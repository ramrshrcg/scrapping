शीर्षक,विवरण
शान्तिको स्वागत,"अन्ततः नेत्रविक्रम चन्द विप्लव नेतृत्वको नेपाल कम्युनिस्ट पार्टी राजनीतिक मूलधारमा फर्किएको छ। त्यसका लागि ३ बुँदे सहमति भएको छ। विप्लव समूह सम्पूर्ण राजनीतिक विषयको समाधान संवादका माध्यमबाट गर्न तयार भएको छ। आफ्ना राजनीतिक क्रियाकलाप शान्तिपूर्ण रूपमा सञ्चालन गर्न राजी भएको छ। सरकारले पनि उक्त पार्टीमाथि लगाएको प्रतिबन्ध हटाउने र सम्पूर्ण बन्दी रिहाइ एवं मुद्दा खारेजी गर्ने प्रतिबद्धता जनाएको छ। त्यसअनुसार बिहीबारै प्रतिबन्ध फुकुवा गरिसकेको छ। थुनामा रहेका कम्तीमा १ सय ४१ जनालाई विधि पुर्याएर अब छाड्नुपर्ने छ। प्रधानमन्त्री केपी शर्मा ओली र नेता चन्दले आज संयुक्त सभालाई सम्बोधन गरेपछि देशको अशान्ति विधिवत् विसर्जन हुनेछ। अशान्तिबाट शान्तिमा रूपान्तरणकै चरणमा देश पुनः अशान्तितर्फ होमिँदा सर्वसाधारण चिन्तित थिए। पुष्पकमल दाहाल प्रचण्ड नेतृत्वमा भएको माओवादीको १० वर्षे सशस्त्र युद्धका क्रममा करिब १८ हजारको ज्यान गएको थियो। सत्य निरुपण तथा मेलमिलाप र बेपत्ता पारिएका व्यक्तिको छानबिन आयोगमा ६५ हजारभन्दा बढी उजुरी परेका छन्। तिनको छिनोफानो हुन सकेको छैन। अर्थात्, द्वन्द्वले पारेका घाउ अझै चहर्याइरहेका छन्। माओवादी शान्ति प्रक्रियामा आएर अहिले मूलधारको राजनीतिमा समाहित छ। नेकपा (एमाले) सँग पार्टी एकीकरण भए पनि पुनः उक्त दल विभाजन उन्मुख छ। त्यही माओवादी युद्धका एक अग्रयोद्धा विप्लवको नेतृत्वमा उक्त दल केही मागसहित हिंसात्मक राजनीतिमा पुनः होमिएको थियो। त्यसले सर्वसाधारणलाई युद्धको ठूलै त्रास दिलाएको थियो। यस अवधिमा तीन जना विप्लवबाट र एक जना राज्यपक्षबाट मारिएका थिए। दुई वर्षअघि प्रतिबन्ध लगाएको उक्त दललाई पुनः राजनीतिक मूलबाटोमा ल्याउन सरकारले चार महिनायता घनीभूत पहल गरेको थियो। त्यो सफल भएको छ। राजनीतिक मुद्दाको किनारा राजनीतिक विधि र पद्धतिबाट लगाइनुपर्छ। हिंसा र अशान्तिको बाटो अवलम्बन गर्नुहुन्न। वर्तमान सरकारले कार्यभार सम्हाल्दा करिब ३ वर्षअघि देशमा ४४ सशस्त्र समूह सक्रिय थिए। तीमध्ये गोइत समूहबाहेक सबै मूलधारमा आइसकेका छन्। सरकारको शान्तिको यो पहल प्रशंसनीय छ। हुन पनि नेपालमा युद्ध र अशान्ति अटुट समस्या हुन्। वर्तमान सरकारले त्यसको समुल विश्राम गराएको छ। शान्ति र अहिंसाका अग्रदूत गौतम बुद्धको देश नेपाल विश्वशान्तिको अनुपम थलो हो भन्दा अत्युक्ति हुँदैन। यो देशलाई हामीले हिंसात्मक स्थलका रूपमा बिटुल्याउने होइन, शान्तिको नमुनाका रूपमा उजिल्याउनु जरुरी छ। जनता सदा शान्ति चाहन्छन्। त्यसैले अशान्तिको हरेक संस्करण बन्द गरिनुपर्छ। त्यस क्रममा विप्लव नेतृत्वको दलको मूलप्रवाहीकरणलाई स्वागत छ। र, त्यसलाई सम्भव तुल्याएकामा सरकारलाई बधाई।"
पेट्रोलियम करको सदुपयोग,"शिक्षा, स्वास्थ्यलगायत सामाजिक जीवन तथा पूर्वाधार विकाससँग सम्बन्धित महत्वपूर्ण विषयमा नविन कार्यक्रम चलाउन आर्थिक जोहो गर्नुपर्यो भने धेरैको एउटै सोंचाइ हुन्छ, पेट्रोलियम पदार्थमा कर लगाउने। दैनिक जीवनमा सबैभन्दा धेरै खपत हुने र एकदुई रुपैयाँ मात्रै कर तोक्दा पनि करोडौं रकम संकलन हुने भएकाले सबैको नजर यतैतर्फ मोडिने गरेको छ। तर जनताबाट उठाइएको यस्ता कर जनताकै भलाइमा खर्च भएको छ कि छैन भन्ने विषय भने सधैं चर्चामा रहन्छ। सरकारले अर्थ संकलन गर्नुपर्यो भने सबैभन्दा पहिला जनताको खल्तीमा हात हाल्ने गरेको भन्दै आलोचना पनि हुने गरेको छ। यी सवाललाई गम्भीररूपमा लिएर जनताबाट उठाइएको रकमको सही सदुपयोग हुनुपर्छ। जनस्तरबाट उठेका आवाजलाई मत्थर पार्न नसक्नु सरकारको कमजोरी हो। जुन प्रयोजनका लागि कर उठाइएको हो सोही शीर्षकमा खर्च गरिनुपर्छ। पछिल्लो बजार मूल्यअनुसार सरकारले भारतीय आयल निगमलाई प्रतिलिटर पेट्रोलका लागि ५८ रुपैयाँ १७ पैसा तिरेको छ। अचम्म के छ भने सरकारले उक्त मूल्यमा ५५ रुपैयाँ नै कर जोडेर सर्वसाधारणलाई बेच्ने गरेको छ। भन्सार शुल्क, सडक मर्मत शुल्क, बूढीगण्डकी जलविद्युत् आयोजना, वातावरण शुल्कलगायतका शीर्षक राखेर कर थोपर्ने गरिएको छ। लागत मूल्यमा त्यत्तिकै हाराहारीमा कर जोड्नु उच्च दर हो। उच्च घरानादेखि समाजका सबैभन्दा तल्लो वर्गका नागरिकले समेत प्रयोग नगरिनहुने वस्तुमा यति धेरै कर थोपर्नु वैज्ञानिक होइन। पेट्रोल विलासिता वस्तुतर्फ परे पनि डिजेल अत्यावश्यकमा पर्छ। डिजेलको मूल्य बढ्नासाथ बजारमा चौतर्फी असर गर्छ। डिजेलको मूल्यवृद्धि हुँदा उपभोक्तासँग जोडिने हरेक वस्तुको मूल्य पनि बढ्ने हुनाले सरकारले त्यसबाट उठाउँदै आएका करको दर घटाउनुपर्छ। यदि कर लगाउनैपर्ने बाध्यात्मक अवस्था आएको हो भने करको दुरुपयोग हुन दिनुहुन्न। कर उठाउने अभ्यास विदेशतिर पनि प्रचलनमा छ। भारतमै समेत प्रदेश र संघ सरकारले फरकफरक कर तोक्ने गरेको छ। तर त्यसरी तोकिएको करमाथि नेपालमा जस्तो आशंका हुँदैन। जनताबाट गुनासो आउँदैन। सामाजिक सुरक्षाको जलप दिएर कर मात्रै लगाउँदा जनताले बाँच्नकै लागि पनि संघर्ष गर्नुपर्ने अवस्था आउँछ। अहिले भारतको तुलनामा नेपालमा पेट्रोलियम पदार्थ सस्तो रहेको र भारतीयले समेत नेपालमा आएर किन्ने गरेका छन्। यसले तस्करीको जोखिम बढाएको छ। यही अवस्था रहिरह्यो भने नेपालमा अझै मूल्य बढ्न सक्छ। त्यसको सिधा असर सर्वसाधारणमा पर्छ। दैनिक मजदुरी गरेर खानेदेखि मध्यमवर्गका परिवारसमेत प्रभवित हुन्छन्। यस्तो अवस्थामा जनतालाई अन्य कुनै तरिकाबाट सहुलियत दिने विषयमा पनि छलफल हुनुपर्छ। कर तिर्नु नागरिकको दायित्व भए पनि सरकारले त्यसको औचित्य पुष्टि गर्नुपर्छ। करका विषयमा सरकार संवेदनशील भएन भने नागरिकको विश्वास पनि डगमगाउन सक्छ। सरकारको आर्थिक भार भाग लगाउने नाममा जनतालाई करको भारी बोकाउनुहुन्न। जुनजुन शीर्षकमा कर लगाइएको छ, सोहीअनुसार खर्च भएको छ कि छैन भन्ने विषयमा नागरिकलाई जानकारी दिनुपर्छ। कर संकलन र लगानीको हिसाबकिताब पारदर्शी बनाउनुपर्छ। एउटा शीर्षकमा कर संकलन गरेर आर्थिक वर्ष सकिनै लाग्दा अन्य शीर्षकमा रकमान्तर गर्ने परिपाटी अन्त्य हुनुपर्छ। जनता सडक मर्मतसम्भारका लागि कर तिरिरहने तर सडकको स्तरोन्नति नहुने, वातावरणीय सन्तुलन कायम गर्न पैसा तिर्ने तर दूषित वातारणमा जिउनुपर्नेजस्ता समस्याको अन्त्य गरिनुपर्छ।"
विरोधकाबीच मोतिपुर औद्योगिक क्षेत्रको शिलान्यास,"बुटवल : रुपन्देहीको मोतिपुर औद्योगिक क्षेत्रको शिलान्यास भएको छ । स्थानीयको बिरोधका बीच अर्थमन्त्री विष्णु पौडेल र उद्योग मन्त्री लेखराज भट्टले शिलान्यास गरेका हुन् । आफ्ना घर जमिन भएको क्षेत्रमा औद्योगिक क्षेत्र बनाउन लागिएको भन्दै स्थानीयले विरोध गरेका थिए । उनीहरुले नारावाजी समेत गरे । मन्त्री लक्षित ढुंगा प्रहार समेत गरे । विरोध भइरहदा सुरक्षा घेरामा मन्त्रीद्वयले औद्योगिक क्षेत्रको शिलान्यास गरेका हुन् । लुम्बिनी प्रदेशमा घोषणा भएका दुई औद्योगिक क्षेत्रमध्ये बाकेमा नौवास्ता औद्योगिक क्षेत्र यसअघि बिरोधकाबीच नै शिलान्यास भएको थियो । यसअघि शिलान्यास गर्ने तोकिएको मिति स्थगित गरी आजका लागि तय गरिएको थियो । पाँच वर्षअघि घोषणा भएका यी दुवै औद्योगिक क्षेत्रका डिपिआरको काम सकिएको छ । कार्यालय खुलेका छन् । तर अरु धेरै काम केही भएको छैन । दुवै औद्योगिक क्षेत्रमा स्थानीयको अवरोध छ । प्रति जग्गामा बसेका स्थानीयले औद्योगिक क्षेत्र बने आफूहरु विस्थापित हुने भन्दै विरोध गरिरहेका छन् । रुपन्देहीका बुटवल उपमहानगरपालिका, तिलोत्तमा नगरपालिका, शुद्धोधन र सियारी गाउँपालिकामा फैलिएको यो औद्योगिक क्षेत्र यस क्षेत्रकै ठूलो हो । बुटवल औद्योगिक क्षेत्र साँघुरो भएका कारण प्रर्याप्त उद्योग खुल्न नसकिरहेको अवस्थामा मोतिपुर औद्योगिक क्षेत्र घोषणा गरिएको थियो । औद्योगिक क्षेत्र निर्माणको लागत १२ अर्ब रुपैया रहेको छ । औद्योगिक क्षेत्र व्यवस्थापन लिमिटेडका अध्यक्ष नन्दकिशोर बस्नेतका अनुसार मोतिपुर औद्योगिक क्षेत्रमा २ सय ६२ वटा प्लट हुनेछन् । बिद्युत, पानी, ढल निकास, सडक, स्वास्थ्य क्लिनिक लगायतका पूर्वाधारहरु बन्ने गुरुयोजनामा उल्लेख छ । ५ वर्षसम्म उद्योगीले भाडा समेत तिर्नुपर्ने छैन । यो औद्योगिक क्षेत्रमा वर्षमा २ वर्षभित्रै न्युनतम पूर्वाधार निर्माण गरी उद्योग खोल्न जग्गा दिने योजना छ । ठूला उद्योगका लागि १ सय १९ वटा, मझौला उद्योगका लागि ५१ वटा र साना उद्योगका ९२ वटा प्लट निमाण हुनेछन् । औद्योगिक क्षेत्रमा १३३ केभि लाईनको विद्युत सवस्टेशन हुनेछ । खानेपानीका लागि डिप बोरिङ रहनेछ । मोतिपुर औद्योगिक क्षेत्रको काम निरन्तर भए ५ वर्षमा सक्ने योजना रहेको छ । यो औद्योगिक क्षेत्र ९ सय ४६ विगाहा क्षेत्रफलमा फैलिनेछ । त्यसमध्ये १३३ विगाहा क्षेत्रफलको जग्गाधनी पुर्जा भने औद्योगिक क्षेत्रसंग छैन् । औद्योगिक क्षेत्र शिलान्यासको योजना भइरहदा स्थानीयको विरोध छ । बस्ती क्षेत्र, विद्यालय र संघ संस्थाले चर्चेको जग्गा छोडेपछि मात्र औद्योगिक क्षेत्र निर्माण गर्न दिने सहमति भएको थियो । संघर्ष समितिका संयोजक रामप्रसाद पाण्डेले सहमति कार्यान्वयन हुनुपर्छ । उनीहरुले आत्मदाह गर्ने चेतावनी समेत दिएका छन् । औद्योगिक क्षेत्रको जग्गाभित्र करिव ४ सय घर छन् । औद्योगिक क्षेत्र व्यवस्थापन लिमिटेडले भने घर नभएको स्थानमा मात्रै औद्योगिक क्षेत्र निर्माण गर्ने योजना रहेको बताएको छ । अर्थमन्त्री पौडेललले आयात प्रतिस्थापन गर्नका लागि औद्योगिक क्षेत्रको विकासमा सरकार लागेको बताए । देशैभर शिलान्यास भएका औद्योगिक क्षेत्रले रोजगारी सिर्जना गर्ने तथा आर्थिक विकासमा महत्वपूर्ण योगदान गर्ने बताए । विकास रोक्ने काम नगर्न उनले आग्रह गरे । अर्थमन्त्री पौडेलले बोल्दा बोल्दै बिरोध चर्काएपछि भाषण नै रोकेका थिए । उद्योगमन्त्री भट्टले बिरोधले औद्योगिक क्षेत्रको विकास हुन नसक्ने बताए । स्थानीयबासीको मागलाई सम्बोधन गरिने भन्दै नआत्तिन आग्रह गरे ।"
अर्थतन्त्रको आकार ४० खर्बनजिक,"काठमाडौं : मुलुकको अर्थतन्त्रको आकार पौने २ खर्ब बढेको छ। केन्द्रीय तथ्यांक विभागले कुल गार्हस्थ उत्पादन गणना गर्ने आधार वर्ष परिमार्जन गरी केही नयाँ क्षेत्रलाई समेटेपछि अर्थतन्त्रको आकार फराकिलो भएको हो। नयाँ तथ्यांकअनुसार गत असार मसान्तमा मुलुकको कुल गार्हस्थ उत्पादन ३९ खर्ब ४३ अर्ब रुपैयाँ पुगेको छ। यसअघिको गणना विधिअनुसार वैशाखमा सार्वजनिक गरिएको तथ्यांकमा ३७ खर्ब ६७ अर्ब रुपैयाँ रहेको उल्लेख थियो। २० वर्षअघिको अर्थव्यवस्थालाई आधार मानेर कुल गार्हस्थ उत्पादनको गणना गरिँदै आएको थियो। नयाँ गणना पनि १० वर्षअघि भएको नेपाल घरपरिवार सर्वेक्षण र अन्य सर्वेक्षण प्रतिवेदनका आधारमा गरिएको विभागका उपमहानिर्देशक डा हेमराज रेग्मीले बताए। आधार वर्ष परिमार्जन गर्दा आर्थिक वृद्धिदरमा खासै प्रभाव पर्दैन, उपमहानिर्देशक डा रेग्मीले भने, आर्थिक गतिविधि हुने नयाँ क्षेत्रको हिसाब जोडेका कारण आकार बढेको देखिएको हो। डा रेग्मीका अनुसार नयाँ तरिकाले गणना गर्दा हाम्रो अर्थतन्त्रको आकार पहिलेभन्दा १४०७ प्रतिशत ठूलो देखिएको हो। यसअघि अर्थतन्त्रका १७ वटा चर (क्षेत्र)लाई आधार मानेर राष्ट्रिय लेखा गणना गर्ने गरिएकामा अहिले २१ वटाको गणना गरिएको विभागले जनाएको छ। अर्थतन्त्रको कुल आकार बढेसँगै नेपालीको औसत प्रतिव्यक्ति आय १ हजार १३४ डलर पुगेको अनुमान गरिएको छ। पुरानो विधिअनुसारको आँकडाभन्दा बढी भए पनि नयाँ गणनामा अघिल्लो आर्थिक वर्षभन्दा कम हो। नयाँ विधिअनुसार ०७५७६ मा नेपालीको औसत प्रतिव्यक्ति आय १ हजार १५९ डलर थियो। चार दशकपछि ऋणात्मक मुलुकको अर्थतन्त्रमा चार दशकपछि पुनः ऋणात्मक (नकारात्मक) वृद्धि भएको छ। विभागले ०७६७७ मा नेपालको आर्थिक वृद्धिदर १९९ प्रतिशत ऋणात्मक भएको आँकडा सार्वजनिक गरेको छ। यसअघि आर्थिक वृद्धि २२८ प्रतिशत धनात्मक रहने अनुमान गरिएको थियो। यस्तो नकारात्मक वृद्धि झण्डै चार दशकपछि देखिएको हो। यसअघि ०३६३७ मा नेपालको अर्थतन्त्र १३ प्रतिशतले ऋणात्मक भएको थियो। पछिल्लो पटक कोभिड१९ महामारीले अर्थतन्त्रमा ठूलो धक्का दिएपछि कुल गार्हस्थ उत्पादनको वृद्धिदर ऋणात्मक भएको हो। यसअघि ०७२ सालको भूकम्प र त्यही वर्ष भारतले गरेको नाकाबन्दीले आर्थिक वृद्धि शून्य प्रतिशत हाराहारी झरेको थियो। सरकारले कोरोना महामारीबाट बच्न भन्दै लागू गरेको लकडाउनको गम्भीर असर अर्थतन्त्रमा परेको थियो। कुल गार्हस्थ उत्पादनमा एक चौथाइ योगदान गर्ने कृषि क्षेत्र २२३ प्रतिशत मात्रै बढेको थियो। थोरै भए पनि कृषि क्षेत्रको अर्थतन्त्रमा भएको वृद्धिले पोहोर अर्थतन्त्रलाई धेरै घट्नबाट रोकेको थियो। कोरोना काल अर्थात् गत आर्थिक वर्षको वैशाखदेखि असारसम्म अर्थतन्त्र १५४ प्रतिशतले संकुचित भएको थियो। चालु वर्षको साउनदेखि असोजसम्मको अवधिमा भने अर्थतन्त्रको ऋणात्मक वृद्धिदर ४६ प्रतिशतमा समेटियो। यसले अर्थतन्त्र सुधारको लयमा रहेको देखाउँछ। यद्यपि, कोभिड१९ को असर अर्थतन्त्रमा बाँकी नै रहेकाले यो वर्ष पनि आर्थिक वृद्धिदर सुस्त मात्रै हुने विभागको अनुमान छ।"
चेपुवामा संसद् सचिवालय,"काठमाडौं : प्रधानमन्त्री केपी शर्मा ओलीले नेकपा संसदीय दलका नेताको हैसियतमा गत शुक्रबार देव गुरुङलाई मुख्य सचेतकबाट हटाई विशाल भट्टराईलाई नियुक्त गरे। त्यससम्बन्धी ओलीको पत्र प्राप्त भएको दुई दिनमै संसद् सचिवालयले भट्टराईलाई मुख्य सचेतकको कार्यकक्षसहित सेवासुविधा दिएको छ। गुरुङ पनि नेकपा मुख्य सचेतककै हैसियतमा कार्यकक्ष र सुविधा प्राप्त गरिरहेका छन्। नेकपाको दाहालनेपाल पक्षले बिहीबार प्रधानमन्त्री ओलीले गर्ने कुनै पनि कामकारबाही अमान्य हुने भन्दै संसद् सचिवालयलाई पत्र पठाएको छ। तर, प्रधानमन्त्री ओलीले शनिबार संसद् सचिवालयमै दलको बैठक बोलाएका छन्। ओली पक्षका मुख्य सचेतक भट्टराईले दाहालनेपालसहित नेकपाका सबै सांसदलाई दलको बैठकमा बोलाइएको बताए। नेकपाका १ सय ७४ सांसद छन्। कानुनी रूपमा विभाजन नहुँदै नेकपाका दुवै पक्षले आफू आधिकारिक भएको भन्दै गतिविधि गर्न थालेपछि संसद् सचिवालय चेपुवामा परेको छ। निर्वाचन आयोगले पार्टी आधिकारिकताको निर्णय नदिँदा अप्ठ्यारोमा परेको सचिवालयका कर्मचारी बताउँछन्। पार्टीका मुख्य सचेतक नै कसलाई आधिकारिक मानेर तलब सुविधा पठाउने भन्ने अन्योल हुन्छ, सचिवालयका प्रवक्ता डा रोजनाथ पाण्डेले भने, निर्वाचन आयोगले पार्टी आधिकारिकताको निर्णय नगरिदिँदा सचिवालयलाई विभिन्न जटिलता आइरहेका छन्। दाहालनेपाल पक्षको बिहीबारको केन्द्रीय कमिटी बैठकले दलका उपनेता सुवास नेम्बाङ र सचेतक शान्ता चौधरीलाई कारबाही गर्ने निर्णय गर्दै पदबाट राजीनामा दिन निर्देशन दिएको छ। तर, ओली पक्षले नेम्बाङ र चौधरी पूर्ववत् पदमा कायम रहेको दाबी गरेको छ। यो राजनीतिक लडाइँ हो, सचिवालयका एक उच्च अधिकारीले भने, निर्वाचन आयोगबाट पार्टी आधिकारिकताको विवाद टुंगो नलागेसम्म सचिवालयले दुवै पक्षलाई समान व्यवहार गर्नुपर्ने अवस्था देखिएको छ। फागुन २३ मा सुरु हुने प्रतिनिधिसभा अधिवेशनमा सचिवालयले नेकपाका दुवै पक्षलाई सत्तापक्षको लहरको कुर्सीमा बस्ने व्यवस्था गरेको छ। तर, बैठक बस्ने बेला विवाद हुन सक्ने नेताहरू बताउँछन्। सभामुखले बोलाउने कार्यव्यवस्था परामर्श समितिको बैठक गुरुङ वा भट्टराईमध्ये कसलाई नेकपाको आधिकारिक मुख्य सचेतक मानेर बोलाउने भन्ने अन्योल भएको छ। यसअघि राष्ट्रियसभा बैठकमा नेकपाका दुवै पक्षबीच विवाद नै नभई अधिवेशन समाप्त भएको थियो। तर, प्रधानमन्त्री ओलीविरुद्ध नेकपाकै दाहालनेपाल पक्षले प्रतिनिधिसभा अधिवेशनमा अविश्वासको प्रस्ताव ल्याउने र नयाँ सरकार गठनको गृहकार्य गरिरहेको छ। एकले अर्को पक्षलाई कारबाही गर्ने र पार्टी आधिकारिकताको दाबी गर्ने अवस्था आउने भएकाले स्थिति अझ जटिल हुन सक्ने सचिवालयका अधिकारीहरू बताउँछन्। दाहालनेपालले पठाए पत्रनेकपाको दाहालनेपाल पक्षले प्रधानमन्त्री केपी शर्मा ओलीले दलका नेताको हैसियतले गर्ने कामकारबाही मान्य नहुने भन्दै संसद् सचिवालयलाई पत्र पठाएको छ। बिहीबार संसद् सचिवालयका महासचिव भरत गौतमलाई पठाइएको पत्रमा ओलीलाई पार्टीको साधारण सदस्यबाट हटाइसकेको दाबी गरिएको छ। दाहालनेपाल पक्षले प्रधानमन्त्री ओलीविरुद्ध अविश्वासको प्रस्ताव अघि बढाउने तयारी गरेकै बेला सचिवालयलाई पत्र पठाएको हो। दाहालनेपाल पक्षका अध्यक्ष पुष्पकमल दाहालले सचिवालयमा पठाएको पत्रमा भनिएको छ, नेकपा तथा यसको संघीय संसदीय दलको नाममा प्रधानमन्त्री केपी शर्मा ओली वा अरू कसैले गरेका वा गर्ने पत्राचार वा कुनै पनि कामकारबाही अनधिकृत भई मान्य नहुने कुराको जानकारी गराउँछु। प्रधानमन्त्री ओलीले पुस ५ मा प्रतिनिधिसभा विघटन गरेपछि दाहाल नेपाल पक्षले ओलीलाई संसदीय दलको नेताबाट हटाएको दाबी गरेको थियो। यस्तै, उक्त पक्षको बुधबारको केन्द्रीय कमिटीले संसदीय दलका उपनेता सुवास नेम्बाङ र सचेतक शान्ता चौधरीलाई कारबाही गर्ने निर्णय गरेको थियो। ओलीले गत शुक्रबार दाहालनेपाल पक्षका देव गुरुङलाई मुख्य सचेतकबाट हटाएर विशाल भट्टराईलाई नियुक्त गरेको जानकारी सचिवालयलाई गराएका थिए। प्रधानमन्त्रीविरुद्ध अविश्वास प्रस्ताव दर्ता गर्ने तयारीसँगै सचिवालयलाई पत्र पठाइएको दाहालनेपाल पक्षका नेता बताउँछन्। सो पक्षका अध्यक्ष पुष्पकमल दाहालले पठाएको पत्रमा ओलीलाई माघ १९ गते बसेको केन्द्रीय कमिटी बैठकबाट साधारण सदस्यबाट हटाउने निर्णय भएको जनाइएको छ।"
सरकार र विप्लव समूहबीचको सहमतिमा हस्ताक्षर,"काठमाडौं : नेपाल सरकार र नेत्रविक्रम चन्द विप्लव समूहबीच ३ बुँदे सहमति भएको छ । शुक्रबार राष्ट्रियसभा गृहमा आयोजित विशेष समारोहमा सरकारका तर्फबाट वार्ता टोलीका संयोजक रामबहादुर थापा र विप्लव समूहको तर्फबाट प्रवक्ता तथा वार्ता टोली संयोजक खड्गबहादुर विश्वकर्माले हस्ताक्षर गरेका हुन् । दुवैपक्षबीच प्रधानमन्त्री निवास बालुवाटारमा नेकपाले शान्तिपूर्ण राजनीतिक गतिविधि चलाउने र सरकारका तर्फबाट पार्टीका नेताकार्यकर्ता रिहाइलगायत तीनबूँदे सहमति भएको थियो । सहमति पत्र १ दुबै पक्ष नेपाल सरकार नेपाल कम्युनिस्ट पार्टी देशको राजनीतिक समस्याहरु वार्ता र सम्वादबाट समाधान गर्न सहमत भएका छौं । २ नेपाल कम्युनिस्ट पार्टी आफ्ना सबै राजनीतिक क्रियाकलाप शान्तिपूर्ण रुपमा गर्न सहमत भएको छ । ३ नेपाल सरकार नेपाल कम्युनिस्ट पार्टीमाथि लगाएको प्रतिबन्ध हटाउन, कारागारमा रहेका पार्टीका नेता र कार्यकर्ता रिहाई गर्न र सम्पूर्ण मुद्दाहरु खारेज गर्न सहमत भएको छ । यसअघि सरकारले गृहमन्त्री रामबहादुर थापा बादल नेतृत्वमा प्रधानमन्त्रीका परराष्ट्र मामिला सल्लाहकार डा राजन भट्टराई सदस्य रहेको वार्ता समिति बनाएको थियो । सरकारले वार्ता समिति बनाएको एक घण्टामै विप्लवलेसमेत खड्गबहादुर विश्वकर्मा प्रकाण्ड संयोजक रहेको वार्ता समिति गठन गरेको थियो । विप्लव समूहको वार्ता समिति सदस्यमा उदयबहादुर चलाउने दीपक रहेका छन्। दुवै तर्फका बार्ता टोलीले वार्ता गरी बिहीबार सहमति गरेका थिए । सोही सहमतिअनुसार शुक्रबार विशेष समारोहका बीच हस्ताक्षरसहित सार्वजनिक गरिएको हो ।"
कति छन् विप्लव नेतृत्वको नेकपाका छुट्न बाँकी कार्यकर्ता ?,"काठमाडौं : नेत्रविक्रम चन्द विप्लव नेतृत्वको नेपाल कम्युनिस्ट पार्टीका १ सय ४१ जना नेता कार्यकर्ता छुट्न बाँकी देखिएको छ। जसमा उक्त पार्टीका सचिवालय सदस्य हेमन्तप्रकाश ओलीसहित १ सय २७ जना पुर्पक्षका लागि थुनामा छन्। १४ जना भने अनुसन्धानकै क्रममा रहेका प्रहरी प्रधान कार्यालयले जनाएको छ। विप्लव पक्षबाट एक शिक्षकसहित तीन र राज्य पक्षबाट विप्लवका एक कार्यकर्ता मारिएको प्रहरी तथ्यांक छ। प्रहरी प्रवक्ता एसएसपी वसन्तबहादुर कुँवरले कारागारमा रहेका नेता तथा कार्यकर्तालाई छाड्ने वा नछाड्ने विषय गृह मन्त्रालयले टुंगोमा पुर्याउने जानकारी दिए। अहिले जति पनि कारागारमा हुनुहुन्छ, उहाँहरू गम्भीर प्रकृतिका अपराधमा संलग्न हुनुहुन्छ, प्रवक्ता कुँवरले भने, उहाँहरू को छुट्ने को रहने कुरा सरकारले निर्णय लिने हो। गृह मन्त्रालयका प्रवक्ता चक्रबहादुर बुढाले जिल्ला प्रशासन कार्यालयबाट चलेका मुद्दामा कोही बन्दी भए उनीहरूलाई छाड्न परिपत्र भएको बताए। सिडिओ कार्यालयबाट चलेको मुद्दामा कोही कारागार चलान भएको अवस्थामा उहाँहरूलाई नियमानुसार छाड्न परिपत्र गरिएको छ, सुरक्षा तथा समन्वय महाशाखा प्रमुखसमेत रहेका प्रवक्ता बुढाले भने, बाँकी अदालतको आदेशमा चलेका मुद्दामा सम्बन्धित निकायले गर्छ। सरकारले विप्लव नेतृत्वको पार्टी र उसका गतिविधिमाथि प्रतिबन्ध लगाए (२०७५ फागुन १० गते) पछि २ हजार ९८ जना पक्राउ परेका थिए। विस्फोटक पदार्थ, कर्तव्य ज्यान, ज्यान मार्ने उद्योग, चन्दा असुली, आगजनी, हातहतियार खरखजनालगायत मुद्दामा उनीहरू पक्राउ परेका हुन्। तीमध्ये २ हजार ८ जनाविरुद्ध विभिन्न अभियोगमा मुद्दा दर्ता गरिएको थियो। १ हजार ८ सय ७६ जना छुटिसकेका छन्। ९० जना भने सोधपुछकै क्रममा छुटेका थिए।"
मिर्गौला दोस्रो प्रत्यारोपणको १ वर्ष : सक्रियताले चिकित्सक चकित,"काठमाडौं : जसरी खेलको बीचमा राम्रो खेलाडीले मैदान छाड्दैन। त्यसैगरी भर्खर जागृत हुँदै गरेको सपनालाई अलपत्र पारेर म पनि अलप हुन्न। भनिन्छ नि, आशाको दियो बलिरह्यो भने शान्ति, प्रेम र विश्वासको जग मजबुत तुल्याउन सकिन्छ। कुनै समय मुर्छित रहेका हाम्रा सपनालाई सबै मिलेर जगाऔं। म पुनः आग्रह गर्छु मेरो स्वास्थ्यलाई लिएर यहाँहरू ढुक्क हुनुहोस्। दोस्रो पटक मिर्गौला प्रत्यारोपणपछि ६९ वर्षीय ओली झन् सक्रिय देखिएका छन्। स्वदेशमै मिर्गौला प्रत्यारोपण गराएका मुलुकका कार्यकारी प्रमुखको सक्रियता र आत्मविश्वास देखेर उपचारमा संलग्न चिकित्सक पनि चकित छन्। सामान्यतयाः मानिसको शरीरमा एउटा वा दुईवटा मिर्गौला हुन्छ। तर, प्रधानमन्त्री ओलीको शरीरमा चारवटा मिर्गौला छन्। ती मिर्गौलामध्ये एउटा मिर्गौलाले मज्जासँग काम गरिरहेको छ। त्यही प्रत्यारोपित मिर्गौलाको भरमा उनी सक्रिय छन्। रोग र राजनीतिक संघर्ष झेल्दै आएका उनी फुर्तिला देखिन्छन्। एक वर्षअघि आजकै दिन (फागुन २१) उनको मिर्गौला प्रत्यारोपण गरिएको थियो। भान्जी नाता पर्ने ३२ वर्षीया समीक्षा संग्रौलाले मिर्गौला दान गरेकी थिइन्। उनको शरीरमा गरिएको यो दोस्रो प्रत्यारोपण हो। त्यसको १२ वर्षअघि दुवै मिर्गौलाले काम गर्न छाडेपछि उनले नयाँदिल्लीस्थित इन्द्रप्रस्थ अस्पतालमा मिर्गौला प्रत्यारोपण गरेका थिए। मुलुककै सरकारी अस्पतालमा मिर्गौला प्रत्यारोपण गर्ने प्रधानमन्त्री ओली पहिलो अतिविशिष्ट व्यक्ति थिए। उहाँको अनुहारमा कान्ति फर्किएको छ। मनोबल उच्च देखिन्छ। ऊर्जा झन् बढेको छ, मिर्गौला प्रत्यारोपणमा संलग्न त्रिभुवन विश्वविद्यालय शिक्षण अस्पतालका युरोलोजी तथा मिर्गौला प्रत्यारोपण विभागका प्रमुख प्राडा उत्तमकुमार शर्मा भन्छन्, उहाँको स्वस्थता देखेर सन्तुष्ट छु। उहाँको दिनचर्या हेर्दा अचम्म लाग्छ। नियमित औषधि सेवन, सामान्य व्यायाम दिनहुँ गर्ने र स्वस्थकर खानपानमा ध्यान दिएका कारण सक्रिय जीवन बिताउन सफल भएको प्रधानमन्त्री ओलीकी निजी चिकित्सक एवं वरिष्ठ मिर्गौला रोग विशेषज्ञ प्राडा दिव्या सिंह शाह बताउँछिन्। २०३२ सालतिर जेलमा पर्दा उनी अल्सरले थलिएका थिए। ४ फागुन २०७६ मा गृहजिल्ला झापामा आयोजित एक कार्यक्रममा उनले भनेका थिए, मेरो पेट चार पटक चिरिएको छ। केही अंग काटिएको, फालिएको र फेरिएको छ। रोेगसँग लड्दै आएका उनलाई प्रत्यारोपण गर्नुअघि अचानक एपेन्डिसाइटिस फुट्यो। त्यो शरीरमा फैलिएको थियो। उनी भेन्टिलेटरमा थिए। चिकित्सकहरूका अनुसार उनी बालबाल बाँचेका थिए। एपेन्डिसाइटिस फुटेर गरिएको शल्यक्रिया रिकभर हुनेलगत्तै मिर्गौला प्रत्यारोपण गर्नुपर्यो। विभिन्न खालका स्वास्थ्य चुनौती झेलेर आउनुभएको छ, प्राडा शर्माले अन्नपूर्ण पोस्ट्सँग भने, मिर्गौला प्रत्यारोपणका लागि विदेश जान सक्नुहुन्थ्यो। तर, हामी (नेपाली चिकित्सक र स्वदेशको अस्पताल) माथि विश्वास गरेर शिक्षण अस्पतालमा प्रत्यारोपण गर्नुभयो। स्वास्थ्यकर्मीलाई उत्साहित गराउनुभयो। स्वदेशमै प्रत्यारोपण गरेर उदाहरण प्रस्तुत गर्नुभयो। सानोतिनो स्वास्थ्य समस्या आउनेबित्तिकै विदेश कुदिहाल्ने प्रवृत्ति रहेकामा प्रधानमन्त्री ओलीले स्वदेशमै प्रत्यारोपण गर्दा सकारात्मक सन्देश प्रवाह भएको डा शर्माले बताए।दैनिक गतिविधि नियालिरहेकी वरिष्ठ मिर्गौला रोग विशेषज्ञ प्राडा शाह भन्छिन्, बिहानपख सामान्य हिँडडुल गर्नुहुन्छ। मिर्गौला प्रत्यारोपणपछि उहाँको स्वास्थ्य अवस्था ठीक छ। प्रत्यारोपित मिर्गौलाका लागि उनले नियमित औषधि सेवन गर्छन्। त्यसले राम्रोसँग काम गरिरहेको र कुनै संक्रमण नभएको प्राडा शर्मा बताउँछिन्। मिर्गौला फेल हुँदा रक्तचापको समस्या देखापर्ने चिकित्सकहरू बताउँछन्। ओलीलाई अहिले उच्च रक्तचाप (ब्लड प्रेसर) को समस्यासमेत नरहेको डा शाहले जानकारी दिइन्। अहिले रक्तचापको औषधि पनि सेवन गर्नुपरेको छैन, उनले भनिन्। प्रधानमन्त्री ओलीको प्रत्यारोपित मिर्गौलाले काम गर्न छाड्दै गएपछि दुई विकल्प मात्र बाँकी थिए। डायलाइसिस वा प्रत्यारोपण। डायलाइसिसले विकार वस्तुलाई मात्र बाहिर निकाल्छ, डा शाहले भनिन्, प्रत्यारोपणमा प्राकृतिक मिर्गौला नै राखिने भएकाले काम गर्न सहज हुन्छ। मिर्गौलाले शरीरको विकार तत्व फाल्ने मात्र होइन। रगत बनाउने काम पनि गर्छ। रातो रक्तकणहरू बनाउन पनि मद्दत गर्छ। त्रिभुवन विश्वविद्यालय, शिक्षण अस्पताल महाराजगन्जमा प्रधानमन्त्री ओलीको मिर्गौला प्रत्यारोपण गरिएको थियो। वरिष्ठ मिर्गौला रोग विशेषज्ञ डा शाहले सुझाव दिँदै भनिन्, सतर्कता अपनाउनुपर्छ। आराम पनि गर्नुपर्छ। सक्रियता झन् बढ्योप्रधानमन्त्री केपी शर्मा ओलीले महिनाअघि खेदो खन्नेलाई पेल्ने गरी भनेका थिए, मिर्गौला प्रत्यारोपणपछि मेरा त जुँगा पनि काला हुँदै गएका छन्। अर्थात्, आशय थियो, थला पर्छ भन्ने सोच्नुभएको छ भने, नसोच्नुस्। बाह्र वर्षअघि प्रत्यारोपण गरिएको मिर्गौलाले क्रमशः काम गर्न छाड्दै थियो। स्वास्थ्यमा घच्याकघुचुक समस्या बढिरहेको थियो। त्यही अनुपातमा ओली प्रथम अध्यक्ष रहेको नेकपामा कचरपचर बढ्दो थियो। दलभित्र राजनीतिक घेराबन्दीमा पारिएकै बेला ठीक एक वर्षअघि अर्थात् ०७६ फागुन २१ गते प्रधानमन्त्री ओलीले स्वदेशमै हिम्मतसाथ मिर्गौलाको दोस्रो पत्यारोपण गराए। नेपालमै दोस्रो प्रत्यारोपण हुनेमा धेरैलाई विश्वास थिएन। तर, प्रधानमन्त्रीले स्वदेशी अस्पताल र नेपाली डाक्टरमाथि ठूलो भरोसा गरेका थिए। अरू बिरामीलाई डाक्टरले मनोबल बढाउन काउन्सिलिङ गर्नुपर्छ, प्रत्यारोपण टोलीमा सरिक एक चिकित्सक सम्झन्छन्, प्रधानमन्त्रीज्यू त हामी डाक्टरलाई पो नडराउनुहोस्, मलाई केही हुँदैन भनेर काउन्सिलिङ गर्नुहुन्थ्यो। प्रत्यारोपणसँगै उनको स्वास्थ्य अवस्थामा अद्भूत परिवर्तन भयो। राजनीतिमा सक्रिय हुन सक्दैनन् भन्ने आम सोच उल्टो सावित भयो। उनको राजनीतिक सक्रियता मात्र बढेन, धपेडीसमेत बढ्यो। उनको स्वास्थ्य अवस्थामा आएको परिवर्तनसँगै देशको राजनीतिक कोर्समा समेत प्रभाव पर्यो। त्यसो त एमालेको अघिल्लो महाधिवेशनताका उनी केही शिथिल र गलेका थिए। बिरामीलाई अध्यक्ष बनाउन हुँदैन भन्ने प्रचारबाजी निकै भयो। त्यही अवस्थामा ओलीले अध्यक्ष जिते। त्यसपछि उनकै नेतृत्वमा स्थानीय तह निर्वाचनमा तत्कालीन नेकपा माओवादी केन्द्र र कांग्रेस मिल्दा पनि एमाले पहिलो पार्टी भएको थियो। संसदीय निर्वाचनमा भने माओवादी केन्द्रसँग सहकार्य र पछि एकीकरणसमेत भयो। ओलीको नेतृत्वमा करिब दुई तिहाइको सरकार बन्यो। बिरामी छु भनेर ओली कहिल्यै झोक्राएनन्। बरु झन् सक्रियता बढाउँदै लगे। दोस्रो मिर्गौला प्रत्यारोपणसँगै सुगौली सन्धिको २ सय ४ वर्षमा पहिलो पटक लिम्पियाधुरासहितको नक्सा जारी भयो। यसमा सबै राजनीतिक दल, आम नागरिकको अद्भूतपूर्ण ऐक्यबद्धता रह्यो। यही कारण भारतसँग संवादहीनताको अवस्था आयो। पार्टीमा उनको राजीनामा मागियो। दुवै विषयको ओलीले कडा मुकाबिला गरे। दोस्रो मिर्गौला प्रत्यारोपणले उनलाई थप ऊर्जा प्रदान गर्यो। उनको सक्रियता र प्रभाव बढ्न थालेपछि आलोचना उत्तिकै हुन थाल्यो। पार्टीमा उनीविरुद्ध अर्का अध्यक्ष पुष्पकमल दाहालले आरोपपत्र ल्याए। ओली यति शक्तिशाली भएर अघि बढे कि, कतिपयले तानाशाही बनेको आरोप लगाए। पार्टीमा खिचातानी बढ्दै गएपछि पुस ५ मा उनले संसद् भंग गरे। त्यसपछि पार्टीका दुवै खेमाबीच राजनीतिक शक्ति प्रदर्शनको होड चल्यो। ओली देश दौडाहामा दैनिकजसो निस्किए। पछिल्लो दुई महिना उनको सक्रियता स्वस्थ व्यक्तिको भन्दा बढी देखिएको छ। पूर्वाधार, पुल, सडक, औद्योगिक क्षेत्रको उद्घाटन, शिलान्यासमा पनि ओली आफैँ पुगिरहेका छन्। उनको देश दौहाडा अहिले भ्याइनभ्याइ छ। उनले आराम गरेको पटक्कै देखिँदैन। यसबीच उनको स्वास्थ्य अवस्थामा कुनै समस्या आएको सुनिएको छैन। सर्वोच्च अदालतले प्रतिनिधिसभा विघटनको निर्णय बदर गरिदिए पनि अलिकति पनि कमजोर प्रस्तुति गरेको देखिएको छैन। आत्मविश्वासकै कारण ओली रोगलाई जितेर यति धेरै क्रियाशील भएको पाइन्छ। त्यसमाथि अर्को ऐतिहासिक काम भएको छ नेत्रविक्रम चन्द विप्लव नेतृत्वको प्रतिबन्धित दललाई शान्ति प्रक्रियामा ल्याई मूलधारमा समाहित गराउने। बिरामी छु भनेर बसेको भए यी कुनै सम्भव हुँदैन थिए।"
विप्लवयुद्ध को विसर्जन,"काठमाडौं : सरकारले नेत्रविक्रम चन्द विप्लव नेतृत्वको नेपाल कम्युनिस्ट पार्टीलाई शान्तिपूर्ण राजनीतिमा फर्काएको छ। यससँगै प्रधानमन्त्री केपी शर्मा ओलीले देशभित्र हिंसात्मक राजनीतिलाई अब विसर्जनको बाटोमा पुर्याएका छन्। विप्लव पक्षसँग बिहीबार तीनबुँदे सहमति भएपछि बसेको मन्त्रिपरिषद् बैठकले दुई वर्षयता लगाइँदै आएको प्रतिबन्ध फुकुवा गर्ने निर्णय गरेको छ। सहमतिका विषय बुँदागत रूपमा नखुलाइए पनि त्यसको विस्तृत विवरण शुक्रबार प्रधानमन्त्री ओली र विप्लव दुवै नेताले एकै मञ्चबाट सम्बोधन गरी सार्वजनिक गर्ने कार्यक्रम बनेको छ। सहमतिअनुसार नै विप्लवका बन्दी नेताकार्यकर्ता रिहाइ गर्ने क्रम सुरु भइसकेको छ। सरकारले उनीहरूलाई रिहा गर्न सम्बन्धित प्रशासन कार्यालयलाई सर्कुलर गरेको छ। प्रतिबन्ध फुकुवाअघि प्रधानमन्त्री ओलीले विप्लवका वार्ता टोलीसँग बालुवाटारमा संवाद गरेका थिए। आफू नेतृत्वकै सरकारले प्रतिबन्ध लगाएको पार्टी र तिनका नेतालाई प्रधानमन्त्री ओलीले गृहमन्त्री रामबहादुर थापामार्फत दर्जनौँ पटक अनौपचारिक छलफल गराएपछि औपचारिक वार्तामा ल्याएका थिए। अनौपचारिक छलफलकै क्रममा शान्तिपूर्ण र वैधानिक राजनीतिमा आउने समझदारी जुटाएर औपचारिकता दिन मात्र दुई दिनयता प्रधानमन्त्रीकै सरकारी निवासमा रातो कार्पेट ओछ्याएर सरकारले विप्लव पक्षलाई मूलधारको राजनीतिमा ल्याएको हो। विप्लव समूहले आफ्ना राजनीतिक मागलाई शािन्तपूर्ण र वैधानिक रूपमै जनताबीच लैजाने र सरकारले पनि उनीहरूका मागलाई तल्लो तहसम्म बिनारोकतोक बहसमा लैजान दिने गरी शान्तिपूर्ण राजनीतिमा समाहित गरेको हो। दुवै पक्षले मंगलबार वार्ता टोली गठन गरेपछि बालुवाटारमा बुधबार र बिहीबार गरी तीन चरणमा औपचारिक संवाद भएको थियो। त्यस क्रममा सरकार र विप्लव समूहबीच बिहीबार तीनबुँदे सहमति भएको हो। त्यसको कार्यान्वयन प्रक्रिया पनि बिहीबारै सुरु भएको छ। विप्लवको पार्टीले आफ्ना सम्पूर्ण राजनीतिक क्रियाकलाप शान्तिपूर्ण रूपमा सञ्चालन गर्ने, सरकारका तर्फबाट प्रतिबन्ध हटाउने, सम्पूर्ण बन्दीको रिहाइ र मुद्दा खारेजीलगायत विषय समेटेर तीनबुँदे सहमति भएको जनाइएको छ। सरकारी वार्ता टोली संयोजक गृहमन्त्री थापा र विप्लव पक्षका वार्ता टोली संयोजक खड्गबहादुर विश्वकर्मा प्रकाण्डले सहमतिपत्रमा हस्ताक्षर गरेका छन्। १० वर्षे सशस्त्र द्वन्द्वपछि पुष्पकमल दाहालसँगको विद्रोह हुँदै मोहन वैद्य र गृहमन्त्री थापासहितसँग पनि विद्रोह गरी विप्लवले ०७१ मा अलग पार्टी घोषणा गरेका थिए। ०७३ फागुनमा पार्टीको महाधिवेशनपछि भूमिगत रहेका विप्लव चार वर्षपछि राष्ट्रिय सभागृहको औपचारिक कार्यक्रमबाट शुक्रबार सार्वजनिक हुँदै छन्। सरकारले प्रतिबन्ध फुकुवा, बन्दी रिहाइ गर्ने र विप्लवको पार्टीले शान्तिपूर्ण राजनीतिमा आउने गरी सहमति गरेको देखिए पनि दुई पक्षबीच राजनीतिक एजेन्डाका विषयमा के सहमति जुट्या भन्ने प्रस्ट खुलेको छैन। प्रधानमन्त्री ओली र विप्लवले सम्भवतः शुक्रबार एउटै मञ्चमा गर्ने सम्बोधनका क्रममा कतिपय विषय खुल्ने अपेक्षा गर्न सकिन्छ। विप्लवको पार्टीले बृहत् राजनीतिक समीक्षा सभा, संयुक्त सरकार र पुँजीवाद (संसदीय व्यवस्था) या वैज्ञानिक समाजवाद भन्ने विषयमा सार्वभौम जनताको जनमतबाट छिनोफानो गर्नुपर्ने विषय उठाउँदै आएको थियो। यो विषय वार्ताका क्रममा के भए भनेर दुवै पक्षले खुलाएका छैनन्। वार्ताको मध्यस्थता गर्दै आएका नेता नेपबहादुर कुँवर विवेकले भने विप्लव समूहले आफ्ना राजनीतिक विषयलाई शािन्तपूर्ण रूपमा बहसमा लैजान पाउने गरी समझदारी जुटेको बताए। उहाँहरूका राजनीतिक माग उहाँहरूले अब तलसम्म बहसमा लैजान पाउनुहुन्छ, मध्यस्थकर्ता कँुवरले अन्नपूर्ण पोस्ट्सँग भने, संसदीय व्यवस्था कि वैज्ञानिक समाजवाद भन्ने विषयमा जनमत संग्रहको विषयमा पनि उहाँहरूले बहस गर्न पाउनुहुनेछ। सहमतिअघि बुधबार साँझ गृहमन्त्री थापाको पुल्चोकस्थित निवासमा कुँवर र विप्लवका वार्ता टोलीका सदस्यबीच छलफल भएको थियो। त्यसबेला कतिपय विषयमा गृहमन्त्रीले टेलिफोनबाट प्रधानमन्त्री ओलीसँग परामर्श गरेर छलफल गरेका थिए। प्रधानमन्त्रीको निर्देशनमा गृहमन्त्री थापाले मंसिर दोस्रो साता मात्रै आफ्ना विश्वासपात्र कुंवरमार्फत विप्लवका नेताहरूसँग वार्ताको पहल थालेका थिए। कुँवरले विप्लवको पार्टीका केन्द्रीय सदस्य उदयबहादुर चलाउने दीपकसँग नेपालगन्जको एउटा होटलमा पुगेर भेटवार्ता गरेपछि संवादले गति लिन थालेको थियो। चलाउने अहिले विप्लवको वार्ता टोलीका सदस्य छन्।चलाउने त्यसपछि भने गृहमन्त्री थापाकै पुल्चोकस्थित निवासमै पनि गोप्य रुपमा आएर ७ पटक संवाद गरी दुवै पक्षबीच अनौपचारिक रूपमा ३ बुँदे सहमति जुटेपछि मात्र वार्ता टोली गठन र औपचारिक वार्ता गरिएको थियो। सरकारले सुरुमा अनौपचारिक संवादका क्रममा विप्लवको पार्टीलाई १४ बुँदे प्रस्ताव पठाएको, दोस्रो चरणमा ७ बुँदे प्रस्ताव राखेर दुई पक्षबीच अनौपचारिक संवाद भएको थियो। पछि त्यसमा विप्लव पक्षले एउटा बुँदा थप गरेर ८ बुँदा बनाएको मध्यस्थकर्ता कुँवरले बताए। त्यसबेला पनि विप्लव पक्षले संसदीय व्यवस्था कि वैज्ञानिक समाजवादी व्यवस्था भन्नेमा जनमत संग्रह गर्नुपर्ने प्रस्ताव उठाइरहेको थियो। पछि त्यसलाई साँघुरो बनाउँदै ३ बुँदे लिखित सहमति जुटेपछि मात्र विप्लवले फागुन ८ मा सरकारले सहज वातावरण बनाए वार्ताका लागि सकारात्मक रहेको वक्तव्य दिएका थिए। अब विप्लवकै पार्टीमा निर्भर !विप्लव नेतृत्वको पार्टी अब कसरी अगाडि बढ्छ भन्नेमा उनीहरूकै पार्टी निर्णयमा भर पर्ने देखिन्छ। तत्कालीन माओवादीले ०५८ सालमा संविधानसभाको मुद्दालाई राजनीतिक बहसमा लगेजसरी नै अहिले विप्लवको पार्टीले एकीकृत जनक्रान्ति, संसदीय व्यवस्था कि वैज्ञानिक समाजवाद भन्ने विषयलाई बहसमा लैजान चाहेको देखिन्छ। जनमत संग्रह, अन्तरिम सरकारलगायत विषय सरकारले आफूले मात्र सहमति गरेर नहुने देखिन्छ। त्यसका लागि कांग्रेस, नेकपाकै दाहाल नेपाल समूहलगायत अन्य राजनीतिक शक्तिसँग पनि सहमति आवश्यक पर्छ। त्यसकारण कुनै ठोस निर्णयमा पुग्न नसक्ने जवाफ दिएपछि विप्लवको पार्टी पनि यसलाई सबै राजनीतिक शक्तिबीच सहमति निर्माणका लागि बहसमा जान तयार भएको जनाइएको छ। सबै पार्टीको सहमतिमा मात्र निर्धारण हुने विषय हो जनमत संग्रह। यसमा विप्लव पक्ष लचिलो बनेर आएको हो। उसले प्रतिबन्ध हटाउने विषय नै अहिले वार्ताका क्रममा ठूलो महŒव दिएर उठाएको थियो। यसमा सरकारले फुकुवाको सहमति जनाएपछि उसले शान्तिपूर्ण राजनीतिमा आउने प्रतिबद्धता जनाएको हो। तर, उसले यो विषयलाई पार्टीको एजेन्डा बनाएर उठाइरहने बताइसकेको छ। सरकार आफैँ कमजोर अवस्थामा रहेको र यो सरकारसँग मात्र राजनीतिक विषयमा गरिने सहमति आमसहमति बन्न नसक्ने ठानेको देखिएको छ विप्लव पक्षले। उसले आफ्ना एजेन्डा बहसमा लगेर सहमतिको खोजी गर्ने जमर्काे अबका दिनमा गर्ने बताएको छ। ओलीको सफलताप्रधानमन्त्री ओली सरकारको बागडोर सम्हाल्न आउँदा विप्लवको पार्टीको हिंसात्मक राजनीतिक बाटो र सिके राउतको पृथकतावादी बाटो सुरक्षा चुनौतीका रूपमा देखापरेका थिए। संविधानमा असन्तुष्ट रहेका अन्य कतिपय मधेसकेन्द्रित शक्ति पनि थिए। ओलीले सरकारमा आएपछि नेता सोमप्रसाद पाण्डेको नेतृत्वमा वार्ता टोली गठन गरे। उक्त टोलीले सीके राउतसँग छलफल नै नगर्ने नीति बनायो। विप्लव समूहसँग अनौपचारिक वार्ताको प्रयास गरेको थियो। तर, सफल हुन सकेन। त्यसपछि भने प्रधानमन्त्री ओलीले आफैँ अग्रसर भएर सीके राउतदेखि विप्लव समूहसम्मलाई वार्तामा ल्याउन पहल लिए। सरकारले सीके राउत समूहसँग पनि अनौपचारिक संवाद गरेरै एकैपटक ११ बुँदे सहमति गरेको थियो। त्यसपछि राउत पृथकतावादी अभियान छाडेर मूलधारमा प्रवेश गरेका थिए। विप्लव पक्षसँग पनि सरकारले दर्जनौं पटक अनौपचारिक संवाद गरेपछि मूलधारको राजनीतिमा ल्याउने गरी ३ बुँदे सहमति गरेको छ। ओलीको यो दुवै सरकारको नेतृत्वमा बसेर गरेको उपलब्धि हो। उनले पृथकतावादी आन्दोलनदेखि हिंसात्मक आन्दोलनमा लागेका समूहलाई शान्तिपूर्ण राजनीतिमा समाहित गर्ने काम गरेका छन्।"
जजसले छाडे हिंसाको बाटो,"काठमाडौं : देशमा हिंसा विसर्जनको अवस्थामा छ। तीन वर्षअघि ४४ सशस्त्र समूह देखिएको थियो। गृह मन्त्रालयका अनुसार अब एउटा मात्रै समूह अस्तित्वमा छ। मन्त्रालयका प्रवक्ता चक्रबहादुर बुढाले सबै सशस्त्र समूह सकिन लागेको बताए। प्रवक्ता बुढाका अनुसार गोइत समूह मात्रै मूलधारमा आउन बाँकी छ। सरकारले ०७५ भदौ ८ गते राजनीतिक वार्ता टोली बनाएर हिंसाको बाटोमा रहेका समूहलाई शान्तिपूर्ण राजनीतिमा ल्याउन पहल थालेको थियो। त्यस क्रममा अस्तित्वमा देखिएका ४४ वटा सशस्त्र समूहमध्ये १६ वटाको गतिविधि नै पाइएन। बाँकी २८ मध्ये २६ समूहसँग वार्ता गरी सम्झौता भएको थियो। तत्कालीन वार्ता टोली संयोजक सोमप्रसाद पाण्डेले विखण्डनकारी एजेन्डा बोकेका कारण सीके राउतसँग वार्ताको योजना नबनाइएको बताए । राउतका दाजु जयकान्त राउतले सम्पर्कसूत्रको काम गरेको नेता पाण्डेको भनाइ छ। पछि सरकारले सीके राउतलाई शान्तिपूर्ण राजनीतिको बाटोमा ल्याएको हो। नेत्रविक्रम चन्द विप्लव नेतृत्वको नेपाल कम्युनिस्ट पार्टीलाई पनि सरकारले शान्ति सम्झौतामा ल्याएको छ। हिंसा त्याग्नेमा संघीय लोकतान्त्रिक राष्ट्रिय मञ्चको संघीय लिम्बुवान मञ्च नेपाल, जनतान्त्रिक तराई मधेस मुक्ति पार्टी (भगतसिंह समूह), संयुक्त जातीय मुक्ति मोर्चा नेपाल (अविरल समूह), संयुक्त जनतान्त्रिक तराई मुक्ति मोर्चा (पवन समूह), किरात जनवादी वर्कर्स पार्टी (साङकेन्मा किराती), तराई मधेस टाइगर्स पार्टी, जनतान्त्रिक तराई मुक्ति (डा मनोज मुक्ति), तराई संयुक्त जनक्रान्ति पार्टी नेपाल पनि छन्। किरात जनवादी वर्कर्स पार्टी, जनतान्त्रिक तराई मुक्ति मोर्चा (विवेक समूह), जनतान्त्रिक तराई मुक्ति मोर्चा क्रान्तिकारी (अविनाश समूह), तराई जनतान्त्रिक पार्टी मधेस (मधेस चौधरी), खम्बुवान मुक्ति मोर्चा (संयुक्त)ले पनि सशस्त्र गतिविधि त्यागेका छन्। अखिल जनतान्त्रिक तराई मोर्चा (विवेक समूह), लिम्बुवान मुक्ति मोर्चा, खम्बुवान मुक्ति मोर्चा, तराई मधेस भाइरसलगायत सात समूहले हतियार बुझाएका छन्।"
'प्रचण्ड आउँदा खोलाले बगायो ! विप्लव आउँदा खै हतियार ?',"काठमाडौँ: नेपाली कांग्रेसका प्रवक्ता विश्वप्रकाश शर्माले सरकार र नेत्रविक्रम चन्द विप्लवबीचको सहमतिमा हतियार बुझाउने विषय समावेश नभएकोमा प्रश्न उठाएका छन् । उनले भनेका छन्, 'प्रचण्ड आउँदा खोलाले बगायो थोरै हतियार, विप्लव आउँदा पूरै ? राज्यलाई हतियार बुझाउने चौथो बुंदा खोइ ?' शर्माले यसअघि पनि कम्युनिस्ट पार्टीहरुका विद्रोह र शान्ति वार्ताको सन्दर्भ निकाल्दै कम्युनिस्ट दर्शनका नाममा कोही नेपाली नमारिने उद्घोष गर्नुपर्ने तर्क राखे । शर्माले यस प्रश्नको जवाफ सिंगो मुलुकले नै खोजिरहेको बताए । उनले अघि भनेका छन् 'सहमतिलाई स्वागत । ०२८ मा केपीसिपी, ०५२ मा प्रचण्डबाबुराम, अहिले विप्लवप्रकाण्ड । रेड बुक, नाम र काम उस्तै, परिणाम उस्तै ! नेपालको पूरै कम्युनिस्ट आन्दोलनलाई आजको मितिमा केवल एक प्रश्नकम्युनिस्ट दर्शनका नाममा कोही नेपाली अब मारिने छैनन्, साझा उद्घोष गर्ने बेला भएन कमरेडहरु ?'"
प्रचण्ड नेपाल समूहले आयोगलाई फेरि बुझायो पत्र,"काठमाडौं : नेपाल कम्युनिस्ट पार्टी (नेकपा) प्रचण्ड नेपाल समूहले विवादको टुंगो नलागेपछि निर्वाचन आयोगलाई फेरि पत्र बुझाएको छ। उक्त समूहका नेता राजेन्द्र पाण्डे आयोग पुगेर ताकेतापत्र बुझाएका हुन्। पाण्डेसँगै नेताहरु लीलामणि पोखरेल, कृष्णभक्त पोखरेल र रामनारायण बिडारीलगायत आयोग कार्यालय कान्तिपथ पुगेका थिए । पत्र बुझेर प्रमुख निर्वाचन आयुक्त दिनेशकुमार थपलियाले आउँदो आइतबार आयोगको बैठक बस्ने र प्रक्रिया अघि बढाउने आश्वासन दिएका छन्। आयोगले गएको माघ ११ गते नेकपा कानुनीसम्मत फुटिनसकेको बताएको थियो। त्यसको लगत्तै यो समूहले फागुन २० गते आधिकारिकता दाबी गर्दै आयोगमा पत्र बुझाएको थियो । यस्तै शुक्रबार सिंहदरबारमा बसेको यो समूहको संसदीय दलको बैठकले अध्यक्ष प्रचण्डलाई दलको नेता चयन गरेको छ। प्रचण्डनेपाल समूहले आफ्नो पक्षमा ११४ जना सांसद रहेको दाबी गरेको छ । प्रचण्डले आफ्नो पक्षमा स्पष्ट बहुमत रहेको भन्दै केपी ओली पक्षका सांसदलाई आफ्नो दलमा आउन आग्रह समेत गरेका छन् । प्रधानमन्त्री केपी ओलीले प्रतिनिधिसभा विघटन गरेपछि नेकपा दुई खेमा भएको छ। एउटा पक्षको नेतृत्व प्रचण्डनेपालले गरेका छन् भने अर्को पक्षको नेतृत्व प्रधानमन्त्री ओलीले गरिरहेका छन्। पार्टी विवादबारे निर्वाचन आयोगले अहिलेसम्म टुंगो लगाउन सकेको छैन।"
सर्वोच्चले नेकपा विवादको फैसला आइतबार सुनाउने,काठमाडौं : नेपाल कम्युनिस्ट पार्टी (नेकपा) को नाम विवादबारे सर्वोच्च अदालतले आइतबार फैसला सुनाउने भएको छ। सत्तारुढ नेकपाले आफ्नो दल नेपाल कम्युनिस्ट पार्टीसँग नाम जुधाएको भन्दै ऋषिराम कट्टेलले सर्वोच्च अदालतमा मुद्दा दायर गरेका थिए। सोही मुद्दामाथि सर्वोच्चले फैसला सुनाउन लागेको हो। २०७५ साल जेठ ३ गते तत्कालीन एमाले र माओवादीबीच एकता भएर नेपाल कम्युनिस्ट पार्टी (नेकपा) गठन भएको थियो । त्यसपछि कट्टेलले निर्वाचन आयोगमा उजुरी दिएका थिए । उक्त उजुरीमा सुनुवाइ गर्दै निर्वाचन आयोगले केपी ओली र पुष्पकमल दाहाल अध्यक्ष रहेको नेपाल कम्युनिस्ट पार्टी (नेकपा)को पक्षमा निर्णय गरेको थियो । आयोगको उक्त निर्णयविरुद्ध कट्टेलले २०७५ साल मंसिर २१ गते सर्वोच्च अदालतमा रिट दायर गरेका थिए । यसअघि सर्वोच्च अदालतले २० फागुनमा निर्णय सुनाउने बताएको भएपनि उक्त दिन पूर्वप्रधानन्यायाधीश सुरेन्द्रप्रसाद सिंहको निधनको शोकमा अदालत बन्द गरिएपछि फैसला २३ फागुनलाई सारेको हो। फागुन १३ गते बिहीबार न्यायाधीशहरू बमकुमार श्रेष्ठ र कुमार रेग्मीको इजलासले २० गते निर्णय सुनाउने मिति तोकेको थियो। यस्तै प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपामा पनि नाम विवाद छ। दुई समूहमा विभाजित भएको नेकपाको एक समूहको अध्यक्ष प्रधानमन्त्री ओलीले गरेका छन् भने अर्को समूहको पुष्पकमल दाहाल 'प्रचण्ड'माधवकुमार नेपालले गरेका छन्। दुवै समूह आफूलाई आधिकारिक नेकपा भएको दाबी गर्दै आएका छन्।
"दलको नेता चुनिएपछि प्रचण्डले भने, राजीनामा नदिए अविश्वास प्रस्तावबाट हटाउँछौं","काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहले पुष्पकमल दाहाल प्रचण्डलाई संसदीय दलको नेता चयन गरेको छ। शुक्रबार सिंहदरबारमा बसेको संसदीय दलको बैठकले प्रचण्डलाई दलको नेता चयन गरेको हो। आफू दलको नेता बनेपछि पत्रकारसँग छोटो प्रतिक्रिया दिँदै प्रचण्डले प्रधानमन्त्री केपी ओलीको गुटमा रहेका सांसद र नेताहरुलाई भ्रममा नपरी आफ्नो समूहमा सहभागी हुन अपील गरे। अहिले पनि जो मान्य सदस्य वा पार्टीका साथी भ्रममा हुनुहुन्छ र केपी गुटमा हुनुहुन्छ। उहाँहरुलाई गम्भीरतापूर्वक अपील गरेको छु, पार्टी यही हो। संसदीय दल भनेको पनि यही नै हो, प्रचण्डले भने। दलको नेता चयन भएपछि उनले यसलाई अवसर र चुनौती दुवैको रुपमा लिएको बताए। प्रचण्डले यो जिम्मेवारीलाई राजनीतिक मात्र नभएर वैधानिकसमेत भनेका छन्। यो जिम्मेवारीलाई अवसर र चुनौतीको रुपमा लिएको छु, पत्रकारको प्रश्नको जवाफ दिँदै उनले भने, यो मैले राजनीतिक मात्र होइन, वैधानिक ढंगले जिम्मेवारी प्राप्त गरेको छु। उनले आफू दलको नेता भइसकेको र आधिकारिक पार्टीसमेत आफ्नो समूह भएको भन्दै प्रधानमन्त्री ओलीलाई राजीनामा दिन अनुरोध गरेका छन्। उनले ओलीले राजीनामा गरे देशका लागि सहज हुने बताए। ओलीले राजीनामा नदिए संवैधानिक प्रक्रिया अनुसार उनलाई हटाउने उनको भनाइ छ। अबिलम्ब राजीनामा दिनु उहाँ (प्रधानमन्त्री ओली) को लागि र देशका लागि पनि सहज हुन्छ, प्रचण्डले पत्रकारले सोधेको प्रश्नको जवाफ दिँदै भने, अब उहाँले राजनीनामा दिनु भएन भने हामी संविधान, नियम, कानुन र प्रक्रिया अनुसार संसदबाट नै समाधान खोज्छौँ। २५ प्रतिशतको माग अनुसार ज्येष्ठ सदस्यको अध्यक्षतामा बसेको बैठकमा ११५ जना सांसद रहेको दाबीसमेत प्रचण्डले गरेका छन्। प्रतिनिसिभा विघटनविरुद्ध आन्दोलनमा सक्रिय भएका दलसँग मिलेर सरकार बनाउनेसमेत प्रचण्डले बताए। प्रधानमन्त्री कसलाई बनाउने भन्ने विषयमा छलफल भइरहेको उनको भनाइ छ। प्रतिनिधिसभा विघटनपछि सत्तारुढ नेकपा दुई समूहमा विभाजित भएको छ । एउटा समूहको नेतृत्व प्रचण्ड र माधवकुमार नेपालले गरेका छन् भने अर्को समूहको नेतृत्व प्रधानमन्त्री ओलीले गरेका छन्। पुस ५ गते ओलीले विघटन गरेको प्रतिनिधिसभालाई फागुन ११ गते सर्वोच्च अदालतले पुनस्र्थापना गर्दै १३ दिनभित्र पहिलो बैठक बोलाउन आदेश दिएको थियो । साेही आदेश अनुसार २३ गते प्रतिनिधिसभाको बैठक बस्दै छ ।"
हामीले प्रधानमन्त्रीका लागि कसैलाई अफर गरेका छैनौं: प्रधानमन्त्री ओली,"काठमाडौँ: प्रधानमन्त्री केपी ओलीले कसैलाई पनि प्रधानमन्त्रीको प्रस्ताव नगरेको बताएका छन् । ओलीले भने 'एउटा भ्रम छर्न खोजिएको छ तर हामीले कसैलाई पनि अनुचित ढंगले प्रधानमन्त्रीको प्रस्ताव गरेका छैनौँ । गर्दैनौँ पनि ।' प्रचण्ड र माधवलाई लक्षित गर्दै ओलीले भने, 'उहाँहरुको गतिविधि देखेर अचम्म लाग्छ । आफ्नो पार्टीको दुईतिहाइ भत्काएर प्रधानमन्त्रीलाई जसरी पनि हटाएर अरुलाई प्रधानमन्त्री खाइदिनूस् भन्दै बिन्ती गरिराख्नुभएको छ ।' न उहाँहरुको दलको टुंगो छ न नामको टुंगो छ। त्यही पनि उहाँहरू बैठक गरिरहनुभएको छ।' मुलुकमा राजनीतिक स्थिरता र समृद्धिको लागि आफूले संसद विघटन गर्ने बाध्यता रहेको पनि उनको दावी थियो । शुक्रबार नेत्रविक्रम चन्द विप्लव नेतृत्वको नेकपासँग शान्तिपूर्ण वार्तामा हस्ताक्षर कार्यक्रमलाई सम्बोधन गर्दै ओलीले यस्तो प्रतिक्रिया दिएका हुन् । ओलीले आज एउटा ऐतिहासिक काम सम्पन्न भएको बताउँदै भने, 'अन्तिम किस्तामा नेपाल शान्तिपूर्ण युगमा प्रवेश गरेको छ। अब नेपालमा हिंसात्मक द्वन्द्व छैन। अब नेपालमा हिंसात्मक बाटो र हिंसात्मक कार्यदिशा कसैले अवलम्बन गरेको छैन।' आगामी दिनमा चन्द नेतृत्वको नेकपाले शान्तिपूर्ण ढङ्गले आफ्ना गतिविधि गर्ने विश्वास व्यक्त गर्दै प्रधानमन्त्री ओलीले प्रक्रिया पुर्याएर नेकपाका नेता तथा कार्यकर्तालाई छोडिने बताए। प्रधानमन्त्री ओलीले सरकार र नेकपाबीच रातारात सहमति नभएको बताउँदै भने, 'रातारात होइन। वर्षौँदेखि वार्ता चलिरहेको थियो।'"
विप्लवका सेती महाकाली इञ्चार्ज रिहा,"धनगढी : सरकार र विप्लव नेतृत्वको नेकपाबीच वार्ता भएसँगै कैलाली कारागारमा रहेका सेती महाकाली इञ्चार्ज तथा केन्द्रीय सदस्य ओम प्रकाश पुन रिहा भएका छन् । उनी २०७७ असार ३१ गते कैलालीको धनगढी उपमहानगरपालिकामा पर्ने कनरीबाट पक्राउ परेका थिए । धनगढी उपमहानगरपालिाको फूलबारीबाट फर्किरहेका बेला उनलाई कनरी क्षेत्रबाट पक्राउ गरिएको थियो । प्रहरीले उनले बोकेको झोलामा हतियार भेटिएको भन्दै हातहतियार खरखजाना मुद्धा दर्ता गरेको थियो । सोही मुद्धामा, जिल्ला अदालत कैलालीले गएको साउनमा ५० हजार रकम धरौटी माग गरेको थियो । धरौटी नबुझाएपछि, उनलाई साउनमा कैलाली कारागार पठाईएको थियो । शुक्रबार भने उनले ५० हजार धरौटी जमा गरेका छन । अदालतमा मन्त्रीपरिषदको निर्णय नपुगेको र जिल्ला न्यायाधीस पनि बाहिर भएकाले, धरौटी जमा गरेका छौं, त्यो रकम पछि फिर्ता हुन्छ भनिएको छ,' विप्लवका विद्यार्थी नेता बबरजंग शाहीले भने । त्यतीबेला धरौटी बुझाए, फेरि पक्राउ गरी अरु जिल्ला पठाउने जानकारी पाएपछि पुनले धरौटी नबुझाएर कैलाली कारागार बस्ने निर्णय गरेका थिए । उनीसँगै पक्राउ परेकी, उनकै श्रीमती तथा अखिल नेपाल महिला संघ क्रान्तिकारीकी नेतृ पूर्णिमा धामी भने साधारण तारेखमा छुटेकी थिइन् । पुनसँगै कैलाली कारागारमा रहेका विप्लवकै सेती महाकाली ब्युरो सदस्य विवेक कुमाल पनि शुक्रबार रिहा भएका छन् । उनलाई, हात हतियार खरखजाना सम्बन्धी तीन वटा मुद्धा लगाईएका थिए । उनले, पनि ५० हजार धरौटी बुझाएर रिहा भएका हुन् । कुमाललाई काठमाडौंबाट पक्राउ गरि कैलाली कारागार पठाइएको थियो । विप्लब र सरकारबीच वार्ता सफल भएपछि, प्रहरी हिरासतमा रहेका नेता कार्यकर्ताहरु रिहा हुन थालेका हुन् । अहिले नै सरकारमा गइदैन : पुन विप्लव नेतृत्वको नेकपाका सेती महाकाली ईञ्चार्ज ओम प्रकाश पुनले अहिले नै आफुनो दल सरकारमा सहभागी नहुने बताए । उनले, वैज्ञानिक समाजवादका लागि २०६२६३ सालको जस्तो सर्वदलीय सरकारको परिकल्पना गरिएको बताए । नेकपा ओली समूह र विप्लवबीच पार्टी एकीकरणका बारेमा पनि उनले नकारे । 'अहिलेकै अवस्थामा पार्टी एकीकरण सम्भव नै छैन, न त सरकारमा गइन्छ,' उनले भने ।नेता पुनको स्वागतका लागि कैलाली कारागार र कैलाली जिल्ला अदालतमा सैयौं नेता कार्यकर्ता पुगेका थिए । पुनको रिहाइपछि, धनगढीको पार्कचोकमा, कोणसभाको पनि आयोजना गरिएको थियो ।अदालतदेखि पार्कचोकसम्मको झण्डै डेढ किलोमिटर मुख्य बजारमा विप्लवका नेता कार्यकर्ताले र्याली निकालेका थिए ।"
वामदेव गौतमलाई भेट्न प्रधानमन्त्री ओली भैंसेपाटीमा,"काठमाडौं : नेपाल कम्युनिस्ट पार्टी (नेकपा) उपाध्यक्ष वामदेव गौतमलाई भेट्न प्रधानमन्त्री केपी ओली भैंसेपाटी पुगेका छन् । बालुवाटार स्रोतका अनुसार प्रधानमन्त्री ओली व्यक्तिगत भेटघाटका लागि भैसेपाटी पुगेका हुन् । अहिले भेटघाट चलिरहेको स्रोतको दाबी छ । पुस ५ गते नेकपा अध्यक्ष एवम् केपी ओलीले प्रतिनिधिसभा विघटन गरेपछि नेकपा दुई समूहमा विभाजित भएको छ । पार्टी विभाजित भए पनि उपाध्यक्ष गौतम कतै लागेका छैनन् । फागुन ११ गते सर्वोच्च अदालतले प्रतिनिधिसभा पुनस्र्थापनाको निर्णय सुनाएपछि गौतम पार्टी एकता अभियानमा सक्रियताका साथ लागेका छन्। प्रतिनिधिसभा पुनस्र्थापना भएपछि ओलीविरुद्ध नेकपा प्रचण्डनेपाल समूहले अविश्वासको प्रस्ताव दर्ता गर्ने तयारी गरेपछि ओली आफ्नो पक्षमा बहुमत जुटाउन सक्रिय छन् । सोही क्रममा भैंसेपाटी पुगेको अनुमान गरिएको छ । प्रधानमनन्त्रीका प्रेस सल्लाहकार सूर्य थापाले भने प्रधानमन्त्री ओली गौतमको स्वास्थ्य अवस्था बुझ्न गौतम निवास पुगेको बताएका छन् । प्रधानमन्त्री ओलीसँगै नेकपा नेता सुवासचन्द्र नेम्वाङ, परराष्ट्रमन्त्री प्रदीप ज्ञवाली, प्रधानमन्त्रीका मुख्य राजनीतिक सल्लाहकार विष्णु रिमाल, प्रधानमन्त्रीका परराष्ट्र मामिला सल्लाहकार डा राजन भट्टराईलगायत नेता भैंसेपाटी पुगेका हुन् । शुक्रबार बसेको नेकपा प्रचण्डनेपाल समूहको संसदीय दलको बैठकले प्रचण्डलाई संसदीय दलको नेता बनाएको छ ।"
"प्रचण्ड संसदीय दलको नेता चयन, आफ्नो पक्षमा ११४ जना सांसद रहेको दाबी",काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहको संसदीय दलको नेतामा पुष्पकमल दाहाल 'प्रचण्ड' चयन भएका छन् । शुक्रबार सिंहदरबारमा बसेको संसदीय दलको बैठकले अध्यक्ष प्रचण्डलाई दलको नेता चयन गरेको हो। प्रचण्डनेपाल समूहले आफ्नो पक्षमा ११४ जना सांसद रहेको दाबी गरेको छ । एक सय ११ सांसदहरूले हस्ताक्षर गरिसकेको दाबी गरिएको छ। नेकपामा १७२ सांसद छन्। शुक्रबारको बैठकमा कांग्रेस र जनता समाजवादी पार्टीसँग सहकार्य गरेर नयाँ सरकार बनाउने बारेमा छलफल भएको थियो। आइतबारसम्म ओलीलाई राजीनामाका लागि आग्रह गर्ने र राजीनामा नदिए अविश्वास प्रस्ताव ल्याएर हटाउने निर्णय भएको छ। प्रधानमन्त्री केपी ओलीले प्रतिनिधिसभा विघटन गरेपछि नेकपा दुई खेमा भएको छ। एउटा पक्षको नेतृत्व प्रचण्डनेपालले गरेका छन् भने अर्को पक्षको नेतृत्व प्रधानमन्त्री ओलीले गरिरहेका छन्। पार्टी विवादबारे निर्वाचन आयोगले अहिलेसम्म टुंगो लगाउन सकेको छैन। आयोगले टुंगो नलाउँदा नयाँ सरकार निर्माणको विषय थप पेचिलो बन्दै गएको छ।
मोतिपुर घटना : नागरिकमाथिको दमनको हिसाबकिताब हुने घनश्याम भुसालको चेतावनी,"काठमाडौं : मोतिपुर औद्योगिक करिडोरको शिलान्यास कार्यक्रममा भएको विरोधमा स्थानीयमाथि दमन भएको भन्दै नेपाल कम्युनिस्ट पार्टीका नेता एवम् प्रतिनिधिसभा सदस्य घनश्याम भुसालले आपत्ति जनाएका छन्। करिडोर शिलान्यास कार्यक्रमको विरोधमा पुगेका मन्त्रीविरुद्ध नाराबाजी गर्दा दमन भएको भन्दै उनले विरोध जनाएका हुन्। स्थानीयको विरोध बीच अर्थमन्त्री विष्णु पौडेल र उद्योग मन्त्री लेखराज भट्टले शिलान्यास गरेका हुन् । वातावरणीय प्रभाव मूल्यांकन गरेपछि स्थानीय बासिन्दाको व्यवस्थापन गरेर मात्रै काम अगाडि बढाउने विषयमा भएको सहमति तोडेर शुक्रबार मन्त्रीहरु गएर नागरिकमाथि गरेको दमनको हिसाबकिताब हुने चेतावनी भुसालले दिए । वातावरणीय प्रभाव मूल्यांकन गरेपछि स्थानीय बासिन्दाको व्यवस्थापन गरेर मात्रै अरु काम अगाडि बढाउने विषयमा उद्योगमन्त्री, औद्योगिक व्यवस्थापन लिमिटेडका अधिकारीहरुसँग भएको सहमतिसमेत तोडेर ढल्दै गरेको सरकारका मन्त्रीहरुले सयौँ सुरक्षाकर्मीका घेराभित्र बसेर कायरतापूर्वक नागरिक दमनको जुन नाङ्गो ना नाचेका छन् त्यसको हिसाबकिता हुने नै छ, भुसालले विज्ञप्ति सार्वजनिक गर्दै भनेका छन्, आफ्नो हकअधिकारको रक्षाका लागि उभिएका स्थानीय निहत्था नागरिक, खासगरी युवा र महिलामाथि आज उनीहरुले जुन दमन गरेका छन, अपमानित गरेका छन् र घाइते बनाएका छन् ती अपराधीहरुलाई जनताको परीक्षणमा खडा गरिनेछ ।"
कांग्रेस संसदीय दलको बैठक : पार्टीको हित हुनेगरी निर्णय लिन सांसदको सुझाव,"काठमाडौं : प्रमुख प्रतिपक्षी दल नेपाली कांग्रेसको संसदीय दल बैठक सकिएको छ। सत्ता समीकरणको विषयमा ठोस निर्णय नगरेको बैठकमा बोल्ने अधिकांश सांसदले पार्टीको हित हुने गरी काम गर्न पार्टी नेतृत्वलाई सुझाव दिएका छन्। सांसद मीन विश्वकर्माका अनुसार सत्तारुढ नेपाल कम्युनिस्ट पार्टीको विवाद र सत्ता समीकरणको विषयमा छलफल भए पनि नेकपाको कुन समूहलाई समर्थन गर्ने भन्ने विषयमा ठोस निर्णय हुन सकेन। संसदीय दलको बैठकमा सबै साथीहरुले राय दिनुभएको छ, सांसद् विश्वकर्माले भने, तत्काल यताउता जाने भन्ने निष्कर्षमा नपुगी पार्टीको हित हुने गरी निर्णय दिनुपर्ने धारणा सबैले राख्नुभएको छ। सर्वोच्च अदालतले समेत प्रतिनिधिसभा विघटनलाई असंवैधानिक भनिसकेको अवस्थामा संसदमा अविश्वासको प्रस्ताव दर्ता भए कसको समर्थन गर्दा पार्टीेको हित हुन्छ र नैतिक रुपमा पार्टीलाई राम्रो हुन्छ त्यही ढंगले निर्णय लिन सुझाव दिएको उनको भनाइ छ। कांग्रेस संसदीय दलका प्रमुख सचेतक बालकृष्ण खाँडले प्रतिनिधिसभा विघटनको निर्णय बदर गर्ने सर्वोच्चको फैसलाको स्वागत गरेको बताए। सर्वोच्चको यो फैसलाले संविधानवादको जित भएको उनको भनाइ छ। बैठकमा प्रतिनिधिसभा बैठकमा कांग्रेसको रणनीतिको विषयमा व्यापाक छलफल भए पनि निर्णय नभएको उनले प्रष्ट पारे। अविश्वासको प्रस्तावको विषयमा अहिले नै निर्णय लिनु हतार हुने उनको भनाइ छ। सांसद राजन केसीका अनुसार बैठकमा हाउसमा प्रतिपक्षी दलको भूमिका र प्रभावकारीताको विषयमा छलफल भएको छ। हामी प्रतिपक्षको भूमिकामा छौँ, सांसद केसीले भने, हामीले हाउसमा जिम्मेवार भूमिका निर्वाह गर्नुपर्छ। अहिले नै अन्य विषयमा निर्णय लिनु हतार हुन्छ भन्ने धारणा अधिकांश साथीको छ। बैठकमा बोल्ने केही सांसदले ओलीसँग सहकार्य गर्दा लोकतन्त्रमाथि नै प्रहार हुने धारणासमेत राखेका छन्। प्रतिनिधिसभा पुनस्र्थापना भएपछि निर्णयक भूमिकामा रहेको कांग्रेसले निर्णय गर्न नसक्दा तत्काल प्रधानमन्त्री ओलीविरुद्ध अविश्वासको प्रस्ताव दर्ता भएर अगाडि बढ्ने सम्भावना देखिएको छैन। प्रधानमन्त्री ओलीले अविश्वासको प्रस्ताव सामना गर्ने बताइ सकेका छन्। शुत्रबार दिउँसो मात्र बसेको नेकपा प्रचण्डनेपाल समूहको संसदीय दलको बैठकले अध्यक्ष पुष्पकमल दाहाल प्रचण्डलाई संसदीय दलको नेता बनाइसकेको छ।"
कांग्रेस नेता केसीको प्रश्न: विप्लवको हतियार खोई ?,"चितवन: नेपाली कांग्रेसका नेता अर्जुननरसिंह केसीले शान्तिपूर्ण राजनीतिमा प्रवेश गरेको नेत्रविक्रम चन्द विप्लव नेतृत्वको माओवादी समूहको हतियार व्यवस्थापन नभएकोमा आपत्ति जनाएका छन् । सरकारसँग गरिएको तीन बुँदे सहमतिमा हतियार व्यवस्थापनको कुरा उल्लेख नभएको भन्दै यसलाई कांग्रेसले गम्भीर रुपमा लिएको नेता केसीको भनाइ छ । हतियार व्यवस्थापनलाई वेवास्ता गरेर सरकारले गम्भीर गल्ती गरेको उनले आरोप लगाएका छन् । नेपाल प्रेस युनियन चितवनले आयोजना गरेको पत्रकार सम्मेलनमा नेता केसीले यस्तो बताएका हुन् । सरकार र विप्लव नेतृत्वको नेकपा माओवादीबीचको तीन बुँदे सहमतिमा सकारात्मक रुपले हेरेका छौँ । त्यसलाई स्वागतयोग्य र सकारात्मक मान्दामान्दै पनि तीनबुँदे सहमतिमा हतियार व्यवस्थापनको कुरा छैन केसीले भने यो कुरालाई हामीले गम्भिरतापूर्वक लिएका छौँ । विप्लब समूहसँग हतियार नै छैन भन्ने त होइन । हतियार व्यवस्थापन नदिएको कुरामा हामी गम्भीर छौँ । यसवाहेक केसीले काँग्रेस अबको दुई वर्ष प्रतिपक्षको भूमिकामा बस्नुपर्ने धारणा राखे । कम्यूनिष्ट पार्टी कानूनी र प्राविधिक रुपमा नेकपा एउटै रहेको बताए । कुनै एक पक्षलाई सरकारमा सहयोग गरेरे सत्ताबाहिर बसेर निर्वाचनको तयारीमा लाग्नुपर्ने बताए । केसीले भने यो पाँच वर्षभित्र भएका विधीविहिनता, भष्ट्राचारको, बेथितीको भारी बोक्नु भन्दा अलग बस्नु राम्रो होला भन्ने मेरो धारणा हो । बाँकी पार्टीले निर्णय गर्ला ।"
कांग्रेस संसदीय दलका पाँच निर्णय,"काठमाडौं : प्रमुख प्रतिपक्षी दल नेपाली कांग्रेसको संसदीय दलको बैठक सकिएको छ। बैठकले प्रधानमन्त्री केपी ओलीले पुस ५ गते गरेको प्रतिनिधिसभा विघटनलाई बदर गर्ने सर्वोच्च अदालतको फैसलाप्रति सम्मान प्रकट गरेको छ। कांग्रेस प्रमुख सचेतक बालकृष्ण खाँडका अनुसार योसँगै संसदीय दल बैठकले विभिन्न चार वटा निर्णय गरेको छ। कोरोनाको खोपको कार्यक्रमलाई प्रभावकारी ढंगले अगाडि बढाउन माग गर्ने र केही नाकाहरु अझै सञ्चालनमा नआएको भन्दै खुला गर्न मागसमेत गर्ने निर्णय कांग्रेस संसदीय दलले गरेको छ। शुक्रबारको बैठकमा कांग्रेस सभापति एवं संसदीय दलका नेता शेरबहादुर देउवा, संसदीय दलका प्रमुख सचेतक बालकृष्ण खाण, सचेतक पुष्पा भुसाल गौतम, दिव्यमणि राजभण्डारी, भरत कुमार शाह, राजेन्द्रकुमार केसी, रमेशजंग रायमाझी, मानबहादुर विश्वकर्मा, पार्वता डिसी चौधरी, सञ्जय कुमार गौतम, गगन कुमार थापा, भीमसेन दास प्रधान, उमा रेग्मी, डा डिला संग्रौला पन्त, मिना सुब्बा, महेन्द्र कुमारी लिम्वू, हिरा गुरुङ्ग, सत्यनारायण खनाल, देवप्रसाद तिमिल्सीना, मीनबहादुर विश्वकर्मा, देवेन्द्रराज कण्डेल, मोहनप्रसाद पाण्डे, प्रकाश रसाइली स्नेही, प्रमोद कुमार यादव, जीपछिरिङ लामा, तेजुलाल चौधरी, रामबहादुर विष्ट, सुजाता परियार र रंगमती शाहीले आआफ्नो विचार, सुझाव र धारणा राखेका छन्। संसदीय दलका चार निर्णय जस्ताको तस्तै :प्रधानमन्त्री केपी शर्मा ओलीद्वारा गत पौष ५ गते गरिएको प्रतिनिधि सभा विघटनलाई फागुन ११ गते सम्मानित सर्वोच्च अदालतले बदर गरी प्रतिनिधि सभा पुनस्र्थापनाको फैसला गरेको छ। यो संविधान र लोकतन्त्रवादको विजय हो। न्यायपालिकाको निर्णयलाई नेपाली कांग्रेस संसदीय दल सम्मान गर्दै हार्दिक स्वागत गर्दछ। नेपालमा हाल पनि कोरोना भाईरस संक्रमणको प्रभाव रही रहेको अवस्था छ। कोभिड १९ को संक्रमणबाट आमनागरिकको जीवन रक्षा गर्नु सरकारको प्रमुख दायित्व हो, त्यसकारण कोेरोना विरुद्धको खोप आमनागरिकलाई यथाशक्य चाडो लगाइदिने व्यवस्था गरी नेपाली जनताको जीवन रक्षा गर्न सरकार समक्ष नेपाली कांग्रेस संसदीय दल जोडदार माग गर्दछ। कोभिड १९ संक्रमणको प्रारम्भीक चरण देखि नै सिमा नाकाहरु बन्द छन्। हाससम्म पनि बन्द नाकाहरु सहज तरिकाले सुचारु हुन सकेको छैन र यातायात सञ्चालनमा आएका छैनन्। जसका कारण उद्योगधन्दा, कलकारखाना र पर्यटन व्यवसायलाई मार परिरहेको छ। तसर्थ सबै नाकाहरु सहज तरिकाले सुचारु गर्ने तर्फ सरकारको गम्भीर ध्यानकर्षण गराउँदछौं। शोक प्रस्ताव पारित : नेपाली कांग्रेस आमन्त्रित केन्द्रीय सदस्य एवं प्रतिनिधि सभा सदस्य सूर्यबहादुर केसी, विस २०५८ सालका राष्ट्रिय सभा सदस्य मजेर दिपक गुरुङ्ग, २०४८ सालमा वाग्लुङ्ग क्षेत्र नं ३ बाट प्रतिनिधि सभा सदस्यमा निर्वाचित ओमकार प्रसाद गौचन, २०४८ सालमा राष्ट्रिय सभा सदस्यमा निर्वाचित इन्द्रहाङ लिम्वू, २०५८ सालमा राष्ट्रिय सभामा निर्वाचित गंगादत्त जोशी, २०५६ सालमा चितवन क्षेत्र नं २ बाट प्रतिनिधि सभामा निर्वाचित एकनाथ रानाभाट, २०५० सालमा राष्ट्रिय सभा सदस्यमा निर्वाचित डा शंकरप्रसाद उप्रेती र २०४८ साल सप्तरी क्षेत्र नं २ बाट निर्वाचित कुवेरप्रसाद शर्माको निधन प्रति नेपाली कांग्रेस संसदीय दल गहिरो दुःख व्यक्त गर्दछ। उहाँहरु प्रति श्रद्धाञ्जली अर्पण गर्दै संसदीय दलको यो बैठक शोक प्रस्ताव पारित गर्दछ।"
कांग्रेस र प्रचण्डनेपाल पक्षको संसदीय दलको बैठक बस्दै,काठमाडौं : नेपाली कांग्रेस र प्रचण्डनेपाल पक्षले संसदीय दलको बैठक बोलाएका छन्। बैठक छुट्टाछुट्टै स्थानमा बस्न लागेका हुन्। कांग्रेस संसदीय दलको बैठक दिउँसो १ बजे बानेश्वरस्थित् संघीय संसद भवनको ल्होत्से हलमा बस्दैछ भने प्रचण्डनेपाल पक्षको बैठक सोही समयमा सिंहदरबारमा बस्दैछ। यस्तै नेकपा अध्यक्ष तथा प्रधानमन्त्री केपी ओलीले शनिबार संसदीय दलको बैठक आह्वान गरेका छन्। दिउँसो ३ बजे संसदीय दलको बैठक बोलाइएको ओली समूहका संसदीय दलका प्रमुख सचेतक विशाल भट्टराईले जानकारी दिएका छन्। भट्टराईका अनुसार बैठकमा सहभागी हुन सबै १७३ सांसदलाई एसएमएसमार्फत सूचना दिइएको छ । प्रचण्डनेपाल समूहका सांसदलाई पनि एसएमएस पठाइएको छ। समसामयिक राजनीतिक विषयमा छलफल गर्न दलको बैठक बोलाएको जनाइएको छ। २३ गते पुनःस्थापित प्रतिनिधिसभा बैठक डाकिएको छ। सो बैठकमा उठाउनुपर्ने विषयवस्तुको टुंगो लगाउन दलको बैठक बोलाएको कांग्रेसले जनाइएको छ। प्रतिनिधिसभामा कांग्रेसका ६३ सांसद छन्। २ सय ७५ सदस्यीय प्रतिनिधिसभामा नेकपाका १ सय ७३ जना सदस्य छन्। सानु शिवाको निधनपछि नयाँ नियुक्ति नहुँदा एक पद रिक्त छ। ५९ सदस्यीय राष्ट्रियसभामा नेकपाका ४९ जना सांसद छन्। दुवै सदन गरेर २ सय २२ सदस्य छन्। दलको नेता बन्न १ सय १२ जनाको समर्थन चाहिन्छ।ओली समुहमा ८३ जना रहेका छन्। त्यस्तै राष्ट्रिय सभामा नेकपाका ५० संसद छन्। राष्ट्रिय सभामा अध्यक्ष बाहेक ४९ जना नेकपा सांसद रहेका छन्। जसमध्ये २४ जना प्रचण्डनेपाल समुहमा छन् भने २४ जना ओली समुहमा छन्। वामदेब गौतम भने कतै खुलेका छैनन्।
म्यानमारमा हिंसात्मक दमनविरुद्ध काठमाडौंमा प्रदर्शन (फोटोफिचर),"काठमाडौं : म्यानमारमा सैन्य सरकारले गरेको हिंसात्मक दमनको विरोधमा शुक्रबार काठमाडौंस्थित म्यानमार दूतावासअगाडि विरोध प्रदर्शन गरिएको छ । बृहत् नागरिक आन्दोलनको अगुवाइमा नागरिक अभयन्ताहरूले नक्खु, भैंसेपाटीस्थित दूतावासअगाडि प्रदर्शन गरेका हुन् । प्रदर्शनमा सहभागीहरूले म्यानमारमा नरसंहार बन्द गर,म्यानमारमा लोकतन्त्र पुनर्बहाली गर लगायतका नारा लेखिएका प्लेकार्ड बोकेर आफूहरू त्यहाँका जनताको पक्षमा रहेको बताए । प्रदर्शनमा नागरिक अभियन्ता गोविन्द केसी, नारायण वाग्ले, खगेन्द्र संग्रौला, युग पाठकलगायत सहभागी छन्। म्यान्मारमा सैनिक कु विरुद्ध बुधबार गरिएको प्रदर्शनमा सुरक्षाकर्मीको गोली लागि कम्तीमा ३८ जना मारिएको जनाइएको छ। गत माघ १९ गते सेनाले सत्ता हातमा लिएपछि म्यान्मारका सबैजसो सहरहरूमा विरोध प्रदर्शन भइरहेको छ।"
प्रधानमन्त्रीसँगै सम्बोधन गर्दै विप्लव,"काठमाडौँ: नेत्रविक्रम चन्द विप्लवनेतृत्वको नेपाल कम्युनिस्ट पार्टीसँग सरकारको वार्ता सफल भएसँगै विप्लवले काठमाडौँको राष्ट्रिय सभागृहबाट सम्बोधन गर्दैछन् । शुक्रबार दिउँसो २ बजे विप्लवले प्रधानमन्त्रीसँगै एकै मञ्चमा उभिएर सम्बोधन गर्न लागेका हुन् । ओली सरकारले भने विप्लव माओवादीलाई प्रतिबन्ध लगाएको २ वर्षमै शान्ति प्रक्रियामा ल्याएको हो । विप्लव शुक्रबार बिहान नै राजधानी आइपुगेका हुन् । यससँगै विभिन्न कारागारमा थुनिएर रहेका विप्लव माओवादीका कार्यकर्ताहरुलाई सरकारले रिह गर्ने तयारी गरेको छ । विप्लवसँग भएका वार्ताकाका बुँदा भने सार्वजनिक गरिएको छैन । चरणवद्ध रुपमा छलफल तथा वार्तापछि बिहीबार बालुवाटारमा सरकार र विप्लव समूहबीच तीनबुँदे सहमति भएको हो। त्यसको कार्यान्वयन प्रक्रिया पनि बिहीबारै सुरु भएको बताइएको छ। विप्लवको पार्टीले आफ्ना सम्पूर्ण राजनीतिक क्रियाकलाप शान्तिपूर्ण रूपमा सञ्चालन गर्ने, सरकारका तर्फबाट प्रतिबन्ध हटाउने, सम्पूर्ण बन्दीको रिहाइ र मुद्दा खारेजीलगायत विषय समेटेर तीनबुँदे सहमति भएको जनाइएको छ। सरकारी वार्ता टोली संयोजक गृहमन्त्री थापा र विप्लव पक्षका वार्ता टोली संयोजक खड्गबहादुर विश्वकर्मा प्रकाण्डले सहमतिपत्रमा हस्ताक्षर गरेका छन्। १० वर्षे सशस्त्र द्वन्द्वपछि पुष्पकमल दाहालसँगको विद्रोह हुँदै मोहन वैद्य र गृहमन्त्री थापासहितसँग पनि विद्रोह गरी विप्लवले ०७१ मा अलग पार्टी घोषणा गरेका थिए। ०७३ फागुनमा पार्टीको महाधिवेशनपछि भूमिगत रहेका विप्लव चार वर्षपछि राष्ट्रिय सभागृहको औपचारिक कार्यक्रमबाट शुक्रबार सार्वजनिक भएका हुन् ।"
जितको घमण्डले नेकपालाई विभाजनतर्फ लग्यो : योगेश भट्टराईं,"ताप्लेजुङ : नेकपा प्रचण्डमाधव समूहका नेता योगेश भट्टराईले जितको घमण्डले पार्टीलाई विभाजनतर्फ लगेको बताएका छन्। प्रेस संगठन ताप्लेजुङले शुक्रबार फुङलिङमा आयोजना गरेको पत्रकार भेटघाटमा उनले भने, पहिलो तहका नेताहरुको जितको घमण्डले पार्टी यो अवस्थामा आइपुगेको हो, सबैले एकपटक पराजयको अनुभुति गर्नुस्, एकता सम्भव छ। नेकपा विभाजित भए दुई वर्षपछि हुने निर्वाचनमा पराजय निश्चित रहेको र त्यसलाई आजै महसुस गरेर सच्चिनुपर्ने भट्टराईको भनाई छ। नेकपा एकताको सम्भावना मरिसकेको छैन, कोमामा मात्रै पुगेको हो, उनले भने, कुसल डाक्टर पायो भने बचाउन सक्छन्। तर त्यसका लागि प्रधानमन्त्री केपी ओली, पुष्पकमल दाहाल प्रचण्ड र माधवकुमार नेपालले त्याग गर्न सक्नुपर्ने उनको भनाई छ। प्रतिनिधिसभा सदस्य समेत रहेका भट्टराईले भने, सर्वप्रथम केपी ओलीले प्रधानमन्त्री पदबाट राजिनामा दिनुपर्छ, त्यसपछि प्रचण्ड र माधव नेपालले प्रधानमन्त्री पदमा आफू नजाने घोषणा गर्नुपर्छ। पार्टीलाई विभाजनको अवस्थामा पुर्याउने प्रमुख पात्र केपी ओली भएकाले उनले राजिनामा दिएपछि मात्रै एकताको ढोका खुल्ने भट्टराईको दाबी छ।"
विप्लव नेतृत्वको नेकपाका नेता धमेन्द्र बास्तोला रिहा,काठमाडौं : नेत्रविक्रम चन्द (विप्लव) नेतृत्वको नेपाल कम्युनिस्ट पार्टीका नेता धर्मेन्द्र बास्तोलालाई काभ्रे प्रहरीले रिहा गरेको छ । सरकारले पार्टीमाथि लागेको प्रतिबन्ध फुकुवा गर्ने सहमति भएसँगै शुक्रबार बास्तोला काभ्रेबाट रिहा भएका हुन्। बिहान बास्तोलालाई उनकी श्रीमती हिमा र ज्वाइँ गणेश भण्डारीको जिम्मा लगाएर रिहा गरिएको जिल्ला प्रहरी कार्यालय काभ्रेले जनाएको छ। विप्लव पक्षसँग बिहीबार तीनबुँदे सहमति भएपछि बसेको मन्त्रिपरिषद् बैठकले दुई वर्षयता लगाइँदै आएको प्रतिबन्ध फुकुवा गर्ने निर्णय गरेको थियो। सहमतिका विषय बुँदागत रूपमा नखुलाइए पनि त्यसको विस्तृत विवरण शुक्रबार प्रधानमन्त्री ओली र विप्लव दुवै नेताले एकै मञ्चबाट सम्बोधन गरी सार्वजनिक गर्ने कार्यक्रम बनेको छ। सहमतिअनुसार नै विप्लवका बन्दी नेताकार्यकर्ता रिहाइ गर्ने क्रम सुरु भइसकेको छ। सरकारले उनीहरूलाई रिहा गर्न सम्बन्धित प्रशासन कार्यालयलाई सर्कुलर गरेको छ। विप्लव समूहले आफ्ना राजनीतिक मागलाई शान्तिपूर्ण र वैधानिक रूपमै जनताबीच लैजाने र सरकारले पनि उनीहरूका मागलाई तल्लो तहसम्म बिनारोकतोक बहसमा लैजान दिने गरी शान्तिपूर्ण राजनीतिमा समाहित गरेको हो।
कांग्रेस सरकारमा जानु हुँदैन : नेता सिंह,कलैया : नेपाली कांग्रेसका नेता प्रकाशमान सिंहले अहिले पार्टीले सरकारमा जानुभन्दा प्रतिपक्षको भूमिकामा रही देशलाई सही दिशामा ल्याउन भूमिका खेल्नुपर्ने कुरामा जोड दिएका छन् । सिमरा विमानस्थलमा शुक्रबार पत्रकारसँग कुरा गर्दै उनले कांग्रेसलाई सरकारमा जान हतार नगरी विद्यमान सङ्कटलाई निकास दिनतिर भूमिका खेल्नुपर्ने धारणा व्यक्त गरे। नेता सिंहले विधिको शासन कायम गर्न र प्रेस स्वतन्त्रतालाई मजबुत गर्नका लागि पनि कांग्रेसले प्रतिपक्षको भूमिका दरिलो रुपमा प्रस्तुत गर्नुपर्ने सुझाव व्यक्त गरे। उनले पार्टीमा देखिएको गुटपउगुटलाई चिरी एकता निर्माण गर्नका लागि सबैको पहल हुनुपर्नेमा जोड दिए। उनले संविधानले तोकेको समयसीमामा पार्टीको अधिवेशन गरी पार्टीलाई जीवन्त राख्न सबैको साझा दायित्व रहेको बताए । फरक प्रसङ्गमा नेता सिंहले पार्टीमा आफ्नो पनि ठूलो लगानी रहेको हुँदा कार्यकर्ताले विश्वास गर्यो भने सभापतिका लागि योग्य रहेको प्रष्ट पारे । उनले पतरौता नगरपालिका९ कुडवा निवासी स्व रामनारयण यादवको श्राद्धञ्जलि सभामा भाग लिनका लागि बारा आएका हुन्।रासस
ताजा जनादेशका लागि निर्वाचनमा जानु उत्तम विकल्प : कमल थापा,"भैरहवा : राष्ट्रिय प्रजातन्त्र पार्टीका अध्यक्ष कमल थापाले सांसद खरिद बिक्री गरी सरकार बनाउनुभन्दा ताजा जनादेशमा जानु नै उत्तम विकल्प रहेको बताएका छन्। दलहरुको अपवित्र गठबन्धनले प्रजातन्त्रलाई कमजोर बनाउँछ, जनादेशविपरीतको गठबन्धनले मुलुकलाई स्थायित्व दिँदैन, पार्टीको जिल्ला कमिटी रुपन्देहीले शुक्रबार भैरहवामा आयोजना गरेको पत्रकार सम्मेलनमा उनले भने, यस्ता गतिविधीबाट अघि बढ्नुको साटो ताजा जनादेश नै उपयुक्त हुन्छ। उनले अहिलेको निर्णायक शक्ति नेपाली कांग्रेस भएकाले गठबन्धन गरेर सरकारमा जाने वा चुनावमा जाने भन्ने कांग्रेसको कोर्टमा बल रहेपनि कांग्रेस चुनावमा जानुपर्ने पार्टीको सुझाव रहेको बताए।जनताले कांग्रेसलाई अहिले सरकारमा जाउ भनेर म्यानडेन्ड दिएका छैनन्, सरकारमा नजाँदा नै राम्रो हुन्छ उनले भने, यदि कांग्रेस अहिले सरकारमा गए उसलाई पछि समस्या पर्न सक्छ। थापाले जनताले नेकपालाई झण्डै दुई तिहाई अभिमत दिएपनि नेकपाले जनतामाथि धोका दिएको बताए। अध्यक्ष थापाले प्रधानमन्त्री केपी शर्मा ओलीविरुद्ध संसदमा अविश्वास प्रस्ताव पेस नभएकाले अहिले नै आफूहरु कुन पक्षमा उभिने भन्ने टुंगो नलागेको बताए। उनले सरकार र नेकपा विप्लव समूहबीच भएको सहमति स्वागतयोग्य रहेको बताउँदै विप्लवले हिंसा परित्याग गरेर शान्तिपूर्ण राजनीतिमा आए पनि हतियार तत्काल बुझाउनु पर्ने पार्टीको धारणा रहेको प्रष्ट्याए। फरक प्रसंङमा उनले कालपानी, लिपुलेकसहितको नेपाली भूभाग समेटेर सरकारले नक्सा जारी गर्नु प्रशंसनीय काम भएपनि उक्त भूमि फिर्ता ल्याउन भारतसँग कुटनीति पहल गर्नुपर्नेमा बताए। उनले भारतको नेपालप्रतिको नीतिमा विगतमाभन्दा सुधार आएको संकेत पाइएको जनाए।"
जनमत संग्रहमा जानुपर्छ: विप्लव,काठमाडौँ: नेत्रविक्रम चन्द विप्लवले आफूहरु सहमतिप्रति प्रतिवद्ध रहेको र यसलाई इमानदारी साथ कार्यान्वयन गर्ने बताएका छन् । शुक्रबार दिउँसो सरकारसँग भएको ३ बुँदे वार्तामा हस्ताक्षर कार्यक्रममा यस्तो बताएका हुन् । यस क्रममा विप्लवले कम्युनिस्टहरु विद्रोही मात्रै नभएर शान्तिका दूत समेत भएको बताए । सहिदको सपना र जनताको चाहना पूरा गर्न आफूहरु शान्तिपूर्ण राजनीतिमा फर्किएको बताए । केपी ओली नेतृत्वको सरकारसँग भएको सहमतिलाई उनले 'घाम र जूनको भेट'सँग तुलना गर्दै भने 'धेरैले अनेक अनुमान गरेका छन् तर यो सहमति घाम र जूनको भेट जस्तै हो । त्यो सम्भव बनाएर हामी देखाउँछौँ ।' यस्तै सरकार र आफ्नो पार्टीको वार्ता एक सहमति मात्रै नभएर समृद्ध नेपाल बनाउने सिंगो सपना भएको कुरा । विप्लवले मुलुकको भविष्यको फैसला गर्न जनमत संग्रहमा जानुपर्ने धारणा पनि राखेका छन् । विप्लवले नेपालको बारेमा स्वतन्त्र रुपले जनताले मत राख्ने प्रत्यक्ष प्रणालीमा जानुपर्ने धारणा राख्दै भने 'अब त्यो अवसर र अधिकार हामीले जनतालाई दिनुपर्छ । घुमिफिरी रुम्जाटार पुग्ने परम्परा बन्द गर्नपर्छ ।'
यसरी सफल भयो विप्लवसँगको वार्ता,"वार्ता टोली गठन नगर्दै विप्लवको ८ फागुनमा वार्ताका लागि तयार भएको वक्तव्य नआउँदै भित्रीरूपमा सहमति भइसकेको थियो मंसिर दोस्रो साता गृहमन्त्री रामबहादुर थापा (बादल) ले मलाई बोलाउनुभयो। त्यसबेला नेकपाभित्रको विवाद उत्कर्षमा पुगेको थियो। विद्रोह गरिरहेको विप्लवको पार्टीलाई शान्तिपूर्ण राजनीतिमा ल्याउने र वार्ताबाट समस्या समाधान गर्ने प्रयास त्यसअगाडि पनि अनौपचारिक रूपमा भइरहेको थियो। तर त्यो भरपर्दो कति बन्योबनेन र मलाई गृहमन्त्रीले जिज्ञासा राख्नुभएको थियो के वार्तामा ल्याउन सकिएला ? गृहमन्त्रीले सोध्नुभयो उहाँहरू आउन इच्छुक हो होइन ? मैले जवाफ दिएँ उहाँहरूसँगको सूत्र प्रयोग गरेर बुझ्नुपर्छ। म बुझिहेर्छु। सकिन्छ होला। म सम्पर्कमा जोड्न सक्छु । उहाँले भन्नुभयो ल लाग्नुस्। यो तपाईंलाई महत्वपूर्ण जिम्मेवारी भयो। सजिलो यस अर्थमा थियो कि हिजो उहाँहरू पनि सँगै लडेका साथीहरू हुनुहुन्थ्यो। अप्ठ्यारो अवस्था थिएन। त्यसबेला केही साथीहरू पहिल्यैदेखि नै सम्पर्कमै हुनुहुन्थ्यो। गृहमन्त्रीले ल काम थालिहाल्नुस् भनेपछि म काममा खटिएँ। तिलक पुन भन्ने साथी विप्लवका दाइ वीरजंग समातिँदा सँगै समातिएर जेलबाट छुटेका साथी हुनुहुन्थ्यो उहाँ। भूमिगत हुनुहुन्थेन तर बाहिर सम्पर्कमै हुनुहुन्थ्यो उहाँ। विश्वासिलै मानिस हुनुहुन्थ्यो। उहाँसँग सम्पर्क गरिसकेपछि उहाँहरूका तर्फबाट पनि बेलाबेला वार्ताका कुरा भइरहेका थिए। त्यसपछि यसको जिम्मा कसलाई छ भनेर खोजी गर्ने काम भयो। जिम्मा गुणराज लोहनी भन्ने आयो। उहाँकहाँ मचाहिँ गइनँ। तर उहाँकहाँ एकजना सन्तोष चौधरी भन्ने साथीलाई पठाएँ। वार्ता गर्न सकिन्छ, वार्तामा आउन तयार हुनुहुन्छ भन्ने कुरा त्यहाँबाट पनि आयो। बाहिर मैले पनि पहल गरिरहेको छु। त्यही कुरा लिएर गृहमन्त्रीकहाँ आइयो। पहिला पनि सरकारले सोमप्रसाद पाण्डेहरू हुँदा बनाइएको वार्ता टोलीसँग छलफलका लागि एउटा टिम काठमाडौं आएको पनि बुझियो। सुरक्षा दिएर काठमाडौंमा १३१४ दिन बसेर कुराकानी लिएर प्रकाण्ड स्वयं आएर फर्केको कुरा आयो। पछि विप्लवको खण्डन वक्तव्य आयो, सरकारले प्रयोग गर्ने गरी मात्र भएको तर त्यो आधिकारिक होइन भन्ने आएको थियो। वक्तव्य पनि गयो सरकारको तर्फबाट। तर त्यो वक्तव्यमा नेकपा भनेर उल्लेख गरिएन। असन्तुष्ट समूह भनेपछि को हो को हो भन्ने भयो। त्यस्तो गर्ने भए हुँदैन भन्ने कुरा आयो। मैले त्यो कुरा गृहमन्त्रीलाई सुनाएँ। उहाँले अरूभन्दा पनि विप्लवजी सँगै पुग्नुपर्छ यो कुरा। उहाँको धारणा नै आउनुपर्छ भन्नुभयो। त्यसपछि म तिलक पुनमार्फत नै उदयबहादुर चलाउने (जो अहिले विप्लवजीहरूको पार्टीको वार्ता टोलीका सदस्य हुनुहुन्छ) जी कहाँ पुगें। उहाँसँग दुईचोटि नेपालगन्ज पुगेर भेट गरेर उहाँलाई यताका कुरा सुनाउने र उताका कुरा लिएर यता आउने काम गरें। उहाँमार्फत करिब विप्लवसँगै कुरा भएपछि वार्ता गर्ने भन्ने कुरा आयो। अन्तरविरोध सबै राजनीतिक पार्टीहरूमा हुन्छन् तर मुख्य हेर्डक्वार्टरको कुरा के हो भन्ने नपुर्याइदिन सक्छन्। बीचको सम्पर्कका मान्छेले आफूअनुकूल बनाउन सक्छन्। त्यसो नहोस् भन्ने थियो। वार्तालाई सार्थक र सफल बनाउनुपर्छ भन्ने गृहमन्त्रीको कुरा थियो। त्यसपछि उहाँले आफैंले भेट्न बोलाउनुस् भन्नुभयो। उदयजी नै आउनुभयो। मध्यस्थता गर्ने भन्ने कुरा असाध्यै गाह्रो हुँदोरहेछ। उदयबहादुर चलाउने नै विप्लव त होइनन्। महासचिव होइनन्। महासचिवसँग यता सरकारको गृहमन्त्रीसँग सम्पर्कमा रहेका व्यक्तिले कति कुरा पुराए, उताका कुरा कति आए भन्ने हुँदोरहेछ। त्यसपछि उदयबहादुरजीलाई नै काठमाडौं ल्याइयो। उहाँलाई गृहमन्त्रीकहाँ ल्याएर भेटाउने काम भयो। उहाँलाई सातपटक सीधै पुल्चोकस्थित गृहमन्त्रीको क्वार्टरमा ल्याएर भेटाउने काम भयो। पहिला आएर उहाँले सामान्य कुराकानी गर्नुभयो। कति हो विश्वसनीयता वार्तामा आउने भन्ने खालका कुरा भए। मंसिरमै उहाँहरूको केन्द्रीय समितिको बैठक बसेको थियो। त्यसमा एउटा प्रकारको सर्कुलर थियो। धर्मेन्द्र बास्तोला पक्राउ परेपछि त्यो डकुमेन्ट सबै सुरक्षा निकायको हातमा पुगिसकेको थियो। वार्ता सफल पनि भयो। मेरा लागि यो एउटा नयाँ अनुभव र गौरवको विषय पनि भयो। वार्ता सफल र परिणाममुखी भएकोमा म असाध्यै खुसी छु। शान्ति प्रक्रियामा आउने हो भने हिंसात्मक र ध्वंसात्मक गतिविधि रोक्नुपर्यो। अरू तपसिलका कुरा हुन्। हिजो जनयुद्धमा हामी हुँदा पनि केकति खुला हुने कति गोपनीयता राख्ने भन्ने हुन्थ्यो। आफ्नो लक्ष्यसँग जोडिन्छ। त्यसक्रममा हाम्रो जोड तपाईंहरू शान्ति प्रक्रियामै आउनुपर्छ भन्ने थियो उहाँहरूलाई। पहिलो चरणमा सामान्य कुराकानी र भेटघाट मात्र भयो। दोस्रो चरणमा आउँदा बुँदामा आयो कुराकानी। १४ बुँदा तयार भयो। गृहमन्त्रीले त्यो १४ बँुदे उहाँहरूलाई दिनुभयो। अर्काे चरणमा फेरि छलफल हुँदा सात बुँदामा पत्राचार भयो। राज्यका तर्फबाट सातबुँदे प्रस्ताव उहाँहरूकहाँ गयो। उताबाट एउटा बुँदा थप गरेर आठबुँदे आयो। त्यो सातबुँदे र आठबुँदेलाई मिलाएर पछि तीन बुँदामा झार्ने काम भयो। त्यसमा सहमति भयो। अहिले भएका तीनवटा बुँदाका कुरा पहिले नै टुंगिसकेको विषय थियो। वार्ता टोली गठन नगर्दै विप्लवको ८ फागुनमा वार्ताका लागि तयार भएको वक्तव्य नआउँदै सहमति भित्रीरूपमा भइसकेको थियो। अहिले जे वार्ता भयो, त्यो औपचारिकता मात्र हो। पुस ५ मा प्रतिनिधिसभा विभाजनपछि नेकपामा पनि विभाजन आयो। तर पनि बादल कमरेडले मलाई आफ्नो जिम्मेवारीमा निरन्तर खटिन आग्रह गर्नुभयो। उहाँले मलाई विश्वास गरेरै त्यो जिम्मेवारी दिनुभएको थियो। त्यसमा मलाई गर्व लागेको छ। पार्टी विभाजनमा बादल कमरेडसँग जोडिएका धेरैले उहाँलाई छाडेर जानुभयो। तर म कतै लागिनँ। मेरो स्वभाव कसैले एउटा कामको जिम्मेवारी दिइसकेपछि त्यो पूरा गर्नुपर्छ भन्ने हुन्थ्यो। त्यहीकारण पनि मैले उहाँलाई यो मिसनमा साथ दिइरहें। हिजो जनयुद्धकालमा म फौजी कमान्डर थिएँ। कमान्डरले योजना बनाएर पठाएपछि सबै काम फत्ते बनाएर अरू आउँथे होलान् नि। तर मलाई त्यसमा मात्र चित्त बुझ्दैनथ्यो। म आफैं फिल्डमा पहिले जानुपथ्र्यो। फिल्डमा गएर सबै कुरा गरेर लडाइँ लड्ने मात्र होइन, लडिएको युद्ध जित्न सक्ने गरी योजना बनाउने हुन्थ्यो मेरो। यो वार्ताको जिम्मेवारीमा पनि मलाई जित्न सकिन्छ भन्ने थियो। गृहमन्त्रीले पनि मलाई विश्वास गरेर जिम्मा दिनुभएको थियो। म निरन्तर लागिरहें। पार्टी विभाजनमा पनि कुनै असर भएन। मैले पनि उहाँलाई विश्वास दिलाएँ। महिले यसरी सम्पर्क सूत्रका रूपमा मध्यस्थताको काम गरिरहेको अरू कसैलाई थाहा थिएन। माओवादी पृष्ठभूमि भएका मन्त्रीहरूसँग पनि मेरो राम्रै छ। उहाँहरू स्वयंलाई पनि थाहा थिएन। म र उदयजी मान्छे हेर्दा पनि बाहिरबाट नयाँ कोही मान्छे आएजस्तो थिएनौं। उदयजी सानो गाँठीको खिट्याउरे खालको र म पनि उस्तै खालको। मन्त्री क्वार्टरमा जाँदा कसैले शंका गर्ने अवस्था नै बनाएनौं। जोखिम उत्तिकै थियो। वार्ताको पहल गर्ने मात्र होइन, मन्त्रीको क्वार्टरमै पुर्याएका र पहिले तेस्रो डिभिजनमा रहेर काम गरिसकेका व्यक्ति कसैले चिनेजाने र उनको पक्राउको विषय आए ठूलै जोखिम हुने थियो। उहाँमाथि केही भएको भए त्यसको असर ममाथि पर्ने थियो। त्यसकारण यो छलफलका कुराको गोपनीयता राखेर लिक नहुने विषय र उदयजीलाई सुरक्षित ल्याउने र सुरक्षितरूपमा पुर्याउने काम जोखिमकै थियो। चुनौतीकै विषय थियो। उपत्यकासम्म उहाँ आफैं आउनुभएको थियो। यहाँ आइसकेपछि उहाँ उपत्यका नछाड्दासम्म सम्पूर्ण रूपमा जिम्मा मेरो हुन्थ्यो। नेपालगन्जमा पुगेर पहिला मैले उदयजीलाई भेट्दा पहिलोपटक पिस प्लान कि के भन्ने होटलमा र अर्काेपटक कोहलपुरमा वार्ता गरेको थिएँ। बुदा आदानप्रदान हँुदा वार्ताको सम्भावना हुन्छ हँुदैन भन्ने ख्याल गरिन्थ्यो। १४ बुँदाको विषय आउँदा के हो भन्ने थियो, जब सात बुँदामा यो विषय झरेपछि भने मलाई र हामी सबैलाई पनि अब वार्ताका माध्यमबाट समस्याको समाधान खोज्न सकिन्छ भनेर विश्वास भएको थियो। शान्तिपूर्ण र वैधानिक भन्ने विषयमा धेरै कुरा हुन्थ्यो। शािन्तपूर्ण भन्नेबित्तिकै अवैधानिक काम गर्न पाइँदैन। हतियार बोक्न पाइँदैन। फौजी संरचना बनाउन पाइँदैन भन्ने सबै विषय पर्यो। ती बुँदा सबै खाँदिए। सैद्धान्तीकरण पनि भयो। त्यसपछि बुँदा घट्ने काम भयो। तीन बुँदा भन्नाले नेपाल सरकार र नेकपाबीचको सहमति पत्र भन्ने विषयमा भएको सहमति हो। पहिलो, नेकपा शान्तिपूर्ण राजनीतिमा आउन सहमत छ। दोस्रो, नेपाल सरकारद्वारा प्रतिबन्ध फुकुवा गर्ने, बन्दी रिहाइ गर्ने र झूटा मुद्दा खारेज गर्न सहमत छौं। तेस्रो राजनीतिक विषय संवादका माध्यमबाट अगाडि बढाउने खालका विषय छन्। उहाँहरूले पुँजीवाद (संसदीय व्यवस्था) या वैज्ञानिक समाजवाद भन्ने विषय सार्वभौम जनताको जनमतबाट निरूपण गर्नुपर्ने विषय उठाउनुभएको थियो। वार्ताका क्रममा उहाँहरूले त्यो विषय उठाउनुभएको थियो। तीनबुदेमा त्यो विषय छैन। अहिले सार्वजनिक भएका तीनबुँदे बुँदागत रूपमा आएको छैन। प्रधानमन्त्री र विप्लव कमरेडले सम्बोधन गर्ने कार्यक्रमका बेलामा मात्र त्यो बुँदागत रूपमा आउनेछ। प्रधानमन्त्रीलाई थाहा थियो, गृहमन्त्रीलाई थाहा थियो। अरू कसैलाई थाहा थिएन। बादल दाइ, म र विप्लवको वार्ता टोलीका प्रतिनिधिबीच बुधबार बेलुकी बादल दाइको निवासमा बसेर पनि लामै छलफल भएको थियो। बीचबीचमा बादल कमरेडले प्रधानमन्त्रीलाई छलफलका विषय अवगत गराइरहनुभएको थियो। मात्र प्रक्रियाका कारण बिहीबार नै सबै घोषणा नभएको हो। उहाँहरूको ८ फागुनमा बसेको केन्द्रीय समितिको बैठकमा मेरो भूमिकाका विषयमा छलफल चलेछ। उहाँहरूले वार्ताको भूमिका गम्भीरतापूर्वक निर्वाह गरेको विषयमा मेरो भूमिकामा छलफल गर्नुभएको रहेछ। आज पनि वार्ता सफल भएर हस्ताक्षर भएपछि बाहिर आएर प्रकाण्ड कमरेडले मलाई ल विवेकजी तपाईंलाई धेरैधेरै वधाई छ महŒवपूर्ण भूमिका निर्वाह गर्नुभयो भन्नुभयो। उहाँहरूको वार्ता टोलीलाई बालुवाटारको वार्तास्थलसम्म पनि मैले नै लिएर गएको थिएँ। अत्यधिक मात्रामा अनौपचारिक रूपमा विषय टुंग्याउने र वार्तालाई मात्र औपचारिक बनाउने भन्ने पहिल्यै दुवै पक्षका बीचमा भएको थियो। त्यसपछि मात्र औपचारिकताका लागि मात्र वार्ता भएको हो। १७ गते साँझ आइपुग्ने भनेको प्रकाण्ड तर उहाँ एक दिन ढिला मात्रै आइपुग्नुभयो। नत्र अझ एक दिनअगाडि नै यो सबै टुंगिने थियो। धेरैलाई लागेको थियो यो वार्ता सफल हुन्छ र ? तर मलाई विश्वास थियो सफल हुने। वार्ता सफल पनि भयो। मेरा लागि यो एउटा नयाँ अनुभव र गौरवको विषय पनि भयो। वार्ता सफल र परिणाममुखी भएकोमा म असाध्यै खुसी छु। आफूले जिम्मा लिएर थालेको काम सफल हुन पुगेकोमा असाध्यै खुसी छु। सरकारविप्लव समूहबीच वार्ताका मध्यस्थकर्ता कुँवरसँग रामकृष्ण अधिकारीले गरेको कुराकानीमा आधारित।"
औद्योगिक क्षेत्र शिलान्यास गर्न पुगेका विष्णु पौडेलको गाडीमाथि ढुंगा प्रहार,काठमाडौं : कडा सुरक्षाबीच रूपन्देहीको मोतीपुरमा रहेको औद्योगिक क्षेत्र शिलान्यास गर्न पुगेका अर्थमन्त्री विष्णु पौडेलको गाडीमाथि ढुंगा प्रहार भएको छ। कार्यक्रम स्थलमा स्थानीयले बिहानैदेखि नाराबाजी गरिरहेका छन्। आफूहरूको जग्गामा औद्योगिक करिडोर बनाउन लागेको भन्दै असन्तुष्ट स्थानीयले पौडेलको गाडीमाथि ढुंगा प्रहार गरेका हुन्। अहिले कार्यक्रम स्थलमा सुरक्षाकर्मीको बाक्लो उपस्थिति छ। स्थानीयको विरोधका बीच अर्थमन्त्री पौडेलले औद्यागिक क्षेत्र शिलान्यास गरेका छन्। यसअघि बिहीबार औद्योगिक क्षेत्रको शिलान्यासका लागि तयार पारेको मञ्च स्थानीय असन्तुष्ट पक्षले भत्काइ दिएका थिए। औद्योगिक क्षेत्र बनाउनुअघि स्थानीयको समस्या समाधान गर्न उनीहरुले माग गर्दै आएका थिए। आजै अर्थमन्त्री पौडेलले डीन कार्यालयको उद्घाटन र नयाँ पूर्वाधार निर्माण स्थलको अवलोकन गरेका छन् ।
वार्तापछि नवलपुरबाट पहिलो पटक सार्वजनिक भए विप्लव,"काठमाडौं : सरकारले नेत्रविक्रम चन्द विप्लव नेतृत्वको नेपाल कम्युनिस्ट पार्टीमाथि लागेको प्रतिबन्ध फुकुवा गर्ने निर्णय गरेसँगै महासचिव विप्लव सार्वजनिक भएका छन्। दुई वर्षदेखि भूमिगत रहेका नेकपाका महासचिव विप्लवको नवलपुरबाट सार्वजनिक भएका हुन्। महासचिव विप्लवले नवलपुरमा सहिद परिवार भेटघाट गरी शुक्रबार बिहान काठमाडौ प्रस्थान गरेका हुन्। सहिदसप्ताहको अन्तिम दिन नवलपुरस्थित सहिद फूलमाया सारू 'रमा' को परिवारलाई विप्लवले भेटेको पत्रकार प्रकाश डुम्रेले जानकारी दिए। उनका अनुसार सहिद फूलमाया सारू 'रमा' को २०५९ जेठ १९ गते गुल्मीको वामिटक्सारस्थित प्रहरी चौकीमाथिको कारवाहीमा सहादत भएको थियो। नवलपुरबाट नै भूमिगत पछि उनको पहिलो तस्बिर सार्वजनिक भएको हो। उनलाई कार्यकर्ताले दलदलेबाट शुभकामना दिँदै काठमाडौंका लागि बिदाई गरेका थिए। प्रहरी स्कटिङमा आजै काठमाडौं पुगेर प्रधानमन्त्री केपी ओली सँग उनले संयुक्त सभालाई सम्बोधन गर्ने कार्यक्रम छ। विप्लव पक्षसँग बिहीबार तीनबुँदे सहमति भएपछि बसेको मन्त्रिपरिषद् बैठकले दुई वर्षयता लगाइँदै आएको प्रतिबन्ध फुकुवा गर्ने निर्णय गरेको थियो। सहमतिका विषय बुँदागत रूपमा नखुलाइए पनि त्यसको विस्तृत विवरण शुक्रबार प्रधानमन्त्री ओली र विप्लव दुवै नेताले एकै मञ्चबाट सम्बोधन गरी सार्वजनिक गर्ने कार्यक्रम बनेको छ। सहमतिअनुसार नै विप्लवका बन्दी नेताकार्यकर्ता रिहाइ गर्ने क्रम सुरु भइसकेको छ। सरकारले उनीहरूलाई रिहा गर्न सम्बन्धित प्रशासन कार्यालयलाई सर्कुलर गरेको छ। प्रतिबन्ध फुकुवाअघि प्रधानमन्त्री ओलीले विप्लवका वार्ता टोलीसँग बालुवाटारमा संवाद गरेका थिए। विप्लव समूहले आफ्ना राजनीतिक मागलाई शािन्तपूर्ण र वैधानिक रूपमै जनताबीच लैजाने र सरकारले पनि उनीहरूका मागलाई तल्लो तहसम्म बिनारोकतोक बहसमा लैजान दिने गरी शान्तिपूर्ण राजनीतिमा समाहित गरेको हो। दुवै पक्षले मंगलबार वार्ता टोली गठन गरेपछि बालुवाटारमा बुधबार र बिहीबार गरी तीन चरणमा औपचारिक संवाद भएको थियो। त्यस क्रममा सरकार र विप्लव समूहबीच बिहीबार तीनबुँदे सहमति भएको हो। त्यसको कार्यान्वयन प्रक्रिया पनि बिहीबारै सुरु भएको छ। विप्लवको पार्टीले आफ्ना सम्पूर्ण राजनीतिक क्रियाकलाप शान्तिपूर्ण रूपमा सञ्चालन गर्ने, सरकारका तर्फबाट प्रतिबन्ध हटाउने, सम्पूर्ण बन्दीको रिहाइ र मुद्दा खारेजीलगायत विषय समेटेर तीनबुँदे सहमति भएको जनाइएको छ। सरकारी वार्ता टोली संयोजक गृहमन्त्री थापा र विप्लव पक्षका वार्ता टोली संयोजक खड्गबहादुर विश्वकर्मा प्रकाण्डले सहमतिपत्रमा हस्ताक्षर गरेका छन्। १० वर्षे सशस्त्र द्वन्द्वपछि पुष्पकमल दाहालसँगको विद्रोह हुँदै मोहन वैद्य र गृहमन्त्री थापासहितसँग पनि विद्रोह गरी विप्लवले ०७१ मा अलग पार्टी घोषणा गरेका थिए। ०७३ फागुनमा पार्टीको महाधिवेशनपछि भूमिगत रहेका विप्लव चार वर्षपछि राष्ट्रिय सभागृहको औपचारिक कार्यक्रमबाट शुक्रबार सार्वजनिक हुँदै छन्।"
प्रधानमन्त्री ओली र विप्लव संयुक्त सम्बोधन गर्दै (लाइभ),काठमाडौं : नेपाल कम्युनिस्ट पार्टी (नेकपा) महासचिव नेत्रविक्रम चन्द (विप्लव) शुक्रबार सार्वजनिक हुँदैछन्। करिब तीन वर्ष भूमिगत भएका विप्लव दिउँसो दुई बजे शान्ति प्रक्रियामा आउने सहमतिसँगै पूर्वी नवलपरासीको अमरापुरीमा सार्वजनिक भएका विप्लवलाई प्रहरीले नारायणगढबाट स्कर्टिङ गरेर काठमाडौं ल्याइएको हो। नवलपुरबाट नै भूमिगत पछि उनको पहिलो तस्बिर सार्वजनिक भएको हो। उनलाई कार्यकर्ताले दलदलेबाट शुभकामना दिँदै काठमाडौंका लागि बिदाइ गरेका थिए। विप्लव पक्षसँग बिहीबार तीनबुँदे सहमति भएपछि बसेको मन्त्रिपरिषद् बैठकले दुई वर्षयता लगाइँदै आएको प्रतिबन्ध फुकुवा गर्ने निर्णय गरेको थियो। सहमतिअनुसार नै विप्लवका बन्दी नेताकार्यकर्ता रिहाइ गर्ने क्रम सुरु भइसकेको छ। सरकारले उनीहरूलाई रिहा गर्न सम्बन्धित प्रशासन कार्यालयलाई सर्कुलर गरेको छ। प्रतिबन्ध फुकुवाअघि प्रधानमन्त्री ओलीले विप्लवका वार्ता टोलीसँग बालुवाटारमा संवाद गरेका थिए।
सुखानी हत्याकाण्डको आज ४८ वर्ष पूरा,"झापा : सुखानी हत्याकाण्ड भएको आज ४८ वर्ष पूरा भएको छ। आजकै दिन २०२९ सालमा झापा आन्दोलनका पाँचजना अगुवालाई जेल सार्ने नाममा पञ्चायत सरकारले हत्या गरेको थियो। झापाको चन्द्रगढी कारागारबाट इलाम कारागार सार्ने भनेर लैजाने क्रममा इलामको माई नगरपालिका  ४ र अर्जुनधारा नगरपालिका ३ को सुखानीमा उक्त हत्याकाण्ड भएको थियो। यस वर्ष पनि सहीद स्मृति दिवस आयोजना गरिएको छ। विप्लव र सरकारबीच भएको वार्तापछि शुक्रबार प्रधानमन्त्री ओली र विप्लव दुवै नेताले एकै मञ्चबाट सम्बोधन गरी सार्वजनिक गर्ने कार्यक्रम तय भएकाले अन्तिममा प्रधानमन्त्री केपी ओली सुखानी आउने कार्यक्रम रद्ध भएको छ। हरेक वर्षजस्तै यो वर्षपनि प्रधानमन्त्री केपी ओली, गृहमन्त्री रामबहादुर थापा बादल र संविधान सभा अध्यक्ष सुवास नेम्वाङ् लगायतको टोली सुखानीमा आउने कार्यक्रम तय भएको थियो। २०२८ सालदेखि सुरु भएको झापा आन्दोलन वामपन्थी आन्दोलनको मुख्य अंश हो। झापा आन्दोलनका पाँचजना अगुवाहरुलाई २०२९ फागुन २१ गते मारिएको थियो। सुखानीमा मारिने सहिदहरुमा ३४ वर्षीय रामनाथ दाहाल, २५ वर्षका नेत्र घिमिरे, ३१ वर्षका बिरेनसिंह राजबंशी, १८ वर्षीय कृष्ण कुइँकेल, र १७ वर्षीय नारायण श्रेष्ठ थिए। सहिदले देखेको सपना यस्तो थिएन। देशलाई अहिलेको अवस्थामा ल्याउन हाम्रा परिवारले बलिदान दिएका हैनन् सुखानीका सहिद परिवारको एकमुष्ठ आवाज यही हो। फागुन २१ गते झापाको सुखानीमा सहादत प्राप्त गर्ने ५ जना सहिदहरुको स्मृति दिवस हो। तर सुखानी सहिद परिवार पार्टीसँगै भने सन्तुष्ट छैनन्। सहिद रामनाथ दाहालकी पत्नी विश्वेश्वरा दाहाल भन्छिन्, रामनाथजी हुर्किबढेको, राजनीति गरेको घर लड्ने अवस्थामा छ। हालका प्रधानमन्त्री केपी ओली आउनेबस्ने घर पनि त्यही हो। तर उक्त घर अहिले लड्ने अवस्थामा छ। सबै सहिदका परिवार आर्थिक हिसाबमा सम्पन्न छैनन्। कतिले पढ्न सकेका छैनन्। कति दीर्घ रोगी छन्। कतिपय परिवार ऋणमा चुर्लुम्म डुबेको छ। सहिद हुनेहरुलेनै सबै लिएर गए। बाँचेकालाई सरकारले के गरेको छ ? सहिद रामनाथ दाहालकी पत्नी विश्वेश्वरा दाहाल भन्छिन्। सुखानी स्मृति प्रतिष्ठानले गुमनाम अवस्थामा रहेका सहिदहबारे जानकारी जनमानसमा ल्याउने प्रयास गरेकोमा सुखानीका सहिद परिवार सन्तुष्ट छन्। प्रतिष्ठानले स्मारिका निकाल्नेसँगै, पर्यटकलाई लक्षित गरी सुखानी सहिद पार्क सञ्चालनमा ल्याएको छ। झापा आन्दोलन नितान्त किसान आन्दोलनको रुपमा सुरु भएको हो। पछि उक्त आन्दोलन झापामा वामपन्थीको उद्गमस्थलकै रुपमा रहन गयो। तत्कालीन झापा आन्दोलनका अगुवा सहिद रामनाथ दाहाल वर्ग संर्घषका बारेमा खुलेर बोल्ने नेताका रुपमा चिनिने गरिएको तत्कालीन नेताहरु आरके मैनाली, सीपी मैनाली, हालका प्रधानमन्त्रीले पनि बेलाबेला कुरा गर्ने गरेको प्रतिष्ठानका महासचिव हर्कराज राईले बताए। त्यो समयमा दाहालले महिला र पुरुष मात्र संसारमा जाति हुन् भन्दा तीन दिन थुनिएको थियो।राईले भने, हालका प्रधानमन्त्री केपी शर्मा ओलीका सुखानीमा मारिएका ५ जना सहिदनै हितैसी हुन् भन्ने बुझिन्छ। रामनाथ दाहाललाई प्रधानमन्त्रीले गुरु मान्नुहुन्थ्यो। २०४५ सालदेखि देशमा प्रजातन्त्र आएपश्चात नेपाल कम्युनिष्ट पार्टीले हरेक वर्ष फागुन २१ गते उक्त स्थानमा सहित स्मृति कार्यक्रम राख्दै आएको छ। शहिद प्रतिष्ठान मात्र बनाएर शहिदप्रति अन्याय हुन्छ भन्ने परिवारको तर्क छ। शिक्षा, स्वास्थ्य र गाँसबासको कुरालाई प्राथमिकता दिनुपर्ने त्यस प्रति पूर्ण ध्यान जान नसकेको सुखानीका सहिद परिवार बताउँछन्। शहिदले देखाएको बाटोमा देश अझै हिड्न सकेको छैन, सुखानी सहीदमध्येका वीरेन राजबंशीका जेठा छोरा नेत्र राजबंशी भन्छन्। उनका अनुसार २०४५ सालसम्ममा उनको परिवार सुकुम्बासी भइसकेको थियो।त्यो बेलासम्म न हामीलाई पार्टीले खोज्यो न कसैले शहिद परिवार भनेर चासो नै देखाए, उनले भने, पछि २०५५ सालमा रविन कोइराला मेची नगर नगरपालिकाको मेयर भएपछि मलाई नगरपालिकामा कार्यालय सहयोगीको जागिर दिए र दुई छाक खान सजिलो भयो। अर्का सहिद नेत्र घिमिरेकी पत्नि भन्छिन्, १९ वर्षको उमेरमा सिंदुर पुछिएपछि परिवार र राजनीतिको जिम्मेवारी सम्मालेरै हिंडेकी छु। तर सहिदका सपना स्मृति दिवसमा सालिकमा माल्र्यापण गरेर मात्र साकार हुने होइन। उनका बलिदान र त्यागले के खोजेका थिए भन्ने बारे पुर्नमुल्यांकन गर्ने बेला भएको छ।"
राष्ट्रियसभाबाट सार्वजनिक हुनुअघि प्रधानमन्त्रीलाई भेट्न विप्लव बालुवाटारमा,"काठमाडौं : भूमिगत नेपाल कम्युनिस्ट पार्टीका महासचिव नेत्रविक्रम चन्द (विप्लव) र नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी शर्मा ओलीबीच भेटघाट हुने भएको छ। सरकारले पार्टीमाथि लागेको प्रतिबन्ध फुकुवा गर्ने सहमति भएसँगै राष्ट्रियसभाबाट सार्वजनिक हुनुअघि अहिले बालुटारमा भेट्ने कार्यक्रम तय भएको जनाएको हो । सरकार र विप्लवबीच सहमतिका विषय बुँदागत रूपमा नखुलाइए पनि त्यसको विस्तृत विवरण शुक्रबार प्रधानमन्त्री ओली र विप्लव दुवै नेताले एकै मञ्चबाट सम्बोधन गरी सार्वजनिक गर्ने कार्यक्रम बनेको छ। राष्ट्रियसभागृहमा सरकारको तर्फबाट प्रधानमन्त्री केपी शर्मा ओली र भूमिगत नेकपाको तर्फबाट विप्लवले सहमतिमा हस्ताक्षर समेत गर्ने कार्यक्रम छ । भर्खर काठमाडौं आइपुगेका विप्लव प्रधानमन्त्री निवास बालुवाटार जाँदैछन् । त्यहाँ प्रधानमन्त्री र विप्लवबीच भावी रणनीति, राजनीतिक विषयबारे छलफल हुने नेकपा स्रोतले जनाएको छ। सरकारले नेत्रविक्रम चन्द विप्लव नेतृत्वको नेपाल कम्युनिस्ट पार्टीलाई शान्तिपूर्ण राजनीतिमा फर्काएको छ। यससँगै प्रधानमन्त्री केपी शर्मा ओलीले देशभित्र हिंसात्मक राजनीतिलाई अब विसर्जनको बाटोमा पुर्याएका छन्। १० वर्षे सशस्त्र द्वन्द्वपछि पुष्पकमल दाहालसँगको विद्रोह हुँदै मोहन वैद्य र गृहमन्त्री थापासहितसँग पनि विद्रोह गरी विप्लवले ०७१ मा अलग पार्टी घोषणा गरेका थिए। ०७३ फागुनमा पार्टीको महाधिवेशनपछि भूमिगत रहेका विप्लव चार वर्षपछि राष्ट्रिय सभागृहको औपचारिक कार्यक्रमबाट शुक्रबार सार्वजनिक हुँदै छन्।"
आफ्नै छोरीमाथि बलात्कार प्रयास गरेको आरोपमा बाबु पक्राउ,बर्दिबास: महोत्तरीको बर्दिबासस्थित खयरमारामा आफ्नै छोरीमाथि बलात्कार प्रयास गरेको आरोपमा एक पुरुष पक्राउ परेका छन् । आरोपी बाबुमाथि जवरजस्ती करणी उद्योगमा उजुरी लिएर अनुसन्धान थालिएको इलाका प्रहरी कार्यालय बर्दिबासका डीएसपी वीरेन्द्र थापाले जनाए । जिल्ला अदालत महोत्तरीबाट ५ दिनको म्याद लिएर आरोपीलाई प्रहरी हिरासतमा राखिएको छ । घरमा श्रीमति नभएको बेला ३८ वर्षीय बाबुले १३ वर्षीया छोरीलाई बलात्कार प्रयास गरेको प्रहरीले जनाएको छ ।
बाटो काट्दै गरेकी वृद्धाको मोटरसाइकलको ठक्करबाट मृत्यु,बर्दिबास : मोटरसाइकलको ठक्करबाट महोत्तरीको बर्दिबासमा एक वृद्धाको ज्यान गएको छ । लु ५९ प ३७३५ नम्बरको मोटरसाइकलले ठक्कर दिँदा महोत्तरीको बर्दिबास३ की ६६ वर्षीया भद्रामाया भुजेलको ज्यान गएको इलाका प्रहरी कार्यालय बर्दिबासका डीएसपी बीरेन्द्र थापाले जनाए । बर्दिबासबाट सिन्धुलीतिर जाँदै गरेको मोटरसाइकलाले बिहीबार साँझतिर भुजेललाई बाटो काट्ने क्रममा गौरीडाँडामा ठक्कर दिएको थियो । उपचारका लागि काठमाडौं लाग्दै गर्दा उनको बाटोमै मृत्यु भएको प्रहरीले जनाएको छ। मोटरसाइकल चालक बर्दिबास ३ पाटुका २५ वर्षीय युवराज माझी र मोटरसाइकलमा सवार पूर्णिमा माझी घाइते भएका छन् ।
झुटा विवरण पेश गर्ने वडा अध्यक्ष र सचिव पक्राउ,बेनी : झुटा विवरण पेश गरेर नाबालक परिचयपत्र बनाउन खोज्नेलाई सघाएको आरोप लागेका म्याग्दीको धवलागिरी३ मुनाका वडा अध्यक्ष पुर्म पुन र सचिव शिलु आले मगरल पक्राउ परेका छन्। नक्कली छोरीको जन्मदर्ता गरेकी सचिव आले र सिफारिस गरेका वडा अध्यक्ष पुनविरुद्ध प्रहरीले पक्राउ पुर्जी जारी गरेको थियो। पुन र आलेलाई बिहीबार म्याग्दी जिल्ला अदालतबाट अनुसन्धानका लागि पाँच दिनको म्याद थप गरिएको प्रहरी नायव उपरीक्षक श्यामकुमार राइले बताए। उनका अनुसार प्रहरीकहाँ आत्मसर्मपण गर्न आएका दुवै जनालाई हिरासतमा राखिएको छ। अर्कैको छोरीलाई आफ्नो छोरी भएको नक्कली कागजात बनाएर नाबालक परिचयपत्र बनाउन खोज्ने धवलागिरी गाउँपालिका३ का ५५ वर्षीय रेशमबहादुर भण्डारीलाई २०७७ फागुन ९ गते प्रहरीले पक्राउ गरेको थियो। दिपक भण्डारीकी १५ वर्षीया छोरी दिवा भण्डारीलाई आफ्नो छोरी भएको दावी गर्दै नाबालक परिचयपत्र बनाउन रेशमबहादुरले प्रशासनमा पेश गरेको जन्मदर्तामा सचिव आले र सिफारिसमा अध्यक्ष पुनको हस्ताक्षर थियो। भण्डारीविरुद्ध झुटा विवरण पेश गरेर लिखत सम्बन्धी कसुर गरेको अभियोगमा छानबिन गर्ने क्रममा वडा अध्यक्ष र सचिव पनि अनुसन्धानमा परेका हुन्। रेशमबहादुरले दिवालाई विदेश (जापान) पठाउनका लागि नाबालक परिचयपत्र बनाउन लागेको बताएका छन्। १६ वर्षभन्दा कम उमेरका व्यक्ति विदेश जानका लागि नाबालक परिचयपत्र बनाउनुपर्छ। रेशमले दिवाको नाबालक परिचयपत्र बनाउन फागुन ८ गते प्रशासनमा कागजात पेश गरेका थिए। रेशमले पेश गरेका कागजात शंकास्पद देखिएपछि अनुसन्धानका लागि प्रशासनले प्रहरीमा पठाएको थियो।
"मुस्कान खातुनले पाइन् आइडब्लूओसीअवार्ड, अमेरिकी प्रथम महिला र विदेश मन्त्रीले प्रदान गर्ने","काठमाडौं : मुस्कान खातुन प्रतिष्ठित इन्टरनेसनल वुमन अफ करेज (आइडब्लूओसी) अवार्डबाट सम्मानित हुने भएकी छन्। उनले तेजाब हमलाविरुद्ध कडा कानुन र सजायको लागि खेलेको भूमिकालाई कदर गर्दै उक्त अवार्डबाट सम्मानित गर्न लागिएको नेपालस्थित अमेरिकी दूतावासले जनाएको छ। धम्की र सामाजिक दबाबको सामना गर्दै तेजाब हमला अन्त्यतर्फ लक्षित उनको कार्यका लागि पुरस्कार प्रदान गरिने घोषणा गर्न पाउँदा हर्षित भएको दुतावासले जनाएको छ। अमेरिकी प्रथम महिला जिल बाइडन र विदेश मन्त्री टोनी ब्लिङ्कनले ८ मार्चमा एक भर्चुअल कार्यक्रममा उनलाई अवार्ड दिनेछन्। मुस्कानले एक दुखद घटनालाई नेपालमा परिवर्तन ल्याउने एक अवसरमा रूपान्तरण गरेको दूतावासबाट जारी विज्ञप्तिमा उल्लेख छ। मुस्कानले प्रधानमन्त्री केपी ओलीसँग भेट गरेर तेजाब हमलासम्बन्धी नयाँ कानुनको मस्यौदा तयार पार्न आह्वान गरेपश्चात अध्यादेश जारी भएको बताइएको छ। धम्की र सामाजिक दबाबको सामना गर्दै मुस्कानले तेजाब हमलाविरुद्ध कडा कानुन र सजायको लागि लबी गरिन्। विज्ञप्तिमा भनिएको छ, उनले प्रधानमन्त्री केपी ओलीसँग भेट गरिन् जसले तेजाब हमलासम्बन्धी नयाँ कानुनको मस्यौदा तयार पार्न आह्वान गरे र अपराधीहरूलाई दण्डित गर्ने तथा रसायनको बिक्रीलाई नियमन गर्ने अध्यादेश पनि जारी गरे। पुरस्कार शान्ति, न्याय, मानव अधिकार, लैङ्गिक समानता, र महिला सशक्तीकरणको वकालत गर्ने महिलाको सम्मान दिइने गरिएको दूतावासले जनाएको छ। हाल १५ औँ वर्षमा रहेको आईडब्ल्यूओसी पुरस्कारले प्रायजसो ठुलो व्यक्तिगत जोखिम र त्यागमा शान्ति, न्याय, मानव अधिकार, लैङ्गिक समानता, र महिला सशक्तीकरणको वकालत गर्ने असाधारण साहस र नेतृत्व प्रदर्शन गरेका विश्वभरका महिलाको सम्मान गर्दछ। जारी विज्ञप्तिमा भनिएको छ, यसका अघिल्ला विजेताहरूमध्ये पाकिस्तानमा महिला तथा किशोरीहरूका लागि वकालत गर्ने कामका लागि सम्मानित मलाला युसुफजई पनि छिन्। जो सबैभन्दा कम उमेरकी नोबेल पुरस्कार विजेता हुन्। सन् २०१९ मा मुस्कान १५ वर्षकी छँदा एक किशोरका प्रेमप्रस्ताव अस्वीकार गरेकोमा तेजाब हमलाको सिकार भएकी थिइन्। उनको अनुहार, छाती र हातमा गहिरो चोट लागेको थियो। उनको स्वास्थ्यलाभ पीडादायी थियो र आजका दिनसम्म पनि जारी छ। यो परिवर्तन ल्याउनमा मुस्कानको नेतृत्व महत्त्वपूर्ण रहेको छ। नेपालस्थित अमेरिकी दूतावासलाई उनको समर्थन र नेपालमा महिला तथा किशोरीहरूको अधिकारको प्रगतिलाई प्रोत्साहन गर्नमा गर्व भएको उल्लेख छ। एसिडपीडितको अभिभारा राज्यकै एसिड आक्रमण गर्नेलाई कडा कारबाही गर्न सरकारले ल्यायो अध्यादेश एसिड छ्याप्नेलाई २० वर्ष कैद र १० लाख जरिवाना एसिड बन्देजमा बलियो कानुन"
घुससहित मकवानपुरका सवइन्जिनियर पक्राउ,काठमाडौं : अख्तियार दुरुपयोग अनुसन्धान आयोगको टोलीले ५० हजार घुससहित सवइन्जिनियरलाई पक्राउ गरेको छ। पर्यटन विकास आयोजना बागमती प्रदेश हेटौडा मकवानपुरका सव इन्जिनियर नेत्र प्रसाद लामिछानेलाई घुसरकमसहित पक्राउ गरेको अख्तियारका प्रवक्ता नारायणप्रसाद रिसालले जानकारी दिए। सेवाग्राहीसँग निर्माण कार्य सम्पन्नपछि धरौटी रकम भुक्तानी दिने प्रयोजनका लागि रकम माग गरेको सूचनाका आधारमा उनकै कार्यालय परिसरबाट नियन्त्रणमा लिएको अख्तियारले जनाएको छ। अख्तियारका अनुसार घटनासम्बन्धी अनुसन्धान भइरहेको छ।
सडकले छोटियो यात्रा,"बेनी : म्याग्दी रघुगंगा गाउँपालिका८, पात्लेका अंकित पुन बिहान सबेरै उठेर हिँडेपछि साँझ मात्र सदरमुकाम बेनी आइपुग्थे। गाउँसम्मै सडक बनेर गाडी चल्न थालेपछि पूरै दिन लाग्ने बाटो तीन घण्टामा छोटिएको छ, उनले भने, ज्येष्ठ नागरिक र अशक्तलाई बेनी आउन जान तीन दिन लाग्थ्यो। अहिले गाडी चढेर तीन घण्टामै आइन्छ। रघुगंगा गाउँपालिकाको केन्द्र मौवाफाँटदेखि क्रमशः वडा नं ४, ७ र ८ का बस्तीलाई जोड्ने मौवाफाँटदग्नामदर्मिजाचिमखोलाकुइने सडकले तीन वटा वडाका बासिन्दाको जीवनयापन सहज बनाएको छ। ३६ किलोमिटर सडक निर्माण पूरा भएपछि स्थानीयवासीले बाजागाजा र नाचगान गरेर खुसियाली मनाएका छन्। दर्मिजामा सोमबार एक समारोहबीच ज्येष्ठ नागरिकबाट सडक उद्घाटन तथा खर्च सार्वजनिक गरिएको प्रमुख प्रशासकीय अधिकृत अमृत सुवेदीले बताए। उनका अनुसार सडकले तीनवटा वडाका एक हजार दुई सयभन्दा बढी घरधुरी लाभान्वित भएका छन्। पालिकाको केन्द्र मौवाफाँट र जिल्ला सदरमुकाम बेनी आउनजान भीर, जंगल, खोल्साको बाटोमा पूरै दिन पैदल हिँड्नुपर्ने समस्या हटेको रघुगंगा८ कुइनेकी उडिमा विकले बताइन्। बिरामी पर्दा डोकोमा बोकेर अथवा हेलिकप्टर चढेर अस्पताल पुयाउनुपर्ने र समयमै उपचार नपाएर ज्यान गुमाउनुपर्ने अवस्था थियो, उनले भनिन्, कृषि, पशुजन्य वस्तुले बजार नपाउने, भरिया र खच्चरबाट महँगो शुल्क तिरेर खाद्यान्न र निर्माण सामग्री ढुवानी गर्नुपर्ने समस्या हटेको छ। गलेश्वरदेखि पिप्ले, भगवती, बेगखोला, चिमखोला हँुदै कुइनेमंगले जोड्ने करिब ५० किलोमिटर दूरीको सडक घुमाउरो र जोखिमयुक्त हुँदा प्रयोग हुन सकेन। त्यसपछि सुरु गरिएको छोटो दूरीको अर्को सडक निर्माण कार्यले १० वर्षमा पूर्णता पाएको हो। स्थानीय तह स्थापनाअघि तत्कालीन जिविसले २०७६ सालमा मौवाफाँटबाट सुरु गरेको यो सडक आयोजनालाई पूर्णता दिन संघीयता कार्यान्वयनसँगै पालिका, संघ तथा प्रदेश सरकारले आयोजना सञ्चालन गरेका थिए। रघुगंगा गाउँपालिकाले स्थापना कालदेखि तीन करोड ६२ लाख रुपैयाँ खर्चेको प्रशासकीय अधिकृत सुवेदीले बताए। यो सडकमा तुदी पावर र संयुक्त ऊर्जा कम्पनीले ११ करोड रुपैयाँ लगानी गरेका छन्। दग्नाम र दर्मिजाको सिमानामा रहेको म्याग्दी जिल्लाकै कठिन र जोखिमयुक्त अजिंगर भीरमा सडक निर्माण गर्न एक्साभेटर, मजदुरका साथै जलविद्युत् आयोजनाको सहयोग लिइएको थियो। साथै नेपाली सेनाको निगरानीमा विस्फोटक पदार्थ प्रयोग गरिएको गाउँपालिकाका अध्यक्ष भवबहादुर भण्डारीले बताए। अन्य ठाउँमा एक्साभेटर र मजदुरबाट सडक निर्माण गरिए पनि दवाङ र अजिंगर भीरमा मार्ग खोल्न विस्फोटक पदार्थ प्रयोग गरिएको थियो। अक्करे भीरको चट्टान फुटाएर सडक बनाउन समय पनि धेरै खर्चनु परेको सडक निर्माणको अगुवाइ गरेका दर्मिजाका सुबिन शेरपुञ्जाले बताए।"
बौद्ध विश्वविद्यालय देवदहमा विस्तार,"बुटवल : लुम्बिनी बौद्ध विश्वविद्यालय देवदहमा विस्तार भएको छ । लुम्बिनीमा केन्द्रीय कार्यालय विश्वविद्यालयले बुद्ध मावली देवदहमा डीन कार्यालयसहित शैक्षिक कार्यक्रम विस्तार गरेको हो । सरकारले देवदहमा करिव ९० विगाहा जमिन उपलब्ध गराउने निर्णय गरेसँगै विश्वविद्यालयले देवदहमा डीन कार्यालय सञ्चालनमा ल्याएको छ । स्कुल अफ डेभलपमेन्ट स्टडिज एण्ड एप्लाइड साइन्सको डीन कार्यालय देवदहमा खुलेको हो । देवदहमा विश्वविद्यालयले नयाँ पूर्वाधार निर्माण गर्ने योजना बनाएको छ । अर्थमन्त्री विष्णु पौडेलले शुक्रबार विहान एक कार्यक्रमकाबीच डीन कार्यालयको उद्घाटन र नयाँ पूर्वाधार निर्माण स्थलको अवलोकन गरेका छन् । सो अवसरमा बोल्दै पौडेलले बौद्ध विश्वविद्यालयलाई विश्वस्तरमा चिनिने बनाउनुपर्ने बताए । बौद्ध क्षेत्र, शिक्षामा अनुसन्धानसहित बहुविषयमा यसलाई विश्वस्तरमा चिनिने विश्वविद्यालय बनाउनुपर्छ, उनले भने । विश्वविद्यालको विकासका लागि सरकारले लगानी गर्ने उनले विश्वास दिलाए । देवदहमा करिव सय विगाहा जमिन प्राप्तीले समग्र क्षेत्रको विकासमा उचाई पुगेको पौडेलको भनाई छ । विश्वविद्यालयको पूर्वाधार र सडक पूर्वाधार एकैसाथ निर्माण गर्दै यसलाई पर्यटकीय क्षेत्रकै रुपमा विकास गर्नुपर्ने आवश्यकता रहेको पौडेलले बताए । देवदहको विकासका लागि सरकारका सकारात्मक रहेको भन्दै आवश्यक योजना बनाएर ल्याउन समेत उनले आग्रह गरे । सो अवसरमा बोल्दै प्रतिनिधिसभाका सांसद छबिलाल विश्वकर्माले निकै मेहनतले देवदहमा विश्वविद्यालयले जग्गा प्राप्ती गरेको भन्दै अव यसको पूर्वाधार विकासमा प्राथमिकता दिनुपर्ने बताए । यो हजारौं विद्यार्थीले भरिएको विश्वविद्यालय बन्नेछ, त्यसका लागि अहिलेदेखि नै दीर्घकालका लागि महत्व राख्ने गरी योजना बनाउनुपर्छ,' उनले भने । विश्वविद्यालयले चालु शैक्षिक सत्रबाट देवदहमा तीन वटा विषयको पठनपाठन गरेको उपकुलपति डा हृदयरत्न बज्राचार्यले जानकारी दिए । एग्रो फोरेष्ट्र, इन्भाइरन्मेन्ट र डेभलपमेन्ट स्टडिजका स्नातकोत्तर कक्षा देवदहमा शुरु भएका हुन् । बुटवल र लुम्बिनीमा पठनपाठन गराइरहेको विश्वविद्यालयले बुटवलमा पनि डीन कार्यालय खोल्ने निर्णय गरेको छ । पछिल्लो विश्वविद्यालय सभाले डीन कार्यालयसहितको आंगिक क्याम्पस बुटवलमा खोल्ने निर्णय गरेको र त्यसको पूर्वाधार नयाँगाउँमा बन्ने विश्वविद्यालयका रजिष्ट्रार डा तिलक आचार्यले जानकारी दिए । लुम्बिनी, तिलौराकोट र देवदहसहितका बौद्ध स्थलमा बुद्ध दर्शनका पठनपाठन गर्ने योजना बनाएका छौं, अब यसले छिट्टै मूर्त रुप पाउनेछ,' उनले भने । एग्रो फोरेष्ट्र, इन्भाइरन्मेन्ट र डेभलपमेन्ट स्टडिज नयाँ खुलेका विषय हुने । यो संकायका डीन उकेशराज भुजुले प्राकृतिक स्रोत उपयोग गर्दै आर्थिक उपार्जन गर्ने उद्धेश्य यी पाठ्यक्रमको रहेको बताए । यो प्रयोगात्मक सहितको कक्षा सञ्चालन हुने विषय हुन । देवदहमा तपोवन सहितको पूर्वाधार निर्माण हुने विश्वविद्यालयले जनाएको छ ।"
रुद्राक्षलाई सीसी क्यामेरा,"भोजपुर : षडानन्द नगरपालिका ३, दिङ्ला चिउरीबोटेका समानसिं राईले २२ रोपनीमा रुद्राक्ष लगाएका छन्। केही वर्षअघिसम्म रुद्राक्ष बगानमा दाना, बिरुवाको चोरी बढेपछि उनी हैरान थिए। ०७५ असारमा घर वरिपरी सीसीटीभी क्यामेरा जडान गर्ने उपाय रचे। त्यो उपाय उनलाई हाइसञ्चो बन्यो। रातभर जागाराम बसेपनि रुद्राक्ष चोरी बढेपछि रुद्राक्षका बगानमा राखिएका सीसीटीभी क्यामेरा र ५० वाटका ६ वटा बत्तीले चोरीडकैत हुन छाडेको छ। राम्रो मुखादार फलेको रुद्राक्षलाई जति पहरा दिएपनि चोरेर लगिहाल्थे, बिहान उठ्दा बोट रित्तै उनले सम्झिए, आजित भएर सिसिटिभी क्यामेरा राख्ने सोचे, त्यसपछि त चोरी हुन छाड्यो, अहिले पहिले जस्तो रातभर बगान कुर्नु परेको छैन। रुद्राक्षले प्रसिद्धि पाएको दिङ्ला क्षेत्रमा पछिल्लो केहि समय रुद्राक्ष खेतीमा चोरी, डैकती जस्ता आपराधिक अनैतिक क्रियाकलाप बढेपछि किसान र व्यापारीले सिसिटिभी क्यामेरा लगाएका छन्। समानसिं जस्तै चिउरीबोटेका २८ घरले रुद्राक्षको निगरानी गर्न सिसिटिभी क्यामेरा जडान गरेका छन्। मुख्य पेशा नै रुद्राक्ष खेती गर्ने यहाँका किसान ०७२ सालबाटै चिनियाँ व्यापारीले घरघरबाटै मुखादार रुद्राक्ष राम्रो मूल्यमा किन्न थालेपछि दंग थिए। मूल्यदर बढेसँगै रातारात चोरीडैकती बढ्न थालेपछि रुद्राक्षको पकेट क्षेत्र मानिने भोजपुर उत्तरी दिङ्ला क्षेत्रका किसानलाई सास्ती थियो। परिश्रम गरेर जोहो गरेको रुद्राक्षका दाना रातारात चोरी हुन थालेपछि धेरैजसो किसानले त पारिश्रामिक दिएरै हेरालुसमेत राखे। तर पनि बोटका दाना, नर्सरीका बिरुवा जोगाउन सिसिटिभी क्यामेरा जोड्ने विकल्प रोजे। घरमै बसेर चोरीडकैत र बोटविरुवा उखल्ने, लाछ्ने, ताछ्ने जस्ता अनैतिक गतिविधीको निगरानी सिसिटिभी क्यामेराले गर्ने भएपछि उक्त सिंगो चिउरीबोटे गाउँ नै सुरक्षित बनेको छ। हेरालुलाई पारिश्रामिक दिएर पनि बगानका दाना हराएपछि सीसीटिभी क्यामरा नै उत्तम विकल्प बनेको स्थानीय व्यापारी नरेन्द्र तामाङले बताए।"

शीर्षक,विवरण
मुस्ताङीलाई फापर थन्काउने चटारो,"जोमसोम : हिमाली जिल्ला मुस्ताङमा उत्पादन हुने रैथाने खाद्य बाली फापर थन्क्याउन स्थानीय किसानलाई भ्याइनभ्याइ भएको छ ।बर्सेनि असार महिनामा खेतमा फापर छरेर असोज कार्तिकमा मुस्ताङी किसानले खेतबारीको फापर घरमा थन्क्याउने गर्छन् ।हिमाली तथा उच्च पहाडी जिल्लामा उत्पादन हुने फापर मुस्ताङको प्रसिद्ध रैथाने खाद्य बाली मध्येको एक हो । समुन्द्री सतहको २ हजार देखि ५ हजार मिटरको अग्लो उचाईको खेती योग्य जमिनमा फापर खेती गरिने गरिएको छ । हिमाली जिल्ला मुस्ताङमा उवा ,जौ ,मकै ,आलु ,बोडी लगायत खाद्य बाली सहित फापर पनि मुख्य ब्रान्ड बनेको छ । अन्य खेतीको तुलनामा फापर खेती कम झन्झटिलो भएपनि मुस्ताङका किसानले व्यावसायिक रुपमा नभइ घरायसी प्रयोजन र देशविदेशमा बस्ने आफन्त इष्टमित्रलाई कोशेली रुपमा लैजान फापर खेती गर्ने गरेको कागबेनीका स्थानीय किसान धावा धोर्जे गुरुङ बताउछन् । उनले बर्सेनि मंसिर महिनामा लगाईएको उवा खेती थन्क्याएपछि स्थानीयले खेतबारीमा फापर छर्ने गरेको बताए ।खेतमा फापर छरेपछि सामान्य गोडमेल गरी पानी सिन्चित गरेमात्र पुग्ने फापर खेती अन्य खेतीको तुलनामा सुविधाजनक रहेको उनको भनाई छ । असारमा छरेको फापर कार्तिक महिनामा पाकेपछि स्थानीयले त्यसलाई काटेर एकसातासम्म खेतमै घाममा सुकाउने र त्यसपछि चुटेर केस्रा निकाल्ने गरिएको उनले स्पष्ट पारे । खेतमा सुकाईएको फापर पूर्ण रुपमा खङ्रङ सुकेपछि त्यसलाई एक कट्ठा गरी खेतमै लौरोको सहायता चुटेर फापरको केस्रा निकाल्न मुस्ताङ किसान खेतबारीमा जुटेका छन् । यसरी निकालिएको केस्रा गेडा नजिकैको घट्ट वा मेशिनमा लगेर पिसेपछि अर्गानिक फापरको पिठो तयार हुने किसानहरुको भनाइ छ। मुस्ताङको मुख्य प्रोडक्टको रुपमा रहेको रैथाने फापर खेती मुस्ताङको ५ वटै स्थानीय तहमा उत्पादन हुने गर्छ । स्थानीयका अनुसार मुस्ताङको थासाङ १ टुकुचे देखि माथि लोमान्थाङको सीमावती गाउँसम्म फापर खेती हुने गर्छ । स्थानीय किसान लाक्पाले आफूले बसेनि ५ मुरी सम्म फापर उत्पादन गर्ने गरेको र उत्पादन गरिएको फापर घरायसी खर्चमा चाहिने छुट्याएर केही मात्रामा बिक्री गर्ने गरेको बताए । मुस्ताङका स्थानीय किसानले सदियौ काल देखी उवा ,जौ ,आलु जस्तै निरन्तर रुपमा फापरको खेती गर्दै आइरहेको पाइएको छ । मुस्ताङ किसानले खेतबारी मात्र नभई स्याउ बगैचा भित्रको खाली जमिनमा समेत फापर खेती गर्ने गरेका छन् । सडक संञ्जालले नजोडिदा मुस्ताङमा उत्पादित कृषि जन्य बस्तुको बजारकिरमा निकै समस्या पर्ने गरेकोमा पछिल्लो समय सडक सञ्जालले जोडिएपछि फापर लगायतका खाद्य अन्नबाली सहज रुपमा बिक्री हुन थालेको स्थानीय किसान सर्किनी गुरुङले बताइन् । उनले फापर खेती सहज रुपमा गर्न सकिने भएपनि गोरुझोपा र कामदारको जोहो गर्दा बढी खर्च लाग्ने गरेको सुनाईन् ।उनले लगाईएको फापर राम्ररी सप्रियो भने केही फाईदा हुने र सप्रिएन भने घाटा लाग्ने उल्लेख गरिन् । उपल्लो मुस्ताङीहरु खेतबारीमा लगाईएको फापरबाली घरमा थन्क्याएपछि हिउँदयाममा जाडो छल्न बेसी झर्ने परम्परा रहेको छ । फापरको पिठो स्थानीयले ढिडो र रोटी लगायतका विभिन्न परिकार बनाएर खाने चलन छ । पछिल्लो समय मुस्ताङ आउने पर्यटकको समेत फापरको डिडो र रोटी मुख्य आर्कषण बन्न थालेको छ । स्थानीयले बिशेष स्थानीय चाडपर्वमा फापरको पिठो प्रयोग गर्छन् । हिमाली तथा उच्च पहाडी क्षेत्रमा उत्पादन हुने फापरको पिठो हिजोआज सहरबजारको भान्साघर र होटलहरुमा मुख्य परिकारका रुपमा ग्राहकलाई पस्किने गरेको पाईन्छ । विभिन्न मेला महोत्सवमा पनि फापरको विभिन्न परिकार बनाएर बेच्ने गरिन्छ । चिसो हावापानीमा उत्पादन हुने फापरको पिठो २ प्रकारको हुने गर्छ । मुस्ताङका स्थानीय किसानले तिते र मिठे पापर उत्पादन गर्ने गर्छन् ।सन्तुलित हावापानीमा उत्पादन हुने फापरमा कार्बोहाईट्रेड ,प्रोटिन र लाईसिन एमिनो एसिड जस्ता खनिज तत्व पाईने गर्छ ।नियमित पापरको पिठोको परिकार सेवनले मधुमेह ,उत्तरक्तचाप र सुगर लगायतका दिर्घ रोगका बिरामीलाई जिवन उपयोगी हुने गर्छ ।"
प्रधानमन्त्री र रअ प्रमुखको भेटबारे ईश्वर पोखरेलको ६ बुँदे वक्तव्य,"काठमाडौं : उपप्रधानमन्त्री ईश्वर पोखरेलले भारतीय गुप्तचर संस्था रअप्रमुख सामन्त गोयलको नेपाल भ्रमण भारतीय प्रधानमन्त्री नरेन्द्र मोदीको विशेष दूतको रुपमा भएको बताएका छन्। रअ प्रमुख र प्रधानमन्त्री केपी ओलीको भेटको विषयमा गलत प्रचार भएकोप्रति आक्रोश व्यक्त भन्दै पोखरेलले यस्तो बताएका हुन्। भारतीय गुप्तचर संस्था रअ का प्रमुख सामन्त गोयल भारतीय प्रधानमन्त्री नरेन्द्र मोदीको विशेष दूतका रूपमा प्रधानमन्त्री केपी ओलीसित भेट तथा संवादका लागि आए र फर्किए, मन्त्री पोखरेलले भनेका छन्। प्रधानमन्त्री र रअ प्रमुखको भेटको गलत प्रचार भएको भन्दै उनले गोयल परराष्ट्र मन्त्रालयको स्वीकृतिमा नेपाल आएको दाबी गरेका छन्। मन्त्री पोखरेलले भारतीय दूतावासमार्फत् गोयललाई नेपालमा औपचारिक निम्ताका लागि पहल भएको उल्लेख गरेका हुन्। नेपाल सरकारको परराष्ट्र मन्त्रालयको जानकारी तथा स्वीकृतिमा उनी नेपाल आएका हुन्, मन्त्री पोखरेलले थप प्रष्ट पार्दै भनेका छन्, काठमाडौंस्थित भारतीय राजदूतावासले औपचारिक रूपमा त्यसको जानकारी गराउँदै आवश्यक पत्राचार र पहल गरेको थियो। मन्त्री पोखरेलले प्रधानमन्त्रीसँग गोयलले गोप्य वार्ता नगरेको र त्यो टिपोट प्रधानमन्त्रीका प्रतिनिधिसँगै परराष्ट्र मन्त्रालयसँग औपचारिक रुपमा भएको दाबी गरेका छन्। प्रधानमन्त्री ओलीले गोयलको टोलीसित केके विषयमा कुरा गर्नुभएको थियो ? बातचितमा प्रम ओलीसित रहनुभएका प्रतिनिधिले जिम्मेवारीपूर्वक सुनेका छन् टिपोट गरेका छन्, पोखरेलले थप भनेका छन्, परराष्ट्र मन्त्रालयमा समेत वार्ताको औपचारिक टिपोट सुरक्षित छ। गोयलसँगको भेटमा नेपाल र भारतकाबीच केही समययता बनेको असहज परिस्थितिमा छलफल केन्द्रित भएको पोखरेलको भनाइ छ। भेटमा प्रधानमन्त्री ओलीले सीमाको विषयमा नेपालले राख्दै आएका अडाबारे पुनः जानकारी गराएको उनको दाबी छ। प्रधानमन्त्री ओलीले नेपाल र भारत सीमा विवादका विषयमा ऐतिहासिक प्रमाणका आधारमा समस्याको समाधान गर्नुपर्ने धारणा राखेको उनको भनाइ छ। गोयलसँगको भेटमा नेपाल र भारतका बीचमा देखिएका समस्याको समाधान संवाद नै भएको निष्कर्षमा दुवै पक्ष पुगेको उनको भनाइ छ। भेटमा प्रम ओलीले विगत केही समयदेखि असहज बन्नपुगेको नेपालभारत सम्बन्ध खासगरी सीमा समस्यासित र नयाँ नक्सा प्रकाशनसित गाँसिएका विषयमा केन्द्रित रहेको थियो। त्यहाँ नेपालले राख्दै आएका अडानहरू पुनः जानकारी गराइएको थियो र समाधानका लागि नेपालका तर्फबाट स्पष्ट दृष्टिकोण प्रस्तुत गरिएको थियो, पोखरेलले भनेका छन्, वार्ताद्वारा नै तथ्य तथा ऐतिहासिक प्रमाणहरूका आधारमा देखापरेका समस्याहरूको समाधान खोजिनुपर्ने समाधान प्रस्तुत गरिएको थियो। त्यहाँ गोयलका तर्फबाट नेपालका प्रमको प्रस्तुतिलाई सकारात्मक रूपमा लिदै अविलम्ब वार्ताद्वारा समाधानका लागि अघि बढ्नुपर्ने भनाइ राखिएको थियो। नेपालभारतका बीचमा कुनै समस्या छन् भने तिनलाई संवादका माध्यमबाट हल गर्न सकिन्छ भन्ने अकाट्य निष्कर्षमा पुगिएको थियो। सरकारको विरोध गर्नेप्रति पोखरेलको आक्रोश उपप्रधानमन्त्री पोखरेलले सरकारको विरोध गर्नेप्रति चर्को आक्रोश व्यक्त गरेका छन्। विगत केही समययता असहज बनेको नेपालभारत सम्बन्ध सुधारका लागि भएको पहलको विषयमा विरोध हुनु गलत भएको उनको भनाइ छ। उनले वास्तविकता नबुझी पूर्वाग्रह राखेर विरोधका लागि विरोध भएकोसमेत बताएका छन्। यो प्रवृत्तिलाई उनले अस्वस्थ्य मानसिकताको संज्ञा दिएका छन्। सहज वातावरण निर्माणका निम्ति सरकारले पहल गर्दै गर्दा राष्ट्रियता र स्वाधीनताका नाममा गलत आरोप लगाइएको उनको भनाइ छ। विगत केही समयदेखि केही असहज बन्न पुगेको नेपालभारत सम्बन्धलाई यही अवस्थामा रहन दिनु नहुने मान्यताका साथ गरिएको यो पहल र प्रयत्नलाई एक स्वरमा खासखास खालका मानिसले किन विरोध गरिराखेका छन् ?, मन्त्री पोखरेलले प्रश्न गर्दै भनेका छन्, अहिले धेरै कुरा किन गर्ने ? उहाँहरूले वास्तविकता नबुझी पूर्वाग्रह राखेर वा विरोधका लागि विरोध गर्नुपर्छ भन्ने अस्वस्थ्य मानसिकता बोकेर यी सबै काम गरिरहनु भएकोछ भन्ने कुरा ठोकेर भन्न सकिन्छ। मन्त्री पोखरेलले प्रोटोकललाई ख़्याल नगरिएको, मर्यादाको पालना नगरिएको, छिमेकी मुलुकको जासूसी संस्थाको योजनामा संचालित हुन खोजेको, वार्ताका विषयलाई रहस्यमा राखिएको, राष्ट्रियता र स्वाधीनतामा आँच पुर्याइएको आदि भनेर आरोप लगाउनु गलत भएको बताएका छन्। उनले यो गलत बहसमा कम्युनिस्ट पार्टीकै कतिपय नेता लागेकोसमेत आरोप लगाएका छन्। कम्युनिस्ट पार्टीको सरकार विरूद्धमा एउटा गलत खालको बहस सिर्जना गर्न खोजिदैछ उनले भनेका छन्, दुर्भाग्य ! कम्युनिस्ट पार्टीकै कतिपय नेताहरू समेत यस अभियानमा संलग्न हुन खोजेका देखिदैछन्। उपप्रधानमन्त्री पोखरेलले प्रधानमन्त्री र सरकारविरुद्ध केही मानिस निलज्जतापूर्वक लागेको र विगतमा छिमेकीको न्यानो काखमा सुतेर देशविरुद्ध गतिविधि गर्नेहरु अहिले राष्ट्रियताको कुरा गरिरहेको आरोपसमेत लगाएका छन्। अहिले सरकारविरूद्ध ती मानिस विशेष निर्लज्जतापूर्वक लागेका छन् , जो विगतमा छिमेकीको न्यानो काखमा सुतेर देशका विरूद्ध गतिविधिहरू गरिरहेका थिए ! विगतमा भारतको रअ का हाकिमहरूसित भेट गर्न तँछाड मछाड गर्दै यिनै मान्छेहरू छिमेकी मुलुक पुग्दथे। त्यहाँ खुसामदका बिन्ती बोली बिसाउँथे, आलोचकप्रति आक्रोश व्यक्त गर्दै मन्त्री पोखरेलले फेसबुकमा थप लेखेका छन्, विडम्बना। अहिले उनीहरू समेत राष्ट्रियताको बोलीमा लोली मिसाउँदै ओलीले नेतृत्व गरेको सरकारका विरूद्ध बृहत गोलबन्दीको नायक बन्ने प्रयत्न गरिरहेका छन्। उनले विदेशीको काखको न्यानोमा सुत्न पल्केकाहरूको कथित राष्ट्रवादलाई चिन्न र सरकारले चालेका कदमलाई साथ र समर्थन गर्न सबैलाई आग्रहसमेत गरेका छन्। बुँदामा उपप्रधानमन्त्री पोखरेलको धारणा  भारतीय गुप्तचर संस्था रअ का प्रमुख सामन्त गोयल भारतीय प्रधानमन्त्री नरेन्द्र मोदीकाे विशेष दूतका रूपमा प्रधानमन्त्री केपी ओलीसित भेट तथा संवादका लागि आए र फर्किए । नेपाल सरकारको परराष्ट्र मन्त्रालयको जानकारी तथा स्वीकृतिमा उनी नेपाल आएका हुन् । काठमाण्डौंस्थित भारतीय राजदूतावासले औपचारिक रूपमा त्यसको जानकारी गराउँदै आवश्यक पत्राचार र पहल गरेको थियो ।  प्रधानमन्त्री केपी शर्मा ओलीले सामन्त गोयलको टोलीसित केके विषयमा कुरा गर्नुभएको थियो ? बातचितमा प्रम ओलीसित रहनुभएका प्रतिनिधिहरूले जिम्मेवारीपूर्वक सुनेका छन्  टिपोट गरेका छन् । परराष्ट्र मन्त्रालयमा समेत वार्ताको औपचारिक टिपोट सुरक्षित छ ।  वातचितमा प्रम ओलीले विगत केही समयदेखि असहज बन्नपुगेको नेपाल भारत सम्वन्ध खासगरी सीमा समस्यासित र नयाँ नक्सा प्रकाशनसित गाँसिएका विषयमा केन्द्रित रहेको थियो । त्यहाँ नेपालले राख्दै आएका अडानहरू पुन: जानकारी गराइएको थियो र समाधानका लागि नेपालका तर्फबाट स्पष्ट दृष्टिकोण प्रस्तुत गरिएको थियो । र, वार्ताद्वारा नै तथ्य तथा ऐतिहासिक प्रमाणहरूका आधारमा देखापरेका समस्याहरूको समाधान खोजिनुपर्ने समाधान प्रस्तुत गरिएको थियो । त्यहाँ गोयल ( हरू ) का तर्फबाट नेपालका प्रमको प्रस्तुतिलाई सकारात्मक रूपमा लिदै अविलम्ब वार्ताद्वारा समाधानका लागि अघि बढ्नुपर्ने भनाइ राखिएको थियो । नेपाल  भारतका बीचमा कुनै समस्या छन् भने तिनलाई संवादका माध्यमबाट हल गर्न सकिन्छ भन्ने अकाट्य निष्कर्षमा पुगिएको थियो ।  विगत केही समयदेखि केही असहज बन्न पुगेको नेपालभारत सम्बन्धलाई यही अवस्थामा रहन दिनु नहुने मान्यताका साथ गरिएको यो पहल र प्रयत्नलाई एक स्वरमा खासखास खालका मानिसहरूद्वारा किन विरोध भइरहेको छ ? तिनीहरूले किन विरोध गरिरहेका छन् ? यसलाई अघि सारेर प्रम केपी शर्मा ओली र उहाँले नेतृत्व गरेको सरकारको विरोधमा किन खनिदैछन्  ती मानिसहरू ? कारणहरू राम्ररी बुझिएको छैन । अहिले धेरै कुरा किन गर्ने ! उहाँहरूले वास्तविकता नबुझी पूर्वाग्रह राखेर वा विरोधका लागि विरोध गर्नुपर्छ भन्ने अस्वस्थ्य मानसिकता बोकेर यी सबै काम गरिरहनु भएकोछ भन्ने कुरा ठोकेर भन्न सकिन्छ । प्रोटोकललाई ख़्याल नगरिएको, मर्यादाको पालना नगरिएको, छिमेकी मुलुकको जासूसी संस्थाको योजनामा संचालित हुन खोजेको, वार्ताका विषयहरूलाई रहस्यमा राखिएको, राष्ट्रियता र स्वाधीनतामा आँच पुयाइएको आदि भनेर आरोप लगाउने काेशिस भइरहेकाे छ । अर्थात्, यी सबै कुरा गरेर कम्युनिस्ट पार्टीको सरकार विरूद्धमा एउटा गलत खालकाे बहस सिर्जना गर्न खोजिदैछ । दुर्भाग्य ! कम्युनिस्ट पार्टीकै कतिपय नेताहरू समेत यस अभियानमा संलग्न हुन खोजेका देखिदैछन् ।  यतिबेला एउटा कुरा सबैले ख़्याल गरौं  केपी शर्माओली र उहाँले नेतृत्व गरेको यस सरकारका विरूद्ध ती मानिसहरू अहिले विशेष निर्लज्जतापूर्वक लागेका छन् , जो विगतमा छिमेकीको न्यानो काखमा सुतेर देशका विरूद्ध गतिविधिहरू गरिरहेका थिए ! विगतमा भारतको रअ का हाकिमहरूसित भेट गर्न तँछाड मछाड गर्दै यिनै मान्छेहरू छिमेकी मुलुक पुग्दथे , त्यहाँ खुसामदका बिन्ती  बोली बिसाउँथे । विडम्बना ! अहिले उनीहरू समेत राष्ट्रियताको बोलीमा लोली मिसाउँदै ओलीले नेतृत्व गरेको सरकारका विरूद्ध बृहद गोलबन्दीको नायक बन्ने प्रयत्न गरिरहेका छन् !!"
कोरोना भन्दा डरलाग्दो आइसोलेशन ! संक्रमित भन्छन् त्यहाँ जाँदै नजानुहोस्,"इटहरी : १३ दिन इटहरीको आइसोलेशनमा बिताएका रामधुनी४ का सरोज खतिवडाका लागि आइसोलेशन जेल झै भयो। न राम्रो खाना, न राम्रो व्यवहार। आइसोलेशन अस्पतालजस्तै हुनुपर्ने हो, उनी भन्छन्, तर यहाँ त जेलभन्दा पनि समस्याग्रस्त छ। प्रदेश सरकारको सहयोगमा इटहरी उपमहानगरपालिकाले व्यवस्थापन गरिरहेको इटहरी रंगशालाको आइसोलेशनमा कुनै पनि स्वास्थ्य मापदण्ड पुरा नगरी लापरवाही गरिएको संक्रमितको आरोप छ। खानादेखि सरसफाई अनि स्वास्थ्य उपचारसम्म भद्रगोल छ, खतिवडाले थपे। आइसोलेशनमा बसेर फर्किएकाहरु त्यहाँ नजान सबैलाई सल्लाह दिन्छन्। संक्रमण भए पनि आइसोलेशन जाँदै नजानुस्, उनले आइसोलेशनको पीडा सम्झदै भने। इटहरीका अर्जुन शर्माको ११ दिन लामो आइसोलेशन बसाई अत्यन्त खराब रह्यो। म बसुन्जेल कुहिएको आलु र फर्सीको तरकारी खुवाइयो, उनले भने, पछि सबैले विरोध गरेपछि बल्ल अलिअलि साग दिइयो। खानेकुराकै कारण बिरामी हुने अवस्था रहेको उनको भनाइ छ। बाहिरबाट प्याकेटमा लगिएको खानेकुरा स्तरीय नभएको धेरै संक्रमितको गुनासो छ। कतिपयले त आफैले खाना मगाएर खाने गरेका छन्। तर बाहिरबाट आफन्तले लगेको खाना पनि प्याकिङ खोलेर सेनाले जाँच गर्ने गरेको छ। संक्रमितलाई बिहान १ घण्टा र दिउँसो १ घण्टामात्र खानेकुरा लान पाइन्छ। यो नियम अव्यवहारिक भएको संक्रमितको भनाइ छ। सेनाले संक्रमितलाई दुर्व्यवहार गर्ने गरेको गुनासोसमेत संक्रमितले गरेका छन्। दुई मिटर दूरीको नियम आइसोलेशनमै पनि पालना नभएको अर्जुनको भनाइ छ। चर्पी र बाथरुम पर्याप्त छैनन्। कोरोनाभन्दा पनि आइसोलेशनको अस्तव्यस्तताले गर्दा बढी समस्या भयो, उनले भने। उनका अनुसार आइसोलेशनमा फोहोर व्यवस्थापनदेखि उपचारसम्मको अभाव छ। स्वास्थ्यकर्मीहरु खासै पुग्दैनन्। एक जना बीएससी पढेकी बहिनी रहिछन्। उनी पनि संक्रमित। उनी हुन्जेल उनले त्यहाँका अरु बिरामीको हेरविचार गरिन्, खतिवडाले भने, उनी हिँडेपछि पीपीई लगाएका स्वास्थ्यकर्मी त कोही आएनन्, बरु अरु संक्रमितले नै एक अर्काको हेरचाह गरे।उक्त आइसोलेशन प्रदेश १ सरकारको २० लाख सहयोगमा निर्माण भएको हो। असोजदेखि सञ्चालनमा आएको आइसोलेशनमा एक सय बेड छन्। खानामा समस्या छ : उपमेयर आइसोलेशनमा खानाको विषयमा गुनासो आइरहेको उपमेयर लक्ष्मी गौतमले स्वीकार गरेकी छन्। उनका अनुसार पहिलो तीन महिनाको लागि खाना व्यवस्थापनको जिम्मा उद्योग वाणिज्य संघले लिएको छ। संघले सामग्री उपलब्ध गराउने गरेको छ। उक्त सामग्रीलाई प्रयोग गरेर क्याटरिङले खाना बनाएर आइसोलेशनसम्म पुर्याउँछ। समयसमयमा मासु खुवाउने भनिए पनि खुवाइएको छैन। संक्रमितहरुसँग दसैं मनाउन पुगेकी उपमेयर गौतमसँग पनि संक्रमितले मासु खान नपाएको गुनासो गरेका थिए। उनले सेनाले दुव्र्यवहार गरेको आरोपको बचाऊ गरेकी छन्। सीसीटीभी हेरेर छानबिन गर्न सकिने उनको भनाइ छ। व्यवस्थापनको सम्बन्धमा आइसोलेशनमा केही समस्या भए पनि प्रचार गरिएजस्तो नभएको उनको दाबी छ। आइसोलेशनको अन्य व्यवस्थापन प्रचार गरिएजस्तो भद्रगोल छैन, गौतमले भनिन्, केही समस्या देखिए पनि समाधान भइहाल्छ।"
"२४ घण्टामा ३१ सय ६८ डिस्चार्ज, ५७० संक्रमित थपिए : १४ जनाको मृत्यु",काठमाडौं : पछिल्लो २४ घण्टामा तीन हजार १६८ जनाले कोरोना जितेका छन्। स्वास्थ्य तथा जनसंख्या मन्त्रालयका अनुसार ५७० जनामा कोरोना पुष्टि हुँदा १४ जनाको मृत्यु भएको छ। मन्त्रालयका अनुसार नेपालका कुल संक्रमितको संख्या १ लाख ६० हजार ४ सय पुगेको छ। जसमध्ये १ लाख १८ हजार ८४३ जना डिस्चार्ज भएका छन् भने ४० हजार ६८१ जना सक्रिय संक्रमित रहेका छन्। मंगलबार १४ जनाको मृत्यु भएसँगै नेपालमा कोरोनाले ज्यान गुमाउनेको संख्या ८७६ पुगेको छ। अहिले दुई हजार ९३२ जना क्वारेन्टिनमा छन्। पछिल्लो २४ घण्टामा दुई हजार ७२५ जनाको पीसीआर परीक्षण गर्दा २२१ महिला र ३५९ पुरुष गरेर ५७० जनामा संक्रमण पुष्टि भएको हो। मन्त्रालयका अनुसार २४ घण्टामा उपत्यकामा मात्र २५२ जनामा संक्रमण पुष्टि भएको छ। जसमध्ये १५५ पुरुष र ९७ महिला रहेका छन्।
यस वर्ष नेकपाको चियापन नहुने,"काठमाडौं : सत्तारुढ पार्टी नेपाल कम्युनिष्ट पार्टी (नेकपा) ले बडादशैं, तिहार, नेपाल संवत् ११४१, छठलगायत चाडपर्वका अवसरमा आयोजना गर्दै आएको शुभकामना आदानप्रदान तथा चियापान कार्यक्रम यस वर्ष नगर्ने भएको छ । नेकपाका केन्द्रीय कार्यालयका सचिवद्वय ईश्वरी रिजाल र श्रीराम ढकालले मंगलबार विज्ञप्ति जारी गरी कोभिड १९ महामारीका कारण यस वर्ष उक्त कार्यक्रम स्थगन गरिएको जानकारी दिए। विज्ञप्तिमा ती पर्वका अवसरमा देशविदेशमा रहेका सम्पूर्ण नेपालीमा सुख, समृद्धि र उत्तरोत्तर प्रगतिको शुभकामना व्यक्त गरिएको छ । यसअघि नेपाली कांग्रेसले पनि कोरोनाका कारण कोजागत पूर्णिमा गर्दै आएको चियापान नगर्ने निर्णय गरेको थियो।"
प्रधानमन्त्री र रअ प्रमुखको भेटबारे ईश्वर पोखरेलको ६ बुँदे वक्तव्य,"काठमाडौं : उपप्रधानमन्त्री ईश्वर पोखरेलले भारतीय गुप्तचर संस्था रअप्रमुख सामन्त गोयलको नेपाल भ्रमण भारतीय प्रधानमन्त्री नरेन्द्र मोदीको विशेष दूतको रुपमा भएको बताएका छन्। रअ प्रमुख र प्रधानमन्त्री केपी ओलीको भेटको विषयमा गलत प्रचार भएकोप्रति आक्रोश व्यक्त भन्दै पोखरेलले यस्तो बताएका हुन्। भारतीय गुप्तचर संस्था रअ का प्रमुख सामन्त गोयल भारतीय प्रधानमन्त्री नरेन्द्र मोदीको विशेष दूतका रूपमा प्रधानमन्त्री केपी ओलीसित भेट तथा संवादका लागि आए र फर्किए, मन्त्री पोखरेलले भनेका छन्। प्रधानमन्त्री र रअ प्रमुखको भेटको गलत प्रचार भएको भन्दै उनले गोयल परराष्ट्र मन्त्रालयको स्वीकृतिमा नेपाल आएको दाबी गरेका छन्। मन्त्री पोखरेलले भारतीय दूतावासमार्फत् गोयललाई नेपालमा औपचारिक निम्ताका लागि पहल भएको उल्लेख गरेका हुन्। नेपाल सरकारको परराष्ट्र मन्त्रालयको जानकारी तथा स्वीकृतिमा उनी नेपाल आएका हुन्, मन्त्री पोखरेलले थप प्रष्ट पार्दै भनेका छन्, काठमाडौंस्थित भारतीय राजदूतावासले औपचारिक रूपमा त्यसको जानकारी गराउँदै आवश्यक पत्राचार र पहल गरेको थियो। मन्त्री पोखरेलले प्रधानमन्त्रीसँग गोयलले गोप्य वार्ता नगरेको र त्यो टिपोट प्रधानमन्त्रीका प्रतिनिधिसँगै परराष्ट्र मन्त्रालयसँग औपचारिक रुपमा भएको दाबी गरेका छन्। प्रधानमन्त्री ओलीले गोयलको टोलीसित केके विषयमा कुरा गर्नुभएको थियो ? बातचितमा प्रम ओलीसित रहनुभएका प्रतिनिधिले जिम्मेवारीपूर्वक सुनेका छन् टिपोट गरेका छन्, पोखरेलले थप भनेका छन्, परराष्ट्र मन्त्रालयमा समेत वार्ताको औपचारिक टिपोट सुरक्षित छ। गोयलसँगको भेटमा नेपाल र भारतकाबीच केही समययता बनेको असहज परिस्थितिमा छलफल केन्द्रित भएको पोखरेलको भनाइ छ। भेटमा प्रधानमन्त्री ओलीले सीमाको विषयमा नेपालले राख्दै आएका अडाबारे पुनः जानकारी गराएको उनको दाबी छ। प्रधानमन्त्री ओलीले नेपाल र भारत सीमा विवादका विषयमा ऐतिहासिक प्रमाणका आधारमा समस्याको समाधान गर्नुपर्ने धारणा राखेको उनको भनाइ छ। गोयलसँगको भेटमा नेपाल र भारतका बीचमा देखिएका समस्याको समाधान संवाद नै भएको निष्कर्षमा दुवै पक्ष पुगेको उनको भनाइ छ। भेटमा प्रम ओलीले विगत केही समयदेखि असहज बन्नपुगेको नेपालभारत सम्बन्ध खासगरी सीमा समस्यासित र नयाँ नक्सा प्रकाशनसित गाँसिएका विषयमा केन्द्रित रहेको थियो। त्यहाँ नेपालले राख्दै आएका अडानहरू पुनः जानकारी गराइएको थियो र समाधानका लागि नेपालका तर्फबाट स्पष्ट दृष्टिकोण प्रस्तुत गरिएको थियो, पोखरेलले भनेका छन्, वार्ताद्वारा नै तथ्य तथा ऐतिहासिक प्रमाणहरूका आधारमा देखापरेका समस्याहरूको समाधान खोजिनुपर्ने समाधान प्रस्तुत गरिएको थियो। त्यहाँ गोयलका तर्फबाट नेपालका प्रमको प्रस्तुतिलाई सकारात्मक रूपमा लिदै अविलम्ब वार्ताद्वारा समाधानका लागि अघि बढ्नुपर्ने भनाइ राखिएको थियो। नेपालभारतका बीचमा कुनै समस्या छन् भने तिनलाई संवादका माध्यमबाट हल गर्न सकिन्छ भन्ने अकाट्य निष्कर्षमा पुगिएको थियो। रअ प्रमुखलाई प्रचण्डले भेटे भन्नु भ्रम हो : सचिवालय प्रधानमन्त्रीबाटै नेपालको राष्ट्रिय सुरक्षामा थ्रेट देखियो : गगन थापा सरकारको विरोध गर्नेप्रति पोखरेलको आक्रोश उपप्रधानमन्त्री पोखरेलले सरकारको विरोध गर्नेप्रति चर्को आक्रोश व्यक्त गरेका छन्। विगत केही समययता असहज बनेको नेपालभारत सम्बन्ध सुधारका लागि भएको पहलको विषयमा विरोध हुनु गलत भएको उनको भनाइ छ। उनले वास्तविकता नबुझी पूर्वाग्रह राखेर विरोधका लागि विरोध भएकोसमेत बताएका छन्। यो प्रवृत्तिलाई उनले अस्वस्थ्य मानसिकताको संज्ञा दिएका छन्। सहज वातावरण निर्माणका निम्ति सरकारले पहल गर्दै गर्दा राष्ट्रियता र स्वाधीनताका नाममा गलत आरोप लगाइएको उनको भनाइ छ। विगत केही समयदेखि केही असहज बन्न पुगेको नेपालभारत सम्बन्धलाई यही अवस्थामा रहन दिनु नहुने मान्यताका साथ गरिएको यो पहल र प्रयत्नलाई एक स्वरमा खासखास खालका मानिसले किन विरोध गरिराखेका छन् ?, मन्त्री पोखरेलले प्रश्न गर्दै भनेका छन्, अहिले धेरै कुरा किन गर्ने ? उहाँहरूले वास्तविकता नबुझी पूर्वाग्रह राखेर वा विरोधका लागि विरोध गर्नुपर्छ भन्ने अस्वस्थ्य मानसिकता बोकेर यी सबै काम गरिरहनु भएकोछ भन्ने कुरा ठोकेर भन्न सकिन्छ। मन्त्री पोखरेलले प्रोटोकललाई ख़्याल नगरिएको, मर्यादाको पालना नगरिएको, छिमेकी मुलुकको जासूसी संस्थाको योजनामा संचालित हुन खोजेको, वार्ताका विषयलाई रहस्यमा राखिएको, राष्ट्रियता र स्वाधीनतामा आँच पुर्याइएको आदि भनेर आरोप लगाउनु गलत भएको बताएका छन्। उनले यो गलत बहसमा कम्युनिस्ट पार्टीकै कतिपय नेता लागेकोसमेत आरोप लगाएका छन्। कम्युनिस्ट पार्टीको सरकार विरूद्धमा एउटा गलत खालको बहस सिर्जना गर्न खोजिदैछ उनले भनेका छन्, दुर्भाग्य ! कम्युनिस्ट पार्टीकै कतिपय नेताहरू समेत यस अभियानमा संलग्न हुन खोजेका देखिदैछन्। उपप्रधानमन्त्री पोखरेलले प्रधानमन्त्री र सरकारविरुद्ध केही मानिस निलज्जतापूर्वक लागेको र विगतमा छिमेकीको न्यानो काखमा सुतेर देशविरुद्ध गतिविधि गर्नेहरु अहिले राष्ट्रियताको कुरा गरिरहेको आरोपसमेत लगाएका छन्। अहिले सरकारविरूद्ध ती मानिस विशेष निर्लज्जतापूर्वक लागेका छन् , जो विगतमा छिमेकीको न्यानो काखमा सुतेर देशका विरूद्ध गतिविधिहरू गरिरहेका थिए ! विगतमा भारतको रअ का हाकिमहरूसित भेट गर्न तँछाड मछाड गर्दै यिनै मान्छेहरू छिमेकी मुलुक पुग्दथे। त्यहाँ खुसामदका बिन्ती बोली बिसाउँथे, आलोचकप्रति आक्रोश व्यक्त गर्दै मन्त्री पोखरेलले फेसबुकमा थप लेखेका छन्, विडम्बना। अहिले उनीहरू समेत राष्ट्रियताको बोलीमा लोली मिसाउँदै ओलीले नेतृत्व गरेको सरकारका विरूद्ध बृहत गोलबन्दीको नायक बन्ने प्रयत्न गरिरहेका छन्। उनले विदेशीको काखको न्यानोमा सुत्न पल्केकाहरूको कथित राष्ट्रवादलाई चिन्न र सरकारले चालेका कदमलाई साथ र समर्थन गर्न सबैलाई आग्रहसमेत गरेका छन्। बुँदामा उपप्रधानमन्त्री पोखरेलको धारणा  भारतीय गुप्तचर संस्था रअ का प्रमुख सामन्त गोयल भारतीय प्रधानमन्त्री नरेन्द्र मोदीकाे विशेष दूतका रूपमा प्रधानमन्त्री केपी ओलीसित भेट तथा संवादका लागि आए र फर्किए । नेपाल सरकारको परराष्ट्र मन्त्रालयको जानकारी तथा स्वीकृतिमा उनी नेपाल आएका हुन् । काठमाण्डौंस्थित भारतीय राजदूतावासले औपचारिक रूपमा त्यसको जानकारी गराउँदै आवश्यक पत्राचार र पहल गरेको थियो ।  प्रधानमन्त्री केपी शर्मा ओलीले सामन्त गोयलको टोलीसित केके विषयमा कुरा गर्नुभएको थियो ? बातचितमा प्रम ओलीसित रहनुभएका प्रतिनिधिहरूले जिम्मेवारीपूर्वक सुनेका छन्  टिपोट गरेका छन् । परराष्ट्र मन्त्रालयमा समेत वार्ताको औपचारिक टिपोट सुरक्षित छ ।  वातचितमा प्रम ओलीले विगत केही समयदेखि असहज बन्नपुगेको नेपाल भारत सम्वन्ध खासगरी सीमा समस्यासित र नयाँ नक्सा प्रकाशनसित गाँसिएका विषयमा केन्द्रित रहेको थियो । त्यहाँ नेपालले राख्दै आएका अडानहरू पुन: जानकारी गराइएको थियो र समाधानका लागि नेपालका तर्फबाट स्पष्ट दृष्टिकोण प्रस्तुत गरिएको थियो । र, वार्ताद्वारा नै तथ्य तथा ऐतिहासिक प्रमाणहरूका आधारमा देखापरेका समस्याहरूको समाधान खोजिनुपर्ने समाधान प्रस्तुत गरिएको थियो । त्यहाँ गोयल ( हरू ) का तर्फबाट नेपालका प्रमको प्रस्तुतिलाई सकारात्मक रूपमा लिदै अविलम्ब वार्ताद्वारा समाधानका लागि अघि बढ्नुपर्ने भनाइ राखिएको थियो । नेपाल  भारतका बीचमा कुनै समस्या छन् भने तिनलाई संवादका माध्यमबाट हल गर्न सकिन्छ भन्ने अकाट्य निष्कर्षमा पुगिएको थियो ।  विगत केही समयदेखि केही असहज बन्न पुगेको नेपालभारत सम्बन्धलाई यही अवस्थामा रहन दिनु नहुने मान्यताका साथ गरिएको यो पहल र प्रयत्नलाई एक स्वरमा खासखास खालका मानिसहरूद्वारा किन विरोध भइरहेको छ ? तिनीहरूले किन विरोध गरिरहेका छन् ? यसलाई अघि सारेर प्रम केपी शर्मा ओली र उहाँले नेतृत्व गरेको सरकारको विरोधमा किन खनिदैछन्  ती मानिसहरू ? कारणहरू राम्ररी बुझिएको छैन । अहिले धेरै कुरा किन गर्ने ! उहाँहरूले वास्तविकता नबुझी पूर्वाग्रह राखेर वा विरोधका लागि विरोध गर्नुपर्छ भन्ने अस्वस्थ्य मानसिकता बोकेर यी सबै काम गरिरहनु भएकोछ भन्ने कुरा ठोकेर भन्न सकिन्छ । प्रोटोकललाई ख़्याल नगरिएको, मर्यादाको पालना नगरिएको, छिमेकी मुलुकको जासूसी संस्थाको योजनामा संचालित हुन खोजेको, वार्ताका विषयहरूलाई रहस्यमा राखिएको, राष्ट्रियता र स्वाधीनतामा आँच पुयाइएको आदि भनेर आरोप लगाउने काेशिस भइरहेकाे छ । अर्थात्, यी सबै कुरा गरेर कम्युनिस्ट पार्टीको सरकार विरूद्धमा एउटा गलत खालकाे बहस सिर्जना गर्न खोजिदैछ । दुर्भाग्य ! कम्युनिस्ट पार्टीकै कतिपय नेताहरू समेत यस अभियानमा संलग्न हुन खोजेका देखिदैछन् ।  यतिबेला एउटा कुरा सबैले ख़्याल गरौं  केपी शर्माओली र उहाँले नेतृत्व गरेको यस सरकारका विरूद्ध ती मानिसहरू अहिले विशेष निर्लज्जतापूर्वक लागेका छन् , जो विगतमा छिमेकीको न्यानो काखमा सुतेर देशका विरूद्ध गतिविधिहरू गरिरहेका थिए ! विगतमा भारतको रअ का हाकिमहरूसित भेट गर्न तँछाड मछाड गर्दै यिनै मान्छेहरू छिमेकी मुलुक पुग्दथे , त्यहाँ खुसामदका बिन्ती  बोली बिसाउँथे । विडम्बना ! अहिले उनीहरू समेत राष्ट्रियताको बोलीमा लोली मिसाउँदै ओलीले नेतृत्व गरेको सरकारका विरूद्ध बृहद गोलबन्दीको नायक बन्ने प्रयत्न गरिरहेका छन् !!"
भारतीय सेना प्रमुख कात्तिक १९ गते नेपाल आउने,"काठमाडौं : भारतीय सेनाध्यक्ष जनरल मनोज मुकुन्द नरवणे नेपालको तीन तीन दिने भ्रमणका लागि यही कात्तिक १९ गते काठमाडौं आउने भएका छन्। प्रधानसेनापति पूर्णचन्द्र थापाको औपचारिक निमन्त्रणामा उनी नेपाल भ्रमणमा आउन लागेका हुन्। राष्ट्रपति विद्यादेवी भण्डारीले जनरल नरवणेलाई नेपाल भ्रमणमका क्रममा नेपाली सेनाको मानार्थ महारथी दर्जा प्रदान गर्ने कार्यक्रम रहेको छ । नेपाली सेना र भारतीय सेनाबीच एकअर्का देशको सैनिक प्रमुखलाई मानार्थ महारथी दर्जा प्रदान गर्ने परम्परा छ । रक्षामन्त्रालयको समेत कार्यभार सम्हालेका प्रधानमन्त्री केपी शर्मा ओलीसँग जनरल नरवणेले औपचारिक भेटवार्ता गर्ने कार्यक्रम रहेको सैनिक प्रवक्ता सन्तोषबल्लभ पौडेलले जानकारी दिए । प्रधानसेनापति थापासँग जनरल नरवणेले औपचारिक भेटवार्ता र छलफल गर्नेछन् । कमाण्ड तथा स्टाफ कलेजका शिक्षार्थीसँग जनरल नरवणेको अन्तरक्रिया गर्ने कार्यक्रम रहेको प्रवक्ता पौडेलले जानकारी दिए । भ्रमणका क्रममा जनरल नरवणेले सैनिक मञ्चको वीर स्मारकमा श्रद्धाञ्जली अर्पणका साथै जङ्गी अड्डामा सम्मान गारद निरीक्षण गर्नेछन् । जनरल नरवणेको भ्रमण दल चार सदस्यीय रहने छ । नेपाल र भातरबीच सीमा विवाद चर्किरहेका बेला उनको भ्रमणलाई महत्वका साथ हेरिएको छ । नेपाली भूमी लिपुलेक, लिम्पियाधुरा र कालापानी नेपालको नक्सामा समेटिएपछि भारत नेपालसँग रुष्ट छ । उसले उक्त भूमि चीनको उक्साहटमा नेपालले नक्सामा समेटेको आरोप लगाउँदै आएको छ । भारतीय सेना प्रमुखको यो भ्रमणलाई दुई देशको सीमा विवाद समाधानका लागि कूटनीतिक पहलको महत्वपूर्ण माध्यम बनाउन सकिने कूटनीतिक जानकार बताउँछन् । भारतीय सेना प्रमुख यसअघि नै भ्रमणमा आउने बताइएको भए पनि विश्वव्यापी महामारीको रुपमा फैलिएको कोरोना संक्रमणका कारण उनको भ्रमण स्थगित भएको थियो । कोरोना नियन्त्रणका लागि रोकिएको उनको भ्रमण कात्तिक १९ गतेबाट हुन लागेको हो ।"
दोषीलाई कारबाहीको माग गर्दै वीरगन्जमा नेकपाको धर्ना,"वीरगन्ज : नेपाल कम्युनिस्ट पार्टी (नेकपा) पर्साको विन्धवासिनी गाउँपालिकाका सचिव मुकेश चौरसियाको हत्यारलाई कारबाहीको माग गर्दै मंगलबार पार्टीका कार्यकर्ता र आफन्तले वीरगन्जमा प्रर्दशन गरेका छन्। मृतक चौरसियाको परिवारले दिएको किटानी जोहरी दर्ताको माग गर्दै कार्यकर्ताले जिल्ला प्रहरी कार्यालय, पर्सा अगाडिको मूल सडकमा धर्ना दिएका हुन्। कात्तिक ६ गते गाँउपालिकाको बहुअर्वाभाठामा भएको शपथ ग्रहण कार्यक्रममा विवादका क्रममा चौरसियामाथि आक्रमण गर्ने घटनाका योजनाकारलाई प्रहरीले जोगाउन खोजेको आरोप लगाउँदै मृतकका आफन्त र कार्यकर्ताले आन्दोलन गरेका हुन्। मृतकका परिवारले किटानी जाहेरी दर्ता नभएसम्म शव नबुझ्ने आडान राखेका छन् । शवलाई पाँच दिनदेखि वीरगन्जको नारायणी अस्पतालमा राखिएको जिल्ला प्रहरी कार्यालय पर्साका प्रवक्ता प्रहरी नायब उपरीक्षक मञ्जित कुँवरले जानकारी दिए। पार्टीको कार्यक्रममा दुई पक्षबीचको कुटाकुटमा परी घाइते चौरसियाको वीरगन्जको एलएस न्यूरो अस्पतालमा उपचारका क्रममा कात्तिक ७ गते निधन भएको थियो। चौरसिया हत्याको अभियोगमा तीन जानलाई नियन्त्रणमा लिइ अनुसन्धान सुरु गरिएको पर्सा प्रहरीले जनाएको छ। रासस"
"दसैं मान्न घर आएका युवामा कोरोना पुष्टि, पाँच दिनका लागि गाउँ 'सिल'","बागलुङ : जिल्लाको काठेखोला गाउँपालिका ३ धम्जा पाँच दिनका लागि सिल गरिएको छ । दसैं मनाउन घर आएका एक युवामा दसैंकै दिन कोरोना संक्रमण पुष्टि भएपछि गाउँ नै सिल गरिएको वडा सदस्य खुम भण्डारीले जानकारी दिए । क्षयरोग परीक्षण केन्द्रको प्रयोगशाला पोखरामा गरिएको परीक्षणमा सोमबार भारतबाट आएका युवामा कोरोना संक्रमण पुष्टि भएको थियो । संक्रमित युवकलाई धौलागिरी अस्पतालको आइसोलेसनमा पठाइएको छ । ती युवक एक साताअघि भारतबाट सदरमुकाम बागलुङ बजार आएका थिए । बजार आएर होम क्वारेन्टिन बसेर केही दिनअघि मात्रै पीसीआर परीक्षणका लागि स्वाब दिएका थिए । तर, स्वाबको पीसीआर रिपोर्ट नआउँदै वडा कार्यालयलाई कुनै जानकारी नदिइ आएकाले गाउँ नै संक्रमणको जोखिममा परेको निष्कर्षसहित सिल गरिएको काठेखोला ३ धम्जाका वडा अध्यक्ष यामबहादुर श्रीसले जानकारी दिए । स्वाब दिएपछि कुनै लक्षण नभएकाले उनी गाउँमा परिवारका साथ दसैं मनाउन र साथीसंगीसँग गाउँघरका खेलकुदलगायतका कार्यक्रममा पनि सहभागी थिए । कोभिड १९ रोकथाम तथा नियन्त्रण प्रतिकार्य समन्वय समितिको आकस्मिक बैठकले गाउँमा ५ जना भन्दा बढी भेटघाट, भेला र आवत जावत गर्न नपाउने निर्णय गरेको छ । अध्यक्ष श्रीसका अनुसार, मंगलबार साँझ ७ बजेदेखि आगामी कात्तिक १५ गते राति १२ बजे सम्म लागू हुनेगरी दूध, निर्माण सामग्री, खाद्यान्नको अत्यावश्यक बाहेकका सार्वजनिक यातायात, मोटरसाइकल पूर्णरुपमा बन्द गर्ने निर्णय गरिएको छ । वडा कार्यालयले यस अवधिमा गाउँबासीलाई घरमै सुरक्षितरुपमा बस्न आग्रह गरेको छ । यस वडामा हाल सम्म भारत लगायतका ठाउँबाट आएका ७ जनामा कोरोना संक्रमण पुष्टि भएको छ ।"
मुस्ताङीलाई फापर थन्काउने चटारो,"जोमसोम : हिमाली जिल्ला मुस्ताङमा उत्पादन हुने रैथाने खाद्य बाली फापर थन्क्याउन स्थानीय किसानलाई भ्याइनभ्याइ भएको छ ।बर्सेनि असार महिनामा खेतमा फापर छरेर असोज कार्तिकमा मुस्ताङी किसानले खेतबारीको फापर घरमा थन्क्याउने गर्छन् ।हिमाली तथा उच्च पहाडी जिल्लामा उत्पादन हुने फापर मुस्ताङको प्रसिद्ध रैथाने खाद्य बाली मध्येको एक हो । समुन्द्री सतहको २ हजार देखि ५ हजार मिटरको अग्लो उचाईको खेती योग्य जमिनमा फापर खेती गरिने गरिएको छ । हिमाली जिल्ला मुस्ताङमा उवा ,जौ ,मकै ,आलु ,बोडी लगायत खाद्य बाली सहित फापर पनि मुख्य ब्रान्ड बनेको छ । अन्य खेतीको तुलनामा फापर खेती कम झन्झटिलो भएपनि मुस्ताङका किसानले व्यावसायिक रुपमा नभइ घरायसी प्रयोजन र देशविदेशमा बस्ने आफन्त इष्टमित्रलाई कोशेली रुपमा लैजान फापर खेती गर्ने गरेको कागबेनीका स्थानीय किसान धावा धोर्जे गुरुङ बताउछन् । उनले बर्सेनि मंसिर महिनामा लगाईएको उवा खेती थन्क्याएपछि स्थानीयले खेतबारीमा फापर छर्ने गरेको बताए ।खेतमा फापर छरेपछि सामान्य गोडमेल गरी पानी सिन्चित गरेमात्र पुग्ने फापर खेती अन्य खेतीको तुलनामा सुविधाजनक रहेको उनको भनाई छ । असारमा छरेको फापर कार्तिक महिनामा पाकेपछि स्थानीयले त्यसलाई काटेर एकसातासम्म खेतमै घाममा सुकाउने र त्यसपछि चुटेर केस्रा निकाल्ने गरिएको उनले स्पष्ट पारे । खेतमा सुकाईएको फापर पूर्ण रुपमा खङ्रङ सुकेपछि त्यसलाई एक कट्ठा गरी खेतमै लौरोको सहायता चुटेर फापरको केस्रा निकाल्न मुस्ताङ किसान खेतबारीमा जुटेका छन् । यसरी निकालिएको केस्रा गेडा नजिकैको घट्ट वा मेशिनमा लगेर पिसेपछि अर्गानिक फापरको पिठो तयार हुने किसानहरुको भनाइ छ। मुस्ताङको मुख्य प्रोडक्टको रुपमा रहेको रैथाने फापर खेती मुस्ताङको ५ वटै स्थानीय तहमा उत्पादन हुने गर्छ । स्थानीयका अनुसार मुस्ताङको थासाङ १ टुकुचे देखि माथि लोमान्थाङको सीमावती गाउँसम्म फापर खेती हुने गर्छ । स्थानीय किसान लाक्पाले आफूले बसेनि ५ मुरी सम्म फापर उत्पादन गर्ने गरेको र उत्पादन गरिएको फापर घरायसी खर्चमा चाहिने छुट्याएर केही मात्रामा बिक्री गर्ने गरेको बताए । मुस्ताङका स्थानीय किसानले सदियौ काल देखी उवा ,जौ ,आलु जस्तै निरन्तर रुपमा फापरको खेती गर्दै आइरहेको पाइएको छ । मुस्ताङ किसानले खेतबारी मात्र नभई स्याउ बगैचा भित्रको खाली जमिनमा समेत फापर खेती गर्ने गरेका छन् । सडक संञ्जालले नजोडिदा मुस्ताङमा उत्पादित कृषि जन्य बस्तुको बजारकिरमा निकै समस्या पर्ने गरेकोमा पछिल्लो समय सडक सञ्जालले जोडिएपछि फापर लगायतका खाद्य अन्नबाली सहज रुपमा बिक्री हुन थालेको स्थानीय किसान सर्किनी गुरुङले बताइन् । उनले फापर खेती सहज रुपमा गर्न सकिने भएपनि गोरुझोपा र कामदारको जोहो गर्दा बढी खर्च लाग्ने गरेको सुनाईन् ।उनले लगाईएको फापर राम्ररी सप्रियो भने केही फाईदा हुने र सप्रिएन भने घाटा लाग्ने उल्लेख गरिन् । उपल्लो मुस्ताङीहरु खेतबारीमा लगाईएको फापरबाली घरमा थन्क्याएपछि हिउँदयाममा जाडो छल्न बेसी झर्ने परम्परा रहेको छ । फापरको पिठो स्थानीयले ढिडो र रोटी लगायतका विभिन्न परिकार बनाएर खाने चलन छ । पछिल्लो समय मुस्ताङ आउने पर्यटकको समेत फापरको डिडो र रोटी मुख्य आर्कषण बन्न थालेको छ । स्थानीयले बिशेष स्थानीय चाडपर्वमा फापरको पिठो प्रयोग गर्छन् । हिमाली तथा उच्च पहाडी क्षेत्रमा उत्पादन हुने फापरको पिठो हिजोआज सहरबजारको भान्साघर र होटलहरुमा मुख्य परिकारका रुपमा ग्राहकलाई पस्किने गरेको पाईन्छ । विभिन्न मेला महोत्सवमा पनि फापरको विभिन्न परिकार बनाएर बेच्ने गरिन्छ । चिसो हावापानीमा उत्पादन हुने फापरको पिठो २ प्रकारको हुने गर्छ । मुस्ताङका स्थानीय किसानले तिते र मिठे पापर उत्पादन गर्ने गर्छन् ।सन्तुलित हावापानीमा उत्पादन हुने फापरमा कार्बोहाईट्रेड ,प्रोटिन र लाईसिन एमिनो एसिड जस्ता खनिज तत्व पाईने गर्छ ।नियमित पापरको पिठोको परिकार सेवनले मधुमेह ,उत्तरक्तचाप र सुगर लगायतका दिर्घ रोगका बिरामीलाई जिवन उपयोगी हुने गर्छ ।"
पोखरीमा डुबेर दाजुभाइको मृत्यु,"सिरहा : पोखरीमा डुबेर सिरहाको नरहा गाउँपालिकाका एकै परिवारका दुई दाजुभाइको मृत्यु भएको छ। मृत्यु हुनेमा नरहा गाउँपालिका३ खोरिया निवासी गुलजार सेखका छोरा १० वर्षीय अनजार र आठ वर्षीय यहसान छन्। सोमबार अपराह्न ३ बजेदेखि बेपत्ता दुवैको शव गाउँदेखि करीब सात सय मिटर पश्चिममा रहेको पोखरीमा फेला परेको इलाका प्रहरी कार्यालय मिर्चैयाका प्रहरी नायब उपरीक्षक सन्तुलाल जयसवालले जानकारी दिए। माछा मार्ने वा नुहाउने क्रममा पोखरीमा पसेको र त्यसैमा डुबेर मृत्यु भएको हुन सक्ने प्रहरीको अनुमान छ। शव परीक्षणका लागि लहानस्थित रामकुमार उमाप्रसाद मुरारका स्मारक अस्पताल ल्याइएको छ। पत्रकार चौधरीको निधन नेपाल पत्रकार महासंघ सिरहाका सदस्य कृष्णमोहन चौधरीको आज मध्याह्न निधन भएको छ। धरानस्थित बिपी कोइराला स्वास्थ्य विज्ञान प्रतिष्ठानमा उपचारका क्रममा पत्रकार चौधरीको निधन भएको परिवारजनले जनाएको छ। सिरहा, सुखीपुर नगरपालिका८ निवासी ३५ वर्षीय चौधरी केही दिनदेखि बिरामी थिए। उपचारकै क्रममा उनको निधन भएको सुखीपुरक पत्रकार रोयण्टर मण्डलले जानकारी दिए।"
सधैं हात्तीकै डर,"गुलरिया : देशकै अन्न भण्डार मानिने बर्दियाको राजापुरक्षेत्र आसपासमा बसोवास गर्ने स्थानीय बर्षेनि हात्ती आतंकबाट प्रभावित हुँदै आएका छन्। पीडित बन्दै आएका छन्। भारतको कर्तनियाघाट वनविहार र बर्दिया राष्ट्रिय निकुञ्जबाट आउने हात्तीको झुण्डले मानवीयसँगै बालीनाली खाएर क्षति पुर्याउने गरेपछि बर्दिया राजापुर क्षेत्रका स्थानीय जंगली हात्तीबाट पीडित बनेका हुन् । कर्णाली नदीको टापुमा अवस्थित राजापुर नगरपालिका क्षेत्रमा भारतीय जंगल तथा गेरुवा गाउँपालिका क्षेत्रमा बर्दिया राष्ट्रिय निकुञ्जबाट आउने जनावरले तनाव दिने गरेका छन्। सो क्षेत्रमा किसानले लगाएको धानवाली नोक्सान गर्नुको साथै मानवीय क्षति पनि गर्दै आएको छ। हात्तीको आवागमन रोक्न विद्युतीय तारबारका लागि गेरुवा गाउँपालिका तथा राजापुर नगरपालिकाले आर्थिक सहयोग गरेपनि पर्याप्त हुन सकेको छैन । कोठियाघाटदेखि कर्णाली नदीसम्म भारततर्फ सीमानामा १७ किलोमिटर विद्युतीय तारवार गर्न स्टिमेट संकलन भइरहेको लुम्वबनी प्रदेश सांसद दिपेश थारुले बताए । प्रदेश तथा संघीय सरकारको सहयोगमा चाँडै तारबार गरिने सरकारको योजना छ। उनले भने,' भारतको कर्तनियाघाट जंगल तथा बर्दिया राष्ट्रिय निकुञ्ज नजिकै अवस्थित बर्दियाको राजापुर क्षेत्रमा बर्षेनि हात्तीले दु:ख दिँदै आएको छ।' भारततर्फबाट झुण्डसहित आउने हात्तीले मानवीयसँगै कृषि उपज समेत खाएर नोक्सान गर्ने गरेको हो । थारुले थपे राजापुर नगरपालिका ७ मा स्थानीय उपभोक्ताले श्रीशान्ति सामुदायिक वन संरक्षण गरेपछि राजापुरक्षेत्रको शंकरपुर गाउँ हात्ती प्रभावित बनेको हो। हरियो वन कार्यक्रमअन्र्तगत सामुदायिक वनको दीगो व्यवस्थापन गर्दै उपभोक्तालाई आत्मनिर्भर बनाउन राजापुरक्षेत्रमा जैविकविविधता संरक्षण गरिएको सामुदायिक वन उपभोक्ता महासंघ नेपालका केन्द्रीय सदस्य मोहम्मद कर खाँले बताए । सामुदायिक वनमा वन्यजन्तुका लागि पोखरी निर्माण, वृक्षारोपणलगायत समुदायलाई आत्मनिर्भर बनाउन वेतवास तालिम, जडीवुटी खेती जस्ता जिविकोपार्जनका कार्यहरु भइरहेको छ । केही वर्षदेखि शंकरपुर क्षेत्रमा भारतबाट आउने हात्तीले स्थानीयलाई आक्रान्त पार्ने गरेका छन् । राजापुरका स्थानीयले प्रत्येक वर्ष हात्तीबाट सास्ती व्यहोर्नु परेपछि जिल्लाका सबै सांसदले संसदमा समेत कुरा उठाएको संघीय सांसद विमला विकले बताइन् । सामुदायिक वनमा निर्माण गरिएको पानी पोखरी । तस्बिर : यादव आचार्य जंगली जनावरको क्षति न्यूनिकरणका लागि बर्दियाका सांसद एक भएर पहल गरेको उनले भनिन् । नागरिकको संरक्षणको जिम्मेवारी सरकारले लिनुपर्छ । हात्ती रोक्न अनेकौ प्रयास गरिएपनि सफल नभएकाले नयाँ प्रविधिसहित नियन्त्रण गर्नुपर्ने सांसद विकको भनाइ छ। बर्दिया जिल्ला चारैतिर नदी र जंगलले घेरिएको जिल्ला हो । राजापुर क्षेत्रको शान्ति सामुदायिक वनलगायत हात्ती आक्रमित क्षेत्रमा अनुगमन गरिएको छ । फेकोफनले सहजीकरण गरेको अनुगमनमा संघीय सांसद, प्रदेश सांसद, नागरिक समाज, पत्रकारलगायत उपभोक्ता सहभागी भएका छन् । जंगली हात्तीहरुको वासस्थान बन्दै गरेको शान्ति सामुदायिक वनलाई सुरक्षा प्रदान गर्नुपर्ने माग गरेका छन् ।"
"बैतडीमा कुटपिटबाट एकको मृत्यु, दुईजना पक्राउ","बैतडी : बैतडीमा कुटपीटबाट एकजनाको मृत्यु भएको छ । पञ्चेश्वर गाउँपालिका ३ डुङरीका ३२ वर्षीय कमलबहादुर साउँदको मृत्यु भएको प्रहरीले जनाएको छ । साउँदलाई स्थानीय विरेन्द्र चन्द्र र ज्ञानेन्द्र चन्दले मदिरा सेवन गरे यही असोज ९ गते राती कुटपीट गरेको जिल्ला प्रहरी कार्यालयका प्रमुख प्रहरी नायव उपरीक्षक नारायणप्रसाद अधिकारीले जानकारी दिए । साउँदमाथि कुटपीट भएलगत्तै उनलाई उपचारका लागि धनगढी पठाएको र धनगढीमा उपचार सम्भव नभएपछि थप उपचारका लागि कोहलपुर पठाएको थियो । साउँदको कोहलपुर नपुग्दै सोमबार बाटोमै मृत्यु भएको प्रहरीले जनाएको छ । मृतकको शव पोष्टमार्टमका लागि जिल्ला अस्पताल बैतडीमा राखिएको छ । कुटपीटमा संलग्न भनिएका विरेन्द्र चन्द र ज्ञानेन्द्र चन्दलाई नियन्त्रणमा लिएर अनुसन्धान भइरहेको प्रहरी नायव उपरीक्षक अधिकारीले जानकारी दिए । उनले भने, 'घटनाका बारेमा थप अनुसन्धान गर्न म आफै घटनास्थल जाँदैछु । घटनाका कसरी भयो भन्ने विषयमा थप अनुसन्धान पछि मात्रै थाहा हुनेछ ।'"
नेकपा नेता चौधरीको कोरोनाबाट मृत्यु,"राजविराज : नेपाल कम्युनिष्ट पार्टी (नेकपा) का नेता एवम् संविधान सभाका पूर्वसदस्य मानपुर चौधरीको मङ्गलबार निधन भएको छ । सप्तरीको कञ्चनरुप नगरपालिका४ जगतपुर निवासी कोरोना संक्रमित ६० वर्षीय चौधरीको उपचारका क्रममा धरानमा मृत्यु भएको कञ्चनरुप नगरपालिकाका नगर प्रमुख बसन्त मिश्रले जानकारी दिए । ज्वरो, खोकी, कमजोरी तथा स्वासप्रस्वासको समस्याले पिरोलिएका चौधरीलाई गत कात्तिक ३ गते बिहान कोरोना संक्रमण पुष्टि भएको थियो । बिराटनगरमा उपचारपछि घर फर्केका चौधरीको स्वास्थ्यमा सुधार नभएपछि कञ्चनरुपस्थित प्राथमिक स्वास्थ्य केन्द्रमा अक्सिजन दिएर राखिएका चौधरीको स्वास्थ्य समस्या वढेपछि कात्तिक २ गते राति नै धरान रेफर गरिएको थियो । जहाँ उनको पीसीआर रिपोर्ट पोजिटिभ आएको थियो । उनको धरानस्थित बिपी कोईराला स्वास्थ्य विज्ञान प्रतिष्ठानको कोभिड अस्पतालमा उपचार भइरहेको थियो । बिहारी चौधरी र माहिल्यवती चौधरीको छोराका रुपमा २०१८ साल फागुन १० गते सप्तरीको जगतपुर ५ मा जन्मिएका चौधरीका ५ छोरा र १ छोरी छन् । चौधरीले नेकपा पुष्पलाल समूहबाट २०२६ सालमा राजनीतिमा प्रवेश गरेका थिए । एसएलसीसम्म अध्ययन गरेका चौधरी प्रजातन्त्र स्थापनापछि एमालेको सप्तरीका नेता बनेका थिए । २०५४ सालमा सप्तरी जिल्ला विकास समितिको सदस्य समेत भएका चौधरी एमालेको नेतृत्वदायी भूमिका रहेका थिए । २०६३ सालमा नेकपा एमाले, सप्तरीको जिल्ला अध्यक्ष भएर काम गरेका चौधरी २०६५ सालमा एकीकृत नेकपा माओवादीमा प्रवेश गरे । माओवादीमा उनी मिथिला राज्य समितिको सचिवालय सदस्य थिए । २०६४ सालको संविधानसभा निर्वाचनमा सप्तरी क्षेत्र नम्बर १ मा एमालेको विद्रोही उम्मेदवार बनेर स्वतन्त्र उम्मेदवारीका रुपमा चुनाव लडेका चौधरी ७ हजार ६ सय ३७ मत ल्याउँदै तेश्रो भएका थिए । त्यसपछि माओवादी प्रवेश गरेका चौधरीले २०७० सालको दोस्रो संविधानसभाको निर्वाचनमा सप्तरीको निर्वाचन क्षेत्र १ बाट निर्वाचित भएका थिए ।"
जलजलामा एक घर एक पीसीआर परीक्षण,पर्वत : जलजला गाउँपालिकामा कोरोना संक्रमितको संख्या बढ्न थालेपछि समुदायस्तरमा मंगलबारदेखि कोरोना परीक्षण गर्न थालिएको छ । संक्रमितको कन्ट्याक्ट ट्रेसिङमा परेकामा धमाधम कोरोना पुष्टि हुन थालेपछि गाउँपालिकाले एक घरएक पीसीआर जाँच अभियान शुरू गरेको हो । गाउँपालिका अध्यक्ष यामबहादुर मल्लले पालिकाभित्रका सबैलाई सो सुविधा लिन अपिल गरेका छन् । उनले कोरोनालाई हेलचेक्य्राइँ गर्न नहुने बताउँदै आफूले संक्रमित हुँदा भोगेको समस्याबारे समुदायमा जानकारी गराई अभियानलाई जनताको घरदैलामै पुग्ने गरी सञ्चालन गरिने बताए । मंगलबार बिहान १० बजे मिलनचोकबाट स्वास्थ्यकर्मीको टोलीले समुदायस्तरमा स्वाब संकलन थालेको गाउँपालिकाका प्रमुख प्रशासकीय अधिकृत अर्जुन शर्माले जानकारी दिए । हरेक घरमा एक जनाको स्बाब संकलन गरिए पनि कोरोना संक्रमितको परिवारका भने सबैको संकलन गरिने भएको छ । यसअघि गाउँपालिकाका करीब पाँच सय जनाको पिसिआर परीक्षण गरिसकिएको छ । यसैबीच तत्काल पाँच शय्याको कोरोना अस्पताल बनाएर आवश्यकतानुसार विस्तार र होम आइसोलेशनलाई जनस्वास्थ्यको मापदण्डको कार्यान्वयन हुने गरी प्रयोग गरिने गाउँपालिकाले जनाएको छ । रासस
पाल्पामा कोरोना संक्रमित दुईजनाको मृत्यु,पाल्पा : पाल्पाको एक अस्पतालमा उपचाररत दुईजना कोरोना संक्रमितको मृत्यु भएको छ । लुम्बिनी मेडिकल कलेज तानसेन पाल्पामा उपचाररत कोरोना संक्रमित एकजना महिला र पुरुषको मृत्यु भएको जिल्ला स्वास्थ्य कार्यालय पाल्पाका सूचना अधिकारी ओमप्रकाश पन्थीले बताए । मृत्यु हुनेमा पूर्वखोला गाउँपालिकाकी ३ की ६९ वर्षीया महिला र रुपन्देही तिलोत्तमा नगरपालिका ३ का ७४ वर्षीया पुरुष रहेका छन् । दुबै कोरोना संक्रमितको सोमबार राती मृत्यु भएको हो । पाल्पा पूर्वखोलाकी महिला दुर्घटनामा परी उपचारको लागि मेडिकल कलेज ल्याएको थियो। केही संकास्पद लक्षण देखिएपछि स्वाब परीक्षण गर्दा रिर्पोट पोजिटिभ आएको थियो । तिलोत्तमा नगरपालिका ३ का ७४ वर्षीय पुरुषमा कोरोना संक्रमण पछि स्वासप्रश्वासको समस्या बढ्दै गएपछि रुपन्देहीमा अस्पतालमा भन्टिलेटर नपाएपछि उनलाई पाल्पाको लुम्बिनी मेडिकल कलेज तानसेनमा असोज ४ गते भर्ना गरिएको थियो । पाल्पामा हालसम्म १ हजार ९९ जनामा कोरोना संक्रमण पुष्टि भएकोमा ८ सय ५८ जना निको भएका छन भने २ सय ३२ जना सक्रिय संक्रमित छन् । पाल्पामा कोरोना संक्रमितमध्ये हालसम्म १० जनाको मृत्यु भएको छ ।
मुस्ताङमा बैंकका कर्मचारीलाई डेंगुसहित कोरोना संक्रमण पुष्टि,"जोमसोम : हिमाली जिल्ला मुस्ताङको जोमसोममा कार्यरत एक बैंकका कर्मचारीलाई डेंगुसहित कोरोना संक्रमण देखिएको छ। जिल्ला स्वास्थ्य कार्यालय मुस्ताङका अनुसार जोमसोमस्थित साग्रिला डेभलमेन्ट बैंकमा कार्यरत एक पुरुष कर्मचारीमा डेंगुसहित कोरोना देखिएको हो। पोखरामा स्वास्थ्य परीक्षण गर्दा डेंगुसहित कोरोना संक्रमण देखिएको जिल्ला स्वास्थ्य कार्यालयका मुस्ताङका प्रमुख टिकाराम भण्डारीले जानकारी दिए । स्वास्थ्य कार्यालयका अनुसार डेंगुसहित कोरोना पुष्टि भएका ती कर्मचारी मुस्ताङबाट दसैं अघि कार्तिक ३ गते घर गएका थिए । स्वास्थ्यमा केही समस्या देखिएपछि पोखरा बसपार्कस्थित सामुदायिक स्वास्थ्य केन्द्रमा उपचार गर्दा डेंगु पोजिटिभ देखिएको हो । त्यसपछि ती कर्मचारीको पश्चिामञ्चल क्षेत्रीय अस्पतालमा पीसीआर परीक्षण गर्दा कोरोना पुष्टि भएको जानकारी आएको स्वास्थ्य प्रमुख भण्डारीले जानकारी दिए । उनले आफू कार्यरत बैंकका कर्मचारीलाई समेत सुरक्षित होम क्वारेन्टाइनमा रहेर सजगता अपनाउन आग्रह गरेका छन्। संक्रमित बैंकका कर्मचारीको अहिले स्वास्थ्य अवस्था सामान्य रहेको र आफू सुरक्षित सोलेससनमा बसेको जानकारी गराएका छन् ।मुस्ताङमै कार्यरत रहेका बैंकका कर्मचारीलाई कोरोना पोजिटिभको रिपोर्ट आएपछि मुस्ताङमा कोरोना जोखिम बढेको स्थानीय बताउँछन् ।सरकारले पछिल्लो समय निशेधाज्ञा हटाएपछि मुस्ताङमा कर्मचारी ,शिक्षक ,जनप्रतिनिध ,विभिन्न संघसंस्थालगायतका व्यक्तिको आउजाउ बढेसँगै कोरोनो जोखिम बढेको मुस्ताङ उद्योग बाणिज्य संघका अध्यक्ष खगेन्द्र तुलाचनले स्पष्ट पारे"
बर्दियामा पाटेबाघको आक्रमण : दुई जनाको मृत्यु,"गुलरिया : बर्दियामा पाटेबाघको आक्रमणमा परी दुई जनाको मृत्यु भएको छ। भारतको कर्तनियाघाट बनविहार तथा बर्दिया राष्ट्रिय निकुञ्ज जोड्ने जैविकमार्ग मधुवन नगरपालिका३ धनौरामा अवस्थित बेलझुण्डी सामुदायिक वनमा बाघले आक्रमण गर्दा दुईजना स्थानीय युवाको मृत्यु भएको हो। जैविकमार्ग नजिकै सामुदायिक वनलाई वासस्थान बनाएको पाटेबाघले मान्छे खान थालेको भन्दै स्थानीयले चिन्ता व्यक्त गर्न थालेका छन्। आक्रामक बाघ नियन्त्रण गर्नुपर्ने उपभोक्ताको माग छ। पाटेबाघको आक्रमण गर्दा मधुवन नगरपालिका३ का २९ वर्षीय उमेश चौधरी र २६ वर्षीय दिनेश चौधरीको मृत्यु भएको डिभिजनल वन कार्यालय बर्दियाका प्रमुख महेन्द्र बाग्लेले बताए। बिहानैदेखि हराएका उमेशलाई केही साथीसँग सामुदायिक वनमा खोज्न गएका बेला दिनेशलाई बाघले आक्रमण गरेको थियो। सँगै गएका साथीहरु उनलाई बाघले आक्रमण गरेपछि गाउँमा आएर होहल्ला गरी सुरक्षाकर्मी सहितको टोली वनमा पुगेका हुन्। वाग्लेले भने, गाउँबाट मानिस वनमा पुग्दा दिनेशलाई बाघले गम्भीर आक्रमण गरेको अवस्थामा फेला पारेको र सोही क्षेत्रमा खोजीगर्दै जाँदा बिहानैदेखि हराएका उमेशको समेत बाघले आक्रमण गरेको अवस्थामा शव फेला परेको हो। खाताजैविक मार्गमा एकसाता अघि घाँस काट्न गएकी सोही निवासी २९ बर्षीया गंगा खत्रीको बाघको आक्रमणमा परी मृत्यु भएको थियो। बाघ मान्छेलाई आक्रमण गर्न पल्किएकाले साँझ बिहानको समयमा वनक्षेत्रमा प्रवेश नगर्न कार्यालय प्रमुख बाग्लेले आग्रह गरेका छन्।"
"सुत्केरीको हेलिकोप्टरबाट उद्धार, शिशुको मृत्यु","बागलुङ : जिल्लाको बडिगाड गाउँपालिकाकी एक सुत्केरी महिलालाई अत्याधिक रक्तश्राव भएपछि हेलिकोप्टरबाट उद्धार गरिएको छ । बडिगाड गाउँपालिका ८ रणसिंहकिटेनीकी ३८ वर्षीया पुष्पा श्रीसलाई बुर्तिवाङ प्राथमिक स्वास्थ्य केन्द्रमा सामान्य उपचारपछि थप उपचारका लागि पोखराको गण्डकी अस्पताल लगिएको हो । घरमै सुत्केरी गराउँदा अत्याधिक रक्तश्राव भएपछि प्राथमिक स्वास्थ्य केन्द्र पुर्याइएको थियो । तर, अवस्थामा सुधार नआएपछि पोखरा पठाउनु परेको बडिगाड गाउँपालिकाका स्वास्थ्य संयोजक चुडामणी कँडेलले बताए । अहिले बच्चालाई बचाउन नसके पनि आमाको अवस्थामा सुधार आइरहेको उनले जानकारी दए । सुत्केरी पुष्पा र श्रीमान् इमानसिंह श्रीस दुवैजना पेशाले शिक्षक हुन् । दुर्गममा रहेका महिलाको ज्यान बचाउने उद्धेश्यले सञ्चालित राष्ट्रपति महिला उत्थान कार्यक्रम अन्तरगत गण्डकी प्रदेश सामाजिक विकास मन्त्रालयको समन्वयमा श्रीसको उद्धार गरिएको हो । दसैंको दिन भएकाले धेरै चूनौती भएपनि ढोरपाटन नगरपालिकाका प्रमुख देवकुमार नेपाली र बुर्तिवाङ स्वास्थ्य केन्द्रको विशेष पहलमा उद्धार गरिएको कंडेलको भनाइ छ ।बागलुङ भौगोलिक रुपमा विकट जिल्ला भएकाले गुणस्तरीय स्वास्थ्य सेवाको सहज पहुँच नहुँदा यहाँका गर्भवति तथा सुत्केरी महिलाले बर्षेनि जटिल मातृ स्वास्थ्यसमस्या भोग्दै आएका छन् । यसवर्ष मात्रै एक दर्जन बढीको हेलिकोप्टरमार्फत उद्धार गरिसकिएको छ ।"

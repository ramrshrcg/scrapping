शीर्षक,विवरण
खोप लगाऔं बुवाआमा !,"काठमाडौं : ६५ वर्ष नाघेका वृद्ध आमाबुवाले खोप लगाउने पालो आएको छ। तपाईं द्विविधामा हुनुहुन्छ भने ढुक्क भएर खोप लगाउन जानुहोस्। यसले कोरोना भाइरस संक्रमण हुनबाट जोगाउँछ। दीर्घ रोगहरू (मुटु, फोक्सो, मिर्गौलाका र क्यान्सर) भएका व्यक्तिले पनि खोप लगाए हुने विज्ञ बताउँछन्। यस्तै, रोग प्रतिरक्षा कमी वा एचआईभीएड्स भएका व्यक्तिले पनि खोप लगाउन मिल्छ। संक्रामक रोग विशेषज्ञ डा अनुप सुवेदीले कोभिसिल्ड खोप लगाएपछि संक्रमण भइहाले गम्भीर बिरामी हुनबाट जोगिने बताए। आफूबाट अरूलाई कोरोना संक्रमण हुने सम्भावना कम हुने पनि डा सुवेदीको भनाइ छ। सरकारद्वारा गठित कोभिड १९ खोप विज्ञ सल्लाहकार समितिका संयोजक डा श्यामराज उप्रेतीका अनुसार यो खोप सुरक्षित र प्रभावकारी छ। मांशपेशीभित्र दिइने यो खोप ७१ प्रतिशत प्रभावकारी छ, डा उप्रेतीले भने। खोपको दोस्रो डोज लगाएपछि प्रभावकारिता झन् वृद्धि हुने विज्ञ बताउँछन्। डा उप्रेतीका अनुसार पहिलो डोज जुन लगाइएको छ, दोस्रो डोज पनि त्यही लगाउनुपर्छ। यो खोप कम्तीमा ८ हप्ताको फरकमा दुई डोज लगाउनुपर्छ, उनले भने। पहिला कोभिड १९ संक्रमण भएका व्यक्तिले खोप लगाउन मिल्ने उनको भनाइ छ। रोग प्रतिरोधात्मक औषधि सेवन गरिरहेका बिरामीमा तुलनात्मक रूपमा कम प्रतिरक्षा शक्ति प्रदान गर्न सक्छ, उनले भने, गर्भवती महिलालाई यो खोप दिनुहुँदैन। तर, स्तनपान गराइरहेका आमालाई खोप दिन सकिन्छ। कुनै कारणले गम्भीर बिरामी भएका व्यक्तिले पनि खोप लगाउन नहुने चिकित्सकको सुझाव छ। ६९ वर्र्षीय प्रधानमन्त्री केपी शर्मा ओलीले आइतबार बिहान १० बजे खोप लगाएर दोस्रो चरणको अभियान शुभारम्भ गर्दै छन्। यो चरणमा ६५ वर्ष नाघेका १७ लाख ९१ हजार नागरिक खोपबाट लाभान्वित हुने स्वास्थ्य तथा जनसंख्या मन्त्रालयले जनाएको छ। यो चरण अत्यन्तै महत्वपूर्ण छ। खोप अभियान साह्रै जोखिममा रहेको जनसंख्याका लागि सञ्चालन गर्दै छौं, स्वास्थ्यमन्त्री हृदयेश त्रिपाठीले शनिबार प्रेस ब्रिफिङका क्रममा भने। ६५ वर्षमाथिको उमेर समूहलाई १० दिनसम्म खोप प्रदान गरिनेछ। त्यसलगत्तै ५५ वर्षमाथिका नागरिकलाई खोप लगाउने तयारी छ। यो समूहको जनसंख्या ३७ लाख छ। बाँकी रहेको २८ लाख जनसंख्यालाई खोप उपलब्धताका आधारमा खोप अभियानमा सहभागी गराइनेछ। पहिलो चरणको अभियान माघ १४ गते सुरु भएको थियो। उक्त अभियान अस्पताल केन्द्रीत थियो। दोस्रो चरणको अभियान खोप केन्द्रलाई आधार बनाएर सञ्चालन हुँदै छ। पहिलो चरणमा झन्डै ५ लाख जनाले खोप लगाएको मन्त्री त्रिपाठीले बताए। एकदमै न्यून मात्रामा खोपको असर देखिएको छ। झन्डै २१ सय जनामा सामान्य असर देखियो। १९ जनामा हल्का गम्भीर प्रकृतिको असर देखिएको छ, उनले भने, जसलाई चिकित्सकको परामर्शमा एक दिनमै समस्या समाधान भयो। विश्व स्वास्थ्य संगठनको नेपालस्थित कार्यालयका नेसनल प्रोफेसनल अफिसर डा राहुल प्रधानले कोभिसिल्ड खोप लगाएका झन्डै ६० प्रतिशतलाई सामान्य ज्वरो आउन सक्ने सम्भावना हुने बताए। खोप लगाएपछि ज्वरो आउने, जीउ तथा टाउको दुख्ने, कमजोरी महसुस हुने, रुघाखोकी लागेजस्तो हुन सक्छ, डा प्रधानले भने, यी लक्षण सामान्य हुन्। केही दिनपछि आफै हराएर जान्छन्। कोही पनि डराउनुपर्दैन। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार आफू संक्रमणबाट जोगिन र अरूलाई जोगाउन खोप लगाउन आवश्यक छ। खोप लगाएपछि पनि सुरक्षा मापदण्ड अपनाउन बिर्सनु हुँदैन, प्रवक्ता डा गौतमले भने। मुलुकभर ६ हजार खोप केन्द्रमा खोप लगाइने प्रवक्ता डा गौतमले बताए। १५ हजार स्वास्थ्यकर्मीले खोप सेवा दिनेछन्। कोभ्याक्सको खोप आइपुग्दैमन्त्री त्रिपाठीका अनुसार कोभ्याक्सबाट उपलब्ध ३ लाख ४८ हजार डोज (मात्रा) खोप आइतबार काठमाडौं आइपुग्दै छ। १ करोड ४८ लाख खोप उपलब्ध गराउने प्रतिबद्धता छ। भारतले १० लाख डोज कोभिसिल्ड खोप उपहारस्वरुप प्रदान गरेको थियो। त्यसपछि सरकारले भारतबाट खरिद गरेको २० लाख डोजमध्ये १० लाख डोज आइसकेको छ। बाँकी खोप चाँडै आउने मन्त्रालयले जनाएको छ। मन्त्री त्रिपाठीले थप ५० लाख डोज खरिद प्रक्रिया अघि बढेको बताए।"
सत्ता खेलमा अल्झिँदै संसद्,"काठमाडौं : नेकपाभित्रको विवाद छिनोफानो नहुँदै पुनःस्थापित प्रतिनिधिसभा अधिवेशन आइतबार सुरु हुँदै छ। प्रतिनिधिसभा विघटनको निर्णय सर्वाेच्च अदालतले खारेज गरेपछि सरकारको सिफारिसमा राष्ट्रपतिले हालै अधिवेशन आह्वान गरेकी हुन्। दिउँसो ४ बजे प्रतिनिधिसभाको सातौं बैठक बस्ने तय भएको छ। प्रधानमन्त्री केपी शर्मा ओलीले आफ्नो पार्टीको किचलो मिलाउन नसक्दा पुस ५ गते प्रतिनिधिसभा विघटन गरी निर्वाचन गर्ने निर्णय लिएका थिए। तर, सर्वाेच्चको संवैधानिक इजलासले प्रतिनिधिसभा पुनःस्थापनाको फैसलासँगै अधिवेशन बोलाउन १३ दिनको म्याद तोकेर परमादेश जारी गरेको थियो। यो अधिवेशनमा प्रधानमन्त्री ओलीलाई राजीनामा दिन बाध्य पार्ने, विश्वासको मत लिन बाध्य पार्ने या अविश्वास प्रस्ताव पेस गर्ने तयारीमा नेकपाकै पुष्पकमल दाहाल र माधवकुमार नेपाल पक्ष देखिएको छ। नेकपाको आधिकारिकता विवाद निर्वाचन आयोगमा अल्झेर बसेको छ। आयोगले निर्णय नदिँदा व्यावहारिक रुपमा टुक्रिए पनि नेकपा कानुनी रुपमा अझै टुक्रिन पाएको छैन। झन्डै दुईतिहाई जनमतसहित सरकारको नेतृत्व गरिरहेको नेकपाको कानुनी विभाजन नहुँदा संसदका गतिविधि पनि प्रभावित बन्ने देखिएको छ। यो बेला संसदीय दलबाट दुवै पक्ष आफूसँग बहुमत रहेको देखाउन जोडबलका साथ लागिपरेका छन्। नेकपामा प्रतिनिधिसभा र राष्ट्रियसभाका गरी २२३ सांसद छन्। प्रतिनिधिसभामा सांसद सानु शिवाको निधनपछि सभामुखलाई छोडेर १७२ र राष्टियसभामा अध्यक्ष र उपाध्यक्षबाहेक ४८ गरी कुल २२० सांसद छन्। तर, अचम्म यो छ कि दाहाल नेपाल पक्षले शुक्रबार आयोजना गरेको दलको बैठकमा १११ उपस्थिती र अन्य ४ जना योगेश भटटराई, चक्रपाणि खनाल, कृष्णवहादुर महरा, मेटमणि चौधरीलगायत उपस्थित हुन नसकेका जनाउँदै आफ्नो पक्षमा ११५ सांसद रहेको दावी गरिएको छ। ओली पक्षले पनि शनिबार बालुवाटारमा वोलाएको दलको वैठकमा आफनो पक्षमा ११५ सांसद खुलेको र सहभागी भएको दाबी गरिएको छ। प्रतिनिधीसभाका ९१ र राष्टियसभाका २४ जना शनिबार वालुवाटार बैठकमा सहभागी भएको राष्टियसभाका प्रमुख सचेतक खिमलाल भटटराईले बताए। बालुवाटारमा राष्टियसभाका २४ र प्रतिनिधीसभाका ९१ गरी कुल ११५ सांसद उपस्थित हुनुहुन्थ्यो, अझ यो संख्या वढेर १२०, १३० हुदै वढेर जान्छ, भटटराईले भने। तर सहभागीको नाम कसैले खुलाएका छैनन। यताका उता र उताका यता आएका भए दुवै पक्षले अघि पछि झै प्रचार राम्रोसँगै गरिहाल्थे। त्यो पनि छैन। तीन सांसद वामदेव गौतम, तुलसी थापा र लालवावु पण्डित कतै खुलेका छैनन। नखुलेका सांसदलाई आफ्नो पक्षमा खुलाउन दुवै पक्ष लागेका छन्। प्रधानमन्त्री ओलीले शुक्रबार भैसेपाटी पुगेर गौतमलाई आफुतिर तान्ने प्रयास गरेका थिए। कतै नखुलेका गौतम र थापा दम्पती हुन्। ओलीले शनिबार दलको वैठकमा पार्टी अझै एकढिक्का भएर जान सक्ने भए पनि दाहालनेपाल पक्षको गतिविधि एकतावद्ध वनाउनेतिर नदेखिएको वताएका थिए। प्रतिनिधिसभा विघटन गर्ने निर्णय सही भए पनि अदालतले त्यसविरुद्ध फैसला सुनाएपछि त्यसको कार्यान्वयनमा आफू लागेको ओलीले सांसदहरुलाई वताएका थिए। अदालतले प्रतिनिधिसभा पुनःस्थापना गरेर मेरो निर्णयविरुद्ध फैसला सुनायो। मेरो निर्णय सही थियो, फैसला गलत आयो। तर, फैसला कार्यान्वयन गरेर अघि बढ्नुको विकल्प छैन, प्रधानमन्त्रीको भनाई उदधृत गदै सांसद खगराज अधिकारीले भने, प्रधानमन्त्रीको स्पष्ट निर्देशन भनेको संवैधानिक र कानूनी रूपमा संसदमा मर्यादित रूपमा एकढिक्का भएर उपस्थित हुने हो। संसद बैठकलाई मर्यादित र ब्यवस्थित वनाउनुपर्छ। ओली पक्षमा खुलेका सांसद नारदमुनि रानाले प्रधानमन्त्रीलाई उदधृत गदै भने, सत्तापक्षको हिसावले सन्तुलित हुनुपर्छ। पहिलो दिन हो। आवश्यक परे मुख्य सचेतकले गाइड गर्नुहुन्छ। पार्टी फुटेको छैन। फुटाउन कोसिस गरेको हो। कम्युनिष्ट सरकारलाई ढाल्न प्रयास गरेको छ। त्यो गलत छ। त्यसको प्रतिवाद गर्नुपर्छ। पार्टी एकता जोगाउनुपर्छ। दाहालनेपाल समूहले भने अझै पहिले प्रधानमन्त्रीले राजीनामा दिनुपर्ने बताउँदै आएको छ। राजीनामा दिन सकभर वाध्य वनाउने, त्यसो नभए काग्रेस, जसपासँग मिलेर साझा अविश्वास प्रस्ताव दर्ता गराउने, नभए आफ्नो तर्फवाट भए पनि अविश्वास प्रस्ताव लिएर जाने तयारीमा दाहालनेपाल पक्ष छ। हामी प्रधानमन्त्रीले अझै राजीनामा दिनु नै राम्रो हुने वताईरहेका छौं, दाहाल नेपाल पक्षका संसदीय दलका मुख्य सचेतक देव गुरुङले भने, प्रधानमन्त्रीले राजीनामा दिनै चाहनुभएन भने पनि अविश्वास प्रस्ताव दर्ता हुन्छ। केही सांसद भने अझै नेकपाको एकता जोगाउन लागिपरेका छन्। प्रधानमन्त्रीलाई राजीनामा गराउने, अध्यक्ष मण्डल बनाउने, प्रधानमन्त्रीले सिफारिस गर्ने ब्यक्तिलाई प्रधानमन्त्री वनाउने र नेकपाको एकतालाई जोगाउने गरी कतिपयले ओली र दाहाल नेपाल समुहका नेताहरुका वीचमा छलफल गरिरहेका छन्। नेताहरू योगेश भटटराइृ, घनश्याम भुषाल, शंकर पोखरेल, वर्षमान पुनलगायत नेता नेकपाको एकता जोगाउने अनेक विकल्पमा छलफलमा रहे पनि शीर्ष नेताहरुलाई मनाउन नसक्दा सफल हुन सकिरहेका छैनन। प्रधानमन्त्री ओली आफूले राजीनामा दिनुपर्ने अवस्थामा सुवास नेम्बाङलाई अघि सार्ने पक्षमा देखिन्छन्। यस्तो प्रस्ताव दाहाल र नेपालसँग सांसद कृष्णप्रसाद दाहाललगायतले पुर्याए पनि त्यसमा दुवै नेता अनिच्छुक देखिएको स्रोतले वताएको छ। तीन महिनायता पक्षविपक्षमा रहेर जुहारी खेलिरहेका ओली र दाहाल नेपाल खेमाका सांसदहरु आइतबारदेखि संसदमा सत्तापक्षकै बेन्चमा बस्नुपर्ने अवस्था छ। आयोगले नेकपा विवादमा कुनै निर्णय नदिएका कारण दुवै पक्षलाई अलग अलग वेन्च उपलब्ध गराउन नसक्ने सन्देश संसद् सचिवालयले दिएको छ। स्वभाविक रुपमा जान्छ संसद वैठक। अधिवेशन यो आफैमा विशेष छ। मरेर बाँचेको संसद पनि भएकाले। नेकपाको एउटा पक्षले भनेजस्तो प्रतिपक्षी वेन्च नै चाहिन्छ भन्ने गरी संसदले छुटटाउदैन, संसद सचिवालय स्रोतले भन्यो, संसद सचिवालयले निर्वाचन आयोगले तोकेको वाहेक छुटै केही गर्न मिल्दैन। गदैन पनि। दल विभाजन संसदले गर्ने होइन। संसदमा अहिले ६ वटा रो छन्। चारवटा सत्तापक्ष र दुईवटा प्रतिपक्षका लागि छुटटाईएको छ। सभामुखको दायाँतर्फ सत्तापक्ष र वायाँ तर्फ प्रतिपक्ष बस्ने गरी पहिले तय गरिएको हो। सवैभन्दा बायाँको कुनामा जनता समाजवादी पार्टीका सांसद बस्नेछन्। त्यसपछिको रोमा काग्रेसका सांसद। त्यसपछिको रोमा प्रधानमन्त्री र मन्त्रीहरु, त्यसपछि पूर्व प्रधानमन्त्री, त्यसपछिको रोमा पूर्व सभामुख, संविधानसभाका अध्यक्षहरु र अर्को कुनाको रोअमा पनि सत्तापक्षका सांसदरु वस्ने गरी यस अगाडी नै ब्यवस्था मिलाईएको थियो। त्यसमा अहिले कुनै फेरवदल नुहने संसद सचिवालयले स्पष्ट पारेको छ। यसकारण कानुनी रुपमा विभाजन भइनसकेको तर व्यावहारिक रुपमा विभाजनको चक्र पार गरिसकेको नेकपाका सांसद संसदमा कसरी वस्छन् भन्ने पनि चासोको विषय छ। कतै नखुलेका सांसद लालवावु पण्डितले अन्नपूर्ण पोस्ट्सँग भने, संसदीय दल विभाजन नभई विपक्षमा वस्न सम्भव छैन। मिल्दैन पनि। कसैलाई विपक्षमा वस्छु भन्ने लाग्नु त्यो उहाँको मनको कुरा हो। आफुहरु ब्यक्तिगत रुपमा के गर्नुहुन्छ, त्यो उहाहरुको कुरा हो। तर त्यसरी बस्न मिल्दैन। संसद्को बर्खे अधिवेशन असार १७ गते अन्त्य भएको थियो। हिउँदे र बर्खे अधिवेशनको अन्तर ६ महिनाभन्दा बढी हुन नहुने संवैधानिक व्यवस्था छ। तर, सरकारले पुस ५ गते प्रतिनिधिसभा विघटन गरेका कारण पुनस्थापनाको फैसलापछि बैठक बस्न लागेको हो। संविधानअनुसार पुस १८ गते अधिवेशन बोलाउनै पर्ने बाध्यात्मक अवस्थामा सरकारले पुस ५ गते प्रतिनिधिसभा विघटन गरेको थियो। पहिलो बैठकका कार्यसूचीसंसद सचिवालयले प्रकाशन गरेको सम्भावित कार्यसूचीमा शीर्ष नेताहरुले सम्बोधन गर्ने कार्यक्रम उल्लेख छैन। पहिलो बैठकमा संसदमा रहेका दलका नेताहरुले सम्बोधन गर्ने प्रचलन रहेकोमा यसपटक भने त्यो उल्लेख छैन। संसद सचिवालय स्रोतका अनुसार सम्भावित कार्यसूची तयार गर्ने बेलासम्म नेताहरुले सम्बोधन गर्नेबारे कुनै जानकारी आएको छैन। कार्यसूचीमा प्रधानमन्त्रीले संवैधानिक परिषद्सम्बन्धी (पहिलो संशोधन) अध्यादेश पेश गर्ने उल्लेख छ। त्यस्तै गृहमन्त्री रामबहादुर थापाले नेपाल प्रहरी र प्रदेश प्रहरी सम्बन्धी अध्यादेश, सामाजिक सुरक्षा अध्यादेश र तेजाव तथा अन्य घातक रासायनिक पद्धार्थ सम्बन्धी अध्यादेश पेश गर्नेछन्। स्वास्थ्य तथा जनसंख्यामन्त्री हृदयेश त्रिपाठीले औषधि अध्यादेश पेश गर्ने सम्भावित कार्यसूची छ। कानुन, न्याय तथा संसदीय मामिलामन्त्री लिलानाथ श्रेष्ठले बेपत्ता पारिएका व्यक्तिको छानविन, सत्य निरुपण तथा मेलमिलाप आयोगसम्बन्धी अध्यादेश पेश गर्नेछन्। प्रतिनिधिसभा बैठक बस्नुअघि सबै सांसदलाई कोरोना खोप लगाइएको छ। संसद सचिवालयका अनुसार २५५ जना सांसदले खोप लगाएका छन्। प्रधानमन्त्री ओलीले भने आइतबार बिहान त्रिवि शिक्षण अस्पताल पुगेर खोप लगाउने तयारी छ।"
खोप लगाऔं बुवाआमा !,"काठमाडौं : ६५ वर्ष नाघेका वृद्ध आमाबुवाले खोप लगाउने पालो आएको छ। तपाईं द्विविधामा हुनुहुन्छ भने ढुक्क भएर खोप लगाउन जानुहोस्। यसले कोरोना भाइरस संक्रमण हुनबाट जोगाउँछ। दीर्घ रोगहरू (मुटु, फोक्सो, मिर्गौलाका र क्यान्सर) भएका व्यक्तिले पनि खोप लगाए हुने विज्ञ बताउँछन्। यस्तै, रोग प्रतिरक्षा कमी वा एचआईभीएड्स भएका व्यक्तिले पनि खोप लगाउन मिल्छ। संक्रामक रोग विशेषज्ञ डा अनुप सुवेदीले कोभिसिल्ड खोप लगाएपछि संक्रमण भइहाले गम्भीर बिरामी हुनबाट जोगिने बताए। आफूबाट अरूलाई कोरोना संक्रमण हुने सम्भावना कम हुने पनि डा सुवेदीको भनाइ छ। सरकारद्वारा गठित कोभिड १९ खोप विज्ञ सल्लाहकार समितिका संयोजक डा श्यामराज उप्रेतीका अनुसार यो खोप सुरक्षित र प्रभावकारी छ। मांशपेशीभित्र दिइने यो खोप ७१ प्रतिशत प्रभावकारी छ, डा उप्रेतीले भने। खोपको दोस्रो डोज लगाएपछि प्रभावकारिता झन् वृद्धि हुने विज्ञ बताउँछन्। डा उप्रेतीका अनुसार पहिलो डोज जुन लगाइएको छ, दोस्रो डोज पनि त्यही लगाउनुपर्छ। यो खोप कम्तीमा ८ हप्ताको फरकमा दुई डोज लगाउनुपर्छ, उनले भने। पहिला कोभिड १९ संक्रमण भएका व्यक्तिले खोप लगाउन मिल्ने उनको भनाइ छ। रोग प्रतिरोधात्मक औषधि सेवन गरिरहेका बिरामीमा तुलनात्मक रूपमा कम प्रतिरक्षा शक्ति प्रदान गर्न सक्छ, उनले भने, गर्भवती महिलालाई यो खोप दिनुहुँदैन। तर, स्तनपान गराइरहेका आमालाई खोप दिन सकिन्छ। कुनै कारणले गम्भीर बिरामी भएका व्यक्तिले पनि खोप लगाउन नहुने चिकित्सकको सुझाव छ। ६९ वर्र्षीय प्रधानमन्त्री केपी शर्मा ओलीले आइतबार बिहान १० बजे खोप लगाएर दोस्रो चरणको अभियान शुभारम्भ गर्दै छन्। यो चरणमा ६५ वर्ष नाघेका १७ लाख ९१ हजार नागरिक खोपबाट लाभान्वित हुने स्वास्थ्य तथा जनसंख्या मन्त्रालयले जनाएको छ। यो चरण अत्यन्तै महत्वपूर्ण छ। खोप अभियान साह्रै जोखिममा रहेको जनसंख्याका लागि सञ्चालन गर्दै छौं, स्वास्थ्यमन्त्री हृदयेश त्रिपाठीले शनिबार प्रेस ब्रिफिङका क्रममा भने। ६५ वर्षमाथिको उमेर समूहलाई १० दिनसम्म खोप प्रदान गरिनेछ। त्यसलगत्तै ५५ वर्षमाथिका नागरिकलाई खोप लगाउने तयारी छ। यो समूहको जनसंख्या ३७ लाख छ। बाँकी रहेको २८ लाख जनसंख्यालाई खोप उपलब्धताका आधारमा खोप अभियानमा सहभागी गराइनेछ। पहिलो चरणको अभियान माघ १४ गते सुरु भएको थियो। उक्त अभियान अस्पताल केन्द्रीत थियो। दोस्रो चरणको अभियान खोप केन्द्रलाई आधार बनाएर सञ्चालन हुँदै छ। पहिलो चरणमा झन्डै ५ लाख जनाले खोप लगाएको मन्त्री त्रिपाठीले बताए। एकदमै न्यून मात्रामा खोपको असर देखिएको छ। झन्डै २१ सय जनामा सामान्य असर देखियो। १९ जनामा हल्का गम्भीर प्रकृतिको असर देखिएको छ, उनले भने, जसलाई चिकित्सकको परामर्शमा एक दिनमै समस्या समाधान भयो। विश्व स्वास्थ्य संगठनको नेपालस्थित कार्यालयका नेसनल प्रोफेसनल अफिसर डा राहुल प्रधानले कोभिसिल्ड खोप लगाएका झन्डै ६० प्रतिशतलाई सामान्य ज्वरो आउन सक्ने सम्भावना हुने बताए। खोप लगाएपछि ज्वरो आउने, जीउ तथा टाउको दुख्ने, कमजोरी महसुस हुने, रुघाखोकी लागेजस्तो हुन सक्छ, डा प्रधानले भने, यी लक्षण सामान्य हुन्। केही दिनपछि आफै हराएर जान्छन्। कोही पनि डराउनुपर्दैन। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार आफू संक्रमणबाट जोगिन र अरूलाई जोगाउन खोप लगाउन आवश्यक छ। खोप लगाएपछि पनि सुरक्षा मापदण्ड अपनाउन बिर्सनु हुँदैन, प्रवक्ता डा गौतमले भने। मुलुकभर ६ हजार खोप केन्द्रमा खोप लगाइने प्रवक्ता डा गौतमले बताए। १५ हजार स्वास्थ्यकर्मीले खोप सेवा दिनेछन्। कोभ्याक्सको खोप आइपुग्दैमन्त्री त्रिपाठीका अनुसार कोभ्याक्सबाट उपलब्ध ३ लाख ४८ हजार डोज (मात्रा) खोप आइतबार काठमाडौं आइपुग्दै छ। १ करोड ४८ लाख खोप उपलब्ध गराउने प्रतिबद्धता छ। भारतले १० लाख डोज कोभिसिल्ड खोप उपहारस्वरुप प्रदान गरेको थियो। त्यसपछि सरकारले भारतबाट खरिद गरेको २० लाख डोजमध्ये १० लाख डोज आइसकेको छ। बाँकी खोप चाँडै आउने मन्त्रालयले जनाएको छ। मन्त्री त्रिपाठीले थप ५० लाख डोज खरिद प्रक्रिया अघि बढेको बताए।"
हात लाग्यो हराएको मूर्ति,"काठमाडौं : ललितपुर महानगरपालिका१६ स्थित पट्को टोल। रातको १ बजे। सेतो ल्यान्डक्रुजर गाडी रोकियो। केही मान्छे गाडीबाट ओर्लिए। सरासर नारायण मन्दिरमा भएको वासुदेवकमलाजाको मूर्ति निकाले। गाडीमा राखेर क्षणभरमै अलप भए। स्थानीयका अनुसार सन् १९८४ अर्थात् २०४१ सालतिर उक्त मूर्ति हरायो। पछि थाहा भयो, मूर्ति त अमेरिका पुर्याइएछ। त्यही मूर्ति ३६ वर्षपछि नेपालको हात परेको छ। अमेरिकाको संघीय अनुसन्धान ब्युरो (एफबीआई)का उपसहायक निर्देशक टिमोथी एन ड्युनह्यामले अमेरिकाका लागि नेपाली राजदूत डा युवराज खतिवडालाई शुक्रबार हस्तान्तरण गरेका छन्। उक्त मूर्ति नेपाल ल्याउने प्रक्रिया सुरु भएको छ। झन्डै ६ महिनाअघि अमेरिकी अनुसन्धानकर्ता र पुरातत्वविद्हरूले मूर्ति भेटिएको सूचना दिएका थिए। अमेरिका सरकारले अमेरिकाका लागि नेपाली राजदूतलाई हस्तान्तरण गरेको छ, सम्पदाविद् रवीन्द्र पुरीले अन्नपूर्ण पोस्ट्सँग भने, विगतमा कार्गोबाट ल्याउँदा दुईतीन सातामा आइपुग्थ्यो। यो मूर्तिका सम्बन्धमा परराष्ट्र मन्त्रालयको पहलमा भर पर्छ। सम्पदाविद् पुरीको समूहले नेपालबाट चोरी भई अन्य देश पुर्याइएकामध्ये उत्कृष्ट ५० मूर्तिको रेप्लिका (उस्तै खालको मूर्ति) बनाइरहेको छ। पुरीका अनुसार ९ सय वर्षअघिको प्राचीनता र स्वरूपले पनि महत्वपूर्ण अर्धनारीश्वर (विष्णु र लक्ष्मी) को उक्त वासुदेवकमलाजाको मूर्तिको पनि रेप्लिका बनाइएको छ। करिब दुई महिना लगाएर प्रमाण जुटाएपछि सञ्जय अधिकारीले तयार पारेको निवेदन ललितपुर महानगरपालिकाका मेयर चिरीबाबु महर्जन र १६ नम्बरका वडाध्यक्ष निर्मलरत्न शाक्यले चार महिनाअघि प्रहरीमा उजुरीका रूपमा दर्ता गरेका थिए। मूर्ति फिर्ता गर्न कहाँबाट कुन मन्दिरबाट हराएको हो सोको प्रमाण पनि पेश गर्नुपर्ने प्रावधान छ। संयुक्त राष्ट्रसंघको सदस्यता लिएका देशले मूर्ति भेटिएपछि फिर्ता गर्नुपर्ने हुन्छ। यो प्रावधानले र यसरी फिर्ता हुने प्रचलनले अबका दिनमा किन्ने र बेच्नेहरू पनि तर्सिन्छन् भन्ने हाम्रो बुझाइ छ, पुरीले भने, आजसम्म झन्डै १० वटा मूर्ति फिर्ता आइसकेका छन्। आठ वर्षअघि एकैपटक चारवटा फिर्ता ल्याइएका थिए। यसअघि फिर्ता ल्याइएका मूर्ति छाउनीस्थित राष्ट्रिय संग्रहालयमा राखिन्थे। यसपटक भने ललितपुर महानगरका जनप्रतिनिधिले उक्त मूर्तिलाई जहाँको त्यहीँ पुनःस्थापना गर्ने निर्णय गरेका छन्। मेयर महर्जनले भनेका छन्, यो ललितपुर महानगरको पुरातात्विक सम्पदा हो। त्यस बेला हराएर पनि फिर्ता आउने प्रक्रिया सुरु भएको छ। ल्याउने खर्चकै कारण हाम्रो सम्पदा उतै अड्किँदैन, लागेको खर्च व्यहोर्न तयार छौं। एफबीआई, विज्ञहरू, वासिङ्टन डीसीस्थित दूतावासका कर्मचारी सबैको सत्प्रयासमा मूर्ति फिर्ता ल्याउने प्रक्रिया अघि बढेको पुरीले बताए। टेक्सासको डल्लास म्युजियमले भने पाँच महिनाअघि नै एफबीआईलाई हस्तान्तरण गरेको थियो। मेयर महर्जनले परराष्ट्र मन्त्रालयलाई मूर्ति फिर्ताका लागि प्रक्रिया अघि बढाउन आग्रह गरेका छन्। उक्त मूर्तिबारे लैनसिंह बाङ्देलले आफ्नो किताब स्टोलन इमेजेज अफ नेपालमा उल्लेख गरेका थिए। मूर्तिको उचाइ ३३५ इन्च र चौडाइ १९२५ इन्च रहेको जनाइएको छ। वासुदेवकमलाजा नामक मूर्ति सन् १९८४ मा ललितपुरको नारायण मन्दिरबाट चोरी गरी अवैध रूपमा अमेरिका ल्याइएको रहेछ, मूर्ति ग्रहणपछि दूतावासले उल्लेख गरेको थियो। दूतावासका अनुसार उक्त मूर्तिलाई युनेस्कोको महासन्धिलगायत सबै प्रावधान र प्रक्रिया पूरा गरी नेपाल पठाइनेछ। राजदूत खतिवडाले विशेष समारोहमा भनेका थिए, महत्वपूर्ण उक्त ऐतिहासिक मूर्ति फिर्ता गर्न सहयोग गरेकोमा अमेरिका सरकारलाई धन्यवाद ! सोही समारोहमा अमेरिकी विदेश मन्त्रालयका प्रमुख उपसहायक विदेशमन्त्री एर्भिन मेसिंगाले भनेका थिए, नेपाललाई सांस्कृतिक सम्पदाको संरक्षणमा अमेरिकाको सधै साथ रहनेछ।"
सत्ता खेलमा अल्झिँदै संसद्,"काठमाडौं : नेकपाभित्रको विवाद छिनोफानो नहुँदै पुनःस्थापित प्रतिनिधिसभा अधिवेशन आइतबार सुरु हुँदै छ। प्रतिनिधिसभा विघटनको निर्णय सर्वाेच्च अदालतले खारेज गरेपछि सरकारको सिफारिसमा राष्ट्रपतिले हालै अधिवेशन आह्वान गरेकी हुन्। दिउँसो ४ बजे प्रतिनिधिसभाको सातौं बैठक बस्ने तय भएको छ। प्रधानमन्त्री केपी शर्मा ओलीले आफ्नो पार्टीको किचलो मिलाउन नसक्दा पुस ५ गते प्रतिनिधिसभा विघटन गरी निर्वाचन गर्ने निर्णय लिएका थिए। तर, सर्वाेच्चको संवैधानिक इजलासले प्रतिनिधिसभा पुनःस्थापनाको फैसलासँगै अधिवेशन बोलाउन १३ दिनको म्याद तोकेर परमादेश जारी गरेको थियो। यो अधिवेशनमा प्रधानमन्त्री ओलीलाई राजीनामा दिन बाध्य पार्ने, विश्वासको मत लिन बाध्य पार्ने या अविश्वास प्रस्ताव पेस गर्ने तयारीमा नेकपाकै पुष्पकमल दाहाल र माधवकुमार नेपाल पक्ष देखिएको छ। नेकपाको आधिकारिकता विवाद निर्वाचन आयोगमा अल्झेर बसेको छ। आयोगले निर्णय नदिँदा व्यावहारिक रुपमा टुक्रिए पनि नेकपा कानुनी रुपमा अझै टुक्रिन पाएको छैन। झन्डै दुईतिहाई जनमतसहित सरकारको नेतृत्व गरिरहेको नेकपाको कानुनी विभाजन नहुँदा संसदका गतिविधि पनि प्रभावित बन्ने देखिएको छ। यो बेला संसदीय दलबाट दुवै पक्ष आफूसँग बहुमत रहेको देखाउन जोडबलका साथ लागिपरेका छन्। नेकपामा प्रतिनिधिसभा र राष्ट्रियसभाका गरी २२३ सांसद छन्। प्रतिनिधिसभामा सांसद सानु शिवाको निधनपछि सभामुखलाई छोडेर १७२ र राष्टियसभामा अध्यक्ष र उपाध्यक्षबाहेक ४८ गरी कुल २२० सांसद छन्। तर, अचम्म यो छ कि दाहाल नेपाल पक्षले शुक्रबार आयोजना गरेको दलको बैठकमा १११ उपस्थिती र अन्य ४ जना योगेश भटटराई, चक्रपाणि खनाल, कृष्णवहादुर महरा, मेटमणि चौधरीलगायत उपस्थित हुन नसकेका जनाउँदै आफ्नो पक्षमा ११५ सांसद रहेको दावी गरिएको छ। ओली पक्षले पनि शनिबार बालुवाटारमा वोलाएको दलको वैठकमा आफनो पक्षमा ११५ सांसद खुलेको र सहभागी भएको दाबी गरिएको छ। प्रतिनिधीसभाका ९१ र राष्टियसभाका २४ जना शनिबार वालुवाटार बैठकमा सहभागी भएको राष्टियसभाका प्रमुख सचेतक खिमलाल भटटराईले बताए। बालुवाटारमा राष्टियसभाका २४ र प्रतिनिधीसभाका ९१ गरी कुल ११५ सांसद उपस्थित हुनुहुन्थ्यो, अझ यो संख्या वढेर १२०, १३० हुदै वढेर जान्छ, भटटराईले भने। तर सहभागीको नाम कसैले खुलाएका छैनन। यताका उता र उताका यता आएका भए दुवै पक्षले अघि पछि झै प्रचार राम्रोसँगै गरिहाल्थे। त्यो पनि छैन। तीन सांसद वामदेव गौतम, तुलसी थापा र लालवावु पण्डित कतै खुलेका छैनन। नखुलेका सांसदलाई आफ्नो पक्षमा खुलाउन दुवै पक्ष लागेका छन्। प्रधानमन्त्री ओलीले शुक्रबार भैसेपाटी पुगेर गौतमलाई आफुतिर तान्ने प्रयास गरेका थिए। कतै नखुलेका गौतम र थापा दम्पती हुन्। ओलीले शनिबार दलको वैठकमा पार्टी अझै एकढिक्का भएर जान सक्ने भए पनि दाहालनेपाल पक्षको गतिविधि एकतावद्ध वनाउनेतिर नदेखिएको वताएका थिए। प्रतिनिधिसभा विघटन गर्ने निर्णय सही भए पनि अदालतले त्यसविरुद्ध फैसला सुनाएपछि त्यसको कार्यान्वयनमा आफू लागेको ओलीले सांसदहरुलाई वताएका थिए। अदालतले प्रतिनिधिसभा पुनःस्थापना गरेर मेरो निर्णयविरुद्ध फैसला सुनायो। मेरो निर्णय सही थियो, फैसला गलत आयो। तर, फैसला कार्यान्वयन गरेर अघि बढ्नुको विकल्प छैन, प्रधानमन्त्रीको भनाई उदधृत गदै सांसद खगराज अधिकारीले भने, प्रधानमन्त्रीको स्पष्ट निर्देशन भनेको संवैधानिक र कानूनी रूपमा संसदमा मर्यादित रूपमा एकढिक्का भएर उपस्थित हुने हो। संसद बैठकलाई मर्यादित र ब्यवस्थित वनाउनुपर्छ। ओली पक्षमा खुलेका सांसद नारदमुनि रानाले प्रधानमन्त्रीलाई उदधृत गदै भने, सत्तापक्षको हिसावले सन्तुलित हुनुपर्छ। पहिलो दिन हो। आवश्यक परे मुख्य सचेतकले गाइड गर्नुहुन्छ। पार्टी फुटेको छैन। फुटाउन कोसिस गरेको हो। कम्युनिष्ट सरकारलाई ढाल्न प्रयास गरेको छ। त्यो गलत छ। त्यसको प्रतिवाद गर्नुपर्छ। पार्टी एकता जोगाउनुपर्छ। दाहालनेपाल समूहले भने अझै पहिले प्रधानमन्त्रीले राजीनामा दिनुपर्ने बताउँदै आएको छ। राजीनामा दिन सकभर वाध्य वनाउने, त्यसो नभए काग्रेस, जसपासँग मिलेर साझा अविश्वास प्रस्ताव दर्ता गराउने, नभए आफ्नो तर्फवाट भए पनि अविश्वास प्रस्ताव लिएर जाने तयारीमा दाहालनेपाल पक्ष छ। हामी प्रधानमन्त्रीले अझै राजीनामा दिनु नै राम्रो हुने वताईरहेका छौं, दाहाल नेपाल पक्षका संसदीय दलका मुख्य सचेतक देव गुरुङले भने, प्रधानमन्त्रीले राजीनामा दिनै चाहनुभएन भने पनि अविश्वास प्रस्ताव दर्ता हुन्छ। केही सांसद भने अझै नेकपाको एकता जोगाउन लागिपरेका छन्। प्रधानमन्त्रीलाई राजीनामा गराउने, अध्यक्ष मण्डल बनाउने, प्रधानमन्त्रीले सिफारिस गर्ने ब्यक्तिलाई प्रधानमन्त्री वनाउने र नेकपाको एकतालाई जोगाउने गरी कतिपयले ओली र दाहाल नेपाल समुहका नेताहरुका वीचमा छलफल गरिरहेका छन्। नेताहरू योगेश भटटराइृ, घनश्याम भुषाल, शंकर पोखरेल, वर्षमान पुनलगायत नेता नेकपाको एकता जोगाउने अनेक विकल्पमा छलफलमा रहे पनि शीर्ष नेताहरुलाई मनाउन नसक्दा सफल हुन सकिरहेका छैनन। प्रधानमन्त्री ओली आफूले राजीनामा दिनुपर्ने अवस्थामा सुवास नेम्बाङलाई अघि सार्ने पक्षमा देखिन्छन्। यस्तो प्रस्ताव दाहाल र नेपालसँग सांसद कृष्णप्रसाद दाहाललगायतले पुर्याए पनि त्यसमा दुवै नेता अनिच्छुक देखिएको स्रोतले वताएको छ। तीन महिनायता पक्षविपक्षमा रहेर जुहारी खेलिरहेका ओली र दाहाल नेपाल खेमाका सांसदहरु आइतबारदेखि संसदमा सत्तापक्षकै बेन्चमा बस्नुपर्ने अवस्था छ। आयोगले नेकपा विवादमा कुनै निर्णय नदिएका कारण दुवै पक्षलाई अलग अलग वेन्च उपलब्ध गराउन नसक्ने सन्देश संसद् सचिवालयले दिएको छ। स्वभाविक रुपमा जान्छ संसद वैठक। अधिवेशन यो आफैमा विशेष छ। मरेर बाँचेको संसद पनि भएकाले। नेकपाको एउटा पक्षले भनेजस्तो प्रतिपक्षी वेन्च नै चाहिन्छ भन्ने गरी संसदले छुटटाउदैन, संसद सचिवालय स्रोतले भन्यो, संसद सचिवालयले निर्वाचन आयोगले तोकेको वाहेक छुटै केही गर्न मिल्दैन। गदैन पनि। दल विभाजन संसदले गर्ने होइन। संसदमा अहिले ६ वटा रो छन्। चारवटा सत्तापक्ष र दुईवटा प्रतिपक्षका लागि छुटटाईएको छ। सभामुखको दायाँतर्फ सत्तापक्ष र वायाँ तर्फ प्रतिपक्ष बस्ने गरी पहिले तय गरिएको हो। सवैभन्दा बायाँको कुनामा जनता समाजवादी पार्टीका सांसद बस्नेछन्। त्यसपछिको रोमा काग्रेसका सांसद। त्यसपछिको रोमा प्रधानमन्त्री र मन्त्रीहरु, त्यसपछि पूर्व प्रधानमन्त्री, त्यसपछिको रोमा पूर्व सभामुख, संविधानसभाका अध्यक्षहरु र अर्को कुनाको रोअमा पनि सत्तापक्षका सांसदरु वस्ने गरी यस अगाडी नै ब्यवस्था मिलाईएको थियो। त्यसमा अहिले कुनै फेरवदल नुहने संसद सचिवालयले स्पष्ट पारेको छ। यसकारण कानुनी रुपमा विभाजन भइनसकेको तर व्यावहारिक रुपमा विभाजनको चक्र पार गरिसकेको नेकपाका सांसद संसदमा कसरी वस्छन् भन्ने पनि चासोको विषय छ। कतै नखुलेका सांसद लालवावु पण्डितले अन्नपूर्ण पोस्ट्सँग भने, संसदीय दल विभाजन नभई विपक्षमा वस्न सम्भव छैन। मिल्दैन पनि। कसैलाई विपक्षमा वस्छु भन्ने लाग्नु त्यो उहाँको मनको कुरा हो। आफुहरु ब्यक्तिगत रुपमा के गर्नुहुन्छ, त्यो उहाहरुको कुरा हो। तर त्यसरी बस्न मिल्दैन। संसद्को बर्खे अधिवेशन असार १७ गते अन्त्य भएको थियो। हिउँदे र बर्खे अधिवेशनको अन्तर ६ महिनाभन्दा बढी हुन नहुने संवैधानिक व्यवस्था छ। तर, सरकारले पुस ५ गते प्रतिनिधिसभा विघटन गरेका कारण पुनस्थापनाको फैसलापछि बैठक बस्न लागेको हो। संविधानअनुसार पुस १८ गते अधिवेशन बोलाउनै पर्ने बाध्यात्मक अवस्थामा सरकारले पुस ५ गते प्रतिनिधिसभा विघटन गरेको थियो। पहिलो बैठकका कार्यसूचीसंसद सचिवालयले प्रकाशन गरेको सम्भावित कार्यसूचीमा शीर्ष नेताहरुले सम्बोधन गर्ने कार्यक्रम उल्लेख छैन। पहिलो बैठकमा संसदमा रहेका दलका नेताहरुले सम्बोधन गर्ने प्रचलन रहेकोमा यसपटक भने त्यो उल्लेख छैन। संसद सचिवालय स्रोतका अनुसार सम्भावित कार्यसूची तयार गर्ने बेलासम्म नेताहरुले सम्बोधन गर्नेबारे कुनै जानकारी आएको छैन। कार्यसूचीमा प्रधानमन्त्रीले संवैधानिक परिषद्सम्बन्धी (पहिलो संशोधन) अध्यादेश पेश गर्ने उल्लेख छ। त्यस्तै गृहमन्त्री रामबहादुर थापाले नेपाल प्रहरी र प्रदेश प्रहरी सम्बन्धी अध्यादेश, सामाजिक सुरक्षा अध्यादेश र तेजाव तथा अन्य घातक रासायनिक पद्धार्थ सम्बन्धी अध्यादेश पेश गर्नेछन्। स्वास्थ्य तथा जनसंख्यामन्त्री हृदयेश त्रिपाठीले औषधि अध्यादेश पेश गर्ने सम्भावित कार्यसूची छ। कानुन, न्याय तथा संसदीय मामिलामन्त्री लिलानाथ श्रेष्ठले बेपत्ता पारिएका व्यक्तिको छानविन, सत्य निरुपण तथा मेलमिलाप आयोगसम्बन्धी अध्यादेश पेश गर्नेछन्। प्रतिनिधिसभा बैठक बस्नुअघि सबै सांसदलाई कोरोना खोप लगाइएको छ। संसद सचिवालयका अनुसार २५५ जना सांसदले खोप लगाएका छन्। प्रधानमन्त्री ओलीले भने आइतबार बिहान त्रिवि शिक्षण अस्पताल पुगेर खोप लगाउने तयारी छ।"
बालुवाटारमा नेकपा संसदीय दल बैठक : सभामुखको भूमिकाप्रति प्रधानमन्त्री असन्तुष्ट,"काठमाडौं : प्रधानमन्त्री केपी ओलीले प्रतिनिधिसभाको आइतबारको बैठकमा देखिएको व्यवहारप्रति गम्भीर असन्तुष्टि प्रकट गरेका हुन्। प्रधानमन्त्री निवास बालुवाटारमा आइतबार साँझ सम्पन्न नेकपाको संसदीय दलको बैठकमा उनले संसदीय परम्परानुसार प्रतिनिधिसभाको बैठक अगाडि नबढेको भन्दै असन्तुष्टि जनाएका हुन्। पार्टीका राष्ट्रिय सभाका मुख्य सचेतक खिमलाल भट्टराईका अनुसार ओलीले सभामुखको भूमिकाप्रति आपत्ति जनाएका हुन्। प्रतिनिधिसमाको बैठक सुरु हुनुअगाडि सभामुखले संसदीय परम्पराअनुसार कार्यव्यवस्था परामर्श समितिको बैठक बोलाउनुपर्नेमा त्यसो नभएको भन्दै प्रधानमन्त्रीले गुनासो गरेका हुन्। बैठकपछि नेता भट्टराईले भने, संसद्को बैठक बस्नुअगाडि कार्यव्यवस्था परामर्श समितिको बैठक बस्ने र सरकारसँग परामर्श गरेर गर्नुपर्नेमा त्यसो नगरिएकामा प्रधानमन्त्रीले आपत्ति प्रकट गर्नुभएको छ। सर्वोच्च अदालतको आइतबारको फैसलालाई स्वागत गर्दै प्रधानमन्त्री ओलीले आगामी दिनमा कसरी अगाडि बढ्ने भन्ने विषयमा समेत स्पष्ट मार्गचित्र प्रस्तुत गरेको उनको भनाइ छ। पार्टी एकताका क्रममा देखिएका कमीकमजोरीलाई सच्च्याएर अगाडि बढ्ने र एकतालाई नयाँ आधारमा अगाडि बढाउने विषयमा प्रधानमन्त्रीले गम्भीर सम्बोधन गरेको भट्टराईको भनाइ छ। सर्वोच्चको फैसलापछि पार्टीको अवस्था साबिकरुपमा नेकपा (एमाले) र नेकपा (माओवादी केन्द्र)का रुपमा पुगेको प्रधानमन्त्रीको कथन थियो। बैठकमा प्रतिनिधिसभाको पुनः स्थापनाको फैसला जस्तै आइतबारको फैसलालाई समेत कार्यान्वयन गरेर जाने निर्णय भएको नेता भट्टराईको भनाइ छ। रासस"
संसद बैठक बुधबारसम्मका लागि स्थगित,काठमाडौँ: पुनर्स्थापित संसदको पहिलो बैठक बुधबारसम्मका लागि स्थगित भएको छ । आइतबार साँझ ५ बजे सुरु भएको बैठक सांसदहरुको अवरोधका कारण १० मिनेटका लागि रोकिएको थियो । निर्धारित समयपछि सभामुखले बैठक सूचारु गराउन खोजे पनि विपक्षी दलहरु तयार नभएपछि सूचना टाँसेर बैठक बुधबार दिउँसो १ बजे सम्मका लागि स्थगित भएको हो । विभाजित नेकपाको प्रचण्डमाधव समूहका सांसदले बैठक बहिष्कार गरेपछि कांग्रेसले नाराबाजी र घेराउ गरेको थियो । उनीहरुले संवैधानिक परिषद्को काम कार्यव्य र अधिकार सम्बन्धी अध्यादेशप्रति आपत्ति जनाउँदै बैठक अवरोध गरेका थिए । अध्यादेश पेश गर्न कानुनमन्त्री लीला श्रेष्ठ रोष्टममा जानासाथ कांग्रेसका सांसदहरुले विरोध जनाएका थिए । प्रचण्ड माधव समूहका सांसदहरुले भने त्यसअघि नै सरकारको विरोध गर्दै बैठक छाडेर बाहिरिएका थिए । सांसद भीम रावललले सरकार र प्रधानमन्त्रीको वैधानिकतामाथि नै प्रश्न उठाएका थिए ।
तनावमै सकियो संसद्को पहिलो बैठक : के के भयो पौने घण्टा ?,"काठमाडौं : पुनर्स्थापित प्रतिनिधिसभाको पहिलो बैठक तनावपूर्ण बनेको छ। आइतबार दिउँसो ४ बजेका लागि बोलाइएको बैठक करिब एक घण्टा ढिला गरी सुरु भयो। सुरु हुने र नहुनेमा अनेक अनुमान र आशंका गरिए। बैठकका लागि शनिबार निर्धारित सम्भावित कार्यसूची बिहानै परिवर्तन गरेर शोक प्रस्ताव र राष्ट्रपतिको पत्र मात्र समावेश गरेर नयाँ कार्यसूची सार्वजनिक गरियो। दिउँसो कार्यसूचीलाई परिवर्तन गरेर अध्यादेशको नियमित कार्यसूची तयार भयो। त्यसपछि नै संसदमा तनावको वातावरण बनेको थियो। सामान्यतया संसद अधिवेशनको पहिलो बैठक बस्नु अगाडि कार्यव्यवस्था परामर्श समिति बैठक बसेर सभा सञ्चालनबारे समझदारी बनाउने र कार्यसूचीलाई अन्तिम रुप दिने प्रचलन छ। तर, नेपाल कम्युनिस्ट पार्टी (नेकपा)को आन्तरिक कलहका कारण सुभामुखले त्यो बैठक राख्न सकेनन्। बैठकको मुखमा नेकपा प्रचण्ड र माधव नेपाल पक्षले ११२ सांसदको हस्ताक्षरसहित नेकपा संसदीय दलको नेता परिवर्तन भएको सूचना संसद सचिवालयमा दर्ता गराउन खोज्दा केही समय तनाव भयो। संसद सचिवालयका महासचिव डा भरत गौतमको कार्यकक्षमा प्रचण्ड, नेपालल गायतका नेता र कर्मचारीबीच भनाभनसमेत भएको छ। पछि सभामुख अग्निप्रसाद सापकोटाको पहलमा त्यो सूचना दर्ता भयो। आइतबार बिहान प्रचण्डनेपालले सभामुख सापकोटालाई भेटेपछि सत्तापक्ष सभामुखको भूमिकाप्रति अलि सशंकित देखिएको थियो। तयार भइसकेको कार्यसूची परिवर्तन गर्न सरकारले सभामुखलाई दबाब दिएको थियो। पहिला हटाइएको संवैधानिक परिषद् सम्बन्धी अध्यादेश प्रस्तुत गर्ने कार्यसूची सरकारको दबाबमा फेरि समावेश गरिएको थियो। प्रधानमन्त्रीले गरे बहिष्कार निर्धारित समयमै संघीय संसद् भवन नयाँ बानेश्वर पुगेका प्रधानमन्त्री केप ी ओली तोकिएको समय बैठक बस्न नसकेपछि संसद् भवनबाट बाहिरिएका थिए। प्रधानमन्त्री ओली बैठकस्थलबाट बाहिरिएपछि संसद् बैठक साँझ ५ बजे सुरु भएको थियो। पुनस्र्थापित संसदको पहिलो बैठकलाई प्रधानमन्त्रीले नै बहिष्कार गरेको भन्दै विपक्षी सांसदले आपत्ति जनाएका थिए। पहिलो बैठकमा संसद विघटन गर्ने आफ्नो कदममाथि गम्भीर प्रहार हुने भएकाले त्यसबाट उम्किन संसद भवनबाट बाहिरिएको अनुमान गरिएको छ। प्रचण्ड र नेपाल पक्षीय सांसदको बहिष्कार सभामुख सापकोटा संयमित देखिएको पहिलो बैठकमा सत्तारुढ नेकपाको प्रचण्डनेपाल समूहको तर्फबाट सांसद् भीम रावलले बोलेका थिए। रावलले बैठकको कार्यसूचीप्रति आपत्ति जनाए। सर्वोच्च अदालतको आइतबारको फैसलाले प्रधानमन्त्रीको दलीय हैसियतमाथि प्रश्न उठेको उनको भनाइ छ। प्रधानमन्त्रीको राजनीतिक दल अस्पष्ट भएको र सरकारलाई कुन दलको रुपमा बुझ्ने भन्दै उनले प्रश्न गरे। रावलले बोलेपछि प्रचण्डनेपाल समूहका सांसदले बैठक बहिष्कार गरेका थिए। तस्बिर : उमा बिष्ट कांग्रेसको घेराउ र नाराबाजी पुनर्स्थापित प्रतिनिधिसभाको पहिलो बैठक प्रमुख प्रतिपक्षी दल नेपाली कांग्रेसले समेत अवरोध गरेको छ। नेकपा प्रचण्डनेपाल समूहका सांसद्ले बहिष्कार गरे लगत्तै कांग्रेस सांसद्ले उठेर अवरोध गरेका थिए। कांग्रेसले संवैधानिक परिषद् सम्बन्धी अध्यादेश खारेज गर्न माग गर्दै बैठकमा आपत्ति जनाएको हो। संविधानको भावना विपरित अध्यादेशबाट सरकारले शासन चलाएको भन्दै कांग्रेस सांसद पुष्पा भुसालले बैठकमा आपत्ति जनाएकी हुन्। असंवैधानिक ढंगले सरकार अगाडि बढेको भन्दै भुसालले आपत्ति जनाएकी हुन्। संवैधानिक अंगमा आफू अनुकुल नियुक्ति गर्नका लागि संवैधानिक परिषद् ऐनमा अध्यादेशमार्फत् संशोधन गर्न खोजिएको भन्दै विरोध जनाएकी हुन्। सांसद् भुसालले बोलेपछि कांग्रेस सांसद नाराबाजी गर्न वेलमा पुगेका थिए। कांग्रेस सांसदको नाराबाजी चर्किएपछि सभामुख सापकोटाले १० मिनेटका लागि बैठक स्थगित गरे। १० मिनेटका लागि स्थगित भनिएको बैठक बुधबार दिउँसो १ बजेसम्मका लागि स्थगित भएको सूचना टाँस गरिएको छ। सभामुखको भूमिका पुनस्र्थापित सांसदको पहिलो बैठक सञ्चालनका लागि समाभुख सापकोटा दबाबपूर्ण भूमिकामा थिए। एकातिर सरकारले आफू अनुकुलको कार्यसूची तयार गर्न दबाब दिइरहेको थियो भने अर्कोतिर प्रचण्डनेपाल पक्षको भावनालाई ख्याल गर्नुपर्ने बाध्यता थियो। सभाको बैठक व्यवस्थापन मात्र नभएर कार्यसूची निर्धारणको कामसमेत उनका लागि निक्कै चुनौतीपूर्ण थियो। सचिवालयको नेतृत्व सरकारसँग निकट रहेको अवस्थामा कर्मचारीसँगको सहकार्य र समन्वय पनि त्यत्ति सहज देखिएको थिएन। असहज परिस्थिति भए पनि बैठकमा सभामुखको भूमिका संयमित देखिएको थियो। सभामुखको उनको शुभाराम्भ मन्तव्यसमेत सन्तुलित थियो । कानुनमन्त्रीको अध्यादेश प्रस्तुत गर्ने अधुरो प्रयासप्रधनमन्त्रीको तर्फबाट कानुन, न्याय तथा संसदीय मामिलामन्त्री लिलानाथ श्रेष्ठलाई संवैधानिक परिषद् सम्बन्धी अध्यादेश प्रस्तुत गर्न सभामुख सापकोटाले समय दिए। कानुनमन्त्री श्रेष्ठ रोष्टममा पुग्नासाथ प्रतिपक्षी दल नेपाली कांग्रेसका सांसद उठेर अवरोध गरेका थिए। अवरोधबीच सभामुख सापकोटाले कांग्रेस प्रमुख सचेतक बालकृष्ण खाँडलाई भनाइ राख्न समय दिए। खाँडले संवैधानिक परिषद् सम्बन्धी अध्यादेश खारेज गर्नुपर्ने र संसद्मा प्रवेश दिनु नहुने भन्दै आपत्ति जनाएपछि कानुनमन्त्रीको अध्यादेश प्रस्तुत गर्ने प्रयास असफल भएको हो। सरकारले ल्याएको कुनै पनि अध्यादेश संसद बसेको पहिलो बैठकमा प्रस्तुत गर्नुपर्ने कानुनी प्रावधान छ। भिडियो"
सर्वोच्चको फैसला प्राप्त भयो : निर्वाचन आयोग,"काठमाडौं : निर्वाचन आयोगले सर्वोच्च अदालतले नेपाल कम्युनिस्ट पार्टी (नेकपा) को आधिकारिक नामका सन्दर्भमा आइतबार गरेको फैसला कार्यालय समयमा नै प्राप्त भई दर्ता भएको जनाएको छ। आयोगका प्रवक्ता राजकुमार श्रेष्ठका अनुसार नेपाल कम्युनिस्ट पार्टी (नेकपा) दर्ता गर्ने आयोगको २०७५ जेठ २३ र २०७५ कात्तिक ९ मा भएको निर्णय उत्प्रेषणको आदेशबाट बदर गरिएको सम्बन्धी फैसला प्राप्त भएको जानकारी दिए। आयोगको विज्ञप्तिमा भनिएको छ, सर्वोच्च अदालको आदेश एवं फैसलाको जानकारी पठाएको सम्बन्धी पत्रसाथ संलग्न नेपाल कम्युनिस्ट पार्टी संक्षिप्तमा नेकपा नाम गरेको पार्टीसँग मिल्ने गरी नेपाल कम्युनिस्ट पार्टी (नेकपा) दर्ता गर्ने यसअघिको निर्णय बदर भएको जानकारी कार्यालय समयमा नै प्राप्त भएको छ । सर्वोच्च अदालतले नेकपा विवादमा प्रधानमन्त्री केपी ओली र पुष्पकमल दाहाल प्रचण्ड नेतृत्वको नेकपालाई खारेज गर्दै ऋषी कट्टेलको पार्टीलाई आधिकारिकता दिएको पत्र निर्वाचन आयोगमा पुगेको हो ।"
"पुनर्स्थापित संसदको पहिलो बैठक: घेराउ, नारावाजी र वहिष्कारपछि स्थगित","काठमाडौँ: पुनर्स्थापित संसदको पहिलो बैठक वहिष्कार, नाराबाजी र घेराउ भएपछि १० मिनेटका लागि स्थगित भएको छ । प्रचण्डनेपाल पक्षको विभाजित नेकपाका सांसदहरुले वहिष्कार गरेपछि प्रतिपक्षी नेपाली कांग्रेसका सांसदहरुले घेराउ गरेपछि संसद बैठक स्थगित भएको हो । बैठक सुरु हुनासाथ प्रचण्डनेपाल पक्षले सरकारको राजनीतिक र कानुनी हैसियतमाथि प्रश्न उठाउँदै नियमित कारवाही अघि नबढाउन चेतावनी दिएको थियो । सभामुखले नियमित कारवाही अघि बढाउन थालेपछि सांसदहरु वहिष्कार गर्दै बाहिर निस्किएका थिए । त्यसलगत्तै कांग्रेसका सांसदहरुले संसदमा आपत्ति जनाउँदै उठेका थिए । उनीहरुले सरकारले अध्यादेशबाट शासन चलाउन खोजेको आरोप लगाउँदै संवैधानिक परिषद सम्बन्धी अध्यादेश खारेजीको माग गर्दै घेराउ र नारावाजी गरेपछि ५:५५ बजे बैठक स्थगित भएको थियो। प्रतिनिधिसभाको आइतबारको बैठकमा संवैधानिक निकायमा आफू अनुकुल नियुक्ति गर्न सरकारले जारी गरेको संवैधानिक परिषद सम्बन्धी अध्यादेश संसदमा पेश गर्ने कार्यसूची थियो । पुस ५ गते प्रतिनिधिसभा विघटन भएपछि सरकारले अध्यादेश जारी गर्दै संवैधानिक नियुक्तिको प्रक्रियालाई आफू अनुकुल बनाउँदै अख्तियार लगायत संवैधानिक निकायमा संसदीय सुनुवाइ विना नै नियुक्ति गरेको थियो । आइतबार दिउँसो ४ बजेका लागि बोलाइएको बैठक ५ बजेपछि मात्र सुरु भएको हो । पुस ५ गते प्रधानमन्त्री केपी ओलीले विघटन गरेको प्रतिनिधिसभालाई सर्वोच्च अदालतको संवैधानिक इजलासले फागुन ११ गते पुनर्स्थापित गरेपछि पहिलो पटक बैठक बसेको हो ।"
नेकपा नेता परिवर्तनको सूचना संसद सचिवालयमा : प्रमाणिकरण गर्दै प्रचण्डनेपाल समूह,"काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहले पार्टी संसदीय दलको नेता परिवर्तन भएको जानकारी संघीय संसद् सचिवालयमा गराएको छ। आइतबार दिउँसो संसद सचिवालयमा पुगेर पुष्पकमल दाहाल प्रचण्ड र माधवकुमार नेपाल लगायतका नेताले दलको नेता परिवर्तन भएको जानकारी संघीय संसदका महासचिव डा भरतराज गौतमलाई गराएका हुन्। महासचिवको कार्यकक्षमै पुगेर प्रचण्डनेपाल समूहका नेताहरुले यस्तो जानकारी गराएका हुन्। शुक्रबार बसेको प्रचण्डनेपाल समूहको संसदीय दलको बैठकले प्रचण्डलाई संसदीय दलको नेता बनाउने निर्णय गरेको दाबी गरेको छ। सोही जानकारी संसद सचिवालयमा गराइएको नेताहरुले बताएका छन्। पुनस्र्थापित प्रतिनिधिसभाको पहिलो बैठक साँझ ४ बजे बस्दैछ। पुस ५ गते प्रधानमन्त्री केपी ओली प्रतिनिधिसभा विघटन गरेपछि नेकपा दुई समूहमा विभाजित भएको हो। एउटा समूहको नेतृत्व ओलीले गरेका छन् भने अर्को समूहको नेतृत्व प्रचण्डनेपालले गरेका छन्। संसद सचिवालयले भने उक्त सूचना दर्ता गर्न अस्वीकार गरेपछि प्रचण्डनेपाल पक्षले सांसदको हस्ताक्षर प्रमाणिकरण गर्ने तयारी गरिरहेको छ । दाहाल नेपाल पक्षले शुक्रबार आयोजना गरेको दलको बैठकमा १११ उपस्थिती र अन्य ४ जना योगेश भटटराई, चक्रपाणि खनाल, कृष्णवहादुर महरा, मेटमणि चौधरीलगायत उपस्थित हुन नसकेका जनाउँदै आफ्नो पक्षमा ११५ सांसद रहेको दावी गरिएको छ। ओली पक्षले पनि शनिबार बालुवाटारमा वोलाएको दलको वैठकमा आफनो पक्षमा ११५ सांसद खुलेको र सहभागी भएको दाबी गरिएको छ।"
दलको नेता परिवर्तन भएको सूचना संसद्मा दर्ता : प्रचण्डनेपालले बुझाए ११२ को हस्ताक्षर,काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहले पार्टी संसदीय दलको नेता परिवर्तन भएको जानकारीसहित बुझाएको प्रस्ताव संघीय संसद् सचिवालयमा दर्ता भएको छ। आइतबार दिउँसो संसद सचिवालयमा पुगेर पुष्पकमल दाहाल प्रचण्ड र माधवकुमार नेपाल लगायतका नेताले दलको नेता परिवर्तन भएको जानकारी संघीय संसदका महासचिव डा भरतराज गौतमलाई गराएका हुन्। जसमा ११२ सांसदको हस्ताक्षर रहेको छ।
प्रतिनिधिसभा बैठक सुरु (लाइभ),काठमाडौं : पुनर्स्थापित प्रतिनिधिसभाको पहिलो बैठक सुरु भएको छ । आइतबार दिउँसो ४ बजेका लागि बोलाइएको बैठक ५ बजेपछि मात्र सुरु भएको हो । पुस ५ गते प्रधानमन्त्री केपी ओलीले विघटन गरेको प्रतिनिधिसभालाई सर्वोच्च अदालतको संवैधानिक इजलासले फागुन ११ गते पुनर्स्थापित गरेपछि पहिलो पटक बैठक बसेको हो । १३ दिनभित्र बैठक आह्वानका लागि सर्वोच्चले दिएको आदेश अनुसार राष्ट्रपति विद्यादेवी भण्डारीले फागुन २३ गते अर्थात् आइतबारका लागि बैठक आह्वान गरेकी हुन् ।
पुनर्स्थापनापछिको पहिलो प्रतिनिधिसभा बैठकमा प्रधानमन्त्री ओली अनुपस्थित,काठमाडौं : पुनर्स्थापित प्रतिनिधिसभाको पहिलो बैठक सुरु भएको छ । बैठकमा प्रधानमन्त्री केपी ओली भने उपस्थित छैनन् । आइतबार दिउँसो ४ बजेका लागि बोलाइएको बैठक बस्न ढिला भएपछि बैठकस्थलबाट प्रधानमन्त्री ओली बाहिरिएका हुन् । संघीय संसद् भवन नयाँ बानेश्वरमा पुगेका प्रधानमन्त्री ओली बैठकमा उपस्थित नभई बाहिरिएका हुन् ।
ऋषि कट्टेलको नेकपालाई सर्वोच्चले दियो मान्यता : ओली र प्रचण्ड नेतृत्वको नेकपा खारेज !,"काठमाडौं : ऋषि कट्टेलको नेपाल कम्युनिस्ट पार्टी (नेकपा)लाई सर्वोच्च अदालतले मान्यता दिएको छ । नेकपा आधिकारिकताको विवाद सम्बन्धी मुद्दाको टुंगो लगाउँदै सर्वोच्च अदालतले कट्टेलको नेकपालाई मान्यता दिएको हो । केपी ओली र पुष्पकमल दाहाल प्रचण्ड नेतृत्वको नेकपाको वैधानिकता भने यो फैसलासँगै सकिएको छ । यो फैसलापछि नेकपा विभाजनले नयाँ मोड लिएको छ ।सर्वोच्च अदालतका न्यायाधीश बमकुमार श्रेष्ठ, कुमार रेग्मीको इजलासले यस्तो फैसला गरेको हो । २०७५ जेठ ३ गते नेकपा एमाले र नेकपा माओवादी केन्द्र एकता भएपछि निर्वाचन आयोगले नाम जुध्ने गरी ओली र प्रचण्ड नेतृत्वको नेकपालाई आधिकारिकता दिएको थियो । तत्काल कट्टेलले आयोगमा दिएको निवेदन खारेज भएको थियो । त्यसपछि अदालत गएका कट्टेलको पक्षमा आइतबार सर्वोच्चले फैसला गरेको हो । नेकपा आफ्नो भएको दाबी गर्दै ऋषि कट्टेलले करिब ३ वर्षअघि सर्वोच्चमा रिट दायर गरेका थिए। २०७५ साल जेठ ३ गते तत्कालीन एमाले र माओवादीबीच एकता भएर नेपाल कम्युनिस्ट पार्टी (नेकपा) गठन भएको थियो । त्यसपछि कट्टेलले निर्वाचन आयोगमा उजुरी दिएका थिए । उक्त उजुरीमा सुनुवाइ गर्दै निर्वाचन आयोगले केपी ओली र पुष्पकमल दाहाल अध्यक्ष रहेको नेपाल कम्युनिस्ट पार्टी (नेकपा)को पक्षमा निर्णय गरेको थियो । आयोगको उक्त निर्णयविरुद्ध कट्टेलले २०७५ साल मंसिर २१ गते सर्वोच्च अदालतमा रिट दायर गरेका थिए । यसअघि सर्वोच्च अदालतले २० फागुनमा निर्णय सुनाउने बताएको भएपनि उक्त दिन पूर्वप्रधानन्यायाधीश सुरेन्द्रप्रसाद सिंहको निधनको शोकमा अदालत बन्द गरिएपछि फैसला २३ फागुनलाई सारेको थियो। फागुन १३ गते बिहीबार न्यायाधीशहरू बमकुमार श्रेष्ठ र कुमार रेग्मीको इजलासले २० गते निर्णय सुनाउने मिति तोकेको थियो। यस्तै प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपामा पनि नाम विवाद छ। दुई समूहमा विभाजित भएको नेकपाको एक समूहको अध्यक्ष प्रधानमन्त्री ओलीले गरेका छन् भने अर्को समूहको पुष्पकमल दाहाल 'प्रचण्ड'माधवकुमार नेपालले गरेका छन्। दुवै समूह आफूलाई आधिकारिक नेकपा भएको दाबी गर्दै आएका छन्।"
संसदमा भीम रावलको प्रश्न: प्रधानमन्त्रीको हैसियत के हो ?,काठमाडौँ: विभाजित नेकपाका नेता भीम रावलले सर्वोच्च अदालतको आइतबारको फैसलाको आलोचना गर्दै प्रधानमन्त्रीको दलीय हैसियतबारे प्रश्न गरेका छन् । पुनर्स्थापनापछिको पहिलो संसद बैठकमा नेता रावलले यस्तो प्रश्न गरेका हुन् । संसदको कार्यसूची फेरिएकोमा पनि उनले आपत्ति जनाएका थिए । प्रधानमन्त्रीको राजनीतिक दल अस्पष्ट भएको र सरकारलाई कुन दलको रुपमा बुझ्ने भन्दै उनले प्रश्न गरेका थिए । सर्वोच्च अदालतको फैसलापछि सरकार र प्रधानमन्त्रीको वैधानिकतामाथि गम्भीर प्रश्न उठेको भन्दै रावलले यसबारे छलफल गरिनुपर्ने बताएका थिए ।
सर्वोच्चले ब्यूँतायो एमाले र माओवादी केन्द्र : कट्टेलको नेकपालाई अदालतको मान्यता (पूर्णपाठ),"काठमाडौं : सर्वोच्च अदालतले नेपाल कम्युनिस्ट पार्टी (नेकपा) विवादमा ऋषि कट्टेललाई मान्यता दिएसँगै नेपाल कम्युनिस्ट पार्टी (एमाले) र नेपाल कम्युनिस्ट पार्टी (माओवादी केन्द्र) कायम रहने भएका छन् । सर्वोच्च अदालतले पूर्ववत पार्टी कायम रहने गरी कट्टेलको पार्टीलाई मन्यता दिएपछि पुष्पकमल दाहाल प्रचण्ड र माधवकुमार नेपालले माओवादी केन्द्र र केपी ओलीले नेकपा एमाले पाउने भएका हुन् । निर्वाचन आयोगमा यी दुवै निर्णय बदर भए पश्चात साविक निर्वाचन आयोगमा राजनीतिक दलका रुपमा दर्ता रहेका नेपाल कम्युनिस्ट पार्टी (एकीकृत माक्र्सवादी लेनिनवादी) र नेपाल कम्युनिस्ट पार्टी (माओवादी केन्द्र) अलग अलग राजनीतिक दलका रुपमा साविककै अवस्थामा कायम रहने हुँदा, अब यी दुई राजनीतिक दलले एकीकरण गर्ने भएमा राजनीतिक दल सम्बन्धी ऐन तथा नियम विपरित नहुने गरी निर्णय गरी अविलम्ब निर्वाचन आयोगमा उपस्गिथत हुन जानकारी दिई शिघ्र कानुन बमोजिम आवश्यक निर्णय गर्नु गराउनू भनी विपक्षीमध्येका निर्वाचन आयोगका नाममा परमादेश समेत जारी गरिदिएको छ, सर्वोच्चको फैसलामा भनिएको छ । प्रतिनिधिसभामा दलको उपस्थिति यस्तो छ: कूल सदस्य: २७५ (१६५ प्रत्यक्ष, ११० समानुपातिक) नेकपा: १७४ पूर्व एमाले: १२१ (प्रत्यक्ष ८०, समानुपातिक ४१) पूर्व माओवादी: ५३ (प्रत्यक्ष ३६, समानुपातिक १७) कांग्रेस: ६३ (प्रत्यक्ष २३, समानुपातिक ४०) राजपा: १७ (प्रत्यक्ष ११, समानुपातिक ६) समाजवादी पार्टी: १७ (पूर्व संघीय समाजवादी फोरम प्रत्यक्ष १०, समानुपातिक ६, पूर्व नयाँ शक्ति पार्टी प्रत्यक्ष १) राष्ट्रिय जनमोर्चा: १ राष्ट्रिय प्रजातन्त्र पार्टी: १ नेपाल मजदुर किसान पार्टी: १"
सत्ता खेलमा अल्झिँदै संसद्,"काठमाडौं : नेकपाभित्रको विवाद छिनोफानो नहुँदै पुनःस्थापित प्रतिनिधिसभा अधिवेशन आइतबार सुरु हुँदै छ। प्रतिनिधिसभा विघटनको निर्णय सर्वाेच्च अदालतले खारेज गरेपछि सरकारको सिफारिसमा राष्ट्रपतिले हालै अधिवेशन आह्वान गरेकी हुन्। दिउँसो ४ बजे प्रतिनिधिसभाको सातौं बैठक बस्ने तय भएको छ। प्रधानमन्त्री केपी शर्मा ओलीले आफ्नो पार्टीको किचलो मिलाउन नसक्दा पुस ५ गते प्रतिनिधिसभा विघटन गरी निर्वाचन गर्ने निर्णय लिएका थिए। तर, सर्वाेच्चको संवैधानिक इजलासले प्रतिनिधिसभा पुनःस्थापनाको फैसलासँगै अधिवेशन बोलाउन १३ दिनको म्याद तोकेर परमादेश जारी गरेको थियो। यो अधिवेशनमा प्रधानमन्त्री ओलीलाई राजीनामा दिन बाध्य पार्ने, विश्वासको मत लिन बाध्य पार्ने या अविश्वास प्रस्ताव पेस गर्ने तयारीमा नेकपाकै पुष्पकमल दाहाल र माधवकुमार नेपाल पक्ष देखिएको छ। नेकपाको आधिकारिकता विवाद निर्वाचन आयोगमा अल्झेर बसेको छ। आयोगले निर्णय नदिँदा व्यावहारिक रुपमा टुक्रिए पनि नेकपा कानुनी रुपमा अझै टुक्रिन पाएको छैन। झन्डै दुईतिहाई जनमतसहित सरकारको नेतृत्व गरिरहेको नेकपाको कानुनी विभाजन नहुँदा संसदका गतिविधि पनि प्रभावित बन्ने देखिएको छ। यो बेला संसदीय दलबाट दुवै पक्ष आफूसँग बहुमत रहेको देखाउन जोडबलका साथ लागिपरेका छन्। नेकपामा प्रतिनिधिसभा र राष्ट्रियसभाका गरी २२३ सांसद छन्। प्रतिनिधिसभामा सांसद सानु शिवाको निधनपछि सभामुखलाई छोडेर १७२ र राष्टियसभामा अध्यक्ष र उपाध्यक्षबाहेक ४८ गरी कुल २२० सांसद छन्। तर, अचम्म यो छ कि दाहाल नेपाल पक्षले शुक्रबार आयोजना गरेको दलको बैठकमा १११ उपस्थिती र अन्य ४ जना योगेश भटटराई, चक्रपाणि खनाल, कृष्णवहादुर महरा, मेटमणि चौधरीलगायत उपस्थित हुन नसकेका जनाउँदै आफ्नो पक्षमा ११५ सांसद रहेको दावी गरिएको छ। ओली पक्षले पनि शनिबार बालुवाटारमा वोलाएको दलको वैठकमा आफनो पक्षमा ११५ सांसद खुलेको र सहभागी भएको दाबी गरिएको छ। प्रतिनिधीसभाका ९१ र राष्टियसभाका २४ जना शनिबार वालुवाटार बैठकमा सहभागी भएको राष्टियसभाका प्रमुख सचेतक खिमलाल भटटराईले बताए। बालुवाटारमा राष्टियसभाका २४ र प्रतिनिधीसभाका ९१ गरी कुल ११५ सांसद उपस्थित हुनुहुन्थ्यो, अझ यो संख्या वढेर १२०, १३० हुदै वढेर जान्छ, भटटराईले भने। तर सहभागीको नाम कसैले खुलाएका छैनन। यताका उता र उताका यता आएका भए दुवै पक्षले अघि पछि झै प्रचार राम्रोसँगै गरिहाल्थे। त्यो पनि छैन। तीन सांसद वामदेव गौतम, तुलसी थापा र लालवावु पण्डित कतै खुलेका छैनन। नखुलेका सांसदलाई आफ्नो पक्षमा खुलाउन दुवै पक्ष लागेका छन्। प्रधानमन्त्री ओलीले शुक्रबार भैसेपाटी पुगेर गौतमलाई आफुतिर तान्ने प्रयास गरेका थिए। कतै नखुलेका गौतम र थापा दम्पती हुन्। ओलीले शनिबार दलको वैठकमा पार्टी अझै एकढिक्का भएर जान सक्ने भए पनि दाहालनेपाल पक्षको गतिविधि एकतावद्ध वनाउनेतिर नदेखिएको वताएका थिए। प्रतिनिधिसभा विघटन गर्ने निर्णय सही भए पनि अदालतले त्यसविरुद्ध फैसला सुनाएपछि त्यसको कार्यान्वयनमा आफू लागेको ओलीले सांसदहरुलाई वताएका थिए। अदालतले प्रतिनिधिसभा पुनःस्थापना गरेर मेरो निर्णयविरुद्ध फैसला सुनायो। मेरो निर्णय सही थियो, फैसला गलत आयो। तर, फैसला कार्यान्वयन गरेर अघि बढ्नुको विकल्प छैन, प्रधानमन्त्रीको भनाई उदधृत गदै सांसद खगराज अधिकारीले भने, प्रधानमन्त्रीको स्पष्ट निर्देशन भनेको संवैधानिक र कानूनी रूपमा संसदमा मर्यादित रूपमा एकढिक्का भएर उपस्थित हुने हो। संसद बैठकलाई मर्यादित र ब्यवस्थित वनाउनुपर्छ। ओली पक्षमा खुलेका सांसद नारदमुनि रानाले प्रधानमन्त्रीलाई उदधृत गदै भने, सत्तापक्षको हिसावले सन्तुलित हुनुपर्छ। पहिलो दिन हो। आवश्यक परे मुख्य सचेतकले गाइड गर्नुहुन्छ। पार्टी फुटेको छैन। फुटाउन कोसिस गरेको हो। कम्युनिष्ट सरकारलाई ढाल्न प्रयास गरेको छ। त्यो गलत छ। त्यसको प्रतिवाद गर्नुपर्छ। पार्टी एकता जोगाउनुपर्छ। दाहालनेपाल समूहले भने अझै पहिले प्रधानमन्त्रीले राजीनामा दिनुपर्ने बताउँदै आएको छ। राजीनामा दिन सकभर वाध्य वनाउने, त्यसो नभए काग्रेस, जसपासँग मिलेर साझा अविश्वास प्रस्ताव दर्ता गराउने, नभए आफ्नो तर्फवाट भए पनि अविश्वास प्रस्ताव लिएर जाने तयारीमा दाहालनेपाल पक्ष छ। हामी प्रधानमन्त्रीले अझै राजीनामा दिनु नै राम्रो हुने वताईरहेका छौं, दाहाल नेपाल पक्षका संसदीय दलका मुख्य सचेतक देव गुरुङले भने, प्रधानमन्त्रीले राजीनामा दिनै चाहनुभएन भने पनि अविश्वास प्रस्ताव दर्ता हुन्छ। केही सांसद भने अझै नेकपाको एकता जोगाउन लागिपरेका छन्। प्रधानमन्त्रीलाई राजीनामा गराउने, अध्यक्ष मण्डल बनाउने, प्रधानमन्त्रीले सिफारिस गर्ने ब्यक्तिलाई प्रधानमन्त्री वनाउने र नेकपाको एकतालाई जोगाउने गरी कतिपयले ओली र दाहाल नेपाल समुहका नेताहरुका वीचमा छलफल गरिरहेका छन्। नेताहरू योगेश भटटराइृ, घनश्याम भुषाल, शंकर पोखरेल, वर्षमान पुनलगायत नेता नेकपाको एकता जोगाउने अनेक विकल्पमा छलफलमा रहे पनि शीर्ष नेताहरुलाई मनाउन नसक्दा सफल हुन सकिरहेका छैनन। प्रधानमन्त्री ओली आफूले राजीनामा दिनुपर्ने अवस्थामा सुवास नेम्बाङलाई अघि सार्ने पक्षमा देखिन्छन्। यस्तो प्रस्ताव दाहाल र नेपालसँग सांसद कृष्णप्रसाद दाहाललगायतले पुर्याए पनि त्यसमा दुवै नेता अनिच्छुक देखिएको स्रोतले वताएको छ। तीन महिनायता पक्षविपक्षमा रहेर जुहारी खेलिरहेका ओली र दाहाल नेपाल खेमाका सांसदहरु आइतबारदेखि संसदमा सत्तापक्षकै बेन्चमा बस्नुपर्ने अवस्था छ। आयोगले नेकपा विवादमा कुनै निर्णय नदिएका कारण दुवै पक्षलाई अलग अलग वेन्च उपलब्ध गराउन नसक्ने सन्देश संसद् सचिवालयले दिएको छ। स्वभाविक रुपमा जान्छ संसद वैठक। अधिवेशन यो आफैमा विशेष छ। मरेर बाँचेको संसद पनि भएकाले। नेकपाको एउटा पक्षले भनेजस्तो प्रतिपक्षी वेन्च नै चाहिन्छ भन्ने गरी संसदले छुटटाउदैन, संसद सचिवालय स्रोतले भन्यो, संसद सचिवालयले निर्वाचन आयोगले तोकेको वाहेक छुटै केही गर्न मिल्दैन। गदैन पनि। दल विभाजन संसदले गर्ने होइन। संसदमा अहिले ६ वटा रो छन्। चारवटा सत्तापक्ष र दुईवटा प्रतिपक्षका लागि छुटटाईएको छ। सभामुखको दायाँतर्फ सत्तापक्ष र वायाँ तर्फ प्रतिपक्ष बस्ने गरी पहिले तय गरिएको हो। सवैभन्दा बायाँको कुनामा जनता समाजवादी पार्टीका सांसद बस्नेछन्। त्यसपछिको रोमा काग्रेसका सांसद। त्यसपछिको रोमा प्रधानमन्त्री र मन्त्रीहरु, त्यसपछि पूर्व प्रधानमन्त्री, त्यसपछिको रोमा पूर्व सभामुख, संविधानसभाका अध्यक्षहरु र अर्को कुनाको रोअमा पनि सत्तापक्षका सांसदरु वस्ने गरी यस अगाडी नै ब्यवस्था मिलाईएको थियो। त्यसमा अहिले कुनै फेरवदल नुहने संसद सचिवालयले स्पष्ट पारेको छ। यसकारण कानुनी रुपमा विभाजन भइनसकेको तर व्यावहारिक रुपमा विभाजनको चक्र पार गरिसकेको नेकपाका सांसद संसदमा कसरी वस्छन् भन्ने पनि चासोको विषय छ। कतै नखुलेका सांसद लालवावु पण्डितले अन्नपूर्ण पोस्ट्सँग भने, संसदीय दल विभाजन नभई विपक्षमा वस्न सम्भव छैन। मिल्दैन पनि। कसैलाई विपक्षमा वस्छु भन्ने लाग्नु त्यो उहाँको मनको कुरा हो। आफुहरु ब्यक्तिगत रुपमा के गर्नुहुन्छ, त्यो उहाहरुको कुरा हो। तर त्यसरी बस्न मिल्दैन। संसद्को बर्खे अधिवेशन असार १७ गते अन्त्य भएको थियो। हिउँदे र बर्खे अधिवेशनको अन्तर ६ महिनाभन्दा बढी हुन नहुने संवैधानिक व्यवस्था छ। तर, सरकारले पुस ५ गते प्रतिनिधिसभा विघटन गरेका कारण पुनस्थापनाको फैसलापछि बैठक बस्न लागेको हो। संविधानअनुसार पुस १८ गते अधिवेशन बोलाउनै पर्ने बाध्यात्मक अवस्थामा सरकारले पुस ५ गते प्रतिनिधिसभा विघटन गरेको थियो। पहिलो बैठकका कार्यसूचीसंसद सचिवालयले प्रकाशन गरेको सम्भावित कार्यसूचीमा शीर्ष नेताहरुले सम्बोधन गर्ने कार्यक्रम उल्लेख छैन। पहिलो बैठकमा संसदमा रहेका दलका नेताहरुले सम्बोधन गर्ने प्रचलन रहेकोमा यसपटक भने त्यो उल्लेख छैन। संसद सचिवालय स्रोतका अनुसार सम्भावित कार्यसूची तयार गर्ने बेलासम्म नेताहरुले सम्बोधन गर्नेबारे कुनै जानकारी आएको छैन। कार्यसूचीमा प्रधानमन्त्रीले संवैधानिक परिषद्सम्बन्धी (पहिलो संशोधन) अध्यादेश पेश गर्ने उल्लेख छ। त्यस्तै गृहमन्त्री रामबहादुर थापाले नेपाल प्रहरी र प्रदेश प्रहरी सम्बन्धी अध्यादेश, सामाजिक सुरक्षा अध्यादेश र तेजाव तथा अन्य घातक रासायनिक पद्धार्थ सम्बन्धी अध्यादेश पेश गर्नेछन्। स्वास्थ्य तथा जनसंख्यामन्त्री हृदयेश त्रिपाठीले औषधि अध्यादेश पेश गर्ने सम्भावित कार्यसूची छ। कानुन, न्याय तथा संसदीय मामिलामन्त्री लिलानाथ श्रेष्ठले बेपत्ता पारिएका व्यक्तिको छानविन, सत्य निरुपण तथा मेलमिलाप आयोगसम्बन्धी अध्यादेश पेश गर्नेछन्। प्रतिनिधिसभा बैठक बस्नुअघि सबै सांसदलाई कोरोना खोप लगाइएको छ। संसद सचिवालयका अनुसार २५५ जना सांसदले खोप लगाएका छन्। प्रधानमन्त्री ओलीले भने आइतबार बिहान त्रिवि शिक्षण अस्पताल पुगेर खोप लगाउने तयारी छ।"
प्रचण्डनेपाल पक्षले गरे प्रतिनिधिसभाको बैठक बहिष्कार,काठमाडौं : पुनर्स्थापित प्रतिनिधिसभाको पहिलो बैठक सत्तारुढ नेपाल कम्युनिस्ट पार्टी (नेकपा) सांसद्ले बहिष्कार गरेका छन् । नेकपाप्रचण्ड नेपाल समूहका सांसद बैठक बहिष्कार गर्दै बाहिरिएका हुन् । सांसद् बाहिरिए पनि सभामुख अग्निप्रसाद सापकोटाले भने बैठकलाई निरन्तरता दिएका छन् । प्रचण्डनेपाल समूहको तर्फबाट सरकारको हैसियत प्रष्ट नभएको भन्दै भीम रावलले नियमित कार्यसूचीमाथि प्रश्न उठाएपछि बैठक बहिष्कार गरेका हुन् ।
अध्यादेश खारेज गर्न माग गर्दै संसद्मा कांग्रेसको घेराउ र नाराबाजी,काठमाडौं : पुनर्स्थापित प्रतिनिधिसभाको पहिलो बैठक प्रमुख प्रतिपक्षी दल नेपाली कांग्रेसले घेराउ र नाराबाजी गरेको छ । सत्तारुढ नेपाल कम्युनिस्ट पार्टी (नेकपा) प्रचण्डनेपाल समूहका सांसद्ले बहिष्कार गरे लगत्तै कांग्रेस सांसद्ले उठेर घेराउ र नाराबाजी गरेका हुन् । कांग्रेसले संवैधानिक परिषद् सम्बन्धी अध्यादेश खारेज गर्न माग गर्दै बैठकमा आपत्ति जनाएको हो । संविधानको भावना विपरित अध्यादेशबाट सरकारले शासन चलाएको भन्दै कांग्रेस सांसद पुष्पा भुसालले बैठकमा आपत्ति जनाएकी हुन् । कानुनमन्त्रीले संवैधानिक परिषद् सम्बन्धी अध्यादेश प्रस्तुत गर्न लागेपछि कांग्रेसका सांसदले सभामुख अगाडिको वेल घेराउ गरेर नाराबाजी गरेका हुन् । असंवैधानिक ढंगले सरकार अगाडि बढेको भन्दै भुसालले आपत्ति जनाइन् । संवैधानिक अंगमा आफू अनुकुल नियुक्ति गर्नका लागि संवैधानिक परिषद् ऐनमा अध्यादेशमार्फत् संशोधन गर्न खोजिएको भन्दै विरोध जनाएकी हुन् ।
अध्यादेश खारेज गर्न माग गर्दै संसद्मा कांग्रेसको अवरोध,काठमाडौं : पुनर्स्थापित प्रतिनिधिसभाको पहिलो बैठक प्रमुख प्रतिपक्षी दल नेपाली कांग्रेसले अवरोध गरेको छ । सत्तारुढ नेपाल कम्युनिस्ट पार्टी (नेकपा) प्रचण्डनेपाल समूहका सांसद्ले बहिष्कार गरे लगत्तै कांग्रेस सांसद्ले उठेर अवरोध गरेका हुन् । कांग्रेसले संवैधानिक परिषद् सम्बन्धी अध्यादेश खारेज गर्न माग गर्दै बैठकमा आपत्ति जनाएको हो । संविधानको भावना विपरित अध्यादेशबाट सरकारले शासन चलाएको भन्दै कांग्रेस सांसद पुष्पा भुसालले बैठकमा आपत्ति जनाएकी हुन् । असंवैधानिक ढंगले सरकार अगाडि बढेको भन्दै भुसालले आपत्ति जनाएकी हुन् । संवैधानिक अंगमा आफू अनुकुल नियुक्ति गर्नका लागि संवैधानिक परिषद् ऐनमा अध्यादेशमार्फत् संशोधन गर्न खोजिएको भन्दै विरोध जनाएकी हुन् ।
प्रचण्ड र नेपालले सभामुख सापकोटालाई भेटे,"काठमाडौं : नेपाल कम्युनिष्ट पार्टी (नेकपा) अध्यक्षद्वय पुष्पकमल दाहाल प्रचण्ड र माधवकुमार नेपालले सभामुख अग्नि सापकोटालाई आइतबार बिहान भेटेका छन् । दुई भागमा विभाजित नेकपाका प्रचण्डमाधव समूहका अध्यक्षद्वयले सभामुखको कार्यकक्षमै पुगेर भेटेका हुन् । सो समूहको संसदीय दलको आन्तरिक बैठकपछि उनीहरुले सभामुखलाई भेटेका हुन् । भेटमा के कस्तो कुरा भयो, त्यो भने बाहिर आएको छैन । प्रतिनिधिसभा पुन: स्थापनापछि पहिलोपटक बस्न लागेको बैठकअघि भएको भेटलाई अर्थपूर्ण दृष्टिकोण हेरिएको छ । आज अपराह्न ४ बजे प्रतिनिधिसभाको बैठक बस्दैछ । गत पुस ५ गते प्रधानमन्त्री केपी शर्मा ओलीले गरेको प्रतिनिधिसभा विगठनको सिफारिस सर्वोच्चले बदर गरेपछि आज बैठक बस्न लागेको हो । बैठकअघि विभिन्न दलले आआफ्नो रणनीति तय गरिरहेका छन् ।"
"संसद् बैठकको संभावित कार्यसूची हटाइयो, राष्ट्रपतिको पत्र र शोक प्रस्ताव मात्रै",काठमाडौं : पुनर्स्थापित प्रतिनिधिसभाको आइतबार बस्ने पहिलो बैठकका लागि तयार गरिएको 'बिजनेस' हटाइएको छ। सम्भावित सबै कार्यसूची हटाएर राष्ट्रपति कार्यालयबाट प्राप्त पत्र पढेर सुनाइने र शोक प्रस्ताव मात्र पारित गर्ने कार्यसूची मात्र कायम राखिएको छ। नेकपाको आन्तरिक विवादले कार्यव्यवस्था परामर्श समितिको बैठक समेत बस्न नसकेपछि संभावित कार्यसूची सभामुख अग्नी सापकोटाको निर्देशनमा हटाइएको हो। बैठक बस्नुअघि कार्यव्यवस्था परामर्श समिति बसेर सभा संचालनबारे सहमति गर्ने र कार्यसूचीलाई अन्तिम रुप दिने चलन छ। नेकपा विभाजित भए पनि कानुनी रुपमा विवादको टुंगो नलागेकोले संसद सचिवालयलाई पनि बैठक व्यवस्थापन गर्न कठिन भएको छ। आइतबारको बैठक शुरु हुनासाथ राष्ट्रपति कार्यालयबाट प्राप्त पत्र पढेर सुनाइने र यसबीचमा निधन भएका १४ जना पूर्व सांसदको निधनमा शोक प्रस्ताव पारित गरेर बैठक टुंगिने जानकारी संसद सचिवालयका प्रवक्ता रोजनाथ पाण्डेले दिए। संसद पुर्नस्थापनापछि आज पहिलो पटक संसदको बैठक बस्दै छ । बैठक आज दिउँसो ४ बजे बस्ने कार्यक्रम तय भएको छ। आइतबार बिहान सभामुख सापकोटासँग भेटेर नेकपाका पुष्पकमल दाहाल प्रचण्ड र माधवकुमार नेपालले छलफल गरेका थिए। पहिलो दिन नै नियमित कार्यसूचीमा जाँदा तनाव हुनसक्ने भन्दै सरकार पक्षको प्रस्तुति हेरेर थप कदम चाल्ने सहमति भएको थियो। अधिवेशनको पहिलो दिन संसदमा प्रतिनिधित्व गर्ने दलका नेताहरूले सुभकामना मन्तव्य दिने चलन भए पनि आन्तरिक विवादका कारण त्यसलाई पनि स्थगित गरिएको छ।
हात लाग्यो हराएको मूर्ति,"काठमाडौं : ललितपुर महानगरपालिका१६ स्थित पट्को टोल। रातको १ बजे। सेतो ल्यान्डक्रुजर गाडी रोकियो। केही मान्छे गाडीबाट ओर्लिए। सरासर नारायण मन्दिरमा भएको वासुदेवकमलाजाको मूर्ति निकाले। गाडीमा राखेर क्षणभरमै अलप भए। स्थानीयका अनुसार सन् १९८४ अर्थात् २०४१ सालतिर उक्त मूर्ति हरायो। पछि थाहा भयो, मूर्ति त अमेरिका पुर्याइएछ। त्यही मूर्ति ३६ वर्षपछि नेपालको हात परेको छ। अमेरिकाको संघीय अनुसन्धान ब्युरो (एफबीआई)का उपसहायक निर्देशक टिमोथी एन ड्युनह्यामले अमेरिकाका लागि नेपाली राजदूत डा युवराज खतिवडालाई शुक्रबार हस्तान्तरण गरेका छन्। उक्त मूर्ति नेपाल ल्याउने प्रक्रिया सुरु भएको छ। झन्डै ६ महिनाअघि अमेरिकी अनुसन्धानकर्ता र पुरातत्वविद्हरूले मूर्ति भेटिएको सूचना दिएका थिए। अमेरिका सरकारले अमेरिकाका लागि नेपाली राजदूतलाई हस्तान्तरण गरेको छ, सम्पदाविद् रवीन्द्र पुरीले अन्नपूर्ण पोस्ट्सँग भने, विगतमा कार्गोबाट ल्याउँदा दुईतीन सातामा आइपुग्थ्यो। यो मूर्तिका सम्बन्धमा परराष्ट्र मन्त्रालयको पहलमा भर पर्छ। सम्पदाविद् पुरीको समूहले नेपालबाट चोरी भई अन्य देश पुर्याइएकामध्ये उत्कृष्ट ५० मूर्तिको रेप्लिका (उस्तै खालको मूर्ति) बनाइरहेको छ। पुरीका अनुसार ९ सय वर्षअघिको प्राचीनता र स्वरूपले पनि महत्वपूर्ण अर्धनारीश्वर (विष्णु र लक्ष्मी) को उक्त वासुदेवकमलाजाको मूर्तिको पनि रेप्लिका बनाइएको छ। करिब दुई महिना लगाएर प्रमाण जुटाएपछि सञ्जय अधिकारीले तयार पारेको निवेदन ललितपुर महानगरपालिकाका मेयर चिरीबाबु महर्जन र १६ नम्बरका वडाध्यक्ष निर्मलरत्न शाक्यले चार महिनाअघि प्रहरीमा उजुरीका रूपमा दर्ता गरेका थिए। मूर्ति फिर्ता गर्न कहाँबाट कुन मन्दिरबाट हराएको हो सोको प्रमाण पनि पेश गर्नुपर्ने प्रावधान छ। संयुक्त राष्ट्रसंघको सदस्यता लिएका देशले मूर्ति भेटिएपछि फिर्ता गर्नुपर्ने हुन्छ। यो प्रावधानले र यसरी फिर्ता हुने प्रचलनले अबका दिनमा किन्ने र बेच्नेहरू पनि तर्सिन्छन् भन्ने हाम्रो बुझाइ छ, पुरीले भने, आजसम्म झन्डै १० वटा मूर्ति फिर्ता आइसकेका छन्। आठ वर्षअघि एकैपटक चारवटा फिर्ता ल्याइएका थिए। यसअघि फिर्ता ल्याइएका मूर्ति छाउनीस्थित राष्ट्रिय संग्रहालयमा राखिन्थे। यसपटक भने ललितपुर महानगरका जनप्रतिनिधिले उक्त मूर्तिलाई जहाँको त्यहीँ पुनःस्थापना गर्ने निर्णय गरेका छन्। मेयर महर्जनले भनेका छन्, यो ललितपुर महानगरको पुरातात्विक सम्पदा हो। त्यस बेला हराएर पनि फिर्ता आउने प्रक्रिया सुरु भएको छ। ल्याउने खर्चकै कारण हाम्रो सम्पदा उतै अड्किँदैन, लागेको खर्च व्यहोर्न तयार छौं। एफबीआई, विज्ञहरू, वासिङ्टन डीसीस्थित दूतावासका कर्मचारी सबैको सत्प्रयासमा मूर्ति फिर्ता ल्याउने प्रक्रिया अघि बढेको पुरीले बताए। टेक्सासको डल्लास म्युजियमले भने पाँच महिनाअघि नै एफबीआईलाई हस्तान्तरण गरेको थियो। मेयर महर्जनले परराष्ट्र मन्त्रालयलाई मूर्ति फिर्ताका लागि प्रक्रिया अघि बढाउन आग्रह गरेका छन्। उक्त मूर्तिबारे लैनसिंह बाङ्देलले आफ्नो किताब स्टोलन इमेजेज अफ नेपालमा उल्लेख गरेका थिए। मूर्तिको उचाइ ३३५ इन्च र चौडाइ १९२५ इन्च रहेको जनाइएको छ। वासुदेवकमलाजा नामक मूर्ति सन् १९८४ मा ललितपुरको नारायण मन्दिरबाट चोरी गरी अवैध रूपमा अमेरिका ल्याइएको रहेछ, मूर्ति ग्रहणपछि दूतावासले उल्लेख गरेको थियो। दूतावासका अनुसार उक्त मूर्तिलाई युनेस्कोको महासन्धिलगायत सबै प्रावधान र प्रक्रिया पूरा गरी नेपाल पठाइनेछ। राजदूत खतिवडाले विशेष समारोहमा भनेका थिए, महत्वपूर्ण उक्त ऐतिहासिक मूर्ति फिर्ता गर्न सहयोग गरेकोमा अमेरिका सरकारलाई धन्यवाद ! सोही समारोहमा अमेरिकी विदेश मन्त्रालयका प्रमुख उपसहायक विदेशमन्त्री एर्भिन मेसिंगाले भनेका थिए, नेपाललाई सांस्कृतिक सम्पदाको संरक्षणमा अमेरिकाको सधै साथ रहनेछ।"
कटुवा पेस्तोलसहित दुईजना पक्राउ,राजविराज : सप्तरीको राजविराजबाट कटुवा पेस्तोलसहित दुई युवक पक्राउ परेका छन् । हातहतियार खरखजाना मुद्दामा ११ महिना कारागारमा थुनामा रहेका सप्तरीको बिष्णुपुर गाउँपालिका७ का २० वर्षीय महेशकुमार शर्मासहित दुई युवक पक्राउ परेको एसपी राजेन्द्रप्रसाद धमलाले बताए । स७ प ९६७० नम्बरको मोटरसाइकल चालक शर्मा र मोटरसाइकलमा सवार बिष्णुपुर गाउँपालिका५ का १९ वर्षीय प्रमोद साहलाई राजविराज नगरपालिका६ बाट पक्राउ गरिएको एसपी धमलाले बताए । विशेष सूचनाका आधारमा जिल्ला प्रहरी र वडा प्रहरी कार्यालय राजविराजको टोलीले उनीहरुलाई पक्राउ गरेको हो । शर्माको साथबाट एक थान कटुवा पेस्तोल र दुई थान गोली बरामद भएको छ । शर्मा यसअघि ०७४ जेठ १३ गते एक थान कटुवा पेस्तोल र सो मा लाग्ने तीन थान गोलीसहित पक्राउ परेका थिए ।
अटो दुर्घटनामा चालकको मृत्यू,इलाम : इलामको सूर्योदय नगरपालिका ९ पान्दाममा अटो पल्टिँदा चालकको मृत्यु भएको छ । आइतबार बिहान पान्दामबाट फिक्कलतर्फ आउँदै गरेको प्रदेश १०१००१ ह ७९०१ नम्बरको अटो अनियन्त्रित भएर पल्टिँदा ४२ वर्षीय चालक सुखमान राईको मृत्यु भएको हो । अटोले थिचेर घाइते भएका उनको उपचारको क्रममा प्राथमिक स्वास्थ्य केन्द्र फिक्कलमा उपचारको क्रममा मृत्यु भएको प्रहरी चौकी फिक्कलका इन्चार्ज जालन्धर बरालले जानकारी दिए । शवलाई अहिले पोष्टमाटमको लागि प्राथमिक स्वास्थ्य केन्द्रमा राखिएको छ । केहि दिनअघि मेची राजमार्गको इलाम नगरपालिका७ तिल्केनि मोडमा अर्का अटो चालकको मृत्यु भएको थियो । इलाम बजार बाट गोलाखर्कतर्फ जाँदै गरेको मे१ह३०२२ नम्बरको अटो अनियन्त्रित भइ बाटोदेखि अन्दाजी १५ मिटर तल झर्दा घाइते भएका इलाम नगरपालिका ९ का २० बर्षिय अबिकल सुन्दासको पनि उपचारका लागि अस्पताल लैजाँदै गर्दा मृत्यु भएको थियो । अटोमा युवा आकर्षण वृद्धि भएपनि अनुभव र दक्षताको अभावको कारण दुर्घटना दर बढेको प्रहरीको भनाइ छ । अघिकांश चालक सवारी चालक अनुमति पत्र नभएपनि अटो सञ्चालन गरिरहेका छन् । इलाममा अटो दुर्घटना भएर चालकको मृत्यु भएपछि प्रहरीले अटोको निगरानी बढाएपनि नियमन गर्न सकेको छैन । स्थानीय सरकारलाई अटोको रुढ परर्मिटको सिफारिस गर्ने अधिकार भएपनि सूर्योदयमा करिब ३८ वटा अटो अस्थायी रुढ पर्मिटको भरमा चलिरहेका छन् ।
हायस र मोटरसाइकल ठोक्किँदा दुईको मृत्यु,विराटनगर : हायस र मोटरसाइकल ठोक्किँदा दुई जनाको मृत्यु भएको छ । पूर्वपश्चिम लोकमार्ग अन्तर्गत मोरङको सुन्दरहरैँचा नगरपालिका८ र ७ को सिमानामा भएको सो दुर्घटनामा थप दुई जना गम्भीर घाइते भएका प्रहरीले जानकारी दिएको छ । काठमाडौंबाट यात्रु लिएर झापाको बिर्तामोडतिर जाँदै गरेको बा ४ ख ६९६ नम्बरको हायस र विपरीत दिशा (पूर्वबाट पश्चिमतर्फ) बाट आउँदै गरेको प्रदेश २०२००१ प ३८७८ नम्बरको मोटरसाइकल एकआपसमा ठोक्किएका हुन् । प्रदेश १ ट्राफिक प्रहरी प्रमुख एसपी सञ्जीव शर्माका अनुसार राति पौने १ बजे भएको दुर्घटनामा मोटरसाइकलमा सवार दुई जनाको मृत्यु भएको हो । मृत्यु हुनेहरुमा मोरङको बेलबारी नगरपालिका११ का २१ वर्षीय अर्जुन न्यौपाने र मनोज कटुवाल रहेका छन् । दुर्घटनामा परेर गम्भीर घाइते भएका उनीहरुको उपचारका क्रममा विराटनगरस्थित कोशी अस्पतालमा ज्यान गएको हो । उनीहरूको पहिचान बिहान ७ बजे मात्रै खुलेको प्रहरीले जनाएको छ । एसपी शर्माका अनुसार दुर्घटनामा परेर हायसका चालक काठमाडौं बस्ने २८ वर्षीय गणेश थापा र सहचालक मोरङ बेलबारीका उत्सव गिरी गम्भीर घाइते भएका छन् । दुवै जनाको विराटनगरस्थित विराट नर्सिङ होम एवं विराटनगर अस्पतालमा उपचार भइरहेको छ । दुर्घटना भएपनि हायसमा यात्रा गरिरहेका १२ जना यात्रु भने सकुशल रहेका छन् । तीव्र गतिमा रहेको मोटरसाइकल सुन्दरहरैँचा८ मा एक्कासि हायसको अगाडिको भागमा ठोक्किएर दुर्घटना भएको प्रत्यक्षदर्शी यात्रुले बताएका छन् । त्यसपछि अनियन्त्रित बनेको हायसले मोटरसाइकललाई घिसारेर दुई सय मिटर पर सडकको दक्षिणतर्फ सुन्दरहरैँचा७ स्थित खेतमा पुर्याएको एसपी शर्माले जानकारी दिए । दुर्घटनापछि मोटरसाइकलमा आगो लागेको थियो । आगोले जलेर मोटरसाइकल पूर्ण रुपमा क्षतिग्रस्त भएको छ ।
बलात्कार आरोपित युवक पक्राउ,"राजविराज: युवतीमाथि बलात्कार गरेको आरोपमा सप्तरीको विष्णुपुर गाउँपालिकास्थित एक युवक पक्राउ परेका छन् । सप्तरीको विष्णुपुर गाउँपालिका५ बोरियाका ३५ वर्षीय मोहम्मद रहमुल मियाँलाई आइतबार प्रहरीले पक्राउ गरेको हो । पक्राउ गरेलगत्तै पत्रकार सम्मेलन गरी प्रहरीले आरीपीलाई सार्वजनिक गरेको हो । अदालतले ०७७ कात्तिक ५ गते पक्राउ पुर्जी जारी गरे पनि फरार रहेका आरोपितलाई घर आएका बेला पक्राउ गरिएको हो । आरोपित दुई सन्तानका बाबु हुन् । पीडित युवतीले आफूमाथि बलात्कार गरी गर्भवती बनाएको भन्दै पीडितले जिल्ला प्रहरी कार्यालय, सप्तरीमा असोज २९ गते उजुरी दिएकी थिइन् । पीडितले जिल्ला प्रशासन कार्यालयमा समेत ०७७ कात्तिक ३ गते उजुरी दिएकी थिइन् । जिल्ला प्रहरी कार्यालयले कात्तिक ४ गते स्वास्थ्य परीक्षण गराउँदा २६ हप्ताको गर्भवती देखिएपछि सोही दिन उजुरी दर्ता गरिएको थियो । पीडित गर्भवतीले राजविराजस्थित गजेन्द्रनारायण सिंह अस्पतालमा कात्तिक १५ गते छोराको जन्म दिएकी छिन् । उनी माइतमै बसेकी छन् ।"
दुर्घटनामा घाइते महन्थको मृत्यु,राजविराज : सप्तरीमा भएको सवारी दुर्घटनामा घाइते भएका रौतहटस्थित राम मन्दिरका महन्थको मृत्यु भएको छ । बिराटनगरस्थित बिराट नर्सिङ अस्पतालमा उपचारका क्रममा रौतहटको देवाही गोनाही नगरपालिका९ घरहरी घर भई ईटवालस्थित राम मन्दिरका महन्थ ६५ वर्षीय ब्रम्हदेव साह भनिने रेखा दासको मृत्यु भएको प्रहरीले जनाएको छ । सप्तरीको शम्भुनाथ नगरपालिका५ तारखोला पुलस्थित पूर्वपश्चिम लोकमार्गमा शुक्रबार राति बा४० प २२१५ नम्बरको मोटरसाइकलले महन्थ दासलाई बाटो काटने क्रममा ठक्कर दिएको थियो । पूर्वबाट पश्चिमतर्फ जादै गरेको मोटरसाइकलले ठक्कर दिएपछि घाइते दासलाई सप्तरीको रुपनी गाउँपालिकास्थित युनिक अस्पतालमा भर्ना गरिएको थियो । थप उपचारका लागि बिराटनगर भर्ना गरिएकोमा उनको मृत्यु भएको डिएसपी भुवनेश्वरप्रसाद साहले बताए । डिएसपी साहका अनुसार प्रहरीले मोटरसाइकल र चालक सप्तरीको शम्भुनाथ नगरपालिका६ का ३० वर्षीय रमजानी मियाँलाई पक्राउ गरेको छ ।
बास्तोलाको शंकास्पद मृत्यु प्रकरणका सबै आरोपी पक्राउ,"विराटनगर : मोरङको उर्लाबारी नगरपालिका५ का ३१ वर्षीय प्रवीण बास्तोलाको शंकास्पद मृत्यु प्रकरणमा जोडिएका सबै आरोपी प्रहरीले पक्राउ गरिसकेको छ । बास्तोलाको हत्या आरोप लागेपछि कर्तव्य ज्यान मुद्दा दर्ता गरिएका सबै ६ जना प्रतिवादीलाई पक्राउ गरिसकेको प्रहरीले जनाएको छ । सबै प्रतिवादीविरुद्ध सरकारी वकिल कार्यालयमार्फत जिल्ला अदालत मोरङमा यसअघि नै कर्तव्य ज्यान मुद्दा दर्ता भइसकेको छ । प्रतिवादीमध्ये पछिल्लो पटक पक्राउ परेका झापाको दमक नगरपालिका१० का ३३ वर्षीय राजेश रणपहेली घटनापछि भागेर बुटवल पुगेको पाइएको छ । बुटवल पुगेर लुकिछिपी बसेको अवस्थामा घटनाका मुख्य अभियुक्त उनलाई पक्राउ गरेर शनिबार साँझ मोरङ ल्याइको मोरङ प्रहरी प्रमुख एसपी सन्तोष खड्काले जानकारी दिए । रणपहेलीलाई आज (आइतबार) जिल्ला सरकारी वकिल कार्यालय मोरङमार्फत अदालतमा पेस गरिने उनले बताए । उनीसँग बयान लिने काम सकिएपछि कानून व्यवसायीबीच थुनछेक बहस भएर अदालतले घटनाका सम्बन्धमा आदेश दिने स्रेस्तेदार राजकुमार दाहालले जानकारी दिए । उनका अनुसार अदालतले रणपहेलीलाई पूर्पक्षका लागि थुनामा पठाउने अर्थात धरौटीमा वा साधारण तारेखमा छाड्नेमध्ये एउटा आदेश दिने छ । घटनाका अर्का अभियुक्त झापा बैगुनधुराका ३१ वर्षीय दिपेश पौडेल दुई साताअघि नै झापाबाट पक्राउ परिसकेको खुलेको छ । आन्दोलनका कारण बास्तोलाको मृत्यु प्रकरण पेचिलो बनिरहेका बेला उनलाई भने मोटरसाइकल चोरी गरेको घटनामा झापा प्रहरीले पक्राउ गरेर चोरी मुद्दामा कारबाही अघि बढाउन अनुसन्धान गरिरहेको पुष्टि भएको हो । पौडेलविरुद्ध चोरी मुद्दामा अनुसन्धान सकिएपछि बास्तोला मृत्यु प्रकरणमा कारबाही अघि बढाउन झापा प्रहरीले उनलाई मोरङ प्रहरीको जिम्मा लगाउने भएको छ । फरार रहेको भन्दै रणपहेली र पौडेलको खोजी मोरङ प्रहरीले गरिरहेको थियो । मोरङ प्रहरीले सबैतिर खोजी तीव्र पारिरहेका बेला यसअघि नै पौडेल पक्राउ परे पनि झापा प्रहरीले जानकारी दिएको थिएन । चोरी मुद्दाको अनुसन्धानका क्रममा उनी बास्तोलाको शंकास्पद मृत्यु प्रकरणमा पनि जोडिएका अभियुक्त भएको खुलेको झापा प्रहरी स्रोतले जानकारी दियो । घटनाका आरोपीमध्ये कानेपोखरी गाउँपालिका७ रमाइलो घर भई उर्लाबारीमा बस्दै आएका १९ वर्षीय सुदीप परियार, मोरङको रतुवामाई नगरपालिका१० का २९ वर्षीय निकेश शिवा भनिने मेहरमान दर्जी, उर्लाबारी९ का ३४ वर्षीय कुमार राई र उर्लाबारी६ का ६० वर्षीय रमेश गिरी यसअघि नै पक्राउ परिसकेका छन् । उनीहरूमध्ये राई र गिरी अदालतले मागेको धरौटी रकम बुझाएर छुटिसकेका छन् । न्यायाधीश लामिछानेकै इजलासले परियार र दर्जीलाई भने पूर्पक्षका लागि थुनामा राख्न आदेश दिएको छ । आदेश अनुसार दुवै जना यसअघि नै कारागार चलान भइसकेको स्रेस्तेदार दाहालले जानकारी दिए । आफ्ना साथीहरू कोठा भाडामा लिएर डेरा बस्ने गरेको उर्लाबारी६ स्थित गिरीको घरमा अघिल्लो रात सुत्न गएका बास्तोलाको शंकास्पद मृत्यु भएको अवस्थामा गत पुस ५ गते शव भेटिएको हो । परिवारका सदस्यले उनको शव उर्लाबारीस्थित गोदावरी अस्पतालमा पाएका थिए । सुतेकै ठाउँमा बेहोस अवस्थामा भेटिएकाले उपचारका लागि पुयाएपछि बास्तोलाको मृत्यु भएको दाबी गरिएको थियो । तर परिवारका सदस्यले भने हत्या भएको भन्दै ६ जनाविरुद्ध किटानी जाहेरी दिएपछि प्रहरीले घटनालाई कर्तव्य ज्यान मुद्दाका रुपमा अनुसन्धान अघि बढाएको हो । रणपहेली प्रतिवादीमध्ये परियारका आफ्नै ठूलो ममिका छोरा (दाजु) हुन् । प्रहरीका अनुसार दर्जी, परियार र पौडेल गिरीको घरमा डेरा बस्थे । आफूसँगै पढेका र अत्यन्तै मिल्ने साथी बास्तोलालाई लिएर रणपहेली पुस ४ मा त्यहाँ पाहुना गएको प्रहरीको भनाइ छ । कोठामा पुग्नुअघि खानपिन गर्ने क्रममा शौरभ होटलका सञ्चालक कुमार राईसँग विवाद भएको देखिएको प्रहरीको भनाइ छ । त्यसपछि साथीको डेरामा पुगेर सबै एउटै कोठामा सुतेकामध्ये बास्तोलाको भने शंकास्पद मृत्यु भएको अवस्थामा शव भेटिएको हो । उर्लाबारीका प्रहरी निरीक्षक उद्धव पोखरेल नेतृत्वको टोलीले कर्तव्य ज्यान मुद्दामा पहिलो पटक अनुसन्धान सक्दा पोस्टमार्टम रिपोर्टबाट मृत्युको कारण खुल्न सकेन । प्रहरीले भने छ जनालाई अभियुक्त बनाएको मिसिल (अनुसन्धान प्रतिवेदन) कर्तव्य ज्यान मुद्दा दर्ताका लागि सरकारी वकिल कार्यालयमा बुझायो । तर वकिल कार्यालयले आवश्यक प्रमाण नपुगेको भन्दै गत माघ २ गते सबैलाई हाजिर जमानीमा छाडेर घटनाको थप अनुसन्धान अघि बढाउन प्रहरीलाई निर्देशन दिएको थियो । त्यसपछि प्रहरी भिसेरा परीक्षण रिपोर्टको पर्खाइमा रह्यो । रिपोर्ट प्राप्त हुनसाथ फागुन २ गते प्रहरीले बुझाए पनि वकिल कार्यालयले अझै आवश्यक देखिएको भन्दै थप प्रमाण जुटाउन निर्देशन दिएर दोस्रो पटकसमेत अदालतमा मुद्दा दर्ता गरेन । मृतकका आफन्तले मुद्दा दर्ता नहुनुको कारण खोजी गरे । त्यस क्रममा प्रहरीमा रहेको कपी मिसिलमा अर्कै व्यक्तिको फोटो भेटिएको भन्दै मृतकका परिवारका सदस्य र आफन्त दुई साताअघि आन्दोलित बनेका थिए । यता वकिल कार्यालय र अदालतमा रहेको सक्कली मिसिलमा भने मृतककै फोटो रहेको पाइएको छ । प्रहरीले भुलवश कपी मिसलमा अर्कैैको फोटो परे पनि गम्भीर ढङ्गले घटनाको अनुसन्धान गरिएका कारण कुनै लापरबाही नभएको प्रष्टिकरण पत्रकार सम्मेलन गरेरै दिनु पयो । त्यतिबेलासम्ममा घटनालाई कमजोर बनाएर दोषीलाई उन्मुक्ति दिन खोजिएको भन्दै सुरु भएको आन्दोलन सामाजिक सञ्जालमार्फत निक्कै भाइरल बनिसकेको थियो । एसपी खड्काका अनुसार मृतकको भिसेरा परीक्षण रिपोर्टले भ्वाइलेन्ट एपेक्सिया भनेका कारण श्वासप्रश्वास अवरुद्ध बनाएर प्रवीणको हत्या गरिएको निष्कर्ष निकालिएको हो । मुद्दामा आवश्यक पर्ने सबै प्रमाण संकलन गरेर मिहिन ढङ्गले अनुसन्धान गरिएका कारण यस घटनामा प्रहरीको कुनै कमजोरी एवं लापरबाही नरहेको जानकारी खड्काले दिए । मिसिल दुई पटकसम्म बुझाउँदा पनि मुद्दा दर्ता नहुनु प्रहरीको लापरबाही र कमजोरी हैन । प्रहरी अनुसन्धान गर्ने निकाय मात्रै भएकाले मुद्दा दर्ता वकिल कार्यालयले गर्ने हो, प्रहरी स्रोतले भन्यो, अनुसन्धानलाई थप मजबुत बनाउन वकिल कार्यालयले निर्देशन दिनु पनि गलत हैन । तर दोषीलाई उन्मुक्ति दिन खोजिएको आरोप लगाएर आन्दोलन गर्ने नाममा घटनालाई अतिरञ्जित गर्दै प्रहरीको अनुसन्धानलाई कमजोर पुष्टि गराउने प्रयत्न भयो ।"
दुर्गम वस्तीमा सेनाको स्वास्थ्य शिविर,"महेन्द्रनगर : गाउँमा सेनाको निशुल्क स्वास्थ्य शिविर आउने थाहा पाएपछि कञ्चनपुरको दुर्गम वस्ती भीमदत्तनगरपालिका९ खल्लाकी ६५ वर्षीया नारुदेवी शनिबार बिहानै ब्रह्मदेवस्थित सिद्धनाथ माध्यमिक विद्यालयमा पुगिन्। घरको आर्थिक अवस्था कमजोर भएका कारण नारुदेवीले आँखा जचाउन पाएकी थिइनन् । शनिबार नेपाली सेनाको निशुल्क स्वाथ्य शिविर गाउँमै पुगेपछि उनले आँखा जाँचपछि आफू निकै खुसी भएको बताइन् । 'आँखा कमजोर छन् मान्छे चिन्न सक्दैन। घरमा रासन किन्न ठिक्क हुन्छ आँखा जचाँउन पैसा भएन, उनले भनिन्,' श्रीमान र छोराले मजदुरी गरेर कमाएको पैसा घर खर्चमै ठिक्क हुन्छ ।' उनले गत चैत्रमा आखा जाँचका लागि महेन्द्रनगर आँखा अस्पताल आउने योजना बनाएपनि कोरोना महामारीका कारण उपचार गर्न नसकेको बताइन् । करिब ५ वर्षदेखिको आँखा जचाउन नपाएकी नारुदेवी गाउँमै निशुल्क आँखा जाँचपछि खुसी छिन् । '५ वर्षपछि बल्ल आज आखा जचाउने अवसर मिल्यो, रुदेवीले खुसी 'दै भनिन्,'डाक्टरसाब जुगौजुग बाचिरहुन ।' त्यसैगरी भीमदत्तनगरपालिका९ ब्रह्मदेवकी कमला विष्ट पनि गाउमै निशुल्क स्वास्थ्य सेवा पाएपछि खुसी छिन् । श्वासप्रश्वास र जिउ दुख्ने समस्या भएकाले जचाउन आएको बताइन् । 'उपचार गराउन महहेन्द्रनगर बजार जानुपर्ने बाध्यता छ, बजार गए धेरै खर्च हुन्छ,' उनले भनिनु, पैसा पनि बचत भयो सेवा पनि पायौं । कञ्चनपुरस्थित श्रीनं २५ बाहिनि अड्डा भगतपुर ब्यारेकले नेपाली सेना दिवसको अवसरमा सप्ताहव्यापी स्वास्थ्य शिविर आयोजना गरेको छ । श्रीनं २५ बाहिनि अड्डा भगतपुर ब्यारेकका बाहिनिपति कृष्णबहादुर जीसीले सेना दिवसको अवसरमा साताव्यापी स्वास्थ्य शिविर आयोजना गरेको जानकारी दिए । उनले कञ्चनपुरको दुर्गम वस्तीमा रहेका निम्न आयस्तर भएकाहरुलाई लक्षित गरी स्वास्थ्य शिविर आयोजना गरेको बताए । राउटे समुदाय,वादी समुदाय र न्युन आयस्तर भएका वस्ती छनोट गरेर स्वास्थ्य शिविर सञ्चालन गरिएको हो। बाहिनिपति कृष्णबहादुर जीसीले भने, 'यहाँबाट रिफर भएका बिरामीलाई महाकाली अस्पताल र गेटा आँखा अस्पतालमा समेत उपचारमा सहयोग गर्छौ।' शनिबार भीमदत्तनगरपालिका९ मा ७ सय २६ जनाले स्वास्थ्य सेवा लिएका छन् । सेनाले ब्रह्मदेवका रहेका लोपोन्मुख राउटे र वादी समुदायलाई खाद्यान्न, झुल र कम्बल समेत वितरण गरेको छ । स्वास्थ्य शिविरमा प्रसूति, आँखा, दात, ल्याब सेवा, इसिजी, भिडियो एक्सरे, जनरल फिजिसियन सेवा प्रदान गरिएको सेनाले जनाएको छ । नेपाली सेनाका सहसेनानी डा पौडेलले शिविरमा जोर्नी दुख्ने, पाठेघर र तल्लोपेट दुख्ने, छालासम्बन्धिका साथै दम, पत्थरीलगायतका रोगका बिरामीले सेवा लिएको बताए ।"
नारायणगढमुग्लिन सडक आजदेखि दिउँसो एकहप्ता बन्द,काठमाडौं : पहिरो रोकथामको बाँकी काम सम्पन्न गर्नका लागि नारायणगढमुग्लिन सडकखण्ड एक हप्ता दिउँसो बन्द गरिने भएको छ। आइतबारदेखि २९ गतेसम्म एक हप्ता दिउँसो सडक बन्द गर्न लागिएको हो। नारायणगढमुग्लिन सडक आयोजनाले सूचना जारी गर्दै सडकखण्डअन्तर्गत चारकिलोमा पहिरो रोकथामका आवश्यक बाँकी काम सम्पन्न गर्नका लागि सडक बन्द गर्न लागिएको जनाएको छ। सडकखण्डमा बिहान १०:३० देखि दिउँसो ३:०० बजेसम्म दुईतर्फी आवागमन बन्द रहने आयोजनाका इञ्जिनीयर सविना रानाभाट जानकारी दिए। उनले अत्यावश्यक सेवाबाहेक सबै सवारी साधन रोकिने बताए। गत असार पहिलो हप्ता पहिराले बगाएको क्षेत्रमा काम गरिने रानाभाटले जानकारी दिए। सडकखण्डमा ८५ प्रतिशत पहिरो रोकथामको काम सकिएको आयोजनाले जनाएको छ। सो अवधिमा नारायणढतर्फबाट गएका सवारी साधनलाई जलबिरेमा र मुग्लिनतर्फबाट आएका सवारी साधनलाई शान्तिबजारमा रोकिने छ। उक्त अवधिमा वैकल्पिक सडकमार्ग प्रयोग गर्नसमेत नारायणगढमुग्लिन सडक आयोजनाले अनुरोध गरेको छ। वैकल्पिक सडक प्रयोग गर्न नमिल्नेहरुले धैर्यधारण गरी लेन अनुशासन पालना गरी ट्राफिक प्रहरी र कर्मचारीको अनुशासन पालन गर्न भनिएको छ।

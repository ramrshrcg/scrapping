शीर्षक,विवरण
सेनापतिको भ्रमण : भारत के सन्देश दिन खोज्दैछ ?,"काठमाडौं : भारतका सेनापति मनोज मुकुन्द नरवाणे कात्तिक १९ गते नेपाल भ्रमणमा आउने निश्चित भएको छ । भारतका २८ औं सेनाध्यक्ष नरवाणेको तीनदिने भ्रमणका लागि जंगीअड्डाले विशेष तयारीसहित कार्यक्रम पनि सार्वजनिक गरेको छ। नेपालका प्रधानसेनापति पूर्णचन्द्र थापाको निम्तामा हुन लागेको यो औपचारिक सद्भावना भ्रमण हो। नक्सा प्रकरणपछि दुई देशबीचको सम्वाद र सम्बन्ध सहज हुन नसकिरहेका बेला हुन लागेको सेनापतिको यो भ्रमणलाई निकै महत्वका साथ हेरिएको छ। सेनापति भ्रमणको पूर्वसन्ध्यामा भारतीय गुप्तचर संस्था 'रिसर्च एन्ड एनालाइसिस विङ' (रअ) प्रमुख सामन्तकुमार गोयलको आकस्मिक काठमाडौं यात्राले सेनापतिको भ्रमण अर्थपूर्ण हुनसक्ने संकेत दिएको छ। रअ प्रमुखको आकस्मिक काठमाडौं यात्रा र उच्चस्तरीय परामर्शपछि उत्पन्न भूराजनीतिक तरंगको पृष्ठभूमिमा हुन लागेको यो भ्रमण नियमित निरन्तरता मात्र होइन। सेनापतिले भारतीय संस्थापनको महत्वपूर्ण सन्देश बोकेर काठमाडौं आउने अनुमान राजनीतिक र कुटनीतिक दुवै वृत्तमा गरिएको छ। रअ प्रमुखको काठमाडौं परामर्श र सेनापतिको भ्रमणमार्फत भारतले चिसिएको सम्बन्ध सुधारका लागि सन्देश दिन खोजेको विश्लेषण गरिएको छ। सेनापतिको काठमाडौं यात्रालाई भूराजनीतिक नजरबाट नियालिएको छ। अमेरिकासँगको रणनीतिक साझेदारीमा जोड दिएको भारतको चीनसँग तनाव बढिरहेको छ। दक्षिण एसियामा आफ्नो सामरिक प्रभाव कायम तथा विस्तार गर्न पनि भारतका लागि नपालको साथ र सद्भाव महत्वपूर्ण मात्र होइन, अपरिहार्य हुँदै गएको छ। अमेरिकी विदेशमन्त्री र रक्षामन्त्रीको भर्खरैको दिल्ली यात्रा, टु प्लस टु उच्चस्तरीय वार्ता र सैन्य सम्झौताले दक्षिण एसियाको भूराजनीतिमा नयाँ तरंग पैदा गरेको छ। लद्दाख भीडन्त र बढ्दो तनावको पृष्ठभूमिमा भएको सैन्य सम्झौतालाई चीनले स्वभाविक रुपमा लिएको छैन। गत जुनमा भारत र चीनको सिमा क्षेत्रम लद्दाखमा भएको भिडन्तमा २० जना भारतीय सैनिकको ज्यान गएको थियो। नयाँ नक्सा प्रकरणपछि भारतबाट उच्चस्तरका अधिकारी नेपाल भ्रमणमा आउन लागेको पहिलोपटक हो। यसअघि गत कात्तिक ५ गते भारतीय वायु सेनाको विशेष विमान चढेर काठमाडौं आएका रअ प्रमुख गोयलले प्रधानमन्त्री तथा अन्य अधिकारीसँग अनौपचारिक परामर्श गरेका थिए। सेनापतिको भ्रमण निर्धारित भइसकेको अवस्थामा राजनीतिक नेतृत्वको मुड अनि काठमाडौंको माहोल बुझ्न उनी सुटुक्क नेपाल आएका हुन्। भारतीय सेनाका सेनाध्यक्ष नरवाणे नेपालमा रहँदा उच्चस्तरको राजनीतिक भेटवार्ता हुनेछ। सेनापति नरवाणेले राष्ट्रपति विद्यादेवी भण्डारी,प्रधानमन्त्री केपी शर्मा ओली,रक्षामन्त्री ईश्वर पोखरेल र समकक्षी सेनापति पूर्णचन्द्र थापासँग भेटवार्ता गर्ने कार्यक्रम तय भएको छ । तीन दिने नेपाल भ्रमणको क्रममा सेनापति नरवाणेले राष्ट्रपति विद्यादेवी भण्डारीबाट मानार्थ प्रधानसेनापतिको उपाधी ग्रहण गर्ने विशेष कार्यक्रम छ। भारतका सेनापतिले नेपाली सेनाको र नेपालका सेनापतिले भारतीय सेनाको मानार्थ महारथी उपाधि ग्रहण गर्ने परम्पराअनुसार यो भ्रमण तय गरिएको छ। सेनापति पूर्णचन्द्र थापाले भारतीय सेनाको मानार्थ महारथी उपाधि ग्रहण गरिसकेका छन्। नरवाणे सेनाअध्यक्ष भएपछि उनको यो पहिलो नेपाल भ्रमण हो। यसअघि नै भारतीय सेनापतिको भ्रमणको तयारी भएको थियो । तर कोरोना संक्रमण तथा अन्य कारणले गर्दा भ्रमण स्थगित भएको थियो। सामान्यतया: भारतीय सेनापति नेतृत्व समालेपछि केही महिनामै नेपाल भ्रमणमा आउने र मानार्थ महारथीको उपाधि ग्रहण गर्ने प्रचलन थियो। तर उनी सेनापति भएको एक वर्ष बढी भइसक्दा पनि कोरोना संक्रमण तथा दुई देशबीच उत्पन्न तनावका कारण भ्रमणको तयारी पटकपटक भए पनि स्थगित हुँदै आएको थियो। सेनापतिको भ्रमण र भेटघाटले राजनीतिक र प्रशासनिक तहका जारी संवादहिनता अन्त्य गर्न सहयोग पुग्ने अपेक्षा गरिएको छ। भारतले अतिक्रमित गरेको कालापानी, लिपुलेक र लिम्पियाधुरा समेटिएको नयाँ नक्सासहितको संविधान संशोधन पारित गरेपछि भारतले यसमा अप्रशन्नता व्यक्त गरेको थियो। त्यसपछि नेपाल भारतबीच राजनीतक तथा कुटनीतिक स्तरमा सम्वाद लगभग अवरुद्ध भएको छ। सेनाध्यक्ष नरवाणेको नेपाल भ्रमण दुई देशबीच चिसिएको सम्बन्ध सुधारका लागि एउटा अवसर हुनसक्ने भन्दै त्यसलाई विशेष सतर्कताका साथ उपयोग गर्नुपर्ने सुझाव विज्ञहरूले सरकारलाई दिएका छन्।नेपाल भारतबीचको सम्बन्धमा सैन्य कुटनीतिको महत्वपूर्ण भूमिका रहँदै आएको छ। त्यसैले यो भ्रमणलाई चिसिएको सम्बन्ध सुधारको संकेतको रुपमा लिन सकिन्छ, नेपाल भारतबीचको सुरक्षा तथा कुटनीतिक मामिला नियालिरहेका एक विज्ञले बताए। नेपालसँग कुनै पनि परामर्श र सहमति बिना भारतले नेपाली भूमि लिपुलेक हुँदै चीनको मानसरोबार जाने सडक बनाएर वैशाख २६ गते उद्घाटन गरेको थियो। भारतका रक्षमन्त्री राजनाथ सिंले लकडाउनको अवसर छोपेर भिडियो कन्फेरेन्समार्फत उद्घाटन गरेपछि यसको नेपालमा व्यापक विरोध तथा आलोचना गरेको थिए। त्यसको प्रतिक्रियामा भारतीय सेनाका प्रमुखनरवणेले चीनतर्फ इशारा गर्दै तेश्रो देशको आडमा नेपालमा उक्त विरोध भएको हुनसक्ने धारणा राखेका थिए। त्यो अभिव्यक्तिले उनी विवादमा तानिएका थिए। पछि उनले आफ्नो अभिव्यक्ति सच्चाएका थिए। दुई देशबीच राजनीतिक तहमा उत्पन्न असमझदारी तथा तनावको छाया सैन्य सम्बन्धमा नपरोस् भन्नेमा दुवैतर्फका सैनिक नेृतृत्व सचेत देखिएका छन्। दुई देशका सेनाबीच निकै लामो र गहन सम्बन्ध एवं आदान प्रदान छ। सन् १९५० को दशकदेखि दुवै देशले छिमेकी सेनापतिलाई मानार्थ सेना प्रमुखको उपाधि दिने प्रचलन छ। यो निरन्तर चल्दै आएको छ। यसलाई दुई देशबीचको सैन्य भाइचाराको महत्वपूर्ण कडीका रुपमा लिने गरिएकोछ। नेपाली सेनाले प्रयोग गर्ने हतियार तथा गोलीगठ्ठाजस्ता घातक र अरू गैरघातक सैन्य सामग्रीहरू भारतबाट आपूर्ति हुने गरेको छ। नेपाली सेनाको तालिम, शिक्षा, सूचना तथा संस्थागत विकासमा भारतले निरन्तर महत्वपूर्ण सहयोग गर्दै आएको छ। दुवै देशका सैनिक अधिकारीहरू एक अर्काको देशमा तालिमका लागि आउने जाने क्रम पनि निरन्तर हुँदै आएको छ। त्यसैगरी नेपाली प्रभाभारतीय सेनामा सातवटा गोर्खा रेजिमेन्ट अन्तर्गत लगभग ४० वटा बटालियन रहेका र त्यसमा ४० हजारभन्दा बढी नेपाली वा नेपाली मूल भएका व्यक्तिहरू कार्यरत रहेका छन्।"
"तितेपातीबाट तेल उत्पादन सुरु, बजार मूल्य लिटरको ७ देखि १० हजारसम्म","बेंसीसहर : लमजुङको क्व्होँलासोंथर गाउँपालिका८ घाम्राङबेसीमा तितेपातीको व्यवसायिक तेल उत्पादन सुरु गरिएको छ । हिमालयन हर्बो सेन्टर घाम्राङ लमजुङले तेल उत्पादन सुरु गरेको हो । मिदीम नदी किनारमा मेसिन जडान गरी तितेपातीबाट तेल उत्पादन थालिएको हो । हिमालयन हर्बो सेन्टरका अध्यक्ष गमप्रसाद गुरुङले ६ सय केजी तितेपातीबाट एक लिटर तेल उत्पादन हुने बताए । कम्पनीले स्थानीयसँग प्रतिकेजी चार रुपैयाँमा तितेपाती खरिद गर्ने गरेको छ । गुरुङका अनुसार सो मेसिन जडान गर्नका लागि २६ लाख रुपैयाँ खर्च लागेको छ । १४ लाख रुपैयाँ डिभिजन वन कार्यालय लमजुङबाट अनुदान प्राप्त भएको र बाँकी रकम कम्पनीका सञ्चालकले लगानी गरेका छन् । पातीको तेल अमेरिका, जापान, युरोपमा बिक्री गरिन्छ । तेलको बजार मूल्य प्रति लिटर ७ देखि १० हजार रुपैयाँ रहेको छ । तीतेपातीसँगै रोजमरी, तुलसी, जेनेमियमको उत्पादन थाल्ने कम्पनीको लक्ष्य छ । कम्पनीले नै नर्सरी स्थापना गरी विरुवा उत्पादन गरेर खेती गर्न चाहने किसानलाई वितरण गर्ने गरेको छ ।"
२४ घण्टामा २३ सय ६४ संक्रमित थपिए : मृतकको संख्या ९ सय नाघ्यो,काठमाडौं : पछिल्लो २४ घण्टामा नेपालमा २३६४ जनामा कोरोना भाइरस (कोभिड१९) संक्रमण पुष्टि भएको छ । ९ हजार ७६९ जनाको पीसीआर परीक्षण गर्दा १३ सय ८० पुरुष र ९८४ महिला गरेर २३ सय ६४ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ । नेपालमा कोरोना संक्रमितको संख्या १ लाख ६४ हजार ७१८ पुगेको छ । जसमध्ये पछिल्लो २४ घण्टामा तीन हजार ३८ डिस्चार्ज भएसँगै कोरोना जित्नेको संख्या १ लाख २४ हजार ८३२ पुगेको छ । मन्त्रालयका अनुसार २४ घण्टामा १७ जनाको मृत्यु भएको छ । योसँगै कोरोनाले मृत्यु हुनेको संख्या ९०४ पुगेको छ ।
नेपालको कूटनीतिक मर्यादामा भारतले धावा बोल्यो : पूर्वराजदूत उपाध्याय,"कपिलवस्तु : भारत सरकारले नेपालसँगको कूटनीतिक तहको सम्बन्धलाई हस्तक्षेपकारी भूमिका निर्वाह गर्दै अघि बढेको भारतका लागि नेपालका पूर्वराजदूत दीपकुमार उपाध्यायले बताएका छन्। दिपावलीको अवसरमा नेपाल प्रेस युनियन कपिलवस्तुले तौलिहवामा गरेको पत्रकार भेटघाट कार्यक्रममा बोल्दै पूर्वराजदूत उपाध्यायले चर्को राष्ट्रवादको भाषण गर्ने वर्तमान केपी ओली नेतृत्वको सरकार कूटनीतिक पहलमा असफल भएको बताए। केही दिन अघि मात्रै भारतीय गुप्तचर संस्थाका प्रमुखले सुटुक्क आएर प्रधानमन्त्री ओलीलाई भेट्नु कूटनीतिक मर्यादा विपरित हो, उनले भने, पूर्वराजदूत उपाध्यायले भने, अरु छिमेकी राष्ट्रहरु श्रीलंका, बंगलादेश लगायतसँग भारतले प्रधानमन्त्री तहमा छलफल गर्न सक्ने तर नेपालसँग महामारीको बाहानामा गुप्चतरी संस्थाको माध्ययमबाट कुरा गर्न खोज्नु पटक्कै सुहाएन। उनले यो भेट कूटनीतिक मर्यादा विपरित भएको बताए। हामी कूटनीतिमा असफल भयौं। यसले अन्तर्राष्ट्रिय जगतमा नेपाल सरकारको छविलाई झुकाएको छ, उनले भने। भारतले आफ्ना एजेन्सी र प्रशासनका माध्ययमबाट मात्रै नेपाल सरकारसँग वार्ता संवाद अघि बढाउँदै आएको छ। राजनीतिक तथा कूटनीतिक पहलमा खासै भारतीय पक्षबाट जोड दिएको पाइएन, पूर्वराजदूत उपाध्यायले भने, राजनीतिक र कूटनीतिक सम्बन्धलाई बलियो बनाउन नेपाल सरकारका तर्फबाट पनि ठोस पहल आवश्यक छ। सरकारले आफ्ना दुई ठूला छिमेकीसँग आफ्नो कूटनीतिक सम्बन्ध मजबुत बनाउन नसकेका कारण यस्तो परिस्थिति भोग्नु परेको उनको भनाइ छ। नेपाल भारतबीचको सीमा विवाद जटिल अवस्थामा पुगेको उनको भनाइ छ। यसको समाधानका लागि नेपाली जनताको चासो हुँदाहुँदै नेपाल सरकारको पहलमा भारतीय पक्षबाट विवाद सुल्झाउन कुनै संकेत नदेखिएको उनले बताए। विवाद समाधानको साटो भारतले कूटनीतिक मर्यादा विपरित संवाद अघि बढाएको छ, उपाध्याय भन्छन्, यसले नेपालको हित हुँदैन।"
शुक्रबार कांग्रेस केन्द्रीय समितिको बैठक : महाधिवेशन सार्ने तयारी ?,"काठमाडौं : नेपाली कांग्रेस केन्द्रीय कार्यसमितिको बैठक शुक्रबार बस्ने भएको छ। बैठक पार्टीको केन्द्रीय कार्यालय ललितपुरमा अपराह्न १ बजे बस्ने कांग्रेसले जनाएको छ। पार्टीको आगामी १४ औं महाधिवेशनको तयारी सन्दर्भमा हुने उक्त बैठकमा केन्द्रीय कार्यसमितिका पदाधिकारी, केन्द्रीय सदस्यहरु तथा आमन्त्रित केन्द्रीय सदस्यलाई उपस्थित हुन पार्टीले अनुरोध गरेको छ।कांग्रेसले फागुन ७ देखि १० गतेसम्म पार्टीको १४औं महाधिवेशन गर्ने गरी तालिका सार्वजनिक गरे पनि अहिलेसम्मको तयारीले त्यो संभावना निकै कमजोर देखिएको छ। अधिकाँश नेताहरूले फागुनमा संभव नहुने भन्दै मिति सार्न सुझाव दिएका छन्। संभवत: शुक्रबारको बैठकमा महाधिवेशनको कार्यतालिका परिवर्तनबारे छलफल भएर निर्णय हुनेछ। महाधिवेशनको मिति सर्ने लगभग निश्चितजस्तै भएको एक केन्द्रिय सदस्यले अन्नपूर्ण अनलाइनसँग बताए। असार १३ गतेको केन्द्रीय समितिको बैठकले संशोधित कार्यतालिका पारित गरेको थियो।संशोधित कार्यतालिका अनुसार ०७७ पुस ६ मा गाउँ र नगर वडा अधिवेशन गर्ने, पुस ८ मा गाउँ र नगरपालिका अधिवेशन गर्ने, पुस ११ मा प्रदेश सभा क्षेत्रीय अधिवेशन गर्ने, पुस १३ मा प्रतिनिधि सभा क्षेत्रीय अधिवेशन (एक मात्र निर्वाचन क्षेत्र भएका जिल्ला अधिवेशन) गर्ने, पुस १६ मा (एकभन्दा बढी प्रतिनिधि सभा निर्वाचन क्षेत्र भएको जिल्लामा) अधिवेशन गर्ने, माघ ६ मा प्रदेश अधिवेशन गर्ने र फागुन ७ देखि १० सम्म काठमाडौंमा केन्द्रीय महाधिवेशन गर्ने गरी निर्धारण गरिएको थियो। महाधिवेशनको क्यालेन्डअनुसार न क्रियाशिल सदस्यता वितरण तथा नेतृत्व चयनको प्रकृया अघि बढ्न सकेको छ न त यसको व्यवस्थापकीय तयारी सुरु भएको छ। महाधिवेशको क्यालेन्डसँगै चर्केको आन्तरिक किचलोले पनि तयारी प्रभावित भएको छ। कोरोना संक्रमणको महामारीले गर्दा पनि कार्यतालिकाअनुसार स्थानीय तहमा काम हुन सकेको छैन। पहिले नै सक्नुपर्ने संगठन समायोजनको काम अझै सकिएको छैन ।असार मसान्तभित्र पार्टीको अन्तरिम संरचना समायोजनका काम सकाउने अनि साउन मसान्तभित्रै क्रियाशील सदस्यता नविकरण र वितरणको काम सकाउने भनिएको थियो। यी दुवै काम सकिएको छैन। मंसिर २५ सम्म नयाँ क्रियाशील र नवीकरण सदस्यको नामावली केन्द्रीय सभापतिलाई बुझाउने र मंसिर मसान्तभित्र केन्द्रीय कार्यालयले केन्द्रीय सभापतिबाट प्रमाणित क्रियाशील सदस्यताको नामावली अन्तिम सूची केन्द्रीय निर्वाचन समितिलाई बुझाउने उल्लेख गरिएको छ। यो कार्यतालिका अनुसार क्रियाशिल सदस्यताको काम सकिने संभावना छैन। रामचन्द्र पौडेलसहितको असन्तुष्ट पक्षले क्रियाशील सदस्यतासहित १४औं महाधिवेशन स्वच्छ, निष्पक्ष हुनेमा आशंका व्यक्त गर्दै केन्द्रीय कार्यालय सानेपामा विरोधपत्र दर्ता गराइसकेको छ। नेता पौडेल, महामन्त्री शशांक कोइराला, पूर्वमहामन्त्री प्रकाशमान सिंहसहितका २७ केन्द्रीय सदस्यको हस्ताक्षसहितको विरोधपत्र दर्ता गराउँदै आफ्ना माग पूरा नभए विरोधका थप कार्यक्रम सञ्चालन गर्ने घोषणा गरेका छन् । विधानअनुसार वर्तमान केन्द्रीय समितिको ४ वर्षको कार्यकाल गत फागुनमै सकिएको छ। विधानको व्यवस्थाअनुसार एक वर्ष कार्यकाल थप गर्दै १४औं महाधिवेशन फागुन ७ देखि गर्ने भनी गत माघ १३ गते बसेको केन्द्रीय समिति बैठकले निर्णय गरेको थियो। अतिरिक्त एक वर्ष कार्यकाल बढाउन पाउने पार्टी विधानको सुविधा उपयोग गर्दै आएको कांग्रेसले फागुनमा महाधिवेशमा महाधिवेशन गर्न नसके संवैधानले दिएको विशेष मौका गुहार्नुपर्ने अवस्था आउनसक्छ। एक वर्ष म्याद थप्दा पनि हुन नसके विशेष परिस्थितिमा थप छ महिनामा महाधिवेशन गर्नसकिने संवैधानिक व्यवस्थाको बाटो हेरेर कांग्रेस महाधिवेशनको मिति सार्ने आन्तरिक छलफलम लागेको छ। संविधानले दिएको त्यो सुविधा प्रयोग गर्दा भदौंसम्म महाधिवेश गर्ने नयाँ कार्यतालिकासहितको नयाँ मिति ल्याउन सक्नेछ। संविधानले दिएको अन्तिम मौकाको संघारमा महाधिवेशन मिति तय गर्दा विशेष परिस्थितिका कारण फेरि सार्नुपर्ने अवस्था आए त्यसले ठूलो नैतिक प्रश्न खडा हुने र पार्टीको कानुनी अस्तित्व नै विवादमा पर्ने वैशाख वा जेठ भन्दा पर महाधिवेशन सार्न नहुनेमा कांग्रेस नेताहरुको जोड देखिन्छ। कोरोना संक्रमण कम नभए संवैधानिक संकट टार्न कसरी महाधिवेशन गर्ने भन्ने विकल्पमा पनि छलफल भइरहेको छ।"
धुलिखेल अस्पतालमा थप दुई संक्रमितको मृत्यु,काभ्रे : धुलिखेल अस्पतालमा थप दुई कोरोना संक्रमितको मृत्यु भएको छ। अस्पतालमा उपचरत ७० वर्षीय महिला र ५५ वर्षीय पुरुषको बिहीबार मृत्यु भएको जिल्ला कमाण्ड पोष्टका डा नरेन्द्रकुमार झाले जानकारी दिए। उनीहरु दुवैजना धुलिखेल नगरपालिकाका हुन्। काभ्रे जिल्लामा कोरोना संक्रमणबाट अहिलेसम्म ३० जनाको मृत्यु भएको जिल्ला कमाण्ड पोष्टले जनाएको छ। २० पुरुष र १० महिलाको कोरोनाकै कारण मृत्यु भएको हो। मृत्यु हुनेमध्ये अन्य ८ पुरुष र ३ महिला जिल्ला बाहिरका छन्। बिहीबार काभ्रेमा २९ जना नयाँ संक्रमित थपिएका छन्। जिल्लामा १५ सय ६२ जना पुगेको जिल्ला स्वास्थ्य कार्यालयले जनाएको छ। संक्रमितमध्ये ९ सय ५४ पुरुष र ६ सय ८ पुरुष छन्।
जुवा खेलिरहेका पाँचजना नगदसहित पक्राउ,"नुवाकोट : चाडपर्वको वहानामा नुवाकोटको पिपलटारमा जुवा खेलिरहेको विशेष सूचनाको आधारमा प्रहरीले बिहीबार एक घरमा छापा मारेको छ । जिल्ला प्रहरी कार्यालय नुवाकोटबाट गएको टोलीले एक घरमा छापा मार्दा तास खेलिरहेका पाँच जनालाई नगदसहित पक्राउ गरेको हो । विदुर नगरपालिका५ का गोविन्द न्यौपानेको घरबाट तास खेलिरहेका पाँच जनालाई नगद १२ हजार रुपैयाँसहित पक्राउ गरिएको प्रहरी नायव उपरीक्षक हरिबहादुर वलीले जानकारी दिए । उनीहरुलाई नुवाकोट जिल्ला अस्पताल त्रिशूलीमा स्वास्थ्य परीक्षण गरेर हिरासतमा राखिएको वलीले जानकारी दिए । डीएसपी वलीका अनुसार तास खेलिरहेका बेला पक्राउ पर्नेमा घरधनी गोविन्द न्यौपाने, स्थानीय रामबहादुर कुमाल, मुनिराज गजुरेल र श्याम चित्रकार रहेका छन् । उनका अनुसार घटनाका सम्बन्धमा थप अनुसन्धान भइरहेको छ । चाडपर्वको समयमा तास खेलिरहेका विशेष सूचनाका आधारमा प्रहरीले न्यौपानेको घरमा छापा मारेको थियो । डीएसपी हरिबहादुर वलीका अनुसार घरधनी गोविन्द न्यौपानेकी पत्नी वडा सदस्य हुन् । न्यौपानेले आफ्नै घरमा लामो समयदेखि तास खेलाउने गरेको भन्दै स्थानीयले प्रहरीमा उजुरी दिएका थिए । पक्राउ परेका जुवाडेहरुलाई जिल्ला प्रहरी कार्यालय विदुर लगिएको छ । जुवाडेलाई समात्न गएको प्रहरीको टोलीलाई केही व्यक्तिले अवरोध गरेको प्रहरीले जनाएको छ । यसअघि, पनि न्यौपानेको घरमा दुइ वर्ष अघि जुवाडेको टोली पक्राउ परेको स्थानीयको भनाइ छ । सो समयमा विभिन्न पद र शक्तिको आडमा जुवाडेलाई छाडिएको स्थानीयले गुनासो गरेका थिए ।"
प्लाज्मा थेरापीको कोरोना जित्नेको रगत संकलन पुनः सुरु,"भक्तपुर : कोरोना भाइरस संक्रमितहरुको प्लाज्माथेरापी उपचारको लागि नेपाल रेडक्रस सोसाइटी भक्तपुर जिल्ला शाखाले संक्रमण जितेकाहरुको रगत संंकलन पुनः सुरु गरेको छ। कोरोना भाइरस संक्रमण भएर गम्भीर अवस्थामा पुगेका बिरामीहरुको प्लाज्माथेरापीमार्फत उपचार हुँदै आएको छ। सोही उपचारको लागि संक्रमण जितेकाहरुको रगत पुनः संकलन गरिएको जिल्ला शाखाका सभापति मनोजकुमार थापाले जानकारी दिए। उनले बुधबारमात्रै बागमती प्रदेश सांसद शशिजंग थापासहित तीन जना संक्रमण जितेकाहरुको रगत संकलन गरिएको बताए। भक्तपुर क्षेत्र नं २ क का प्रदेश सांसद थापालाई समेत कोरोना भाइरस संक्रमण भएको थियो। उनले कोरोना भाइरस संक्रमण भई गम्भीर अवस्थामा पुगेका बिरामीहरुको जीवन रक्षा गर्न आफूले रगत दिएको सुनाए। उनी स्वयंस्फूर्त रुपमा रगत दिन भक्तपुर रेडक्रस पुगेका थिए। मेरो कारण कसैको जीवन बच्छ भने किन रगत नदिने ?, प्रदेश सांसद थापाले भने, अरु संक्रमितहरुले पनि रगत दिनुपर्छ। रक्तदान महादान हो। बुधबार थापासँगै नेपाल औषधि व्यवसायी संघ भक्तपुरका अध्यक्ष नारायणप्रसाद भुसाल र पत्रकार लीला श्रेष्ठले रगत दिएका छन्। बुधबारसम्म भक्तपुर रेडक्रसले ९ जना संक्रमण जितेकाहरुको रगत संकलन गरी प्लाज्मा तयार गरिएको भक्तपुर रेडक्रसका सभापति थापाले बताए। भक्तपुर रेडक्रसले गएको भाद्र २१ गतेदेखि प्लाज्मा तयार गर्न संक्रमितको रगत संकलन थालेको थियो। त्यसपछि स्वास्थ्य मन्त्रालयले चिकित्सकको सिफारिसविना संक्रमण जितेकाको रगत संकलन नगर्न निर्देशन दिएपछि रगत संकलन कार्य रोकिएको सभापति थापाले बताए। पछि भक्तपुर अस्पतालका चिकित्सकहरुको सिफारिसको आधारमा गएको सोमबारदेखि पुनः संक्रमण जितेकाहरुको रगत संकलन थालेका हौं, उनले भने, अब यसलाई निरन्तरता दिन्छौं। अहिलेसम्म कोरोना भाइरस संक्रमणको कुनै खोप तथा औषधि पत्ता लागेको छैन। तर संक्रमण भएर निको भएकाहरुको रगतको प्लाज्मा गम्भीर संक्रमितलाई दिँदा निको हुन थालेपछि अहिले प्लाज्माथेरापी गर्ने क्रम बढेको छ। प्लाज्माथेरापीको लागि रगत संकलन गर्न भक्तपुरका संक्रमण जितेकाहरुको सूची तयार गरिएको भक्तपुर रेडक्रसका मन्त्री परशुराम पाण्डे बताए। संक्रमित तथा उनको परिवारको मागको आधारमा सूचीकृत संक्रमण जितेकाहरुबाट रगत लिएर प्लाज्मा वितरण गरिने व्यवस्था मिलाइएको उनको भनाइ थियो। चिकित्सकहरुका अनुसार कोरोना भाइरस संक्रमण जितेकाहरुको रगतमा रोगप्रतिरोधी क्षमता विकास भइसकेको हुन्छ। त्यसैले उक्त रगतमा भएको प्लाज्मा अर्को संक्रमित व्यक्तिलाई दिँदा संक्रमणलाई चाँडै जित्ने उनीहरु बताउँछन्। उनीहरुको अनुसार यसरी प्लाज्माको लागि रगत दिनेहरु कोरोना भाइरस संक्रमणलाई जितेको १५ दिन पूरा भएको हुनुपर्छ। भक्तपुर रेडक्रसका अनुसार दैनिक ३४ जना संक्रमित र संक्रमितका आफन्तले प्लाज्मा थेरापीको लागि रगत आवश्यक भएको भनी सम्पर्क गर्ने गरेका छन्।"
भक्तपुरमा दुई दिनमा ५ संक्रमितको मृत्यु,भक्तपुर : भक्तपुरमा कोरोना भाइरस संक्रमणको कारण २ दिनमा ५ जनाको मृत्यु भएको छ। यससँगै भक्तपुरमा कोरोना भाइरस संक्रमणको कारण मृत्यु हुनेको संख्या ६९ पुगेको छ। जसमा पुरुष ४७ र महिला २२ रहेका छन्। स्वास्थ्य कार्यालय भक्तपुरका प्रमुख कृष्ण मिजारले मंगलबार २ पुरुष र बुधबार थप २ पुरुष र एक महिलाको कोरोना भाइरस संक्रमणको कारण मृत्यु भएको जानकारी दिए। भक्तपुरमा कोरोना भाइरस संक्रमणको कारण भएको मृत्युदर समग्र नेपालको भन्दा दोब्बर रहेको छ। बिहीबारसम्म भक्तपुरमा कोरोना भाइरस संक्रमणका कारण भएको मृत्युदर १२३ प्रतिशत रहेको छ। जबकि नेपालको मृत्युदर ०६ प्रतिशतमात्रै छ। भक्तपुरमा बिहीबार ४० पुरुष र ३२ महिला गरी ७२ जना नयाँ संक्रमित थपिएका छन्। तर स्वास्थ्य मन्त्रालयले भक्तपुरमा ९७ जना नयाँ संक्रमित थपिएको जनाएको थियो। स्वास्थ्य कार्यालयका अनुसार बिहीबारसम्ममा भक्तपुरमा कोरोना भाइरस संक्रमितको संख्या ५ हजार ५ सय ९६ जना पुगेको छ। जसमा ३ हजार एकसय ७५ पुरुष र २ हजार ४ सय २१ महिला रहेका छन्। ६७३३ प्रतिशत संक्रमित डिस्चार्ज भक्तपुरमा कोरोना भाइरस संक्रमण जित्नेहरुको संख्यामा उल्लेख्य सुधार आएको छ। बिहीबारसम्ममा भक्तपुरका ६७३३ प्रतिशत संक्रमित डिस्चार्ज भएका छन्। स्वास्थ्य कार्यालय भक्तपुरका अनुसार बिहीबारसम्म २ हजार ८१ पुरुष र एकहजार ६ सय १८ महिला गरी ३ हजार ६ सय ९९ जना कोरोना भाइरस संक्रमण जितेर डिस्चार्ज भएका छन्। कार्यालयका प्रमुख मिजारले बिहीबारसम्म भक्तपुरमा एकहजार ८ सय २८ सक्रिय संक्रमित रहेको बताए। जसअनुसार एकहजार ४७ पुरुष र ७ सय ८१ महिला संक्रमित रहेको उनको भनाइ छ। ८३१९ प्रतिशत होम आइसोलेसनमा प्रमुख मिजारले बुधबारसम्म सक्रिय संक्रमितमध्ये ८३१९ प्रतिशत संक्रमित होम आइसोलेसनमा रहेको जानकारी दिए। उनका अनुसार ९ सय ७५ पुरुष र ७ सय ७२ महिला गरी एकहजार ७ सय ४७ जना होम आइसोलेसनमा बसेका हुन्। सक्रिय संक्रमितमध्ये २ सय २२ पुरुष र एकसय ३१ महिला गरी ३ सय ५३ जना अस्पताललगायतको आइसोलेसनमा रहेको स्वास्थ्य कार्यालयले जनाएको छ।
तस्करसँगको झडपमा प्रहरीको गोली लागेर बालक गम्भीर घाइते,"वीरगन्ज : बाराको सुवर्ण गाँउपालिका वडा नम्बर २ कबहीगोठमा बुधबार बेलुकी तस्करलाई सघाउने स्थानीय र प्रहरीबीच भएको झडपमा गोली लागेर एक बालक गम्भीर घाइते भएका छन्। प्रहरीले चलाएको गोली लागेर कबहीगोठका चन्देश्वर यादवका छोरा १४ वर्षीय रन्जन यादव गम्भीर घाइते भएका हुन्। टाउकोमा गोली लागेका रन्जनको वीरगन्जस्थित नारायणी बयोधा अस्पतालमा उपचार भइरहेको छ। झडपमा स्थानीयको ढुंगामुढाबाट प्रहरी नायव निरीक्षकसहित ३ जना प्रहरी पनि घाइते भएका छन्। स्थानीयको ढुंगाुमढाबाट प्रहरी नायव निरीक्षक वीरेन्द्र गिरी, एक जना हवल्दार र एक जना जवान घाइते भएको जिल्ला प्रहरी कार्यालय बाराका प्रहरी निरीक्षक सुरेन्द्र यादवले जानकारी दिए। घाइते तीनै जना प्रहरीको कलैयास्थित जिल्ला अस्पतालमा उपचार भइरहेको छ। घाइते प्रहरीमध्ये प्रहरी नायव निरीक्षक गिरीको अवस्था भने गम्भीर रहेको प्रहरी निरीक्षक यादवले जानकारी दिए। भारतबाट राजश्व छलेर ल्याइएका आठ बोरा प्याजसहितका ४ वटा मोटरसाइकल सोमबार साँझ इलाका प्रहरी कार्यालय कबहीगोठले नियन्त्रणमा लिएको थियो । कबहीगोठ प्रहरीले नियन्त्रणमा लिएको तस्करीको प्याज बुधबार बेलुकी कलैयास्थित जिल्ला प्रहरी कार्यालयमा ल्याउने क्रममा तस्कर र स्थानीयले प्रहरीमाथि आक्रमण गर्दै प्रहरीको गाडीमा तोडफोड गर्न थालेपछि झडप भएको हो। स्थिति निन्त्रणमा लिन भन्दै प्रहरीले गोली चलाउँदा सडक छेउमा बसेका रन्जनको टाउकोमा गोली लागेको हो। प्रहरी निरीक्षक यादवले भने स्थिति निन्त्रणमा लिन प्रहरीले १२ राउण्ड हवाइ फायर गर्दा हुलुमुलमा परेका बालक रन्जनलाई गोलीको छर्रा लागेको बताएका छन्।"
कञ्चनरूपमा कोभिड अस्पताल,"राजविराज : सप्तरीको कञ्चनरूप नगरपालिकाका प्रमुख बसन्तकुमार मिश्रले जनताको स्वास्थ्य नै सबैभन्दा महत्वपूर्ण भएकाले जनतालाई कसरी स्वास्थ्य राख्ने भन्नेमा नगरपालिका लागि परेको बताएका छन्। कञ्चनरूप नगरपालिका८ स्थित प्राथमिक स्वास्थ्य केन्द्रमा निर्माण गरिएको अस्थायी कोभिड१९ अस्पतालको बिहीबार उद्घाटनपछि आफ्नो मन्तव्यका क्रममा नगर प्रमुख मिश्रले सो कुरा बताए। नेपाल सरकारले अस्पताल नभएका स्थानीय तहमा न्युनतम पाँच बेडको कोभिड१९ अस्पताल सञ्चालन गर्ने निर्देशन भए अनुसार अस्पताल सञ्चालनमा ल्याएको भन्दै मिश्रले नगरपालिकाले स्वास्थ्य क्षेत्रलाई उच्च प्राथमिकतामा राखी काम गरिरहेको बताए। नगरप्रमुख मिश्रले प्राथमिक स्वास्थ्य केन्द्रमा केही दिनमै आकस्मिक सेवा र सर्पदंशको उपचार सेवासमेत सुरु गर्न लागिएको जानकारी दिए। सप्तरीका प्रमुख जिल्ला अधिकारी शंकरहरी आचार्यले कोभिड१९ को संक्रमण रोकथामका लागि कञ्चनरूप नगरपालिकाले सुरुदेखि नै सचेत भएर काम गरेकोे र हाल अस्पताल सञ्चालनमा ल्याएकोमा धन्यवादसमेत दिए। अस्पताल निर्माणका लागि नेपाल सरकारले १० लाख रूपैयाँको सहयोग गरेको तथा आवश्यक सामग्री खरिद गर्न र कर्मचारी व्यवस्थापनका लागि नगरपालिकाले सहयोग गरी पाँच बेडको कोभिड अस्पताल स्थापना गरिएको नगरपालिकाको स्वास्थ्य शाखाका सहसंयोजक डम्बरप्रसाद गुप्ताले जानकारी दिए। कोभिड अस्पतालमा एक डाक्टर, दुई स्टाफ नर्स र एकजना कार्यालय सहयोगी रहने छन्। कोभिड१९ को संक्रमण बढ्न थालेपछि नेपाल सरकारले प्रत्येक स्थानीय तहमा क्वारेन्टाइन निर्माण गर्न दिएको निर्देशन अनुसार यस अघि नगरपालिकाको विभिन्न वडामा क्वारेन्टाइन बनाएको थियो भने एउटा आइसोलेशन केन्द्रसमेत सञ्चालनमा ल्याएको छ। नगरपालिकाका निमित्त प्रमुख प्रशासकीय अधिकृत नवराज खडकाको अध्यक्षतामा भएको उद्घाटन कार्यक्रममा कञ्चनरूप नगरपालिका उपप्रमुख निरु पोखरेल, जिल्ला स्वास्थ्य कार्यालय सप्तरीका निमित्त कार्यालय प्रमुख दुनियालाल यादव, नगरपालिका प्रवक्ता राजकुमार साह, नेकपाका बच्चुलाल चौधरी, जसपाका सुदम्बर यादव, प्राथमिक स्वास्थ्य केन्द्र कञ्चनरूपका प्रमुख डाक्टर संजीवकुमार झा, स्वास्थ्य शाखाका सुरेन्द्रप्रसाद यादव, कोभिड१९ सीआइसिटी टिम संयोजक विकासकुमार गुप्ता, बहुक्षेत्रीय पोषण कार्यक्रमकी स्वयमसेवीका सुशीला चौधरी लगायतका वक्ताहरूले शुभकामना दिए।"
रवि लामिछाने दम्पतीलाई कोरोना संक्रमण,"काठमाडौं : सञ्चारकर्मी रवि लामिछाने र उनकी पत्नी निकिता पौडेललाई कोरोना भाइरस संक्रमण देखिएको छ । आफू र पत्नी निकितालाई संक्रमण भएको लामिछानेले बिहीबार सामाजिक संजालमार्फत जानकारी दिएका छन्। मंगलबार रातीबाट हल्का ज्वरो आएपछि बुधबार पीसीआर परीक्षण गराउँदा आफूहरुमा कोरोना संक्रमण देखिएको लामिछानेले जनाएका छन्। 'गत मंगलबार रातीबाट हल्का ज्वरो आएपछि हिजो पीसीआर टेष्ट गर्दा, म र निकिता दुवैमा कोरोना पोजेटिभ देखिएको छ । हामी दुवैको स्वास्थ्य सामान्य छ । केही पेशागत क्रियाकलापले र केही आफ्नै लापरबाहीले संक्रमण भएको हुन सक्दछ । घरमा हामी दुई मात्र छौं त्यसैले धेरै समस्या छैन तर घरमा वृद्धअवस्थाका सदस्यहरु हुनेले चाहिँ बिल्कुल लापरबाही नगरौं,'उनले फेसबुकमा लेखेका छन्।"
विगत जस्तो रहेन दसैँको रौनक,"काठमाडौँ : राजधानी काठमाडौँमा विगत वर्षमा जस्तो बडा दसैँको रौनक भेट्न सकिँदैन। कोरोना भाइरसको बढ्दो सङ्क्रमणका कारण नेपालीले राष्ट्रिय पर्वका रुपमा मनाउने दसैँमा चहलपहल बढ्न नसकेको हो। सहर विकास हुँदै गरेको राजधानीको ग्रामीण भेगमा गतवर्षको दसैँमा टोलैपिच्छेका चौतारी, चोक एवं सार्वजनिक स्थलमा लिङ्गे, जाँते र रोटे पिङ हालेर चचहुई गर्दै खेल्ने मानिसको भीड भेटिन्थ्यो। तर यस वर्ष भने पिङ भेट्न नसकिएको कागेश्वरी मनोहरा५ की मनीषा सिम्खडाले बताइन्। साना बच्चाका लागि केही घरको छतमा साना पिङ हालेर खेलाएको दृश्य देखिन्छ। सार्वजनिक स्थलमा पिङ हाल्दा भीड बढी हुने र कोरोनाको महामारी फैलने डरले सांस्कृतिक खेलको आनन्द लिनबाट मानिस बञ्चित भएका छन्। गोकर्णेश्वर नगरपालिका३ स्थित पर्यटकीय स्थल तारेभीरमा भने स्थानीयवासी दसैँमा पिङ खेलेर रमाइरहेका भेटिन्छन्। पिङमा रम्ने काठमाडौँका अन्य क्षेत्रका मानिस यस वर्ष भने सामाजिक सञ्जालमा व्यस्त छन्। धेरैको चाहना नयाँ नयाँ टिकटक बनाएर पोष्ट गर्नतिर गएको छ। आपसमा भेटघाट गर्न पनि मानिस डराएका छन्। रोनाबाट बच्न नजिकको आफन्तकहाँ मात्र पुगेर मान्यजनबाट आशीर्वाद लिएका मानिस राजधानीकै एक कुनाबाट अर्को कुनामा जान सकेका छैनन्। निजी सवारी हुनेहरु आफन्तकहाँ पुगेपनि सार्वजनिक यातायात प्रयोग गरेर जानेहरु बढ्दो सङ्क्रमणबाट हिँड्न तर्सिएका छन्। सामाजिक सञ्जालद्वारा मान्यजनबाट आशीर्वाद लिएर चित्त बुझाएको चन्द्रागिरी१ का रामचन्द्र भण्डारीले बताए। त्रासकै बीच यस वर्ष राजधानी बाहिर जाने सवारीमा पनि विगत वर्षमा जस्तो भीड भएको छैन। टीका, जमरासहित आशीर्वाद लिने क्रम जारी सुरक्षित रुपमा नजिकका आफन्तकहाँ पुगेर टीका र जमरा सहित मान्यजनबाट आशीर्वाद ग्रहण गर्ने क्रम आज आश्विन शुक्ल त्रयोदशीको दिन पनि जारी रहको छ। यो क्रम आश्विन शुक्ल पूर्णिमाका दिन अखिल बलि पूर्ति नभएसम्म जारी रहने नेपाल पञ्चाङ्ग निर्णायक समितिले जनाएको छ। केही मानिसले कात्तिक महिनामा परेको दसैँमा टीका लगाउनुहुन्न भनी सामाजिक सञ्जाललगायत माध्यमबाट चलाएको हल्लामा कुनै शास्त्रीय सत्यता नरहेको समितिको ठहर छ। समितिका अध्यक्ष प्रा डा रामचन्द्र गौतमले चान्द्रमास अनुसार अहिले पनि आश्विन शुक्ल पक्ष नै रहेकाले त्यस्तो हल्लाका पछि नलाग्न सबैमा आह्वान गरेका छन्। हाम्रा चाड पर्व, तिथि, श्राद्ध चान्द्रमास अनुसार मनाइन्छ, यसैले अहिले कोजाग्रत पूर्णिमासम्म कोरोना भाइरस सङ्क्रमण नफैलने गरी सुरक्षित रुपमा टीका ग्रहण गर्न शुभ छ, सौरमास अनुसार कात्तिकमा दसैँ परेको यो पहिलोपटक होइन, यस वर्षमात्र किन यसरी हल्ला गरियो ? यसको खोजी गर्नु जरुरी छ, भ्रमको पछि नलागौँ, उनले भने। पछिल्लो समय मौलिक संस्कृतिमाथि आक्रमण गर्न चलाइने यस्ता हल्लाका पछि नलागी सांस्कृतिक पर्वको शास्त्रीय मान्यता बुझेर त्यसअनुसार अघि बढ्न धर्मशास्त्रविद्हरुले आम मानिसमा आह्वान गरेका छन्। वैदिक सनातनी परम्परामाथि भ्रम फैलाउन विगत केही वर्षदेखि मौलिक धर्म, संस्कृति लक्षित हल्ला चलाउने क्रम जारी रहेकाले सचेत हुन नेपाल संस्कृत विश्वविद्यालय वाल्मीकि विद्यापीठ धर्मशास्त्र विभागका प्रमुख प्रा डा देवमणि भट्टराईको भनाइ छ।"
आफैंले चलाएको ट्याक्टरले च्यापेर चालकको मृत्यु,दार्चुला : दार्चुलामा आफैंले चलाएको ट्याक्टरले च्यापिएर चालकको मृत्यु भएको छ। जिल्लाको अपिहिमाल गाउँपालिका५ घोडेभित्तामा ट्याक्टरले च्यापिएर दाङका ३२ वर्षीय प्रेम थापाको मृत्यु भएको जिल्ला प्रहरी कार्यालय दार्चुलाका सूचना अधिकारी भास्कर चन्दले बताए । लटिनाथानबाट मकरीगाड हाइड्रो पावरमा सिमेन्ट लैजाने क्रममा उनलाई आफैंले चलाएको ट्याक्टरले च्यापेको थियो । ट्याक्टर रोकेर शौचका लागि सडक किनारमा गएका थापाको अचानक गुडेको ट्याक्टरले च्यापेर घटना स्थलमै मृत्यु भएको चन्दले बताए ।
"तितेपातीबाट तेल उत्पादन सुरु, बजार मूल्य लिटरको ७ देखि १० हजारसम्म","बेंसीसहर : लमजुङको क्व्होँलासोंथर गाउँपालिका८ घाम्राङबेसीमा तितेपातीको व्यवसायिक तेल उत्पादन सुरु गरिएको छ । हिमालयन हर्बो सेन्टर घाम्राङ लमजुङले तेल उत्पादन सुरु गरेको हो । मिदीम नदी किनारमा मेसिन जडान गरी तितेपातीबाट तेल उत्पादन थालिएको हो । हिमालयन हर्बो सेन्टरका अध्यक्ष गमप्रसाद गुरुङले ६ सय केजी तितेपातीबाट एक लिटर तेल उत्पादन हुने बताए । कम्पनीले स्थानीयसँग प्रतिकेजी चार रुपैयाँमा तितेपाती खरिद गर्ने गरेको छ । गुरुङका अनुसार सो मेसिन जडान गर्नका लागि २६ लाख रुपैयाँ खर्च लागेको छ । १४ लाख रुपैयाँ डिभिजन वन कार्यालय लमजुङबाट अनुदान प्राप्त भएको र बाँकी रकम कम्पनीका सञ्चालकले लगानी गरेका छन् । पातीको तेल अमेरिका, जापान, युरोपमा बिक्री गरिन्छ । तेलको बजार मूल्य प्रति लिटर ७ देखि १० हजार रुपैयाँ रहेको छ । तीतेपातीसँगै रोजमरी, तुलसी, जेनेमियमको उत्पादन थाल्ने कम्पनीको लक्ष्य छ । कम्पनीले नै नर्सरी स्थापना गरी विरुवा उत्पादन गरेर खेती गर्न चाहने किसानलाई वितरण गर्ने गरेको छ ।"
मुकेश हत्या प्रकरण : आठ दिनपछि सरकारी वकिल कार्यालय मार्फत जाहेरी दर्ता,"वीरगन्ज : पर्साको बिन्दवासी गाउँपालिका कमिटी सचिव मुकेश चौरसीयाको हत्यामा संलग्नविरुद्ध जाहेरीसहितको निवेदन बिहीबार सरकारी वकिलको कार्यालयमार्फत जिल्ला प्रहरी कार्यालय पर्सामा दर्ता भएको छ। चौरसीयाको हत्या भएको आठौं दिनपछि बिहीबार मृतकका भाइ महेश चौरसीयाले घटनामा संलग्न १२ जनाविरुद्ध कारवाहीको माग गर्दै जाहेरीसहितको निवेदन दर्ता गराएका हुन्। प्रहरीले सिधै जाहेरी लिन नमानेपछि बिहीबार सरकारी वकिलको कार्यालयमार्फत जाहेरी दर्ता भएको हो। महेशले दर्ता गराएको जाहेरीमा मुकेशको हत्यामा संविधानसभाका पूर्वसदस्य एंव नेकपाका नेता राजकुमार गुप्तासहित १२ जनाको नाम उल्लेख छ। पर्साकी प्रहरी उपरीक्षक गंगा पन्तले बिहीबार मृतकका भाइ महेशले सरकारी वकिल कार्यालयमार्फत जिल्ला प्रहरी कार्यालय पर्सामा जाहेरीसहितको निवेदन दर्ता गराएको बताइन्। निवेदनमाथि अनुसन्धान गरेर कारबाही प्रक्रिया अगाडि बढाइने उनले बताइन्। मुकेश हत्या प्रकरण : जाहेरीबाट नेताको नाम हटाउन प्रहरीको दबाब, वीरगन्जमा दैनिक प्रदर्शन सरकारी वकिल कार्यालयका वकिल पदम कार्कीले मृतकका भाइ महेशले लिएर आएको जाहेरी सहितको निवेदन जिल्ला प्रहरी कार्यालय पर्सामा दर्ता भएको बताए। जहेरीमा संविधानसभाका पूर्वसदस्य राजकुमार गुप्तासहित १२ जनाको नाम रहेको कार्कीले बताए। यसअघि मुकेशको मृत्यु भएकै दिन गत शुक्रबार मृतकका भाइ महेशले जाहेरी लिएर जिल्ला प्रहरी कार्यालयमा जाँदा प्रहरीले जाहेरी दर्ता गर्न अस्वीकार गरेको थियो। त्यसपछि जाहेरी दर्ताको माग गर्दै एकसातादेखि वीरगन्जमा प्रदर्शन हुँदै आएको थियो। बुधबार मृतकका आफन्त र नेकपाका नेता कार्यकर्ताले प्रदर्शन गर्दे जिल्ला प्रशासन कार्यालयमा पुगेर ज्ञापनपत्र बुझाएपछि प्रमुख जिल्ला अधिकारी अस्मान तमाङगले जाहेरी दर्ता हुने आश्वासन दिएका थिए। सीडीओको आश्वासन अनुसार नै बिहीबार जिल्ला सरकारी वकिल कार्यालय मार्फत आएको जाहेरी सहितको निवेदन जिल्ला प्रहरी कार्यालय पर्साले दर्ता गरेको हो। मुकेशको हत्या कसरी ? गत बिहीबार पर्साको विन्दवासीनी गाउँपालिका ५ प्रसौनीभाठामा नेकपाको नवनिर्वाचित गाउँपालिका कमिटीको शपथ ग्रहण कार्यक्रम थियो। मुकेश, कमिटीको सचिवमा निर्वाचित भएका थिए। तर कार्यक्रममा पार्टीकै एक पक्षलाई नबोलाइएका कारण असन्तुष्ट उक्त पक्षले कार्यक्रमस्थलमा पुगेर बिथोल्ने प्रयास गर्यो। त्यही विषयलाई लिएर विवाद हुँदा दुई पक्षबीच झडप भयो। झडपमा हिर्काइएको बासले मुकेशको टाउँको फुट्यो । घाइते मुकेशलाई तत्कालै उद्धार गरेर वीरगन्जस्थित एसएल न्यूरो अस्पतालमा पुर्याइयो। तर, उनको उपचारकै क्रममा शुक्रबार बिहान ९ बजे मृत्यु भयो।"
जाजरकोटका पहिरो पीडितलाई रेडक्रसको पाँच लाख ८० हजार सहयोग,"जाजरकोट : जाजरकोटको बारेकोटका पहिरो पीडितलाई रेडक्रसले नगद पाँच लाख ८० हजार रुपैयाँ राहत वितरण गरेको छ । अन्तर्राष्ट्रिय रेडक्रस महासंघको सहयोगमा बाढीपहिरो प्रभावितका लागि सहयोग कार्यक्रम अन्र्तगत नेपाल रेडक्रस सोसाइटीले बारेकोटका पहिरो पीडित एक सय ४० परिवारलाई नगद राहत वितरण गरेको हो । बाढी पहिरोका कारण ज्यान गुमाएकाहरुका परिवार, घर भत्किएका र पहिरोको उच्च जोखिममा परेका एक सय परिवारलाई पाँच हजारका दरले पाँच लाख नगद वितरण गरिएको नेपाल रेडक्रसका मन्त्री धिरेन्द्रबहादुर शाहले बताए । पहिरोले आंशिक क्षति भएका ४० परिवारलाई दुई हजारका दरले ८० हजार नगद रकम वितरण गरिएको उनले बताए । दशैँको बेला बाढीपहिरो पीडितलाई रेडक्रसले नगद सहयोग गरेर धेरै राम्रो काम गरेको गाउँपालिका अध्यक्ष महेन्द्र शाहले बताए । खानेकुरा नपाएर निराश भएका पहिरो पीडितलाई रेडक्रसको नगद राहतले दशैँ मनाउन ठुलो सहयोग गरेको अध्यक्ष शाहको भनाइ छ । पीडित परिवारले पनि नगद रकम पाएको खुसी व्यक्त गरेका छन् । पहिरोमा आमाबाबु सहित परिवारका चार सदस्य गुमाएर एक्लै बाँचेका बारेकोट ४ सार्कीटोलका कृष्ण सार्कीले रेडक्रसलाई धन्यवाद दिए । दशैँमा मिठोमसिनो किन्न नगद रकमले सहयोग गरेको उनको भनाइ छ । कार्यक्रम अन्र्तगत विस्थापित परिवारका लागि शौचालय निर्माण, सामाजिक मनोपरामर्श सेवा, सरसफाई जनचेतना, महिला बालबालिका तथा जेष्ठ नागरिकका लागि परामर्श सेवा लगायत कार्यक्रम संचालन भइरहेका छन् । गत असार २५ गते बारेकोटमा गएको पहिरोमा परी ११ जनाको मृत्यु भएको थियो भने तीन जना बेपत्ता छन् । बाढी पहिरोबाट एक हजार बढी परिवार प्रभावित भएका थिए । यसअघि रेडक्रसले बारेकोटमा चार सय बढी परिवारका लागि त्रिपाल, कम्मल लगायत गैरखाद्य सामग्री वितरण गरेको नेपाल रेडक्रस सोसाइटी जाजरकोटका सभापति हरिबहादुर बस्नेतले बताए ।"
बाँकेमा उपचाररत २३ कोरोना संक्रमितको अवस्था गम्भीर,"बाँके : बाँकेमा रहेका दुई कोरोना विशेष अस्पतालमा उपचाररत २३ सङ्क्रमितको अवस्था गम्भीर रहेको छ । भेरी अस्पताल नेपालगञ्जमा १६ जना र शिक्षण अस्पताल कोहलपुरमा उपचाररत ७ गरी २३ सङ्क्रमितको अवस्था गम्भीर रहेको जिल्ला स्वास्थ्य कार्यालय बाँकेका कोरोना स्रोत व्यक्ति नरेश श्रेष्ठले जानकारी दिए। उनका अनुसार, गम्भीर बिरामीमध्ये, एकजनाको भेन्टिलेटरमा र २२ जनाको आइसियुमा उपचार भइरहेको छ । भेरी अस्पतालको आइसोलेसनमा ५२ जना र शिक्षण अस्पताल कोहलपुरको आइसोलेसनमा ३४ गरी ८६ जना कोरोना बिरामीको उपचार भइरहेको छ । उपचाररत ८६ बिरामीमध्ये, २३ जना गम्भीर, ४१ जना मध्यम र २२ जना सामान्य बिरामी रहेको श्रेष्ठले बताए। बाँकेमा १७७ जना सङ्क्रमित होम आइसोलेसनमा स्वास्थ्य लाभ गरिरहेका छन् । बाँकेमा हालसम्म तीन हजार ४० जनामा कोरोना सङ्क्रमण देखिएकोमा ३० जनाको मृत्यु भइसकेको छ भने दुई हजार ७१२ जना उपचार पश्चात निको भएका छन् । जिल्लामा हाल २९८ जना सक्रिय सङ्क्रमित रहेको जिल्ला स्वास्थ्य कार्यालय बाँकेका कोरोना स्रोत व्यक्ति श्रेष्ठले जानकारी दिए। रासस"
उपत्यकामा मात्र थपिए १६ सय १५ कोरोना संक्रमित,"काठमाडौं : पछिल्लो २४ घण्टामा काठमाडौं उपत्यकामा मात्र १६ सय १५ जना कोरोना भाइरस (कोभिड१९) संक्रमित थपिएका छन् । काठमाडौं १३ सय ३८, ललितपुरमा १ सय ८० र भक्तपुरमा ९७ जना कोरोना संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ । काठमाडौं जिल्लामा मात्र ५९ हजार २३४ संक्रमण पुष्टि भएको छ भने अहिलेसम्म ४२ हजार ५०४ डिस्चार्ज भएका छन् । काठमाडौंमा मात्र २०९ जनाको मृत्यु भएको छ । अहिले पनि काठमाडौंमा १६ हजार पाँच सय बढी सक्रिय संक्रमित रहेका छन् । उपत्यकामा काठमाडौंपछि ललितपुरमा ८ हजार ३५० जना संक्रमित भएका छन् भने ५ हजार २२ जना डिस्चार्ज भएका छन् । अहिले सक्रिय संक्रमित २४ सय ७० रहेको ललितपुरमा ५८ जनाको मृत्यु भएको छ । उपत्यकामा सबैभन्दा कम संक्रमित भएको भक्तपुरमा ५५ सय १९ जनामा कोरोना पुष्टि भएको छ । जसमध्ये ४३ सय ८३ जना डिस्चार्ज भएका छन् भने अहिले सक्रिय संक्रमितको संख्या हजार ७५ रहेको छ । भक्तपुरमा मात्र कोरोनाले ६१ जनाको मृत्यु भएको छ । पछिल्लो २४ घण्टामा नेपालमा २३६४ जनामा कोरोना संक्रमण पुष्टि भएको छ । ९ हजार ७६९ जनाको पीसीआर परीक्षण गर्दा १३ सय ८० पुरुष र ९८४ महिला गरेर २३ सय ६४ जनामा संक्रमण पुष्टि भएको स्वास्थ्य मन्त्रालयले जनाएको छ । नेपालमा कोरोना संक्रमितको संख्या १ लाख ६४ हजार ७१८ पुगेको छ । जसमध्ये पछिल्लो २४ घण्टामा तीन हजार ३८ डिस्चार्ज भएसँगै कोरोना जित्नेको संख्या १ लाख २४ हजार ८३२ पुगेको छ । मन्त्रालयका अनुसार २४ घण्टामा १७ जनाको मृत्यु भएको छ । योसँगै कोरोनाले मृत्यु हुनेको संख्या ९०४ पुगेको छ ।"
हत्याका आरोपित ४ जना पक्राउ,"स्याङ्जा : पुतलीबजार नगरपालिका ६ टक्सारका २९ वर्षीय सूर्यबहादुर गुरुङका हत्याका आरोपित ४ जना पक्राउ परेका छन् । पक्राउ पर्नेमा टक्सारका ३३ वर्षीय इनद्रजित गुरुङ, ३४ वर्षीय गिरेप्रसाद गुरुङ, २४ वर्षीय किङकङ गुरुङ र २८ वर्षीय सन्तोष गुरुङ रहेका छन् । दशैंको दिन (सोमबार) रातको ११ बजे टक्सारको दाङलिङ कोलडाँडा हुँदै पुरीस्वाँरातर्फ मोटरसाइकलमा होहल्ला गर्दै आएका युवाहरुलाई कोलडाँडामा मादक पदार्थ सेवन गरी बसेका युवाहरुले पछाडीबाट आक्रमण गरेको प्रहरीले जनाएको छ । दुबैतर्फको झडपका क्रममा बोतल, बासका भाटा, लाठी, ढुंगा प्रहार गर्दा पुरीस्वाँरा निवासी सूर्यबहादुर गम्भीर घाइते भएको र उपचारका क्रममा मणिपाल अस्पतालमा उनको बुधवार मृत्यु भएको प्रहरी नायब उपरीक्षक राजेन्द्र अधिकारीले जानकारी दिए । मृतकको शव पोष्टमार्टमपछि परिवारलाई बुझाइएको र कुटपिट गरी हत्याको आरोपमा पक्राउ परेका ४ जनालाई नियन्त्रणमा लिइ अनुसन्धान सुरु गरिएको प्रहरीले जनाएको छ ।"

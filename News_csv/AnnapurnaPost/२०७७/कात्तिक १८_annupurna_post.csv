शीर्षक,विवरण
पर्खाइमा पर्यटन,"कोरोना संक्रमण त्रासका कारण थला परेको पर्यटन क्षेत्रमा पछिल्ला दिनमा केही सकारात्मक गतिविधि देखिन थालेका छन्। विशेषगरी पर्वतारोहण र पदयात्रामा देखिएको आकर्षणले आशाको सञ्चार गराएको छ। राष्ट्रिय आम्दानीको मुख्य स्रोतमध्ये एक मानिने यो क्षेत्रलाई चलायमान बनाउन सकिएमा धेरै तर्फबाट फाइदा लिन सकिन्छ। सुरक्षा संवेदनशीलतालाई ख्याल राखेर सुरक्षित तवरबाट विस्तारै पहिलेकै लयमा फर्काउनेतर्फ सरकारको ध्यानाकर्षण हुनुपर्छ। कोरोना महामारीका बीचमा पनि नेपालको पर्यटन क्षेत्र सुरक्षित छ भन्ने सन्देश विश्वसामु दिन सक्नुपर्छ। कोरोनाका कारण स्थगित आरोहणका लागि पर्यटन विभागबाट ९९ जनाले अनुमति पाएका छन्। उनीहरूबाट २४ लाख रुपैयाँ राजस्व पनि जम्मा भएको छ। मुलुकको पर्यटनमा पर्वतारोहण राजस्व संकलनमा पनि महŒवपूर्ण मानिन्छ। हिमाल आरोहणको दस्तुरबापत एउटा सिजनमा करोडौं रुपैयाँ विदेशी पैसा भित्रिने गर्छ। सन् २०२० को वसन्तयाममा पर्वतारोहणबाट झन्डै आधा अर्ब रुपैयाँ संकलन भएको थियो। विश्वमा कोरोना संक्रमण फैलिइरहेको र नेपाल त्यो बेलासम्म सुरक्षित रहेकाले पनि राजस्व संकलनमा खासै असर गरेको थिएन। त्यसपछि भने प्रत्यक्ष असर परेको थियो। अहिले आरोहणबारे सुखद सञ्चार गराउन सकिएमा सन् २०२१ को वसन्त ऋतुमा आरोहणमा थप मद्दत पुर्याउन सकिनेछ। तसर्थ अल्पकालीन र दीर्घकालीन सोच राखेर कोभिड १९ ले सुस्ताएको पर्यटनलाई चलायमान बनाउनुपर्छ। गत चैत ११ गतेदेखि रोकिएको हिमाल आरोहण तथा पदयात्रा अनुमति कात्तिक १ गतेदेखि खुला भइसकेको छ। कोभिडका कारण बन्द गरिएको अनराइभल भिसा पनि खुला भइसकेको छ। अब केवल स्वास्थ्य मापदण्डलाई कसरी कडाइका साथ पालना गराउने भन्ने विषय मात्रै बाँकी छ। पदयात्रा र पर्वतारोहण खुला भएसँगै हालै बहराइनका राजकुमारसहितको टोली सफलतापूर्वक नेपालका हिमाल आरोहण गरी फर्किसकेको घटनाले पनि पर्यटन क्षेत्रमा थप उत्साह जागेको छ। यो कठिन परिस्थतिमा नेपालको पर्यटन क्षेत्रबारे विश्वमै सकारात्मक सन्देश फैलाउन यो पर्वतारोहणबारे प्रचारप्रसार गर्न आवश्यक छ। स्वास्थ्य मापदण्ड पालना गरेर पर्यटनका अन्य क्षेत्र पनि खुला गराउन सकिने सन्देश यसले दिएको छ। तर पर्यटन क्षेत्र सुरक्षित गन्तव्य रहेछ भन्ने सन्देश विश्वसामु दिने चुनौतीको सामना गर्न सानोतिनो प्रयासले मात्रै सम्भव छैन भन्ने यथार्थ पनि यतिखेर सरकारले बिर्सनु हुन्न। पर्यटन क्षेत्रलाई सुचारु गराउन सरकारले विभिन्न प्रयास गरिरहेको छ। सरकारी कर्मचारीलाई सातामा दुई दिन बिदा दिएर आन्तरिक पर्यटन प्रवद्र्धन गर्ने तयारी गरिरहेको छ। यससँगै पर्यटकीय क्षेत्रमा विभिन्न महोत्सव सञ्चालन गरेर पनि आन्तरिक पर्यटन प्रवद्र्धन गर्नुपर्छ। आफैं घुमेर नेपाल सुरक्षित छ भन्ने सन्देश दिएर विदेशीलाई आकर्षण रणनीति बनाउनुपर्छ। पर्यटनलाई सुचारु गराउन सकिएमा व्यवसाय मात्रै चलायमान बन्दैन, यो क्षेत्रमा आश्रित मजदुर तथा व्यवसायीको दैनिक जीवन निर्वाहमा समेत सहज हुनेछ। नेपालमा आठ हजार ८ सय ४८ मिटर उचाइको सगरमाथादेखि विभिन्न उचाइका तीन हजार ३ सय १० हिमाल छन्। तीमध्ये सरकारले हालसम्म चार सय १४ हिमाल आरोहणका लागि खुला गरेको छ। हरेक स्थानीय तहले आफ्नो क्षेत्रभित्र रहेका यस्ता हिमालको प्रचारप्रसार गर्न सक्नुपर्छ। पर्यटक आकर्षित गर्न स्थानीय स्तरमै प्याकेज ल्याउनुपर्छ। पर्यटकलाई आकर्षिक गराउन सकिएमा सरकारी राहतको पर्खाइमा बसेका व्यवसायीलाई आफ्नै कमाइबाट खुट्टा टेक्न पनि सहज हुनेछ।"
बिरानो भयो विद्यालय,"चितवन : पहाडी भेगहरूमा विद्यालय उमेरसमूहका बालबालिका हिजोआज डाँडा कन्दरामा भेटिन्छन्। घरको काममा उनीहरूको व्यस्तता बढेको छ। विद्यालय जान नपाएपछि बालबालिकालाई घाँस दाउरा गर्न भ्याइनभ्याइ छ। कोभिड संक्रमणको जोखिमले लामो समयदेखि विद्यालय बन्द छ। पढाइ नभएपछि घरको काम गर्नु उनीहरूको दैनिकी बनेको छ। उनीहरू घरको काममा बाबुआमालाई सघाउँछन्। कोही घाँसदाउरा गर्छन्, कोही बस्तुभाउ चराउँन जान्छन्। देउजरका मात्रिका चेपाङले विद्यालय जान नपाएकोमा दुःखेसो पोखे। स्कुल जान पाएको छैन घरमै काम गरेर बस्छ, उनले भने, स्कुल जान पाए त केही सिकिन्थ्यो होला, घरमै त्यसै बस्नु परेको छ। मात्रिका पूर्वी चितवनमा रहेको गामबेसी चेपाङ संरक्षण केन्द्रको छात्रावासमा बसेर पढ्थे। कोभिड संक्रमणले छात्रावास र विद्यालय बन्द छ। उनको घर कालिका नगरपालिका वडा नम्बर १० स्थित पहाडी क्षेत्र देउजरमा छ। निजी विद्यालयमा भर्चुअल माध्यमको पढाइ भए पनि उनीजस्ता पहाडी भेगका विद्यार्थी त्यसको पहुँचबाट टाढा छन्। अहिले गाईबस्तु चराउनु र घरको बाँकी काम गरेर उनीहरूको दैनिकी बित्ने गरेको छ। पढाइ नभएपछि घरायसी काममा बालबालिका व्यस्त हुन थालेका छन्। इच्छाकामना गाउँपालिका१ जाईथलीकी १२ वर्षीय गंगा चेपाङलाई विद्यालय जान रहर छ। उनी कक्षा छ मा पढ्छिन्। पढाइ नभएपछि घरको काम गरेर उनी बसिरहेकी छिन्, गंगाले भनिन । नियमित पढाइ नभएपछि विद्यार्थीले पढाइ बिर्सन थालेका छन्। काम चलाउ शिक्षाको भरमा छन् विद्यार्थी। कतिपय शिक्षकहरू टोलटोलमा पुगेर विद्यार्थीलाई सिकाउँछन्। यस्तो माध्यम खासै प्रभावकारी छैन। भरतपुर महानगर २९ स्थित राष्ट्रिय आधारभूत विद्यालय कुसुमटारका प्रधानाध्यापक दीपकराज सापकोटा आफूले एउटै स्थानमा भेला गराएर सिकाउने गरेको बताए। छुट्टाछुट्टै टोलमा पुगेर एकै ठाँउमा राखेर पढाउँदै आएका छौ, सापकोटाले भने । शिक्षकहरूले पहिले घरदैलो गर्थे। असोज पहिलो साताबाट सिकाइ केन्द्र स्थापना गरेर पढाउने गरिएको छ। वैकल्पिक उपायको रूपमा सरकारले सिकाइ केन्द्रको अवधारणा सुरु गरे पनि यसको प्रभावकारिता कम छ। विद्यार्थीको भीड कम गर्न टोलटोलमा पुगेर पढाउने गरे पनि यो काम चलाउ शिक्षामात्रै भएको शिक्षकहरू बताउँछन्। सिकाइ केन्द्रमा शैक्षिक सामग्री प्रयोग गर्न अप्ठ्यारो हुन्छ। त्यसैले यो खासै प्रभावकारी छैन। तैपनि निरन्तरता दिइएको छ। विद्यार्थीले अक्षर बिर्सने पो हो कि भन्ने डर शिक्षकलाई छ। शिक्षा विकास तथा समन्वय इकाईका प्रमुख भूमिलाल सुवेदीले पहाडी भेगका विद्यार्थी बढी प्रभावित भएको बताए।"
मिल्लान् ओलीनेपाल ?,"काठमाडौं : गुमनाम रहेका नेता प्रदीप नेपाललाई भेट्न गत शनिबार प्रधानमन्त्री केपी शर्मा ओलीनिकट नेताहरू घरमै पुगे। तस्बिरै खिचेर सामाजिक सञ्जालमा हाले। पार्टी फुट्लाझैं गरी दुई अध्यक्षको सम्बन्ध बिग्रिएका बेला भएको उक्त भेटलाई लिएर धेरैखाले अड्कलबाजी भए। कतिले अनुमान लगाए अब नेकपा विभाजन हुँदै छ, उनलाई फेरि सक्रिय हुन आग्रह भयो। कतिपयले त पूर्वएमाले ब्युँताएर प्रदीप नेपाललाई अध्यक्ष नै बनाउन लागेको भनिदिए। तर, नेपालले अन्नपूर्णसँग भने, पार्टी एकता बचाउन तपाईंले माधव कमरेडलाई सम्झाइदिनुपर्यो भन्ने उहाँहरू (ओलीनिकट नेताहरू) को आग्रह थियो। नभन्दै सोमबार वरिष्ठ नेता माधव नेपाल उनलाई भेट्न गोठाटार पुगे। त्यहाँ उनीहरूबीच करिब दुई घण्टा बातचित भयो। उहाँ (माधव नेपाल) ले हिजो (आइतबार) टेलिफोन गर्नुभएको थियो। तपाईंकहाँ प्रधानमन्त्रीका मान्छे आएछन्, मैले पत्रपत्रिका पढेर थाहा पाएँ। म भोलि लप्सीफेदीको कार्यक्रममा जानु छ। फर्किंदा तपाईंकहाँ पस्छु भन्नुभएको थियो, प्रदीपले भने, त्यसपछि उहाँ आउनुभयो। कुरा खस्रामिठा भन्छन् नि ! त्यही भयो। पार्टीभित्र दुई अध्यक्षको पेचिलो अन्तरसंघर्ष चुलिइरहेका बेला नेताहरू शंकर पोखरेल, विष्णु रिमाल, भानुभक्त ढकाल, सूर्य थापा, राजन भट्टराईलगायत उनलाई भेट्न शनिबार गएका थिए। भेटपछि प्रधानमन्त्रीका प्रेस सल्लाहकार थापाले धेरैपछिको सामूहिक भेटमा रमाइलो र दुर्लभ कुराकानी पनि हुने नै भयो भन्दै तस्बिरसमेत सार्वजनिक गरे। उनीहरू के गर्न आए ? भन्दै वरिष्ठ नेता नेपालले प्रदीपसँग जिज्ञासा राखेको उनले सुनाए। तपाईंहरू (ओलीनेपाल) मिल्नुपर्यो रे ! मलाई पनि सक्रिय भइदिनुपर्यो, तपाईं हामी सबैको अभिभावक हुनुहुन्छ भन्दै आउनुभएको थियो, प्रदीपले माधवलाई जवाफ दिए। माधव कमरेड यहाँ आइरहनुहुन्छ। त्यही क्रममा आउनुभयो। म एकदम सक्रिय राजनीतिबाट बाहिर छु। अब थाकें। कति गर्न सक्छु र ? नेता नेपालसँग भएको कुराकानी बताउँदै उनले अन्नपूर्णसँग भने, तपाईंहरू मिल्नुहुन्छ भने मिल्छ, मिल्नै चाहनुभएन भने मिल्दैन। तत्कालीन एमालेभित्र एक समय थियो प्रदीप नेपाल र ईश्वर पोखरेलले पार्टीको आन्तरिक संगठनको जिम्मेवारीमा हस्तक्षेपकारी भूमिका खेल्थे। प्रदीप नेपालका कुरा त्यतिखेर माधव नेपाल र केपी ओलीसम्मले टार्न सक्दैन थिए। उनी निकै सक्रिय थिए र कडा स्वभावका पनि। छैटौँ महाधिवेशनदेखि माधव नेपाललाई निरन्तर साथ दिँदै आएका उनी नवौं महाधिवेशनमा भने ओलीनिकट पुगे। ओलीको स्वास्थ्य स्थितिका कारण पनि एकपटक अध्यक्ष बनाउनुपर्ने उनको धारणा थियो। त्यही भएर ओली समूहबाट उपाध्यक्षमा चुनाव लडे। हारे। तर, उनकै सक्रिय भूमिकाका कारण प्रधानमन्त्रीसमेत रहेका ओलीले अध्यक्षमा बाजी मारेको चर्चा अहिले पनि पूर्व एमाले वृत्तमा हुने गर्छ। त्यसयता भने उमेर, स्वास्थ्य अवस्थालगायत कारण उनी सक्रिय राजनीतिबाट टाढा छन्। पार्टीको आन्तरिक जीवनलाई भने उनले नियाल्न छाडेका छैनन्। उनको स्वास्थ्य अवस्था त्यत्ति राम्रो छैन। अचेल पार्टीभित्रको अप्ठ्यारोमा भूमिका खेलिदिन आग्रह गर्दै नेताहरू उनका निवास पुग्न थालेका हुन्। शंकर पोखरेल, भानुभक्त ढकाललगायत अन्तरसंघर्षमा पूर्वएमाले धारका नेताहरू एकै कित्तामा उभिनुपर्ने पक्षमा भित्रभित्रै लबिङ गर्दै आइरहेका छन्। प्रधानमन्त्री ओलीले पार्टीका अर्का अध्यक्ष प्रचण्डसँग संवाद सौहार्दपूर्ण नभएपछि कात्तिक ४ र कात्तिक ११ मा दुईपटक वरिष्ठ नेता नेपाललाई बालुवाटार बोलाएर भेटघाट गरेका थिए। ती भेटघाटमा प्रधानमन्त्री ओलीले नेपालसँग सहकार्यको प्रस्ताव गरेका थिए। तर, नेपालले दाहालसँगको निकटता घटाएका छैनन्। माधवजीले केपीले कसैलाई टेर्नुहुन्न भन्नुभयो। मैले फेरि तपाईंहरू छलफलमा बस्नुस् भनेर आग्रह गरें, प्रदीपले भने। पार्टीभित्र विभाजनको संकेत देखिएको प्रसंगमा पनि दुई नेताबीच छलफल भएको थियो। तर, माधव नेपालले आफ्नो स्वभाव पार्टी विभाजन रोक्नेतिरै रहेको बताएका थिए। उनले प्रदीपलाई उल्टै सोधेका थिए, मलाई यसमा कुनै शंकाले हेर्नुपर्ने छ र ? के तपाईले पार्टी विवादमा समन्वयकारी भूमिका खेल्न खोज्नुभएको हो ? भन्ने अन्नपूर्णको जिज्ञासामा उनले भने, अरूले आग्रह गरेका छन्। तर, कति गर्नु ? एउटा मान्छेले कति गर्ने ? गरे पनि अन्तिममा लात्ताले हानिदिने हुन्। मिलाइदियो, उनीहरूले राज गर्छन् अनि म जस्तालाई फेरि उही त हो। कतिपटक हन्डर खाने ? तिमीहरू मिलाऊ, तिमीहरूले नै जिम्मा लिनुपर्छ म सक्दिनँ भनेको छु। नेकपामा त्रिपक्षीय शक्ति सन्तुलन छ। अध्यक्षद्वय ओली र दाहाल तथा वरिष्ठ नेता नेपालका आआफ्नै समूह छन्। नेपाल जता मिल्छन्, दुई अध्यक्षमा उनैको पल्ला भारी हुने राजनीति छ। यही कारण पनि अहिले नेपाल तानातानमा छन्।"
नरभक्षी बन्दै पाटेबाघ,"गुलरिया : मधुवन नगरपालिका३ की २९ वर्षीया गंगा खत्रीले बाघको आक्रमणमा परी अकालमै मृत्युवरण गरिन्। सम्झना सामुदायिक वनमा घाँस काट्न गएकी उनलाई एक्कासि बाघले आक्रमण गरी घिसारेर केही पर पुर्यायो। स्थानीयले होहल्ला गरी बाघ धपाउँदा उनले प्राण छाडिसकेकी थिइन्। खत्रीको घटना सेलाउन नपाउँदै एक साताको अवधिमा खत्रीकै गाउँका थप दुई युवकले पाटेबाघकै आक्रमणमा परेर ज्यान गुमाए। भारतको सीमावर्ती कर्तनियाघाट वनविहार तथा बर्दिया राष्ट्रिय निकुञ्जलाई जोड्ने खाताजैविक मार्गमा वन्यजन्तुको संख्यात्मक रुपमा चहलपहल बढेसँगै मधुवन नगरपालिकाको उक्त क्षेत्रमा वन्यजन्तुवीचको द्वन्द्वात्मक त्रास बढेको छ। कात्तिक ५ गते खत्रीको घटना भएको हो। कात्तिक ११ गते मधुवन नगरपालिका३ निवासी २९ वर्षीय रमेश थारू र २६ वर्षीय दिनेश थारूको जैविकमार्ग क्षेत्र धनौरामा अवस्थित बेलझुन्डी सामुदायिक वनमा पाटेबाघको आक्रमणमा परी मृत्यु भएको डिभिजनल वन कार्यालय बर्दियाका प्रमुख महेन्द्र वाग्लेले बताए। बिहानैदेखि हराएका रमेशलाई केही साथीसँग सामुदायिक वनमा खोज्न गएका बेला दिनेशलाई बाघले आक्रमण गरेको हो। सँगै गएका साथी उनलाई बाघले आक्रमण गरेपछि गाउँमा आई होहल्ला गरी सुरक्षाकर्मीसहितको टोली वनमा पुगेका थिए। उनले भने, गाउँबाट मानिसहरू होहल्ला गर्दै वनमा पुग्दा दिनेशलाई बाघले गम्भीर आक्रमण गरेको अवस्थामा फेला परेको र सोही क्षेत्रमा खोजी गर्दै जाँदा बिहानैदेखि हराएका उमेशको समेत बाघले आक्रमण गरेको अवस्थामा शव फेला परेको हो। खाताजैविक क्षेत्रमा केही हप्ताअघि सीमावर्ती भारततर्फको जंगलमा पुगेका एक नेपालीको पनि पाटे बाघको आक्रमणमा परी मृत्यु भएको थियो। खाता क्षेत्रमा पाटेबाघको आक्रमणमा परी ५ जनाले ज्यान गुमाइसकेकाले बाघ नियन्त्रण गर्र्नुपर्ने स्थानीयको माग छ। वन अधिकृत वाग्लेले थपे बाघ मान्छेलाई आक्रमण गर्न पल्किएकाले साँझ बिहानको समयमा वन क्षेत्रमा प्रवेश नगर्न कार्यालय मार्फ सर्कुलर गरेका छौं। बर्दियामा पाटेबाघको संख्या बढेसँगै मानवबाघबीचको द्वन्द्व बढेको छ। पछिल्लो गणना अनुसार बर्दियामा ८५ वटा पाटेबाघ छन्। एक वर्षको अवधिमा पाटेबाघको आक्रमणबाट बर्दियामा ११ जनाले ज्यान गुमाएको राष्ट्रिय प्रकृति संरक्षण कोष बर्दिया संरक्षण कार्यक्रमका संरक्षण अधिकृत रविन कडरियाले बताए। निकुञ्जलगायत मध्यवर्तीक्षेत्रमा बाघले आक्रमण गर्ने क्रम बढेको छ। बर्दियाको मधुवन, बाँसगढी, भुरीगाउँ, कोठियाघाट, राजापुर, गेरुवा तथा सुर्खेत र बाँकेमा पनि बाघ आक्रामक बन्दै गएका छन्। बासस्थान विनाश, अहारा अभावलगायत वनक्षेत्र अतिक्रमणका कारण बाघ वस्तीतर्फ पल्किएको हो। कडरियाले थपे, वन तथा संरक्षण क्षेत्रका समुदायलाई बाघको आनीबानीलगायत यसबाट जोगिने बारेमा सचेतना बढाउनु जरुरी भइसकेको छ। हामीले खाता जैविकमार्गका स्वचालित क्यामेरा जडान गरी आक्रामक बाघको बारेमा अध्ययन गरेपछि आक्रामक बाघको वास्तविकता पत्ता लाग्छ। बाघ स्थानान्तरणको माग जैविकमार्ग नजिकै सामुदायिक वनलाई बासस्थान बनाएको पाटेबाघ म्यानइटर (नरभक्षी) बन्न थालेको भन्दै स्थानीय त्रसित बनेका छन्। खाता जैविकमार्गको सीमावर्ती क्षेत्रलाई बासस्थान बनाई बसेको नरभक्षी पाटेबाघ स्थानान्तरण गर्न समुदायको माग छ। समुदायले नै जोगाएका बाघले आक्रमण गरी ज्यान लिन थालेपछि संरक्षण क्षेत्रमा चिन्ता थपिदिएको छ। एक साताभित्रै खाता क्षेत्रमा एउटै गाउँका तीन जनाको बाघको आक्रमणबाट मृत्यु हुनु दुःखद् कुरा होे, खाता सामुदायिक वन समन्वय समितिका सचिव हरि गुरुङले भने।"
बिस्फोटक पदार्थ बरामद,"मलंगवा : भारतबाट नेपालतर्फ लुकाएर ल्याउँदै गरेको अवस्थामा प्रहरीले सर्लाहीको बलराबाट ठूलो मात्रामा बिस्फोटक पदार्थ बरामद गरेको छ। नेपालभारत सीमा नजिकै बलराबाट ट्याक्टरमा भारतबाट ल्याउँदै गरेको बिस्फोट पदार्थ बरामद गरिएको जिल्ला प्रहरी कार्यालय सर्लाहीले जानकारी दिएका छन्। दसैंतिहार र छठ पर्वलाई लक्षित गरी ट्याक्टरमा लुकाएर ल्याउँदै गरेको अवस्थामा प्रहरीले बिस्फोटक पदार्थ बरामद गरेको हो। ज१ त २१७९ नम्बरको ट्याक्टरमा लुकाएर ल्याउँदै गरेको १० क्विन्टल ८८ किलो बिस्फोटक पदार्थ बरामद गरिएको जिल्ला प्रहरी कार्यालय सर्लाहीले जनाएको छ। बरामद गरिएको बिस्फोट पदार्थमा अठइसा, झिरझिरे, राधाचक्र र नागिनलगायतपटका रहेको जिल्ला प्रहरी कार्यालय सर्लाहीका प्रहरी उपरीक्षक सन्तोषसिंह राठौरले जानकारी दिएका छन्। आइतबार बिहान अन्दाजी पौने ११ बजेको समयमा बलरा नगरपालिका वडा नं ८ स्थित सडकमा रोकिराखेको ट्याक्टर जाँच गर्दा बिस्फोटक पदार्थ भेटिएको प्रहरी उपरीक्षक राठौरले जानकारी दिएका छन्। प्लास्टिकको त्रिपालले ट्याक्टरको टेलर छोपी राखेको अवस्थामा बिस्फोटक पदार्थ बरामद गरिएको हो। २० ओटा कार्टुन र ४ ओटा बोरामा प्याक गरेर बिस्फोटक पदार्थ ट्याक्टरमा लोड गरिएको थियो। प्रहरीलाई देख्नेबित्तिकै ट्याक्टर चालक फरार रहेको प्रहरीले जनाएको छ।"
कोरोनाले मृत्यु भएकाको शव उत्खनन् गरी ५ महिनापछि दाहसंस्कार,सन्धिखर्क : अर्घाखाँचीमा कोरोना भाइरस संक्रमणबाट मृत्यु भएकाको एकजनाको शव गाडेको ५ महिनापछि उत्खनन् गरेर हिन्दु परम्परा अनुसार दाहसंस्कार गरिएको छ । मालारानी गाउँपालिका ४ खनका ५७ वर्षीय यमप्रसाद खनालको गत जेठ २८ गते बुटवलमा उपचार गरेर फर्कने क्रममा बाटोमा मृत्यु भएको थियो । मृत्यु पछि उनमा कोरोना संक्रमण देखिएको थियो। उनको शव करीब ५ महिनापछि उत्खनन् गरेर अन्तिम दाहसंस्कार गरिएको आफन्त प्रकाश खनालले जानकारी दिए । कोरोना पोजेटिभ देखिएपछि शव व्यवस्थापनबारे विवाद हुँदा शव दुई दिनसम्म खुल्ला चौरमा राखिएको थियो। त्यतिबेला परिवारले चाहेको ठाउँमा शव व्यवस्थापन र परम्परा अनुसार काजकिरिया गर्न पाएका थिएनन् । अहिले ५ महिनामा शव उत्खनन् गरेर हिन्दु परम्पराअनुसार अन्त्येष्टि गरिएको खनालले बताए ।
विभागमा देउवाको अडान,"काठमाडौं : कांग्रेसमा असन्तुष्ट पक्षले विधान विपरीतका निर्णय सबै सच्याउनुपर्ने माग गरिरहेका बेला सभापति शेरबहादुर देउवाले विभाग खारेज नगर्ने अडान लिएका छन्। गठन गरिएका विभागले काम गर्न थालिसकेकाले विघटन गर्न नसकिने सभापति देउवाको भनाइ छ। देउवाले सोमबार पदाधिकारी, पूर्वपदाधिकारीसहितको अनौपचारिक बैठकमा यसबाहेक अरू विषयमा छलफल गर्न सकिने बताएका हुन्। विभाग गठन भइसकेको छ, यो खारेज हुँदैन। बाँकी विषयमा छलफल गर्न म तयार छु, देउवाको भनाइ उद्धृत गर्दै केन्द्रीय सदस्य एनपी साउदले भने, नेताहरूले आआफ्ना कुरा राख्ने क्रम जारी छ। समझदारीमै असन्तुष्टिको सम्बोधन हुन्छ। वरिष्ठ नेता रामचन्द्र पौडेल पक्षले कात्तिक २१ गते बस्ने केन्द्रीय कार्यसमिति बैठकअघि आफ्ना माग सम्बोधन गर्नपर्ने दबाब दिएको थियो। क्रियाशील सदस्यता वितरण र विभाग गठनलगायत निर्णय सच्याउनुपर्ने पौडेल समूहका मागप्रति संस्थापन पक्ष सकारात्मक देखिएको छैन। सोमबारको बैठकमा संस्थापन पक्षका नेताले क्रियाशील सदस्यता वितरण र विभाग गठनको विषय विधानविपरीत नभएको बताएका छन्। उपसभापति विमलेन्द्र निधिले अन्य पार्टीबाट प्रवेश गरेका नेता तथा कार्यकर्तालाई क्रियाशील सदस्यता वितरण गर्दा विधान उल्लंघन नगरिएको दाबी गरे। विधानअनुसार नै क्रियाशील सदस्यता दिइएको हो। यदि, अरू पार्टीबाट आएकाहरूलाई क्रियाशील सदस्यता पनि दिइएन भने कांग्रेसमा किन आउने भन्ने प्रश्न उठ्छ, अन्तरपार्टी समायोजन समितिका संयोजकसमेत रहेका उपसभापति निधिले भने, विभिन्न जिल्लामा प्रभावशाली नेताहरू कांग्रेसमा आउनुभएको छ। नेताहरूसँगै कार्यकर्तालाई सक्रिय सदस्यता दिइएको हो। यो विधानसम्मत छ। समितिका सदस्य महेश आचार्यले भने निधिको भनाइमा असहमति जनाएका थिए। केन्द्रबाट सिधै क्रियाशील सदस्यता दिने कुरा विधानसम्मत छैन। तल्लो कमिटीबाट पनि राय लिनुपर्छ, नेता आचार्यले भने। पौडेल समूहले रसुवा, डडेलधुरा, सर्लाहीलगायत जिल्लामा अन्य पार्टीबाट प्रवेश गरेका नेतालाई आफूखुसी क्रियाशील सदस्यता उपलब्ध गराएर नेतृत्वले पार्टी कब्जा गर्न खोजेको आरोप लगाउँदै आएको छ। उनीहरूले विधानविपरीत विभाग गठन गरेर महाधिवेशन प्रभावित पार्न खोजेको आरोप पनि लगाउँदै आएका छन्। त्यस्तै जनसम्पर्क समिति र भ्रातृसंस्थाको म्याद थपका विषयमा पनि पौडेल समूहको असन्तुष्टि छ। पौडेल समूहका २७ केन्द्रीय सदस्यले असोज ११ गते १६ बुँदे लिखित असन्तुष्टि केन्द्रीय कार्यालयमा दर्ता गरेका थिए। उनीहरूले सोमबारको बैठकमा पनि विधानविपरीतका सबै निर्णय सच्याउनुपर्नेमा जोड दिए। वरिष्ठ नेता पौडेलले विभाग गठन खारेज हुनुपर्ने र क्रियाशील सदस्यता पारदर्शी बनाउन माग गरेका थिए। पूर्वमहामन्त्री कृष्णप्रसाद सिटौलाले कार्यदल बनाएर अहिलेको असमझदारी टुंग्याएर महाधिवेशनमा जुट्नुपर्ने सुझाव दिए। एउटा कार्यदल बनाऔं। र, अहिलेका सबै असमझदारी हटाऔं, नेता सिटौलाले सुझाए, अब फागुनमा महाधिवेशन सम्भव छैन भन्नेमा हामीबीच कुनै विवाद छैन। छिट्टै नयाँ मिति तोकेर महाधिवेशनमा जुटौं। बैठकमा सहभागी केन्द्रीय सदस्य गगनकुमार थापाले नेताहरू आआफ्ना अडानमा देखिए पनि महाधिवेशनबाट कोही पनि भाग्न नमिल्ने बताए। उहाँहरू (पौडेल समूह)ले विभागहरू खारेज हुनुपर्छ भन्नुभएको छ। तर, सभापतिज्यूले प्रस्ट रूपमा विभागबाहेक बाँकी विषयमा छलफल गर्न तयार छु भन्नुभयो, नेता थापाले भने, त्यसो भएपछि विभागको विषय पोलिटिकल कुरा भयो। सभापतिले खारेज नगर्ने, अब अरूले त्यसलाई नमान्ने। बाँकी महाधिवेशनको विषयमा मिलेर जान सकिन्छ। देउवाले पौडेल समूहका असन्तुष्टिबारे छलफल गर्न अघिल्लो महिना पनि शीर्ष नेताहरूको बैठक बोलाएका थिए। असोज १७ गते बसेको अनौपचारिक बैठकमा सहभागी केही नेतामा कोरोना संक्रमण देखिएपछि बैठक रोकिएको थियो।"
कांग्रेस सांसद केसीको निधन,पोखरा : नेपाली कांग्रेसबाट प्रतिनिधि सभा सदस्य सूर्यबहादुर केसीको सोमबार राति निधन भएको छ। पोखरा ७ मुस्ताङचोकस्थित आफ्नै निवासमा सोमबार राति १० बजेपछि उनको निधन भएको हो। केसी लामो समयदेखि सुगर र प्रेसरका बिरामी हुन्। एक दशकअघि उनको मिर्गौला प्रत्यारोपण भएको थियो। दीर्घ रोगी भएकै कारण पछिल्ला समय उनी सार्वजनिक कार्यक्रमहरुमा उपस्थित हुने गरेका थिएनन्। नेपालको नयाँ नक्सा संविधानमा समेट्न प्रतिनिधि सभामा भएको संविधान संशोधनको कार्यक्रममा पनि उनी उपस्थित हुन सकेका थिएनन्। प्रजातन्त्र आएपछि राष्ट्रिय प्रजातन्त्र पार्टीमा आबद्ध भएका उनी ३ वर्षअघि प्रतिनिसभा चुनावताका नेपाली कांग्रेसमा प्रवेश गरेका थिए। राप्रपाबाटै उनी पहिलो संविधान सभा सदस्य भएका थिए। २०४६ अघि केसी पोखरा नगरपालिकाको प्रधानपञ्च थिए। दक्षिण दसियाकै पहिलो चाउचाउ राराको उत्पादक गण्डकी नुडल्सका केसी संस्थापकमध्ये एक हुन्। अहिले उक्त चाउचाउको उत्पादक हिमश्री फुड्स केसीकै स्वामित्वमा छ। माछापुच्छ्रे बैंकका पनि उनी संस्थापक हुन्। जलविद्युतको क्षेत्रमा केसीको ठूलो लगानी छ। सामाजिक क्षेत्रमा केसीले योगदान गर्दै आएका थिए। केसीको आज पोखराको सेतीनदीको शान्तिघाटमा अत्येष्टि भएको छ। केसीको पार्थीव शरीरमा नेपाल कांग्रेसका पूर्वमहामन्त्री तथा प्रतिनिधिसभाका पूर्व सभामुख तारानाथ रानाभाटले पार्टीको झण्डा ओढाएका थिए। प्रतिनिधि सभाका सभामुख अग्निप्रसाद सापकोटाले स्वर्गीय केसीप्रति श्रद्धाञ्जली व्यक्त गरेका छन्।
खुलामञ्चमा खाना खुवाउने कार्यक्रमलाई निरन्तरता दिन गगनको आग्रह,"काठमाडौं : नेपाली कांग्रेसका नेता गगन थापाले खुलामञ्चमा खाना खुवाउने क्रमलाई निरन्तता दिन सबैलाई आग्रह गरेका छन् । प्रतिनिधिसभा सदस्यसमेत रहेका नेता थापाले मंगलबार सामाजिक सञ्जालमार्फत खाना खुवाउने कार्यक्रमलाई निरन्तरता दिन सबैलाई आग्रह गरेका हुन् । जीवन निर्वाह गर्न कठिन भएकालाई विभिन्न स्थानमा परोपकारी मन भएकाले खाना खुवाइरहेको र यस्तो अवस्थामा परोपकारी काम गरेर सहरको इज्जत राखेको भन्दै थापाले यस्तो बताएका हुन् । कोरोना महामारी सुरु भएपछि जोगारी गुमाएका र सडकमा भोकभोकै भौतारिरहेकालाई अहिले बसपार्क र खुलामञ्चमा विभिन्न संघसंस्थाले निःशुल्क खाना खुवाउँदै आएका छन्। काठमाडौं महानगरपालिकाले सोमबार दैनिक खाना खुवाउने कार्यक्रम गर्दा खुलामञ्च फोहोर भएको भन्दै सम्बन्धित पक्षलाई त्यसो नगर्न निर्देशन दिएको थियो । यही निर्देशनपछि थापाले यस्तो आग्रह गरेका हुन्। जीवन निर्वाह गर्न गाह्रो भइरहेकालाई,काठमाडौँका विभिन्न स्थानमा परोपकारी मन भएकाहरुले खाना खुवाइरहनु भएको छ। विषम परिस्थितिमा यस्तो परोपकारी काम गरेर हाम्रो सहरको इज्जत धानिदिनु भएकोमा धेरै धन्यवाद, थापाले ट्वीटरमा लेखेका छन्, म काठमाडौँको जनप्रतिनिधि,यो पवित्र कामलाई निरन्तरता दिन संलग्न सबैमा अनुरोध गर्छु।"
मिल्लान् ओलीनेपाल ?,"काठमाडौं : गुमनाम रहेका नेता प्रदीप नेपाललाई भेट्न गत शनिबार प्रधानमन्त्री केपी शर्मा ओलीनिकट नेताहरू घरमै पुगे। तस्बिरै खिचेर सामाजिक सञ्जालमा हाले। पार्टी फुट्लाझैं गरी दुई अध्यक्षको सम्बन्ध बिग्रिएका बेला भएको उक्त भेटलाई लिएर धेरैखाले अड्कलबाजी भए। कतिले अनुमान लगाए अब नेकपा विभाजन हुँदै छ, उनलाई फेरि सक्रिय हुन आग्रह भयो। कतिपयले त पूर्वएमाले ब्युँताएर प्रदीप नेपाललाई अध्यक्ष नै बनाउन लागेको भनिदिए। तर, नेपालले अन्नपूर्णसँग भने, पार्टी एकता बचाउन तपाईंले माधव कमरेडलाई सम्झाइदिनुपर्यो भन्ने उहाँहरू (ओलीनिकट नेताहरू) को आग्रह थियो। नभन्दै सोमबार वरिष्ठ नेता माधव नेपाल उनलाई भेट्न गोठाटार पुगे। त्यहाँ उनीहरूबीच करिब दुई घण्टा बातचित भयो। उहाँ (माधव नेपाल) ले हिजो (आइतबार) टेलिफोन गर्नुभएको थियो। तपाईंकहाँ प्रधानमन्त्रीका मान्छे आएछन्, मैले पत्रपत्रिका पढेर थाहा पाएँ। म भोलि लप्सीफेदीको कार्यक्रममा जानु छ। फर्किंदा तपाईंकहाँ पस्छु भन्नुभएको थियो, प्रदीपले भने, त्यसपछि उहाँ आउनुभयो। कुरा खस्रामिठा भन्छन् नि ! त्यही भयो। पार्टीभित्र दुई अध्यक्षको पेचिलो अन्तरसंघर्ष चुलिइरहेका बेला नेताहरू शंकर पोखरेल, विष्णु रिमाल, भानुभक्त ढकाल, सूर्य थापा, राजन भट्टराईलगायत उनलाई भेट्न शनिबार गएका थिए। भेटपछि प्रधानमन्त्रीका प्रेस सल्लाहकार थापाले धेरैपछिको सामूहिक भेटमा रमाइलो र दुर्लभ कुराकानी पनि हुने नै भयो भन्दै तस्बिरसमेत सार्वजनिक गरे। उनीहरू के गर्न आए ? भन्दै वरिष्ठ नेता नेपालले प्रदीपसँग जिज्ञासा राखेको उनले सुनाए। तपाईंहरू (ओलीनेपाल) मिल्नुपर्यो रे ! मलाई पनि सक्रिय भइदिनुपर्यो, तपाईं हामी सबैको अभिभावक हुनुहुन्छ भन्दै आउनुभएको थियो, प्रदीपले माधवलाई जवाफ दिए। माधव कमरेड यहाँ आइरहनुहुन्छ। त्यही क्रममा आउनुभयो। म एकदम सक्रिय राजनीतिबाट बाहिर छु। अब थाकें। कति गर्न सक्छु र ? नेता नेपालसँग भएको कुराकानी बताउँदै उनले अन्नपूर्णसँग भने, तपाईंहरू मिल्नुहुन्छ भने मिल्छ, मिल्नै चाहनुभएन भने मिल्दैन। तत्कालीन एमालेभित्र एक समय थियो प्रदीप नेपाल र ईश्वर पोखरेलले पार्टीको आन्तरिक संगठनको जिम्मेवारीमा हस्तक्षेपकारी भूमिका खेल्थे। प्रदीप नेपालका कुरा त्यतिखेर माधव नेपाल र केपी ओलीसम्मले टार्न सक्दैन थिए। उनी निकै सक्रिय थिए र कडा स्वभावका पनि। छैटौँ महाधिवेशनदेखि माधव नेपाललाई निरन्तर साथ दिँदै आएका उनी नवौं महाधिवेशनमा भने ओलीनिकट पुगे। ओलीको स्वास्थ्य स्थितिका कारण पनि एकपटक अध्यक्ष बनाउनुपर्ने उनको धारणा थियो। त्यही भएर ओली समूहबाट उपाध्यक्षमा चुनाव लडे। हारे। तर, उनकै सक्रिय भूमिकाका कारण प्रधानमन्त्रीसमेत रहेका ओलीले अध्यक्षमा बाजी मारेको चर्चा अहिले पनि पूर्व एमाले वृत्तमा हुने गर्छ। त्यसयता भने उमेर, स्वास्थ्य अवस्थालगायत कारण उनी सक्रिय राजनीतिबाट टाढा छन्। पार्टीको आन्तरिक जीवनलाई भने उनले नियाल्न छाडेका छैनन्। उनको स्वास्थ्य अवस्था त्यत्ति राम्रो छैन। अचेल पार्टीभित्रको अप्ठ्यारोमा भूमिका खेलिदिन आग्रह गर्दै नेताहरू उनका निवास पुग्न थालेका हुन्। शंकर पोखरेल, भानुभक्त ढकाललगायत अन्तरसंघर्षमा पूर्वएमाले धारका नेताहरू एकै कित्तामा उभिनुपर्ने पक्षमा भित्रभित्रै लबिङ गर्दै आइरहेका छन्। प्रधानमन्त्री ओलीले पार्टीका अर्का अध्यक्ष प्रचण्डसँग संवाद सौहार्दपूर्ण नभएपछि कात्तिक ४ र कात्तिक ११ मा दुईपटक वरिष्ठ नेता नेपाललाई बालुवाटार बोलाएर भेटघाट गरेका थिए। ती भेटघाटमा प्रधानमन्त्री ओलीले नेपालसँग सहकार्यको प्रस्ताव गरेका थिए। तर, नेपालले दाहालसँगको निकटता घटाएका छैनन्। माधवजीले केपीले कसैलाई टेर्नुहुन्न भन्नुभयो। मैले फेरि तपाईंहरू छलफलमा बस्नुस् भनेर आग्रह गरें, प्रदीपले भने। पार्टीभित्र विभाजनको संकेत देखिएको प्रसंगमा पनि दुई नेताबीच छलफल भएको थियो। तर, माधव नेपालले आफ्नो स्वभाव पार्टी विभाजन रोक्नेतिरै रहेको बताएका थिए। उनले प्रदीपलाई उल्टै सोधेका थिए, मलाई यसमा कुनै शंकाले हेर्नुपर्ने छ र ? के तपाईले पार्टी विवादमा समन्वयकारी भूमिका खेल्न खोज्नुभएको हो ? भन्ने अन्नपूर्णको जिज्ञासामा उनले भने, अरूले आग्रह गरेका छन्। तर, कति गर्नु ? एउटा मान्छेले कति गर्ने ? गरे पनि अन्तिममा लात्ताले हानिदिने हुन्। मिलाइदियो, उनीहरूले राज गर्छन् अनि म जस्तालाई फेरि उही त हो। कतिपटक हन्डर खाने ? तिमीहरू मिलाऊ, तिमीहरूले नै जिम्मा लिनुपर्छ म सक्दिनँ भनेको छु। नेकपामा त्रिपक्षीय शक्ति सन्तुलन छ। अध्यक्षद्वय ओली र दाहाल तथा वरिष्ठ नेता नेपालका आआफ्नै समूह छन्। नेपाल जता मिल्छन्, दुई अध्यक्षमा उनैको पल्ला भारी हुने राजनीति छ। यही कारण पनि अहिले नेपाल तानातानमा छन्।"
संक्रमणले बन्द हुँदै अड्डा,"दैलेख : कोरोना महामारीका कारण जिल्लामा सरकारी तथा गैरसरकारी निकायको सेवा प्रवाह धमाधम बन्द हुन थालेका छन्। कोरोना संक्रमण बढ्दै गर्दा सरकारी कार्यालयको सेवा प्रभावित हुन थालेको हो। मुख्य प्रशासनिक अड्डा जिल्ला प्रशासन, स्थानीय तह र मालपोत कार्यालयको सेवा प्रभावित भएको छ। जिल्ला प्रशासन कार्यालय दैलेखले सार्वजनिक सेवा प्रवाह बन्द गराएको छ। प्रशासनका कर्मचारीहरूमा कोरोना संक्रमण देखिएपछि सेवा बन्द गरिएको सहायक प्रमुख जिल्ला अधिकारी एवं सूचना अधिकारी हरिप्रसाद देवकोटाले बताए। कोरोना संक्रमणका कारण जिल्लामा संक्रमितको दर बढ्दै गएको र कार्यालयमा कार्यरत केही कर्मचारीहरूमासमेत संक्रमण पुष्टि भए पछि सेवा बन्द गरिएको देवकोटाले जनाए। संक्रमित कर्मचारीहरूबाट समुदाय स्तरसम्म र सेवाग्राहीबाट कार्यालयका कर्मचारीहरूमा कोरोना संक्रमणको जोखिम रहन्छ। यसलाई मध्यजनर गर्दै सोमबारदेखी अर्को सूचना जारी नभएसम्म कार्यालयको अत्यावश्यक कार्यहरू बाहेकका सम्पूर्ण नियमित सार्वजनिक सेवा प्रवाह बन्द रहने सहायक प्रमुख जिल्ला अधिकारी देवकोटाले जानकारी दिए। यस्तै सदरमुकामस्थित नारायण नगरपालिकाको सेवा प्रवाहसमेत बन्द गरिएको छ। नगरपालिकाका मेयरसहित अन्य जनप्रतिनिधि र कर्मचारीहरूमा कोरोना संक्रमण देखिएपछि नगरपालिका र सम्पूर्ण वडाको सेवा प्रवाह बन्द गरिएको प्रमुख प्रशासकीय अधिकृत रेशमबहादुर बुढाले जानकारी दिए। आइतबारदेखि एक साताका लागि सेवा प्रवाह पूर्ण रूपमा बन्द गरिएको उनले जनाए। यो अवधिमा सार्वजनिक सेवा प्रवाहबाहेक कोरोना व्यवस्थापन, स्वास्थ्य तथा सरसफाइ सेवा, फोहोर मैला व्यवस्थापन र विपद् व्यवस्थापनका कार्यहरू सञ्चालनमा रहने प्रमुख प्रशासकीय अधिकृत बुढाले जानकारी दिए। यता मालपोत कार्यालय दैलेखले सेवा बन्द भएको सूचना जारी गरेको छ। कार्यालयमा कार्यरत कर्मचारीहरूमा कोरोना संक्रमण पुष्टि भएपछि कार्यालयको आन्तरिक कामबाहेक अन्य सम्पूर्ण सार्वजनिक सेवा बन्द गरिएको निमित्त कार्यालय प्रमुख लक्ष्मीप्रसाद धमलाले जनाए। उनका अनुसार सोमबारदेखि आगामी कात्तिक २३ गतेसम्मका लागि सेवा बन्द गरिएको हो। सरकारी सेवा बन्द गर्नेबाहेक जिल्लामा संक्रमणको नियन्त्रणका प्रयासस्वरूप ठोस कदम चालिएको छैन।"
निःशुल्क खाना रोक्न महानगरको निर्देशनप्रति साझा पार्टीको आक्रोश कसले रोक्छ हेरौँ !,"काठमाडौं : खुलामञ्चमा रोजगारबिहीन र असहायलाई खान खुवाउने कार्यक्रम रोक्न काठमाडौं महानगरपालिकाले निर्देशन दिएपछि यसको चौतर्फी विरोध भएको छ । साझा पार्टीले मंगलबार विज्ञप्ति सार्वजनिक गर्दै महानगरको यो कदमको भत्र्सना गरेको छ । केही परोपकारी समूहले महिनौँदेखि काठमाडौँ खुलामञ्चमा यो संकटको घडीमा रोजगारविहीन असहायलाई खाना खुवाउँदै आएकोमा त्यसलाई रोक्न काठमाडौँ महानगरपालिकाले दिएको निर्देशनको साझा पार्टी घोर भर्त्सना गर्दछ, साझाको विज्ञप्तिमा भनिएको छ । साझा पार्टीले सरकारले गर्नुपर्ने तर नागरिक स्तरबाट भइरहेको कामलाई रोक्न निर्देशन दिएको भन्दै आपत्ति जनाएको हो । यसलाई उसले अमानवीयताको पराकाष्ठाको संज्ञासमेत दिएको छ । कोरोना संक्रमणका कारण श्रमिक तथा असहायहरू भोकभोकै मर्नु पर्ने अवस्था सिर्जना भएका बेला सरकार स्वयंले आफ्ना सम्पूर्ण संयन्त्र परिचालन गरेर उनीहरूको हेरचाह गर्नु पर्दथ्यो, साझाको विज्ञप्तिमा भनिएको छ, तर उल्टो नागरिक स्तरबाट भइरहेको परोपकारी कार्य समेत रोक्न निर्देशन दिनु अमानवीयताको पराकाष्ठा हो। महानगरको यो निर्देशनको विरोधमा साझा पार्टीले बुधबार बिहान र बेलुका खुला मञ्चमा खुवाइने खानाको खर्च बेर्होने समेत भएको छ । शान्तिपूर्ण र मानवीय कार्यलाई कसले रोक्छ भन्दै उसले महानगरप्रति आक्रोससमेत व्यक्त गरेको छ । सरकारको सो कदमको विरोध जनाउन भोलि बुधबार बिहान र बेलुका खुला मञ्चमा खुवाइने खानाको खर्च साझा पार्टीका सदस्य तथा शुभेच्छुकहरूले बेहोर्ने छन् र साझा पार्टीका स्वयंसेवी पनि खाना खुवाउने कार्यमा सरिक हुनेछन्, साझा पार्टीका प्रवक्ता शरदराज पाठकले सार्वजनिक गरेको विज्ञप्तिमा भनिएको छ, शान्तिपूर्ण रूपमा गरिने यस्तो मानवीय कार्यलाई हेरौँ कसरी रोक्दो रहेछ, यो निर्दयी सरकारले। साझा पार्टीले महानगरलाई यो निर्णय फिर्ता गर्न र कोरोना कहर रहँदासम्म श्रमिक तथा असहायका लागि काम अथवा मामको व्यवस्था गर्न मागसमेत गरेको छ । सरकारले तुरुन्त आफ्नो निर्णय फिर्ता गरोस् र कोरोना कहर कायम रहुन्जेल श्रमिक तथा असहायलाई कि कामको व्यवस्था गरोस् कि मामको व्यवस्था गरोस्, विज्ञप्तिमा थप भनिएको छ ।"
कांग्रेस केन्द्रीय कार्यसमितिको आकस्मिक बैठक : तीन दिन सबै कार्यालयमा झण्डा आधा झुकाउने,"काठमाडौं : मंगलबार नेपाली कांग्रेस केन्द्रीय कार्यसमितिको आकस्मिक बैठक सम्पन्न भएको छ। पार्टी सभापति शेरबहादुर देउवाको अध्यक्षतामा बसेको बैठकले केन्द्रीय आमन्त्रित सदस्य एवं प्रतिनिधि सभाका सदस्य सूर्यबहादुर केसीको निधनप्रति गहिरो दुःख व्यक्त गर्दै शोक प्रस्ताव पारित गरेको छ। उहाँको निधनप्रति नेपाली कांग्रेस केन्द्रीय कार्यसमितिको यो बैठक गहिरो दुःख व्यक्त गर्दै भावपूर्ण श्रद्धाञ्जली अर्पण गर्दछ, बैठकपछि जारी विज्ञप्तिमा भनिएको छ, साथै, उहाँको आत्माको चीर शान्तिको कामनाका साथ शोक सन्तप्त परिवारजनमा हार्दिक समवेदना प्रकट गर्दछ। कांग्रेसले केसीप्रति सम्मान प्रकट गर्दै कात्तिक १८, १९ र २० गते तीन दिनसम्म पार्टीको केन्द्रीय कार्यालय र सबै जिल्ला कार्यालयमा पार्टीको झण्डा आधा झुकाउने निर्णय गरेको छ। सँगै कांग्रेसले बुधबार केन्द्र तथा जिल्लाका सबै कार्यालय बन्द गर्ने निर्णय गरेको छ। निधन भएको १३ औं दिनसम्म केन्द्रीय कार्यालय र सबै जिल्ला कार्यालयमा शोक पुस्तिका राख्ने लगायत निर्णय बैठकले गरेको कांग्रेस मुख्य सचिव कृष्णप्रसाद पौडेलले जानकारी दिए। नेपाली कांग्रेस केन्द्रीय कार्यसमितिका आमन्त्रित सदस्य, प्रतिनिधि सभाका सदस्य उद्योगपति केसीको सोमबार राति पोखरा महानगरपालिका ७ मुस्ताङचोकस्थित आफ्नै निवासमा निधन भएको हो। कांग्रेस सांसद केसीको निधन २०१४ जेठ १० गते जन्मिएका केसी २०७४ को निर्वाचनमा समानुपातिक प्रणाली अन्तर्गत पार्टीका तर्फबाट प्रनिनिधिसभा सदस्य चुनिएका थिए।"
विभागमा देउवाको अडान,"काठमाडौं : कांग्रेसमा असन्तुष्ट पक्षले विधान विपरीतका निर्णय सबै सच्याउनुपर्ने माग गरिरहेका बेला सभापति शेरबहादुर देउवाले विभाग खारेज नगर्ने अडान लिएका छन्। गठन गरिएका विभागले काम गर्न थालिसकेकाले विघटन गर्न नसकिने सभापति देउवाको भनाइ छ। देउवाले सोमबार पदाधिकारी, पूर्वपदाधिकारीसहितको अनौपचारिक बैठकमा यसबाहेक अरू विषयमा छलफल गर्न सकिने बताएका हुन्। विभाग गठन भइसकेको छ, यो खारेज हुँदैन। बाँकी विषयमा छलफल गर्न म तयार छु, देउवाको भनाइ उद्धृत गर्दै केन्द्रीय सदस्य एनपी साउदले भने, नेताहरूले आआफ्ना कुरा राख्ने क्रम जारी छ। समझदारीमै असन्तुष्टिको सम्बोधन हुन्छ। वरिष्ठ नेता रामचन्द्र पौडेल पक्षले कात्तिक २१ गते बस्ने केन्द्रीय कार्यसमिति बैठकअघि आफ्ना माग सम्बोधन गर्नपर्ने दबाब दिएको थियो। क्रियाशील सदस्यता वितरण र विभाग गठनलगायत निर्णय सच्याउनुपर्ने पौडेल समूहका मागप्रति संस्थापन पक्ष सकारात्मक देखिएको छैन। सोमबारको बैठकमा संस्थापन पक्षका नेताले क्रियाशील सदस्यता वितरण र विभाग गठनको विषय विधानविपरीत नभएको बताएका छन्। उपसभापति विमलेन्द्र निधिले अन्य पार्टीबाट प्रवेश गरेका नेता तथा कार्यकर्तालाई क्रियाशील सदस्यता वितरण गर्दा विधान उल्लंघन नगरिएको दाबी गरे। विधानअनुसार नै क्रियाशील सदस्यता दिइएको हो। यदि, अरू पार्टीबाट आएकाहरूलाई क्रियाशील सदस्यता पनि दिइएन भने कांग्रेसमा किन आउने भन्ने प्रश्न उठ्छ, अन्तरपार्टी समायोजन समितिका संयोजकसमेत रहेका उपसभापति निधिले भने, विभिन्न जिल्लामा प्रभावशाली नेताहरू कांग्रेसमा आउनुभएको छ। नेताहरूसँगै कार्यकर्तालाई सक्रिय सदस्यता दिइएको हो। यो विधानसम्मत छ। समितिका सदस्य महेश आचार्यले भने निधिको भनाइमा असहमति जनाएका थिए। केन्द्रबाट सिधै क्रियाशील सदस्यता दिने कुरा विधानसम्मत छैन। तल्लो कमिटीबाट पनि राय लिनुपर्छ, नेता आचार्यले भने। पौडेल समूहले रसुवा, डडेलधुरा, सर्लाहीलगायत जिल्लामा अन्य पार्टीबाट प्रवेश गरेका नेतालाई आफूखुसी क्रियाशील सदस्यता उपलब्ध गराएर नेतृत्वले पार्टी कब्जा गर्न खोजेको आरोप लगाउँदै आएको छ। उनीहरूले विधानविपरीत विभाग गठन गरेर महाधिवेशन प्रभावित पार्न खोजेको आरोप पनि लगाउँदै आएका छन्। त्यस्तै जनसम्पर्क समिति र भ्रातृसंस्थाको म्याद थपका विषयमा पनि पौडेल समूहको असन्तुष्टि छ। पौडेल समूहका २७ केन्द्रीय सदस्यले असोज ११ गते १६ बुँदे लिखित असन्तुष्टि केन्द्रीय कार्यालयमा दर्ता गरेका थिए। उनीहरूले सोमबारको बैठकमा पनि विधानविपरीतका सबै निर्णय सच्याउनुपर्नेमा जोड दिए। वरिष्ठ नेता पौडेलले विभाग गठन खारेज हुनुपर्ने र क्रियाशील सदस्यता पारदर्शी बनाउन माग गरेका थिए। पूर्वमहामन्त्री कृष्णप्रसाद सिटौलाले कार्यदल बनाएर अहिलेको असमझदारी टुंग्याएर महाधिवेशनमा जुट्नुपर्ने सुझाव दिए। एउटा कार्यदल बनाऔं। र, अहिलेका सबै असमझदारी हटाऔं, नेता सिटौलाले सुझाए, अब फागुनमा महाधिवेशन सम्भव छैन भन्नेमा हामीबीच कुनै विवाद छैन। छिट्टै नयाँ मिति तोकेर महाधिवेशनमा जुटौं। बैठकमा सहभागी केन्द्रीय सदस्य गगनकुमार थापाले नेताहरू आआफ्ना अडानमा देखिए पनि महाधिवेशनबाट कोही पनि भाग्न नमिल्ने बताए। उहाँहरू (पौडेल समूह)ले विभागहरू खारेज हुनुपर्छ भन्नुभएको छ। तर, सभापतिज्यूले प्रस्ट रूपमा विभागबाहेक बाँकी विषयमा छलफल गर्न तयार छु भन्नुभयो, नेता थापाले भने, त्यसो भएपछि विभागको विषय पोलिटिकल कुरा भयो। सभापतिले खारेज नगर्ने, अब अरूले त्यसलाई नमान्ने। बाँकी महाधिवेशनको विषयमा मिलेर जान सकिन्छ। देउवाले पौडेल समूहका असन्तुष्टिबारे छलफल गर्न अघिल्लो महिना पनि शीर्ष नेताहरूको बैठक बोलाएका थिए। असोज १७ गते बसेको अनौपचारिक बैठकमा सहभागी केही नेतामा कोरोना संक्रमण देखिएपछि बैठक रोकिएको थियो।"
"कर्णालीमा कोरोना संक्रमण : पाँच हजार नौ सय संक्रमित, १६ जनाको मृत्यु","दैलेख : कर्णाली प्रदेशमा पछिल्लो २४ घन्टामा थप ६१ जनामा कोरोना भाइरस (कोभिड१९) संक्रमण पुष्टि भएको छ । कर्णालीका दैलेख अस्पताल प्रयोगशाला, प्रदेश अस्पताल पशुपन्छी रोग अन्वेषण प्रयोगशाला सुर्खेत र चौरजहारी प्रयोगशाला रुकुम पश्चिममा गरिएको परीक्षणमा ६१ जनामा संक्रमण पुष्टि भएको हो । कर्णाली प्रदेश सरकार, सामाजिक विकास मन्त्रालय अन्तरगर्तको स्वास्थ्य सेवा महाशाखाका अनुसार दैलेखमा १३, सुर्खेतमा ३३, जुम्लामा ३, सल्यानमा २, मुगुमा १, रुकुम पश्चिममा २ र अन्य प्रदेशका ८ गरी ६१ जनामा कोरोना संक्रमण पुष्टि भएको हो । योसँगै कर्णाली प्रदेशमा कोरोना संक्रमितको संख्या ५ हजार ९ सय ७२ जना पुगेको छ । महाशाखाका अनुसार कर्णालीका १० जिल्लामध्ये सबै भन्दा धेरै सुर्खेतमा २ हजार ५ सय ५१ जनामा संक्रमण पुष्टि भएको छ । त्यसपछि दैलेखमा एक हजार ५ सय ९, हुम्लामा ३४, मुगुमा ३२, डोल्पामा १५, जुम्लामा ३ सय २३, कालिकोटमा ३ सय २, जाजरकोटमा १ सय ६, रुकुम पश्चिममा १ सय ७४ र सल्यानमा ५ सय १८ जनामा संक्रमण पुष्टि भएको छ । अन्य प्रदेशका ४ सय ११ जनामा संक्रमण पुष्टि भएको महाशाखाले जनाएको छ। स्वास्थ्य सेवा महाशाखाका स्वास्थ्य शिक्षा अधिकृत एवं जनस्वास्थ्य शाखा प्रमुख नवराज कँडेलका अनुसार पछिल्लो २४ घन्टामा एक सय ६५ जना डिस्चार्ज भएका छन् । यो सँगै कोरोना संक्रमण निको भई डिस्चार्ज हुनेहरुको संख्या ५ हजार २ सय २३ पुगेको छ । हाल कर्णालीमा कोरोनाको सक्रिय संक्रमितको संख्या ७ सय ४९ छ । कर्णालीमा कोरोना भाइरस (कोभिड१९) बाट मृत्यु हुनेको संख्या १६ पुगेको छ । गत आइतबार एक जनाको मृत्यु भएसँगै मृतकको संख्या १६ पुगेको हो ।"
कोरोना जितेर हेलिकोप्टरबाट फर्किए मेयर,"उदयपुर : कोरोना भाइरसको संक्रमण देखिएपछि काठमाण्डौँस्थित आफन्तको होमआइसोलेसनमामा बसेका उदयपुरको कटारी नगरपालिकाका मेयर ज्ञानेन्द्र श्रेष्ठ मंगलबार हेलिकोप्टरबाट गृह नगर फर्किएका छन् । यातायातका साधनमा असुरक्षित महशुस गरेपछि मेयर श्रेष्ठसहित ५ जना हेलिकोप्टरबाट कार्यक्षेत्र फर्किएका हुन् । उनीहरु बिहान १० बजे कटारीस्थित टाइगर फिल्डमा झरेका हुन् । मेयर श्रेष्ठसँग इलाका प्रशासन कार्यालय कटारीका प्रमुख चन्द्र सिवाकोटी, निर्माण व्यावसायी हरेराम घिमिरे, नगरपालिकाका चालक प्रेम शाही र मेयरकी भतिजी स्वेता श्रेष्ठ आएका हुन् । पछिल्लो पटकको परीक्षणमा नेगेटिभ रिपोर्ट आएसँगै मेयर कोरोनामुक्त भएको कटारी नगरपालिका स्वास्थ्य शाखाले जनाएको छ । केहि दिन काठमाडौंमै आराम गर्ने योजना बनाएका मेयर श्रेष्ठले आफ्नो अनुपस्थितिमा जनताका काम र विकास निर्माणका कामहरु थुप्रै रोकिएकाले चाँडै फर्किएको बताए । असोज ४ गते मेयरसहित प्रमुख प्रशासकीय अधिकृत, ईलाका प्रसाशन कार्यालयका प्रमुख, कटारी नगरको शिक्षास्रोत व्यक्ति गरी ४ जनामा कोरोना संक्रमण पुष्टि भएको थियो । कोरोना पुष्टि भएपछि होम आइसोलेसनमा बसेका मेयरको १४ औं दिनमा रिपोर्ट नेगेटिभ आएको हो । हेलिकप्टरबाट झर्नसाथ मेयर श्रेष्ठ सिधै कटारी नगरपालिकाले ताराघारीमा निर्माणाधिन ३० बेडको आइसोलेसनमा रहेका आफ्ना नगरबासी र शुभचिन्तकलाई फलफुल लिएर भेटन र अवश्था बुझ्न पुगेका थिए । त्यसक्रममा उनले कोरोनाको औषधिउपचार केहि नभएपनि आत्मवल र स्वास्थ्य मापदण्ड पुरा गर्न सके सहजै जित्न सक्ने बताए । नेपाल प्रहरी, नगर प्रहरी र स्थानीय समेत गरेर ११ जना संक्रमित ताराघारीमा बस्दै आएका छन् । संक्रमितसँग छुटेसँगै उनी नगरपालिका पुगेका थिए । त्यहाँ मेयर लगायतको टिमलाई जनप्रतिनिधि र कर्मचारीले फुलमाला लगाएर स्वागत गरेका थिए । त्यसक्रममा उनले कोरोनालाई ख्याल ठट्टा नगर्न र स्वास्थ्य मापदण्ड पुरा गर्न आग्रह गरे । मेयर श्रेष्ठले बुधबारदेखि स्वास्थ्य मापदण्डको ख्याल गरी नियमित काममा फर्कनेसमेत बताए ।"
अस्पतालले अस्वीकार गरेपछि संक्रमितले गरिन् आत्महत्या,"विराटनगर : अस्पतालले उपचार गर्न अस्वीकार गर्दा मोरङको रतुवामाई नगरपालिका१० की कोरोना भाइरस संक्रमित एक महिलाले आत्महत्या गरेकी छन्। मिर्गौलाको पुरानै समस्या रहेकी ४० वर्षीया महिलाले आत्महत्या गरेकी हुन्। स्वास्थ्यमा अचानक समस्या आएपछि उनलाई उपचारका लागि कात्तिक ८ गते विराटनगरको नोबेल शिक्षण अस्पताल भर्ना गरिएको थियो। गत असारबाट नियमित डायलासिस गराउँदै आएकी बिरामी थिइन्। अस्पताल भर्ना गरेर पीसीआर परीक्षण गराउँदा भोलिपल्ट रिपोर्ट पोजिटिभ आयो। परिवारका अनुसार रिपोर्ट पोजिटिभ आएपछि आइसोलेसनमा राखेर उपचार गराउन पैसा लाग्ने अस्पतालले बतायो। पैसा तिर्न नसक्दा अस्पतालले उपचार गर्न नमानेपछि उनलाई कात्तिक ९ गते घर लगिएको परिवारले जनाएको छ। पारिवारिक आर्थिक अवस्था कमजोर रहेकी महिलाले भोलिपल्ट अर्थात कात्तिक १० गते झुन्डिएर आत्महत्या गरेको वडाध्यक्ष टंक ढकालले जानकारी दिए। घटना भएको दिन दसैंको टीका थियो। उनका अनुसार विराटनगरमा अस्पतालले उपचार गर्न नमानेपछि घर ल्याइएकी महिलाले घर नजिकैको गोठमा पासो लगाएर आत्महत्या गरेकी हुन्। सबैतिर दसैंको टीकाको रमझम हुँदा गाउँमा भने संक्रमित महिलाले आत्यमहत्या गरेको खवर सुन्नु परेको उनको भनाइ छ। कोरोना पुष्टि भएपछि उपचारका लागि पैसा डिपोजिट गर्नुपर्छ भनेर अस्पतालले भनेछ। आर्थिक अवस्था एकदम कमजोर रहेकी महिलाको परिवारले खर्च बेहोर्नसक्ने अवस्थै थिएन, उनले भने, पैसा तिर्न नसकेपछि श्रीमानले घर फर्काएर ल्याएछन्। घर पुगेपछि आत्महत्या गरेको पाइयो। परिवारका अनुसार महिलाको उपचारमा दैनिक १८ हजार लाग्ने र अग्रिम भुक्तानी गर्नुपर्ने अस्पतालले बताएको थियो। तर उनको परिवार उपचार खर्च तिर्नसक्ने अवस्था थिएन। घर फर्काएर ल्याएको २४ घण्टा बित्न नपाउँदै श्रीमतीलाई झुन्डिएको अवस्थामा देख्नु पर्यो, मृतकका श्रीमानले भने, उपचारका लागि लैजाने उपायको खोजी हुँदै गर्दा उनले मृत्युको बाटो रोजेपछि झन् तनावमा छौं। कात्तिक ९ गते डायलासिस सकिएको केही बेरमै पीसीआर परीक्षण रिपोर्ट पोजिटिभ आएपछि अस्पतालले घर पठाइदिएको उनको गुनासो छ। उपचार गराउन पाइन्छ कि भनेर कोसिस गरिए पनि सम्भव भएन, उनले भने, संक्रमितको उपचार गर्न सकिँदैन भनेर सरकारले नै हात उठाइसकेका कारण हामी जस्ता गरिबले त्यत्तिकै मर्नुपर्ने अवस्था आएछ। उनले दसैंको टीकाको दिन बिहानभर गफगाफ गरेर बसेकी श्रीमतीले दिउँसो आत्महत्याको बाटो रोजेको बताए। इलाका प्रहरी कार्यालय सिजुवाका प्रहरी निरीक्षक विष्णुबहादुर खड्काले घटनाको अनुसन्धान भइरहेको बताए। घरमै ल्याएर होम आइसोलेसनमा राखिएकी संक्रमितले झुन्डिएर आत्महत्या गरेको प्रारम्भिक अनुसन्धानबाट खुलेको छ, उनले भने, बाँकी कुरा थप अनुसन्धानपछि खुल्दै जानेछ। मृतक कोरोना संक्रमित भएका कारण आवश्यक कानुनी प्रक्रिया पूरा गरिए पनि शवको पोस्टमार्टम भने नगरिएको जानकारी खड्काले दिए। अस्पतालका प्रबन्धक नारायण दाहालले संक्रमितलाई उपचार गरेर मात्रै घर पठाउने गरिएको बताए। पैसा नभएका कारण अस्पतालले घर पठाएको होइन। परिवारकै सदस्यले लिएर गएका हुन्, उनले भने, अस्पतालले पठायोभन्ने आरोप गलत हो। नोबेलले पैसा नभएकाको पनि निःशुल्क उपचार गरिरहेको छ। दाहालले पैसा नहुने र आर्थिक अवस्था कमजोर भएका संक्रमितले पनि नोबेलमा उपचार पाइरहेको बताए।"
सप्तरीका थप दुई संक्रमितको मृत्यु,"राजविराज : सप्तरी घर भएर मोरङ र सुनसरी बस्दै आएका थप दुई जना पुरुषको कोरोना संक्रमणबाट मृत्यु भएको छ । योसँगै सप्तरीमा कोरोना संक्रमणबाट मृत्यु हुनेको संख्या २९ पुगेको छ । सप्तरीको हनुमाननगर कंकालिनी नगरपालिका६ जोगिनिया घर भएर विराटनगर बस्दै आएका ५८ वर्षीय पुरुषको कोरोना संक्रमणबाट मृत्यु भएको उनका परिवारका सदस्य दीपक मण्डलले जानकारी दिए । विराटनगरको जनपथ टोलस्थित जनपथ माविमा शिक्षण पेशामा कार्यरत उनलाई ज्वरोका साथै टाउको दुखेपछि विराटनगरस्थित विराट नर्सिङ होममा भर्ना गरिएको थियो । कोरोना परीक्षणको रिपोर्ट पोजेटिभ आएपछि शनिबार विराटनगरमै न्यूरो अस्पतालमा रेफर गरिएकोमा उपचारका क्रममा मृत्यु भएको मण्डलले जानकारी दिए । मण्डलका अनुसार विराटनगर१२ मङगलबारे हाटमा बसोबास गर्दै आएका उनको शव विराटनगरस्थित हाटखोलामा नेपाली सेनाले व्यवस्थापन गरेको छ । लामो समयदेखि मधुमेह र उच्च रक्तचापबाट पीडित उनको मिर्गौलासमेत खराबी भएको थियो । यसैगरी, धरानस्थित बीपी कोइराला स्वास्थ्य विज्ञान प्रतिष्ठानमा कार्यरत रेडियोग्राफर सप्तरीको महादेवा गाउँपालिका५ घर भएर सुनसरीको धरान१८ बस्ने ३० वर्षीय पुरुषको मृत्यु भएको छ । स्वास्थ्यमा समस्या देखिएपछि तत्कालै प्रतिष्ठानको आकस्मिक कक्षमा भर्ना गरिएका उनको सोमबार कोरोना संक्रमण पुष्टि भएको र मृत्यु भएको प्रतिष्ठानका सहप्रवक्ता डा आशिष श्रेष्ठले जानकारी दिए । मृतकको शव सप्तरीको आफ्नै गाउँमा नेपाली सेनाले व्यवस्थापन गरेको जिल्ला स्वास्थ्य कार्यालय सप्तरीका निमित्त प्रमुख दुनियालाल यादवले जानकारी दिए । यादवका अनुसार सप्तरीमा मृत्यु हुनेको सङ्ख्या २९ पुगेको छ । हालसम्म १ हजार ६३१ जना संक्रमित भएकोमा १४ सय जना निको भएको बताएका यादवले सप्तरीमा हाल २ सय २ जना सक्रिय संक्रमित रहेको जनाए । होम आइसोलेशनमा १ सय ७९ जना रहेकोमा संस्थागत आइसोलेशनमा अहिले २३ जना मात्र रहेको यादवले जानकारी दिए ।"
प्रदेश १ मा संक्रमितको संख्या २० हजार नाघ्यो,"विराटनगर : प्रदेश १ मा कोरोना संक्रमितको संख्या २० हजार नाघेको छ। मंगलबार तीन सय ६३ जना नयाँ बिरामी थपिएपछि संक्रमित संख्या २० हजार नाघेको हो। हालसम्म प्रदेशमा एक लाख ६३ हजार चार सय ९९ जनाको पीसीआर परीक्षण भइसकेको सामाजिक विकास मन्त्रालयले जनाएको छ। पीसीआर परीक्षण गरिएकामध्ये २० हजार एक सय ५४ जनाको रिपोर्ट पोजिटिभ आएको छ। एक लाख ४३ हजार तीन सय ४५ जनाको रिपोर्ट नेगेटिभ आएको छ। पछिल्लो २४ घण्टामा एक हजार ८५ जनाको पीसीआर परीक्षण हुँदा मंगलबार एक सय ५३ महिला र दुई सय १० पुरुषमा संक्रमण पुष्टि भएको छ। नयाँ थपिएका संक्रमितमा मोरङका एक ५६, सुनसरीका एक सय २०, झापाका ६०, उदयपुरका आठ, धनकुटा र इलामका दुईदुई, पाँचथर, भोजपुर र तेहथुमका एकएक र प्रदेश १ बाहिरका १२ जना रहेको मन्त्रालयले जनाएको छ। मन्त्रालयका अनुसार प्रदेश राजधानी विराटनगरमा नयाँ एक २० जनामा संक्रमण देखिएको छ। संक्रमण पुष्टि भएकामा ५८ महिला र ६२ पुरुष छन्। विराटनगरबाहेक मोरङको सुन्दरहरैँचामा १०, पथरीशनिश्चरे र कटहरीमा पाँचपाँच, बेलबारीमा तीन, धनपालथान, रतुवामाई, ग्रामथान, रंगेली र केराबारीमा दुईदुई, बूढीगंगा, कानेपोखरी र लेटाङमा एकएक जनाको रिपोर्ट पोजिटिभ आएको छ। सुनसरीको धरानमा ८१, इटहरीमा २५, बराहक्षेत्रमा पाँच, इनरुवामा चार, रामधुनीमा तीन, भोक्राहानरसिंह र दुवहीमा एकएक जनामा कोरोना देखिएको छ। झापाको दमकमा ३१, विर्तामोडमा १०, गौरादह र भद्रपुरमा पाँचपाँच, गौरीगञ्जमा चार, बुद्धशान्ति, मेचीनगर, अर्जुनधारा, शिवसताक्षी र कमलगाउँपालिकामा एकएक जना कोरोना संक्रमित थपिएका छन्। उदयपुरको कटारीमा पाँच, चौदण्डीगढी, त्रियुगा र स्थानीय तह नखुलेका एकएक, धनकुटामा दुई, इलामको चुलाचुलीमा दुई, पाँचथरको मिक्लाजुङमा एक, भोजपुरमा एक, तेहथुमको म्याङलुङमा एक र प्रदेश १ बाहिरका १२ जनाको रिपोर्ट पोजिटिभ आएको मन्त्रालयले जनाएको छ। प्रदेश १ मा मंगलबार एक सय ६० जना डिस्चार्ज भएका छन्। बीजेनरल अस्पताल हरिनगरबाट ३९, प्रहरी प्रशिक्षण केन्द्र आइसोलेशन विराटनगरबाट ३५, रमानन्द आचार्य सेवापीठ बराहक्षेत्रबाट २६, इनरुवा आइसोलेसन सुनसरीबाट १९, विराट शिक्षण अस्पताल र गढी आइसोलेसन केन्द्रबाट १४१४, जिल्ला अस्पताल संखुवासभाबाट सात, रुम्झाटार आइसोलेसन केन्द्रबाट तीन, इलाम अस्पताल, जिल्ला अस्पताल खोटाङ र जीवन विकास आधारभुत विद्यालय आइसोलेसन केन्द्रबाट एकएक जना डिस्चार्ज भएका हुन्। प्रदेशमा हालसम्म डिस्चार्ज हुनेको संख्या ११ हजार सात सय ३६ पुगेको छ।"
कोरोना संक्रमित दुई महिलाको मृत्यु,"विराटनगर : कोरोना भाइरस संक्रमित दुई महिलाको उपचारका क्रममा मंगलबार दिउँसो मृत्यु भएको छ । एकजनाको मोरङको बूढीगंगा गाउँपालिकास्थित विराट शिक्षण अस्पताल र एकजनाको विराटनगरको नोबेल शिक्षण अस्पतालमा ज्यान गएको हो । विराट शिक्षणको आइसोलेसनमा सुनसरीको इनरुवा नगरपालिका१ की ४५ वर्षीया महिलाको मृत्यु भएको छ । उपचारका क्रममा दिउँसो २:३० बजेतिर उनको मृत्यु भएको अस्पतालका आइसोलेसन इन्चार्ज सुनिल देवले जानकारी दिए । उनका अनुसार पीसीआर परीक्षण गराउँदा कोरोना पुष्टि भएपछि कात्तिक १४ गते महिलालाई उपचारका लागि भर्ना गरिएको थियो । कोरोना संक्रमणसँगै महिलामा श्वासप्रश्वासको पनि समस्या रहेको देवले बताए । त्यस्तै नोबेल शिक्षण अस्पतालमा विराटनगर महानगरपालिका१५ की ५५ वर्षीया महिलाको मृत्यु भएको छ । ज्वरो, रुघाखोकी र श्वासप्रश्वासमा समस्या भएपछि उनलाई उपचारका लागि बिहान अस्पताल लगिएको थियो । आकस्मिक कक्षमा उपचारकै दिउँसो ४ बजेतिर उनको मृत्यु भएको अस्पतालका प्रबन्धक नारायण दाहालले जानकारी दिए । मृत्युपछि महिलाको पीसीआर परीक्षण रिपोर्ट पोजेटिभ आएको छ । अस्पतालमा भर्ना गर्ने वित्तिकै उपचार थालेर स्वाब संकलन गर्दै परीक्षणका लागि लगिएको थियो, दाहालले भने, मृत्यु भएको पौने घण्टापछि दिउँसो ४:४५ बजेतिर रिपोर्ट पोजेटिभ आइदियो । उनका अनुसार कोरोना पुष्टि हुनुअघि नै बिरामीको मृत्यु भएका कारण थप उपचारका लागि कोभिड अस्पतालको आइसोलेसनमा भर्ना गर्न पाइएन् ।"
बेवारिसे नबजात शिशु फेला,राजविराज : सप्तरीको छिन्नमस्ता गाउँपालिकामा मङ्गलबार साँझ एक नवजात शिशु वेवारिसे अवस्थामा फेला परेको छ। छिन्नमस्ता गाउँपालिका३ स्थित सखडा र गोविन्दपुर गाउँको बीचमा रहेको नहरको मुनी भर्खरै जन्मिएको शिशु जीवितै फेला परेको वडा अध्यक्ष दिपेन्द्रकुमार यादवले जानकारी दिए। वेवारिसे अवस्थामा उक्त शिशुलाई स्थानीयवासीले देखेर खबर गरेपछि प्रहरी र जनप्रतिनिधि पुगेर उद्धार गरी स्वास्थ्य चौकी सखडामा उपचारका लागि भर्ना गराएका छन्। नवजात शिशुको शरीरभरी रातो कमिलाहरुले टोकिरहेको अवस्थामा स्वास्थ्य चौकी ल्याइएको र प्राथमिक स्वास्थ्य जाँच र उपचार गरिएको स्वास्थ्य चौकी सखडाले जनाएको छ। शिशुको स्वास्थ्य अवस्था सुधारोन्मुख भएको जानकारी दिँदै स्वास्थ्य चौकीका इन्चार्ज सिनियर अहेव अजयकुमार झाले थप उपचार र हेरविचारका लागि राजविराजस्थित गजेन्द्रनारायण सिंह अस्पताल लाने तयारी भइरहेको बताए । शिशुको आमाबुवाको भने प्रहरीले खोजी गरिरहेको इलाका प्रहरी कार्यालय सखडाका सई विन्देश्वरप्रसाद यादवले बताए।
सिन्धुलीमा ५० बेडको कोभिड १९ युनिट अस्पताल सञ्चालनमा (फोटोसहित),"सिन्धुली : सिन्धुलीमा जनस्तरबाटै सहयोग जुटाएर निर्माण गरिएको सुविधा सम्पन्न कोभिड१९ युनिट (आइसोलेसन) अस्पताल संचालनमा आएको छ । कमलामाई नगरपालिका ६ शिवनगरमा निर्माण गरिएको ५० बेडको कोभिड१९ युनिट (आइसोलेसन) अस्पताल सोमबार रातीबाट सञ्चालनमा आएको हो । केही सरकारी अनुदान बाहेक अधिकांश रकम सहयोग र जनश्रमदानबाटै जुटाएर निर्माण गरिएको अस्पतालमा दुईजना कोरोना भाइरस (कोभिड१९) संक्रमितलाई भर्नागरेर संचालनमा ल्याइएको सिन्धुली अस्पतालका व्यवस्थाक बिमल श्रेष्ठले जानकारी दिए । प्रदेश सरकार स्थानीय राजनीतिक दल, निर्माण व्यवसायी, विभिन्न संघसंस्था तथा व्यक्तिहरुको सक्रियतामा करिब दुई महिनामा निर्माण सम्पन्न गरि त्यसको संचालन जिम्मा सिन्धुली अस्पताललाई दिइएको थियो । १ करोड २२ लाख ३७ हजार नगद र ४७ लाख रुपैयाँ जिन्सी सहयोग गरी हालसम्म १ करोड ६९ लाख रुपैयाँ खर्च गरेर निर्माण गरिएको उक्त अस्पतालमा आइसियु, भेन्टीलेटर, अक्सिजन प्लान्ट (एचवियू) समेत जडान गरेर संचालनमा ल्याइएको हो, श्रेष्ठले भने । अस्पतालमा हाल पाँच बेडको आइसियु, २ वेडको भेन्टीलेटर, १२ वेडको एचवियू जडान गरिएको छ । अस्पतालका ५० वटै वेडमा केहीदिनमा अक्सिजन जडान गरिसकिने छ । उक्त अस्पतालमा ३० वेड कोरोना संक्रमितिहरुका लागि २० वेड कोभिडका संकास्पत विरामीको उपचारमा प्रयोग गरिने छ । अस्पतालमा सुरक्षाका लागि कम्पाउण्ड, सिसिक्यामेरा जडान, खानेपानी, शौचालयका साथै वाईफाई, टेलीफोन समेत जडान गरिएको छ । अस्पतालमा चार जना मेडिकल डक्टर, ६ जना नर्स, ३ जना ल्याब टेक्नीसियन, ३ जना एक्सरे तथा अन्यक कर्मचारीहरु चौविसै घण्टा खटिने व्यवस्था मिलाइएको छ, उनले थपे । अस्पताल संचालनमा आएसंगै अव सिन्धुली अस्पतालमा उपचार गराउन आउने ज्वरोका विरामी र कोरोना संक्रमण आशंका गरिएका विरामीहरुको समेत कोभिड१९ युनिट अस्पतालमै उपचार गरिने छ । राजधानी र ठुला सहरबाहेक कोभिडका बिरामीहरुको उपचारका लागि निर्माण गरिएको यो सम्भवत नेपालकै पहिलो र सुविधा सम्पन्न अस्पताल हो । कोभिड१९ युनिट अस्पताल डब्लुएचओको मापदण्ड अनुसार निर्माण गरिएको प्रदेशसभा सदस्य राजन दाहालको दावी छ । उनले भने, 'हामीले पीसीआर परिक्षण, ल्याब, एक्सरेसहित दक्ष चिकित्सक राखेर आइसीयु र भेन्टीलेटरसहितको उपचार गर्नेगरी जनस्तरबाटै सहयोग जुटाएर अस्पताल निर्माण गर्न सफल भएका हौं, सम्भवत यो राजधानी र ठूला सहरबाहेकको पहिलो अस्पताल हुनुपर्दछ।' कोरोना संक्रमितको संख्या बढ्दै जाँदा जिल्लामा आइसोलेसन वेड अभाव भएपछि नेकपा सिन्धुलीका अध्यक्ष समेत रहेका दाहाललगायत जिल्लाका संसदहरु, राजनीतिक दल, सुरक्षा निकाय, सामाजिक संघ संस्था, ब्यपारी, शिक्षक, व्यवसायीहरु कोभिड अपताल नै निर्माणमा जुटेका थिए । दुईवटा बल्कमा निर्माण गरिएको अस्पताल निर्माणले सिन्धुलीका अलवा महोत्तरी, उदयपुर, रामेछापका कोरोना संक्रमित विरामहीहरुको समेत उपचारमा सहयोग पुग्ने अस्पताल निर्माण समितिका अध्यक्ष तथा नेपाल रेडक्रस सोसाइटी सिन्धुलीका सभापति अशोक श्रेष्ठको भनाइ छ । श्रेष्ठका अनुसार अस्पताल निर्माणमा बागमती प्रदेश सरकारबाट ९७ लाख रुपैयाँ, जिल्लाका स्थानीय तह, संघ संस्था र व्यक्तिबाट २ करोड २१ लाख ३ हजार १ सय रुपैयाँ र ४७ लाख रुपैयाँ बराबरको रर्ड, सिमेन्ट, इट्टा, ढुङ्गा, बालुवा लगायतका निर्माण समाग्री सहयोग प्राप्त भएको छ । 'उक्त रकममध्ये अस्पताल निर्माणमा अक्सिजन प्लान्ट जडान बाहेक हालसम्म १ करोड २२ लाख बढी नगद र ४७ लाख रुपैयाँ बराबरको प्राप्त जिन्सी सामाग्री खर्च भएको छ । हामीसँग ७० लाख रुपैयाँ बैंकमा नगद नै बाँकी छ, उनले भने ।"
'चीनका प्राचीन कथा' पुनः प्रकाशित,"काठमाडौं : पुराना र ऐतिहासिक महत्वका कृति प्रकाशनका क्रममा नेपाल प्रज्ञाप्रतिष्ठानले चीनका प्राचीन कथा पुस्तक पुनः प्रकाशन गरेको छ । तत्कालीन नेपाली साहित्य कला एकेडेमी, नेपाल एकेडेमी र रोयल नेपाल एकेडेमी हुँदै बनेको नेपाल राजकीय प्रज्ञाप्रतिष्ठानका प्रथम उपकुलपति बालचन्द्र शर्माद्वारा अनुदित र प्रतिष्ठानद्वारा २०२५ मा पहिलो पटक प्रकाशित चीनका प्राचीन कथा पुस्तक ५२ वर्षपछि दोस्रो संस्करणका रूपमा पुनः प्रकाशन भएको हो । प्रतिष्ठानका सदस्य सचिव प्राजगत्प्रसाद उपाध्यायले सो पुस्तकबाट प्राचीन सभ्यता र संस्कृतिले सम्पन्न देश चीनमा प्रचलित लोककथाहरू, तिनमा प्रस्तुत जनजीवन, लोकविश्वास, कथात्मक शैली र प्रवृत्तिसँग पाठकहरू परिचित हुने बताए। रासस"
नालीभित्र पुरुषको शव फेला,"दार्चुला : दार्चुलाको शैल्यशिखर नगरपालिका ९ शिवपुरी धाम जग्वाचौर नजिक गोकुलेश्वरमा पानीको नालीभित्र एक पुरुषको शव फेला परेको छ । इप्रका गोकुलेश्वरबाट प्रहरी निरीक्षक खगेन्द्रसिह साउँद नेतृत्वको टोली घटनास्थलमा खटिएको जिल्ला प्रहरी कार्यालय दार्चुलाका सूचना अधिकारी भास्कर चन्दले बताए । उनले भने,'उक्त शव डिलाशैनी गाउँपालिकाको गन्ना घर भएका गोबिन्द घरेडीको हो । शवको छेउमा खसेको मोबाइलबाट सम्पर्क गर्दा उक्त शव गोबिन्द घरेडीको भएको पत्ता लागेको हो ।'घटनाबारे अनुसन्धान भइरहेको जिल्ला प्रहरी कार्यालय दार्चुलाले जनाएको छ ।"
पहाडी भूभागमा हल्का वर्षाको सम्भावना,"काठमाडौं : पश्चिमी वायुको प्रभावले आज देशभर आंशिकदेखि सामान्य बदली रही पहाडी भूभागका केही स्थानमा हल्का वर्षा हुने भएको छ। पहाडी क्षेत्रमा उक्त प्रणालीको प्रभाव बुधबार बेलुकासम्म कायम रहने बताइएको छ। मौसमविद् मञ्जु बासीका अनुसार काठमाडौं उपत्यकामा बुधबारसम्म केही समय घाम लाग्ने र फेरि बदली हुने क्रम चलिरहने छ। हाल प्रदेश नं १, प्रदेश नं २, गण्डकी, लुम्बिनी, कर्णाली र सुदूरपश्चिम प्रदेशमा आंशिक बदली र बाँकी भूभागमा मौसम सामान्यतया सफा रहेको छ। राति पहाडी भूभागमा आंशिक बदली रही अन्य स्थानमा मौसम सफा रहने ऊर्जा जल तथा सिंचाइ मन्त्रालय, मौसम विज्ञान विभाग, मौसम पूर्वानुमान महाशाखाले जनाएको छ। मौसम पूर्वानुमान महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम १३ र अधिकतम तापक्रम २७ दशमलव ७ डिग्री सेल्सियस छ। त्यस्तै आज सबैभन्दा कम जुम्लाको न्यूनतम तापक्रम ४ दशमलव ९ डिग्री र सबैभन्दा धेरै भैरवाको अधिकतम तापक्रम ३५ दशमलव ४ डिग्री सेल्सियस छ।"
"प्रधानाध्यापकको शव फेला, छानबीनको माग गर्दै राजमार्ग अवरुद्ध","बैतडी : बैतडीको डिलाशैनी गाउँपालिका २ स्थित डाँडाबाग आधारभुत विद्यालय कपट्टाका प्रधानाध्यापक गोविन्द घरडी मंगलबार मृत फेला परेका छन् । ४५ वर्षीय प्रधानाध्यापक घरडीको शव दार्चुलाको शैल्यशिखर नगरपालिका ९ शिवपुरी धाम नजिक फेला परेका हुन् । मृतक घरडीको शरीरमा निलडाम तथा घाउ रहेको इलाका प्रहरी कार्यालय गोकुलेश्वरका प्रहरी निरीक्षक खगेन्द्रसिंह साउँदले जानकारी दिए । यसका साथै उनको साथमा नगद ८५ हजार समेत भेट्टिएको छ । उनले भने,' प्रधानाध्यापक घरडी सोमबार तलब बुझ्न भनि गोकुलेश्वर आएका बुझिएको छ । यो विषयमा प्रहरीले अनुसन्धान गरिरहेको छ । घरडीसंगै रहेका अन्य ४ जना शिक्षक पनि तलब बुझ्न आएका भएपनि उनीहरु सोमबार नै घर फर्किएका बताइएको छ । घरडी घर नफर्केपछि खोजी गर्दा मंगलबार बिहान ७ बजे मृत अवस्थामा फेला परेका हुन् । मृतकको शरीरमा निलडाम र घाउ देखिएकाले हत्या गरेर फालेको आफन्तको आशंका छ । घटनाको थप अनुसन्धान भइरहेको प्रहरीले जनाएको छ । यसैबीच मृतकको आफन्तले महाकाली राजमार्ग अवरुद्ध पारेका छन् । घटनाको सत्यतथ्य छानबिनको माग गर्दै उनीहरुले गोकुलेश्वरमा टायर बालेर राजमार्ग अवरुद्ध पारेका हुन् । साथै उनीहरुले सत्यतथ्य छानबिन तथा दोषीलाई पक्राउ नगर्दासम्म शव नबुझ्ने अडान लिएका छन्। प्रधानाध्यापक घरडीको हत्या भएको आशंका छ । हामीले उहाँ बसेको होटेलसहितको ठाउँमा अनुसन्धान गर्न माग गरेका छौं, 'डिलाशैनी गाउँपालिकाका प्रवक्ता अक्कल रानाले भने, 'प्रहरीले घटनालाई गम्भीरताका साथ लिएर अनुसन्धान गर्नुपर्छ । उहाँको हत्यामा संलग्नको खोजी गरी कारवाही हुनुपर्दछ भन्ने हाम्रो माग छ ।'"
नरभक्षी बन्दै पाटेबाघ,"गुलरिया : मधुवन नगरपालिका३ की २९ वर्षीया गंगा खत्रीले बाघको आक्रमणमा परी अकालमै मृत्युवरण गरिन्। सम्झना सामुदायिक वनमा घाँस काट्न गएकी उनलाई एक्कासि बाघले आक्रमण गरी घिसारेर केही पर पुर्यायो। स्थानीयले होहल्ला गरी बाघ धपाउँदा उनले प्राण छाडिसकेकी थिइन्। खत्रीको घटना सेलाउन नपाउँदै एक साताको अवधिमा खत्रीकै गाउँका थप दुई युवकले पाटेबाघकै आक्रमणमा परेर ज्यान गुमाए। भारतको सीमावर्ती कर्तनियाघाट वनविहार तथा बर्दिया राष्ट्रिय निकुञ्जलाई जोड्ने खाताजैविक मार्गमा वन्यजन्तुको संख्यात्मक रुपमा चहलपहल बढेसँगै मधुवन नगरपालिकाको उक्त क्षेत्रमा वन्यजन्तुवीचको द्वन्द्वात्मक त्रास बढेको छ। कात्तिक ५ गते खत्रीको घटना भएको हो। कात्तिक ११ गते मधुवन नगरपालिका३ निवासी २९ वर्षीय रमेश थारू र २६ वर्षीय दिनेश थारूको जैविकमार्ग क्षेत्र धनौरामा अवस्थित बेलझुन्डी सामुदायिक वनमा पाटेबाघको आक्रमणमा परी मृत्यु भएको डिभिजनल वन कार्यालय बर्दियाका प्रमुख महेन्द्र वाग्लेले बताए। बिहानैदेखि हराएका रमेशलाई केही साथीसँग सामुदायिक वनमा खोज्न गएका बेला दिनेशलाई बाघले आक्रमण गरेको हो। सँगै गएका साथी उनलाई बाघले आक्रमण गरेपछि गाउँमा आई होहल्ला गरी सुरक्षाकर्मीसहितको टोली वनमा पुगेका थिए। उनले भने, गाउँबाट मानिसहरू होहल्ला गर्दै वनमा पुग्दा दिनेशलाई बाघले गम्भीर आक्रमण गरेको अवस्थामा फेला परेको र सोही क्षेत्रमा खोजी गर्दै जाँदा बिहानैदेखि हराएका उमेशको समेत बाघले आक्रमण गरेको अवस्थामा शव फेला परेको हो। खाताजैविक क्षेत्रमा केही हप्ताअघि सीमावर्ती भारततर्फको जंगलमा पुगेका एक नेपालीको पनि पाटे बाघको आक्रमणमा परी मृत्यु भएको थियो। खाता क्षेत्रमा पाटेबाघको आक्रमणमा परी ५ जनाले ज्यान गुमाइसकेकाले बाघ नियन्त्रण गर्र्नुपर्ने स्थानीयको माग छ। वन अधिकृत वाग्लेले थपे बाघ मान्छेलाई आक्रमण गर्न पल्किएकाले साँझ बिहानको समयमा वन क्षेत्रमा प्रवेश नगर्न कार्यालय मार्फ सर्कुलर गरेका छौं। बर्दियामा पाटेबाघको संख्या बढेसँगै मानवबाघबीचको द्वन्द्व बढेको छ। पछिल्लो गणना अनुसार बर्दियामा ८५ वटा पाटेबाघ छन्। एक वर्षको अवधिमा पाटेबाघको आक्रमणबाट बर्दियामा ११ जनाले ज्यान गुमाएको राष्ट्रिय प्रकृति संरक्षण कोष बर्दिया संरक्षण कार्यक्रमका संरक्षण अधिकृत रविन कडरियाले बताए। निकुञ्जलगायत मध्यवर्तीक्षेत्रमा बाघले आक्रमण गर्ने क्रम बढेको छ। बर्दियाको मधुवन, बाँसगढी, भुरीगाउँ, कोठियाघाट, राजापुर, गेरुवा तथा सुर्खेत र बाँकेमा पनि बाघ आक्रामक बन्दै गएका छन्। बासस्थान विनाश, अहारा अभावलगायत वनक्षेत्र अतिक्रमणका कारण बाघ वस्तीतर्फ पल्किएको हो। कडरियाले थपे, वन तथा संरक्षण क्षेत्रका समुदायलाई बाघको आनीबानीलगायत यसबाट जोगिने बारेमा सचेतना बढाउनु जरुरी भइसकेको छ। हामीले खाता जैविकमार्गका स्वचालित क्यामेरा जडान गरी आक्रामक बाघको बारेमा अध्ययन गरेपछि आक्रामक बाघको वास्तविकता पत्ता लाग्छ। बाघ स्थानान्तरणको माग जैविकमार्ग नजिकै सामुदायिक वनलाई बासस्थान बनाएको पाटेबाघ म्यानइटर (नरभक्षी) बन्न थालेको भन्दै स्थानीय त्रसित बनेका छन्। खाता जैविकमार्गको सीमावर्ती क्षेत्रलाई बासस्थान बनाई बसेको नरभक्षी पाटेबाघ स्थानान्तरण गर्न समुदायको माग छ। समुदायले नै जोगाएका बाघले आक्रमण गरी ज्यान लिन थालेपछि संरक्षण क्षेत्रमा चिन्ता थपिदिएको छ। एक साताभित्रै खाता क्षेत्रमा एउटै गाउँका तीन जनाको बाघको आक्रमणबाट मृत्यु हुनु दुःखद् कुरा होे, खाता सामुदायिक वन समन्वय समितिका सचिव हरि गुरुङले भने।"
भित्तामा सिर्जना सजाउँदै परु,"स्याङ्जा : दृढ इच्छाशक्ति र परिश्रमले सिर्जनशिलता जन्माउँछ। सोही सृजनशिलताले जन्माएको कलाले सोन्दर्य र मनोरञ्जन भरिदिन्छ भने झैं पोखरा महानगरपालिका १४ का ३५ वर्षीया पार्वती अधिकारी (परु) ले लकडाउनको समय सदुपयोग गर्दै भित्ते आर्ट सुरु गरिन्। छोटो समयमै निकै राम्रा चित्र बनाएकी छन्। लकडाउनअघि खाली रहेका घरका भित्ता र भर्याङ्मा अहिले कलात्मक चित्र कोरिएका छन्। पंखा झुण्ड्याउने ठाउँ हो वा बिजुली बल्ब भएको ठाउँलाई पनि उनको कलाले भरेको छ। सेता रंग पोतिएका ती भर्याङ् र घरको भित्तामा अहिले सूर्योदयदेखि हिमाल र बुद्ध नेपालकै हो भन्ने चिनाउनेगरी आर्कषक चित्र कोरिएको छ। सानो उमेरदेखि कागजका चित्र बनाउने परुले अहिले भित्तामा आर्ट (वाल आर्ट) गर्न थालेकी हुन। वाल आर्ट निकै गाह्रो र चुनौतीपूर्ण काम भएको उनले बताईन। वाल आर्ट मिलाउन र सेप दिन निकै कठिन हुन्छ, त्यसमा पनि महिलाका लागि गाह्रो काम भएकाले यस क्षेत्रमा महिला निकै कम छन्, परु भन्छिन्।' घरको मुलढोकाबाट छिरेर भर्याङ् चढेपछि देखिने सूर्योदयसँगै रुखको हागाँमा बसेका जोडी र बेजोडी चरा र दिन र रातको प्रतिकात्मक चित्र देख्न पाइन्छ। जसले सबैको मन तान्न सक्षम छ। अधिकारीले भनिन्, 'जसरी सूर्योदयसँगै नयाँ बिहानीको जन्म हुन्छ, त्यसरी नै म पनि वाल आर्टमा आउन चाहेकी हुँ। दिनभरको थकान र मनैभरी दुख र व्यथालाई भित्ताका कलाले क्षणभरमै खुशी ल्याइदिने कलाको शक्ति हुन्छ उनले भनिन् । जहाँ इच्छा त्यही उपाय भने झैं पहिलो वाल आर्टमा घर बनाउदा बचेकुचेका रंगको प्रयोग भएका छन्। लकडाउनका बेला पसल बन्द थिए। बजारमा व्रस किन्न पाइएन। कान सफा गर्ने (एअर बर्डको) प्रयोग गर्दे सूर्यौदयको चित्र बनाए। राम्रो प्रतिक्रिया पाएपछि अहिले अरु पनि बनाउन थालेको उनले थपिन्। विश्वको अग्लो चुचुरो सगरमाथा र शान्तिका दूत गौतम बुद्ध पनि नेपालकै हुन भनी विश्व सामु चिनाउन दुबैलाई एकै ठाउमा राखि चित्र बनाएकी छन्। धेरेले सगरमाथा र बुद्ध चिने पनि नेपाल देश चिन्न नसकेको बताउदै नेपालको नक्सा सहित सगरमाथा र बुद्धलाई अटाएको भित्ते चित्र बनाएको उनको भनाइ छ। उनले बनाएका चित्रमा इनामेल र आर्किलिक रंगहरु, पानी रंग, मार्कर, स्केल, पेन्सिल, इरेजर र व्रसको प्रयोग भएको छ। विहान बेलुका घरधन्दा सकेर स साना नानी बाबुलाई सुताएपछि उनको भित्ते चित्र लेखन सुरु हुन्छ। रातमा २३ घण्टा बसेर चित्र बनाउने गरिन्। पछिल्लो चित्र सगरमाथा, गौतमबुद्धको चित्र बनाउन झण्डै २ साता लाग्यो। आर्टका लागि कुनै पनि शिक्षण तथा तालिम नलिएको बताउने उनले बिभिन्न आर्टिस्टसंगको समन्वय र सल्लाह सुझावले भित्ते कला सिकेको उनको भनाइ छ। स्कुले उमेरदेखि नै राम्रो चित्रकला बनाउन जान्ने उनी समय र कलाले साथ दिए भबिष्यमा आर्ट ग्यालरी खोल्ने चाहना रहेको उनले प्रष्टयाइन्।"
"ललितपुरमा कोरोना भाइरस : छ हजार बढी सङ्क्रमित निको भए, ७९ को मृत्यु","ललितपुर : ललितपुरमा कोरोना सङ्क्रमण निको भइ डिस्चार्ज हुनेको सङ्ख्या छ हजार बढी नाघेको छ । जिल्ला जनस्वास्थ्य कार्यालय ललितपुरका अनुसार जिल्लामा हालसम्म कोरोना निको भइ स्वास्थ्य लाभ गर्नेको सङ्ख्या छ हजार ३१६ पुगेको हो । अहिलेसम्म कोरोनाका कारण मृत्यु हुनेको सङ्ख्या ७९ पुगेको छ । यसैगरी जिल्लामा कूल कोभिड सङ्क्रमित सङ्ख्या आठ हजार ८१० पुगेको छ भने सक्रिय सङ्क्रमितको सङ्ख्या दुई हजार ४१५ पुगेको कार्र्यालय ललितपुरका प्रमुख डा खगेश्वर गेलालले बताए। यसैगरी ललितपुर महानगरपालिकामा कोरोना निको भइ डिस्चार्ज हुनेको सङ्ख्या तीन हजार ८६१ र मृतकको सङ्ख्या ३५ पुगेको र्यापिड रेसपोन्स टिमकी संयोजक देवी गुरुङले बताए । उनले भने, 'महानगरपालिकामा हालसम्म कूल कोरोना सङ्क्रमित सङ्ख्या पाँच हजार ४४२ पुगेको छ भने सक्रिय सङ्क्रमित सङ्ख्या एक हजार ५४६ पुगेको छ ।' महालक्ष्मी नगरपालिकामा कोभिड सङ्क्रमणबाट मुक्त भई स्वास्थ्यलाभ गर्नेको सङ्ख्या ८०१ र मृतकको सङ्ख्या छ पुगेको सूचना प्रविधि अधिकृत सन्तोष पोखरेलले जानकारी दिए । उनले भने, 'यहाँ अहिलेसम्म कूल कोरोना सङ्क्रमित सङ्ख्या एक हजार १५४ र सक्रिय सङ्क्रमित सङ्ख्या ३४७ पुगिसकेको छ ।' गोदावरीमा आज बिहानसम्म डिस्चार्ज हुनेको सङ्ख्या ४३५ र मृत्यु हुने नगरवासीको सङ्ख्या सात पुगेको छ । त्यहाँ हालसम्म कूल कोभिड सङ्क्रमित सङ्ख्या ६३१ र सक्रिय सङ्क्रमित सङ्ख्या १८९ पुगेको नगरपालिकाले जनाएको छ । गोदावरीको वडा नं ११ चापागाउँ ५२ महिला र ६४ पुरुष गरी ११६ जना सबैभन्दा बढी सङ्क्रमित रहेको वडा हो भने वडा नं ७ देवीचौर हालसम्म एक जना व्यक्तिमात्र सङ्क्रमित भएको वडा रहेको नगरपालिका सूचना अधिकृत विष्णु कँडेलले बताए । उनले भने, ,'गोदावरी ठेगाना भएका तीन पुरुष र एक महिला गरी चारजना व्यक्तिको अझैसम्म पनि पहिचान खुल्न सकेको छैन ।' यर्कोतर्फ दक्षिण ललितपुरका वाग्मती, महाँकाल र कोञ्ज्योसोम तीन गाउँपालिकाका धेरैजसो कोरोना सङ्क्रमितले स्वास्थ्यलाभ गरेर डिस्चार्ज भइसकेका सम्बन्धित पालिकाका स्वास्थ्य संयोजकको भनाइ छ । महाँकाल र कोञ्ज्योसोममा हालसम्म कुनै व्यक्तिले कोरोनाका कारण मृत्यु वरण गर्नुपरेको छैन तर वाग्मती वडा नं ६ आश्राङ निवासी ७० वर्षमाथिका एकजना पुरुषको कोरोनाबाट निधन भइसकेको स्वास्थ्य शाखा संयोजक नवराज तिमिल्सिनाले बताए। उनले भने, 'यहाँ डिस्चार्ज हुनेको सङ्ख्या १५, होम आइसोलेसनमा सात र गाउँपालिकामा कूल कोभिड सङ्क्रमित सङ्ख्या २२ पुगेको छ ।' गाउँपालिकाका केही व्यक्तिमा कन्ट्याक ट्रेसिङ गर्दा कोरोना पोजेटिभ देखिए पनि रोगको वास्तै नगरी मज्जाले हिँडिरहने, सजक हुनुपर्छ भनेर सम्झाए पनि मलाई पोजेटिभ देखिएकै छैन । मलाई यो रोग लागैकै हैन भन्नेसम्मका कुरा गर्ने गाउँवासी रहँदा उहाँबाट झन जोखिम बढ्ने पो हो कि भन्ने डर रहेको तिमिल्सिनाले जानकारी दिए। महाँकालमा कोरोना निको भएर डिस्चार्ज हुनेको सङ्ख्या १४, सक्रिम सङ्क्रमित एक र कूल कोरोना सङ्क्रमति सङ्ख्या १५ पुगेको स्वास्थ्य संयोजक ज्ञानेन्द्र चन्दले जानकारी दिए।कोञ्ज्योसोममा कोरोनाबाट निको भएर डिस्चार्ज हुनेको सङ्ख्या १०, सक्रिय सङ्क्रमित चार र हालसम्म गाउँपालिकामा कूल कोभिड सङ्क्रमति सङ्ख्या १४ पुगेको स्वास्थ्य संयोजक नवलकिशोर महत्वले बताए । उनले भने, 'गाउँपालिका३ दलचोकी निवासी एकै घरका चार परिवारमा दोस्रो पटक कोरोना परीक्षण गर्दा पुनः पोजेटिभ नतिजा आएपछि आज तेस्रो पटक हामीले उहाँहरुको स्वाब सङ्कलन गरेर गोदावरी नगरपालिका६ टीकाभैरवस्थित आनन्दवन अस्पतालमा परीक्षणका लागि लैजादै छौं।'रासस"
विराटनगरमा एकैदिन छजना कोरोना संक्रमितको मृत्यु,"विराटनगर : कोरोना भाइरस संक्रमण पुष्टि भएपछि विराटनगरका विभिन्न कोभिड अस्पतालमा उपचाररतमध्ये छ जनाको पछिल्लो २४ घण्टाभित्र मृत्यु भएको छ । विराट शिक्षण अस्पतालमा तीन, न्युरो अस्पतालमा दुई र कोशी अस्पताल कोभिड१९ उपचार केन्द्रमा एक जनाको मृत्यु भएको हो । मृत्यु भएकामध्ये एकजना जनता समाजवादी पार्टीको लिम्बूवान राष्ट्रिय समितिका नेता पनि छन् । उनी सुनसरीको धरान१५ का बासिन्दा हुन् । पीसीआर परीक्षण गराउँदा ६३ वर्षीय पुरुषलाई असोज १७ गते कोरोना पुष्टि भएको थियो । कोरोना संक्रमणसँगै निमोनियाको समस्या थपिएपछि स्वास्थ्य अवस्था गम्भीर बन्दै गएका कारण उनलाई विराटनगरको न्युरो अस्पतालमा कात्तिक १२ गते भर्ना गरियो । त्यसअघि उनको बीपी कोइराला स्वास्थ्य विज्ञान प्रतिष्ठान धरानमा उपचार हुँदै थियो । किराँत याक्थुम चुम्लुङका केन्द्रीय सचिवसमेत रहेका उनलाई क्यान्सरको पुरानै समस्या रहेको अस्पतालले जनाएको छ । उनी क्यान्सरको नियमित किमोथेरापी गराउँदै आएका थिए । अस्पतालका प्रशासकीय अधिकृत सुरेश आचार्यका अनुसार संक्रमित पुरुषको उपचारका क्रममा मंगलबार बिहान ३:३० बजेतिर मृत्यु भएको हो । मृतक पूर्व गोर्खा सैनिकको अधिकारको क्षेत्रमा लामो समयदेखि लड्दै आइरहेका थिए । भूतपूर्व ब्रिटिस गोर्खा सैनिक संघका पूर्व अध्यक्ष रहेका उनी जनता समाजवादी पार्टीको लिम्बूवान राष्ट्रिय समितिका उपाध्यक्ष हुन् । उनी धरान उपमहानगरपालिकामा भएको उपनिर्वाचनमा मेयरको उम्मेदवार बनेका थिए । त्यस्तै न्युरो अस्पतालमा उपचाररत विराटनगर महानगरपालिका११ का ४९ वर्षीय पुरुषको पनि मंगलबार बिहान मृत्यु भएको छ । प्रशासकीय अधिकृत आचार्यका अनुसार उपचारका क्रममा बिहान ३:५० बजेतिर उनको मृत्यु भएको हो । पीसीआर परीक्षण गराउँदा कात्तिक १४ गते उनको रिपोर्ट पोजेटिभ आएको थियो । गम्भीर अवस्थाका उनलाई त्यही दिन न्युरोको आइसोलेसनमा भर्ना गरेर उपचार थालिए पनि बचाउन नसकिएको जानकारी आचार्यले दिए । यता मोरङको बूढीगंगास्थित विराट शिक्षण अस्पतालको आइसोलेसनमा उपचाररत तीन जना कोरोना भाइरस संक्रमित पुरुषको मृत्यु भएको छ । मृत्यु हुनेमध्ये एक जना सिरहा सुखीपुरका ७४ वर्षीय पुरुष छन् । कोरोना पुष्टि भएपछि उपचारका लागि कात्तिक १५ गते अस्पताल भर्ना गरिएका उनको सोमबार राति ११ बजेतिर मृत्यु भएको अस्पतालका आइसोलेसन इन्चार्ज सुनिल देवले जानकारी दिए । त्यस्तै सुनसरीको इटहरी उपमहानगरपालिका३ का ४८ वर्षीय पुरुषको पनि विराटमै ज्यान गएको छ । कोरोना रिपोर्ट पोजेटिभ आएपछि उनलाई कात्तिक ३ गते उपचारका लागि अस्पतालमा भर्ना गरिएको थियो । उपचारकै क्रममा सोमबार साँझ ७ बजेतिर उनको मृत्यु भएको जानकारी देवले दिए । विराटमै उपचाररत धरान१६ का ७६ वर्षीय वृद्ध पुरुषको पनि मंगलबार बिहान मृत्यु भएको छ । कोरोना रिपोर्ट पोजेटिभ आएपछि कात्तिक ९ गते उनलाई उपचारका लागि अस्पताल भर्ना गरिएको थियो । देवका अनुसार वृद्ध पुरुषको उपचारका क्रममा बिहान ६:३० बजेतिर मृत्यु भएको हो । विराटनगरको कोशी अस्पताल कोभिड१९ उपचार केन्द्रमा उदयपुर घर भएका संक्रमित एक पुरुषको पनि मृत्यु भएको छ । उदयपुरको चौदण्डीगढी६ का ४८ वर्षीय पुरुषको उपचारका क्रममा सोमबार राति १२ बजेतिर मृत्यु भएको अस्पतालका व्यवस्थापक ज्ञानबहादुर बस्नेतले बताए । उनका अनुसार कोरोना पुष्टि भएपछि पुरुषलाई उपचारका लागि कात्तिक १२ गते अस्पताल भर्ना गरिएको थियो ।"
उद्योग वाणिज्य महासंघमा दुई समूहको उम्मेदवारी घोषणा,"काठमाडौं : नेपाल उद्योग वाणिज्य महासंघको आसन्न निर्वाचनका लागि दुई समूहले उम्मेदवारी घोषणा गरेका छन् । महासंघको वरिष्ठ उपाध्यक्षका लागि चन्द्र ढकाल र किशोर प्रधान समूहले उम्मेदवारी घोषणा गरेका हुन् । राजधानीमा एक कार्यक्रमको आयोजना गरी प्रधानले वरिष्ठ उपाध्यक्षका लागि सोमबार आफ्नो उम्मेदबारी घोषणा गरेका हुन् । पछिल्लो २८ वर्षदेखि उद्योग बाणिज्य क्षेत्रमा सक्रिय भएर लागेको बताउँदै प्रधानले महासंघलाई मन्दिर सम्झेर काम गर्ने बताए । प्रधानले आफ्नो समूह उद्योगी व्यवसायीको समस्या समाधान गर्न सक्षम रहेको दाबी गरेका छन् । प्रधान समूहबाट वस्तुगत उपाध्यक्षमा अन्जन श्रेष्ठ, जिल्ला नगर उपाध्यक्षमा दिनेश श्रेष्ठ र एसोसिएटमा सौरभ ज्योतिले उम्मेदवारी घोषणा गरे । यसअघि बरिष्ठ उपाध्यक्षका लागि चन्द्र ढकाल समूहले पनि आफ्नो उम्मेदवारी घोषणा गरेका थिए । ढकालको समूहबाट जिल्ला नगर उपाध्यक्षतर्फ गुणनिधि तिवारी, वस्तुगत उपाध्यक्षतर्फ वर्तमान उपाध्यक्ष उमेशलाल श्रेष्ठ र एशोसिएट उपाध्यक्षतर्फ रामचन्द्र संघाईले उम्मेदबारी घोषणा गरेका थिए ।"
"कागेश्वरीमा थप ६० जनामा कोरोना संक्रमण, एकको मृत्यु","काठमाडौं : गत २४ घन्टामा कागेश्वरी मनोहरा नगरपालिकामा थप ६० जनामा कोरोना भाइरस (कोभिड१९) संक्रमण देखिएको छ। मंगलबार थप ४२ पुरुष र १८ महिला गरी ६० जनामा कोरोना संक्रमण देखिएको नगरपालिकाले जनाएको छ। नगरपालिका अनुसार कोरोनाबाट थप एकजनाको मृत्यु भएको छ। मंगलबार थपिएका ६० संक्रमितसहित नगरपालिकामा हालसम्म संक्रमितको संख्या १ हजार ५१ पुगेको छ। यस्तै १० जनाको मृत्यु भएको छ। नगरपालिकाका अनुसार संक्रमितमध्ये ८२६ जनाले स्वास्थ्य लाभ गरेका छन्। ९ नम्बर वडामा सबैभन्दा बढी कोरोना संक्रमण देखिएको छ। उक्त वडामा हालसम्म ३५५ जना संक्रमितमध्ये २७२ जना निको भएका छन्। त्यसपछि ६ नम्बर बडामा संक्रमण देखिएको छ। १ नम्बर वडामा भने कम संक्रमण देखिएको छ। १ नम्बर वडामा २६ संक्रमितमध्ये १८ जना निको भएको र ८ जना सक्रिय संक्रमित रहेको नगरपालिकाले जनाएको छ। कोरोना संक्रमण तीव्र फैलिएको भन्दै नगरपालिकाले अनावश्यक कामबाहेक घर बाहिर ननिस्कन, निस्कनै परे अनिवार्य मास्कको प्रयोग गर्न, साबुनपानीले राम्ररी हात मिचीमिची धुन नगरवासीलाई आग्रह गरेको छ।"
तत्काल नआउने भयो बंगलादेशबाट रासायनिक मल,"काठमाडौं : धान रोप्ने समयमा नेपालमा मल अभाव भएपछि आवश्यकता परिपूर्ति गर्न सरकारले सापटी रुपमा बंगलादेशबाट ल्याउने तयारी गरेको ५० हजार मेट्रिक टन युरिया मल तत्काल नआउने भएको छ । गत भदौ दोस्रो साता दुई देशका राष्ट्रप्रमुखबीच भएको टेलिफोन कुराकानीमा मौखिक सहमति भए पनि अझै समझदारीपत्रमा हस्ताक्षर हुन सकेको छैन् । मौखिक सहमति भएको दुई महिना बितिसक्दासमेत प्रक्रिया नटुगिङ्दा गहुँमा हाल्न मल अभाव हुने सम्भावना देखिएको जानकार बताउँछन् । गहुँ लगाउने समयका लागि रासायनिक मल ल्याउने तयारी भए पनि अझै समय लाग्ने देखिएको कृषि तथा पशुपक्षी मन्त्रालयका प्रवक्ता डा हरिबहादुर केसी बताउनुहुन्छ । उनका अनुसार अब केही दिनमा दुई देशका कम्पनीबीच मल खरीद सम्झौतामा हस्ताक्षरको तयारी भएको छ । हस्ताक्षर भएपछि खरीदका लागि मन्त्रिपरिषद् बैठकको अनुमतिसँगै प्रक्रिया सुरु हुनेछ । कात्तिक महिनामा मल खरीदको सम्झौतामा हस्ताक्षर गरेर मङ्सिर पहिलो सातादेखि ढुवानी हुने विश्वास गरिएको छ । अनुमानअनुसार सरासर काम भएमा मङ्सिर दोस्रो सातादेखि नेपालमा रासायनिक मल भित्रन्छ । 'हामीले सुरुमा रासायनिक मल खरीद गर्ने तयारी गरेका थियौँ, बङ्गलादेश सरकारको खरीद वा सापटीको निर्णय स्पष्ट नहुँदा समय लाग्यो, बङ्गलादेशबाट खरीद गरी ल्याउने तयारी गरेर हामीले प्रस्ताव पठायौँ । उताबाट खरीद प्रचलन नभएकाले पैंचो अर्थात् सापटीमा मात्र दिने गरी जवाफ आयो,' उनले भने, 'सापटीस्वरुप नै ल्याउने भनेर हामीले ढुवानीका लागि अन्तरराष्ट्रिय बोलपत्र आह्वानसमेत गर्यौं । बोलपत्र आह्वान भएर कम्पनी छनोट भएपछि पुनः उताबाट रासायनिक मल सापटीमा नभएर खरीद गर्ने भनेर पत्र आयो । उताबाट स्पष्ट जानकारी नआउँदा समय लाग्ने भयो ।' उनका अनुसार बङ्गलादेशबाट निर्णय नआउँदा बोलपत्रमार्फत ढुवानीका लागि छनोट गरिएको कम्पनीसँग सम्झौता गर्नसमेत अन्योल भएको छ । कृषि मन्त्रालयले मल खरीदको जिम्मा कृषि सामग्री कम्पनीलाई दिएको छ । कम्पनीले ढुवानीका लागि १५ दिनको समय राखेर गत असोज ३ गते अन्तरराष्ट्रिय बोलपत्र आह्वान गरेको थियो । कृषि कम्पनीले बोलपत्र प्रक्रियामार्फत मल ढुवानी गर्न संयुक्त अरब इमिरेट्सको जेन्ट्रेड एफजेडएफ कम्पनीलाई जिम्मा दिएको छ । पाँच कम्पनीको आवेदन परेकामा जेन्ट्रेडले सबैभन्दा कम मूल्यमा ढुवानी गर्ने प्रस्ताव गरेको थियो। कृषि कम्पनी र जेन्ट्रेडबीच भएको सम्झौतामा ६० दिनभित्र ल्याइसक्नुपर्ने उल्लेख भए पनि प्रक्रियामा ढिलाइ हुँदा समस्या भएको बताइएको छ । रासस"
कांग्रेस सांसद केसीको निधन,पोखरा : नेपाली कांग्रेसबाट प्रतिनिधि सभा सदस्य सूर्यबहादुर केसीको सोमबार राति निधन भएको छ। पोखरा ७ मुस्ताङचोकस्थित आफ्नै निवासमा सोमबार राति १० बजेपछि उनको निधन भएको हो। केसी लामो समयदेखि सुगर र प्रेसरका बिरामी हुन्। एक दशकअघि उनको मिर्गौला प्रत्यारोपण भएको थियो। दीर्घ रोगी भएकै कारण पछिल्ला समय उनी सार्वजनिक कार्यक्रमहरुमा उपस्थित हुने गरेका थिएनन्। नेपालको नयाँ नक्सा संविधानमा समेट्न प्रतिनिधि सभामा भएको संविधान संशोधनको कार्यक्रममा पनि उनी उपस्थित हुन सकेका थिएनन्। प्रजातन्त्र आएपछि राष्ट्रिय प्रजातन्त्र पार्टीमा आबद्ध भएका उनी ३ वर्षअघि प्रतिनिसभा चुनावताका नेपाली कांग्रेसमा प्रवेश गरेका थिए। राप्रपाबाटै उनी पहिलो संविधान सभा सदस्य भएका थिए। २०४६ अघि केसी पोखरा नगरपालिकाको प्रधानपञ्च थिए। दक्षिण दसियाकै पहिलो चाउचाउ राराको उत्पादक गण्डकी नुडल्सका केसी संस्थापकमध्ये एक हुन्। अहिले उक्त चाउचाउको उत्पादक हिमश्री फुड्स केसीकै स्वामित्वमा छ। माछापुच्छ्रे बैंकका पनि उनी संस्थापक हुन्। जलविद्युतको क्षेत्रमा केसीको ठूलो लगानी छ। सामाजिक क्षेत्रमा केसीले योगदान गर्दै आएका थिए। केसीको आज पोखराको सेतीनदीको शान्तिघाटमा अत्येष्टि भएको छ। केसीको पार्थीव शरीरमा नेपाल कांग्रेसका पूर्वमहामन्त्री तथा प्रतिनिधिसभाका पूर्व सभामुख तारानाथ रानाभाटले पार्टीको झण्डा ओढाएका थिए। प्रतिनिधि सभाका सभामुख अग्निप्रसाद सापकोटाले स्वर्गीय केसीप्रति श्रद्धाञ्जली व्यक्त गरेका छन्।
कृषि ज्ञान केन्द्रमा कर्मचारी अभाव,"परासी : अधिकृत कर्मचारीको कमिका कारण कार्यक्रम सञ्चालन गर्न कठिनाइ भएको कृषि ज्ञान केन्द्रले जनाएको छ । पश्चिम नवलपरासीमा कार्यालय रहेको ज्ञान केन्द्रलाई रुपन्देही जिल्लाको समेत जिम्मेवारी दिइएको छ । केन्द्रमा ११ जना अधिकृतको दरबन्दी हो । कार्यालय प्रमुखसहित अहिले ६ जना मात्र छन् । अन्य अधिकृत नहुँदा खाद्यान्न बाली, रोग किरा नियन्त्रण, मौरी पालन, च्याउ खेती, कृषि प्रचार प्रसार र योजनाका काम गर्न समस्या भएको केन्द्र प्रमुख देवेश कुमार मिश्रले बताए । कार्यालयमा बाली विकास अधिकृत, बाली संरक्षण अधिकृत, योजना अधिकृत र कृषि प्रसार अधिकृतको दरबन्दी खाली छ । उ नीहरु नहुँदा प्राविधिक सहायकबाट काम चलाउनु परेको मिश्रले बताए । योजना अधिकृत नहुँदा कृषिका योजना बनाउ नै समस्या भएको उनको भनाइ छ । केन्द्रले दुई जिल्लामा ब्लक विकास कार्यक्रम, स्मार्ट कृषि गाउँ कार्यक्रम, मिसन कृषि ब्लक कार्यक्रम सञ्चालन गर्दै आएको छ भने किसानहरुका लागि कृषि यन्त्र, औजार, बिउ बिजन वितरण गर्नुका साथै विभिन्न अनुदान उपलब्ध गराउँदै आएको छ । रुपन्देहीबाट सेवा लिन आउने किसानलाई समस्या भएको छ । कर्मचारी पठाए रुपन्देहीमा सम्पर्क कार्यालय खोल्ने सोँच बनाइएको छ,' मिश्रले भने । कर्मचारीका लागि प्रदेश सरकारसँग माग गरेपनि अहिलेसम्म नपठाएको उनको भनाइ छ ।"
विमानस्थल पुग्ने सडकखण्डको कालोपत्रे सकियो,"भोजपुर : वर्षातका कारण लामो समय रोकिएको भोजपुर सदरमुकामदेखि टक्सार विमानस्थलसम्मको सडकखण्डको कालोपत्रे काम सम्पन्न भएको छ । ५ किलोमिटर दुरीको उक्त सडकखण्डको कालोपत्रे कामले गती पाएपछि तोकिएको समयअघि नै काम सम्पन्न भएको हो । सडक कालोपत्रेसँगै जिल्लाबासीमा उत्साह छाएको छ । विगतमा जिल्ला अस्पताल तथा ग्रामीण भेगबाट विमानस्थलसम्म विरामी ओसारपसार गर्न समस्या हुन्थ्यो । कालोपत्रेपछि सडक नियमित सञ्चालनमा आएपछि जिल्लाबासी हर्षित छन् । कालोपत्रे निमार्णपछि यो समस्या कम हुने स्थानीयबासिन्दा सुनाउँछन् । उक्त टक्सार विमानस्थलसम्मको कालोपत्रे बनेपछि दैनिक रुपमा आवतजावत गर्ने यातायातका साधन र सर्वसाधरण यात्रुलाई सहज पुग्ने स्थानीय विमल रणपहेँलीले बताए । उनले भने, कालोपत्रे भएपछि विरामी, यात्रु ओसारपसार गर्न सहज भएको छ, विगतमा जस्तो सास्ती हटेको छ।' हिउँद वर्षातमा सवारीसाधन चल्ने भएपछि आपतकालिन स्थितीमा पनि भनेकै समयमा हवाई उडान गर्ने यात्रुलाई सहज भएको उनले बताए । प्रदेश सरकारको महत्वपूर्ण योजना भएकाले कालोपत्रेको गुणस्तरमा ध्यान दिइएको पूर्वाधार विकास कार्यालय भोजपुरले जनाएको छ । प्रदेश १ सरकारको १६ करोड ९२ लाख लगानीमा बनेको उक्त कालोपत्रेको मोटाई ४ सेन्टिमिटर छ । जिल्लामै पहिलो आसफल्ट प्रविधीबाट गरिएको कालोपत्रे गुणस्तरीय भएको दाबी ईन्जिनियर अमृत कुमार दाहालको दाबी छ । यो जिल्लाका लागि उच्च गुणस्तरको नयाँ प्रविधिको कालोपत्रे हो, प्रदेश सरकारको महत्वपूर्ण योजना भएकाले कालोपत्रे कामलाई गुणस्तरीय बनाउन हामी लागी पर्यौँ,' उनले भने । विभिन्न समयमा कालोपत्रे कामको अनुगमन पनि गरिएको थियो । मापदण्ड अनुसारकै गुणस्तरीयता पाईएको प्रमुख जिल्ला अधिकारी बसन्तराज पुरीले बताए । प्रजिअ पुरीले भने, यो जिल्लाको एउटा नमुना र गौरवशाली सडक योजना हो, निर्माणका क्रममा आउने विभिन्न समस्याको समाधानदेखि अनुगमनको पाटोमा हामीले निगरानी दिए छौँ।' मौसममा सुधार आएकाले पनि निर्माण कार्य तोकिएको समय अगावै सम्पन्न भएको ठेकेदार कम्पनी रायमाझी जगदम्बा मार्सेली निर्माण सेवाले जनाएको छ । कात्तिक तेश्रो हप्ताभित्र सम्पन्न गर्नेगरि थालिएको काममा कुनै वाधाअवरोध नआएपछि कामले गति पाएको कम्पनीका सञ्चालक श्याम श्रेष्ठले बताए ।"
कृषकलाई धान स्याहार्ने चटारो (फोटो फिचर),"अर्घाखाँची : जिल्लामा धान स्याहार्ने चटारो सुरु भएको छ । सदरमुकाम सन्धिखर्कलगायत विभिन्न नगरपालिका तथा गाउँपालिकामा कृषक धान स्याहार्नमा व्यस्त छन्। जिल्लाका बागी खोला, घोचेखोला, शितखोलाका फाट तथा मथुरा फाट, दुर्गाफाटलगायतका फाटमा कृषकलाई धान भित्र्याउन भ्याइनभ्याइ छ। रासायनिक मल समयमै नपाएपनि यस वर्ष पानी धेरै परेकाले धान उत्पादन बढ्ने कृषकको अनुमान छ।"
मुस्ताङमा थप २ जनामा कोरोना संक्रमण,"जोमसोम : हिमाली जिल्ला मुस्ताङमा सोमबार पुनः २ जना व्यक्तिमा कोरोना संक्रमण देखिएको छ। यसअघि मुस्ताङको घरपझोङ गाउँपालिकाकी एक महिला र जोमसोमस्थित एक वित्तिय संस्थाका कर्मचारीलाई कोरोना पोजिटिभ पुष्टि भएसँगै गरिएको कन्ट्रयाक ट्रेसिङमा कोरोना संक्रमण देखा परेको जिल्ला स्वास्थ्य कार्यालय मुस्ताङका कार्यालय प्रमुख टिकाराम भण्डारीले जानकारी दिए । कार्यालय प्रमुख भण्डारीका अनुसार योसँगै मुस्ताङमा कोरोना संक्रमितको संख्या ३ पुगेको छ । मुस्ताङमा समुदाय स्तरमा पहिलो पटक कोरोना पोजेटिभ पुष्टि भएसँगै ३४ जना व्यक्तिको नमूना स्वाब पोखरास्थित क्षयरोग परीक्षण केन्द्रको प्रयोगशाला पठाइएकोमा २ जना व्यक्तिको कोरोना रिपोर्ट पोजिटिभको आएको हो । बाँकी सबैको पीसीआर रिपोर्ट भने नेगेटिभ आएको जिल्ला स्वास्थ्य कार्यालय मुस्ताङले जनाएको छ । मुस्ताङमा नयाँ थपिएकामा थासाङ गाउँपालिका५ कुञ्जोका ३० वर्षीय पुरुष र घरपझोङ गाउँपालिका३ पुथाङ एअरपोर्टकी ५२ वर्षीया महिलामा कोरोना पोजेटिभ देखिएको हो । थपिएका २ कोरोना संक्रमित व्यक्तिको पनि केही दिनमै क्लोज कन्ट्रयाकका आधारमा स्वाब संकलन गरिने जिल्ला स्वास्थ्य कार्यालय मुस्ताङले बताएको छ । यसअघि कन्ट्रयाक ट्रेसिङमा परेका व्यक्तिहरुको घरपझोङ गाउँपालिकाको स्थानीय सिसिएमसी ,जिल्ला स्वास्थ्य कार्यालय र जिल्ला अस्पतालका स्वास्थ्यकर्मीको समन्वयमा शनिबार नमूना स्वाब संकलन गरेको थियो । मुस्ताङमा समुदाय स्तरमा एक महिलामा कोरोना संक्रमण देखा परेपछि गत असोज १ गते संञ्चालनमा रहेका विद्यालय एक साताका लागि बन्द भएका थिए । मुस्ताङमा हिउदयामको चिसो बढेसँगै कोरोना संक्रमण देखा परेको हो ।लामो समय देखि ग्रिन जोनमै रहेको हिमाली मुस्ताङमा गत जेठ महिनामा घरपझोङ१ बस्ने शरणार्थी क्याम्पका एक ८३ वर्षीया वृद्धलाई कोरोना पुष्टि भएको थियो । उनको दोश्रो पटक पीसीआर गर्दा रिपोर्ट नेगेटिभ आएको थियो । पछिल्लो समय मुस्ताङमा कोरोना जोखिम बढेको पाईएको छ ।यहा उत्पादित स्याउ आलु ,गाजर र दशैका लागि भेडाच्याङ्गा खरिद गर्ने व्यापारीको आउजाउ बढेको थियो भने मुस्ताङमा कार्यरत कर्मचारी जनप्रतिनिध ,शिक्षक ,सुरक्षा निकाय ,मजदुर र अन्य सर्वसाधारण व्यक्तिहरुको आउजाउ बढेसँगै मुस्ताङमा कोरोना भाईरसले प्रबेश पाएको स्थानीय बताउँछन् । सरकारले असोज १ देखि निशेषाधाज्ञा हटाएर आन्तरिक हवाइ उडान र लामादुरीका यातायात सञ्चालन गर्न अनुमती दिएकाले पनि मुस्ताङमा कोरोनाको जोखिम बढेको जनाइएको छ ।"
कोरोनाले मृत्यु भएकाको शव उत्खनन् गरी ५ महिनापछि दाहसंस्कार,सन्धिखर्क : अर्घाखाँचीमा कोरोना भाइरस संक्रमणबाट मृत्यु भएकाको एकजनाको शव गाडेको ५ महिनापछि उत्खनन् गरेर हिन्दु परम्परा अनुसार दाहसंस्कार गरिएको छ । मालारानी गाउँपालिका ४ खनका ५७ वर्षीय यमप्रसाद खनालको गत जेठ २८ गते बुटवलमा उपचार गरेर फर्कने क्रममा बाटोमा मृत्यु भएको थियो । मृत्यु पछि उनमा कोरोना संक्रमण देखिएको थियो। उनको शव करीब ५ महिनापछि उत्खनन् गरेर अन्तिम दाहसंस्कार गरिएको आफन्त प्रकाश खनालले जानकारी दिए । कोरोना पोजेटिभ देखिएपछि शव व्यवस्थापनबारे विवाद हुँदा शव दुई दिनसम्म खुल्ला चौरमा राखिएको थियो। त्यतिबेला परिवारले चाहेको ठाउँमा शव व्यवस्थापन र परम्परा अनुसार काजकिरिया गर्न पाएका थिएनन् । अहिले ५ महिनामा शव उत्खनन् गरेर हिन्दु परम्पराअनुसार अन्त्येष्टि गरिएको खनालले बताए ।
गौहत्या गरी फरार,"बैतडी : बैतडीमा गाईको हत्या भएको छ । जिल्लाको मेलौली नगरपालिका १ तल्लागाँउ सुनगडाकी सुनकेशरी क्षेत्रीले पालेको गाईको हत्या भएको हो । सोमबार राती गाईको हत्या भएको बैतडीका प्रहरी प्रमुख, प्रहरी नायव उपरीक्षक नारायणप्रसाद अधिकारीले जानकारी दिए । गोठमा बाँधिराखेको अवस्थामा राती गोठमै गएर स्थानीय ३२ वर्षीय अशोक विष्टले गाईको हत्या गरेका हुन् । बिष्टले गोठमै गएर गाईको हत्या गरेको भन्ने खबर आएको छ । लौरो र हतियार प्रहार गरी गाई मारेको रहेछ । गाईको हत्या गरेपछि बिष्ट फरार रहेका प्रहरीले जनाएको छ। फरार रहेका विष्टको प्रहरीले खोजी गरिरहेको छ। विष्टमाथि गौहत्याविरुद्धको मुद्धा दर्ता गरेर कानुन बमोजिम कारबाही हुने प्रहरी नायव उपरीक्षक अधिकारीले बताए । घटनाको थप अनुसन्धान भइरहेको छ।"
सर्वोच्चमा सरकारको पुनरावलोकन निवेदन : कोरोना उपचार र पीसीआर निःशुल्क गर्न सकिँदैन,"काठमाडौं : कोरोना संक्रमितको उपचार र पीसीआर निःशुल्क गर्न दिएको परमादेशले संविधान, कानुन, अन्तरर्राष्ट्रिय अभ्यास तथा देशको आर्थिक अवस्थालाई नजरअन्दाज गरेको दाबीसहित स्वास्थ्य तथा जनसंख्यामन्त्रालयले सर्वोच्च अदालतमा पुनरावलोकन निवेदन दर्ता गरेको छ। कानुनको अपव्याख्या गरी अव्यवहारिक परमादेश जारी भएको भन्दै पुनरावलोकनमार्फत उल्ट्याउन माग गरिएको छ। सर्वोच्चका न्यायाधीश डाआनन्दमोहन भट्टराई र टंक बहादुर मोक्तानको संयुक्त इजलासले गत असोज १५ गते प्रधानमन्त्री तथा मन्त्रिपरिषदको कार्यालय र स्वास्थ्य मन्त्रालयका नाममा उक्त परमादेश दिएको थियो। कोभिडको परीक्षण र उपचार निःशुल्क हुनुपर्ने मागसहित अधिवक्ताहरु लोकेन्द्रबहादुर ओली र केशरजंग केसीले दिएको रिटमा उक्त परमादेश भएको हो। सर्वोच्चले संविधानको धारा ३५ मा स्वास्थ्यको हकलाई मौलिक हकभित्र परिभाषित गरेको बताउँदै कोभिडको उपचार निःशुल्क गर्न भनेको थियो। कोभिड१९ को प्रकोप सुरु भएदेखि यसको नियन्त्रण र उपचारका लागि सरकारले खेलेको भूमिकालाई अनदेखा गरेको दाबी पुनरावलोकनमा गरिएको छ। कानुनको अपव्याख्या गरी परमादेश जारी गरिएको जिकिरसमेत मन्त्रालयको छ। कोभिड१९ रोग डिसेम्बर ३१ मा पत्ता लागेको नयाँ रोग रहेकाले २१ औं शताब्दीको उच्चतम प्रविधियुक्त प्रयोगशालामा परीक्षण गरिनुपर्ने आवश्यकतासमेत औंल्याएको छ। जाँचगर्ने जनशिक्तसमेत उच्चदक्ष र विशिष्टीकृत हुनुपर्ने भएकाले यस्तो सेवालाई सामान्य र आधारभूत भन्न नमिल्ने पुनरावलोकनमा उल्लेख छ। कोरोनाको रोकथामका लागि सबै उपाय अवलम्वन भइरहेको हुँदा परमादेश खारेज हुनुपर्ने माग सरकारको छ। शुल्क निर्धारण सम्बन्धी निर्णय देशको आर्थिक अवस्थाको मूल्याङ्कन गरी मुलुकले थेग्नसक्ने व्ययभारको विषयमा अर्थ मन्त्रालयसँग परामर्श गरी स्वास्थ्य मन्त्रालयले कार्यान्वयन गरेको भनाइ सरकारको छ। कोभिड उपचारमा भारत, इटाली, श्रीलङ्का, बंगलादेश, पाकिस्तान, दक्षिण अफ्रिका, फिलिपिन्स, थाइल्याण्ड, माल्दिभ्स, इण्डोनेशियालगायत मुलुकको दाँजोमा न्युन रहेको भनाइ सरकारको छ। सर्वोच्चले परमादेशमा उल्लेख गरेका लामबद्ध व्यक्तिको छिटो भन्दा छिटो सोधपुछ गरी चाप कमहुने स्थानमा रिफर गर्ने, टोकन प्रणालीबाट परीक्षण गर्ने, परीक्षणको नतिजा छिटो भन्दा छिटो पाउने, परीक्षणका लागि अस्पताल पुगेका व्यक्तिले १०१५ मिनेट भन्दा कुर्नु नपर्ने, बढी चापभएकाशहरी केन्द्रहरुमा निःशुल्क परीक्षण, उपचारको व्यवस्थापन गर्नेलगायत बिषय तथ्यसम्मत नरहेको भनाइ सरकारको छ। सरकारी प्रयोगशालामा निःशुल्क परीक्षण गराउने हो भने स्वाभाविक रुपमा चाप बढ्न जान्छ। चाप बढेको आधारमा तत्कालै दक्ष जनशक्तिको संख्यामा वृद्धि गर्न सकिने हुँदैन, पुनरावलोकन निवेदनमा उल्लेख छ, स्रोत साधनको समेत सिमितता तथा आरटीपीसीआर परीक्षणको अलवा अन्य रोगका बिरामीको संख्यासमेत नियमित रुपमा भइराखेकोले गर्दा निजकोसमेत स्वास्थ्य उपचार सेवा साविक बमोजिम नै गर्नुपर्ने हुन्छ। पीसीआर परीक्षणको न्यून शुल्कतोकी बढी भन्दा बढी निजी प्रयोगशालालाई परीक्षण अनुमती दिन आवश्यक भए पनि यो पक्षलाईसमेत अनदेखा गरिएको निवेदनमा उल्लेख छ। कोरोना संक्रमण भएकाको भनी बीमासहितको व्यवस्था बजेटमै राखिएको अवस्थामा सो व्यवस्थालाई अनदेखा गरी जारी आदेश, संविधान, कानुन, अन्तरर्राष्ट्रिय अभ्यास तथा देशको आर्थिक अवस्थालाई नजरअन्दाज गरी भएकाले प्रस्तुतआदेश पुनरावलोकन गरी वदर गरिपाउँ,पुनरावलोकन निवेदनमा उल्लेख छ। सरकारले सर्वोच्चको परमादेश उल्लङघन गरेको दाबीसहित आइतबार प्रधानमन्त्री केपी ओली र स्वास्थ्यमन्त्री भानुभक्त ढकालविरुद्ध अदालतको अवहेलनामुद्दा दर्ता भएको छ। सर्वोच्च अदालतले कोरोना परीक्षणका क्रममा सरकारी स्वास्थ्य संस्था वा अस्पतालमा कुनै पनि शुल्क नलिन सरकारका नाममा परमादेश दिए पनि अनादर भएकाले प्रधानमन्त्री र स्वास्थ्यमन्त्रीलाई कारबाही गर्न मागसहित अधिवक्ता केसी र ओलीले अवहेलनामुद्दा दर्ता गरेका थिए।"
बिरानो भयो विद्यालय,"चितवन : पहाडी भेगहरूमा विद्यालय उमेरसमूहका बालबालिका हिजोआज डाँडा कन्दरामा भेटिन्छन्। घरको काममा उनीहरूको व्यस्तता बढेको छ। विद्यालय जान नपाएपछि बालबालिकालाई घाँस दाउरा गर्न भ्याइनभ्याइ छ। कोभिड संक्रमणको जोखिमले लामो समयदेखि विद्यालय बन्द छ। पढाइ नभएपछि घरको काम गर्नु उनीहरूको दैनिकी बनेको छ। उनीहरू घरको काममा बाबुआमालाई सघाउँछन्। कोही घाँसदाउरा गर्छन्, कोही बस्तुभाउ चराउँन जान्छन्। देउजरका मात्रिका चेपाङले विद्यालय जान नपाएकोमा दुःखेसो पोखे। स्कुल जान पाएको छैन घरमै काम गरेर बस्छ, उनले भने, स्कुल जान पाए त केही सिकिन्थ्यो होला, घरमै त्यसै बस्नु परेको छ। मात्रिका पूर्वी चितवनमा रहेको गामबेसी चेपाङ संरक्षण केन्द्रको छात्रावासमा बसेर पढ्थे। कोभिड संक्रमणले छात्रावास र विद्यालय बन्द छ। उनको घर कालिका नगरपालिका वडा नम्बर १० स्थित पहाडी क्षेत्र देउजरमा छ। निजी विद्यालयमा भर्चुअल माध्यमको पढाइ भए पनि उनीजस्ता पहाडी भेगका विद्यार्थी त्यसको पहुँचबाट टाढा छन्। अहिले गाईबस्तु चराउनु र घरको बाँकी काम गरेर उनीहरूको दैनिकी बित्ने गरेको छ। पढाइ नभएपछि घरायसी काममा बालबालिका व्यस्त हुन थालेका छन्। इच्छाकामना गाउँपालिका१ जाईथलीकी १२ वर्षीय गंगा चेपाङलाई विद्यालय जान रहर छ। उनी कक्षा छ मा पढ्छिन्। पढाइ नभएपछि घरको काम गरेर उनी बसिरहेकी छिन्, गंगाले भनिन । नियमित पढाइ नभएपछि विद्यार्थीले पढाइ बिर्सन थालेका छन्। काम चलाउ शिक्षाको भरमा छन् विद्यार्थी। कतिपय शिक्षकहरू टोलटोलमा पुगेर विद्यार्थीलाई सिकाउँछन्। यस्तो माध्यम खासै प्रभावकारी छैन। भरतपुर महानगर २९ स्थित राष्ट्रिय आधारभूत विद्यालय कुसुमटारका प्रधानाध्यापक दीपकराज सापकोटा आफूले एउटै स्थानमा भेला गराएर सिकाउने गरेको बताए। छुट्टाछुट्टै टोलमा पुगेर एकै ठाँउमा राखेर पढाउँदै आएका छौ, सापकोटाले भने । शिक्षकहरूले पहिले घरदैलो गर्थे। असोज पहिलो साताबाट सिकाइ केन्द्र स्थापना गरेर पढाउने गरिएको छ। वैकल्पिक उपायको रूपमा सरकारले सिकाइ केन्द्रको अवधारणा सुरु गरे पनि यसको प्रभावकारिता कम छ। विद्यार्थीको भीड कम गर्न टोलटोलमा पुगेर पढाउने गरे पनि यो काम चलाउ शिक्षामात्रै भएको शिक्षकहरू बताउँछन्। सिकाइ केन्द्रमा शैक्षिक सामग्री प्रयोग गर्न अप्ठ्यारो हुन्छ। त्यसैले यो खासै प्रभावकारी छैन। तैपनि निरन्तरता दिइएको छ। विद्यार्थीले अक्षर बिर्सने पो हो कि भन्ने डर शिक्षकलाई छ। शिक्षा विकास तथा समन्वय इकाईका प्रमुख भूमिलाल सुवेदीले पहाडी भेगका विद्यार्थी बढी प्रभावित भएको बताए।"
सदरमुकाममै पार्किङ समस्या,"डडेल्धुरा : जिल्ला सदरमुकाम बागबजारमा सवारीसाधन पार्किङ गर्ने व्यवस्था नहँदा समस्या भएको छ। सदरमुकामको साँघुरो सडक र सडकमै गाडी पार्किङ गर्नाले पैदल यात्रुका साथै सवारी पास गर्नसमेत समस्या हुने गरेको छ। क्षमताभन्दा कम सवारीसाधन अटाउने बसपार्क बनेको पनि दुई दशकभन्दा बढी भइसकेको स्थानीय कपडा व्यवसायी गणेश भट्टले जानकारी दिए। उनलका अनुसार बसपार्क निर्माण गर्न अमरगढी ८ डकलेमा काम पनि सुरु गरिएको थियो। अहिले उताको काम पनि ठप्प छ यता गाडी अटाउने क्षमता नै कम हो। ३० देखि ४० सवारीसाधनका लागि निर्माण गरिएको बसपार्कमा अहिले दैनिक एक सयभन्दा बढी गाडी पार्किङ हुने गर्दछन्। बसपार्कमा ठाउँ नपाउँदा मुख्य राजमार्गमा नै गाडी पार्किङ गर्नुपर्ने बाध्यता छ। यसले सदरमुकाम अस्तव्यस्त देखिन्छ। सरकारले नमुना सहर बनाउने घोषणा गरेको तोफानडाँडासम्म पुग्न बागबजारबाट भण्डै आधा घण्टा लाग्छ। बजारको जाम, साँघुरोबाटो र पार्किङ समस्याले डेढ किलोमिटरभन्दा पनि कम दूरी रहेको बागवजार तोफानडाँडा सडकखण्ड पास गर्न आधाघण्टा बढी समयलाग्ने गरेको भाटको भनाइ छ। व्यवस्थित पार्किङ नहुँदा सवारीसाधन पार्किङमा निकै समस्या छ। यसले सर्वसाधारणलाई समेत सास्ती भोग्नु परिरहेको छ। सुदूरपश्चिमका सात पहाडी जिल्लाको केन्द्र डडेल्धुरा सदरमुकाम अमरगढी नगरपालिका बागबजार क्षेत्रलगायत क्षेत्रमा व्यवस्थित पार्किङ नहुँदा स्थानीयले सास्ती खेप्नु परेको हो। सदरमुकाम बागबजारमा रहेकोे बसपार्क सानो छ। सानो भएकै कारण सवारी पार्किङ गर्दा ठाउँ नै हँुदैन। बजार क्षेत्रमा पार्किङ गर्ने ठाउँ पनि छैन। बजारमा जथाभावी रोकिएका सवारीका कारण पैदल यात्रुलाई झन समस्या हुने गरेको यातायात व्यवसायीको गुनासो छ। दैनिक सयांै सवारी चल्ने साँघुरो सडकका कारण दुर्घटनाको जोखिमसमेत छ। बजार क्षेत्रमा जथाभावी निर्माण सामग्री राख्ने, गाडी पार्किङ गर्ने, विभिन्न वहानामा सवारी पार्किङ गर्ने गरेकाले दैनिक जसो सवारीसाधनको जाम लाग्छ। यसले दुर्घटनाको जोखिम बढेको छ।"
पैसा नहुँदा छट्पटाउँदै बिरामी,"दैलेख : दैलेखकी रिमा विकका दुवै मिर्गौलाले काम गर्न छाडेका छन्। तर उपचारका लागि रकम नहुँदा उनी अस्पतालको शय्यामा छट्पटाउँदै छन्। ३८ वर्षीया रिमा हाल काठमाडौंको महाराजगन्जस्थित शिक्षण अस्पतालमा जीवन मरणको दोसाँधमा छन्। उपचारका लागि सुविधा सम्पन्न अस्पतालमा जाने उनको परिवारसँग आर्थिक स्रोत थिएन। सामान्य उपचारमै दैलेख, सुर्खेत, नेपालगन्जलगायत अस्पताल चहारिन्। तर, निको भएन। अन्ततः उनका पति मनिलाल विकले ऋण काढेर पत्नीलाई काठमाडौं पुर्याए। त्यहाँ जाँच गर्दा दुवै मिर्गौला फेल भएको पत्ता लाग्यो। फोक्सोमा पानी जमेको र मुटुमा समेत समस्या देखिएको रिमाकी छोरी प्रतीक्षा विकले बताइन्। चिकित्सकका अनुसार दुईवटै मिर्गौला फेल भएकी उनको मिर्गौला फेर्नुको विकल्प छैन। रिमाको मिर्गौला प्रत्यारोपण तथा डायलासिस गर्न आर्थिक क्षमता नभएपछि सहयोगको याचना गर्नु परेको रिमाका पति मनिलालले बताए। ज्याला मजदुरी गरेर जीविकोपार्जन गरेको यो परिवार सात वर्षअघि दैलेखको नौमुले गाउँपालिका१ तोलीबाट घर जग्गा बेचेर नारायण नगरपालिका६ काँडाचौरमा बसाइँ सरी आएको थियो। उनीहरू कोठाभाडामा बसेर ज्याला मजदुरी गरेर जीविकोपार्जन गर्दै आएका छन्। रिमाका चार छोराछोरी छन्। आमाको उपचारमा हालसम्म १५ लाख खर्च भइसकेको छ, छोरी प्रतीक्षाले भनिन्, अस्पतालले मिर्गौला प्रत्यारोपण र मुटुको अप्रेसनका लागि झन्डै ५० लाख खर्च लाग्छ भनेको छ, यति ठूलो रकम कहाँबाट ल्याऊँ ? आमालाई बचाउन मिर्गौला दिन आफू तयार रहे पनि आर्थिक क्षमता नभएको प्रतीक्षा बताउँछिन्। आमाको उपचारमा सबै रकम सकिएपछि कोठाभाडा तिर्नसमेत नसकेको छोरी प्रतीक्षा बताउँछिन्। उनले आमाको उपचारमा सहयोग गरिदिन सबैलाई आग्रह गरिन्। निम्न आर्थिक अवस्था भएका यो परिवारले रिमाको हालसम्म उपचार गराउँदा भएभरको जायजेथा सकिएपछि जीवन बचाइदिन सबैसँग सहयोग याचना गरेको छ। साथीभाइ सबैसँग सरसापटी गर्दासमेत पत्नीको मिर्गौला फेर्न नसकेको रिमाका पति मनिलाल बताउँछन्।"
आएन भत्ता,"ताप्लेजुङ : पाँचथर याङ्वरक गाउँपालिकाकी दुर्छीमाया बराइली ताप्लेजुङमा गिट्टी कुट्ने काम गर्छिन्। फुङलिङ बजार छेउको सडक किनारमा छोरी र नातिनातिनासहित गिट्टी कुट्नु उनको दैनिकी हो भने गिट्टी बेचेर आउने पैसा र सरकारले दिने सामाजिक सुरक्षा भत्ता गुजारा चलाउने माध्यम। दुवैबाट पैसा नआएपछि परिवारको यस वर्षको दसैं खल्लो बन्यो। एकातिर सरकारले सामाजिक सुरक्षा भत्ता दिएन अर्कोतिर गिट्टी बिक्री भएन। भत्ता लिन दुई पटकसम्म धाएर पाँचथरको थर्पुसम्म पुगिन्। तर पाइनन्। अरू ठाउँमा दिन थालेपछि म पनि थर्पुमा रहेको बैंकमा गएँ, पछि आउनु भनेर फर्काए, उनले भनिन्, पहिले वडामै दिन्थे, अहिले दसैंको मुखमा दुई पटक धाउँदा पनि पाइनँ। दुई नाति नातिनालाई नयाँ लुगासमेत किनिदिन नसकेको उनले सुनाइन्। ताप्लेजुङ मिक्वाखोला गाउँपालिका२ खोक्लिङका १०२ वर्षीय कालीबहादुर सुब्बाले पनि दसैंको मुखमा भत्ता पएनन्। वडाध्यक्ष र सचिवले घरमै ल्याएर दिन्थे, सुब्बाले भने, किन हो, यसपालि दिएनन्। सरकारले यस वर्षदेखि बैंकमार्फत सामाजिक सुरक्षा भत्ता वितरण गर्ने नियम बनाएपछि धेरै लाभग्राहीले पहिलो चौमासिकको भत्ता पाउन सकेका छैनन्। स्थानीय तह र बैंकले बैंक खाता व्यवस्थापनमा ढिलाइ गरेपछि लाभग्राहीले पैसा नपाएका हुन्। ताप्लेजुङको मिक्वाखोला, आठराई त्रिवेणी, फक्ताङलुङ र मैवाखोला गाउँपालिकाले दसैंअघि भत्ता नै वितरण गर्न सकेनन्।"
अस्पतालमै चाड,"बुटवल : दसैँको दिन बिहान साइतमै बुटवलकी नर्स लक्ष्मी ज्ञवालीले टीका र जमरा थापिन्। नजिकै सहकर्मी नर्स थिइन्, निधारमा टीका लगाइदिइन्। उनको घर बुटवल४, लक्ष्मीनगर हो। घर नजिकै भए पनि उनका साथमा परिवारका सदस्य थिएनन्। भिडियो कल मै घरमा भइरहेको रमाइलो हेरिन्। आँखामा आँसु टलपल टलपल गरिरहे। मन सम्हालिन्। जीवनमा पहिलो पटक दसैँमा परिवारभन्दा बाहिर बसें २७ वर्षीया लक्ष्मीले भनिन्, चाडबाडमा एक्लै हुँदा नरमाइलो हुँदो रहेछ। दसैँभन्दा पनि उनका लागि अहिले कोरोना संक्रमित बिरामीको ज्यान महŒवूर्ण छ। कोरोना अस्पतालको ड्युटी कडा छ। जोखिम उत्तिकै। सुरक्षा उपकरण लगाएपछि कोरोनाबाट त जोगिन्छ। तर, त्यहाँ काम सुरु भएपछि लक्ष्मी परिवारबाट टाढिइन्। तीन वर्षको छोरा घरमै छाडेर उनलाई बुटवलकै एक होटलमा बस्नुपर्छ। त्यसो गर्नु परिवारको सुरक्षाकै लागि हो। सुरुआती जागिरमा दुई साता काम र दुई साता क्वारेन्टाइन थियो। त्यही बीचमा एक पटक घरमा पुगेर छोरासँग रमाउँथिन्। अहिले ड्युटी अवधि तीन साताको भएको छ। लगातार तीन साता काम गरेपछि एक साताको क्वारेन्टाइन, अनि मात्रै घर। अहिले त एक महिनामा मात्रै छोरा र परिवारसँग भेटघाट हुन्छ, उनले भनिन्। अस्पतालमा बिरामीको सेवा गर्न पाउँदा उनी उत्साहित छन्। परिवारका सदस्यले हौसला थपिरहेका छन्। केही आफन्त भने जागिर छाड्न भन्छन्। तर, उनी महामारीबाट भागेर नभई डटेर मात्रै पार लाग्न सकिनेमा विश्वस्त छिन्। सबै जना भाग्ने हो भने बिरामीलाई कसले हेर्छ, उनी भन्छिन्। दसैँभन्दा उनी हुरुक्कै हुन्थिन्। यो पटकको दसैँ कोरोना बिरामीकै उपचारमा बित्यो। उनीजस्तै बुटवलको कोरोना अस्पतालमा ३५३६ जना चिकित्सकनर्स बिरामीको उपचारमा खटिएका छन्। दसैँमा आधाले विदा लिएर पर्व मनाए। लक्ष्मीको भागमा तिहार मनाउने पालो परेको छ। एउटा चाड त मनाउनुपयो भनेर ड्युटी बाँडेर काम गरेका छौं, उनले भनिन्। बुटवलको कोरोना विशेष अस्पतालमा दैनिक मृत्यु भइरहेको छ। लक्ष्मीजस्तै धेरै चिकित्सकको मनमा त्रास छ। सुरुमा यस्तो भयावह थिएन। पहिले त मैले घरमा पनि डराउनु पर्दैन, कोरोना केही रहेनछ भनेर भनँे तर अहिले पो बल्ल थाहा भयो। यो त निकै डरलाग्यो भाइरस रहेछ, उनले थपिन्, मान्छे बोल्दाबोल्दै मृत्युको मुखमा पुगिरहेको देखिरहेका छौं। बोलिरहेको मान्छेलाई भेन्टिलेटरमा राख्दा उनलाई नमज्जा लाग्छ। अरू बिरामी त बोलिरहेको अवस्थामा भेन्टिलेटरमा पुग्दैनन् तर कोरोना पोजिटिभ त पुगिरहेका छन्। शरीरमा अक्सिजन कम भएपछि भेन्टिलेटर नै सहारा छ, उनले भनिन्। कोरोना विशेष अस्पतालमा जटिल भएपछि आएका बिरामीको मात्रै मृत्यु भएको उनको अनुभव छ। लास्टै भएपछि अस्पताल आउँदा बच्ने सम्भावना कम हुँदो रहेछ, उनी भन्छिन्। क्वारेन्टाइन अवधि सकेर महिनाको एक दिन घरमा पुग्दा उनले बाटोमा मास्क नलगाएका मान्छे देख्छिन्। बजारमा चहलपहल। गाडीमा भीडभाड। न मास्क, न सेनिटाइजर। यो देख्दा उनलाई रिस उठ्छ। मान्छेले कति लापरबाही गरेका। यिनीहरूलाई मर्ने डर रैनछ कि क्या हो ?, उनी सोच्छिन्। कोरोना अस्पतालमा सुरक्षा उपकरणको अभाव नभएकाले उनलाई संक्रमण होला भन्ने डर छैन। तर, त्यही अस्पतालमा कार्यरत १४ जना संक्रमित भए। उनीहरू त्यहाँ नभई लुम्बिनी प्रादेशिक अस्पतालमा सुरक्षा उपकरण (पीपीई) बिना काम गर्दा संक्रमित भएका थिए। लक्ष्मी र उनका साथीहरू हरेक समय सतर्क हुन्छन्। आठ घण्टा ड्युटीमा बस्छन्, बिरामीको रेखदेख गर्छन्। त्यसपछि होटलमा बस्छन्। होटलबाट फेरि अस्पताल पुग्छन्। सात महिना भयो, उनीहरू बिरामी बोक्ने एम्बुलेन्सबाटै होटलअस्पताल गरिरहेका छन्।"
देउसी भैलो खेल्न नपाइने,"बागलुङ : नेपालीहरुको दोस्रो महान पर्व तिहारका अवसरमा खेलिँदै आएको देउसीभैलो यस वर्ष खेल्न नपाइने भएको छ। विश्वभर महामारीको रूपमा फैलिएको कोरोना भाइरस बागलुङको समुदायस्तरमा फैलिएको भन्दै जिल्ला प्रशासन कार्यालय बागलुङले सोमबार १२ बुँदे निर्देशन जारी गर्दै देउसीभैलो नखेल्न भनेको हो। प्रशासनले सक्रिय सङ्क्रमित बढी भएर समुदायमा फैलिएको केही वडामा बन्दाबन्दी गर्ने, तिहारका अवसरमा खेलिने देउसीभैलोमा पूर्ण रोक लगाउने तथा अत्यावश्यक काममा बाहेक घरबाहिर नआउन आग्रह गरेको छ। कोरोना रोकथामका लागि बागलुङ नगरपालिका१, २, ३ र ४ वडा सोमबार मध्यरातदेखि लागू हुने गरी एक साताका लागि बन्द गरिने भएको छ भने देउसीभैलो खेल्दा भिडभाड हुने भएकाले जिल्लाभर देउसीभैलो खेल्न रोक लगाइएको प्रमुख जिल्ला अधिकारी सुरेश न्यौपानेले बताए। 'सोमबार बसेको सर्वपक्षीय बैठकले सदरमुकामका चार वडामा अत्यावश्यक बाहेकका सेवा, बजार र यातायात बन्द गर्ने र जिल्लाभर देउसीभैलो खेल्न नपाउने निर्णय गरेको छ', प्रजिअ न्यौपानले भने, 'समुदायमा कोरोना फैलिएको क्षेत्रमा बन्दाबन्दी र अन्य स्थानमा भिडभाड बढी हुन सक्ने भन्दै देउसीभैलो खेल्न रोक लगाइएको हो।' यस्तै बागलुङ बजार क्षेत्रका बैंक तथा वित्तीय संस्था पनि एक साता बन्द हुने भएका छन्। बागलुङ नगरपालिका र बागलुङ उद्योग वाणिज्य सङ्घको आग्रहमा बागलुङ बजार क्षेत्रमा बन्दाबन्दी र अन्य स्थानमा उच्च सतर्कता अपनाउन आग्रह गरिएको छ। बन्दाबन्दीको समयमा अत्यावश्यक सेवा भने सञ्चालनमा रहने छन्। प्रशासनले राष्ट्रिय राजमार्ग भने बागलुङ बजारमा यात्रु झार्न र चढ्न नपाइने गरी सञ्चालन गरिने जनाएको छ। बागलुङ बजारका केही व्यवसायी, राजनीतिकर्मी, कर्मचारी, जनप्रतिनिधि र पत्रकारमा कोरोना सङ्क्रमण देखिएपछि बाध्य भएर बन्दाबन्दी गर्न लागिएको बागलुङ नगरपालिकाका प्रमुख प्रशासकीय अधिकृत शिवप्रसाद रिजालले जानकारी दिए।"
बिस्फोटक पदार्थ बरामद,"मलंगवा : भारतबाट नेपालतर्फ लुकाएर ल्याउँदै गरेको अवस्थामा प्रहरीले सर्लाहीको बलराबाट ठूलो मात्रामा बिस्फोटक पदार्थ बरामद गरेको छ। नेपालभारत सीमा नजिकै बलराबाट ट्याक्टरमा भारतबाट ल्याउँदै गरेको बिस्फोट पदार्थ बरामद गरिएको जिल्ला प्रहरी कार्यालय सर्लाहीले जानकारी दिएका छन्। दसैंतिहार र छठ पर्वलाई लक्षित गरी ट्याक्टरमा लुकाएर ल्याउँदै गरेको अवस्थामा प्रहरीले बिस्फोटक पदार्थ बरामद गरेको हो। ज१ त २१७९ नम्बरको ट्याक्टरमा लुकाएर ल्याउँदै गरेको १० क्विन्टल ८८ किलो बिस्फोटक पदार्थ बरामद गरिएको जिल्ला प्रहरी कार्यालय सर्लाहीले जनाएको छ। बरामद गरिएको बिस्फोट पदार्थमा अठइसा, झिरझिरे, राधाचक्र र नागिनलगायतपटका रहेको जिल्ला प्रहरी कार्यालय सर्लाहीका प्रहरी उपरीक्षक सन्तोषसिंह राठौरले जानकारी दिएका छन्। आइतबार बिहान अन्दाजी पौने ११ बजेको समयमा बलरा नगरपालिका वडा नं ८ स्थित सडकमा रोकिराखेको ट्याक्टर जाँच गर्दा बिस्फोटक पदार्थ भेटिएको प्रहरी उपरीक्षक राठौरले जानकारी दिएका छन्। प्लास्टिकको त्रिपालले ट्याक्टरको टेलर छोपी राखेको अवस्थामा बिस्फोटक पदार्थ बरामद गरिएको हो। २० ओटा कार्टुन र ४ ओटा बोरामा प्याक गरेर बिस्फोटक पदार्थ ट्याक्टरमा लोड गरिएको थियो। प्रहरीलाई देख्नेबित्तिकै ट्याक्टर चालक फरार रहेको प्रहरीले जनाएको छ।"
भालुदेखि त्रसित,नुवाकोट : हिमाली जिल्ला रसुवामा भालुको आक्रमणका कारण सर्वसाधारण निकै त्रसित भएका छन्। उनीहरूले भालु नियन्त्रणका लागि सरकारी निकायलाई गुहारेका छन्। हिमाली भेगको पदमार्गमा भालुको आक्रमण बढ्न थालेपछि त्यस क्षेत्रमा सावधानीपूर्वक यात्रा गर्न सर्वसाधारणलाई नेपाल प्रहरीले आग्रह गरेको छ। रसुवाको उच्च भागमा चिसोपन बढ्न थालेसंँगै जंगली जनावर बेसी झर्ने क्रम सुरु भइसकेको छ। जिल्ला प्रहरी कार्यालय रसुवाका अनुसार जंगलमा पशुचौपाया चराउने क्रममा जंगली भालुले केही दिनअगाडि एक व्यक्तिलाई आक्रमण गरिसकेका कारण यस्ता घटना न्यूनीकरणका लागि पूर्वसावधानी रहन सर्वसाधारणलाई अनुरोध गरिएको प्रहरी नायब उपरीक्षक इन्द्र सुवेदीले जानकारी दिए।

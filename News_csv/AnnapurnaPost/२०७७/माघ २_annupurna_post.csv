शीर्षक,विवरण
डढेलो नियन्त्रणमा साझा पहल,"सुक्खायाम सुरु नहुँदै यसपालि मुलुकमा दुई ठूला डढेलोका घटना भए। ताप्लेजुङको पाथिभरा क्षेत्रमा लागेको डढेलो रोकिए पनि गत मंसिर ११ गतेदेखि अन्नपूर्ण संरक्षण क्षेत्र (एक्याप) को जंगलभित्र लागेको डढेलो अझै नियन्त्रणबाहिर छ। यी दुवै घटनामा तत्काल देखिने गरी मानवीय क्षति भएको छैन। मानव बस्तीमा सीधा असर पनि पुगेको छैन तर अदृश्य रूपमा पर्यावरणमाथि पुगेको असर नगन्य छ। मानवीय त्रुटिले निम्त्याइरहेको यस्ता घटनालाई गम्भीरताका साथ ग्रहण गरेर नियन्त्रणतर्फ लाग्न ढिलो भइसकेको छ। व्यक्ति तथा समूहबाट तत्कालको फाइदा देखेर वा हेलचक्रयाई गरेर हुने यस्ता घटनाले ढिलोचाँडो पिरोल्ने मनुस्यलाई नै हो। मुलुकमा फागुनदेखि जेठसम्म आगलागीका घटना बढी हुने गर्छ। यो समयमा वर्षा नहुने तथा भए पनि कम हुन्छ। हरेक वर्ष डढेलोबाट १५ लाखदेखि २० लाख हेक्टरसम्म वनमा क्षति पुग्ने गरेको छ। मानवीय क्षति पनि उत्तिकै भइरहेको छ। वन्यजन्तु र रूखबिरुवा कति नाश भयो गणना गरिसाध्य छैन। वर्षोंदेखि जतन गरी हुर्काइएका वन, बहुमूल्य जैविक विविधता र सम्पदा पनि नासिएका छन्। कतिपय डढेलोले मानव बस्तीलाई पूरै उजाड बनाएको छ। धेरैको परिवार एकैपटक खरानी बनाएको वियोगान्त घटना पनि छन्। सानो गल्तीले निम्त्याउने नकारात्मक परिणाम कति भयानक हुन्छ भन्ने अनुमान गर्न यी घटना काफी छन्। तर वास्तविकता के हो भने यी सबै घटनामा मानव नै दोषी छन्। कतिपय घटना भूलवश हुने गरेका छन् भने कतिपय जानाजान। आफूलाई आपत् नपर्दासम्म नचेतिने मानवीय स्वभावले यस्ता घटना भएका छन्। त्यसैले यसको न्यूनीकरणमा पनि मानिस नै जागरुक हुनुपर्छ। पाथीभरा, मनाङ वा अन्य जुन ठाउँमा आगलागी भए पनि त्यसको सीधा असर सोही क्षेत्रका वासिन्दालाई पर्छ। यही वास्तविकता मनन गर्दै हरेक नागरिकले आगलागीलाई आफ्नै समस्या ठानेर नियन्त्रणमा अग्रसर हुनुपर्छ। क्षतिको स्तर सानो वा ठूलो होला, तर डढेलोबाट प्रभावित हुने मानव सायद कमै होलान्। विशेषगरी वन पैदावार संकलन, वन अतिक्रमण, चोरीसिकारी, खेतीकिसानीका लागि प्रयोग गरिने मल पनि डढेलो लाग्नुका मुख्य कारण बन्ने गरेका छन्। जलवायु परिवर्तनका कारण पृथ्वीको बढ्दो तापमानले पनि डढेलोको समस्या थप विकराल बनेको छ। तर यति गम्भीर समस्या समाधानका लागि हरेक वर्ष मौसमी विषय मात्रै बन्ने गरेको छ सरकारी तथा गैरसरकारी संस्थाका लागि। वन वातावरण क्षेत्रलक्षित नीति तथा कार्यक्रममा डढेलो प्रमुख सवाल हुने गरे पनि कार्यान्वयनमा प्रभावकारी भेटिन्न। फितलो कार्यान्वयनका कारण जनता र दातृ निकायका आँखामा छारो हाल्न मात्रै यस्ता कार्यक्रम बन्ने गरेको पुष्टि हुन्छ। विश्वव्यापी रूपमै विकराल समस्या बनिरहेको डढेलो नियन्त्रणमा सरकारले अब पनि परम्परागत शैली मात्रै पछ्याएर पुग्दैन; डढेलो लगाउनु पनि एक प्रकारको अपराध नै हो। यस्ता कार्यमा संलग्नलाई पहिचान गरेर कडा कानुनी कारबाही गर्नुपर्छ। हरेक स्थानीय तह जागरुक हुने हो भने दोषी पत्ता लगाउन कठिन पनि छैन। विगतमा साधन, स्रोत र दक्ष जनशक्तिको अभावमा पनि डढेलोलाई बेलैमा नियन्त्रण गर्न सकिँदैनथ्यो। अहिले परिस्थिति सहज भएको छ। भएका जनशक्ति र प्रविधिको भरपूर सदुपयोग गर्ने हो भने असम्भव छैन। डढेलो नियन्त्रणमा खटिने कर्मचारी तथा प्राविधिज्ञको सुरक्षामा ध्यान दिनुपर्छ। उनीहरूलाई राहत र प्रोत्साहनका कार्यक्रम ल्याउनुपर्छ। सामुदायिक वन उपभोक्ता समूह, अभियानकर्मी, संरक्षणविद्को साथ लिएर साझा अभियान चलाउनुपर्छ।"
छोरी कुर्दै बित्यो १६ वर्ष,"भोजपुर : घरकी ठूली छोरी इन्द्रकुमारी राई सबैकी प्यारी थिइन्। हतुवागढी गाउँपालिका४ खैराङकी राई एसएलसी परीक्षाको तयारीमा थिइन्। माघको चिसो मौसममा हरेक बिहान ट्युसन पढ्न जान्थिन्। सधैंजसो २०५९ माघ ६ गते पनि इन्द्रकुमारी घरबाट ट्युसन पढ्न हिँडिन्। तर, त्यो दिन साँझसम्म उनी घर फर्किनन्। घरपरिवारले साथीको घर गएको ठाने। साँझसम्म पनि घर नफर्केपछि सोधपुछ भयो। गाउँभरि खैलाबैला मच्चियो तर इन्द्रकुमारीको केही पत्तो लागेन। वृद्ध बाबु हैकमसिंह राई र परिवारले छटपटीमै रात बिताए। भोलिपल्ट बिहानै गाउँबस्तीका प्रत्येक घर, गोठ, भीरपाखा, वनजंगलमा खोजी भयो तर कुनै पत्तो लागेन। देशमा संक्रमणकाल भएकाले होहल्ला गर्दै जथाभावी खोज्ने अवस्था पनि थिएन। तत्कालीन माओवादी र सेनाको संघर्षले गाउँमा त्रास थियो। यस्तो घडीमा पनि हैकमसिंह र परिवारले छोरी खोज्न छोडेनन्। जिल्ला प्रहरी, बेपत्ता पारिएका व्यक्तिको छानबिन आयोग, माइती नेपाललगायत विभिन्न निकायसम्म हारगुहार गरे। यही क्रममा २०६४ मा जिल्ला अदालत पनि धाए हैकमसिंह र छोरा रमेश (इन्द्रकुमारीकी दाजु) तर कुनै पत्तो लागेन। केही पत्ता नलागे पनि छोरी जीवितै छिन् भन्ने झिनो आस मरेको थिएन, हैकमसिंह र उनको परिवारलाई। सम्झिँदा मन भक्कानिएर आउँछ, भाको एउटी प्यारी छोरी। न छोरीको सास पायौं न लास। केही पत्तो छैन, भावुक हुँदै बाबु हैकमसिंहले भने, मुटुको टुक्राजस्तो छोरी बाँचेकै छ जस्तो लाग्छ। मनमा आस अझै मरेको छैन। छोरीको मायाले बेलाबेला भक्कानिएर उनका चाउरी परेका गालामा आँसु चुहिरहन्छ। बहिनीको लास या सासको आस बुझ्न दाजु रमेश बेलाबेला दुई दिन पैदलै अदालतसम्म धाउँछन्। बहिनीको अवस्था थाहापत्तो छैन। त्यै कतै बसेकी पो होलिन् कि, बाँचेकी पो होलिन् कि भन्ने मायाले सधैं तानिरहन्छ, उनले भने। चार वर्ष लगातार इन्द्रकुमारीको खोजी भयो। घरका बाख्रा, कुखुरा, सुँगुर, धनसम्पत्ति बेचेर मान्छे लगाएर उनको खोजी भयो। उनीबारे कुनै प्रमाण फेला नपर्दा परिवार अझै छटपटीमा छ। छोरी जिउँदै भएको आशमा बाटो हेरिरहन्छन् बाबु हैकमसिंह।"
रेलमार्ग रेखांकनमै अवरोध,"काठमाडौं : पूर्वपश्चिम रेलमार्गमा विवाद उत्पन्न भएको छ। उक्त रेलमार्गको विस्तृत परियोजना प्रतिवेदन (डीपीआर) तयार गर्ने क्रममा बाराको निजगढ नगरपालिकामा विवाद उत्पन्न भएको हो। रेलमार्गको रेखांकन क्षेत्रमा सर्भे गर्न पुगेको टोलीले निजगढवासीको अवरोध सामना गर्नुपरेको हो। रेलमार्गको रेखांकन क्षेत्रभित्र आफ्नो घर जग्गा पर्ने देखिएपछि निजगढवासी त्यसको विरोधमा उत्रेका हुन्। सर्भेका इन्चार्ज इन्जिनियर सुरज पौडेलका अनुसार रेलमार्गको रेखांकन क्षेत्रभित्र पर्ने भौतिक संरचना तथा जमिनको विवरण उठाउन खोज्दा स्थानीयबाट अवरोध सिर्जना भएको हो। रेलमार्ग कहाँबाट लग्दा उपयुक्त हुन्छ। यो खण्डमा कस्ता संरचना छन् भन्ने विवरण लिन निजगढ आएका हौं, पौडेलले भने, यो प्रारम्भिक चरण हो। सर्भेको क्रममा उपलब्ध गराएको विवरणको आधारमा रेल विभागले उपयुक्त स्थानबाट रेलमार्गको रेखांकन तय गर्छ। अहिले सर्भे गरिएकै स्थानबाट रेल गुड्छ भन्ने छैन। यो स्थान उपयुक्त नदेखिए पुनः अर्को स्थानमा सर्भे गर्नुपर्ने हुन्छ। अहिले विभागले उपलब्ध गराएको प्रतिवेदनको आधारमा सर्भे गर्न खोजिएको पौडेलले बताए। विभाग र स्थानीय तहबीच पर्याप्त समन्वय नहुँदा विवाद देखिएको हो। निजगढ नगरपालिकाका उपप्रमुख लीलादेवी लामिछाने खनालले स्थानीय निकाय र नगरवासीसँग समन्वय नगरी सर्भे गर्दा विवाद उत्पन्न भएको जानकारी दिइन्। पूर्वजानकारी नदिएर व्यक्तिगत सम्पत्ति नापजाँच गर्न खोज्दा स्थानीयले अवरोध गरेका हुन्। सर्भे टोली आउने विषयमा नगरपालिकालाई पनि जानकारी दिइएको थिएन। पूर्वजानकारी बेगर आफ्नो सम्पत्तिमा नापजाँच हुँदा स्थानीय प्रतिकारमा उत्रिए। स्थानीयले खबर गरेपछि मात्र नगरपालिकाले यस विषयको जानकारी पाएको खनालको दाबी छ। निजगढ नगरपालिका विकास विरोधी हैन। तर, जनता बिल्लीबाठ हुने गरी विकास कार्य अघि बढाउनु हुँदैन भन्ने हाम्रो मान्यता हो, उपप्रमुख खनालले भनिन्, हाल प्रस्तावित रेलमार्ग निजगढ नगरपालिकाको बाक्लो बस्ती क्षेत्र हुँदै अघि बढ्छ। बस्ती मासिने भएकाले स्थानीयले प्रतिकार गरेको उनले जानकारी दिइन्। सर्भेअघि स्थानीय तहसँग सहकार्य गरिएको भए बस्तीभन्दा बाहिरको खुला क्षेत्रबाट रेलमार्गको रेखांकन प्रस्ताव गर्ने नगरपालिकाको योजना थियो। बस्तीको मध्यभागबाट रेलमार्ग निर्माण गर्नुभन्दा बस्ती नजिक बग्ने बकैया नदीको किनारैकिनारको बाटो उपयुक्त भएको खनालको भनाइ छ। खनालले नदीकिनारमा रेलमार्ग निर्माण गर्न सकिए राज्यको मुआब्जाबापत वितरण गर्नुपर्ने अर्बौं रुपैयाँको समेत बचत हुने जानकारी दिइन्। साथै निजगढवासीले बर्सेनि भोग्दै आएको नदी कटानको समस्या पनि समाधान हुने उनको सुझाव छ। रेखांकनको सम्बन्धमा माघ ४ गते नगरपालिका, स्थानीय प्रतिनिधि, रेल विभाग र परामर्शदाताबीच छलफल हुने पनि उनले जानकारी दिइन्। सरकारले २०६६६७ देखि पूर्वपश्चिम रेलमार्गको डीपीआर सुरु गरेको हो। यो रेलमार्गको डीपीआर गत आव २०७५७६ मा सम्पन्न भइसकेको थियो। निजगढभरतपुर खण्डमा चितवन राष्ट्रिय निकुञ्ज र पर्सा वन्यजन्तु आरक्ष केन्द्र पर्ने भएकाले यो खण्डमा पुन डीपीआर गर्न लागिएको हो। युसिनबार्सिलसीआरईईसीएफबीसी जेभीले यो खण्डको डीपीआरको जिम्मा पाएको छ। २०७६ पुस ६ गते विभाग र परामर्शदाताबीच डीपीआरका लागि सम्झौता भएको थियो। उक्त सम्झौता भएको १५ महिनाभित्र परामर्शदाताले डीपीआर तयार गरी विभागलाई हस्तान्तरण गर्नुपर्ने हुन्छ। परामर्शदाताले डीपीआरका लागि विदेशी साझेदारले १२ लाख ८५ हजार ४ अमेरिकी डलर र नेपाली साझेदारका लागि १२ करोड ९ लाख ८० हजार ६ सय ५२ रुपैयाँ प्रस्ताव गरेको थियो। पूर्वपश्चिम रेलमार्गअन्तर्गत बर्दिबासनिजगढ खण्ड भने निर्माण चरणमा पुगेको छ। ७० किलोमिटर रेलमार्ग निर्माण गर्न विभागले पुल र ट्र्याक ब्रोडगेजको ठेक्का लगाइसकेको छ।"
भारतसँग सीमाबारे छलफल गरिने,"काठमाडौं : नेपालले कालापानी, लिपुलेक र लिम्पियाधुुरा फिर्ता पाउनुपर्ने विषय नेपालभारत संयुुक्त आयोगको बैठकमा राख्ने भएको छ। भारतको राजधानी नयाँदिल्लीमा शुुक्रबार हुने बैठकमा परराष्ट्रमन्त्री प्रदीप ज्ञवालीले यसबारे कुरा उठाउन लागेका हुन्। उक्त बैठकमा भाग लिन मन्त्री ज्ञवाली परराष्ट्रसचिव भरतराज पौडेलसहितको टोलीको नेतृत्व गर्दै बिहीबार दिल्ली पुगेका छन्। सुगौली सन्धिअनुसार नेपालको भएर पनि भारतले प्रयोग गर्दै आएका उक्त भूमि नेपालले नक्सामा सामेल गरेपछि दुई देशबीच सम्बन्ध बिग्रिएको छ। त्यसलाई पूर्ववत् सौहार्द बनाउने सिलसिलामा कूटनीतिक बैठक सुरु भएका छन्। त्यही क्रममा शुक्रबार हुने बैठकमा नेपालले पहिलो पटक कालापानी, लिम्पियाधुुरा र लिपुुलेकबारे भारतीय पक्षसँग छलफल गर्दै छ। मन्त्री ज्ञवालीले बुधबार अन्नपूर्ण पोस्ट्लाई दिएको अन्तर्वार्तामा यसबारे जानकारी दिएका थिए। भारतीय विदेश मन्त्रालयका प्रवक्ता अनुराग श्रीवास्तवले भने संयुक्त आयोगको बैठकमा कालापानीका विषयमा छलफल नहुने संकेत गरेका छन्। नेपालभारत संयुक्त आयोग र सीमासम्बन्धी छलफल गर्ने संयन्त्र फरकफरक हुन्, मन्त्रालयमा बिहीबार भएको नियमित पत्रकार भेटघाटमा प्रवक्ता श्रीवास्तवले भने। भारतीय विदेश मन्त्रालयका प्रवक्ता अनुराग श्रीवास्तवले भने संयुक्त आयोगको बैठकमा कालापानीका विषयमा छलफल नहुने संकेत गरेका छन्। नेपालभारत संयुक्त आयोग र सीमासम्बन्धी छलफल गर्ने संयन्त्र फरकफरक हुन्, मन्त्रालयमा बिहीबार भएको नियमित पत्रकार भेटघाटमा प्रवक्ता श्रीवास्तवले भने। पत्रकारले नेपालका परराष्ट्रमन्त्री ज्ञवाली भारत भ्रमणमा आएका बेला नेपालभारत सीमा समस्यामा छलफल हुन्छहुन्न भनेर प्रवक्ता श्रीवास्तवसँग सोधेका थिए। मन्त्री ज्ञवालीले बैठकमा नेपाली टोलीको नेतृत्व गर्दै छन्। भारतीय पक्षको नेतृत्व त्यहाँका विदेशमन्त्री एस जयशंकरले गर्दै छन्। भ्रमणका क्रममा मन्त्री ज्ञवालीले भारतीय समकक्षी जयशंकरसँग एकान्त भेटवार्तासमेत गर्नेछन्। नेपालभारत सीमा समस्या सुुल्झाउन सन् २०१४ मा बनेको परराष्ट्रसचिवस्तरीय संयन्त्र केहीयता निष्क्रिय छ। उक्त संयन्त्रको बैठक एकपटक पनि बसेको छैन। संयुुक्त आयोगको बैठकमा सचिवस्तरीय संयन्त्र बैठक तत्काल बसाल्नेबारे छलफल हुनेछ। बैठकमा सीमा समस्यासहित ४० भन्दा बढी विषयमा छलफल हुनेछ। मन्त्री ज्ञवालीले ईपीजी प्रतिवेदन बुुझ्न भइरहेको ढिलाइबारे पनि छलफल गर्नेछन्। ज्ञवालीले भारतीय प्रधानमन्त्री नरेन्द्र मोदी, रक्षामन्त्री राजनाथ सिंहलगायत उच्च अधिकारीसँग भेटवार्ता गर्ने तयारी छ। बैठकपछि उनले नेपालभारत सम्बन्धबारे प्रवचन दिने कार्यक्रम छ। उनले कोरोना खोपबारे पनि छलफल गर्नेछन्। नेपाल भ्रमण गर्ने सबैजसो भारतीय अधिकारीले भारतमा खोप लगाउन सुरु भएलगत्तै पहिलो प्राथमिकतामा राखेर नेपाललाई उपलब्ध गराउने प्रतिबद्धता जनाउँदै आएका छन्। मन्त्री ज्ञवालीले यथाशक्य चाँडो खोप उपलब्ध गराउन भारतीय प्रधानमन्त्रीसहित उच्च अधिकारीसँग आग्रह गर्नेछन्। संयुक्त आयोगको बैठकमा यसअघि काठमाडांैमा भएको नेपालभारत सचिवस्तरीय बैठकमा उठेका अधिकांश एजेन्डाले निरन्तरता पाउने स्रोतले बताएको छ। सचिवस्तरीय बैठकमा भौतिक पूर्वाधार, ऊर्जा, कृषि, संस्कृति, सीमा, हवाई तथा रेल सञ्जाललगायत द्विपक्षीय हितबारे छलफल भएको थियो। सचिवस्तरीय बैठकमा कालापनी क्षेत्रको विषय उठेको थिएन। तर, भारतीय विदेशसचिव हर्षवद्र्धन शृंगलाले गरेका कतिपय उच्चस्तरीय राजनीतिक भेटमा भने कालापानी, लिम्पियाधुरा र लिपुलेकको विषयले प्रवेश पाएको थियो। प्रधानमन्त्री केपी शर्मा ओली, परराष्ट्रमन्त्री ज्ञवालीलगायत नेताले शृंगलासँगको भेटमा कालापानी क्षेत्रमा देखिएको विवाद तत्काल हल गर्नुपर्ने सन्देश दिएका थिए। प्रधानमन्त्री ओलीले शृंगलामार्फत कालापानी क्षेत्रमा देखिएको सीमा विवाद संवादबाटै हल गर्न आफू तयार रहेको सन्देश भारतीय समकक्षी मोदीलाई पठाएका थिए।"
प्रतिनिधिसभा विघटन विरुद्ध दौड जुलुस (तस्बिर),काठमाडौं : प्रतिनिधिसभा विघटनको विरोधमा नेपाली कांग्रेसको भातृ संगठन नेपाल विद्यार्थी संघले दौड जुलुस गरेको छ । शुक्रबार प्रतिनिधिसभा विघटन विरोधमा काठमाडौँमा विद्यार्थीले दौड जुलुस निकालेका हुन् । प्रधानमन्त्री केपी ओलीले पुस ५ गते प्रतिनिधिसभा विघटन गरेको विरोधमा त्रिचन्द्र कलेजबाट दौड जुलुस निकालेका हुन्।
गण्डकीका सांसद दीपक मनाङे वामदेवतिर !,"पोखरा : मनाङबाट निर्वाचित गण्डकी प्रदेशसभा सदस्य राजीव गुरुङ उर्फ दीपक मनाङे नेकपाका प्रमुख दुई समूहभन्दा भिन्न वामदेव गौतमको अभियानमा सामेल भएका छन् । गौतम अहिले प्रधानमन्त्री केपी ओली र पुष्पकमल दाहाल प्रचण्ड एवं माधव नेपाल नेतृत्वको कुनै पनि नेकपामा नलागी एकता अभियानमा छन् । स्वतन्त्र रुपमा निर्वाचित भई नेकपा प्रवेश गरेका मनाङेले आफू पनि पार्टी एकताको पक्षमा रहेको बताएका छन् । गौतम आफैंले फोन गरेर पार्टी एकताको राष्ट्रिय अभियानमा लाग्न आग्रह गरेको मनाङेले बताएका हुन् । नेताजी (वामदेव)ले फोन गर्नुभयो र पार्टी एकताको राष्ट्रिय अभियानमा जोडिन आग्रह गर्नुभयो, सांसद मनाङेले भने, मलाई पनि नेताजीको यो कुरा साह्रै चित्त बुझ्यो । हुन्छ भनिदिएँ । सांसद मनाङे पोहोर असार ११ गते नेकपा प्रवेश गरेका थिए । तर उनी पार्टी प्रवेश गरेको लिखित जानकारी अहिलेसम्म नेकपाले प्रदेश सभा सचिवालयलाई गराएको छैन । सांसद मनाङे नेकपा संसदीय दलको बैठकमा सहभागी हुँदै आएका थिए । प्रदेश सभामा पनि उनी सत्तापक्षकै दीर्घामा बस्थे । सांसदको पारिश्रमिकबाट उनको लेभी नेकपाको खातामा जाँदै आएको छ ।"
नेपालभारत संयुक्त आयोगको बैठक सम्पन्न,"काठमाडौं : नेपालभारत संयुक्त आयोगको बैठक सम्पन्न भएको छ । बैठकमा व्यापार, पारवहन, ऊर्जा, सीमा विवाद, कोरोना रोकथाम तथा नियन्त्रणका लागि सहयोग, भौतिक पूर्वाधार, लगानी, कृषि, पर्यटनसहित नेपालभारत सम्बन्धका सबै विषयमा छलफल भएको बताइएको छ । बैठकमा दुवै देशका परराष्ट्र, वाणिज्य, अर्थ र ऊर्जालगायत क्षेत्रका उच्च अधिकारीको सहभागीता रहेको थियो । बैठक सम्पन्न भए लगत्तै परराष्ट्रमन्त्री ज्ञवालीले प्रवचन दिँदैछन् । परराष्ट्रमन्त्री ज्ञवाली बिहीबार दिल्ली पुगेका हुन् । बैठकअघि ज्ञवालीले भारतीय विदेशमन्त्री जयशंकरसँग शुक्रबार छुट्टै भेटवार्ता गरेका थिए ।"
सर्वोच्चलाई वकिलका दुई प्रश्न: न्यायाधीशले प्रधानमन्त्रीलाई किन भेटे? सक्कल फाइल किन फिर्ता मागियो?,काठमाडौँ: संसद् विघटनको मुद्दा सर्वोच्च अदालतमा बिचाराधीन रहेकै बेला चार जना न्यायाधीशले प्रधानमन्त्रीलाई भेटेको सम्बन्धमा रिट निवेदक पक्षले इजलासमा प्रश्न उठाएको छ। प्रधानन्यायाधीश चोलेन्द्रशमशेर जबराको नेतृत्वको संवैधानिक इजलासमा शुक्रबार भएको बहसमा रिट निवेदकबाट यस्तो प्रश्न उठाएका हुन् । न्यायाधीशका यस्ता गतिविधिले स्वच्छ न्याय प्रभावित हुने खतरा बढेको र न्यायालयप्रतिको आम आस्थामा पनि धक्का पुग्ने चिन्ता व्यक्त गरिएको छ । त्यस्तै गत पुस ५ गते संसद विघटन सम्बन्धी मन्त्रिपरिषदले गरेको निर्णय सच्याउने प्रयास भएको भन्दै रिट निवेदक पक्षले इजलासमा प्रश्न उठाइएको छ । पूर्वमहान्यायाधीवक्ता रमण श्रेष्ठले प्रधानमन्त्रीको सिफारिस र राष्ट्रपतिको अनुमोदनको सक्कली फाइल फिर्ता मागेर सच्चाइएको भन्दै यसबारेमा इजलासमक्ष प्रश्न राखेका थिए। मन्त्रिपरिषदको निर्णय तथा राष्ट्रपतिबाट भएको अनुमोदन दुवैमा संविधानको धारा उल्लेख नगरिएको सक्कल फाइल अदालतबाट फिर्ता लगिएको भन्दै उनले आपत्ति जनाएका हुन्। वरिष्ठ अधिवक्ता शम्भु थापाले पनि सक्कल फाइल फिर्ता झिकाएर कागजात सच्याइएको र पछि धाराहरु थपेर अर्को फाइल पेस गरेको दावी गरेका थिए।
सर्वोच्चमा संसद विघटन मुद्दामा बहस जारी : इजलास विवादको टुंगो आजै लाग्ने,"काठमाडौं : सर्वोच्च अदालतमा बहस भइरहेको प्रतिनिधि सभा विघटनको मुद्दाको सुनुवाइ संवैधानिक इजलसमा गर्ने कि वृहत् पूर्ण इजालसमा लैजाने भन्ने विवादको टुंगो आज लाग्दैछ। मुद्दाको क्षेत्राधिकारसम्बन्धी प्रश्नमा प्रधानन्यायाधीश चोलेन्द्र शमशेर राणासहितको संवैधानिक इजलासमा शुक्रबार पनि बहस भइरहेको छ। सरकारी पक्षबाट बहस भएको छ भने एमिकस क्युरीमा रहेका वकिलहरूले पनि बहस गर्दैछन्। रिट निवेदक पक्षका वकिलहरूले गम्भीर प्रकृतिको संवैधानिक व्याख्याको प्रश्न भएकोले वृहत् पूर्ण इजालसको माग राखेका छन् भने सरकारी पक्षले संवैधानिक इजलासबाटै टुंगो लगाउनुपर्ने जिकिर राखेको छ। सरकारका तर्फबाट बहसमा सहभागी बिष्णु भट्टराई, रमेश बडाल, विजय मिश्र, सुरेन्द्र भण्डारीलगायत अधिवक्ताहरुले संसद विघटन संवैधानिक इजलासमै क्षेत्राधिकारको विषय रहेको उल्लेख गरेका थिए। पाँच सदस्यीय संवैधानिक इजलासलाई संविधानको व्याख्या गर्ने अधिकार संविधानले नै तोकिसकेकाले अतिरिक्त इजलास गठन गर्नु संविधान विपरीत हुने उनीहरूको तर्क छ। एमिकस क्युरीका तर्फबाट पूर्वमहान्यायाधिवक्ता बद्रीबहादुर कार्कीले आफ्नो राय राखेपछि अन्य चार जनाले पनि बोल्न समय मागेका छन्। चिया ब्रेकपछि एमिकस क्युरीका तर्फबाट अन्य वकिलहरूले बहस हुनेछ। सर्वोच्च अदालत बार एसोसिएसनले वरिष्ठ अधिवक्ताहरू गीता पाठक र पूर्णमान शाक्यलाई एमिकस क्युरीमा पठाएको थियो। यस्तै नेपाल बार एसोसिएसनले एमिकस क्युरीमा वरिष्ठ अधिवक्ताहरु बद्रीबहादुर कार्की, सतीशकृष्ण खरेल र विजयकान्त मैनालीलाई सिफारिस गरेको थियो। संसद् विघटनविरुद्ध परेको रिटको सुनुवाइ क्षेत्राधिकार विवादले अल्झिएको छ। संभवत: आजै यसको टुंगो लाग्नेछ। यसअघि संसद् विघटनका मुद्दाको सुनुवाइ र फैसला सर्वाोच्च अदालतको पूर्ण वृहत् इजालसबाट भएको नजिकका आधारमा रिट निवेदक पक्षले पूर्ण इजालसको माग राख्दै आएको छ।"
बाबुरामले भने अबको प्रधानमन्त्री देउवा,"गोरखा : पूर्वप्रधानमन्त्री डा बाबुराम भट्टराईले अबको प्रधानमन्त्री नेपाली कांग्रेसका सभापति शेरबहादुर देउवा हुने अनुमान गरेको बताएका छन् । गृहजिल्ला गोरखामा आयोजित पत्रकार भेटघाट कार्यक्रममा बोल्दै जनता समाजवादी पार्टीका संघीय अध्यक्षसमेत रहेका भट्टराईले देउवा प्रधानमन्त्री हुनुपर्ने तर्कसमेत गरेका छन् । म एउटा हाइपोथेटिकल कुरा गर्छु । अराजक र अवैध गतिविधि गर्ने अमेरिकाका राष्ट्रपतिमाथि त एकहप्ता मात्र बाँकी छँदा महाअभियोग लागिसक्यो । ओलीमाथि र राष्ट्रपतिमाथि महाअभियोग लगाउनु पर्छ । दण्डितै गर्नुपर्छ । यसो गरेपछि ओली यसै रिङआउट हुन्छन्, उनले भने, केपी ओलीजस्तो भष्मासुरलाई हुर्काउन, मलजल गर्न प्रचण्डनेपालहरुको पनि त हात छ । अब केपीलाई हटाएर आफू सरकारको नेतृत्व गर्नु भन्नु सरासर पदलोलुपता हुन्छ । त्यसो भएपछि सरकारको नेतृत्व गर्ने पालो नेपाली कांग्रेसको आउँछ । कांग्रेसमा पनि प्रतिष्पर्धा गर्ने रामचन्द्रजीहरु संसदीय सदस्य हुनुहुन्न । त्यसैले मलाई लाग्छ अबको प्रधानमन्त्री शेरबहादुर देउवा नै हुनुहुन्छ । आफू र आफ्नो पार्टी चौथो दल भएकाले पालो नआउने र आए पनि आफू पदलोलुप नभएकाले दाबी नगर्ने उनले स्पष्ट पारे । नेकपाको ओली र प्रचण्डनेपाल समूह बीच निर्णयक सम्बन्ध बिच्छेद नहुँदा पनि समस्या लम्बिरहेको उनले बताए । प्रचण्डनेपाल समूहले ओलीजीलाई अहिले पनि हाम्रै नेकपाको प्रधानमन्त्री हुन् भन्ने रुपमा मान्यता दिइरहेका छन्, उनले भने, पार्टीबाट निष्काशन नगरेसम्म त उनीहरुकै प्रधानमन्त्री हुन्छन् ओलीजी । त्यसैले उनीहरुको पनि अडान स्पष्ट देखिएको छैन । नेपाली कांग्रेस पनि स्पष्ट ढंगले आउन सकिरहेको छैन । ठूला दलहरुको ढुलमुले प्रवृत्तिले समस्याले चाँडो निकास नपाएको उनले बताए । ओलीले चुनाव गराउँदै नगराउने दाबी गर्दै उनले चुनावको सपना नदेख्न आग्रह गरे । ओलीजीले सबै निकाय हस्ताक्षेप गरेर बसेका छन् । त्यसैले उनले चुनाव गराउलान र नयाँ ताजा जनमतको आधारमा हस्तान्तरण गर्लान् भन्ने सपना पाल्नु बेकार कुरा हो, उनले भने, इजलास हेरफेर हुने भइरहेको छ । न्याधीशहरु विवादमा पर्ने भएकाले पछि हट्दैछन् । त्यसैले अदालतबाट धेरै आशा गर्नुपर्ला जस्तो मलाईचाहिँ लाग्दैन । प्रचण्डमाधव समूह र ओली समूहबीच छिनोफानो हुनुपर्ने उनले बताए ।"
प्रदेश १ का मुख्यमन्त्रीले गर्ने भए विवाह !,विराटनगर : प्रदेश १ का मुख्यमन्त्री शेरधन राईले कहिले विवाह गर्लान ? धेरैले चासो राख्ने विषय हो । सञ्चारमाध्यमले पनि उनीसँग लिने गरेका अन्तर्वार्तामा यो प्रश्न प्राय छुट्दैन थियो । अब केही दिनमै मुख्यमन्त्री राई यो प्रश्नबाट छुट्करा पाउँदैछन् । उनको विवाहको लगन माघ ११ गते जुरेको छ । काठमाडौंमा उनले माघ ११ गते शेर्पा थरकी युवतीसँग विवाह गर्ने भएका हुन् । संघीय सरकारका मन्त्री समेत बनिसकेका मुख्यमन्त्री राई उच्च पदमा पुगेसँगै उनको विवाहको चर्चा चल्ने गरेको थियो । यस अघि उनले सञ्चारमाध्यममा प्रदेशको नामाकरण पछि विवाह गर्ने भनेर बताउँदै आएका थिए ।
"नेपालभारत संयुक्त आयोग बैठक: खोपको आश्वासन, सीमाबारे पनि छलफल","नयाँदिल्ली: भारत भ्रमणमा रहेका नेपालका परराष्ट्रमन्त्री प्रदीप ज्ञवाली र उनका भारतीय समकक्षी एस जयशंकरबीच भेटवार्ता भएको छ । भेटको क्रममा भारतले नेपाललाई कोभिडको खोप उपलब्ध गराउने बारे आश्वासन दिएको बताइएको छ । साथै सीमाबारे पनि छलफल भएको भारतसथित नेपाली दूतावासले जनाएको छ । यसअघि नेपालको परराष्ट्र मन्त्रालयले सीमा विवाद, व्यापार, कृषि, उर्जा, कोभिड खोप, पारवहन लगायत विषयमा छलफल हुने विज्ञप्तिमार्फत जनाएको थियो । तर भारतको विदेश मन्त्रालयले शुक्रबार ज्ञवाली दिल्ली प्रस्थान गरेपछि नै सीमाबारे छलफल नहुने प्रतिक्रिया दिएको थियो । विदेश मन्त्रालयका प्रवक्ता अनुराग श्रीवास्तवले संयुक्त आयोगको बैठक सीमा विवादबारे छलफल गर्ने मञ्च नभएको प्रतिक्रिया दिएका थिए । कोभिड संकटपछि भारत भ्रमण गर्ने ज्ञवाली पहिलो उच्चपदस्थ नेपाली अधिकारी हुन् । यसअघि भारतीय विदेश सचिव, सेना प्रमुख लगायत उच्चपदस्थ अधिकारीले नेपाल भ्रमण गरिसकेका थिए । गत वर्ष नेपालले लिपुलेक, कालापानी र लिम्पियाधुरा क्षेत्रलाई समेटेर आफ्नो नक्सा जारी गरेपछि दुई देशबीच विवाद बढेको थियो । तर पछिल्लो समय दुई देशका प्रतिनिधिहरुबीच संवाद र भेटवार्तासँगै सम्बन्ध सुध्रिएको बताइँदै आइएको छ । झन्डै एक वर्षदेखि दुई देशबीचको सम्वाद र सम्बन्ध सहज हुन नसकिरहेका बेला नेपालको तर्फबाट पहिलोपटक यो स्तरको भ्रमण भएको हो। यो बीचमा दुईपक्षीय संयन्त्रका नियमित बैठक तथा छलफलसमेत अवरुद्ध भएका थिए। तीमध्ये संयुक्त आयोग सबैभन्दा महत्वपूर्ण संयन्त्र हो। आयोगले राजनीतिक, सीमा, सुरक्षा, परियोजनालगायत नेपाल र भारतबीचका धेरै विषयलाई समेट्को छ।साथै बैठकमा व्यापार, पारवहन, ऊर्जा, सीमा, कोभिड१९ मा सहयोग, पूर्वाधार, आपसी सम्पर्क, लगानी, कृषि, पर्यटन, संस्कृतिलगायत विषयमा समेत छलफल हुनेछ ।"
"संसद् विघटन मुद्दाको टुंगो संवैधानिक इजलासबाट लगाउने निर्णय, पूर्ण इजलास गठन नहुने","काठमाडौं : सर्वोच्च अदालतमा बहस भइरहेको प्रतिनिधि सभा विघटनको मुद्दाको सुनुवाइ संवैधानिक इजलसमै हुने भएको छ। मुद्दाको सुनुवाइ संवैधानिक इजलसमा गर्ने कि वृहत् पूर्ण इजालसमा लैजाने भन्ने प्रश्नमा शुक्रबार भएको बहसपछि सर्वोच्च अदालतले संवैधानिक इजालसबाटै यसको टुंगो लगाउने निर्णय गरेको हो। वृहत् पूर्ण इजालस गठन गर्नुपर्ने मागलाई संवैधानिक इजालसले अस्वीकार गरेको छ। दुवै पक्षको बहस र एमिकस क्युरीको सुझाव सुनेपछि प्रधानन्यायाधीश चोलेन्द्र शमशेर राणा नेतृत्वको संवैधानिक इजालसले यस्तो निर्णय सुनाएको हो। संवैधानिक इजलासमा न्यायाधीशहरू सपना मल्ल प्रधान, विश्वम्भरप्रसाद श्रेष्ठ, अनिलकुमार सिन्हा र तेजबहादुर केसी रहेका छन्। प्रतिनिधि सभा विघटनको मुद्दाको सुनुवाइ संवैधानिक इजलसमा गर्ने कि वृहत् पूर्ण इजालसमा लैजाने भन्ने विवादमा अल्झिएको थियो। मुद्दाको क्षेत्राधिकारसम्बन्धी प्रश्नमा प्रधानन्यायाधीश राणासहितको संवैधानिक इजलासमा शुक्रबार पनि बहस भएको थियो। सरकारी पक्षबाट बहस भएपछि एमिकस क्युरीमा रहेका वकिलहरू वहसमा सहभागी भएका थिए। रिट निवेदक पक्षका वकिलहरूले गम्भीर प्रकृतिको संवैधानिक व्याख्याको प्रश्न भएकोले वृहत् पूर्ण इजालसको माग राखेका छन् भने सरकारी पक्षले संवैधानिक इजलासबाटै टुंगो लगाउनुपर्ने जिकिर राखेको छ। सरकारका तर्फबाट बहसमा सहभागी बिष्णु भट्टराई, रमेश बडाल, विजय मिश्र, सुरेन्द्र भण्डारीलगायत अधिवक्ताहरुले संसद विघटन संवैधानिक इजलासमै क्षेत्राधिकारको विषय रहेको उल्लेख गरेका थिए। पाँच सदस्यीय संवैधानिक इजलासलाई संविधानको व्याख्या गर्ने अधिकार संविधानले नै तोकिसकेकाले अतिरिक्त इजलास गठन गर्नु संविधान विपरीत हुने उनीहरूको तर्क छ। एमिकस क्युरीका तर्फबाट पूर्वमहान्यायाधिवक्ता बद्रीबहादुर कार्कीसहित अन्य वकिलहरूले बोलेका थिए।"
भारतसँग सीमाबारे छलफल गरिने,"काठमाडौं : नेपालले कालापानी, लिपुलेक र लिम्पियाधुुरा फिर्ता पाउनुपर्ने विषय नेपालभारत संयुुक्त आयोगको बैठकमा राख्ने भएको छ। भारतको राजधानी नयाँदिल्लीमा शुुक्रबार हुने बैठकमा परराष्ट्रमन्त्री प्रदीप ज्ञवालीले यसबारे कुरा उठाउन लागेका हुन्। उक्त बैठकमा भाग लिन मन्त्री ज्ञवाली परराष्ट्रसचिव भरतराज पौडेलसहितको टोलीको नेतृत्व गर्दै बिहीबार दिल्ली पुगेका छन्। सुगौली सन्धिअनुसार नेपालको भएर पनि भारतले प्रयोग गर्दै आएका उक्त भूमि नेपालले नक्सामा सामेल गरेपछि दुई देशबीच सम्बन्ध बिग्रिएको छ। त्यसलाई पूर्ववत् सौहार्द बनाउने सिलसिलामा कूटनीतिक बैठक सुरु भएका छन्। त्यही क्रममा शुक्रबार हुने बैठकमा नेपालले पहिलो पटक कालापानी, लिम्पियाधुुरा र लिपुुलेकबारे भारतीय पक्षसँग छलफल गर्दै छ। मन्त्री ज्ञवालीले बुधबार अन्नपूर्ण पोस्ट्लाई दिएको अन्तर्वार्तामा यसबारे जानकारी दिएका थिए। भारतीय विदेश मन्त्रालयका प्रवक्ता अनुराग श्रीवास्तवले भने संयुक्त आयोगको बैठकमा कालापानीका विषयमा छलफल नहुने संकेत गरेका छन्। नेपालभारत संयुक्त आयोग र सीमासम्बन्धी छलफल गर्ने संयन्त्र फरकफरक हुन्, मन्त्रालयमा बिहीबार भएको नियमित पत्रकार भेटघाटमा प्रवक्ता श्रीवास्तवले भने। भारतीय विदेश मन्त्रालयका प्रवक्ता अनुराग श्रीवास्तवले भने संयुक्त आयोगको बैठकमा कालापानीका विषयमा छलफल नहुने संकेत गरेका छन्। नेपालभारत संयुक्त आयोग र सीमासम्बन्धी छलफल गर्ने संयन्त्र फरकफरक हुन्, मन्त्रालयमा बिहीबार भएको नियमित पत्रकार भेटघाटमा प्रवक्ता श्रीवास्तवले भने। पत्रकारले नेपालका परराष्ट्रमन्त्री ज्ञवाली भारत भ्रमणमा आएका बेला नेपालभारत सीमा समस्यामा छलफल हुन्छहुन्न भनेर प्रवक्ता श्रीवास्तवसँग सोधेका थिए। मन्त्री ज्ञवालीले बैठकमा नेपाली टोलीको नेतृत्व गर्दै छन्। भारतीय पक्षको नेतृत्व त्यहाँका विदेशमन्त्री एस जयशंकरले गर्दै छन्। भ्रमणका क्रममा मन्त्री ज्ञवालीले भारतीय समकक्षी जयशंकरसँग एकान्त भेटवार्तासमेत गर्नेछन्। नेपालभारत सीमा समस्या सुुल्झाउन सन् २०१४ मा बनेको परराष्ट्रसचिवस्तरीय संयन्त्र केहीयता निष्क्रिय छ। उक्त संयन्त्रको बैठक एकपटक पनि बसेको छैन। संयुुक्त आयोगको बैठकमा सचिवस्तरीय संयन्त्र बैठक तत्काल बसाल्नेबारे छलफल हुनेछ। बैठकमा सीमा समस्यासहित ४० भन्दा बढी विषयमा छलफल हुनेछ। मन्त्री ज्ञवालीले ईपीजी प्रतिवेदन बुुझ्न भइरहेको ढिलाइबारे पनि छलफल गर्नेछन्। ज्ञवालीले भारतीय प्रधानमन्त्री नरेन्द्र मोदी, रक्षामन्त्री राजनाथ सिंहलगायत उच्च अधिकारीसँग भेटवार्ता गर्ने तयारी छ। बैठकपछि उनले नेपालभारत सम्बन्धबारे प्रवचन दिने कार्यक्रम छ। उनले कोरोना खोपबारे पनि छलफल गर्नेछन्। नेपाल भ्रमण गर्ने सबैजसो भारतीय अधिकारीले भारतमा खोप लगाउन सुरु भएलगत्तै पहिलो प्राथमिकतामा राखेर नेपाललाई उपलब्ध गराउने प्रतिबद्धता जनाउँदै आएका छन्। मन्त्री ज्ञवालीले यथाशक्य चाँडो खोप उपलब्ध गराउन भारतीय प्रधानमन्त्रीसहित उच्च अधिकारीसँग आग्रह गर्नेछन्। संयुक्त आयोगको बैठकमा यसअघि काठमाडांैमा भएको नेपालभारत सचिवस्तरीय बैठकमा उठेका अधिकांश एजेन्डाले निरन्तरता पाउने स्रोतले बताएको छ। सचिवस्तरीय बैठकमा भौतिक पूर्वाधार, ऊर्जा, कृषि, संस्कृति, सीमा, हवाई तथा रेल सञ्जाललगायत द्विपक्षीय हितबारे छलफल भएको थियो। सचिवस्तरीय बैठकमा कालापनी क्षेत्रको विषय उठेको थिएन। तर, भारतीय विदेशसचिव हर्षवद्र्धन शृंगलाले गरेका कतिपय उच्चस्तरीय राजनीतिक भेटमा भने कालापानी, लिम्पियाधुरा र लिपुलेकको विषयले प्रवेश पाएको थियो। प्रधानमन्त्री केपी शर्मा ओली, परराष्ट्रमन्त्री ज्ञवालीलगायत नेताले शृंगलासँगको भेटमा कालापानी क्षेत्रमा देखिएको विवाद तत्काल हल गर्नुपर्ने सन्देश दिएका थिए। प्रधानमन्त्री ओलीले शृंगलामार्फत कालापानी क्षेत्रमा देखिएको सीमा विवाद संवादबाटै हल गर्न आफू तयार रहेको सन्देश भारतीय समकक्षी मोदीलाई पठाएका थिए।"
पर्यटन क्षेत्रका समस्या छिट्टै समाधान हुन्छ : मन्त्री ढकाल,"काठमाडौं : संस्कृति पर्यटन तथा नागरिक उड्डयनमन्त्री भानुभक्त ढकालले पर्यटन क्षेत्रमा देखिएका समस्या यथाशक्य छिटो समाधानका लागि आफूले पहल गर्ने बताएका छन्। पोखरा पर्यटन परिषद्ले पर्यटनको समसामयिक विषयमाथि आयोजना गरेको छलफल तथा अन्तर्क्रिया कार्यक्रममा मन्त्री ढकालले पर्यटनका बारेमा बुझेर व्यवसायीका सुझाव र समस्यालाई समाधान गर्न पहल गर्ने बताएका हुन्। मन्त्री ढकालले कोभिड१९ का कारण हरेक क्षेत्र प्रभावित भएको र राज्यले नागरिकको ज्यान बचाउनतिर ध्यान केन्द्रित गर्दा अन्य क्षेत्र ओझेलमा पर्न गएको बताए। 'धेरै क्षेत्रमा समस्या छ, तर राज्यले नागरिकको ज्यान जोगाउने कुरालाई प्राथमिकतामा राख्दा अन्यत्र केही नगरेजस्तो भएको छ, अब सरकारले अन्यत्र पनि चासो दिएर काम गर्नेछ', उनले भने, 'रत्नमन्दिर खुला हुन भइरहेको ढिलासुस्तीका विषयमा पनि धेरै कुरा उठेका छन्, रत्न मन्दिर खुला हुन कहाँनेर गाँठो परेको हो त्यो फुकाउने कोसिस गर्नेछु।' उनले पर्यटन क्षेत्रका समस्यालाई समाधान गर्न सरोकारवाला र विज्ञको राय सुझावसहित आएका एकमत आवाजको नेतृत्व गरेर योजनाका साथ अघि बढ्ने प्रतिबद्धता व्यक्त गरे। 'म निर्वाचनको मिति तोकेपछिको मन्त्री हुँ, ठूलाठूला आश्वासन म दिन्न, यस क्षेत्रका जायज कुरालाई पक्कै सम्बोधन गर्नेछु।' उनले सरकारले सुशासन प्रत्याभूत हुने गरी काम गरेको र दोषीहरु जेल परेको भन्दै अनियमितता गर्ने कोही पनि उम्कन नसक्ने बताए। छलफल कार्यक्रममा मन्त्री ढकालले निर्धारित समयभित्रै चुनाव हुने र चुनावको विकल्प नभएको पनि उल्लेख गरे। अग्रज पर्यटन व्यवसायी गणेश भट्टराईले सरकारले कोभिड१९ ले पर्यटन क्षेत्रमा पारेको प्रभावको विश्लेषण गर्न नसक्दा यस क्षेत्रको भविष्य झनै अन्योलमा भएको उल्लेख गरे। नेपाल पर्यटन बोर्डका पूर्वसदस्य वासु त्रिपाठीले अन्नपूर्ण संरक्षण क्षेत्र (एक्याप)ले विदेशी पर्यटकसँग लिने प्रवेश शुल्कलाई मल्टिपल बनाएर सहज वातावरण बनाउन सरकारसँग आग्रह गरे। एक ठाउँमा शुल्क तिरेपछि अर्को ठाउँमा पर्यटक जाँदा समस्या झेल्नुपरेको बताउँदै मल्टिपल इन्ट्री का लागि खुला गर्नुपर्ने उनको भनाइ थियो। छलफल कार्यक्रममा होटल एशोसिएशनका केन्द्रीय अध्यक्ष भरत पराजुलीले सबै कुरा खुला भइरहँदा नेपाल सरकारले अन्तर्राष्ट्रिय विमानस्थल र भारतीय नाकाको कडाइलाई सहज बनाएर पर्यटकलाई नेपाल आउने वातावरण गराउन पहल गराउनुपर्ने बताए। छलफल कार्यक्रममा नेपाल हवाई खेलकूद संस्थाका अध्यक्ष कृष्ण भण्डारी, नेशनल टुर एण्ड ट्राभल्स एजेन्टस (नाट्टा)का अध्यक्ष सञ्जयकान्त सिग्देल, इम्ब्रोइडरी एण्ड गार्मेण्ट एशोसिएशन (एगा) का अध्यक्ष विश्वराज पोखरेल, ट्रेकिङ एजेन्सिज एशोसिएशन अफ नेपाल (टान) पश्मिाञ्चलका प्रथम उपाध्यक्ष धर्मराज पन्थी, महिला पर्यटन व्यवसायी मञ्च (वोटेफ)का उपाध्यक्ष उमा भण्डारी, पोखरा उद्योग वाणिज्य सङ्घका उपाध्यक्ष गोकर्ण कार्कीलगायतका व्यवसायीले पर्यटन क्षेत्रमा विद्यमान समस्यालाई न्यूनीकरण गर्दै पर्यटनमैत्री वातावरण निर्माणका लागि यथाशक्य पहल गर्न र पर्यटनमा देखिएका अवरोध हटाएर आर्थिक समृद्धिको आधार खडा गर्न मन्त्री ढकालसमक्ष आग्रह गरेका थिए।"
भूकम्पलगायतका विपद्बाट हुने क्षति न्यूनीकरण गर्न एक ढिक्का भएर लागौं : प्रधानमन्त्री,"काठमाडौं : प्रधानमन्त्री केपी ओलीले भविष्यमा आउन सक्ने भूकम्प लगायतका कुनै पनि विपद्का कारणले हुन सक्ने जनधनको क्षति न्यूनीकरण गर्न एक ढिक्का भएर लाग्न आह्वान गरेका छन्। २३ औं राष्ट्रिय भूकम्प सुरक्षा दिवसको अवसरमा आज एक सन्देश जारी गर्दै उनले विपद् जोखिम न्यूनीकरणका लागि गर्नुपर्ने कामलाई संस्थागत रूपमा दीगो र परिणाममुखी बनाउन सरकारको तर्फबाट योजनाबद्ध प्रयत्न गरिने प्रतिबद्धता जनाएका छन्। विपद् जोखिम न्यूनीकरणका लागि सेन्डाई फ्रेमवर्क, दीगो विकास लक्ष्यहरू तथा पेरिस सम्झौता लगायतका अन्तर्राष्ट्रिय अनुबन्धहरूले तय गरेका प्राथमिकता र लक्ष्यहरूलाई आधार मानेर नेपालको सन्दर्भमा हाम्रा आफ्नै प्राथमिकताहरू एवं लक्ष्यहरू तोक्ने र सो मुताविक निश्चित कार्ययोजनाका साथ अघि बढ्न नेपाल दृढ संकल्पित छ। सन्देशमा भनिएको छ, २०७२ सालको भूकम्पले हामीलाई धेरै ठूलो पाठ सिकाएको छ। भूकम्प पश्चात् पुनर्निर्माणको काम हामीले अलिकति ढिलोगरी पूरा गर्न लागेका छौं। पुनर्निर्माण सबल ढङ्गले फेरि नढल्ने गरी सम्पन्न गर्न निकै हदसम्म हामी सफल भएका छौं। पुनर्निर्माणका सन्दर्भमा यो महत्वपूर्ण र सन्तोषलाग्दो विषय हो। ओलीले २०७२ सालको भूकम्पपछिको पुनर्निर्माणको अनुभवलाई आधार बनाएर सरकारले यस वर्ष गएको बाढी पहिरोले क्षति गरेका देशभरिका हजारौं घरहरु पुनर्निर्माण गर्न कार्यविधि यसै साता पारित गरेको जानकारी दिएका छन्। क्षति भएका घरहरुलाई सुरक्षित स्थानमा पुनर्निर्माण गर्न हिमाली जिल्लाहरुमा लाभाग्राही प्रतिघर ५ लाख, पहाडी जिल्लाहरुमा ४ लाख र तराईका जिल्लाहरुमा ३ लाख रुपैयाँ सहयोग गरेर भोलि आउन सक्ने विपद्हरुमा पनि सुरक्षित घर पुनर्निर्माण हुने कार्य थाल्दै छौं।नेकपा अध्यक्षसमेत रहेका ओलीले भनेका छन् ,असुरक्षित बस्तीहरुलाई एकीकृत रुपमा बस्ती नै सार्ने विधि अवलम्बन गरेका छौं। अस्थायी आवास निर्माणको लागि प्रतिलाभाग्राही परिवारलाई पचास हजार रुपैयाँ सहयोग गर्ने व्यवस्था गरिएको छ। विपद्बाट कसरी सुरक्षित रहन सकिन्छ भन्ने विषयमा नेपालको परम्परागत ज्ञान, सीप र विधिहरू निकै समृद्ध रहेको ओलीको सन्देशमा उल्लेख छ। तर त्यसको समुचित उपयोग, संरक्षण, प्रवर्द्धन हुन नसकेको उनको भनाई छ। प्रधानमन्त्री ओलीले यसका लागि हाम्रा विश्वविद्यालयहरू, अनुसन्धान संस्थाहरू र यस क्षेत्रमा क्रियाशील विभिन्न क्षेत्रका अध्येताहरूका सघन प्रयत्लहरू हुनु आवश्यक भएको बताएका छन्। ओलीले नेपालको मौलिकता र परम्परागत ज्ञानलाई आजको समयोपयोगी हुनेगरी परिमार्जन र विकास गर्नुपर्ने दिशामा पनि अनुसन्धानकर्तालाई ध्यान दिन आह्वान गरेका छन्। उनले यसका लागि नेपाल सरकारका तर्फवाट आवश्यक कार्यहरू गरिने बताएका छन्। कोभिड१९ले अहिलेको विश्वलाई प्रभावित गरेको बताउँदै ठूला र विनाशकारी विपदमा मानवजातिको रक्षाका लागि राष्ट्रिय मात्र हैन, अन्तर्राष्ट्रिय स्तरमा समेत सहकार्य र सहयोगको आवश्यकता पर्ने सरकारको बुझाइ छ। ठूला र विनाशकारी विपदमा मानवजातिको रक्षाका लागि राष्ट्रिय मात्र हैन, अन्तर्राष्ट्रिय स्तरमा समेत सहकार्य र सहयोगको आवश्यकता पर्दछ। नेपालले सिङ्गो हिमालय पर्वत शृङ्खलालाई समेट्नेगरी, पूरै दक्षिण एशियाली क्षेत्र र दक्षिणपूर्वी एशियाली क्षेत्रमा समेत विपद् जोखिम न्यूनीकरण र विपद् पश्चातको प्रतिकार्यमा सहकार्यका लागि समेत योगदान दिन सक्छ भन्ने मलाई लाग्दछ। प्रधानमन्त्री ओलीले भनेका छन् ,आवश्यक पर्दा यस्तो उच्च मानवीय सहायताको पुनीत कार्यमा नेपालले पहलकदमी लिन सक्छ। हामी त्यस ढङ्गले क्षेत्रीय स्तरमा समेत सहकार्य गर्न तयार छौं भन्ने पनि म अनुरोध गर्न चाहन्छु।"
पेरिसडाँडामा नेकपा माधवप्रचण्ड समूहको स्थायी कमिटी बैठक,काठमाडौं : विभाजित नेपाल कम्युनिस्ट पार्टी (नेकपा) माधवप्रचण्ड समूहको स्थायी कमिटी बैठक पेरिसडाँडामा सुरु भएको छ। पार्टी अध्यक्ष एवम् प्रधानमन्त्री केपी ओलीले पुस ५ गते प्रतिनिधिसभा विघटन गरेपछि नेकपा दुई समूहमा विभाजित भएको हो। एउटा समूहको नेतृत्व ओली स्वयमले गरेका छन् भने अर्को समूहको नेतृत्व पुष्पकमल दाहाल प्रचण्ड र माधवकुमार नेपालले गरेका छन्। शुक्रबार बिहान ११ बजेपछि स्थायी कमिटी बैठक सुरु भएको हो। संसद विघटनविरुद्धको संघर्ष र समसामयिक राजनीतिक विषयमा छलफलका लागि बैठक बोलाइएको बैठकमा सहभागी एक नेताले बताए। बिहीबार दुवै समूहको स्थायी समिति बैठक बसेको थियो। प्रधानमन्त्री केपी शर्मा ओली समूहको बैठक प्रधानमन्त्री निवास बालुवाटारमा र दाहालनेपाल खेमाको बैठक पेरिसडाँडास्थित पार्टी कार्यालयमा बसेको हो। दुवैतर्फका बैठकले कुनै निर्णय गरेन। दुवै पक्षको छलफल आआफ्ना अभियानका विषयमा केन्द्रित रह्यो। ओली पक्षले निर्वाचन केन्द्रित माहोल बनाएर जानुपर्नेमा जोड दिएको छ। अहिलेसम्म आफ्नो पक्षमा आधारभूत तहमै सोचिएभन्दा राम्रो हुँदै गएको सो समूहको विश्लेषण छ। उता दाहालनेपाल पक्षका नेताले भने प्रतिनिधिसभा विघटनविरुद्धको आन्दोलन अझै प्रभावकारी बनाउनेबारे छलफल गरेका छन्। आवश्यक परे आन्दोलनको स्वरूप र चरित्र बदल्नेबारे समेत छलफल भएको छ। बालुवाटारको बैठकमा प्रतिनिधिसभा विघटनपछि आफ्नो पक्षमा देशव्यापी रूपमा भएका संगठन सुदृढीकरण र जनसभाबारे समीक्षा भएको नेता केशव बडालले जानकारी दिएका थिए। बैठकले माथिल्लो तहका नेता मात्रै दाहालनेपाल खेमामा गएकाले संगठनात्मक क्षेत्रमा खास ठूलो क्षति नपुगेको निष्कर्ष निकालेको छ। प्रधानमन्त्री ओलीले सबै नेता कार्यकर्तालाई निर्वाचन क्षेत्रसम्म पुग्ने गरी निर्वाचन कार्यक्रम र कार्ययोजना बनाउन निर्देशन गरेका छन्। संगठनात्मक अभियान आक्रामक बनाउने र चुनावी अभियान चलाउने गरी मेचीमहाकाली आधार तयार पारेर अगाडि बढ्न उनले सुझाव दिएका छन्। दाहालनेपाल पक्षले भने प्रतिनिधिसभा विघटनविरुद्धको आन्दोलन थप प्रभावकारी बनाउने विषयमा छलफल भएको स्थायी समिति सदस्य सुरेन्द्र पाण्डेले बताए। यो समूहले पुस १४ सम्म पहिलो चरणको र त्यसपछि अहिले दोस्रो चरणको संघर्षका कार्यक्रम गरिरहेको छ। माघ २३ गते काठमाडौंमा १ लाख मानिस विरोध प्रदर्शनमा उतार्ने तयारी भइरहेको छ।
रणनीति बनाउँदै दुवै खेमा,"काठमाडौं : प्रतिनिधिसभा विघटनपछि औपचारिक रूपमै दुई खेमामा विभाजित नेपाल कम्युनिस्ट पार्टी (नेकपा)का दुवै खेमा आन्तरिक समीक्षामा जुटेका छन्। बुधबार दुवै समूहको स्थायी समिति बैठक बसेको छ। प्रधानमन्त्री केपी शर्मा ओली समूहको बैठक प्रधानमन्त्री निवास बालुवाटारमा र दाहालनेपाल खेमाको बैठक पेरिसडाँडास्थित पार्टी कार्यालयमा बसेको हो। दुवैतर्फका बैठकले कुनै निर्णय गरेन। दुवै पक्षको छलफल आआफ्ना अभियानका विषयमा केन्द्रित रह्यो। ओली पक्षले निर्वाचन केन्द्रित माहोल बनाएर जानुपर्नेमा जोड दिएको छ। अहिलेसम्म आफ्नो पक्षमा आधारभूत तहमै सोचिएभन्दा राम्रो हुँदै गएको सो समूहको विश्लेषण छ। उता दाहालनेपाल पक्षका नेताले भने प्रतिनिधिसभा विघटनविरुद्धको आन्दोलन अझै प्रभावकारी बनाउनेबारे छलफल गरेका छन्। आवश्यक परे आन्दोलनको स्वरूप र चरित्र बदल्नेबारे समेत छलफल भएको छ। बालुवाटारको बैठकमा प्रतिनिधिसभा विघटनपछि आफ्नो पक्षमा देशव्यापी रूपमा भएका संगठन सुदृढीकरण र जनसभाबारे समीक्षा भएको नेता केशव बडालले जानकारी दिए। प्रधानमन्त्रीले अहिलेसम्म यो बीचमा भएका वस्तुस्थितिबारे ब्रिफिङ गर्नुभयो। साथीहरूले पनि आआफ्ना ठाउँ र क्षेत्रहरूका बारेमा रिपोर्टिङ गर्नुभयो, उनले भने। बैठक औपचारिक नभएकाले कुनै निर्णय नभएको बडालले बताए। उनले भने, जनतामा हामीहरूकै पक्षमा असाध्यै राम्रो उत्साह आएको छ। आधारभूत तहमा, स्थानीय तहका वडा तहसम्मै सोचेभन्दा राम्रो छ। सुदूरपश्चिममा पनि त्यहाँको सभामा भएको उपस्थितिलाई धेरै राम्रो उत्साहका रूपमा विश्लेषण गर्ने काम भएको छ। बडालका अनुसार बैठकमा पार्टीमा भएको क्षति सुधार्ने कार्ययोजना बनाउनेबारे छलफल भएको छ। बैठकले माथिल्लो तहका नेता मात्रै दाहालनेपाल खेमामा गएकाले संगठनात्मक क्षेत्रमा खास ठूलो क्षति नपुगेको निष्कर्ष निकालेको छ। प्रधानमन्त्री ओलीले सबै नेता कार्यकर्तालाई निर्वाचन क्षेत्रसम्म पुग्ने गरी निर्वाचन कार्यक्रम र कार्ययोजना बनाउन निर्देशन गरेका छन्। संगठनात्मक अभियान आक्रामक बनाउने र चुनावी अभियान चलाउने गरी मेचीमहाकाली आधार तयार पारेर अगाडि बढ्न उनले सुझाव दिएका छन्। दाहालनेपाल पक्षले भने प्रतिनिधिसभा विघटनविरुद्धको आन्दोलन थप प्रभावकारी बनाउने विषयमा छलफल भएको स्थायी समिति सदस्य सुरेन्द्र पाण्डेले बताए। आन्दोलनमा शिथिलता आएको हो कि भन्ने पनि परेको रहेछ, अबका विरोध कार्यक्रम थप प्रभावकारी हुनेछन्, उनले भने। यो समूहले पुस १४ सम्म पहिलो चरणको र त्यसपछि अहिले दोस्रो चरणको संघर्षका कार्यक्रम गरिरहेको छ। माघ २३ गते काठमाडौंमा १ लाख मानिस विरोध प्रदर्शनमा उतार्ने तयारी भइरहेको छ।"
प्रतिनिधिसभा विघटनविरुद्ध संवैधानिक इजलासमा आज पनि सुनुवाइ हुँदै,"काठमाडौं : प्रतिनिधिसभा विघटनविरुद्ध सर्वोच्च अदालतमा दायर रिटको सुनुवाइ आज हुँदै छ। संवैधानिक इजलास गठन भए पनि बुधबारको बहस प्रतिनिधिसभा विघटनसम्बन्धी मुद्दा बृहत् पूर्ण इजलासमा पठाउने कि नपठाउने भन्नेमा सीमित भएको थियो। रिट निवेदकका कानुन व्यवसायी र विपक्षी सरकारी वकिलबीच इजलासका विषयमा राय बाझिएको छ। उक्त विवादको टुंगो सर्वोच्च अदालतको संवैधानिक इजलासले आज शुक्रबार मात्र लगाउने भएको छ। रिट निवेदकका कानुन व्यवसायीले बृहत् पूर्ण इजलासबाट विवाद टुंगो लगाउनुपर्ने माग दोहोर्याएका थिए। सरकार पक्षका कानुन व्यवसायीले संवैधानिक इजलास गठन भइसकेको अवस्थामा बृहतमा लैजान नमिल्ने दाबी गरे। बहसका क्रममा इजलास र पक्ष विपक्षका वकिलबीच लामो सवालजवाफ भएको थियो। प्रतिपक्षी सरकारका तर्फबाट महान्यायाधिवक्ता अग्नि खरेलले सर्वोच्च अदालत नियमावलीअनुरूप संवैधानिक इजलासबाट बृहत् पूर्ण इजलासमा पठाउन नमिल्ने जिकिर गरे। पूर्ण इजलासले आदेश दिएको अवस्थामा मुद्दाहरू बृहत् पूर्णमा जान सक्ने भनाइ खरेलको थियो। नयाँ संविधान आएपछिको अवस्थामा सर्वोच्च अदालत नियमावलीमा बृहत् पूर्ण इजलासमा कस्तो मुद्दा जाने भनेर स्पष्ट रहेको भन्दै खरेलले इजलासको ध्यानाकर्षण गराएका थिए। राष्ट्रपति कार्यालयका तर्फबाट बहस गर्ने वरिष्ठ अधिवक्ता सुशील पन्तले पनि संवैधानिक इजलासबाटै छिनोफानो हुनुपर्ने अडान राखे। रिट निवेदकका तर्फबाट वरिष्ठ अधिवक्ता रमनकुमार श्रेष्ठले प्रतिनिधिसभा विघटनसम्बन्धी रिट संवैधानिक व्याख्यासँग मात्र सम्बन्धित नभएको दाबी गरे। श्रेष्ठका अनुसार प्रधानमन्त्रीले लिखित जवाफमा प्रतिनिधिसभा विघटन राजनीतिक विषय रहेको तर्कसहित ०५१ सालमा गिरिजाप्रसाद कोइराला र ०५९ सालमा शेरबहादुर देउवाले संसद् विघटन गर्दाको नजिर पेस गरेकाले सबै विषयको निप्टारा बृहत् पूर्ण इजलासबाटै हुन सक्छ। अर्का वरिष्ठ अधिवक्ता हरि उप्रेतीले गम्भीर संवैधानिक व्याख्याको आवश्यकता छ भन्ने कारण र आधार नखुलाई संवैधानिक इजलासमा पठाइएको जिकिर गरे। बुधबार इजलास गठन विवादमै बहस अल्झिएका कारण मूल मुद्दामा प्रवेश हुन सकेन। अब यो विवादमा बहस सकिएपछि शुक्रबार मात्र संवैधानिक इजलासबाट कसरी सुनुवाइ गर्ने भनेर विधि र प्रक्रियाको छिनोफानो हुने भएको छ। विवाद बृहत् पूर्ण इजलास सुनुवाइ गर्ने माग गर्दै रिट निवेदकका तर्फबाट वरिष्ठ अधिवक्ता कृष्णप्रसाद भण्डारी, हरिहर दाहाल, रमणकुमार श्रेष्ठ, हरि उप्रेती, दिनेश त्रिपाठी, डा चन्द्रकान्त ज्ञवाली, शम्भु थापाले बुधबार बिहान बहस सुरु गरेका थिए । उनीहरुले पाँच न्यायाधीशले मात्र न्याय निरुपण गर्न कठिन हुने भएकाले बृहत् पूर्ण इजलास राखी विगतमा जस्तै कम्तीमा ११ जना न्यायाधीशमार्फत सुनुवाइ र फैसला गर्नुपर्ने माग गरे। अदालतले बुधबार बिहान प्रधानन्यायाधीश चोलेन्द्रशमशेर राणाको नेतृत्वमा संवैधानिक इजलास पुनर्गठन गरेको थियो। रिटको सुनुवाईका लागि प्रधानन्यायाधीश राणासहित विश्वम्भरप्रसाद श्रेष्ठ, अनिलकुमार सिन्हा, सपना प्रधान मल्ल र तेजबहादुर केसी रहेकोको संवैधानिक इजलास गठन भएको हो। राणाले न्यायाधीश हरिकृष्ण कार्की इजलासमा आफू सामेल नहुने निर्णय गरेपछि कार्कीको स्थानमा मल्ललाई राखेर संवैधानिक इजलास पुनर्गठन हुन्।"
नेपाल र भारतका परराष्ट्रमन्त्रीबीच भेटवार्ता,"काठमाडौं : नेपालभारत संयुक्त आयोगको छैटौँ बैठकमा भाग लिने सिलसिलामा नयाँदिल्लीमा रहेका परराष्ट्रमन्त्री प्रदीपकुमार ज्ञवाली र भारतका बाह्य मामिलामन्त्री सुब्रह्मण्यम जयशङ्करबीच हैदरावाद हाउसमा शुक्रबार बिहान भेटवार्ता भएको छ। त्यस अवसरमा उनीहरुबीच नेपालभारत सम्बन्धका साथै समसामयिक क्षेत्रीय र अन्तरराष्ट्रिय चासोका विविध विषयमा विचारविमर्श भएको थियो। बैठकमा परराष्ट्र सचिव भरतराज पौड्याल र भारतका लागि नेपाली राजदूत नीलाम्बर आचार्य तथा भारतका बाह्य मामिला सचिव हर्षवद्र्धन श्रृङ्गला र नेपालका लागि भारतका राजदूत विनयमोहन क्वात्रा पनि सहभागी भएको नयाँदिल्लीस्थित नेपाली राजदूतावासले जनाएको छ। शुक्रबार नै दुवै देशका परराष्ट्रमन्त्रीको सहअध्यक्षतामा आयोगको बैठक सोही भवनमा हुँदैछ। बैठकमा नेपालभारत सम्बन्धका सबै विषयसहित व्यापार, पारवहन, ऊर्जा, सिमाना, कोभिड१९ सहयोग, भौतिक पूर्वाधार, सम्पर्क सञ्जाल, लगानी, कृषि, पर्यटन एवं संस्कृतिबारे छलफल हुनेछ। बैठकमा दुवै देशका परराष्ट्र, वाणिज्य, अर्थ, जलस्रोत, ऊर्जा र रेल मन्त्रालयविभागका उच्च अधिकारी पनि सहभागी हुने दूतावासले जनाएको छ।"
प्रतिनिधिसभा विघटन : संवैधानिक इजलासमा आज पनि बहस सुरु,"काठमाडौं : सर्वोच्च अदालतको संवैधानिक इजलासमा प्रतिनिधिसभा विघटनसम्बन्धी मुद्दामा सुनुवाइ सुरु भएको छ। प्रतिनिधिसभा विघटनविरुद्ध दायर एक दर्जन रिटको सुनुवाइ संवैधानिक इजलास कि बृहद् पूर्ण इजलासमा हुने भन्ने टुंगो पनि आज नै लाग्ने छ। संवैधानिक इजलास गठन भएपनि बुधबारको बहस प्रतिनिधिसभा विघटनसम्बन्धी मुद्दा बृहत् पूर्ण इजलासमा पठाउने कि नपठाउने भन्नेमा सीमित भएको थियो। रिट निवेदकका कानुन व्यवसायी र विपक्षी सरकारी वकिलबीच इजलासका विषयमा राय बाझिएको छ। उक्त विवादको टुंगो लगाउन सर्वोच्च अदालतको संवैधानिक इजलासमा बहस चलिरहेको छ। बहस सकिएपछि प्रधानमन्त्री केपी शर्मा ओलीको सिफारिसमा राष्ट्रपति विद्यादेवी भण्डारीले प्रतिनिधिसभा विघटन गर्नु संवैधानिक कि असंवैधानिक भन्ने मूल मुद्दामा बहस हुनेछ। बुधबार रिट निवेदकका कानुन व्यवसायीले बृहत् पूर्ण इजलासबाट विवाद टुंगो लगाउनुपर्ने माग दोहोर्याएका थिए। सरकार पक्षका कानुन व्यवसायीले संवैधानिक इजलास गठन भइसकेको अवस्थामा बृहतमा लैजान नमिल्ने दाबी गरे। बहसका क्रममा इजलास र पक्ष विपक्षका वकिलबीच लामो सवालजवाफ भएको थियो। सरकारका तर्फबाट महान्यायाधिवक्ता अग्नि खरेलले सर्वोच्च अदालत नियमावलीअनुरूप संवैधानिक इजलासबाट बृहत् पूर्ण इजलासमा पठाउन नमिल्ने जिकिर गरे। रिट निवेदकका तर्फबाट वरिष्ठ अधिवक्ता रमनकुमार श्रेष्ठले प्रतिनिधिसभा विघटनसम्बन्धी रिट संवैधानिक व्याख्यासँग मात्र सम्बन्धित नभएको दाबी गरे। अदालतले बुधबार बिहान प्रधानन्यायाधीश चोलेन्द्रशमशेर राणाको नेतृत्वमा संवैधानिक इजलास पुनर्गठन गरेको थियो। रिटको सुनुवाईका लागि प्रधानन्यायाधीश राणासहित विश्वम्भरप्रसाद श्रेष्ठ, अनिलकुमार सिन्हा, सपना प्रधान मल्ल र तेजबहादुर केसी रहेकोको संवैधानिक इजलास गठन भएको हो। राणाले न्यायाधीश हरिकृष्ण कार्की इजलासमा आफू सामेल नहुने निर्णय गरेपछि कार्कीको स्थानमा मल्ललाई राखेर संवैधानिक इजलास पुनर्गठन हुन्। प्रतिनिधिसभा पुनःस्थापनाको मागसहित सर्वोच्च पुगेका एक दर्जन रिटका निवेदकले संवैधानिक इजलासबाहेक बृहद् पूर्ण इजलास गठनको माग गर्दै आएका छन्। संविधानको धारा १३७ मा संवैधानिक विवादका मुद्दामा सुनुवाइ व्याख्याका लागि प्रधानन्यायाधीश र न्याय परिषद्को सिफारिसमा प्रधानन्यायाधीशले तोकेका अन्य चार जना न्यायाधीश उक्त इजलासमा रहने प्रावधान छ। प्रधानन्यायाधीशसहित पाँचजना न्यायाधीश हुन्छन्। संवैधानिक इजलाशका तीनजना न्यायाधीशको बहुमतले मुद्दा फैसला गर्ने कानुनी प्रावधान छ। अब संवैधानिक इजलासमा पक्ष विपक्षको सुनुवाइपछि राष्ट्रपति र प्रधानमन्त्रीको निर्णय रोक्ने वा नरोक्ने विषयको छिनोफानो हुनेछ।"
नेपालभारत संयुक्त आयोगको बैठक दिल्लीमा,"काठमाडौं : नेपालभारत संयुक्त आयोगको बैठक भारतको राजधानी नयाँ दिल्लीमा सुरु भएको छ । बैठकको अध्यक्षता नेपाल र भातरका विदेशमन्त्रीले संयुक्त रुपमा गरेका छन् । नेपालका परराष्ट्रमन्त्री प्रदीपकुमार ज्ञवाली र भारतीय विदेशमन्त्री एस जयशंकरले संयुक्त आयोगको छैठौं बैठकको अध्यक्षता गरेका हुन् । बैठकमा व्यापार, पारवहन, ऊर्जा, सीमा विवाद, कोरोना रोकथाम तथा नियन्त्रणका लागि सहयोग, भौतिक पूर्वाधार, लगानी, कृषि, पर्यटनसहित नेपालभारत सम्बन्धका सबै विषयमा छलफल हुने बताइएको छ । बैठकमा दुवै देशका परराष्ट्र, वाणिज्य, अर्थ र ऊर्जालगायत क्षेत्रका उच्च अधिकारीको सहभागीता रहेको छ । बैठकमा सहभागी हुन् परराष्ट्रमन्त्री ज्ञवाली बिहीबार दिल्ली पुगेका हुन् । बैठकअघि ज्ञवालीले भारतीय विदेशमन्त्री जयशंकरसँग शुक्रबार छुट्टै भेटवार्ता गरेका छन् ।"
कस्तुरीको दाँत र हतियारसहित पाँचजना पक्राउ,"डोल्पा : शेफोक्सुण्डो राष्ट्रिय निकुञ्जले पाँच जनालाई पक्राउ गरेको छ । कस्तुरीको दाँत र हतियारसहित निकुञ्जको टोलीले पाँचजनालाई पक्राउ गरेको छ । निकुञ्जको टोली र नेपाल प्रहरीको विशेष सूचनाको आधारमा माघ १ गते राति जिल्लाको त्रिपूरा सुन्दरी नगरपालिका पाँचजनलाई पक्राउ गरेको जनाएको छ । पक्राउ पर्नेमा त्रिपूरा सुन्दरी नगरपालिका ११ वर्ष ४५ का मनबहादुर बुढा, ११ कै वर्ष ३७ का चन्द्रप्रसाद बुढा, वडा नम्बर ७ का वर्ष ४१ का सूर्यबहादुर बुढा, वर्ष ३० का चन्द्र केसी र वर्ष २१ का गोकर्ण बुढा सप्रमाणसहित पक्राउ परेको शेफोक्सुण्डो राष्ट्रिय निकुञ्जका प्रमुख निमित्त संरक्षण अधिकृत सरोजमणि पौडेलले जानकारी दिए । पौडेलका अनुसार उनीहरुको साथबाट भरुवा बन्दुक २ थान, गोली ५० थान, बारुदको डिब्बा २ थान, वन्यजन्तुको जस्तो देखिने सिङमा बारुद भरिएको २ थान, कस्तुरीको दारा ५ थान र एक भाँचिएको सहित ६ थान, केप एक डिब्बा, कस्तुरीको जस्तो देखिने खुट्टा दुई थान, वन्यजन्तुको सिङ एकथान, कस्तुरी मार्न प्रयोग गरिने पासो १४ थान र सलाइ एक थान बरामद भएको बताए । विशेष सूचना पाएपछि प्रहरी र निकुञ्जको टोलीले उनीहरुलाई पक्राउ गरेको प्रहरी नायब उपरिक्षक राजु पाण्डेले जानकारी दिए । निकुञ्जका सिनियर गेमस्काउट धर्मराज हमालको नेतृत्वमा नेपाल प्रहरीको त्रिपूराकोट चौकीको टोलीले पाँच जनालाई पक्राउ गरेको हो । राष्ट्रिय निकुञ्ज तथा बन्यजन्तु संरक्षण ऐन २०२९ को दफा २६ अनुसार पक्राउ परेका पाँचैजना कस्तुरीको शिकारमा संलग्नलाई कारबाही हुने प्रहरीले जनाएको छ ।"
छोरी कुर्दै बित्यो १६ वर्ष,"भोजपुर : घरकी ठूली छोरी इन्द्रकुमारी राई सबैकी प्यारी थिइन्। हतुवागढी गाउँपालिका४ खैराङकी राई एसएलसी परीक्षाको तयारीमा थिइन्। माघको चिसो मौसममा हरेक बिहान ट्युसन पढ्न जान्थिन्। सधैंजसो २०५९ माघ ६ गते पनि इन्द्रकुमारी घरबाट ट्युसन पढ्न हिँडिन्। तर, त्यो दिन साँझसम्म उनी घर फर्किनन्। घरपरिवारले साथीको घर गएको ठाने। साँझसम्म पनि घर नफर्केपछि सोधपुछ भयो। गाउँभरि खैलाबैला मच्चियो तर इन्द्रकुमारीको केही पत्तो लागेन। वृद्ध बाबु हैकमसिंह राई र परिवारले छटपटीमै रात बिताए। भोलिपल्ट बिहानै गाउँबस्तीका प्रत्येक घर, गोठ, भीरपाखा, वनजंगलमा खोजी भयो तर कुनै पत्तो लागेन। देशमा संक्रमणकाल भएकाले होहल्ला गर्दै जथाभावी खोज्ने अवस्था पनि थिएन। तत्कालीन माओवादी र सेनाको संघर्षले गाउँमा त्रास थियो। यस्तो घडीमा पनि हैकमसिंह र परिवारले छोरी खोज्न छोडेनन्। जिल्ला प्रहरी, बेपत्ता पारिएका व्यक्तिको छानबिन आयोग, माइती नेपाललगायत विभिन्न निकायसम्म हारगुहार गरे। यही क्रममा २०६४ मा जिल्ला अदालत पनि धाए हैकमसिंह र छोरा रमेश (इन्द्रकुमारीकी दाजु) तर कुनै पत्तो लागेन। केही पत्ता नलागे पनि छोरी जीवितै छिन् भन्ने झिनो आस मरेको थिएन, हैकमसिंह र उनको परिवारलाई। सम्झिँदा मन भक्कानिएर आउँछ, भाको एउटी प्यारी छोरी। न छोरीको सास पायौं न लास। केही पत्तो छैन, भावुक हुँदै बाबु हैकमसिंहले भने, मुटुको टुक्राजस्तो छोरी बाँचेकै छ जस्तो लाग्छ। मनमा आस अझै मरेको छैन। छोरीको मायाले बेलाबेला भक्कानिएर उनका चाउरी परेका गालामा आँसु चुहिरहन्छ। बहिनीको लास या सासको आस बुझ्न दाजु रमेश बेलाबेला दुई दिन पैदलै अदालतसम्म धाउँछन्। बहिनीको अवस्था थाहापत्तो छैन। त्यै कतै बसेकी पो होलिन् कि, बाँचेकी पो होलिन् कि भन्ने मायाले सधैं तानिरहन्छ, उनले भने। चार वर्ष लगातार इन्द्रकुमारीको खोजी भयो। घरका बाख्रा, कुखुरा, सुँगुर, धनसम्पत्ति बेचेर मान्छे लगाएर उनको खोजी भयो। उनीबारे कुनै प्रमाण फेला नपर्दा परिवार अझै छटपटीमा छ। छोरी जिउँदै भएको आशमा बाटो हेरिरहन्छन् बाबु हैकमसिंह।"
दश महिनापछि खुल्यो तातोपानी कुण्ड,"बेनी : म्याग्दीका प्राकृतिक तातोपानीका कुण्डहरु दश महिनापछि खुलेका छन्। कोरोना (भाइरस)को जोखिमका कारण गत चैत ४ गतेदेखि बन्द भएका तातोपानीका कुण्डहरु माघ १ गतेदेखि सञ्चालनमा आएका हुन्। केही समयदेखि स्थानीय व्यक्तिहरुका लागि मात्र खुला गरिएको तातोपानी कुण्डमा अब बेजिल्लाबाट आएकाहरुलाई पनि स्नान गर्न पाउने व्यवस्था मिलाइएको कुण्ड व्यवस्थापन समितिका पदाधिकारीहरुले जानकारी दिएका छन्। बेनी नगरपालिका४ को सिंगा तातोपानी कुण्ड व्यवस्थापन समितिका अध्यक्ष वीरेन्द्रमान शाक्यले स्वास्थ्य सुरक्षाका मापदण्ड अपनाएर कुण्डमा स्नान गर्न सकिने बताए। यसैगरी पर्यटकीय स्थल भुरुङतातोपानी कुण्ड व्यवस्थापन समितिका अध्यक्ष अमृतमान शेरचनले सबै किसिमका पाहुनाहरुका लागि स्नानका लागि खुल्ला गरिएको जानकारी दिए। अन्य पर्यटकीय स्थल र मुस्ताङको पर्यटन खुलाएकाले स्थानीय होटल व्यवसाय र अर्थतन्त्रलाई चलायमान बनाउन कुण्ड सञ्चालनको निर्णय गरेको उनले बताए। कुण्डमा आउने बिरामी तथा पर्यटकको माध्यमबाट कोरोना भित्रने जोखिमलाई मध्यनजर गर्दै कुण्ड बन्द गरिएको थियो। सिंगाको तातोपानी कुण्ड प्राकृतिक चिकित्सालय र भुरुङ्गतातोपानी कुण्ड पर्यटकीय स्थलको रुपमा परिचित छ। पालिका र प्रशासनसँग समन्वय गरेर कुण्ड सञ्चालन गरिएको व्यवस्थापन समितिले जनाएका छन्। म्याग्दी नदीको किनारमा जमिनभित्रबाट बिरेनुनको गन्धमा निस्कने ५० डिग्री सेल्सीयस तातोपानी संकलन गरिएको तलाउमा स्नान गरेमा ग्यास्ट्रिक, बाथरोग, ढाड दुख्ने, छाला, सुन्निएको, बज्ररिएको, मर्किएको, पेट दुख्ने, खाना रुची नहुने लगायतका स्वास्थ्य समस्या निको हुने विश्वास छ। वीरेनून र गन्धन (सल्फर) तत्व सहितको ४५ देखि ५७ डिग्री सेल्सीयस तातोपानी निस्कने मुहान रहेको छ। सिंगाका साथै मुस्ताङ जाने बेनीजोमसोम सडक अन्तरगत अन्नपूर्ण गाउँपालिका२ भुरुङ्ग तातोपानीमा कालीगण्डकी किनारमा रहेको तातोपानी कुण्ड पर्यटकीय स्थलको रुपमा परिचित छ। अन्नपूर्ण गाउँपालिकाको पाउद्धार, पोखरेबगरको रातोपानी, दोवाको सेकार्कु, रघुगंगा गाउँपालिकाको दर्मीजा, धवलागिरी गाउँपालिकाको बगर र गुर्जामा प्राकृतिक तातोपानी कुण्ड छन्। यी कुण्डहरुमा पनि स्नान गरेर उपचारका लागि बिरामीहरु आउँछन्। यसैबीच पर्बतको जलजला र म्याग्दीको अन्नपूर्ण गाउँपालिकालाई समेटेको अन्नपूर्णधौलागिरी सामुदायिक पदमार्ग पनि बिहीबारदेखि सञ्चालन गरिएको छ। सञ्चालक समितिका कोषाध्यक्ष रमन पुनले पदमार्गका सामुदायिक होटल र होमस्टे खुल्ला गरिएको जानकारी दिए। यो पदमार्गले जलजला गाउँपालिकाको बाँसखर्क, डाडाकटेरी, अन्नपूर्ण गाउँपालिकाको नागी, मोहरेडाडा, फुलबारी, बयली, ढाडखर्क, खोपारा, पाउद्धारलाई समेटेको छ। पर्यटकीय स्थल घोरेपानी र पुनहिल गत पुष महिनादेखिनै खुल्ला गरिएको थियो। आन्तरिक पर्यटकको चहलपहल भएपनि विदेशी पर्यटक अझै आउन सकेका छैनन्। म्याग्दी हुँदै मुस्ताङ जाने स्वदेशी पर्यटकहरुको पनि आवत जावत बढ्न थालेको छ। कोरोनाले थला पारेको होटल र पर्यटन व्यवसाय पूर्ण रुपमा चलायमान हुन अझै समय लाग्दे देखिएको छ। फाट्टफुट्ट पर्यटक आउन थालेपछि व्यवसायमा राहत महशुस गरेका छन्।"
चन्दा उठाएर मर्स्याङ्दी नदीमा पुल,"बेंसीसहर : स्थानीयवासी आफैंले चन्दा संकलन गरी मर्स्याङ्दी नदीमा अस्थायी पुल निर्माण गरेका छन्। संघीय सरकारबाट सडकपुल निर्माण गर्न बजेट विनियोजन भए पनि निर्माण थालनी नगरिएपछि स्थानीयवासी आफैंले पुल निर्माण गरेका हुन्। मर्स्याङ्दी गाउँपालिका४ ताघ्रिङ र वडा नं ५ घेर्मु जोड्ने मर्स्याङ्दी नदीमा सडकपुल बनाउन २०७३ सालदेखि लगातार बजेट विनियोजन हुँदै आएको छ। डीपीआर पूरा भएको लामो समयसम्म पनि पुल शिलान्याससमेत हुन नसकेपछि स्थानीयवासी चन्दा संकलन गरी अस्थायी पुल निर्माणमा जुटेका हुन्। चन्दा संकलनबाट काठको अस्थायी पुल निर्माण गरिएपछि मर्स्याङ्दी गाउँपालिका५ घेर्मुमा पहिलोपटक मोटर पुगेको छ। घेर्मु हालसम्म सडक सञ्जालमा जोडिएको थिएन। स्थानीय नरबहादुर गुरुङको नेतृत्वमा घेर्मुताघ्रिङका बासिन्दाले सहयोग रकम उठाएर मर्स्याङ्दी नदीमा अस्थायी मोटरेबल पुल निर्माण गरेका हुन्। स्थानीय मेगबहादुर गुरुङको संयोजकत्वमा उपभोक्ता समिति गठन गरी दुई लाख ७८ हजार ६ सय १५ रुपैयाँ खर्च गरेर पुल निर्माण गरेका हुन्। अस्थायी पुल निर्माणका लागि चार लाख ६६ हजार १६ रुपैयाँ संकलन गरिएको छ। पुल निर्माण गरी बाँकी रकम पुलको मर्मतसम्भार तथा अर्को वर्ष पुल निर्माणकै लागि खर्च गरिने उपभोक्ता समितिका सचिव घनश्याम घलेले बताए। मोटरेबल पुल निर्माणका अभियन्ता नरबहादुर गुरुङका अनुसार अस्थायी पुलबाट घेर्मुअन्तर्गत तल्लो चिप्ला, छिचु, निउरी, संजापु, खानीगाउँका बासिन्दा लाभान्वित भएका छन्। हिउँदमा मात्रै भए पनि स्थानीयवासीले यातायात तथा ढुवानी सेवा उपभोग गर्न पाउने भएका छन्।"
भूकम्प प्रतिरोधी घर निर्माणमा जोड दिन आवश्यक : गृहमन्त्री थापा,"भक्तपुर : गृहमन्त्री रामबहादुर थापा बादलले भूकम्प आफैले नभई कमजोर भौतिक संरचनाको निर्माणले धनजनको क्षति हुँदै आएकाले भूकम्प प्रतिरोधी घर तथा भवन निर्माणमा जोड दिनुपर्ने आवश्यकता औंल्याएका छन् । २३ औं भूकम्प सुरक्षा दिवसको अवसरमा शुक्रबार भक्तपुरको मध्यपुर थिमि नगरपालिका ८ बोडेस्थित कुमारी मन्दिर परिसरमा भएको राष्ट्रिय कार्यक्रमलाई सम्बोधन गर्दै गृहमन्त्री थापाले उक्त आवश्यकता औंल्याएका हुन् । उनले भूकम्प प्रतिरोधी घरका नक्सामात्रै स्वीकृत गर्न नगरपालिका तथा गाउँपालिकालाई निर्देशनसमेत दिए । भूकम्पबाट हुने धनजनको क्षतिबाट जोगिने उपाय भनेकै भूकम्प प्रतिरोधी घर तथा भवन निर्माण गर्नु हो, गृहमन्त्री थापाले भने, त्यसैले हाम्रा नगरपालिका तथा गाउँपालिकाले भूकम्प प्रतिरोधी घरको नक्सामात्रै पास गर्नुपर्छ । भूकम्प प्रतिरोधी घर तथा भवन निर्माणमा स्थानीय तह जिम्मेवार र कडा रुपमा प्रस्तुत हुनु जरुरी रहेकोमा गृहमन्त्री थापाले जोड दिए । उनले भूकम्पबाट हुने क्षति न्यूनीकरण गर्न सम्पूर्ण निकाय र संघसंस्थाबीच आपसी सहकार्य, समन्वय र सहयोग हुनुपर्नेमा समेत जोड दिए । आपसी समन्वय, सहकार्य र सहयोगले मात्रै भूकम्पविरुद्ध दृढतापूर्वक लाग्न सकिने गृहमन्त्री थापाको भनाइ थियो । नेपालमा प्रत्येक ८० देखि १०० वर्षको बीचमा ठूला भूकम्प आइरहेकाले निरन्तर क्षति हुन नदिन हामी सदैव सचेत र तयारी अवस्थामा रहनुपर्छ, उनले थपे, भूकम्पबारे हामी सचेत र जागरुक भयौं भने यसबाट जोगिन सक्छौं । बढीभन्दा बढी क्षति हुनबाट बचाउन सक्छौं । कार्यक्रममा राष्ट्रिय पुनर्निर्माण प्र्राधिकरणका प्रमुख कार्यकारी अधिकृत सुशील ज्ञवालीले २०७२ सालको भूकम्पले क्षति पुर्याएका करिब ८ लाख निजी आवासमध्ये हालसम्म ९१ प्रतिशत निर्माण पूरा भएको जानकारी दिए। उनले भूकम्पपछि निजी आवास निर्माणले नेपालले पाएको उपलब्धि अन्तर्राट्रियस्तरमै उल्लेखनीय रहेको जिकिर गरे । भूकम्पले क्षति पुयाए पनि नेपालले त्यसलाई अवसरको रुपमा सदुपयोग गर्न सफल भएको दावी गर्दै प्रमुख कार्यकारी अधिकृत ज्ञवालीले नेपालको उपलब्धिलाई दस्तावेजीकरण गर्न ६० वटा अन्तर्राष्ट्रिय अनुसन्धानपत्रसमेत तयार भएको जानकारी दिए । भूकम्प प्रभावित २ सय ९९ वटा बस्ती स्थानान्तरण भएका छन्, उनले भने, एकसय ३० वटा एकीकृत बस्ती तयार भएका छन् । ४ हजार ६ सय २० वटा घर स्थानान्तरण भएर बनेका छन् । २०७२ सालको भूकम्पपछि सरकारले निजी आवास निर्माण गर्न विकास गरेको तीन किस्तामा राहत उपलब्ध गराउने व्यवस्थाले बाढीपहिरो तथा भूमिहीनहरुलाई समेत आवासको लागि राहत दिने व्यवस्थाको सुनिश्चित गरेको उनको भनाइ थियो । प्रमुख कार्यकारी अधिकृत ज्ञवालीले २०७२ सालको भूकम्पलाई स्मरण गर्न धरहरासँगै भूकम्प संग्रहालय निर्माण गरिने जानकारी दिए । कार्यक्रममा विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अर्जुन पोखरेलले नेपालमा भूकम्पले भन्दा गैरभूकम्पीय विपद्ले दुई गुणा बढी धनजनको क्षति पुयाउँदै आएको स्पष्ट पारे । त्यसैले सरकारले विपद्बाट हुने जोखिम तथा क्षति न्यूनीकरणको कार्यलाई प्राथमिकता दिँदै आएको उनको भनाइ थियो । विपद्बाट हुने क्षति न्यूनीकरण गर्न सरकारले स्वयंसेवक व्युरो निर्माण गर्ने अन्तिम तयारी गरेको छ, कार्यकारी प्रमुख पोखरेलले भने, नगरपालिका र गाउँपालिकाको वडास्तरसम्म व्युरो गठनको लागि कार्यविधि बनिसकेको छ । कार्यविधि पारित हुनेबित्तिकै वडास्तरसम्म व्युरो बिस्तार हुनेछ । कार्यक्रममा गृहमन्त्री थापाले भूकम्प सुरक्षा डिजिटल प्रदर्शनीको उद्घाटनसमेत गरेका थिए । त्यस्तै भ्रकम्पविरुद्ध दृढतापूवर्क लाग्ने प्रतिबद्धतासमेत व्यक्त गरेका थिए । गृहमन्त्री थापालगायतले कार्यक्रमस्थलमै भूकम्प आउँदा घरभित्र रहेको अवस्थामा बच्ने उपाय घुँडा टेकी गुडुल्की ओत लागी समात को अभ्याससमेत गरेका थिए । कार्यक्रममा प्रधानमन्त्री केपी शर्मा ओली प्रमुख अतिथि भई आउने तय थियो तर उनी नआएपछि प्रधानमन्त्री ओलीले पठाएको लिखित सन्देश कार्यक्रममा बाचन गरेर सुनाइएको थियो । राष्ट्रिय भूकम्प सुरक्षा दिवस भए पनि स्थानीय स्तरमा कार्यक्रमको संयोजन भक्तपुरको मध्यपुर थिमि नगरपालिकाले गरेको थियो ।"
विकल्प खोज्दा प्रधानमन्त्रीले फायर खोल्नुभयो : कानुनमन्त्री श्रेष्ठ,"सिरहा : कानुन न्याय तथा संसदीय मामिलामन्त्री लीलानाथ श्रेष्ठले संसद विघटनको निर्णय विकल्पको रुपमा लिनुपरेको बताएका छन् । उनी आफ्नो निर्वाचन क्षेत्र अन्तर्गत शुक्रबार तराई मधेस समृद्धि कार्यक्रम अन्र्तगत सिरहा नगरपालिका १६ माडरमा सामुदायिक भवन शिल्यान्यास गर्दै मन्त्री श्रेष्ठले प्रधानमन्त्रीले संसद विघटनको निर्णय विकल्पको रुपमा फायर खोले जस्तो भएको बताए । मन्त्री श्रेष्ठले बाघले तपाईलाई खान आउला भने तपाई फायर खोल्ने कि नखोल्ने भनेर प्रश्न गरे । प्रधानमन्त्रीलाई यस्तै अवस्था आइपयो, उनले भने,विकल्पको रुपमा फायर खोल्नु भएको छ । अब जनताबीच नयाँ जनादेशका लागि जानु भएको छ । दुई तिहाईको सरकारलाई आफ्नै पार्टीका केही व्यक्तिले अगाडि बढ्न नदिएपछि अवस्था यस्तो आएको उनले सुनाए । नयाँ विकल्प भनेको जनताको समक्षमा जानु नै उपयुक्त भएको मन्त्री श्रेष्ठले बताए । संसद विघटन सम्बन्धमा अदालतको संवैधानिक इजलाशले गर्ने निर्णय सबै पार्टी र सबैले मान्नुपर्ने पर्छ । संविधान भन्दा माथि कोही छैन्,उनले भने,संसद पुर्नस्थापना हुँदैन् । सडक आन्दोलनका आधारमा संसद पुर्नस्थापना हुँदैन् । प्रदेश र स्थानीय तह विघटन नगरिने उनको दाबी थियो । प्रदेश, स्थानीय र राष्ट्रसभा पूरै अवधि चल्छ । यो सरकारको लोकप्रिय कामको इस्र्याले केही व्यक्तिले सरकार ढाल्न खोज्दा निर्वाचन घोषणा भएको छ,उनले भने, जसलाई प्रधानमन्त्री बन्ने मन छ । उनीहरुलाई जनताबाट निर्वाचित भएर आउन बाटो खुला गर्न चुनाव घोषणा गरिएको छ ।"
मोटरसाइकल ठोक्किँदा दुईको मृत्यु,महेन्द्रनगर : गएराति मोटरसाइकल एकआपसमा ठोक्किँदा कञ्चनपुरको कृष्णपुरमा दुई जनाको मृत्यु भएको छ। पूर्वपश्चिम राजमार्गअन्र्तगत यहाँको कृष्णपुर नगरपालिका५ आम्खैयामा दुर्घटना हुँदा दुई जनाको मृत्यु र दुई जना घाइते भएको जिल्ला प्रहरी कार्यालय कञ्चनपुरले जनाएको छ। दुर्घटनामा परी से ६ प ३१६७ नम्बरको मोटरसाइकल चालक धनगढीको गोदावरी राइसमिल नजिक बस्ने २५ वर्षीय आशिष जोशी र सुपप्र ०१००७१५७ नम्बरको मोटरसाइकल चालक कृष्णपुर नगरपालिका२ वाणीका ३५ वर्षीय जनक बोहराको मृत्यु भएको जिल्ला प्रहरी कार्यालयका निमित्त प्रमुख प्रहरी नायब उपरीक्षक अमरबहादुर थापाले जानकारी दिए। उनका अनुसार दुर्घटनामा गम्भीर घाइते जोशीको धनगढीस्थित निशंर्ग अस्पताल र बोहराको सेती प्रादेशिक अस्पतालमा मृत्यु भएको हो। सोही मोटरसाइकल दुर्घटनामा परी कैलालीको लम्कीचुहा नगरपालिकाका २३ वर्षीय निश्चल राठोर र अभिषेक चुनारा घाइते भएका छन्। प्रहरीका अनुसार घाइतेहरुको धनगढीमा उपचार भइरहेको छ। रासस
यस्तो छ तीन दिनको मौसम पूर्वानुमान,"काठमाडौं : नेपालमा दक्षिण पूर्वी अरब सागरमा बनेको न्युन चापीय क्षेत्र तथा पूर्वी बिहारमा बनेको न्युन चापीय क्षेत्रको प्रभाव रहेको छ। जल तथा मौसम विज्ञान विभागको मौसम पूर्वानुमान महाशाखाका अनुसार हाल देशको पहाडी भूभागमा आंशिक बदली रहेको छ । तराईका भूभागमा बाक्लो हुस्सुकुहिरो लागेको छ। शुक्रबार दिउँसो प्रदेश नं १, सुदुरपश्चिम प्रदेश, कर्णाली प्रदेश, गण्डकी प्रदेशका धेरै भूभागहरूमा आंशिकदेखि सामान्य बदली रही देशका बाँकि भूभागमा आंशिक बदली रहने महाशाखाले जनाएको छ। सुदुरपश्चिम प्रदेश र कर्णाली प्रदेशका उच्च हिमाली भूभागका एक दुई स्थानमा हल्का हिमपात र प्रदेश नं १ एक दुई स्थानमा हल्का बर्षाको सम्भावना रहेको छ। राती प्रदेश १ र गण्डकी प्रदेशमा आंशिकदेखि सामान्य बदली रही देशका अन्य भूभागहरुमा आंशिक बदली रहने देखिन्छ । गण्डकी प्रदेशका उच्च हिमाली भूभागका एक दुई स्थानमा हल्का हिमपात र प्रदेश नं १ एक दुई स्थानमा हल्का बर्षाको सम्भावना रहेको महाशाखाद्वारा जारी बुलेटिनमा उल्लेख छ। शनिबार दिउँसो प्रदेश नं १ मा आंशिक देखि सामान्य बदली रहने छ भने प्रदेश २, बागमती र गण्डकी प्रदेशमा आंशिक बदली रहनेछ र बाँकि प्रदेशमा सामान्यतया सफा रहने देखिन्छ। प्रदेश नं १ का एक दुई स्थानमा हल्का बर्षाको सम्भावना रहेको छ। राती प्रदेश नं १, बागमती प्रदेश, गण्डकी प्रदेश र लुम्बिनी प्रदेशका धेरै भूभागहरूमा आंशिक देखि सामान्य बदली रही देशका बाँकि भूभागमा आंशिक बदली रहनेछ। प्रदेश नं १, बागमती प्रदेश, गण्डकी प्रदेशका एक दुई स्थानमा हल्का बर्षा र उक्त प्रदेशका उच्च हिमाली भूभागका एक दुई स्थानमा हल्का हिमपातको पनि सम्भावना रहेको छ। आइतबार दिउँसो प्रदेश नं १, बागमती प्रदेश, गण्डकी प्रदेश र लुम्बिनी प्रदेशमा आंशिक देखि सामान्य बदली रही देशका बाँकि भूभागमा आंशिक बदली रहनेछ। प्रदेश नं १ र गण्डकी प्रदेशका एक दुई स्थानमा हल्का बर्षा र उक्त प्रदेशका उच्च हिमाली भूभागका एक दुई स्थानमा हल्का हिमपातको पनि सम्भावना रहेको महाशाखाले जनाएको छ। देशको विभिन्न भूभागमा तापक्रममा हल्का गिरावट आउनुको साथै तराईका धेरै भूभागहरुमा बिहानको समयमा बाक्लो हुस्सु्कुहिरोसमेत लाग्ने संभावना रहेकोले चिसोबाट बच्न आवश्यक सतर्कता अपनाउन महाशाखाले अनुरोध गरेको छ।"

शीर्षक,विवरण
म्याग्नेसाइट खानीको संरक्षण,"आर्थिक समृद्धिको लक्ष्य पूरा गर्न मुलुकभित्रै खानीको पहिचान गरेर कच्चा पदार्थ उत्पादन गर्नुपर्ने र आयात प्रतिस्थापन गर्ने बहस चलेको वर्षौं भइसकेको छ। सरकारले विभिन्न समयमा केही जिल्लामा विज्ञ टोली खटाएर जमिनमुनि रहेका यस्ता सम्भावित खानी उद्योगबारे अध्ययन पनि गरिरहेको छ। तर कच्चा पदार्थ उत्पादनसमेत सुरु भइसकेको सिन्धुपाल्चोक र दोलखा जिल्लामा फैलिएको ओरियन्ट म्याग्नेसाइट उद्योग सञ्चालनमा गरिएको बेवास्ताले यस्ता बहसलाई निरर्थक तुल्याइदिएको छ। करोडौं रुपैयाँ खर्च गरेर पहिचान भएका खानी संरक्षणमा ध्यान दिन सकेको छैन। दक्षिण एसियाकै सबैभन्दा ठूलो दाबी गरिएको यो खानी दुई दशकदेखि बन्द छ। तत्कालीन माओवादी विद्रोहीको आक्रमणको निशानामा परेपछि बन्द भएको थियो। खानी नखुल्दा हजारौंको रोजगारको ढोका बन्द भएको छ। अर्बौं रुपैंयाबराबरको कच्चा पदार्थ जमिनमुनि खेर गइरहेका छन्। खानी सञ्चालन गर्नुअघि खडा गरिएको संरचना कबाडीमा परिणत भएका छन्। बन्द भएका र रुग्ण अवस्थामा पुगेका अन्य उद्योगले मुहार फेरेको समाचार आइरहँदा एसियाकै लागि पर्याप्त चुनढुंगा र म्याग्नेसाइड उत्पादन क्षमता भएको यो खानीलाई अलपत्र छाड्नु हुँदैन। खानीको जगेर्ना गरेर पूर्णरूपमा सञ्चालन गर्न सक्ने हो भने मुलुकको आर्थिक समृद्धिमा राज्यले ठूलो मार्न सक्ने देखिन्छ। अहिलेको लगानीभन्दा पनि भविष्यको कमाइलाई ध्यान दिएर खानी सञ्चालनतर्फ सोच्नुपर्छ। यसो गर्दा विगतमा गरिएको लगानीको पनि जगेर्ना हुन्छ। यति मात्रै होइन, मुलुकभित्र रोजगारको वातावरण बन्नेछ। न्यून बेतनमा विदेशी भूमिमा श्रम बेच्न जानुपर्ने अवस्था अन्त्य गर्न पनि मद्दत पुर्याउनेछ। यो खानीमा ७५ प्रतिशत सरकारी लगानी छ। तसर्थ यो खानी सञ्चालनको अगुवाइ सरकारले नै गर्नुपर्छ। खानी सञ्चालन गर्न सकियो भने भारतको भन्दा उच्च गुणस्तरको म्याग्नेसाइट उत्पादन हुन्छ। मुलुकभित्र यस्तै सम्भावना बोकेका थुप्रै खानी रहेको अध्ययनले देखाइसकेको छ। उदयपुरमा पनि म्याग्नेसाइट खानीको सम्भावना खोजी गरिएको छ। सुर्खेतमा बहुमूल्य पत्थरको प्रशोधन केन्द्र स्थापना गर्ने र दैलेखमा पेट्रोलियम पदार्थ उत्खनन गर्ने प्रक्रिया अघि बढेको छ। नवलपरासीको धौबादीमा फलाम कारखाना उत्खनन अघि बढेको छ। प्रशस्तै सम्भावना भएका यस्त पदार्थको उत्खनन गर्न सकियो भने मुलुकमा छिट्टै आर्थिक समृद्धिको ढोका खुल्ने छ। वार्षिक खर्बको सामान ल्याएर अर्बको सामान निर्यात गर्नुपर्ने अवस्था अन्त्य हुनेछ। नेपालको आत्मनिर्भरता अभिवृद्धि गर्नेछ। हजारौंलाई रोजगार दिने सम्भावना बोकेका यस्ता खानीलाई शीघ्र सञ्चालन गर्नुपर्छ। युवा पाखुरा उत्पादनमूलक क्षेत्रमा परिचालन गर्नुपर्छ। चालु आर्थिक वर्षभित्रमा आठ लाखलाई रोजगार सिर्जना गर्ने सरकारी कार्यक्रमलाई सघाउन पनि यस्ता खानीले सघाउँछ। खानी सञ्चालन गर्न पुग्ने गरी बजेट छुट्ट्याउनुपर्छ। स्रोतको अभाव हुन दिनुहुन्न। रुग्ण अवस्थामा पुगेको म्याग्नेसाइट खानी सञ्चालन गर्न सरोकारवाला उद्योग वाणिज्य तथा आपूर्ति मन्त्रालयले अगुवाइ गर्नुपर्छ। विगतमा गरिएको लगानी खेर जान दिनु हुँदैन। कामै नगरी कर्मचारीलाई तलब मात्रै खुवाउनुपरेको अहिलेको अवस्था अन्त्य गरिनुपर्छ। यसका अतिरिक्त नेपालमा सञ्चालित फलाम खानी, पेट्रोलियमको अन्वेषण, बहुमूल्य पत्थर कटिङ, कोइला र तामा खानी, युरेनियम र सुन खानी उत्खनन कार्यलाई जीवन्तता दिनुपर्छ। खानी सञ्चालन गर्न एक्लैले लगानी गर्न नसक्ने हो भने सरकारले निजी क्षेत्रसँग पनि साझेदारी गर्नुपर्छ। जसरी भए पनि जमिनमुनि खेर गइरहेको वस्तुको सदुपयोग गरेर अर्थोपार्जनमा ध्यान दिनुपर्छ।"
कारागार चार तहका,"काठमाडौं : सरकारले मुलुकको संघीय संरचनाअनुसार नै कारागारलाई चार भागमा वर्गीकरण गर्ने तयारी गरेको छ। संघीय, प्रादेशिक, विशेष र खुला कारागारमा वर्गीकरण गरी कैदीबन्दी व्यवस्थापन गर्न लागिएको गृह मन्त्रालयले जनाएको छ। गृहसचिव महेश्वर न्यौपानेले मुलुक संघीय प्रणालीमा गइसकेको अवस्थामा कारागारलाई पनि संघ र प्रदेशमा विभाजन गरी जिम्मेवारी विकेन्द्रीकरण गर्न लागिएको जानकारी दिए। कारागारसम्बन्धी कानुनलाई संशोधन र एकीकरण गर्न बनेको विधेयकमार्फत कारागारको वर्गीकरण गर्न लागिएको सचिव न्यौपानेको भनाइ छ। मन्त्रालयको कानुन महाशाखा प्रमुख एवं सहसचिव पुष्कर सापकोटाका अनुसार विधेयकमा कारागारहरूलाई सुरक्षा संवेदनशीलता एवं उपयुक्तता, कसुरको गाम्भीर्य, भौतिक पूर्वाधार, व्यवस्थापकीय क्षमता, प्रशासनिक सुगमता र भौगोलिक अवस्थितिसमेतका आधारमा संघ र प्रदेश कारागारको वर्गीकरण गरिने उल्लेख छ। अदालतको फैसलाअनुसार नै कुन कैदीलाई कुन कारागारमा राख्ने भन्ने व्यवस्थापन हुने सापकोटाको भनाइ छ। उनका अनुसार सामान्य धरौटी पनि नबुझाएका र अपराधको गाम्भीर्य हेरेर खुला कारागारमा राखिनेछ। त्यस्ता कैदीबन्दीले कारागारले तोकेको स्थानमा गएर काम गर्न सक्ने र आवश्यक परे पुनः कारागारमा आउन मिल्ने व्यवस्थासमेत विधेयकमा उल्लेख छ। उनका अनुसार खुला कारागारसम्बन्धी व्यवस्था विधेयकको दफा ३८ मा गरिएको छ। कैद सजायको दुईतिहाइ अवधि भुक्तान गरिसकेको र राम्रो आचरण भएको कैदीलाई खुला कारागारमा राख्न सकिने व्यवस्था यो दफामा उल्लेख छ। खुला कारागारमा रहेका कैदीबन्दीलाई सार्वजनिक निकायमा स्वयंसेवा गर्न लगाउने, क्षमता तथा सीप विकाससम्बन्धी तालिम लिने वा प्रशिक्षण दिने, खेलकुद प्रशिक्षणसम्बन्धी कार्यमा लगाउन सकिने व्यवस्था पनि विधेयकमा उल्लेख छ। सरकारले खुला कारागारको अवधारणा २०६६ सालमै ल्याएको थियो। कारागार व्यवस्थासम्बन्धी ऐन, २०६६ मार्फत समुदायमा सेवा गर्न चाहने कैदीबन्दीलाई खुला कारागारमा राख्न सकिने अवधारणा ल्याइएको थियो। सरकारले २०७० मा खुला कारागार सञ्चालनसम्बन्धी निर्णय गरी बजेटसमेत विनियोजन गरे पनि भौतिक पूर्वाधार बनेको थिएन। अब पूर्वाधारसहित खुला कारागार अवधारणाले पूर्णता पाउने जानकारी गृहसचिव न्यौपानेले दिए। विशेष कारागारमा जबरजस्ती करणी, मानव बेचबिखन, लागूऔषध, वन्यजन्तु तस्करीलगायत अपराधमा संलग्न दोषी र लामो समय कैद सजाय ठेकिएकालाई राखिनेछ। विधेयक पारित भई कार्यान्वयनमा गएपछि प्रदेशमा भएका कारागारको सुरक्षा, प्रहरी खटनपटन, कारागार व्यवस्थापनलगायतको जिम्मेवारी प्रदेश सरकारले नै लिनुपर्ने हुन्छ। संघीय कारागारअन्तर्गत केन्द्रीय कारागार, डिल्लीबजार कारागार र नख्खु कारागार पर्छन्। संसदीय समितिमा प्रश्नै प्रश्नसांसदहरूले दुईथरी कारागार राख्दा कार्यालय व्यवस्थापन, कर्मचारीलगायतमा खर्च बढ्ने भन्दै एकै तहमा मात्र राख्न सुझाव दिएका छन्। संघीय संसद्को राज्य व्यवस्था तथा सुशासन समितिमा गत सोमबार विधेयकबारे छलफलमा सत्तापक्षकै सांसद पम्फा भुसालले संघीयता बढी खर्चिलो भयो भनेर आलोचना भइरहेका बेला दुई तहमा कारागार किन चाहियो भन्दै गृहमन्त्री रामबहादुर थापासँग प्रश्न गरेकी थिइन्। भुसालले संघीय सरकारले नीतिगत निर्णय गर्ने र कारागारको सबै व्यवस्थापन प्रदेशले गर्ने गरी जान सकिने नत्र संघ मातहत मात्रै राख्नुपर्ने सुझाव दिएकी थिइन्। अर्का सांसद लालबाबु पण्डितले संघीय र प्रदेश कारागार छुट्ट्याउँदा त्यसको मापदण्डबारे प्रश्न तेस्र्याएका थिए। जवाफमा गृहमन्त्री थापाले संविधान र संविधान जारी भएपछि बनेका ऐन कानुनमा प्रादेशिक कारागार रहने कल्पना गरिएअनुसार नै संघ र प्रदेशमा कारागारको जिम्मेवारी बाँडफाँड हुनुपर्ने बताएका थिए। संघले मात्रै कारागार हेर्ने हो भने संविधान संशोधन गर्नुपर्ने उनको भनाइ थियो।"
वडाध्यक्ष बने नमुना किसान,"हेटौंडा : दिनभर जनताको काममा व्यस्त हुने ललित घलान साँझ बिहान बारी, बजार र स्थानीयको घरमा भेटिन्छन्। तीन वर्षअघि वडाध्यक्ष निर्वाचनमा मत माग्न घरदैलो गरेका उनी अहिले तीनै स्थानीयको घरघरमा सयपत्री फूल बेच्दै हिँडेको देखिन्छ। हेटौंडा उपमहानगरपालिका१२ का वडाध्यक्ष घलान जनताको सेवक मात्र होइनन् तीन वर्षको बीचमा एक कुशल किसान पनि बनेका छन्। जनताको काम सकाएर घर पुग्नेबित्तिकै घलान डोको बोकेर बारी पस्छन्। फूलको स्याहर गर्छन्। माग भएको ठाउँमा भ्याएसम्म आफैं फूल पुयाउन जान्छन्। बारीभरि फक्रिएको उनको मिहिनेत देखेर त्यहाँ पुग्ने जो कोही पनि मोहित हुन्छन्। हेटौंडामै पहिलोपटक व्यावसायिक पुष्प खेती गरेका उनले यो वर्ष ४ कठ्ठा जमिनमा सयपत्री फुलाएका छन्। जनप्रतिनिधिको पनि घरव्यवहार हुन्छ, आफ्नो परिवार निर्वाहको लागि यो पेसा अंगालेको हुँ, उनले भने, यो वर्ष भने कोरोना संक्रमणले कार्यक्रम पनि कम भए, तिहार लक्षित गरेर मात्र खेती गरेको छु। गत वर्ष उनले ७ कठ्ठा जमिनमा सयपत्री फूलखेती गरेका थिए। कोदो मकै लगाउँदा खान मात्र पुग्ने भएकाले पुष्प व्यवसाय सुरु गरेको हुँ, उनले थपे, अन्य किसानलाई पनि यो खेतीतर्फ प्रोत्साहन गरिरहेको छु, गाउँमा पाँच जना किसानले पनि मसँगै सिकेर खेती गर्नुभएको छ। बागमती प्रदेशको राजधानी हेटौंडामा हुने प्रायः प्रदेशस्तरीय कार्यक्रम, विभिन्न सहकारी तथा संघसंस्थाको कार्यक्रमका लागि उनी सयपत्रीको माला उपलब्ध गराउँथे। गत चैतपछि कोरोना संक्रमण त्रासका कारण सार्वजनिक कार्यक्रम कम भएपछि भने उनको व्यवसायमा केही असर परेको छ। तर पनि फाट्टफुट्ट व्यापार भइरहेको छ, यो वर्ष करिब तीन लाख रुपैयाँको सयपत्री फूल बिक्री हुने अनुमान गरेको छु, घलानले भने। वर्षभरि नै फूल बिक्री हुने र सिँचाइको व्यवस्था गर्न सके धेरै उत्पादन दिने भएकाले अन्य खेतीभन्दा पुष्पखेतीमा राम्रो आम्दानी रहेको घलानको भनाइ छ। एक माला सयपत्री उनले ८० रुपैयाँदेखि एक सय रुपैयाँसम्म बिक्री गर्दै आएका छन्। एक मालामा २५ देखि ३० वटा सयपत्रीको फूल उन्ने गरिएको छ। जिल्ला खेलकुद विकास समितिका निवर्तमान अध्यक्ष बालकृष्ण चौलागाईंले पनि पुष्प खेती गरिरहेका छन्। हेटौंडा६ स्थित चौघडामा तीन कठ्ठा बारीमा सयपत्री फूल रोपेका चौलागाईंले भने, घर खर्च चलाउन यसले मद्दत गरेको छ, थोरै जमिनबाट पनि कोदो मकै लगाएको भन्दा राम्रो आम्दानी लिएको छु। सरकारले किसानलाई निर्वाहमुखी खेतीमा भन्दा अन्य खेतीमा आकर्षित गर्नुपर्ने उनको भनाइ छ।"
के संक्रमण दोहोरिन्छ ?,"काठमाडौं : पत्रकार खगेन्द्र दाहाललाई दोस्रो पटक कोरोना पोजिटिभ देखिएको छ। तर, पहिलो र दोस्रो भाइरस एकै प्रकृतिको होहोइन, यकिन छैन। पहिलो पटक सहजै निको भएका उनलाई यसपटक गाह्रो महसुस भइरहेको छ। भेरी अञ्चल अस्पतालको शय्याबाट उनले अन्नपूर्ण पोस्ट्सित भने, यसपटकको संक्रमण खतरापूर्ण लाग्दै छ। तैपनि जितेर निस्कनु नै छ। उनले पहिलो पटक साउन २१ गते पीसीआर परीक्षण गराएका थिए। साउन २३ गते आएको रिपोर्टले कोरोना पोजिटिभ देखायो। स्थानीय होटलमा १४ दिन र घरमै ७ दिन आइसोलेसनमा बसे। उनले एक महिनामा पूर्ण स्वास्थ्यलाभको महसुस गरे। त्यसपछि प्लाज्मा दान गरे। पूर्ववत् दिनचर्यामा फर्किए। तर, सुरक्षा मापदण्ड अपनाउँदाअपनाउँदै पुनः संक्रमण भयो। उनले दोस्रो पटकको संक्रमणमा फरक अनुभूति गरेका छन्। मंसिर १५ गतेदेखि ज्वरो आउन थाल्यो। लगातार ज्वरो आएपछि १७ गते पीसीआर परीक्षण गराए। मंसिर १८ गते पोजिटिभ भएको रिपोर्ट आयो। १०२ डिग्री ज्वरो आयो, उनले भने, विस्तारै शरीर दुख्ने भयो। टाउको दुख्न थाल्यो। खानाको स्वाद हरायो। सास फेर्न पनि गाह्रो हुन थाल्यो। पहिलो पटक संक्रमण हुँदा सामान्य रुघाखोकी थियो। काठमाडौंका एक व्यक्तिमा पनि दोस्रो पटक पोजिटिभ रिपोर्ट आएको छ। पहिला कुनै लक्षण थिएन। आइसोलेसनमा बसेर डिस्चार्ज भइयो। दोस्रो पटक भने ज्वरो पनि आयो। सामान्य लक्षण देखियो, निजी अस्पतालमा भर्नारत ती संक्रमितले भने। उनको उपचारमा संलग्न संक्रामक रोग विशेषज्ञ डा अनुप सुवेदी पुनः संक्रमण भएकामा शंका व्यक्त गर्छन्। सायद पहिलो प्रयोगशालाको रिपोर्ट त्रुटिपूर्ण थियो कि जस्तो लाग्छ। पहिलो पटक संक्रमण हुँदाको स्वाब र दोस्रो संक्रमण हुँदाको स्वाबसहित जिन सिक्वेन्सिङ गर्नुपर्छ, डा सुवेदी भन्छन्, अहिल्यै संक्रमण दोहोरिएको प्रमाणित गर्ने कार्य गाह्रो हो। डा सुवेदीका अनुसार प्रयोगशालाबाट हुने गलत रिपोर्टका कारण पनि रिपोर्ट त्रुटिपूर्ण हुन सक्ने सम्भावना रहन्छ। साँच्चिकै दोस्रो पटक पनि संक्रमण भएको हुन सक्छ। तर, त्यो पुष्टि गर्न गाह्रो छ, उनी भन्छन्।००० वीरगन्जस्थित नारायणी उपक्षेत्रीय अस्पतालमा कार्यरत एक नर्समा पनि दोस्रो पटक कोरोना संक्रमण देखियो। ३७ वर्षकी यी नर्समा वैशाख ३१ गते पहिलो पटक कोरोना देखिएको थियो। त्यसबेला लक्षण देखिएन। दोस्रो पटक साउन अन्तिम साता पोजिटिभ भएको रिपोर्ट हात परेको थियो। इपिडिमियोलोजी तथा रोग नियन्त्रण महाशाखाका पूर्वनिर्देशक डा बाबुराम मरासिनी नेपालमा पनि पुनः संक्रमण भएको हुन सक्ने आशंका व्यक्त गर्छन्। संक्रमणबाट मुक्त भएको समय जति बढ्दै जान्छ, पुनः संक्रमणको जोखिम उत्तिकै रहन्छ, डा मरासिनी भन्छन्, एकपटक पोजिटिभ भएका व्यक्ति पुनः संक्रमित भएको फाट्टफुट्ट केस देखिन थालेको छ। कोरोना संक्रमणपछि शरीरमा विकसित एन्टीबडी कोरोना भाइरसविरुद्ध लड्न लामो समय (महिनौंसम्म) सक्रिय रहँदैन भन्ने पुष्टि हुन थालेको डा मरासिनीको भनाइ छ।००० पुनः संक्रमण पुष्टि चुनौतीपूर्णशुक्रराज ट्रपिकल तथा सरुवा रोग अस्पताल टेकुका क्लिनिकल रिसर्च युनिट संयोजक डा शेरबहादुर पुनलाई केही संक्रमितले आफूलाई दोस्रो पटक संक्रमण भएको जानकारी दिँदै सल्लाह माग्न थालेका छन्। डा पुन भन्छन्, दोस्रो पटक कोरोना पोजिटिभ भनिहाल्न गाह्रो छ। पुष्टि गर्नै गाह्रो भइरहेको छ। वैज्ञानिक ढंगले परीक्षण नगरी दोस्रो पटक पनि संक्रमण भएको भनिहाल्न सकिँदैन। संक्रामक रोग विशेषज्ञ डा अनुप सुवेदी कोरोना संक्रमण दोस्रो पटक हुने सम्भावना न्यून रहेको बताउँछन्। पहिलो र दोस्रो पटक भएको संक्रमणबीचको भिन्नताबारे फरक छुट्याएपछि मात्र पुनः संक्रमणबारे यकिन थाहा हुने उनको भनाइ छ। दोस्रो पटक पनि कोरोना पोजेटिभ आएको हो भने पहिलो पटकको रिपोर्ट गलत (फल्स रिपोर्ट) पो थियो कि ? दोस्रो पटक कोरोना संक्रमण हुनै सक्दैन भन्न पनि सकिँदैन, उनी भन्छन्, पुनः संक्रमण पुष्टि गर्नका लागि जिन सिक्वेन्सिङ गर्नुपर्छ। सम्पूर्ण विवरण र परीक्षण एवं जाँचपछि मात्र यकिनसाथ भन्न सकिन्छ। उनी पीसीआर परीक्षणको गुणस्तरमा ध्यान दिनुपर्ने बताउँछन्। भन्छन्, अहिले ल्याबको विश्वसनीयतामा पनि प्रश्न उठेको छ। पीसीआर परीक्षण गरिरहेका सबै ल्याबको अनुगमन एवं नियमन गर्न जरुरी छ। नेपालमा २ लाख ३९ हजार ८ सय ८५ जनालाई कोरोना संक्रमण भइसकेको छ। संक्रमणबाट निको भएकाहरूको संख्या २ लाख २४ हजार ५३ जना पुगेको छ। तर, कोरोना पुनः संक्रमणको पुष्टि कतैबाट भएको छैन। यद्यपि, निको भएर पूर्ववत् दिनचर्यामा फर्केकाहरू पनि पुनः संक्रमणको रिपोर्ट हातमा लिएर बसेका छन्। पहिले र दोस्रो पटक संक्रमण गराउने भाइरस एकै प्रकृतिको हो कि फरक प्रकृतिको नेपालमा अध्ययन भएको छैन। नेपाल स्वास्थ्य अनुसन्धान परिषद्का कार्यकारी प्रमुख डा प्रदीप ज्ञवाली पहिलो र दोस्रो पटक गराएको संक्रमण एउटै भाइरसले हो कि होइन भन्ने अध्ययन गर्नुपर्ने बताउँछन्। अर्को कुनै फरक खालको भाइरस (जिन)का कारण संक्रमण भएको पनि हुन सक्छ। निमानिया वा इन्फ्लुएन्जाका कारण पनि पोजिटिभ देखिएको हुन सक्छ, डा ज्ञवाली भन्छन्, त्यसैले एउटै खालको भाइरसले गर्दा पोजिटिभ रिपोर्ट आएको हो भन्ने ठोकुवा गर्ने र हचुवाका भरमा पुनः संक्रमण भएको भन्न मिल्दैन। तथ्यका आधारमा बोल्नुपर्ने हुन्छ। इपिडिमियोलोजी तथा रोग नियन्त्रण महाशाखाका निर्देशक डा वासुदेव पाण्डे हालसम्म पुनः संक्रमणको घटनाबारे कुनै जानकारी नभएको बताउँछन्। कोभिड१९ को पुनः संक्रमण भएको कुनै प्रमाण हामीसमक्ष छैन, डा पाण्डे भन्छन्। जिन सिक्वेन्सिङको खाँचोनेपालमा कति प्रकारका जिन बोकेका कोरोना भाइरस छन् भनेर अनुसन्धान भएको छैन। परिषद्का कार्यकारी प्रमुख डा ज्ञवाली अध्ययन भइनसकेकाले नेपालमा कोरोनाको पुनः संक्रमण पुष्टि नहुने बताउँछन्। पहिले संक्रमण भएको भाइरस (जिन)को सिक्वेन्सिङ गरेपछि मात्र थाहा हुन्छ, उनी भन्छन्, पहिले र दोस्रो पटकको संक्रमणमा एउटै भाइरस पुष्टि भएपछि मात्र पुनः संक्रमण भन्न मिल्छ। विकसित मुलुकमा जिन सिक्वेन्सिङ गरेर भाइरसको प्रकार पत्ता लगाउन शुरु गरिएको छ। अमेरिका र युरोपेली मुलुकमा भने पुनः संक्रमणका केस पुष्टि भएको डा सुवेदी बताउँछन्। कोरोना महामारी भएका मुलुकमा एकदमै थोरै संख्यामा मात्र पुनः संक्रमण भएको छ। जिन सिक्वेन्सिङ गरेरै पुनः संक्रमण पुष्टि भएका केस पनि पाइएका छन्, उनी भन्छन्। डा पुनका अनुसार भारतमा पुनः संक्रमण पुष्टि भएका केस कडा पाइएका छन्। संक्रमितलाई लामो समय उपचार गर्नुपरेको छ। भारतमा पुनः संक्रमितमा पहिलो र दोस्रो पटकको भाइरसको जिनमा भिन्नताबारे केही सार्वजनिक भएको छैन।"
गुइँठा नै इन्धन,"जोमसोम : उपल्लो मुस्ताङका लोमान्थाङ र लोघेकर दामोदरकुण्ड गाउँपालिका समुद्री सतहबाट ४ हजार मिटर उचाइमा अवस्थित छन्। यी ठाउँमा वन नहुँदा आगो बाल्न दाउरा पाइन्न। विद्युत् नपुगेकाले हिटरलगायत विद्युतीय सामानको प्रयोग पनि सम्भव छैन। न खाना पकाउने एलपी ग्यास नै पाइन्छ। त्यही भएर स्थानीयले इन्धनका रूपमा गुइँठा प्रयोग गर्दै आएका छन्। यहाँको भौगोलिक अवस्था सुक्खा पठार र नांगो डाँडाकाडा भएकाले दाउराको विकल्पमा खाना पकाउन र चिसोबाट सुरक्षित रहन गुइँठालाई इन्धनका रूपमा प्रयोग गर्न बाध्य हुनु परेको लोमान्थाङ३ ठिंगरका टसी नर्बु गुरुङ बताउँछन्। गुरुङका अनुसार याक चांैरी र घोडा खच्चडको गोबरलाई एक सातासम्म घाममा सुकाएर गुइँठा बनाई खाना पकाउन र आगो ताप्न उपयोग गर्ने गरिएको हो। लोमान्थाङ४ किम्लिङका छिरिङ ढिन्डु गुरुङ कृषिका लागि मलका रूपमा प्रयोग गरिने गुइँठाले इन्धनको काम गरेको बताउँछन्। चाइनिज चुल्होमा सल्काएर खाना बनाउन, पशुचौपायाका लागि कुँडो पकाउन र जाडोबाट बच्न आगो ताप्न गुइँठा वरदान साबित भएको उनको भनाइ छ। उनका अनुसार उक्त फलामे चुलो चीनको स्वशासित क्षेत्र तिब्बतबाट आयात गर्ने गरिएको छ। चुलोमा फलामे पाइप जडान गरी घरको छतमाथि धुवाँको निकास गरिन्छ। यो चुलोको मूल्य १५ देखि २० हजार रुपैयाँसम्म पर्ने लोमान्थाङ५ का आंगेल गुरुङ सुनाउँछन्। उनका अनुसार गुइँठा चुल्होमा राखेपछि निर्बाध रूपमा सल्किन्छ। बर्सेनि एक बाली मात्र हुने उपल्लो मुस्ताङमा स्थानीयले हिउँदयाममा गुइँठा नै बालेर जाडो छल्ने गर्छन्। स्थानीयवासी यसपटक त कोरोना भाइरस महामारीको कहरका कारण गाउँमै बस्न बाध्य छन्। उपल्लो मुस्ताङमा यति खेर तापक्रम माइनस १५ डिग्रीमा झरेकाले अत्यधिक चिसो छ। अधिकांश स्थानीय विगतमा यो बेला जाडो छल्न घुम्ती व्यापार गर्दै बेंसी झरिसकेका हुन्थे। अत्यधिक चिसो हुने र खेतीपातीको कामकाजसमेत नहुने भएकाले हिउँदमा बेंसी झर्नुपर्ने परम्परा रहेको छिरिङ ढिन्डु सुनाउँछन्। हिउँदमा केही घर कुरुवा तथा पशुचौपाया रेखदेखमा गोठाला र वृद्धवृद्धा गाउँमै बस्थे, उनी भन्छन्, तर, यसपटक कोरोना भाइरस संक्रमण जोखिमका कारण उपल्लो मुस्ताङका दुई गाउँपालिकाका स्थानीय गाउँमै बस्न बाध्य हुनुपरेको छ। टसी नर्बुका अनुसार कोरोनाका कारण घुम्ती कमाइ गुमेकाले रोगभन्दा भोकले मरिन्छ कि भन्ने चिन्ता बढेको छ। उपल्लो मुस्ताङमा हिउँद याममा जाडोको समस्या त हुने नै भयो। त्यसमाथि त गाउँ नै ढाकिने गरी हिमपात पर्छ, उनी भन्छन्, मानिस र पशुचौपायालाई उत्तिकै सास्ती हुन्छ। बालबालिका र ज्येष्ठ नागरिकलाई रुखाघोकी र निमोनियाको सम्भावना रहन्छ। ग्यासको तुलनामा कम खर्चिलो हुने भएकाले गुइँठा प्रयोगकर्ता बढी भएको जनाइएको छ। उपल्लो मुस्ताङमा अत्यधिक चिसो बढेकाले धारा, सेफ्टी ट्यांकी र शाखा नदीहरू जमेकाले दैनिक क्रियाकलापमा समस्या परेको छ। धारामा पानी नआएपछि जमेको बरफलाई तताएर खाना पकाउन र खान प्रयोग गरिएको छ।"
नेकपा विवाद स्थायी समितिमा,"काठमाडौं : अध्यक्ष तथा प्रधानमन्त्री केपी शर्मा ओलीको असहमतिबीच सत्तारुढ दल नेकपा सचिवालयले आइतबारका लागि स्थायी समिति बैठक तय गरेको छ। शनिबारको सचिवालय बैठकमा अध्यक्ष ओलीले ठोस प्रस्ताव, कार्यसूची र तयारीबिना स्थायी समिति बोलाउनुको अर्थ नहुने अडान राखेका थिए। साथै, बैठक बसेर निकाल्ने निष्कर्षबारे अर्का अध्यक्ष पुष्पकमल दाहालसँग जिज्ञासा राखेका थिए। प्रत्युत्तरमा दाहालले पूर्वनिर्धारित कार्यतालिकाअनुसारै आइतबार स्थायी समिति बैठक बस्ने बताए। दुवै अध्यक्षका यसअघिका प्रस्ताव छलफलमा लैजान र निष्कर्षमा पुग्न स्थायी समितिमा जानुपर्ने दाहालको भनाइ थियो। पार्टीभित्रको संकट समाधान गर्न मैले पनि प्रस्ताव पेस गरेको छु। केपी कमरेडले पनि पेस गर्नुभएको छ। स्थायी समितिमा ती प्रस्तावमाथि छलफल गर्ने हो। भोलि (आइतबार) स्थायी समिति बैठक बोलाइसकेका छौं, पहिलेकै पूर्वनिर्धारित बैठक छ, दाहालले बैठकमा भने, स्थायी समिति बैठकमा जाऔं। प्रस्ताव बाँडौं। अध्ययन गर्न भनौं। त्यसपछि स्थायी समितिकै अनुमतिमा केही समय लिएर अनौपचारिक छलफल र गृहकार्य पनि गर्दै गरौंला। सचिवालयका एक सदस्यका अनुसार दाहालको प्रस्तावमा वरिष्ठ नेता झलनाथ खनाल, माधवकुमार नेपाल, उपाध्यक्ष वामदेव गौतम र प्रवक्ता नारायणकाजी श्रेष्ठले समर्थन जनाए। प्रधानमन्त्री ओलीले भने स्थायी समितिमा जान नेताहरूले गरेको हतारोका विषयमा आफू जानकार रहेको भन्दै आफ्नो राजीनामाका लागि समय खेर फालेर नबस्न आग्रह गरे। के गर्न स्थायी समिति बैठक आवश्यक भयो ? महाधिवेशनको तयारीका लागि कि मलाई कू गर्न वा मेराविरुद्ध आरोपपत्र पास गर्नका लागि ? ओलीले सचिवालय बैठकमा व्यक्त गरेको धारणा उद्धृत गर्दै एक सदस्यले अन्नपूर्ण पोस्ट्सँग भने, मेरो कुरा प्रस्ट छ। म दुईवटै पद छाड्दिनँ। अध्यक्ष पनि छाड्दिनँ। प्रधानमन्त्री पनि छाड्दिन। मलाई तपाईहरू यही दुवै पद छोडाउनु खोज्दै हुनुहुन्छ होइन ? म जानकार छु। जता जेजे गरे पनि गर्नुस्। अध्यक्ष लिने भए महाधिवेशन कुर्नुस्। प्रधानमन्त्रीका लागि अर्काे चुनाव पर्खिनुसू। मेरो बटमलाइन यही हो।ओलीले पार्टीमा बल प्रयोग गर्ने काम नर्गन पनि दाहाल र नेपाललगायत नेतासँग आग्रह गरेका थिए। तपार्इंहरू बल प्रयोग गर्न खोज्दै हुनुहुन्छ, त्यसो नगर्नुस्, यो पनि बल प्रयोगकै बैठक हो। यो विषयमा पनि म जानकार छु। तपाईंहरूको मेरो राजीनामा माग गर्ने तयारी पुगेको होला। पुगेको छ भने बैठक गर्नुस्। स्थायी समितिमा फेरि गालीगलौज सुन्ने र रत्यौली नाच्ने मलाई मन छैन, ओलीले बैठकमा भने, सचिवालयमै छलफल गरौं। संकटको समाधान निकाल्ने कोसिस निकालौं। स्थायी कमिटी किन बस्ने ? त्यसको तयारी खोइ, एजेन्डामा सहमति खोइ ? अहिले स्थायी समिति बस्दैन। उनले दाहालले पार्टीभित्र राखेको प्रस्ताव पार्टीभित्र छलफलका लागि योग्य नै नभएको पनि दोहोर्याएका थिए। तपाईं (दाहाल)को लान्छनापत्र, आरोपपत्र नै हो। त्यो पार्टी कमिटीमा छलफलका निम्ति उपयुक्त छैन। अहिले पनि मेरो कुरो त्यही छ। त्यसलाई फिर्ता लिनुपर्छ, यसलाई लिएर स्थायी समितिमा लिएर जान सकिन्नँ, उनले भने। दाहाल र नेपाल पक्षले भने स्थायी समितिमै अब छलफललाई लानुपर्ने अडान लिएका थिए। त्यसपछि बैठकले आइतबारका लागि पूर्वनिर्धारित समयमै पार्टी केन्द्रीय कार्यालय धुम्बाराहीमा स्थायी समिति बैठक राख्ने निर्णय लिएको हो। तर, यो निर्णय ओलीको असहमतिबीच पार्टीले लिएको हो। यद्यपि, यसमा ओलीले लिखित रूपमा फरक मत भने राखेका छैनन्।दाहालनेपाल पक्षले भने यो प्रस्तावलाई स्थायी समिति हुँदै केन्द्रीय समितिसम्म लैजान चाहेको छ। स्थायी समितिमा अब बैठक बोलाउन माग गर्दै दाहालसहित वरिष्ठ नेता नेपाल, खनाल, उपाध्यक्ष गौतम र प्रवक्ता श्रेष्ठले ओलीलाई लेखेको अनुरोधपत्र, ओलीले लेखेको पत्र, दाहालले ओलीलाई लेखेको पत्र र दुवै अध्यक्षका प्रस्तावलाई स्थायी समतिमा छलफलका लागि लगिने भएको छ प्रवक्ता श्रेष्ठले अब दुवै अध्यक्षका प्रस्ताव स्थायी समितिमा लगेर छलफल गरेर सार्थक निष्कर्ष निकालिने बताए। पूर्वनिर्धारित मंसिर २१ गते १ बजे स्थायी समितिको बैठक पार्टी केन्द्रीय कार्यालयमा हुने बैठकलाई निश्चित गर्दै उक्त बैठकमै अब पार्टीको संकट र त्यसको निवारण सन्दर्भमा छलफल गरेर निष्कर्ष निकाल्ने काम गरिनेछ, प्रवक्ता श्रेष्ठले भने, पार्टी संकट निवारणका लागि पार्टीमा अहिलेसम्म प्रस्तुत भएका प्रस्ताव स्थायी कमिटीमा पेस भएर छलफल हुनेछ। दुई अध्यक्षबीच पनि छुट्टै छलफल भयो। छलफल स्वाभाविक रूपमा पार्टीभित्रको समस्या र समाधानका लागि नै केन्द्रित थियो। छलफलमै सबै समस्या समाधान सम्भव थिएन। र, निष्कर्ष निस्किसकेको छैन। तर, अध्यक्ष कमरेडहरूको बीचमा छलफलको क्रम पनि अगाडि बढ्नेछ। आवश्यक पर्यो भने स्थायी समितिको बीचमा पनि पार्टीका नेताबीच सचिवालयको अनौपचारिक, औपचारिक छलफल हुनेछ। र, सार्थक निष्कर्षका लागि अगाडि बढाइनेछ। ओलीले पार्टीभित्र समस्या आफूले ननिम्त्याएको बताएका थिए। उनले कर्णालीमा देखिएको पार्टी विवादका विषयमा पनि बोलेका थिए। भने, कर्णालीमा तपाईंहरूले समस्या ल्याउनुभएको हो महिले होइन ? ओली बोलेपछि वरिष्ठ नेता नेपालले उनको कार्यशैली अझै बदलिन नसकेको भन्दै आलोचना गरेका थिए। कर्णालीमा गुटबन्दीका कारण समस्या आएको हो। सिनियरलाई माइनस गर्ने, त्यसमा तपार्इं (प्रधानमन्त्री)ले कति न्याय गर्नुभएको छ ? त्यही पुष्टि हुन्छ, नेपालको भनाइ उद्धृत गर्दै सचिवालयका एक सदस्यले अन्नपूर्ण पोस्ट्सँग भने, केन्द्रीय कमिटीमा भएको मान्छेलाई मन्त्री नबनाउने तर जिल्ला कमिटीमा रहेको र त्यसमाथि पनि व्यापारीलाई मन्त्री बनाउने काम भयो। यही हो तपाईंको न्याय ? माधव नेपालनिकट छन् भन्नेबित्तिकै सुरुदेखि नै सम्पूर्ण रूपमा दबाउने, पन्छाउने रणनीति अख्तियार गर्नुभयो। समस्या त्यसरी खडा भएको हो। त्यसकारण दुई अध्यक्षका मात्र कुरा होइन, यो पार्टीकै समस्या हो। नेपाल बोलेपछि ओलीले पनि जवाफ दिए। तपाईंका कुरा खाली गुटका मान्छे यहाँ व्यवस्थापन भएन, उहाँ व्यवस्थापन भएन भन्ने मात्र सुनिन्छ। तपाईंले आफ्ना गुटका नेताहरूको नाम कहिले मलाई दिनुभयो ?, ओलीले भने, मैले सधैँ नेकपाको कुरा गरेको छु। तर, खालि तपाईं गुटको कुरा गर्नुहुन्छ। गुटकै कुरा गर्ने हो भने तपाईंका गुटका कसका लागि के गर्नुपर्ने हो ? नाम दिनुस्। त्यसरी नाम कहिले दिनुभयो ? आफू नेतृत्व नयाँ पुस्तामा हस्तान्तरण गर्न तयार रहेको ओलीको भनाइप्रति नेपालले कटाक्ष गरे। नेतृत्व हस्तान्तरण अहिले नै गर्नुस् न तपार्इंले। अहिले छोड्नुस, अनि अरुलाई पनि छोड्न आह्वान गर्नुस्। त्यसपछि ककसले छोड्ने रहेछन् दाज्यौं, नेपालले भने, आफू नगर्ने अनि अरुलाई छोडौं भनेर आह्वान गर्न सुहाउँछ ? पहिले तपाईंले छाडेपछि मात्र आह्वान गर्न सुहाउँछ। आफू पदमा छँदासम्म कुर्सीमा पूरा समय बस्ने अनि पुस्तान्तरणको कुरा गर्ने ? यो ढाँटको कुरा हो। छलछामको कुरा हो।नेपाल, खनाल र गौतमले ओलीलाई समय चाहिएको हो भने पनि स्थायी समिति बैठक राखेर दुवै अध्यक्षका प्रस्ताव नेताहरूलाई अध्ययनका लागि बाँडेपछिको समय लिन आग्रह गरेका थिए । त्यसपछि झन् ओलीले आक्रोशित हँुदै भनेका थिए, प्रचण्डजीको यो आरोपपत्र फिर्ता लिन मात्र मेरो कुरा हो। अब उतै (स्थायी समिति) जाने हो भने मलाई समय चाहिँदैन, केही पनि चाहिँदैन। दाहालले स्थायी समिति बैठक तोकिइसकेकाले त्यसलाई अन्देखा गर्नु नहुने बताएका थिए। गौतमले जबज प्रधनमन्त्रीले छाडेको संकेत गरे। जबज तपाईंले छाडेको होइन, राजनीतिक मस्यौदा कार्यदलमा तपाईंले छाडेको होइन ? महाधिवेशनमा तपाईंले नै होइन सहमतिमा गर्ने भनेको ? महाधिवेशन सहमतिमा भनेपछि जबज तपाईंले छाडेको भन्ने हँुदैन ? नेतृत्वमा सहमति गर्ने भन्ने भएपछि विचारमा पनि सहमति भएको होला नि त ? गौतमले ओलीसँग प्रश्न गरेका थिए। उनले प्रधानमन्त्रीमाथि सुरुमा आफूले आरोप लगाएको पनि बताए। आरोपपत्र त मैले लगाएको हो सुरुमा। सरकारको नेतृत्वमा आएको ७८ महिनाकै बीचमा दुवै पद छोड्नुस भनेर मैले भनेको हो। तपार्इं अयोग्य हुनुभयो भनेर पहिले मैले भनेको हो, गौतमले भने। महासचिव विष्णु पौडेलले भने सचिवालयमा छलफल गरेर समस्या समाधान गर्न छाडेर स्थायी समितिमा विवाद लैजानु तन्काउने विषय मात्र भएको बताए। सचिवालय असफल भएकै हो त ?, महासचिव पौडेलले प्रशन गरे। उनले सचिवालयले समस्या समाधान गर्न नसक्ने हो भनेर नेताहरूले पहिले बताउनुपर्ने धारणा व्यक्त गरेका थिए।महासचिवको त्यस्तो धारणामा नेपाल, खनाल र गौतमले आक्रोश पोखेका थिए। कमिटीमा जाने भन्दैमा सचिवालय असफल भएको भन्ने हुन्छ र ? महासचिव भएर यस्तो बोल्दै हिँड्ने ?, उनीहरूको आक्रोश थियो। म दुईवटै पद छाड्दिनँ। मलाई तपाईंहरू यही दुवै पद छोडाउन खोज्दै हुनुहुन्छ होइन ? जता जेजे गरे पनि गर्नुस्। अध्यक्ष लिने भए महाधिवेशन कुर्नुस्। प्रधानमन्त्रीका लागि अर्काे चुनाव पर्खिनुस्। केपी शर्मा ओली स्थायी समिति बैठकमा जाऔं। प्रस्ताव बाँडौं। अध्ययन गर्न भनौं। त्यसपछि स्थायी समितिकै अनुमतिमा केही समय लिएर अनौपचारिक छलफल र गृहकार्य पनि गर्दै गरौंला। पुष्पकमल दाहाल सचिवालय बैठकअघि दुई अध्यक्ष ओली र दाहालबीच संवाद भएको थियो। कात्तिक २५ यता पार्टी बैठकबाहेक अन्य रूपमा यी दुई अध्यक्षबीच संवाद हुन सकेको थिएन। २५ दिन लामो संवादहीनता तोड्दै दुवै अध्यक्षले सचिवालय बैठक अगाडि प्रधानमन्त्री निवास बालुवाटारमै करिब आधा घण्टा छलफल भएको थियो। ओलीले उक्त छलफलमा पनि दाहाललाई आफूले कुनै पनि हालतमा दुवै पद नछाड्ने भन्दै सक्दा आफूलाई कारवाही गरेर देखाउन चेतावनी दिएका थिए। दाहालले कात्तिक २८ गते ओलीलाई आरोपित गर्दै १९ पृष्ठको प्रस्ताव पेस गरेका थिए। जसलाई ओली र उनी पक्षका नेताले आरोपत्रको संज्ञा दिइरहेका छन्। त्यसपछि ३ मंसिरमा बसेको सचिवालयमा ओलीले पनि लिखित रूपमा जवाफ दिने भन्दै १० दिन समय पाएका थिए। उनले १३ मंसिरमा ३८ पृष्ठको प्रस्ताव सचिवालय बैठकमा पेस गरेका थिए। शनिबारको सचिवालयले स्थायी समितिमा दुवै प्रस्ताव लाने भनेपछि बैठकमा ओलीको सहभागिताका विषयमा भने अन्योल छ। ओलीनिकट एक नेताले भने, उहाँ बैठकमा जानेनजाने र यसै हुन्छ भन्नेमा अहिले नै भन्न सकिन्न।थापाको बेग्लै प्रस्ताव !विवाद समाधानका लागि गृहमन्त्रीसमेत रहेका सचिवालय सदस्य रामवहादुर थापाले भने बेग्लै प्रस्ताव गरेका थिए। उनले दुवै अध्यक्षका प्रस्तावबाट मिलाएर साझा प्रस्ताव तयार पार्ने र त्यसरी तयार हुने प्रस्तावलाई मात्र स्थायी समिति बैठकमा लिएर जानुपर्ने प्रस्ताव गरेका थिए। उनले त्यसका लागि ३ सदस्यीय कार्यदल बनाउन पनि प्रस्ताव गरेका थिए । दुवै प्रस्तावलाई साझा मिल्न सक्नेसम्म मिलाएर एउटै प्रस्ताव बनाई स्थायी कमिटीमा लैजाऔं। त्यसका लागि दुई अध्यक्षले सक्नुभएन। उहाँहरूका आआफ्नै मत छन्, प्रस्ताव एक गर्न उहाँहरूबाट अब सम्भव पनि देखिएन। सचिवालयले आएका दुवै प्रस्तावलाई एउटै बनाउनका लागि ३ सदस्यीय एउटा कार्यदल बनाऔं, थापाले बैठकमा भनेका थिए, त्यो कार्यदलले दुवै प्रस्तावको साझा प्रस्ताव तयार पार्ने काम गरौं। सचिवालयले यसरी जाँदा राम्रो होला। पार्टीभित्रको संकट समाधान गर्न मद्दत पनि पुग्ला। पार्टीमा आरोप प्रत्यारोप मात्र लगाउने गरी जाने हो भने त्यसले पार्टी विभाजन निम्त्याउन सक्छ। एकता जोगाउन यसरी जाँदा राम्रो हुन्छ भन्ने यो मेरो प्रस्ताव हो। महासचिव पौडेल, सचिवालय सदस्य तथा उपप्रधानमन्त्री ईश्वर पोखरेल र प्रधानमनत्री ओलीले त्यसमा समर्थन जनाएका थिए। दाहाल, नेपाल, खनाल, गौतम र श्रेष्ठले भने त्यसमा सहमति जनाएनन्। अहिले सचिवालयमा कार्यदल बनाउने भन्नेतिर नअल्झिउँ, सचिवालयमा आएका दुवै प्रस्ताव हामी दुई जनाका आआफ्ना रहे। यसलाई स्थायी समिति बैठकमा लैजाऔं, त्यहीँबाट छलफल गरौं। जे हुन्छ त्यहीँबाट निकास निकाल्नेतिर जाऔं। त्यहाँ जाँदा कार्यदल बनाउने कुरा आए, त्यहीँ कुरा गरौंला, अहिले सचिवालयमा कार्यदल बनाउनेतिर जाने कुरा नगरौं। स्थायी समितिमा दुवै प्रस्ताव लगेर छलफल गरौं, दाहालले थापाको प्रस्तावमा असहमति जनाउँदै भने। ओलीले भने थापाको प्रस्तावमा समर्थन गर्दै भनेका थिए, मैले साझा प्रस्ताव तयारी नगरी स्थायी समितिमा जानेका कुरा गर्नु हुँदैन भन्ने तर्क गदै आएको छु। गृहमन्त्रीजीको कार्यदल बनाउने कुरा पनि राम्रो प्रस्ताव आयो। ३ सदस्यीय बनाउने कुरा पनि सही छ। उपाध्यक्ष वामदेव कमरेडको नेतृत्वमा बनाऔं। बादलजी र महासचिव रहेको कार्यदल बनाएर लैजाऔं। उहाँहरूले साझा प्रस्ताव बनाएपछि, सहमतिका लागि खाका कोरेपछि त्यसलाई सचिवालयमा छलफल गरेर मात्रै स्थायी समिति बैठकमा जाऔंला।धेरैजसो नेताले सचिवालयमा कार्यदल बनाउनेभन्दा पनि दुवै प्रस्ताव स्थायी समितिमा लैजाने र त्यहीँ छलफल गर्नुपर्ने भनाइ राखेपछि थापाले गरेको प्रस्ताव अनुसारको कार्यदल गठन सचिवालय बैठकबाट हुन सकेन।"
स्थायी कमिटी बैठकमा ओलीले पठाएको दुई पन्ने पत्रमा के छ ? (पूर्णपाठ),काठमाडौं : सत्तारुढ नेपाल कम्युनिस्ट पार्टी (नेकपा) स्थायी कमिटी बैठकमा पार्टी अध्यक्ष एवम् प्रधानमन्त्री केपी ओली उपस्थित भएनन् । दुई पन्ने पत्र पठाउँदै ओली बैठकमा अनुपस्थित भएका हुन् । धुम्बाराहीमा कडा सुरक्षा घेराबीच स्थायी कमिटी बैठक जारी : प्रधानमन्त्री ओली अनुपस्थित नेकपा स्थायी कमिटी बैठक मंसिर २८ सम्म स्थगित : केन्द्रीय समिति बैठक पुस ५ गतेलाई सर्यो नेकपा विवादमा ओलीको अर्को पत्र : प्रचण्डको प्रस्ताव फिर्ता नभएसम्म बैठकमा नजाने बटमलाइन ओलीले स्थायी कमिटीमा पठाएको पत्र सार्वजनिक भएको छ । ओलीको पत्रमा कार्यकारी अध्यक्ष पुष्पकमल दाहाल प्रचण्डले सचिवालय बैठकमा कात्तिक २८ गते पेश गरेको प्रस्ताव फिर्ता नभए बैठकमा सहभागी नहुने कुरालाई महत्वका साथ उल्लेख गरेका छन् ।
हुलाकी सडकको स्तरोन्नती र सीमा नाका खोल्न माग गर्दै सर्लाहीमा आन्दोलन,"मलंगवा : हुलाकी सडकको स्तरोन्नती र नेपाल भारत सीमा खोल्नु पर्ने माग राख्दै सर्लाहीमा आन्दोलन सुरु भएको छ। अहिले धुलाम्य र वर्षायाममा हिलाम्य हुने हुलाकी सडकको तत्काल स्तरोन्नती गर्नुपर्ने र नेपाल भारत सीमा अबिलम्ब खुलाउनु पर्नेसहति पाँच पाँबे माग राख्दै सर्लाही सदरमुकाम मलंगवामा आन्दोलन सुरु भएको हो। वर्षोदेखि अलपत्र अवस्थामा रहेको हुलाकी सडक स्तरोन्नतीका लागि ठेक्का लागेको एक दशक बिते पनि निर्माण कार्य सुरु नभएको भन्दै आन्दोलन गरिएको सर्वपक्षीय संघर्ष समितिले जनाएको छ। त्यसैगरी लामो समयदेखि बन्द रहेको नेपाल भारत सीमाका कारण सीमाक्षेत्र आसपासमा बसोबास गर्ने सर्वसधारणको जनजीवन कष्टकर बनेको भन्दै तत्काल खोल्नु पर्ने माग गर्दै आन्दोलनको कार्यक्रम घोषणा गरिएको जिल्ला समन्वय समिति सर्लाहीका सभापति एवं सर्वपक्षीय संघर्ष समितिका संयोजक मेथुर चौधरीले जानकारी दिएका छन्। संयोजक चौधरीले नेपाल भारत सीमा खुला गर्नुपर्ने, निर्माणाधीन हुलाकी राजमार्गको स्तरोन्नती हुनुपर्ने, हुलाकी सडक लगायत अन्य शाखा सडक र पुलहरुको गुणस्तरको छानबिन गर्नुपर्ने, हुलाकी सडक बनाउँदा पर्ने जग्गाको मुआब्जा उपलब्ध गराउनुपर्ने र हुलाकी राजमार्ग निर्माण कार्यको ठेक्काको म्याद नथपिनु पर्ने लागयतको माग राखेर आन्दोलनमा उत्रिएको बताएका छन्। मलंगवाको सहिद चोकमा अनिश्चित रिले अनशन, मंसिर २९ गते बेलुका ५ बजे जिल्लाका २० ओटा स्थानीय तहमा मशाल जुलुुस गर्ने, ३० गते सर्लाही सदरमुकाम मलंगवा पूर्णरुपले बन्द गर्ने र पुस १ गते जिल्ला नै पूर्णरुपले बन्द गर्ने निर्णय गरिएको संयोजक चौधरीले बताए। सरकारको लापरबाहीका कारण हुलाकी सडक अलपत्रमा परेको संघीय सांसद महेन्द्रराय यादवले आरोप लगाएका छन्। सडकको स्तरोन्नती गर्नका लागि एक दशक भन्दा पहिले नै ठेक्का लागि सकेको छ, सांसद यादवले भने, राज्यले सुनवाइ नगर्दा जनतालाई सास्ती भोग्नु परेको छ। सर्लाही खण्डको पूर्वको हरिपूर्वा नगरपालिकादेखि पश्चिमको बलरा नगरपालिकासम्म हुलाकी सडक फैलिएको छ। नेपाल भारत सीमा बन्द हुँदा सीमा क्षेत्रमा बसोबास गर्ने सर्वसधारणको जनजीवन कष्टकर बनेको आन्दोलनमा सहभागी संघीय सांसद प्रमोद साहले बताए।"
नेकपा विवादमा ओलीको अर्को पत्र : प्रचण्डको प्रस्ताव फिर्ता नभएसम्म बैठकमा नजाने बटमलाइन,"काठमाडौं : प्रधानमन्त्री एवम् पार्टी अध्यक्ष केपी ओलीको अनुपस्थितिमै सत्तारुढ नेपाल कम्युनिस्ट पार्टी (नेकपा) स्थायी कमिटी बैठक सम्पन्न भएको छ। आइतबार दिउँसो पार्टी मुख्यालय धुम्बाराहीमा बसेको बैठकमा प्रधानमन्त्री ओली उपस्थित नभएका हुन्। बैठकको सुरुमै सचिवालय सदस्यसमेत रहेका उपप्रधानमन्त्री ईश्वर पोखरेलले प्रधानमन्त्री ओलीले पठाएको पत्र पढेर सुनाएका थिए। उक्त पत्रमा प्रधानमन्त्री ओलीले कार्यकारी अध्यक्ष पुष्पकमल दाहाल प्रचण्डले कात्तिक २८ गते बैठकमा पेश गरेको राजीतिक प्रतिवेदन फिर्ता नलिएसम्म बैठकमा उपस्थित नहुने बटमलाइन उल्लेख गरेका छन्। आजको बैठकमा अर्का अध्यक्ष कमरेड केपी ओली उपस्थित हुनु भएन। उहाँको अनुपस्थितिको कारण देखाउँदै बैठकलाई सम्बोधन गरेर एउटा पत्र पठाउनु भएको छ, बैठकपछि पत्रकारसँग कुरा गर्दै प्रवक्ता नारायणकाजी श्रेष्ठले भने, बैठकको प्रारम्भमै सचिवालय सदस्य कमरेड ईश्वर पोखरेलले उक्त पत्र वाचन गरेर स्थायी कमिटी बैठकलाई जानकारी गराउनुभयो। कमरेड ओलीले आफ्नो पूर्वमान्यता अर्थात् अध्यक्ष कमरेड प्रचण्डको प्रस्तावलाई औपचारिक रुपमा बैठकमा छलफल गर्न नसकिने धारणा रहेको र त्यसकारण बैठकमा नआएको उल्लेख गर्नु भएको छ। ओलीको अनुपस्थितिमा कार्यकारी अध्यक्ष पुष्पकमल दाहाल प्रचण्डको अध्यक्षतामा बसेको बैठकले केही महत्वपूर्ण निर्णय गरेको छ। बैठकले स्थायी कमिटीको अर्को बैठक मंसिर २८ गते बस्ने र केन्द्रीय समितिको बैठक पुस ५ गतेसम्म सार्ने निर्णय गरेको प्रवक्ता श्रेष्ठले दिए। बैठकलाई सम्बोधन गर्दै कार्यकारी अध्यक्ष प्रचण्डले सात दिनमा औपचारिक र अनौपचारिक छलफल गरेर पार्टी एकतालाई जोगाउनुपर्नेमा जोड दिएको प्रवक्ता श्रेष्ठको भनाइ छ। बैठकमा सबै स्थायी कमिटी सदस्यलाई अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डले पेश गरेका प्रतिवेदन र पत्र अध्ययनका लागि वितरण गरिएको छ। नेकपा विवाद स्थायी समितिमा धुम्बाराहीमा कडा सुरक्षा घेराबीच स्थायी कमिटी बैठक जारी : प्रधानमन्त्री ओली अनुपस्थित नेकपा स्थायी कमिटी बैठक मंसिर २८ सम्म स्थगित : केन्द्रीय समिति बैठक पुस ५ गतेलाई सर्यो"
सरकारले पहिलो पटक सार्वजनिक गर्यो नयाँ विदेश नीतिको दस्तावेज,"काठमाडौँ : सरकारले नयाँ परराष्ट्र नीतिको दस्तावेज सार्वजनिक गरेको छ । यही आइतबार परराष्ट्रमन्त्री प्रदीप ज्ञवालीले पत्रकार सम्मेलन आयोजना गर्दै नयाँ दस्तावेज सार्वजनिक गरेका हुन् । जुन केपी ओली २०१८ को फेब्रुअरीमा प्रधानमन्त्री बनेपछिकै पहिलो विदेश नीतिको औपचारिक दस्तावेज हो । पत्रकार सम्मेलनको क्रममा मन्त्री ज्ञवालीले परराष्ट्र नीतिको मार्गनिर्देशक दस्तावेज अनावरण गरेका थिए । उक्त दस्तावेज अनुसार देशले राष्ट्रसंघीय सिद्धान्त तथा पञ्चशीलका आधारमा छिमेकी देशहरुसँग सन्तुलित र स्वतन्त्र सम्बन्ध स्थापित गर्ने उल्लेख छ । नेपालले सार्वभौमिकता, समानता, पारस्परिक सम्मान र लाभमा आधारित रहेर छिमेकी र अन्य मित्रराष्ट्रहरुसँग सम्बन्ध विस्तार गर्ने पनि दस्तावेजमा उल्लेख छ । यस्तै सीमा विवादका सवालमा विगतका सन्धी, ऐतिहासिक दस्तावेज र सम्झौतामा आधारित भइ शान्तिपूर्ण कुटनीतिक संवादबाट विवाद समाधान गर्ने पनि जनाइएको छ ।"
नेकपा स्थायी कमिटी बैठक मंसिर २८ सम्म स्थगित : केन्द्रीय समिति बैठक पुस ५ गतेलाई सर्यो,काठमाडौं : सत्तारुढ नेपाल कम्युनिस्ट पार्टी (नेकपा) स्थायी कमिटी बैठक सात दिनलाई स्थगित गर्दै सम्पन्न भएको छ। अर्को बैठक मंसिर २८ गते बस्नेगरी आजको बैठक सम्पन्न भएको प्रवक्ता नारायणकाजी श्रेष्ठले जानकारी दिए। बैठकमा सबै स्थायी कमिटी सदस्यलाई अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डले पेश गरेका प्रतिवेदन र पत्र अध्ययनका लागि वितरण गरिएको छ। स्थायी कमिटी बैठक लम्बिने देखिएपछि २५ गतेका लागि बोलाइएको केन्द्रीय समिति बैठक पुस ५ गतेको लागि सार्ने निर्णयसमेत बैठकले गरेको प्रवक्ता श्रेष्ठले बताए। आइतबारको बैठकमा एक पत्र पठाउँदै अध्यक्ष ओली भने अनुपस्थित भएका हुन्। ओलीको पत्रमा अध्यक्ष प्रचण्डले कात्तिक २८ गते सचिवालय बैठकमा पेश गरेको राजनीतिक प्रतिवेदन फिर्ता हुनुपर्ने अडान राखेका छन्।
नेकपा विवाद स्थायी समितिमा,"काठमाडौं : अध्यक्ष तथा प्रधानमन्त्री केपी शर्मा ओलीको असहमतिबीच सत्तारुढ दल नेकपा सचिवालयले आइतबारका लागि स्थायी समिति बैठक तय गरेको छ। शनिबारको सचिवालय बैठकमा अध्यक्ष ओलीले ठोस प्रस्ताव, कार्यसूची र तयारीबिना स्थायी समिति बोलाउनुको अर्थ नहुने अडान राखेका थिए। साथै, बैठक बसेर निकाल्ने निष्कर्षबारे अर्का अध्यक्ष पुष्पकमल दाहालसँग जिज्ञासा राखेका थिए। प्रत्युत्तरमा दाहालले पूर्वनिर्धारित कार्यतालिकाअनुसारै आइतबार स्थायी समिति बैठक बस्ने बताए। दुवै अध्यक्षका यसअघिका प्रस्ताव छलफलमा लैजान र निष्कर्षमा पुग्न स्थायी समितिमा जानुपर्ने दाहालको भनाइ थियो। पार्टीभित्रको संकट समाधान गर्न मैले पनि प्रस्ताव पेस गरेको छु। केपी कमरेडले पनि पेस गर्नुभएको छ। स्थायी समितिमा ती प्रस्तावमाथि छलफल गर्ने हो। भोलि (आइतबार) स्थायी समिति बैठक बोलाइसकेका छौं, पहिलेकै पूर्वनिर्धारित बैठक छ, दाहालले बैठकमा भने, स्थायी समिति बैठकमा जाऔं। प्रस्ताव बाँडौं। अध्ययन गर्न भनौं। त्यसपछि स्थायी समितिकै अनुमतिमा केही समय लिएर अनौपचारिक छलफल र गृहकार्य पनि गर्दै गरौंला। सचिवालयका एक सदस्यका अनुसार दाहालको प्रस्तावमा वरिष्ठ नेता झलनाथ खनाल, माधवकुमार नेपाल, उपाध्यक्ष वामदेव गौतम र प्रवक्ता नारायणकाजी श्रेष्ठले समर्थन जनाए। प्रधानमन्त्री ओलीले भने स्थायी समितिमा जान नेताहरूले गरेको हतारोका विषयमा आफू जानकार रहेको भन्दै आफ्नो राजीनामाका लागि समय खेर फालेर नबस्न आग्रह गरे। के गर्न स्थायी समिति बैठक आवश्यक भयो ? महाधिवेशनको तयारीका लागि कि मलाई कू गर्न वा मेराविरुद्ध आरोपपत्र पास गर्नका लागि ? ओलीले सचिवालय बैठकमा व्यक्त गरेको धारणा उद्धृत गर्दै एक सदस्यले अन्नपूर्ण पोस्ट्सँग भने, मेरो कुरा प्रस्ट छ। म दुईवटै पद छाड्दिनँ। अध्यक्ष पनि छाड्दिनँ। प्रधानमन्त्री पनि छाड्दिन। मलाई तपाईहरू यही दुवै पद छोडाउनु खोज्दै हुनुहुन्छ होइन ? म जानकार छु। जता जेजे गरे पनि गर्नुस्। अध्यक्ष लिने भए महाधिवेशन कुर्नुस्। प्रधानमन्त्रीका लागि अर्काे चुनाव पर्खिनुसू। मेरो बटमलाइन यही हो। ओलीले पार्टीमा बल प्रयोग गर्ने काम नर्गन पनि दाहाल र नेपाललगायत नेतासँग आग्रह गरेका थिए। तपार्इंहरू बल प्रयोग गर्न खोज्दै हुनुहुन्छ, त्यसो नगर्नुस्, यो पनि बल प्रयोगकै बैठक हो। यो विषयमा पनि म जानकार छु। तपाईंहरूको मेरो राजीनामा माग गर्ने तयारी पुगेको होला। पुगेको छ भने बैठक गर्नुस्। स्थायी समितिमा फेरि गालीगलौज सुन्ने र रत्यौली नाच्ने मलाई मन छैन, ओलीले बैठकमा भने, सचिवालयमै छलफल गरौं। संकटको समाधान निकाल्ने कोसिस निकालौं। स्थायी कमिटी किन बस्ने ? त्यसको तयारी खोइ, एजेन्डामा सहमति खोइ ? अहिले स्थायी समिति बस्दैन। उनले दाहालले पार्टीभित्र राखेको प्रस्ताव पार्टीभित्र छलफलका लागि योग्य नै नभएको पनि दोहोर्याएका थिए। तपाईं (दाहाल)को लान्छनापत्र, आरोपपत्र नै हो। त्यो पार्टी कमिटीमा छलफलका निम्ति उपयुक्त छैन। अहिले पनि मेरो कुरो त्यही छ। त्यसलाई फिर्ता लिनुपर्छ, यसलाई लिएर स्थायी समितिमा लिएर जान सकिन्नँ, उनले भने। दाहाल र नेपाल पक्षले भने स्थायी समितिमै अब छलफललाई लानुपर्ने अडान लिएका थिए। त्यसपछि बैठकले आइतबारका लागि पूर्वनिर्धारित समयमै पार्टी केन्द्रीय कार्यालय धुम्बाराहीमा स्थायी समिति बैठक राख्ने निर्णय लिएको हो। तर, यो निर्णय ओलीको असहमतिबीच पार्टीले लिएको हो। यद्यपि, यसमा ओलीले लिखित रूपमा फरक मत भने राखेका छैनन्। दाहालनेपाल पक्षले भने यो प्रस्तावलाई स्थायी समिति हुँदै केन्द्रीय समितिसम्म लैजान चाहेको छ। स्थायी समितिमा अब बैठक बोलाउन माग गर्दै दाहालसहित वरिष्ठ नेता नेपाल, खनाल, उपाध्यक्ष गौतम र प्रवक्ता श्रेष्ठले ओलीलाई लेखेको अनुरोधपत्र, ओलीले लेखेको पत्र, दाहालले ओलीलाई लेखेको पत्र र दुवै अध्यक्षका प्रस्तावलाई स्थायी समतिमा छलफलका लागि लगिने भएको छ प्रवक्ता श्रेष्ठले अब दुवै अध्यक्षका प्रस्ताव स्थायी समितिमा लगेर छलफल गरेर सार्थक निष्कर्ष निकालिने बताए। पूर्वनिर्धारित मंसिर २१ गते १ बजे स्थायी समितिको बैठक पार्टी केन्द्रीय कार्यालयमा हुने बैठकलाई निश्चित गर्दै उक्त बैठकमै अब पार्टीको संकट र त्यसको निवारण सन्दर्भमा छलफल गरेर निष्कर्ष निकाल्ने काम गरिनेछ, प्रवक्ता श्रेष्ठले भने, पार्टी संकट निवारणका लागि पार्टीमा अहिलेसम्म प्रस्तुत भएका प्रस्ताव स्थायी कमिटीमा पेस भएर छलफल हुनेछ। दुई अध्यक्षबीच पनि छुट्टै छलफल भयो। छलफल स्वाभाविक रूपमा पार्टीभित्रको समस्या र समाधानका लागि नै केन्द्रित थियो। छलफलमै सबै समस्या समाधान सम्भव थिएन। र, निष्कर्ष निस्किसकेको छैन। तर, अध्यक्ष कमरेडहरूको बीचमा छलफलको क्रम पनि अगाडि बढ्नेछ। आवश्यक पर्यो भने स्थायी समितिको बीचमा पनि पार्टीका नेताबीच सचिवालयको अनौपचारिक, औपचारिक छलफल हुनेछ। र, सार्थक निष्कर्षका लागि अगाडि बढाइनेछ। ओलीले पार्टीभित्र समस्या आफूले ननिम्त्याएको बताएका थिए। उनले कर्णालीमा देखिएको पार्टी विवादका विषयमा पनि बोलेका थिए। भने, कर्णालीमा तपाईंहरूले समस्या ल्याउनुभएको हो महिले होइन ? ओली बोलेपछि वरिष्ठ नेता नेपालले उनको कार्यशैली अझै बदलिन नसकेको भन्दै आलोचना गरेका थिए। कर्णालीमा गुटबन्दीका कारण समस्या आएको हो। सिनियरलाई माइनस गर्ने, त्यसमा तपार्इं (प्रधानमन्त्री)ले कति न्याय गर्नुभएको छ ? त्यही पुष्टि हुन्छ, नेपालको भनाइ उद्धृत गर्दै सचिवालयका एक सदस्यले अन्नपूर्ण पोस्ट्सँग भने, केन्द्रीय कमिटीमा भएको मान्छेलाई मन्त्री नबनाउने तर जिल्ला कमिटीमा रहेको र त्यसमाथि पनि व्यापारीलाई मन्त्री बनाउने काम भयो। यही हो तपाईंको न्याय ? माधव नेपालनिकट छन् भन्नेबित्तिकै सुरुदेखि नै सम्पूर्ण रूपमा दबाउने, पन्छाउने रणनीति अख्तियार गर्नुभयो। समस्या त्यसरी खडा भएको हो। त्यसकारण दुई अध्यक्षका मात्र कुरा होइन, यो पार्टीकै समस्या हो। नेपाल बोलेपछि ओलीले पनि जवाफ दिए। तपाईंका कुरा खाली गुटका मान्छे यहाँ व्यवस्थापन भएन, उहाँ व्यवस्थापन भएन भन्ने मात्र सुनिन्छ। तपाईंले आफ्ना गुटका नेताहरूको नाम कहिले मलाई दिनुभयो ?, ओलीले भने, मैले सधैँ नेकपाको कुरा गरेको छु। तर, खालि तपाईं गुटको कुरा गर्नुहुन्छ। गुटकै कुरा गर्ने हो भने तपाईंका गुटका कसका लागि के गर्नुपर्ने हो ? नाम दिनुस्। त्यसरी नाम कहिले दिनुभयो ? आफू नेतृत्व नयाँ पुस्तामा हस्तान्तरण गर्न तयार रहेको ओलीको भनाइप्रति नेपालले कटाक्ष गरे। नेतृत्व हस्तान्तरण अहिले नै गर्नुस् न तपार्इंले। अहिले छोड्नुस, अनि अरुलाई पनि छोड्न आह्वान गर्नुस्। त्यसपछि ककसले छोड्ने रहेछन् दाज्यौं, नेपालले भने, आफू नगर्ने अनि अरुलाई छोडौं भनेर आह्वान गर्न सुहाउँछ ? पहिले तपाईंले छाडेपछि मात्र आह्वान गर्न सुहाउँछ। आफू पदमा छँदासम्म कुर्सीमा पूरा समय बस्ने अनि पुस्तान्तरणको कुरा गर्ने ? यो ढाँटको कुरा हो। छलछामको कुरा हो। नेपाल, खनाल र गौतमले ओलीलाई समय चाहिएको हो भने पनि स्थायी समिति बैठक राखेर दुवै अध्यक्षका प्रस्ताव नेताहरूलाई अध्ययनका लागि बाँडेपछिको समय लिन आग्रह गरेका थिए । त्यसपछि झन् ओलीले आक्रोशित हँुदै भनेका थिए, प्रचण्डजीको यो आरोपपत्र फिर्ता लिन मात्र मेरो कुरा हो। अब उतै (स्थायी समिति) जाने हो भने मलाई समय चाहिँदैन, केही पनि चाहिँदैन। दाहालले स्थायी समिति बैठक तोकिइसकेकाले त्यसलाई अन्देखा गर्नु नहुने बताएका थिए। गौतमले जबज प्रधनमन्त्रीले छाडेको संकेत गरे। जबज तपाईंले छाडेको होइन, राजनीतिक मस्यौदा कार्यदलमा तपाईंले छाडेको होइन ? महाधिवेशनमा तपाईंले नै होइन सहमतिमा गर्ने भनेको ? महाधिवेशन सहमतिमा भनेपछि जबज तपाईंले छाडेको भन्ने हँुदैन ? नेतृत्वमा सहमति गर्ने भन्ने भएपछि विचारमा पनि सहमति भएको होला नि त ? गौतमले ओलीसँग प्रश्न गरेका थिए। उनले प्रधानमन्त्रीमाथि सुरुमा आफूले आरोप लगाएको पनि बताए। आरोपपत्र त मैले लगाएको हो सुरुमा। सरकारको नेतृत्वमा आएको ७८ महिनाकै बीचमा दुवै पद छोड्नुस भनेर मैले भनेको हो। तपार्इं अयोग्य हुनुभयो भनेर पहिले मैले भनेको हो, गौतमले भने। महासचिव विष्णु पौडेलले भने सचिवालयमा छलफल गरेर समस्या समाधान गर्न छाडेर स्थायी समितिमा विवाद लैजानु तन्काउने विषय मात्र भएको बताए। सचिवालय असफल भएकै हो त ?, महासचिव पौडेलले प्रशन गरे। उनले सचिवालयले समस्या समाधान गर्न नसक्ने हो भनेर नेताहरूले पहिले बताउनुपर्ने धारणा व्यक्त गरेका थिए। महासचिवको त्यस्तो धारणामा नेपाल, खनाल र गौतमले आक्रोश पोखेका थिए। कमिटीमा जाने भन्दैमा सचिवालय असफल भएको भन्ने हुन्छ र ? महासचिव भएर यस्तो बोल्दै हिँड्ने ?, उनीहरूको आक्रोश थियो। म दुईवटै पद छाड्दिनँ। मलाई तपाईंहरू यही दुवै पद छोडाउन खोज्दै हुनुहुन्छ होइन ? जता जेजे गरे पनि गर्नुस्। अध्यक्ष लिने भए महाधिवेशन कुर्नुस्। प्रधानमन्त्रीका लागि अर्काे चुनाव पर्खिनुस्। केपी शर्मा ओली स्थायी समिति बैठकमा जाऔं। प्रस्ताव बाँडौं। अध्ययन गर्न भनौं। त्यसपछि स्थायी समितिकै अनुमतिमा केही समय लिएर अनौपचारिक छलफल र गृहकार्य पनि गर्दै गरौंला। पुष्पकमल दाहाल सचिवालय बैठकअघि दुई अध्यक्ष ओली र दाहालबीच संवाद भएको थियो। कात्तिक २५ यता पार्टी बैठकबाहेक अन्य रूपमा यी दुई अध्यक्षबीच संवाद हुन सकेको थिएन। २५ दिन लामो संवादहीनता तोड्दै दुवै अध्यक्षले सचिवालय बैठक अगाडि प्रधानमन्त्री निवास बालुवाटारमै करिब आधा घण्टा छलफल भएको थियो। ओलीले उक्त छलफलमा पनि दाहाललाई आफूले कुनै पनि हालतमा दुवै पद नछाड्ने भन्दै सक्दा आफूलाई कारवाही गरेर देखाउन चेतावनी दिएका थिए। दाहालले कात्तिक २८ गते ओलीलाई आरोपित गर्दै १९ पृष्ठको प्रस्ताव पेस गरेका थिए। जसलाई ओली र उनी पक्षका नेताले आरोपत्रको संज्ञा दिइरहेका छन्। त्यसपछि ३ मंसिरमा बसेको सचिवालयमा ओलीले पनि लिखित रूपमा जवाफ दिने भन्दै १० दिन समय पाएका थिए। उनले १३ मंसिरमा ३८ पृष्ठको प्रस्ताव सचिवालय बैठकमा पेस गरेका थिए। शनिबारको सचिवालयले स्थायी समितिमा दुवै प्रस्ताव लाने भनेपछि बैठकमा ओलीको सहभागिताका विषयमा भने अन्योल छ। ओलीनिकट एक नेताले भने, उहाँ बैठकमा जानेनजाने र यसै हुन्छ भन्नेमा अहिले नै भन्न सकिन्न। थापाको बेग्लै प्रस्ताव ! विवाद समाधानका लागि गृहमन्त्रीसमेत रहेका सचिवालय सदस्य रामवहादुर थापाले भने बेग्लै प्रस्ताव गरेका थिए। उनले दुवै अध्यक्षका प्रस्तावबाट मिलाएर साझा प्रस्ताव तयार पार्ने र त्यसरी तयार हुने प्रस्तावलाई मात्र स्थायी समिति बैठकमा लिएर जानुपर्ने प्रस्ताव गरेका थिए। उनले त्यसका लागि ३ सदस्यीय कार्यदल बनाउन पनि प्रस्ताव गरेका थिए । दुवै प्रस्तावलाई साझा मिल्न सक्नेसम्म मिलाएर एउटै प्रस्ताव बनाई स्थायी कमिटीमा लैजाऔं। त्यसका लागि दुई अध्यक्षले सक्नुभएन। उहाँहरूका आआफ्नै मत छन्, प्रस्ताव एक गर्न उहाँहरूबाट अब सम्भव पनि देखिएन। सचिवालयले आएका दुवै प्रस्तावलाई एउटै बनाउनका लागि ३ सदस्यीय एउटा कार्यदल बनाऔं, थापाले बैठकमा भनेका थिए, त्यो कार्यदलले दुवै प्रस्तावको साझा प्रस्ताव तयार पार्ने काम गरौं। सचिवालयले यसरी जाँदा राम्रो होला। पार्टीभित्रको संकट समाधान गर्न मद्दत पनि पुग्ला। पार्टीमा आरोप प्रत्यारोप मात्र लगाउने गरी जाने हो भने त्यसले पार्टी विभाजन निम्त्याउन सक्छ। एकता जोगाउन यसरी जाँदा राम्रो हुन्छ भन्ने यो मेरो प्रस्ताव हो। महासचिव पौडेल, सचिवालय सदस्य तथा उपप्रधानमन्त्री ईश्वर पोखरेल र प्रधानमनत्री ओलीले त्यसमा समर्थन जनाएका थिए। दाहाल, नेपाल, खनाल, गौतम र श्रेष्ठले भने त्यसमा सहमति जनाएनन्। अहिले सचिवालयमा कार्यदल बनाउने भन्नेतिर नअल्झिउँ, सचिवालयमा आएका दुवै प्रस्ताव हामी दुई जनाका आआफ्ना रहे। यसलाई स्थायी समिति बैठकमा लैजाऔं, त्यहीँबाट छलफल गरौं। जे हुन्छ त्यहीँबाट निकास निकाल्नेतिर जाऔं। त्यहाँ जाँदा कार्यदल बनाउने कुरा आए, त्यहीँ कुरा गरौंला, अहिले सचिवालयमा कार्यदल बनाउनेतिर जाने कुरा नगरौं। स्थायी समितिमा दुवै प्रस्ताव लगेर छलफल गरौं, दाहालले थापाको प्रस्तावमा असहमति जनाउँदै भने। ओलीले भने थापाको प्रस्तावमा समर्थन गर्दै भनेका थिए, मैले साझा प्रस्ताव तयारी नगरी स्थायी समितिमा जानेका कुरा गर्नु हुँदैन भन्ने तर्क गदै आएको छु। गृहमन्त्रीजीको कार्यदल बनाउने कुरा पनि राम्रो प्रस्ताव आयो। ३ सदस्यीय बनाउने कुरा पनि सही छ। उपाध्यक्ष वामदेव कमरेडको नेतृत्वमा बनाऔं। बादलजी र महासचिव रहेको कार्यदल बनाएर लैजाऔं। उहाँहरूले साझा प्रस्ताव बनाएपछि, सहमतिका लागि खाका कोरेपछि त्यसलाई सचिवालयमा छलफल गरेर मात्रै स्थायी समिति बैठकमा जाऔंला। धेरैजसो नेताले सचिवालयमा कार्यदल बनाउनेभन्दा पनि दुवै प्रस्ताव स्थायी समितिमा लैजाने र त्यहीँ छलफल गर्नुपर्ने भनाइ राखेपछि थापाले गरेको प्रस्ताव अनुसारको कार्यदल गठन सचिवालय बैठकबाट हुन सकेन।"
कारागार चार तहका,"काठमाडौं : सरकारले मुलुकको संघीय संरचनाअनुसार नै कारागारलाई चार भागमा वर्गीकरण गर्ने तयारी गरेको छ। संघीय, प्रादेशिक, विशेष र खुला कारागारमा वर्गीकरण गरी कैदीबन्दी व्यवस्थापन गर्न लागिएको गृह मन्त्रालयले जनाएको छ। गृहसचिव महेश्वर न्यौपानेले मुलुक संघीय प्रणालीमा गइसकेको अवस्थामा कारागारलाई पनि संघ र प्रदेशमा विभाजन गरी जिम्मेवारी विकेन्द्रीकरण गर्न लागिएको जानकारी दिए। कारागारसम्बन्धी कानुनलाई संशोधन र एकीकरण गर्न बनेको विधेयकमार्फत कारागारको वर्गीकरण गर्न लागिएको सचिव न्यौपानेको भनाइ छ। मन्त्रालयको कानुन महाशाखा प्रमुख एवं सहसचिव पुष्कर सापकोटाका अनुसार विधेयकमा कारागारहरूलाई सुरक्षा संवेदनशीलता एवं उपयुक्तता, कसुरको गाम्भीर्य, भौतिक पूर्वाधार, व्यवस्थापकीय क्षमता, प्रशासनिक सुगमता र भौगोलिक अवस्थितिसमेतका आधारमा संघ र प्रदेश कारागारको वर्गीकरण गरिने उल्लेख छ। अदालतको फैसलाअनुसार नै कुन कैदीलाई कुन कारागारमा राख्ने भन्ने व्यवस्थापन हुने सापकोटाको भनाइ छ। उनका अनुसार सामान्य धरौटी पनि नबुझाएका र अपराधको गाम्भीर्य हेरेर खुला कारागारमा राखिनेछ। त्यस्ता कैदीबन्दीले कारागारले तोकेको स्थानमा गएर काम गर्न सक्ने र आवश्यक परे पुनः कारागारमा आउन मिल्ने व्यवस्थासमेत विधेयकमा उल्लेख छ। उनका अनुसार खुला कारागारसम्बन्धी व्यवस्था विधेयकको दफा ३८ मा गरिएको छ। कैद सजायको दुईतिहाइ अवधि भुक्तान गरिसकेको र राम्रो आचरण भएको कैदीलाई खुला कारागारमा राख्न सकिने व्यवस्था यो दफामा उल्लेख छ। खुला कारागारमा रहेका कैदीबन्दीलाई सार्वजनिक निकायमा स्वयंसेवा गर्न लगाउने, क्षमता तथा सीप विकाससम्बन्धी तालिम लिने वा प्रशिक्षण दिने, खेलकुद प्रशिक्षणसम्बन्धी कार्यमा लगाउन सकिने व्यवस्था पनि विधेयकमा उल्लेख छ। सरकारले खुला कारागारको अवधारणा २०६६ सालमै ल्याएको थियो। कारागार व्यवस्थासम्बन्धी ऐन, २०६६ मार्फत समुदायमा सेवा गर्न चाहने कैदीबन्दीलाई खुला कारागारमा राख्न सकिने अवधारणा ल्याइएको थियो। सरकारले २०७० मा खुला कारागार सञ्चालनसम्बन्धी निर्णय गरी बजेटसमेत विनियोजन गरे पनि भौतिक पूर्वाधार बनेको थिएन। अब पूर्वाधारसहित खुला कारागार अवधारणाले पूर्णता पाउने जानकारी गृहसचिव न्यौपानेले दिए। विशेष कारागारमा जबरजस्ती करणी, मानव बेचबिखन, लागूऔषध, वन्यजन्तु तस्करीलगायत अपराधमा संलग्न दोषी र लामो समय कैद सजाय ठेकिएकालाई राखिनेछ। विधेयक पारित भई कार्यान्वयनमा गएपछि प्रदेशमा भएका कारागारको सुरक्षा, प्रहरी खटनपटन, कारागार व्यवस्थापनलगायतको जिम्मेवारी प्रदेश सरकारले नै लिनुपर्ने हुन्छ। संघीय कारागारअन्तर्गत केन्द्रीय कारागार, डिल्लीबजार कारागार र नख्खु कारागार पर्छन्। संसदीय समितिमा प्रश्नै प्रश्न सांसदहरूले दुईथरी कारागार राख्दा कार्यालय व्यवस्थापन, कर्मचारीलगायतमा खर्च बढ्ने भन्दै एकै तहमा मात्र राख्न सुझाव दिएका छन्। संघीय संसद्को राज्य व्यवस्था तथा सुशासन समितिमा गत सोमबार विधेयकबारे छलफलमा सत्तापक्षकै सांसद पम्फा भुसालले संघीयता बढी खर्चिलो भयो भनेर आलोचना भइरहेका बेला दुई तहमा कारागार किन चाहियो भन्दै गृहमन्त्री रामबहादुर थापासँग प्रश्न गरेकी थिइन्। भुसालले संघीय सरकारले नीतिगत निर्णय गर्ने र कारागारको सबै व्यवस्थापन प्रदेशले गर्ने गरी जान सकिने नत्र संघ मातहत मात्रै राख्नुपर्ने सुझाव दिएकी थिइन्। अर्का सांसद लालबाबु पण्डितले संघीय र प्रदेश कारागार छुट्ट्याउँदा त्यसको मापदण्डबारे प्रश्न तेस्र्याएका थिए। जवाफमा गृहमन्त्री थापाले संविधान र संविधान जारी भएपछि बनेका ऐन कानुनमा प्रादेशिक कारागार रहने कल्पना गरिएअनुसार नै संघ र प्रदेशमा कारागारको जिम्मेवारी बाँडफाँड हुनुपर्ने बताएका थिए। संघले मात्रै कारागार हेर्ने हो भने संविधान संशोधन गर्नुपर्ने उनको भनाइ थियो।"
धुम्बाराहीमा कडा सुरक्षा घेराबीच स्थायी कमिटी बैठक जारी : प्रधानमन्त्री ओली अनुपस्थित,काठमाडौं : सत्तारुढ नेपाल कम्युनिस्ट पार्टी (नेकपा) को स्थायी कमिटी बैठक पार्टी केन्द्रीय कार्यालय धुम्बराहीमा सुरु भएको छ। धुम्बराहीमा कडा सुरक्षाका साथ बैठक सुरु भएको हो। बैठक प्रारम्भ हुँदासम्म प्रधानमन्त्री एवम् नेकपाका अध्यक्ष केपी ओली उपस्थित भएका छैनन् । शनिबार बालुवाटारमा बसेको सचिवालय बैठकले पार्टी मुख्यालयमा स्थायी कमिटी बैठक बस्ने निर्णय गरेको थियो । बैठकमा यसअघि सचिवालय बैठकमा कात्तिक २८ गते कार्यकारी अध्यक्ष पुष्पकमल दाहाल प्रचण्ड र पार्टी अध्यक्ष एवम् प्रधानमन्त्री केपी ओलीले मंसिर १३ गतेको बैठकमा पेश गरेको राजनीतिक प्रतिवेदन पेश हुने तयारी छ । स्थायी कमिटी सदस्यलाई प्रधानमन्त्री ओली र अध्यक्ष प्रचण्डले सचिवालय बैठकमा पेश गरेका दस्तावेज अध्ययनका लागि दिने कार्यसूची अनुसार आजको बैठक सुरु भएको हो । बैठकमा प्रधानमन्त्री अनुपस्थित भएपछि बैठक कसरी सञ्चालन हुन्छ भनेर सहजै अनुमान भने गर्न सकिएको छैन । नेकपा विवाद स्थायी समितिमा
नेकपा स्थायी कमिटी बैठक मंसिर २८ सम्म स्थगित : केन्द्रीय समिति बैठक पुस ५ गतेलाई सर्यो,काठमाडौं : सत्तारुढ नेपाल कम्युनिस्ट पार्टी (नेकपा) स्थायी कमिटी बैठक सात दिनलाई स्थगित गर्दै सम्पन्न भएको छ। अर्को बैठक मंसिर २८ गते बस्नेगरी आजको बैठक सम्पन्न भएको प्रवक्ता नारायणकाजी श्रेष्ठले जानकारी दिए। बैठकमा सबै स्थायी कमिटी सदस्यलाई अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डले पेश गरेका प्रतिवेदन र पत्र अध्ययनका लागि वितरण गरिएको छ। स्थायी कमिटी बैठक लम्बिने देखिएपछि २५ गतेका लागि बोलाइएको केन्द्रीय समिति बैठक पुस ५ गतेको लागि सार्ने निर्णयसमेत बैठकले गरेको प्रवक्ता श्रेष्ठले बताए। आइतबारको बैठकमा एक पत्र पठाउँदै अध्यक्ष ओली भने अनुपस्थित भएका हुन्। ओलीको पत्रमा अध्यक्ष प्रचण्डले कात्तिक २८ गते सचिवालय बैठकमा पेश गरेको राजनीतिक प्रतिवेदन फिर्ता हुनुपर्ने अडान राखेका छन्।
बार भवनले निम्त्याएको वार !,"पोखरा : सामान्यतयाः कानुन व्यवसायी र न्यायाधीशको भेट इजलासमा हुन्छ। कानुन व्यवसायीहरुले मुद्दामा बहस गर्छन्, तर्कवितर्क राख्छन्। कास्की जिल्ला अदालतमा आइतबारको दृश्य भिन्न थियो। एकापट्टि न्यायाधीश र सामन्नेमा कानुन व्यवसायी थिए। तर्कवितर्क र विचार पनि पेस भए। छलफल र बहसको मुद्दा थियो, बार एसोसिएसनको भवन र अदालतले आफ्नो जमिनमा निर्माण थालेको कम्पाउन्ड वाल। कानुन व्यवसायीहरु कास्की जिल्ला अदालत बार एसोसिएसन भवन अदालतको कम्पाउन्ड वालले घेरिने भो भन्ने तर्कवितर्क प्रस्तुत गर्दै थिए। जिल्ला न्यायाधीश श्रीकृष्ण भट्टराईसहित न्यायाधीशहरु तेजेन्द्र सापकोटा, नारायण पौडेल, देवप्रसाद योगी र आनन्द श्रेष्ठले व्यवसायीका कुरा सुने। तर इजलासमा जस्तो गरी न्यायाधीशहरुबाट आदेश, निर्णय वा फैसला आउने कुरा थिएन, न्यायाधीश भट्टराईको च्याम्बरमा भएको छलफलमा न्यायाधीशहरुले पनि आफ्ना धारणाहरु राखे। बारको निकासै छेकिने र पिँढीमै ढेपेर अदालतले लगाउन थालेको पर्खाल निर्माण रोक्न वकिलहरुले माग गरे। बार एसोसिएसनले अदालतबाटै भोगाधिकार पाएको जमिनमा भवन बनाएको छ। जुन, उद्घाटनको तयारीमा पनि छ। अदालतले पनि आफ्नै जमिन घेराबन्दी गरी सुरक्षित गर्न कम्पाउन्ड वाल निर्माण थालेको हो। कानुन व्यवसायीले अदालतको पर्खाल निर्माणले बार भवनको सौन्दर्य हराउनेदेखि बलेनी पानी पर्खालमा परी असर गर्ने र कानुन व्यवसायीलाई आफ्नो भवनमा आउजाऊ गर्न पनि अप्ठेरो पर्ने तर्क गरे। वरिष्ठ अधिवक्ता कृष्ण थापाले सहमतिकै आधारमा बारको भवन बनेको हुँदा पर्खाल घेराबन्दी गरी छेक्न नहुने धारणा राखे। कास्की बारका अध्यक्ष मुक्तिनाथ सापकोटाले अदालत र बारबीच टसल अदालतले गरेको बताए। अदालतलाई बलियो बनाउने बारले हो, बारलाई पर्खाल लगाएर छुट्ट्याउनु हुँदैन, उनले भने। भोगाधिकार दिएको ४ आना। तर मापदण्डसमेत गरी अदालतको ८ आनाभन्दा बढी जमिन घट्यो। बाँकी जमिनमा अदालतले कम्पाउन्ड लगाउँदा कानुन व्यवसायी भन्छन् बार भवनको निकास छेकियो। अर्का कानुन व्यवसायी शुकदेव गौतमले आँगनका लागि अदालतकै जमिन प्रयोग गर्ने समझदारीअनुसार भवन बनेको सुनाए। वरिष्ठ अधिवक्ता तीलक पराजुलीले अदालतको संरचना सुरक्षा हुने गरी बन्दोबस्ती हुने गरी काम गर्नुपर्ने बताए। अधिवक्ता सुरेन्द्र थापामगरले भने, निकास बन्द भएका ठाउँमा पनि निकास खोल्ने आदेश श्रीमान्हरुबाटै आउँछ, यहाँ पनि निकास खोलौं। वरिष्ठ अधिवक्तात्रय कृष्ण गुरुङ, हरिप्रसाद सुवेदी र पदमपाणि देवकोटासहित अधिवक्ताहरु रामचन्द्र त्रिपाठी, गोविन्द पौडेल, हेमराज बराल, इन्द्र बराल, फणीन्द्र कोइराला लगायतले बारको भवनलाई निकास चाहिने बताएका थिए। जिल्ला न्यायाधीश श्रीकृष्ण भट्टराईले भने पर्खाल लगाउन रोक्ने अधिकार आफूलाई नभएको सुनाए। त्यस्तो अख्तियारी हामीसँग छैन, उनले भने। पुरानै योजना र प्राप्त बजेटअनुसारै पर्खाल निर्माणको काम भएको उनले सुनाए। बार भवनको मूलगेट केदारेश्वर मन्दिरतिर फर्काएर बनाउनुपर्नेमा त्यस्तो नभएको भनाइ पनि उनले राखे। मूलगेट अन्त बनाए पनि कानुन व्यवसायीहरु अदालत प्रवेश गर्ने पहुँच मार्ग भने दिइने उनले सुनाए। पर्खाल निर्माण गरे पनि पहुँचद्वार (एक्सेसगेट) पक्कै बन्ने उनको भनाइ थियो। अदालतका अधिकृत नील पनेरुका अनुसार २०७४ मंसिर २४ गते बारले भवन निर्माणका लागि ४ आना जमिनको भोगाधिकार पाएको हो। तर त्यो सबै जमिनभरि बारले भवन निर्माण गर्दा मापदण्डसमेत गरी अदालतको ८ आना ३ पैसा २ दाम जमिन कम भएको छ। यसै पनि धेरै क्षेत्रफल बारले ओगेटेको अवस्थामा बाँकी जमिनमा पर्खाल लगाउनु स्वाभाविक हुने अदालतको भनाइ छ। अदालतले निर्माण गरेको पर्खालले बार भवनको निकासै रोकिने भन्दै कानुन व्यवसायी असन्तुष्टि व्यक्त गर्दै थिए। बार भवनको मूलढोका तीनतिरका बाटातिर नफर्किई अदालतपट्टि फर्किएको छ। बार भवन प्रवेश गर्न मूल सडकतिर गेटसमेत छैन, अदालतकै आवासका लागि बनाइएको गेटमा भर पर्ने अवस्था छ। जब अदालतले आफ्नो जमिनको पर्खाल घेराबन्दी गर्ने योजना र बजेट कार्यान्वयन गर्न थाल्यो, बारलाई फसाद पर्यो। यही चिन्ता र आपत्ति प्रकट गर्दै बार भवनअघि आइतबार जुटेका कानुन व्यवसायीले जिल्ला न्यायाधीश श्रीकृष्ण भट्टराईसँगै भेट गरेका हुन्। दुवै पक्षको छलफलपछि उक्त बैठकले अदालतको जमिन पर्खाल घेराबन्दी गर्ने तर साढे २ फिटमात्रै अग्लो पक्की पर्खाल बनाई त्यसमाथि तारबार लगाउने सहमति गरेको थियो। त्यसो गर्दा बार भवनमा उज्यालो पनि नछेकिनेमा दुवै पक्ष सहमत भएका थिए। भेलाले बार भवनको मुख्य प्रवेशद्वार भने मूल सडकतिरै हुनुपर्ने निष्कर्ष पनि निकालेको थियो। यसअघि सर्वोच्च अदालतका न्यायाधीश प्रकाशमान सिंह राउत र रजिस्ट्रार लालबहादुर कुँवरको टोलीले समेत जिल्ला अदालतको पर्खाल निर्माण तथा बार भवनको स्थलगत अवलोकन गरेको थियो। त्यसबेला रजिस्ट्रार राउतले अदालतको जमिन नछोडिकन पर्खाल लगाउनुपर्ने बताएका थिए। नवनिर्मित नेपाल बार एसोसियन कास्कीको भवनमा त्रुटिबस बारको सट्टा वार (युद्ध) उल्लेख गर्दै कास्की जिल्ला अदालत वार एशोसिएसन लेखिएको छ। आइतबारको भेलामा एक सहभागीले ठट्टा पनि गरे, बारको ठाउँमा वार लेखेको त वारै हुन पो रहेछ।"
ऐन मिचेरै अघि बढे मध्यपुर थिमि नगरपालिकाका मेयर श्रेष्ठ,"भक्तपुर : भक्तपुरको मध्यपुर थिमि नगरपालिकामा कार्तिक ७ गतेदेखिको डेडलक (गतिरोध) कायमै रहेको छ। मेयर मदनसुन्दर श्रेष्ठ र प्रमुख प्रशासकीय अधिकृत उद्धवप्रसाद रिजालबीच भएको विवाद उत्कर्षमा पुगेपछि कार्तिक ७ गतेदेखि मध्यपुर थिमि नपा डेडलकको अवस्थामा रहँदै आएको हो। मेयर श्रेष्ठले प्रमुख प्रशासकीय अधिकृत रिजाललाई मन्त्रालय फिर्ता पठाएको भन्दै पत्रकार सम्मेलनमार्फत सार्वजनिक गरेपछि नपामा डेडलकको अवस्था आएको हो। जुन डेडलक अहिलेसम्म अन्त्य हुन सकेको छैन। मेयर श्रेष्ठले मन्त्रालय फिर्ता पठाएको दावी गरे नपामा प्रमुख प्रशासकीय अधिकृत रिजाल नै बहालवाला छन्। उनलाई फिर्ता गर्न नगर कार्यपालिकाको बहुमतको बैठकले समेत सहमति दिइसकेको छ तर मन्त्रालयले रिजाललाई फिर्ता लिएर नयाँ प्रमुख प्रशासकीय अधिकृत नपठाउँदा नपा डेडलकको अवस्थामा रहँदै आएको छ। मन्त्रालय पटकपटक धाउँदा पनि नयाँ प्रमुख प्रशासकीय अधिकृत पाउन नसकिएपछि मेयर श्रेष्ठ स्थानीय तह सञ्चालन ऐन २०७४ मिचेर अघि बढ्न थालेका छन्। ऐनले नक्सापास गर्ने अधिकार प्रमुख प्रशासकीय अधिकृतलाई दिएको छ तर मेयर श्रेष्ठले ऐनले प्रमुख प्रशासकीय अधिकृतले गर्ने भनी प्रस्ट किटान गरेको नक्सापाससम्बन्धी काम आफैले गरेका हुन्। उनले मंसिर १७ गते बुधबारबाट नक्सपासमा हस्ताक्षर गरेको नपाको नक्सा शाखाले जनाएको छ। जसअनुसार बुधबार ५ वटा नक्सापास गरेका मेयर श्रेष्ठले बिहीबार ५ र शुक्रबार १० वटा नक्सापासमा हस्ताक्षर गरेको शाखाले बताएको छ। शाखाका अनुसार आइतबार भने १७ वटा नक्सापासमा मेयर श्रेष्ठले हस्ताक्षर गरेका छन्। ऐनविपरीत मेयर श्रेष्ठले अनलाइन नक्सापास ईबीपीएस प्रणालीबाट प्रमुख प्रशासकीय अधिकृतको युजर नेम र पासवर्ड हटाउन लगाएर आफ्नो युजर नेम र पासवर्ड राख्न लगाएका थिए। मेयर श्रेष्ठले सदर गरेको पास गरेको नक्साको हार्डकपी भने नक्सावालालाई दिइसकेको छैन तर नक्सापासवापतको शुल्क भने धमाधम उठाइएको छ। नपाका प्रवक्ता एवं वडा नं २ का अध्यक्ष राम थापामगरले नगर कार्यपालिकालाई जानकारी नै नदिई मेयर श्रेष्ठले नक्सापास गर्न थालेको जानकारी दिए। उनले नगर कार्यपालिकाको जानकारी तथा स्वीकृतिबेगर गरिएको नक्सापाससम्बन्धी कानुनी अड्चन वा समस्या आएको त्यसको जिम्मेवारी मेयर श्रेष्ठ स्वयम्ले नै लिनुपर्ने स्पष्ट पारे। नगर कार्यपालिकालाई जानकारी नै नदिई मेयरज्यूले धमाधम नक्सापास गर्न थाल्नुभएको छ, प्रवक्ता थापामगरले भने, यसबाट भोलि कुनै कानुनी अड्चन आए उहाँ स्वयम् जिम्मेवार हुनुहुनेछ। नगर कार्यपालिकाले त्यसको कुनै जिम्मेवारी लिँदैन। मेयर श्रेष्ठले नक्सापास गरे पनि नक्सावालालाई दिनुपर्ने हार्डकपी पनि बाहिर नल्याएको उनले जानकारी दिए। नपाको प्रशासन स्रोतले भने बहालवाला प्रमुख प्रशासकीय अधिकृतलाई काम गर्न नदिएको तथा नयाँ नआइसकेको हुँदा नपा आर्थिक संकटबाट गुज्रिरहेको छ। नपाको दैनिक काम कारबाही प्रभावित हुँदै आएको छ। दसैंअघि वितरण गरिसक्नुपर्ने ज्येष्ठ नागरिक, एकल महिला तथा अपांगता भएका व्यक्तिहरुको सामाजिक सुरक्षाभत्ता वितरण गर्न सकिएको छैन। नपाका कर्मचारीहरुको तलबभत्ता रोकिएको छ। जनप्रतिनिधिहरुकै पारिश्रमिक तथा तलबभत्ता वितरण ठप्प छ। नक्सापास प्रक्रियासमेत अवरुद्ध भएको थियो जुन मेयर श्रेष्ठले ऐन मिचेरै प्रमुख प्रशासकीय अधिकृतले गर्नुपर्ने काम आफै गर्न थालेका छन्। कोरोना भाइरस संक्रमण नियन्त्रण तथा व्यवस्थापन गर्न खटिएका चिकित्सक तथा स्वास्थ्यकर्मी कर्मचारीहरुको तलबभत्ता रोकिएको छ। अस्पताल र स्वास्थ्य चौकीलाई आवश्यक औषधि तथा उपकरण खरिद गरेर दिन सकिएको छैन। नपाले सञ्चालन गरेका जग्गा एकीकरण आयोजनाले सर्वसाधारणले रकम भुक्तानी गरे पनि जग्गा पास गरेर दिन सकेको छैन। अघिल्लो नगरसभाले पास गरेका विकास निर्माणका योजना सञ्चालन गर्न सम्झौता तथा टेन्डर प्रक्रिया अघि बढाउन सकेको छैन। डेढ महिनाभन्दा बढीदेखि नपा डेडलकको अवस्थामा रहे पनि नगर कार्यपालिका बैठक बसेर त्यसको अन्त्यको लागि कुनै चासो दिइएको छैन। नपाकी उपमेयर अञ्जनादेवी मधिकर्मीसहित ८ जना सदस्यले कार्यपालिकाको बैठक बोलाउन माग गर्दा पनि मेयर श्रेष्ठबाट सुनुवाइ नभएको प्रवक्ता थापामगरले बताए। आफूहरुको मागअनुसार कार्यपालिका बैठक नबोलाएको भन्दै प्रवक्ता थापामगरले आइतबार एक प्रेस विज्ञप्ति नै जारी गरेका छन्। विज्ञप्तिमा नपाको गतिरोध अन्त्य गर्न कार्यपालिकाको बैठक बोलाउन माग गर्दा पनि कुनै सुनुवाइ नभएको उल्लेख गरिएको छ। प्रवक्ता थापामगरले डेढ महिनादेखि जारी नपाको डेडलकको जिम्मेवार मेयर श्रेष्ठ रहेको औंल्याएका छन्। के थियो डेडलकको कारण ? मध्यपुर थिमि नगरपालिकाका मेयर श्रेष्ठ र प्रमुख प्रशासकीय अधिकृत रिजालबीच विवाद हुनुको मुख्य कारण थियो, नपासँग सम्झौताविनै मेयर श्रेष्ठको मौखिक आदेशमा गठन भएका नक्कली उपभोक्ता समिति ले काम गर्नु। यी नक्कली उपभोक्ता समितिलाई भुक्तानी दिन दबाब दिएपछि मेयर श्रेष्ठ र प्रमुख प्रशासकीय अधिकृत रिजालबीच विवाद भएको थियो। जुन विवाद उत्कर्षमा पुगेपछि नपामा गतिरोध उत्पन्न भएको थियो। मेयर श्रेष्ठले आफ्नो मौखिक आदशेमा गठन भएर काम गरेका सातवटा योजनाको करिब ७ करोड रुपैयाँ भुक्तानी दिन प्रमुख प्रशासकीय अधिकृत रिजाललाई दबाब दिएका थिए। आफ्नो दबाब नमानेपछि मेयर श्रेष्ठले रिजाललाई मन्त्रालय फिर्ता पठाएको भन्दै कातिृक ७ गते पत्रकार सम्मेलनमार्फत सार्वजनिक गरे। उनले रिजाललाई नपामा उपस्थित भएर काम गर्न नसकिने अवस्था सिर्जना गरे। नपाको कुनै पनि कागजात तथा निर्णयमा रिजाललाई सहभागी र हस्ताक्षर नगराउन मेयर श्रेष्ठले शाखा अधिकृतहरुको बैठकै गरेर मौखिक आदेश दिए। मेयर श्रेष्ठले अनलाइन नक्सापास प्रणालीबाट प्रमुख प्रशासकीय अधिकृत रिजालको युजर नेम र पासवर्ड नै हटाउन लगाए। पछि रिजालको ठाउँमा आफ्नो युजर नेम र पासवर्ड राखे। रिजाललाई मन्त्रालय फिर्ता पठाएको भनिए पनि मध्यपुर थिमिबाट रिजालको सरुवा भएको छैन। जसको कारण मन्त्रालयले मध्यपुर थिमिमा नयाँ प्रमुख प्रशासकीय अधिकृत पठाउने कुरै भएन। मध्यपुर थिमि नपाबाट ३ वर्षभित्र ४ जना प्रमुख प्रशासकीय अधिकृतलाई एउटै कारण मेयरसँग जोरी खोजेको भन्दै फिर्ता गरेपछि पछिल्लो समय मन्त्रालयले अडान लिँदै आएको छ। मन्त्रालयले बहालवाला प्रमुख प्रशासकीय अधिकृत रिजालबाटै काम लेओस् भन्ने चाहिरहेको छ तर मेयर श्रेष्ठ र बहुमत कार्यपालिका सदस्य रिजालबाट काम लिने पक्षमै छैनन्। रिजालले भने मेयर श्रेष्ठ र कार्यपालिकाले सहज गरिदिए अझै नपामा आएर काम गर्न तयार रहेको बताउँदै आएका छन्। उनले नपाको डेडलकको कारण रोकिएको सामाजिक सुरक्षाभत्ता, कर्मचारी तथा जनप्रतिनिधिहरुको तलब, पारिश्रमिक र भत्ता निकासा गर्ने, नक्सापास प्रक्रिया सुचारु गर्ने बताउँदै आएका छन्।"
प्रमुख जिल्ला अधिकारीको नाममा मानव अधिकार आयोगमा उजुरी,"जुम्ला : जुम्लाको चन्दननाथ नगरपलिका वडा नम्बर ७ का नरेन्द्र महतले राष्ट्रिय मानव अधिकार आयोग जुम्लामा जुम्लाका प्रमुख जिल्ला अधिकारी भुपेन्द्र थपाविरुद्घ उजुरी दर्ता भएको छ। प्रमुख जिल्ला अधिकारीले व्यक्तिगत रिस साट्न स्थनीयको घर छापा मार्न लगाएको भन्दै उजुरी परेको हो। घटनालाई लिएर स्थानीय पनि आन्दोलित भएका छन्। चन्दननाथ नगरपालिका७, माथि महतगाउँ जुम्ला निवासी नरेन्द्र महत र नन्दालक्ष्मी महतको घरमा गत १३ गते राति एक्कासी प्रमुख जिल्ला अधिकारी भुपेन्द्र थापाको निर्देशनमा प्रहरीले छापा मारेको थियो। नाम बिनाको पुर्जी जारी गरेर भएको खानतलासीले घरका सदस्य, छिमेकी, बालबालिका र आफन्तलाई पर्न गएको मनोवैज्ञानिक असर परेको स्थानीय नरेद्र महतले जानकारी दिए । यस सम्बन्धमा उजुरी महत परिवारले राष्ट्रिय मानव अधिकार आयोग कर्णाली प्रदेश कार्यालय जुम्लामा १५ गते दर्ता मा गराएका हुन् । यता डीएसपी माधवराज काफ्लेका अनुसार फरारको सूचीमा रहेका केही व्यक्तिहरु लुकेर बसेको भन्ने गोप्य सूचनाका आधारमा प्रहरीले छापा मारेको बताएका छन्। उनले यो घटनामा कुनै स्वार्थ नजोडिएको बताएक। राष्ट्रिय मानव अधिकार आयोगले भने यसबारेमा अनुसन्धान भइरहेकोले बताएको छ।"
"डोटीमा जिप दुर्घटना, सरकारी कर्मचारीसहित ३ को मृत्यु","डोटी : डोटीको बोटगान फुड्सिल गाँउपालिकामा जिप दुर्घटना हुँदा दुई सरकारी कर्मचारीसहित तीन जनाको मृत्यु भएको छ भने पाँच जना घाइते भएका छन्। डोटीको दिपायलबाट चवराचौताराका लागि छुटेको मे १ च ५५० नम्बरको जिप सोही गाउँपालिकाको वडा नं ७ मा दुर्घटना भएको प्रहरीले जनाएको छ। दुर्घटनामा परी पीर बोगटान फुड्सिल गाउँपालिका वडा नं ७ चवराचौतारामा वडा सचिव २८ वर्षीय नायबसुब्बा मञ्जु त्रिपाठी र उनकी सासूआमाको मृत्यु भएको हो। त्यस्तै ग्रामीण जलस्रोत व्यवस्थापन परियोजनामा कार्यरत केआईसिंह गाउँपालिका वडा नं ४ चनेकेसैन निवासी कृषि प्राविधिक हरि भट्टको मृत्यु भएको जिल्ला प्रहरी कार्यालय डोटीका प्रहरी नायब उपरीक्षक इन्द्रबहादुर मल्लले बताए। घाइते हुनेहरूमा मृतक त्रिपाठीकी ३ वर्षीय छोरा, ग्लोबल आईएमई बैँकमा कार्यरत सुरक्षा गार्ड टिकाराम गिरी तथा उनकी श्रीमती खेमा गिरी रहेका छन्। त्यस्तै खत्याडी माध्यामिक विद्यालयका शिक्षक हेमन्त भट्ट र चालक कैलाश बम घाइते भएका हुन्। कच्ची सड्कमा जिप भीरबाट करिब २०० मिटर तल खसेको बताइएको छ। राति करिब एक बजे जिप दुर्घटना भएको प्रहरीले जनाएको छ। घाइतेहरुको उपचारका लागि दिपायल ल्याइँदै गरेको प्रहरीले जानकारी दिएको छ।"
दुर्घटना गराएर छोरी मारेको भन्दै आमाले दिइन् किटानी जोहरी !,"भक्तपुर : भक्तपुरकाठमाडौं ६ लेन सडकअन्तर्गत मध्यपुर थिमि नगरपालिका ३ कौशलटारमा आइतबार बिहानै भएको सडक दुर्घटनामा परी छोरीको मृत्युविरुद्ध आमाले किटानी जाहेरी दिएकी छन्। उक्त दुर्घटनामा एक महिलाको मृत्यु हुँदा अरु तीन पुरुष घाइते भएका थिए। भक्तपुरबाट काठमाडौंतर्फ गइरहेको बा ८ च ४७५६ नम्बरको कार आइतबार बिहानै दुर्घटना भएको थियो। दुर्घटनामा काठमाडौं महानगरपालिका ४ धुम्बाराही पीपलबोट बस्ने ३० वर्षीया रीया श्रेष्ठको मृत्यु भएको थियो। महानगरीय प्रहरी परिसर भक्तपुरका अनुसार कारका चालक भक्तपुरको मध्यपुर थिमि नगरपालिका १ लोकन्थली बस्ने २६ वर्षीय रञ्जित कार्की भने सामान्य घाइते भएका छन्। त्यस्तै कारको पछाडि सीटमा बस्ने मध्यपुर थिमि नगरपालिका ५ राधेराधे बस्ने २६ वर्षीय विजय देउजा र सूर्यविनायक नगरपालिका ४ गाम्चा दधिकोट बस्ने २७ वर्षीय सुदीप थापा पनि सामान्य घाइते भएको परिसरले जनाएको छ। कारका चालक कार्कीसहित अन्य दुई जना भने सामान्य घाइते हुने तर रीयाको मात्रै मृत्यु भएपछि उनकी आमा सम्झना श्रेष्ठले महानगरीय प्रहरी वृत्त ठिमीमा चालक कार्कीविरुद्ध किटानी जोहरी दिएकी हुन्। जोहेरीमा आमा सम्झनाले घटनाको सूक्ष्म अनुसन्धान गरी यथार्थ बाहिर ल्याउन आग्रह गरेको भक्तपुर प्रहरी प्रमुख प्रहरी उपरीक्षक तारादेवी थापाले जानकारी दिइन्। उनले घटनाको अनुसन्धान अघि बढिसकेको बताइन्। घटनामा संलग्न चालक कार्कीलाई प्रहरीले नियन्त्रणमा लिइसकेको छ। चालक कार्कीले कार तीव्र गतिमा रहेको बताएको प्रहरी उपरीक्षक थापाले बताइन्। कार ११०११५ को स्पीडमा थियो, चालक कार्कीले बयान उद्धृत गर्दै उनले भनिन्, कौशलटार पुग्न लाग्दा गाईको बाच्छाले बाटो काटेकोले उसलाई बचाउन खोज्दा दुर्घटना भयो। तीव्र गतिको कार अनियन्त्रित भएर सडकबीचको फलामे रेलिङ नाघेर अर्को साइडको लेनमा पल्टिन पुगेको थियो। दुर्घटनामा कारको एकापट्टि भाग पूर्ण क्षतिग्रस्त भएको छ। दुर्घटनामा परी रीयाको घटनास्थलमै मृत्यु भएको थियो। मृतक रीयालाई छाडेर चालक कार्कीसँगै तीनै जना भागेका थिए। पछि चालकसहित सबै प्रहरी सम्पर्कमा आएको प्रहरीले बताएको छ। महानगरीय प्रहरी परिसर भक्तपुरका अनुसार दुर्घटना भएको खबर प्राप्त हुनासाथ कौशलटारमा खटिएको प्रहरी टोली र महानगरीय प्रहरी वृत्त ठिमीको प्रहरी टोली घटनास्थल पुगेका थिए। घटनास्थलमा कार पल्टिएर दुर्घटना भएको देखिएको र सडक किनारमा रीया अचेत अवस्थामा लडेको अवस्थामा देखिएको प्रहरीले जनाएको छ। प्रहरीले रीयालाई तत्कालै उपचारार्थ मध्यपुर अस्पताल ठिमी पुर्याएको थियो। तर अस्पतालका चिकित्सकले मृत्यु भइसकेको जानकारी दिएको भक्तपुर प्रहरीले जनाएको छ। प्रहरी नियन्त्रणमा आएका चालक कार्कीले आफूहरु रीयालाई घर पुर्याउन कारमा जाँदै गरेको बयान दिएका छन्। उनले बताएअनुसार आफूले कार चलाएको र अगाडिको अर्को सीटमा रीया बसेकी थिइन्। गाडी पल्टिँदा रीया बसेको तर्फको ढोकाको खापा नै उछिटिट्एको छ। चालक कार्कीले घाइते देउजा र थापालाई राधेरोधबाट साथमा ल्याएको समेत बताएको भक्तपुर प्रहरीले जनाएको छ। अनुसन्धानमा संलग्न एक प्रहरी अधिकारीले चालक कार्की र मृतक रीयाबीच आपसी चिनजान रहेको थियो। उनीहरु नगरकोटमा गएर आएको र भक्तपुरको राधेराधे पुगेपछि चालक कार्कीले आफ्ना दुई साथी देउजा र थापालाई पिक गरेको ती प्रहरी अधिकारी बताउँछन्।"
डोटी जिप दुर्घटनामा मृत्यु हुनेको संख्या चार पुग्यो (अपडेट),"डोटी : डोटीको बोगटान फुड्सिल गाँउपालिकामा भएको जिप दुर्घटनामा मृत्यु हुनेको संख्या चार पुगेको छ। मृतक मुञ्जु त्रिपाठीकी घाइते ३ वर्षीय छोराको उपचारका लागि बाटोमा लैजाँदै गर्दा मृत्यु भएको हो। उनको उपचारार्थ दिपायल लैजाँदै गर्दा मृत्यु भएको बोगटान फुड्सिल गाउँपालिकाकी उपाध्यक्ष भगवती बमले जानकारी दिएकी छन्। उपचारका लागि उपाध्यक्ष बमले बच्चालाई काखमा राखेर ल्याउँदै गर्दा बाटोमै ज्यान गएको हो। मृतक त्रिपाठी, उनका छोरा र उनकी सासुआमा एकै घरका हुन्। उनीहरुको घर बैतडी जिल्ला रहेको जनाइएको छ। कच्ची सडकमा जिप भीरबाट करिब २०० मिटर तल खसेको प्रहरीले जनाएको छ। रा िकरिब एक बजे जिप दुर्घटना भएको थियो। अन्य घाइतेहरूको उपचारका लागि दिपायलतर्फ ल्याइँदै गरेको प्रहरीले जनाएको छ।"
"अछाममा कोरोना संक्रमण दर बढ्दै, मंगलसेन नगरपालिका सिल","अछाम : अछाममा कोरोना संक्रमणको दर बढ्दै गएको छ। तीन दिनको अवधिमा जिल्लामा संक्रमितको संख्या १०६ पुगेको छ। कमलबजार प्रयोगशाला भएको परीक्षणमा १९ गते मात्रै जिल्लामा सबैभन्दा बढी ४१ जनामा कोरोना संक्रमण देखिएको थियो भने २० गते ३७ जनामा संक्रमण पुष्टि भएको थियो। त्यसैगरी २१ गते आइतबार २८ जना संक्रमित थपिएका छन्। आज कमलबजार प्रयोगशालामा गरिएको परीक्षणमा २९ जनामा कोरोना पुष्टि भएको छ। २९ जना मध्ये अछामका २८ जना र एक जना टिकापुर नगरपालिकाका रहेका प्रयोगशालाले जनाएको छ। मंगलसेन नगरपालिकाका कर्मचारीमा समेत संक्रमण देखिएपछि नगरपालिका २० गतेदेखि एक हप्ताका लागि सिल गरिएको छ। नगरभित्र अस्वभाविक रुपले संक्रमण दर बढ्दै गएको भन्दै सिल गरेको बिज्ञप्ती मार्फत जानकारी गराएको छ। नगरपालिकामा संक्रमितको संख्या २७५ पुगेको छ। आज थपिएका सक्रमित कमलजार नगरपालिकाका २ महिला ७ जना पुरुष, टिकापुर नगरपालिका १ जना पुरुष, साँफेबगर नगरपालिकाका २ जना पुरुष, पञ्चदेवल बिनायक नगरपालिका २ महिला र एक पुरुष, तुर्माखाद गाउँपालिका एक महिला र दुई पुरुष र मंगलसेन नगरपालिकाका ४ महिला ७ पुरुषमा संक्रमण पुष्टि भएको प्रयोगशालामा सुचना अधिकारी टेकबहादुर विष्टले जानकारी दिए। योसँगै अछाममा कोरोना संक्रमितको संख्या १३ सय २८ पुगेको छ। निको हुनेको संख्या ११ सय ५५ रहेको छ। भने ४ जनाको मृत्यु भइसकेको छ। स्वास्थ कार्यालयका अनुसार जिल्लामा अहिलेसम्म ११ हजार १ सय २० जनाको कोरोना परीक्षण गरिएको छ।"
गोदाम भाडामा लिएर तस्करी,"विराटनगर : कोरोना कहरका कारण नेपालभारत सीमा नाका बन्द भएको लामो समय भइसक्यो। आवतजावत बन्द गर्दै दुई देशीय सीमा सिल गरिएको छ। तर पनि अवैध रुपमा हुने आयात, निर्यात रोकिएको छैन। तस्करीमा संलग्न गिरोहले सुरक्षाकर्मीलाई छल्दै नेपालबाट भारत र भारतबाट नेपालतर्फ सामानको तस्करी गरिरहेका छन्। पछिल्लो एउटा घटनाले विराटनगरमा गोदाम नै भाडामा लिएर तस्करी धन्दा चलाउने गरिएको पुष्टि गर्छ। विराटनगर महानगरपालिका११ का २६ वर्षीय जितेन्द्र भगतले गोदाम भाडामा लिएर चिनी, खैनी, चकलेट, मच्छड धुप लगायतका सामानको तस्करी गरिरहेको खुलेको हो। भगत विराटनगरमा किराना पसल सञ्चालन गरेर बसेका व्यापारी हुन्। पसल सञ्चालन गरेर बसेका उनले भारतबाट अवैध रुपमा सामान भित्राउँदै गोदाममा स्टकगरेर बिक्री गर्ने गरेको पाइएको मोरङ प्रहरीका प्रवक्ता डीएसपी मानबहादुर राईले बताए। भन्सार छली गरेर सामान ल्याउँदै भाडाको गोदाममा भण्डारण गरेर किराना पसलमार्फत बिक्री गर्ने र अन्यत्रसम्म पुर्याउने गरेको पाइएपछि भगतलाई पक्राउ गरिएको उनको भनाइ छ। राईका अनुसार भाडाको गोदाममा प्रहरीले छापा हान्दा तस्करी गरेर अवैध रुपमा भारतबाट नेपाल ल्याएपछि भण्डारण गरिएको अवस्थामा सामानहरु पनि फेला परेका छन्। मोरङ प्रहरी प्रमुख एसपी सन्तोष खड्काका अनुसार आफ्नै घरमा किराना पसल चलाइरहेका भगतले विराटनगर६ का सञ्जित साहको घरको कोठा भाडामा लिएर तस्करीका सामान भण्डारण गर्ने गरेको पाइएको छ। विराटनगर वडा नम्बर ११ र ६ को सीमानामा सडक पर्छ। भगतले सञ्चालन गरेको पसल र तस्करीको सामान भण्डारण गर्न भाडामा लिएको घर सडक वारिपारि छ। विशेष सूचनाका आधारमा भगतले भाडामा लिएको गोदाममा प्रहरीले शनिबार छापा मारेको हो। त्यस क्रममा तस्करीको ४० बोरा (प्रति बोरा ५० किलो) चिनी, बलवाल खैनी ३० पोका, म्याङ्गो चकलेट, मिल्क चकलेट र मच्छड धुप बरामद गरिएको एसपी खड्काले बताए। कोरोनाका कारण दुई देशबीच अवातजावत बन्द गरिएको भए पनि सीमा क्षेत्रमा खटिएका सुरक्षाकर्मीलाई छल्दै चोर बाटोको प्रयोग गरेर भारतबाट किराना सामानको तस्करी गर्ने गरेको पाइयो, उनले भने, ती सामान भण्डारण गरेर राख्न गोदाम नै भाडामा लिएको नयाँ घटना खुलेको छ। खड्काका अनुसार तस्करी गरेर भित्र्याइएका सबै खाले सामान स्टक गर्न एक साताको प्रति बोरा ५० रुपैयाँ तिर्ने गरी कोठा भाडामा लिएको पाइएको छ। भगतले तस्करीका सामान आफ्नै पसलबाट पनि बिक्री गर्ने गरेको पाइयो, उनले भने, अधिकांश सामान माग भएका ठाउँ अर्थात गन्तव्यसम्म पुर्याउने धन्दामा पनि उनी संलग्न रहेको खुलेको छ। गोदाममा भण्डारण गरिएका सामानको खरिद बिल देखाउन नसकेपछि सामान नियन्त्रणमा लिएर भगतलाई पनि पक्राउ गर्दै आवश्यक कारबाहीका लागि आइतबार विराटनगर भन्सार कार्यालयमा बुझाइएको एसपी खड्काको भनाइ छ। उनले गोदाम सञ्चालनको अनुमति पनि नलिएको प्रहरीले जनाएको छ। गोदाममा राखिएका कुनै पनि सामानको बिल छैन, खड्काले भने, बिल देखाउन नसकेपछि तस्करीको सामान हो भन्ने प्रष्ट भएकाले कारबाहीका लागि नियन्त्रणमा लिइएको हो। यसरी अवैध रुपमा सामान ल्याउने र लैजाने गर्दै कर छली गरिरहेको घटना बाहिरिएपछि नियन्त्रणमा लिनलाई नेपालभारत सीमा क्षेत्रलाई प्रहरीको उच्च निगरानीमा राखिएको जानकारी खड्काले दिए। तस्करी नियन्त्रण गर्न प्रहरीको विशेष टोली बनाएर २४ घण्टानै सीमामा खटाइएको उनले बताए। त्यस्तै प्रहरीले शनिबार साँझ विराटनगर१६ दरैयाबाट भारतको जोगवनीदेखि ल्याइएको तस्करीका कपडा र अन्य सामान बरामद गरेको छ। अवैध रुपमा सामान फेला पारेपछि प्रहरीले नियन्त्रणमा लिएको हो। तर प्रहरीलाई देखेपछि तस्करीमा संलग्नहरु फरार भएको डीएसपी राईले बताए। उनले भने, सामान बेवारिसे अवस्थामा प्रहरीले भेटेको हो। तस्करीमा संलग्नहरु प्रहरी आएको चाल पाएर भागेको खुलेको छ। राईका अनुसार महिला, पुरुष तथा बालबालिकाले लगाउने स्वीटर, ज्याकेट, कुर्ता सरुवाल, पाइन्ट, ग्यास चुल्हो, रेगुलेटर, मिक्सचर, कुकर लगायतका सामान बरामद भएको छ। त्यस्तै प्रहरीले ६० किलो केराउ र आठ किलो सुपारी पनि नियन्त्रणमा लिएको छ। सुपारी र केराउ नेपालबाट भारत र अन्य सामान भारतबाट नेपालतर्फ तस्करी हुने गरेको राईले बताए। बरामद गरिएका सामान आवश्यक कारबाहीका लागि आइतबार विराटनगर भन्सार कार्यालयमा बुझाइएको जानकारी उनले दिए। गोदाम भाडामा लिएर सामानको तस्करी गर्ने गरेको आरोपमा पक्राउ परेका विराटनगर११ का जितेन्द्र भगत।"
"कौशल्टारमा कार दुर्घटना : एकको मृत्यु, तीन घाइते",काठमाडौं : मध्यपुरथिमि नगरपालिका३ कौशल्टारको छ लेन सडकमा भएको दुर्घटनामा एक युवतीको मृत्यु भएको छ भने अन्य तीन सामान्य घाइते भएका छन्। भक्तपुरबाट काठमाडौँतर्फ जाँदै गरेको बा८च ४७५६ नंको कार राती १२:४५ बजे कौशलटारको बीच सडकको फलामे रेलिङ भाँच्दै सडक छेउमा रहेको सिमेन्टको खम्बामा ठोकिइ पल्टिएको थियो। दुर्घटनामा कारमा सवार काठमाडौँ महानगरपालिका४ बूम्रबराही पीपलबोट बस्ने ३० वर्षीया रिया श्रेष्ठको मृत्यु भएको छ। चार जना सवार उक्त कार अनियन्त्रित भइ दुर्घटना भएको प्रहरी परिसर भक्तपुरका प्रहरी नायब उपरीक्षक दीपक गिरीले जानकारी दिए। उनले घटनाबारे जानकारी पाएलगत्तै घटनास्थल पुगेर घाइते श्रेष्ठलाई उपचारका लागि मध्यपुर अस्पताल पुर्याइएको बताए। घाइते श्रेष्ठको अस्पताल पुर्याउँदा चिकित्सकले मृत्यु भइसकेको जनाएका थिए। घटनापछि फरार रहेका कारका चालक मध्यपुरथिमि१ लोकन्थली बस्ने २६ वर्षीय रञ्जित कार्कीलाई प्रहरीले बिहान नियन्त्रणमा लिई अनुसन्धान अगाडि बढाएको उनले जानकारी दिए। सोही कारमा सवार मध्यपुरथिमि५ राधेराधे बस्ने २६ वर्षीय विजय देउजा र सूर्यविनायक नगरपालिका४ दधीकोट गाम्चा बस्ने २७ वर्षीय सुदीप थापालाई घटनाबारे प्रहरीले सोधपुछ गरिरहेको छ। दुर्घटनापछि कारमा सवार ती तीन जना नै घाइते युवतीको अवस्था हेरेर मृत्यु भएको भन्दै छाडेर फरार भएका थिए। प्रहरीले खोजी गर्ने क्रममा बिहानै नियन्त्रणमा लिई अनुसन्धान अगाडि बढाइएको जनाइएको छ। दुर्घटनामा कार भने पूर्ण क्षति भएको छ।
बुटवलमा कसरी भयो गैंडाको खाग तस्करसँग प्रहरीको जम्काभेट ?,"बुटवल : पश्चिम नेपालका तीनजना र काठमाडौं ठेगाना भएका एक जनासहित शनिबार साँझ सात बजेतिर बुटवलको सुख्खानगरस्थित न्यु कलश होटलमा बास बस्न आए । सामान्य झोला बोकेका उनीहरुले एउटा कोठा लिए । त्यो थियो कोठा नम्बर १०५ । कोठा नम्बर १०५ को भित्र ठूलै कारोबार थियो । त्यो कारोबारको वस्तु थियो, गैंडाको खाग (सिङ) । शंकास्पद व्यक्तिहरु होटलमा बस्न आएको खबर प्रहरीले पाइसकेको थियो । खाग नै छ भन्ने एकिन थिएन । रातभर त्यही सुतेका उनीहरुमध्ये एकजना सम्भवतः खाग बोकेर काठमाडौं जाने योजनामा थिए । तर उनीहरु निस्कन नपाउदै सादा पोशाकका दुई जना प्रहरी उनीहरु सुतेको ढोका ढकढकाउन पुगे । प्रहरीलाई पक्का थियो, उनीहरु केही अवैध गतिविधि गरिरहेका छन् । प्रहरीले कोठा बाहिरबाट चुकुल लगाइदियो । रुपन्देहीका प्रहरी प्रवक्ता सत्यनारायण थापाले उनीहरुले ढोका तोढेर बाहिर निस्किदा मुडभेड भएको बताए । हाम्रा कर्मचारीले थप जनशक्ति मगाउदै गर्दा उनीहरुले ढोका तोडेर भाग्न खोज्दा मुठभेड भयो, उनले भने । तस्करकै समूहले प्रहरीबाट हतियार खोसेर प्रहरीलाई नै हान्दा उनकै समूहका राकेश न्यौपानेको चिउडोमा गोली लाग्यो । उनी होटलको गल्लीमै ढले । राकेशको ठेगाना काठमाडौं रहेको प्रहरीले बताएको छ । उनमा धेरै रक्तस्राव भयो । बुटवलमा गोली चल्यो : एकजना घाइते उनकै समूहका जाजरकोट घर भएका कर्णबहादुर राउत र सुर्खेतका भक्तबहादुर थापालाई प्रहरीले नियन्त्रणमा लिएको छ । उनकै समूहका एक जना भने फरार भएका छन् । प्रहरीले घटनामा अनुसन्धान गरिरहेको जनाएको छ । घाइतेको भैरहवास्थित युनिभर्सल मेडिकल कलेजमा उपचार भइरहेको छ । उनीहरुका साथबाट एउटा गैंडाको खाग फेला परेको छ । प्रहरीले केही दिनअघि बुटवलबाटै चितुवाको छालासहित चार जनालाई पक्राउ गरेको थियो । शनिबार मात्रै ५ ट्रक गोरु प्रहरीले नियन्त्रणमा लिएको थियो । पछिल्लो समयमा बुटवलमा तस्करी बढ्दै गरेको देखिएको छ ।"
इन्जिनियरसहित चार जनाविरुद्ध मुद्दा,"काठमाडौं : तत्कालीन जिल्ला प्राविधिक कार्यालय सप्तरीका इन्जिनियर विकास कुमार श्रेष्ठसहित ४ जनाविरुद्ध मुद्दा दायर गरिएको छ। अख्तियार दुरुपयोग अनुसन्धान आयोगले गैरकानुनी लाभ तथा नेपाल सरकारलाई हानिनोक्सानी गरी भ्रष्टाचार गरेको सम्बन्धी आरोपपत्र दायरमा उनीहरुविरुद्ध विशेष अदालतमा मुद्दा दायर गरेको हो। अख्तियारले जिल्ला खेलकुद विकास समिति, सप्तरीका तत्कालीन उपाध्यक्ष धिरेन्द्र वर्मा र प्रशासकीय अधिकृत महेन्द्र प्रसाद यादव,फुटबल खेल मैदान निर्माण उपभोक्ता समितिका अध्यक्ष बुद्धिलाल यादवलाई प्रतिवादी बनाएको छ। शम्भुनाथ नगरपालिका वडा नम्बर १ अन्तर्गत पर्ने खाँडो खोलामा खेलकुद मन्त्रालयबाट खेलकुद फिल्ड मर्मतसम्भारका लागि आएको बजेट कुनै काम नगरी उपभोक्ता समिति र प्राविधिक कर्मचारीले फर्जी बिल भरपाई पेश गरी आर्थिक अनियमितता गरेको भन्ने उजुरीको आधारमा अख्तियारले अनुसन्धान गरेको थियो। इन्जिनियर श्रेष्ठ, जिल्ला खेलकुद विकास समिति, सप्तरीका तत्कालीन उपाध्यक्ष वर्मा, तत्कालीन प्रशासकीय अधिकृत यादव र फुटबल खेल मैदान निर्माण उपभोक्ता समितिका अध्यक्ष यादवसमेतको मिलोमतो र संलग्नतामा २ लाख ७५ हजार बराबरको रकम बढी भुक्तानी लिनेरदिने गरी नेपाल सरकारलाई हानी र आफूलाई लाभ हुने कार्य गरेको हुँदा उनीविरुद्ध सजाय हुन मागदाबी लिइएको छ।"
वृक्षारोपणमा पनि लाखौँ भ्रष्टाचार !,"काठमाडौं : सप्तरी राजविराज नगरपालिकाभित्र सडकको दायाँबायाँ वृक्षारोपण गर्न छुट्याएको रकम हिनामिना भएको भन्दै नगरपालिकाका सबइन्जिनियर सत्यजीबकुमार सिंहसहित ६ जनाविरुद्ध अख्तियार दुरुपयोग अनुसन्धान आयोगले मुद्दा हालेको छ । सडकको दायाँबायाँ वृक्षारोपण गर्नको लागि निकासा भएको रकमबाट केही स्थानमा मात्र वृक्षारोपण गरी बाँकी रकम नगरपालिकाका कार्यकारी अधिकृतसमेतको मिलेमतोमा हिनामिना भएको भन्ने उजूरीको आधारमा अख्तियारले अनुसन्धान गरेको थियो । अनुसन्धान हुँदा राजविराज नगरपालिका, नगर कार्यपालिकाका सबइन्जिनियर सिंह, तत्कालीन अनुगमन तथा मूल्याङ्कन अधिकृत शीतल रिमाल र सूचना तिमल्सिना, आरके इन्जिनियरिङ्ग कन्सल्टेन्टका प्रोप्राइटर टुनालाल कर्ण, सेभ द नेपाल, राजविराजका अध्यक्ष घनश्याम झा र सेभ द नेपाल, राजविराजका कोषाध्यक्ष ललितनारायण झासमेतको मिलोमतो र संलग्नतामा वृक्षारोपणको रकम हिनामिना गरेकोले कसुरमा उनीहरुविरुद्ध सजायको मागदाबी लिइएको छ । सिंहले वृक्षारोपण कार्यको अन्तिम मूल्याङ्कनमा निर्माणस्थलमा भएको भन्दा बढी परिमाणको कार्य उल्लेख गरी तथा प्रयोग भएको तारजालीको पनि निर्धारित गुणस्तरयुक्त तथा मापदण्डबमोजिम नभएकोलाई भएको भनी भुक्तानीको लागि सिफारिस गर्ने सब इन्जिनियर सिंहविरुद्ध १७ लाख ७५ हजार बिगो कायम गरिएको छ । मूल्याङ्कन अधिकृत रिमालविरुद्ध ७ लाख ८६ हजार, मूल्याङ्कन अधिकृत सूचना तिमल्सिनाविरुद्ध ९ लाख ८९ हजार , प्रोपाइटर कर्णविरुद्ध ७ लाख ८६ हजार, सेभ द नेपाल, राजविराज र तारजालीसहित वृक्षारोपण कार्यक्रम उपभोक्ता समिति, राजविराजका अध्यक्ष झाविरुद्ध १७ लाख ७५ हजार र कोषाध्यक्ष झाविरुद्ध ७ लाख ८६ हजार विगो मागदाबी गरी विशेष अदालतमा मुद्दा दायर गरिएको छ ।"
खानीले गाउँ नै विस्थापित,"मकवानपुर : मकवानपुरको एक विकट बस्ती खानीका कारण विस्थापित हुने अवस्थामा पुगेको छ। स्थानीयवासीको उचित व्यवस्थापनबिना नै खानी सञ्चालन गरेपछि राक्सिराङ गाउँपालिका४ गिङुङुका करिब एक दर्जन परिवार विस्थापित भइसकेका छन्। हेटौंडाको चुरियामाईमा रहेको रिद्धिसिद्धि सिमेन्ट उद्योगको खानी क्षेत्रका अन्य करिब एक दर्जन परिवारले गाउँ छाड्नुपर्ने अवस्था आएको स्थानीय बलराम चेपाङले जानकारी दिए। मैले पनि ४ रोपनीको पैसा पाएँ, अब ६ रोपनी जग्गाको पैसा दिएको छैन, उनले भने, आँगनमा डोजर चल्न थालेपछि यहाँ कसरी बस्ने ? मैले पनि गाउँ छाड्नुपर्ने भएको छ। उद्योगलाई न्यून मूल्यमा जग्गा बिक्री गरेका स्थानीयले पटक पटक गरी प्राप्त गरेको रकम खर्च गरिसकेका छन्। घरबारीमा खानी सञ्चालन भएपछि उनीहरूले अन्यत्र विकल्प नहुँदा गाउँ छाड्न सकेका छैनन्। पहरामा घर छ मेरो, अरूले त पैसा लिएर छाडे मैले त अब पैसा पाएको पनि छैन। बस्न पनि गाह्रो भएको छ, स्थानीय राममाया चेपाङले गुनासो पोखिन्, उद्योगले छिट्टै पैसा दिए ज्यान धरापमा पारेर म बस्ने थिइनँ। स्थानीय जनप्रतिनिधिले प्रभावितलाई कुनै जानकारी नै नदिई उद्योगसँग सहमति गरेर खानी सञ्चालन गर्न दिएको स्थानीयवासीको आरोप छ। हामीलाई थाहा नै छैन, यहाँका पीडित जनतालाई थाहा नभई कसरी सहमति हुन्छ, स्थानीय इन्द्र तामाङले भने, हाम्रो उचित व्यवस्थापन नभएसम्म हामीलाई मान्य हुँदैन। खानी सञ्चालनमा स्थानीयको विरोधपछि मकवानपुरका प्रमुख जिल्ला अधिकारी गोविन्दप्रसाद रिजालसहितको टोलीले शनिबार खानी क्षेत्र अनुगमन गरेको छ। उनले अनुमगन गर्दै उद्योग व्यवस्थापनलाई स्थानीयवासीको उचित माग सम्बोधन गरेर खानी सञ्चालन गर्न भनिएको बताए।"
गुइँठा नै इन्धन,"जोमसोम : उपल्लो मुस्ताङका लोमान्थाङ र लोघेकर दामोदरकुण्ड गाउँपालिका समुद्री सतहबाट ४ हजार मिटर उचाइमा अवस्थित छन्। यी ठाउँमा वन नहुँदा आगो बाल्न दाउरा पाइन्न। विद्युत् नपुगेकाले हिटरलगायत विद्युतीय सामानको प्रयोग पनि सम्भव छैन। न खाना पकाउने एलपी ग्यास नै पाइन्छ। त्यही भएर स्थानीयले इन्धनका रूपमा गुइँठा प्रयोग गर्दै आएका छन्। यहाँको भौगोलिक अवस्था सुक्खा पठार र नांगो डाँडाकाडा भएकाले दाउराको विकल्पमा खाना पकाउन र चिसोबाट सुरक्षित रहन गुइँठालाई इन्धनका रूपमा प्रयोग गर्न बाध्य हुनु परेको लोमान्थाङ३ ठिंगरका टसी नर्बु गुरुङ बताउँछन्। गुरुङका अनुसार याक चांैरी र घोडा खच्चडको गोबरलाई एक सातासम्म घाममा सुकाएर गुइँठा बनाई खाना पकाउन र आगो ताप्न उपयोग गर्ने गरिएको हो। लोमान्थाङ४ किम्लिङका छिरिङ ढिन्डु गुरुङ कृषिका लागि मलका रूपमा प्रयोग गरिने गुइँठाले इन्धनको काम गरेको बताउँछन्। चाइनिज चुल्होमा सल्काएर खाना बनाउन, पशुचौपायाका लागि कुँडो पकाउन र जाडोबाट बच्न आगो ताप्न गुइँठा वरदान साबित भएको उनको भनाइ छ। उनका अनुसार उक्त फलामे चुलो चीनको स्वशासित क्षेत्र तिब्बतबाट आयात गर्ने गरिएको छ। चुलोमा फलामे पाइप जडान गरी घरको छतमाथि धुवाँको निकास गरिन्छ। यो चुलोको मूल्य १५ देखि २० हजार रुपैयाँसम्म पर्ने लोमान्थाङ५ का आंगेल गुरुङ सुनाउँछन्। उनका अनुसार गुइँठा चुल्होमा राखेपछि निर्बाध रूपमा सल्किन्छ। बर्सेनि एक बाली मात्र हुने उपल्लो मुस्ताङमा स्थानीयले हिउँदयाममा गुइँठा नै बालेर जाडो छल्ने गर्छन्। स्थानीयवासी यसपटक त कोरोना भाइरस महामारीको कहरका कारण गाउँमै बस्न बाध्य छन्। उपल्लो मुस्ताङमा यति खेर तापक्रम माइनस १५ डिग्रीमा झरेकाले अत्यधिक चिसो छ। अधिकांश स्थानीय विगतमा यो बेला जाडो छल्न घुम्ती व्यापार गर्दै बेंसी झरिसकेका हुन्थे। अत्यधिक चिसो हुने र खेतीपातीको कामकाजसमेत नहुने भएकाले हिउँदमा बेंसी झर्नुपर्ने परम्परा रहेको छिरिङ ढिन्डु सुनाउँछन्। हिउँदमा केही घर कुरुवा तथा पशुचौपाया रेखदेखमा गोठाला र वृद्धवृद्धा गाउँमै बस्थे, उनी भन्छन्, तर, यसपटक कोरोना भाइरस संक्रमण जोखिमका कारण उपल्लो मुस्ताङका दुई गाउँपालिकाका स्थानीय गाउँमै बस्न बाध्य हुनुपरेको छ। टसी नर्बुका अनुसार कोरोनाका कारण घुम्ती कमाइ गुमेकाले रोगभन्दा भोकले मरिन्छ कि भन्ने चिन्ता बढेको छ। उपल्लो मुस्ताङमा हिउँद याममा जाडोको समस्या त हुने नै भयो। त्यसमाथि त गाउँ नै ढाकिने गरी हिमपात पर्छ, उनी भन्छन्, मानिस र पशुचौपायालाई उत्तिकै सास्ती हुन्छ। बालबालिका र ज्येष्ठ नागरिकलाई रुखाघोकी र निमोनियाको सम्भावना रहन्छ। ग्यासको तुलनामा कम खर्चिलो हुने भएकाले गुइँठा प्रयोगकर्ता बढी भएको जनाइएको छ। उपल्लो मुस्ताङमा अत्यधिक चिसो बढेकाले धारा, सेफ्टी ट्यांकी र शाखा नदीहरू जमेकाले दैनिक क्रियाकलापमा समस्या परेको छ। धारामा पानी नआएपछि जमेको बरफलाई तताएर खाना पकाउन र खान प्रयोग गरिएको छ।"
बुटवलमा गोली चल्यो : एकजना घाइते,बुटवल : बुटवल उपमहानगरपालिका७ स्थित एक होटलमा गोली चल्दा एकजना घाइते भएका छन्। विशेष सुराकीको आधारमा सुख्खानगरको एक होटलमा गैंडाको खागसहित मानिस बसेको थाहा पाएर त्यहाँ प्रहरी पुगेपछि गोली चलेको हो। सुख्खानगरस्थित कलश होटलको कोठा नम्बर ५ मा बसेका तस्कर समूहलाई पक्राउ गर्न पुगेको प्रहरीकै हतियार खोसेर गोली हान्दा एकजना घाइते भएको स्रोतको दाबी छ। तस्कर र प्रहरीबीच घम्साघम्सी भएपछि तस्करको समूहले हतियार खोसेर प्रहरीलाई गोली हान्दा उनकै समूहका राकेश न्यौपानेलाई गोली लागेको हो। उनी गम्भीर घाइते भएको प्रहरीले बताएको छ। घटनास्थलबाट प्रहरीले अन्य दुईजनालाई नियन्त्रणमा लिएको छ भने एकजना फरार भएका छन्। घटनाको थप विवरण आउन बाँकी छ।
शिक्षकले पोशाक नलगाए भत्ता रोक्का,"ताप्लेजुङ : ताप्लेजुङको मैवमाखोला गाउँपालिकाले आइतबारबाट सबै विद्यालयमा पठनपाठन सुरु गरेको छ। विद्यालयमा कार्यरहत शिक्षकले पोशाक नलगाइ विद्यालय आए भत्ता गाउँपालिकाले रोक्का गर्ने भएको छ। लामो समय कोरोना भइरसका कारणले विद्यार्थीको पठनपाठनमा प्रत्यक्ष असर परिरहेकाले आजदेखि औपचारिक विद्यालय खोल्ने निर्णय गरिएको गाउँलिकाका प्रवक्ता र्थुककुमार चोङवाङले बताए। सबै विद्यालयमा आवश्यक स्वास्थ्य सामग्री गाउँपालिकाले उपलब्ध गराइ दिने प्रवक्ता चोङवाङले बताए। कक्षा ८ देखि १२ सम्मका विद्यार्थीलाई बिहान कक्षा सञ्चालन हुने भएको छ। कक्षा ८ देखि तलका विद्यार्थीलाई दिउँसो कक्षा सञ्चालन गर्ने निर्णय गरिएको प्रवक्ता चोङवाङले बताए। शिक्षकलाई तोकिएको पोशाक अनिर्वाय लागाएर मात्र विद्यालय हाजिर हुनुपर्ने शिक्षा शाखाका प्राविधिक सहायक अर्जुनकुमार घिमिरेले जानकारी दिए। पोशाक लगाएनलगाएको बारे छड्के अनुगमन गर्ने र तोकिएको पोशाक नलगाउने शिक्षकको पोशाक भत्ता कटौती गर्ने निर्णय गाउँपालिकाले गरेको घिमिरेले बताए। गाउँपालिकामा माध्यमिक विद्यालय पाँच, निम्नमाध्यमिक विद्यालय तीन, आधारभूत विद्यालय २० गरी जम्मा २८ सामुदायिक विद्यालय सञ्चालनमा रहेको शिक्षा शाखा प्रमुख कोम्देनले जानकारी दिए।"
राष्ट्रिय पुननिर्माण प्राधिकरणको अवधि एक वर्ष थप,"काठमाडौं : नेपाल सरकारले राष्ट्रिय पुनर्निर्माण प्राधिकरणको कार्यअवधि एक वर्ष थप गरेको छ। मन्त्रीपरिषद्को मंसिर १५ गते बसेको बैठकले प्राधिकरणको म्याद २०७७ पुस १० गतेबाट एक वर्षका लागि थप गरेको हो। भूकम्पबाट प्रभावित संरचनाको पुनर्निर्माण सम्बन्धी ऐन २०७२ को दफा ३ को उपदफा ९३० बमोजिम प्राधिकरणको अवधि एक वर्ष थप गरिएको मन्त्रीपरिषद्को निर्णयमा भनिएको छ। थपिएको एक वर्षमध्ये २०७८ असार मसान्तसम्मको अवधिमा प्राधिकरणले चालु आर्थिक वर्ष २०७७७८ मा विनियोजित बजेट अन्तर्गतका कार्यहरु कार्यान्वयन गर्नेछ। आगामी आर्थिक वर्षको बाँकी अवधि ९२०७८ साउन १ गतेदेखि २०७८ पुस १० गते भने प्राधिकरणले निजी आवास, सिंहदरबार, रानपोखरी एवं धरहरा पुनर्निर्माणसँग सम्बन्धित अन्तिम फर्स्यौट गर्नुपर्ने कार्य गर्नेछ। सो अवधिमा लेखा स्रेस्ता अद्यावधिक गर्ने कार्य, लेखा परीक्षण गर्नेरगराउने कार्य तथा प्राधिकरणको जिम्मेवारी र सम्पत्ति नेपाल सरकारले तोकेका निकायमा हस्तान्तरण गर्ने कार्यहरु पनि सम्पादन हुनेछन्। यसअघि २०७७ असोज ५ गते प्रधानमन्त्री एवं प्राधिकरणको निर्देशक समितिका अध्यक्ष केपी ओलीको नेतृत्वमा बसेको बैठकले प्राधिकरणको कार्यावधि एक वर्ष थप गर्न सिफारिस गरेको थियो। निर्देशक समितिको बैठकले विश्वव्यापी महामारीको रुपमा रहेको कोभिड १९ का कारणले सिर्जना गरेको जोखिमपूर्ण अवस्था, स्रोत व्यवस्थापनमा उत्पन्न कठिनाई र निजी आवास पुनर्निर्माणतर्फ सीमान्तकृत घरपरिवारले घर बनाई नसकेका कारण म्याद थपको सिफारिस गर्ने निर्णय गरेको थियो। त्यस्तै, पुनर्निर्माणसम्बन्धी अन्य महत्वपूर्ण आयोजनाहरुलाई प्राधिकरणबाट नै मूलभूत रुपमा सम्पन्न गर्नका लागि थप समय आवश्यक भएको समितिको ठहर छ।"
दुर्घटनाले उडाडियो घर,"बैतडी : बैतडीको सुर्नया गाउँपालिका ६ मूलखटालीमा सन्नाटा छाएको छ। एकैघरका तीनजनाको जिप दुर्घटनामा परी ज्यान गएपछि गाउँमा सन्नाटा छाएको हो। आइतबार राति डोटीमा भएको जिप दुर्घटनामा परी बैतडीका एकै घरका तीन जनाको ज्यान गएपछि गाउँ नै शोकाकुल भएको स्थानीय अम्बादत्त अवस्थीले बताए। उनले भने, एकै घरका तीन जनाको ज्यान गयो। पापी दैवले घर नै रित्तो बनायो। गाउँ नै शोकाकुल बनेको छ। सुर्नया ६ मूलखटालीका २८ वर्षीय मञ्जु अवस्थी त्रिपाठी बोगटान फुड्सील गाउँपालिकामा कार्यरत थिइन्। कार्यालय जानका लागि उनी शनिबार मात्रै ३ वर्षीय छोरा र सासुआमासहित डोटीका लागि हिँडेकी थिइन्। बैतडी नै काज सरुवा गर्ने योजनामा रहेकी उनी कहिले नफर्कने भएकी छिन्। मेरो त घरबार नै उजाडियो। श्रीमति, आमा र छोराको एकै चिहान भयो। यो दुःख कसरी सहौं। पापी दैवले रित्तो बनायो, मृतक मञ्जुका श्रीमान मदनराज अवस्थीले भने, घरको दैलो उघार्ने मान्छेसम्म नराखी दैवले लग्यो। हाम्रो गाउँमा महिला सरकारी कर्मचारी कोही पनि छैन्न। निकै मिहनेत गरेर उहाँले गत बर्ष मात्रै आयोग उत्तीर्ण गर्नुभएको थियो। घरपरिवार राम्रोसँग चलिरहेको थियो, स्थानीय अम्बादत्त अवस्थीले भने, यस्तो ब्रजपातले सिंगो गाउँ स्तब्ध छ। दुर्घटनासँगै मञ्जुको शाखा अधिकृत बन्ने सपना पनि अधुरै रहेको छ। मदनका बुवा पहिला नै बितेका थिए। अब घरमा मदन र मदनका भाइ शंकर मात्रै छन्। एक महिना नपुग्दै ९ परिवारले आफन्त गुमाए बैतडीमा सडक दुर्घटनाका कारण एक महिनाको बीचमै ९ परिवारले आफन्त गुमाएका छन्। गत कार्तिक २८ गते तिहारकै बीचमा बैतडीको खोड्पेमा भएको बस दुर्घटनामा एकै वडाका तीनजनाको ज्यान गएको थियो। यस्तै मंसिर ९ गते बैतडीको दशरथचन्द नगरपालिका १० बुडडमा भएको जिप दुर्घटनामा ५ जनाको ज्यान गएको थियो। आइतबार राति डोटीमा भएको जिप दुर्घटनाले एकैपरिवारका ३ जनाको ज्यान गयो।"

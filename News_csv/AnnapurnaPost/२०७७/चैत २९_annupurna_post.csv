शीर्षक,विवरण
मल कारखानाको आशा,"किसानले बर्सेनि झेल्दै आएका छन् मलको चर्को अभाव। समयमा आवश्यक परिमाणमा रासायनिक मल उपलब्ध नहुनु कृषिप्रधान मुलुकमा विडम्बना नै हो। बर्खे बाली धानको रोपाइँ होस् वा गहुँ तथा मकै खेतीका बेला नै किन नहोस्, बर्सेनि युरिया र डीएपी मलको चर्को अभाव र सास्ती व्यहोर्न बाध्य छन् किसान। दुईदेखि तीन दिनसम्म टण्टलापुर घाम र वर्षामा लाइन लागेर पनि एक बोरासम्म मल नपाउने तीतो यथार्थ छ। सरकारले बर्सेनि दाबी गर्छ किसानले यो वर्ष खेतीपातीका लागि मल अभाव व्यहोर्न नपर्ने गरी व्यवस्थापन गरिएको छ। तर, जब रोपाइँ गर्ने समय आइपुग्छ तब किसानहरू मलका लागि सास्ती भोग्न बाध्य हुन्छन्। समयमा योजना बनाएर खरिद प्रक्रिया सुरु गरी आयात गर्न नसक्नु सरकारी निकायहरूको कमजोरी हो। त्यसमाथि खरिद प्रणाली पारदर्शी पनि हुँदैन। मलको कृत्रिम अभाव गराएर मोटो कमिसनका लागि प्रतिस्पर्धाबेगर सरकारद्वारा सरकारसँग खरिद (जीटुजी) सुविधाअन्तर्गत प्रतिटन २५ देखि ३० डलरको चलखेल हुन्छ। मल कारोबारसम्बन्धी अनुभव नभएकालाई पहुँचका आधारमा ठेक्का दिइन्छ। ठेक्का पाएकाहरूले समयमा आपूर्ति गर्दैनन्। यो समस्या एक वर्ष होइन, दुई वर्ष होइन, वर्षौंदेखिको हो। दशकौंदेखिको यो समस्या समाधान गर्न सरकारले खास योजना अघि बढाएको छ। कारखाना खोली स्वदेशमै मल उत्पादन गरी समस्या सदाका लागि अन्त्य गर्न सरकारले अर्थमन्त्री विष्णुप्रसाद पौडेलको नेतृत्वमा अध्ययन समिति गठन गर्यो। उक्त समितिले अध्ययन गरी प्रतिवेदन प्रधानमन्त्री केपी शर्मा ओलीलाई बुझाइसकेको छ। प्रतिवेदनमाथि प्रधानमन्त्री तहबाट छलफल भएर मन्त्रिपरिषद्को बैठकबाट स्वीकृत भइसकेको छ। मन्त्रिपरिषद् बैठकले यो प्रतिवेदनका आधारमा स्वदेशमै रासायनिक मल उत्पादन गर्न कारखाना निर्माण गर्ने निर्णयसमेत गरिसकेको छ। मल कारखाना सञ्चालनका सम्बन्धमा तयार पारिएको यो प्रतिवेदनले ठूलो आस जगाएको छ। समितिले प्राकृतिक ग्यास प्रविधि र वाटर इलेक्ट्रोलाइसिस प्रविधिमा आधारित मल कारखाना निर्माणको विषयमा अध्ययन गरेको थियो। त्यसअनुसार वाटर इलेक्ट्रोलाइसिसको तुलनामा प्राकृतिक ग्यासमा आधारित मल कारखाना स्थापना गर्दा निकै किफायती, निर्माण गर्न सम्भव, उत्पादन लागत सस्तो, मुनाफादर उच्चलगायत फाइदा रहेको प्रतिवेदनले सुझाव दिएको छ। ग्यासमा आधारित कारखाना निर्माण र सञ्चालन गर्न सुरुमा १ खर्ब ३ अर्ब र स्थिर लगानी २२ अर्ब १६ करोड लाग्ने प्रक्षेपण गरिएको छ। यो लगानीमा स्वदेशमै ७ लाख ५० हजार टन रासायनिक मल उत्पादन गर्न सकिन्छ। त्यो पनि आयात हुने मलको औसत मूल्यभन्दा झन्डै ४ सय ५१ रुपैयाँ प्रतिटनमा उत्पादन गर्न सकिने प्रतिवेदनको निष्कर्ष छ। यसका साथै मल आयातका नाममा खर्चिने १६ अर्ब रुपैयाँबराबरको विदेशी मुद्रा प्रयोगको अवस्था अन्त्य हुनेछ। यसबाहेक यो कारखानाबाट उत्पादित मल स्वदेशको माग पूरा गरी अन्य मुलुकमा निर्यात गर्न सकिन्छ। यस्तो फाइदै फाइदा देखिएको प्राकृतिक ग्यासमा आधारित मल कारखाना निर्माण गर्न सरकारले तत्कालै आवश्यक पहल सुरु गर्नुपर्छ। कारखाना निर्माण गर्न आवश्यक पर्ने प्राकृतिक ग्यास उपलब्धताका लागि नेपाल आयल निगममार्फत इन्डियन आयल कर्पोरेसन (आईओसी)सँग सहकार्य गरी अघि बढ्न सकिन्छ। यो कारखाना निर्माण हुने हो भने मलको खरिद, आयात, वितरण प्रणालीलगायतमा हुँदै आएको सम्पूर्ण अपारदर्शी प्रणाली र कमिसनको खेल पनि अन्त्य हुनेछ। र, यसको प्रमुख उपलब्धि भनेको किसान समयमै मल प्राप्त गर्न सक्षम हुनेछन्। यसले मलको समस्या सधैंका लागि अन्त्य हुने स्पष्ट छ।"
संघर्ष नै साथी (फोटो फिचर),"महोत्तरी (पर्साहिधाप) : कुमारी मोक्तान १८ महिने नाती प्रनिषालाई बोकेर आलु खन्दै छिन्। उनका छोरीछारी खनेको आलु माटोबाट टिपेर बोरामा राख्दैछन्। ४८ वर्षीय कुमारीलाई जिन्दगीमा दुःखले कहिले छोडेन। कठोर संघर्षलाई नै उनले जीवनको नजिकको साथी बनाएकी छन्। महोत्तरीको बर्दिबास३ पर्साहिधापकी कुमारीको निन्द्र बिहान खुकुरा बासेपछि खुल्छ। निन्द्रा खुलेपछि उनी दैनिक २० घण्टासम्म कठोर परिश्रम गर्छिन्। चुरेबाट झण्डै आठ किलोमिटर पश्चिम कच्ची र पक्की सडक छिचोल्दै, झुलुङ्ग पुल पार गर्दै पर्साहिधाप गाउँमा पुगिन्छ। जहाँ कुमारी मोक्तानको परिवारसहित अन्य ७० घरपरिवार २०२४ सालदेखि बस्दै आएका छन्। दुई छोरी कविता, रमिता र अर्का छोरालाई उनले पिठ्युँमा बोकेर हुर्काएको उनी सुनाउँछिन्। यस्तो दैनिकी कुमारीको मात्रै होइन्। त्यो गाउँभरीका महिलाको दैनिकी हो। कुमारीले दुई वर्षअघि छोरी कविताको विवाह गरिन्। जेठी छोरी कविताको १८ महिने दुधेछोरी छन्। आमासँगै सुत्केरी कविता काममा खटिन्छिन्। उनकी छोरीलाई कुमारीले हुर्काउँछिन्। उनले नातिनी प्रनिषालाई काँखमै बोकेर खेतै पुग्न बाध्य हुन्छिन्। आलीमा राख्दा रोएपछि पिठ्युँमै बोकेर उनले पितृत्व दिएर हुर्काउँदै आएकी छन्। जिन्दगीमा कति दुःख गरियो ? त्यो नसोध्नुस्, नातिनीलाई पिठ्युँमा बोकेर बारीमा आलु खन्दै गरेकी उनले भनिन्,अहिले घरमा ट्याक्टर छ। पहिला त मैले पिठ्युँमा सन्तान बोकेर हलो जोतेर खेती लगाउँथेँ। उनका श्रीमान् पूर्णबहादुर मोक्तान बर्दिबास नगरपालिका वडा नम्बर३ का वडा सदस्य छन्। २०७४ को स्थानीय तहको निर्वाचनमा उनी वडा सदस्यमा जितेका थिए। पहिला उहाँले भान्छादेखि खेतबारीको काम सहयोग गर्नुहुन्थ्यो। अहिले जनताको सेवा श्रीमान् खटिनु भएको छ। घरको सबै काम मेरो काँधमा आएको छ, उनले भनिन्। पूर्णबहादुर अहिले पुस्तौदेखि सुकुम्बासीको जीवन बिताई रहेका गाउँलेलाई बस्दै आएको, जोतेको जग्गाको लालपूर्जा दिलाउन काम गर्दैछ। बर्दिबास नगरपालिकाले उनको गाउँमा जग्गाको नापी टोली पठाएको छ। त्यही टोलीलाई बिहानदेखि साँझसम्म उनले वडा कार्यालयको तर्फबाट जनताको दैलोदैलोमा टोली लिएर पुगिरहेका छन्। वडा सदस्य पूृर्ण पनि सुकुम्बासी नै छन्। उनको घरबारी गरेर १ विघा जग्गा छ। अब जग्गाको लालपूर्जा पाउनेमा उनी आशावादी छन्। हामी २०२४ सालदेखि बस्दै आएको जग्गाको लालपूर्जा पाउँछौं, जग्गाधनी बन्छौं, कुमारीले अन्नपूर्णसँग भनिन्। सिचाईंको अभावले खेती किसानी गर्ने किसानलाई पर्साहिधापमा समस्या भइरहेको छ। वडा अध्यक्ष राजन ढुङ्गानाका अनुसार, खेतखेतमा सिचाईंको व्यवस्था गर्न पक्की कुलोको निर्माण काम भइरहेको छ। कुलो निर्माणका लागि बर्दिबास नगरपालिकाले गत वर्ष ३० लाख विनियोजन गरेको थियो। कुलोको २० प्रतिशत काम अझै अधुरै छ। खोल्सीमा पुल बनाएर कुलो बनाउनुपर्छ। त्यसका लागि २५ लाख खर्च हुन्छ। पर्साहिधापमा अधुरा कुलो निर्माण गर्न आवश्यक बजेट छट्याउन इन्जिनियरको टोलीलाई स्थलगत रुपमा पठाउने बर्दिबास नगरपालिका मेयर विदुरकुमार कार्कीले बताए। त्यहाँका किसानले चैते धानखेती गर्छन्। त्यसका लागि सिचार्इं र अनुदानमा रसायनिक मल, सागसब्जीका बिउबिजन प्राविधक टोलीको व्यस्थापन मिलाउन लागेका छौं, उनले भने। कुलोको निर्माण काम सकिएपछि १ सय विघामा बाह्रै महिना सिचार्इं पुग्नेछ। दश वर्षअघि पर्साहिधाप पुग्न रातु खोलामा झुलुङ्गे पुल जडान भएको थियो।"
विद्यालय बन्द गर्ने सरकारको प्रस्तावप्रति प्याब्सनको असन्तुष्टि,"काठमाडौं : कोरोना भाइरस (कोभिड१९) संक्रमणको जोखिम पुनः बढ्दै गर्दा सरकारले शैक्षिक संस्था बन्द गर्ने प्रस्ताव अघि सारेकोप्रति निजी तथा आवसीय विद्यालय अर्गनाइजेशन (प्याब्सन)ले असन्तुष्टि जनाएको छ । आइतबार विज्ञप्ति सार्वजनिक गर्दै प्याब्सनले सरकारले यस्तो प्रस्ताव गरेको भन्दै आएका समाचारप्रति ध्यानाकर्षण भएको भन्दै असन्तुष्टि जनाएको हो । प्याब्सनका अध्यक्ष कुमार घिमिरे र महासचिव टीकाराम पुरीले संयुक्त विज्ञप्ति सार्वजनिक गर्दै सरकारको प्रस्तावप्रति असन्तुष्टि जनाएका हुन् । कोभिड१९ संकट व्यवस्थापन केन्द्र (सीसीएमसी)ले विद्यालयको औपचारिक पढाई बन्द गरेर अनलाइनबाट पठनपाठन सुरु गर्ने विषयमा छलफल गरेपछि निजी विद्यालय सञ्चालकको विज्ञप्ति आएको हो । सीसीएमसीमा छलफल भए पनि यो विषयको निर्णय भइसकेको छैन । सीसीएमसीको प्रस्ताव मन्त्रिपरिषद्ले पारित गरेपछि निर्णय हुन्छ । त्यो प्रक्रिया अगाडि नबढ्दै निजी विद्यालय सञ्चालकले आपत्ति जनाएका हुन् । प्याब्सनले कोरोना त्रासका नाममा विद्यालय बन्द गर्नु ठिक नभएको भन्दै स्वास्थ्य सुरक्षा सावधानी अपनाएर पठनपाठनलाई निरन्तरता दिनु उचित हुने बताएको छ । बन्दाबन्दी मात्र रोकथामको उपाय होइन भन्ने प्रमाणित भइसकेको छ । बन्दाबन्दी पश्चात वामे सर्न थालेको जनजीवन पुनः अस्तव्यस्त हुन सक्ने समाचार तथा हल्लाहरुले आम जनतामा सकारात्मक भन्दा नकारात्मक प्रभाव परेको छ, विज्ञप्तिमा भनिएको छ, यस्ता समाधारहरु कसैका लागि पनि हितकर होइनन् भन्ने हाम्रो ठम्याई छ । विज्ञप्तिमा नेपालको भौगोलिक विकटता, आर्थिक अवस्था र इन्टरनेटको उपलब्धताको अभाव हुँदा सबै विद्यार्थीलाई अनलाइनमा समेट्न नसकिनेसमेत उल्लेख गरिएको छ । नेपालको भौगोलिक विकटता, अभिभावकहरुको आर्थिक तथा सामाजिक अवस्था, इन्टरनेटको उपलब्धताको अभाव, शिक्षकको प्राविधिक दक्षता जस्ता कारणले नेपालको सामुदायिक तथा सार्वजनिक शिक्षालयमा मात्र नभएर निजी शिक्षालयमा अध्ययनरत विद्यार्थीको पनि ५० प्रतिशत क्षेत्र अनलाइन शिक्षाले समेट्न नसक्ने कुरा विगतको बन्दाबन्दीमा गरिएको प्रयोगबाट प्रमाणित भएको छ, विज्ञप्तिमा भनिएको छ । अभिभावकले स्वास्थ्य सर्तकता अपनाउनुपर्ने र सरकारले सावधानीका साथ विद्यालय सञ्चालन गर्ने सहज वातावरण बनाउनुपर्नैमा विज्ञप्तिमा जोड दिइएको छ । आआफ्ना बालबालिकालाई संक्रमणबाट जोगिन मास्को प्रयोग, स्यानिटाइजरको प्रयोग, भौतिक तथा सामाजिक दूरीको अवलम्बनका साथै स्वास्थ्यवर्धक खानपिन गराउने जस्ता कार्यहरुमा सहयोग पुर्याईदिनुहुन आम अभिभावकलाई अनुरोध छ, विज्ञप्तिमा भनिएको छ, मुलुकभरी कोरोना संक्रमणको वृद्धि दर एकनासको नभएको यथार्थलाईसमेत मध्यनजर गर्दै अन्त्यन्त आवश्यक भए सम्बन्धित विद्यालय अथवा सम्बन्धित पालिकामा मात्र केही निश्चित समयका लागि मात्र प्रतिबन्धात्मक व्यवस्था गरी अन्य ठाउँमा सहज रुपमा शैक्षिक संस्थाहरु स्वास्थ्य सावधानीका उपायहरु अवलम्बन गरी सहज तरिकाले सञ्चालन हुने वातावरण सिर्जना गरिदिनहुन नेपाल सरकारसँग माग गर्दछौँ ।"
पर्यटक आवागमन ठप्पप्रायः,"काठमाडौं : कोभिड१९ को दोस्रो लहर सुरु भएसँगै सन् २०२१ को जनवरीमा अन्तर्राष्ट्रिय पर्यटक आवागमन ८७ प्रतिशतले घटेको छ। विश्व पर्यटन संगठन (यूएनडब्लूटीओ)ले गत साता सार्वजनिक गरेको तथ्यांकअनुसार सन् २०२० कोे सोही अवधिको तुलनामा अन्तर्राष्ट्रिय पर्यटक आवागमनमा कमी आएको हो। सन् २०२० को जनवरीसम्म कोभिड विश्व महामारीका रूपमा फैलिएको थिएन। २०२० को जनवरीमा ४ प्रतिशतको वृद्धिसँगै डेढ अर्ब व्यक्ति घुमफिरमा निस्किएको तथ्यांकले देखाएको छ। सन् २०२१ को जनवरीमा भने युरोपेली मुलुकमा कोभिडको दोस्रो लहर चलेकाले पर्यटक आवागमन प्रभावित भएको जनाइएको छ। पर्यटक आवागमन जनवरीमा सबैभन्दा बढी एसिया तथा एसिया प्रशान्तीय क्षेत्रमा ९६ प्रतिशतले घटेको छ। पर्यटक घुमफिरका दृष्टिले विश्वको पहिलो सूचीमा पर्ने यो क्षेत्रका मुलुकको पर्यटनमा कोभिडले बढी असर गरेको तथ्यांकले देखाउँछ। नेपाल पनि यसै क्षेत्रभित्र पर्ने मुलुक हो। युरोप तथा अफ्रिकी क्षेत्रमा ८५, मध्य एसियामा ८४ र अमेरिकी क्षेत्रमा ७७ प्रतिशत कमी आएको देखिएको छ। कोभिडको दोस्रो लहर सुरु भएसँगै विभिन्न मुलुकले लगाएको यात्रा प्रतिबन्धसँगै पर्यटक आवागमन घटेको संगठनले जनाएको छ। विश्व स्वास्थ्य संगठनको पछिल्लो तथ्यांकअनुसार कोभिडको दोस्रो लहरबाट सबैभन्दा बढी अमेरिका र युरोपसँगै केही हदसम्म दक्षिणपूर्वी एसिया प्रभावित बनेका छन्। कोभिडका कारण सन् २०२० मा करिब ७५ प्रतिशतले अन्तर्राष्ट्रिय पर्यटनमा कमी आएको थियो। उक्त अवधिमा विश्व उड्डयन क्षेत्रले ३ सय ७० अर्ब अमेरिकी डलरभन्दा बढीको क्षति व्यहोरेको थियो। विमानस्थलले १ सय १५ अर्ब डलर र हवाई कम्पनीहरूले १३ अर्ब डलरबराबरको क्षति व्यहोरेको अन्तर्राष्ट्रिय नागरिक उड्डयन संगठन (आइकाओ)ले जनाएको छ। तीन महिनामा ८५ प्रतिशत गिरावटसन् २०२१ को प्रथम त्रैमासिकमा ८५ प्रतिशतले अन्तर्राष्ट्रिय पर्यटनमा गिरावट आउने प्रक्षेपण यूएनडब्लूटीओले गरेको छ। सन् २०१९ को पहिलो त्रैमासिकको तुलनामा यो वर्ष २६० मिलियन अन्तर्राष्ट्रिय आवागमनमा कमी आउने प्रक्षेपण गरिएको हो। ३२ प्रतिशतभन्दा बढी मुलुकले फेबु्रअरी पहिलो सातादेखि अन्तर्राष्ट्रिय पर्यटकको आवागमनलाई प्रतिबन्ध लगाएका छन्। यस्तै ३४ प्रतिशत मुलुकले ससर्त मात्रै पर्यटक भिœयाउने गरी मापदण्ड अपनाएका छन्। पहिलो ६ महिना विश्व पर्यटन गिरावटमा जाने भए पनि त्यसपछिको महिनादेखि बढ्ने अनुमान संगठनको छ। यूएनडब्लूटीओको प्रक्षेपणअनुसार २०२० को जुलाईको तुलनामा चालू वर्षको जुलाईमा ६६ प्रतिशतले विश्व पर्यटन माथि उठ्ने भनिएको छ। सेप्टेम्बरसम्म पुग्दा २२ प्रतिशतले पर्यटक बढ्ने अनुमान संगठनको छ। कोभिड१९ विरुद्धको खोपको उपलब्धता, यात्राको आत्मविश्वास बढ्नु, यात्रा प्रतिबन्ध हट्दै जाने विश्वासका साथ यो प्रक्षेपण गरिएको हो। तर, सन् २०१९ को तुलनामा अन्तर्राष्ट्रिय पर्यटनमा वृद्धि हुन ४ वर्षभन्दा बढि समय लाग्ने अनुमान गरिएको छ।  नेपालमा नेपालीकै भरभारतमा कोरोना भाइरस संक्रमणदर दैनिक डेढ लाख पुग्दा नेपालमा फेरि ३ सय हाराहारी पुगेको छ। स्वास्थ्य तथा जनसंख्या मन्त्रालयका अनुसार शनिबार ३ सय ३० संक्रमित भएका छन्। शुक्रबार २ सय ८८ जनामा कोरोना संक्रमण देखिएको थियो। सरकारले स्वास्थ्य मापदण्ड पालनामा कडाइ गरिरहेको छ। यसले केही चलायमान हुन थालेको पर्यटन क्षेत्र पुनः सशंकित बनेको छ। कोभिडको दोस्रो लहरले समग क्षेत्र नै चिन्तामा गएको नेपाल पर्यटन बोर्डका प्रमुख कार्यकारी डा धनञ्जय रेग्मी बताउँछन्। सरकारले विदेशी पर्यटक आवागमनका लागि खुकुलो नीति अवलम्बन गरेको, भारतसँगका सीमा नाका पनि खोलेकाले पर्यटक बढ्ने अनुमान बोर्डले गरेको थियो। क्षेत्रीय पर्यटन प्रवद्र्धनमा अघि बढेको बोर्डले भारतीय पर्यटक भिœयाउन प्रचारलाई तीव्र बनाएको बताउँदै आएको थियो। भारतबाट मात्रै पनि पर्यटक बढाएर मुलुकको पर्यटन क्षेत्रलाई हाँक्न सकिन्छ भन्ने विश्वास लिएर हामी अघि बढेका छौं। तर, अहिले कोभिडले केही धक्का त दिएको छ, डा रेग्मी भन्छन्, तापनि निराश हुने अवस्था भने होइन। विदेशी पर्यटक नआउँदा पनि आन्तरिक पर्यटकले समग्र पर्यटन क्षेत्र चलायमान हुने विश्वास बोर्ड कार्यकारीको छ। लकडाउनपछि खुलेको पर्यटन क्षेत्र आन्तरिक पर्यटकले नै थेगेको उदाहरण हामीसँग रहेकाले आत्तिने अवस्था नरहेको उनको भनाइ छ। खुला सिमाना, भिसा लगाउनु नपर्नेलगायत कारण कोभिड सहज भएको अवस्थामा तुरुन्तै भारतीय पर्यटक बढ्ने अपेक्षा बोर्डको छ। प्राकृतिक रूपमा धनी देश नेपालका साहसिक पर्यटन गन्तव्यहरू भीडभाडभन्दा टाढा छन्। यसले गर्दा कोभिडको बीचमा पनि पर्यटक भिœयाउन सकिने पर्यटनविद् दीपकराज जोशी बताउँछन्। ती स्थानहरूको प्रचार र पर्यटकीय बजारमा विविधता गर्न सके विदेशी पर्यटक भित्रिने उनको भनाइ छ। नेपालको प्रमुख पर्यटकीय बजार युरोप, अमेरिका, भारतलगायतका देश कोभिडबाट बढी प्रभावित बनिरहेकाले अरू सम्भावित बजारतिर पनि सरकारको ध्यान जानुपर्ने उनी बताउँछन्।"
"हरिद्वार पुगेर पूर्वराजाले भने: हाम्रो धर्ममाथि बाह्य अतिक्रमण बढ्यो, सबै मिलेर बचाउँ","काठमाडौँ: पूर्वराजा ज्ञानेन्द्र शाहले हिन्दु धर्ममाथि बाह्य दबाब, प्रभाव, प्रलोभन र अतिक्रमण बढ्दै गएको भन्दै चिन्ता व्यक्त गरेका छन्। भारतको हरिद्वारमा सुरु कुम्भ मेलामा पुगेका ज्ञानेन्द्र शाहले सम्बोधन गर्दै हिन्दु धर्मको सभ्यता र संस्कृतिका अनेक आदर्शले विश्वकै मानवीय आदर्शलाई डोर्याउने प्रतिक्रिया दिए । पत्नी कोमल शाहसँगै कुम्भ मेलामा सहभागी भएका ज्ञानेन्द्र शाहले महामण्डेश्वर कैलाशानन्द गिरीले पूर्वराजदम्पतीलाई स्वागत र आशिर्वाद दिएको अवसरमा यस्तो बताएका हुन् । सम्बोधनको क्रममा ज्ञानेन्द्र शाहले भनेका छन् हाम्रो हिन्दु सभ्यता, हाम्रो हिन्दुत्व र हाम्रो सनातनिक आर्य संस्कृति, अनि हाम्रा वेद उपनिषद्, पुराण आदि अनेकौँ ग्रन्थ शास्त्र सबै सबै नै महत्वपूर्ण छन् तिनको मननीय स्थान, हाम्रा विधि व्यवहार, जीवन पद्धति, आचरण र अनुशीलन आफैँमा गहन छन् । नेपाल र भारतका कैयन देवस्थलहरु, धामहरु एवम् अनेकौँ स्थानहरु यस्ता छन् जसले सदैव सर्वे भवन्तु सुखिनको विश्वव्यापी मान्यता राख्दछन्। तर बाह्य दबाब, प्रभाव, प्रलोभन र सांस्कृतिक अतिक्रमणका कारण केही समयदेखि पूर्वीय दर्शन, धर्म र सनातनीय संस्कारमा ह्रास आएकोमा ज्ञानेन्द्र शाहले चिन्ता व्यक्त गरेका थिए । 'अब हामीले हाम्रो धर्म बचाउनू छ, हाम्रो संस्कृतिको रक्षा गर्नू छ, हाम्रा मठ मन्दिर, देवस्थल र धामहरूको विकास गर्नू छ । हाम्रा गंगा नद नदिहरूको प्रवाह स्वच्छ पार्नूछ । भगवान रामले भन्नूभएको थियो अपि स्वर्ण मणि लंका न मे लक्ष्मण रोचति जननी जन्मभुमिश्च स्वर्गादपि गरीयसी भन्ने सद्यूक्तिको ख्याल हामीले राख्नै पर्दछ' शाहले भनेका छन् । शाहले विज्ञप्तिमा उल्लेख गरेका छन् 'यी नै प्रयोजन हेतू यो महाकूम्भ मेलाको यो विशाल भेलाको र यहां उपस्थित सबै विद्वान, विदूषि, सन्त महात्माहरूको ध्यान पूगोस् । यही अवधारणा छ मेरो । फेरि पनि सबैमा साधूवाद । धन्यवाद !'"
संसदीय व्यवस्थाको विकल्पका लागि जनमत संग्रहमा जाऔं,"गोरखा : संसदीय व्यवस्थाको विकल्प खोज्न तत्काल जनमत संग्रहमा जानुपर्नेमा नेत्रविक्रम चन्द(विप्लव) नेतृत्वको नेकपाका सचिवालय सदस्य धर्मेन्द्र बास्तोलाले जोड दिएका छन्। गोरखा सदरमुकाममा पत्रकार सम्मेलन गर्दै नेकपा नेता बास्तोलाले संसदीय प्रणालीको अर्विटक्रस गर्न जनमत संग्रह उपयुक्त विकल्प भएको दाबी गरे। एमाले, माओवादी, काङ्ग्रेस, जनता समाजवादी पार्टी सबैको कुरा कोही पनि संसदीय दुश्चक्रबाट बाहिर निस्कन सकेको जस्तो लाग्दैन, उनले भने, यो दुश्चक्रबाट विकास र संवृद्धिमा पुग्न सकिँदैन भन्ने जान्दाजान्दै पनि कुनै पनि नेताको मुखबाट संसदीय दुश्चक्रको अर्बिट क्रस गर्न खोजेको देखिएन। त्यसैले जति बहश र छलफल गरे पनि यही दुश्चक्रमा फँसिरहनुको विकल्प छैन। त्यसैले हाम्रो अपील छ, समुन्नत राजनीतिक प्रणाली भनेको वैज्ञानिक समाजवाद हो। त्यहाँसम्म पुग्न बहस, वार्ता र सहमतिबाट सम्भव नभए जनमत संग्रह गर्नुपर्छ। जनताले फैसला गर्नेछन्। जनमत संग्रह पनि बारम्बार गरिरहनु पर्नेमा उनको जोड छ। मान्छेमा निरन्तर सोच परिवर्तन भइरहन्छ त्यसैले एकैपटकमा जनताले फैसला नगर पनि निरन्तर यो अवसर प्रदान गर्नुपर्छ, उनले भने, परिवर्तनको शान्तिपूर्ण बाटो भनेको नै जनमत संग्रह हो। कस्तो प्रकारको राजनीतिक प्रणाली अपनाउने जनताले नै फैसला गरुन्। आफूहरु एकीकृत जनक्रान्तिको बाटो छोडेर संसदीय प्रणालीमा नआएको उनले स्पष्ट पारे। सबै मिलेर संसदीय प्रणालीको अन्त्य गरौँ र वैज्ञानिक समाजवादमा जाऔँ भन्ने हाम्रो मुख्य एजेण्डा हो, बास्तोलाले भने, यसले नै नेपाली जनताको उत्थान हुन्छ, शान्ति, संवृद्धि, विकास हुन्छ। केही राजनीतिक पार्टीहरु मिलेर बृहत रणनीतिक तथा राजनीतिक मोर्चा बनाएको र सो मोर्चाले संसदीय प्रणालीको विकल्पमा वृहत समीक्षा गर्ने उनले बताए। यो संसदीय प्रणालीले मुलुकलाई निकास नदिने त निश्चित छ, तर एउटा यस्तो खालको चङ्गुलमा पुग्न सकिन्छ, जतिबेला संयुक्त सरकार गठन हुनसक्छ। त्यतिबेला हामी पनि सरकारमा सहभागी हुनेछौँ तर संसदीय सरकार वा चुनावी सरकार कुनैमा पनि हामी सहभागी हुदैनौँ। बद्नाम कमाइरहेको यो प्रणालीमा नफँस्नेमा आफूहरु सचेत रहेको उनले बताए। प्रचण्डजीले संसदको उपयोग गर्ने बहानामा यही प्रणालीमा सामेल हुनुभयो, तर संसदीय प्रणालीको उपयोग उहाँले होइन, उहाँहरु आफै उपयोग हुनुभयो, उनले भने, तर हाम्रो योजना १८० डिग्री फरक छ। हामी संसदीय प्रणालीको विकल्प मात्र सोचिरहेका छौँ। हाम्रो एजेण्डामा सबै राजनीतिक शक्तिलाई सामेल गराउन सक्छौँ भन्ने विश्वास छ। जेलमा भएका आफ्ना नेता कार्यकर्ताहरु छुट्ने प्रक्रियामा रहेको र मुद्दाहरु खारेज गर्ने प्रक्रियामा रहेको उनले बताए। त्यसपछिको चरणमा मात्र जनमत संग्रहको विषय उठान गर्ने उनले बताए।"
तोकिएको समयमै महाधिवेशन गर्न सबै लाग्नुपर्छ : नेता सिंह,काठमाडौं : नेपाली कांग्रेसका नेता प्रकाशमान सिंहले तोकिएकै समयमा पार्टीको १४औँ महाधिवेशन सम्पन्न गर्न सबै लाग्नुपर्ने बताएका छन्। नेपाल दलित सङ्घ काठमाडौँ जिल्लाले आइतबार आयोजना गरेको भेला तथा प्रशिक्षण कार्यक्रममा उनले महाधिवेशनलाई प्रभावित पार्ने शक्तिका विरुद्ध सबै नेता कार्यकर्ता उभिनुपर्ने बताए। महाधिवेशनलाई प्रभावित पार्ने विभिन्न बहाना भइरहेकाले आम नेता तथा कार्यकर्ता चनाखो हुनुपर्ने बेला आएको उनको भनाइ छ । पूर्व उपप्रधानमन्त्री सिंहले सरकारले जनताको मर्म र भावनाअनुसार काम गर्न नसकेको आरोपसमेत लगाए। नेता सिंहले देशलाई सङ्कट पर्दा कांग्रेसले सधँ देश र जनताको हितमा काम गरेको स्मरणसमेत गरु । अहिलेको अवस्थाबाट मुलुकलाई निकास दिन काँग्रेस नेतृत्वमा सरकार निर्माण हुनुपर्ने उनको भनाइ थियो । नेपाली कांग्रेस काठमाडौँका सभापति सबुज बानियाँले पार्टीलाई बलियो बनाएर अगाडि लैजानका लागि पार्टीभित्र देखिएको गुट उपगुटको अन्त्य हुनुपर्ने बताए।रासस
देउवाले बोलाए पदाधिकारी बैठक,"काठमाडौं : प्रमुख प्रतिपक्षी नेपाली कांग्रेसको पदाधिकारी बैठक बस्दैछ। दिउँसो दुई बजे पार्टी केन्द्रीय कार्यालय सानेपामा बस्ने बैठकमा समसामयिक राजनीतिक विषयमा छलफल हुने कांग्रेसले जनाएको छ। सोमबार बस्ने केन्द्रीय कार्यसमितिको बैठकका एजेण्डा तयार पार्न पदाधिकारी बैठक बस्न लागेको हो। यसअघि २७ चैतमा कांग्रेस सभापति शेरबहादुर देउवाले आफ्नै निवासमा माओवादी केन्द्र र जसपाका नेताहरुसँग संयुक्त छलफल गरेका थिए । सो छलफलमा देउवाले कांग्रेसको नेतृत्वमा नयाँ सरकार गठनको प्रस्ताव गरेका थिए । कांग्रेस सभापति शेरबहादुर देउवाले तीन दलका शीर्ष नेता सम्मिलित बैठकमा आफ्नो पार्टीको नेतृत्वमा सरकार गठनको प्रस्ताव गर्दै दुई दलको धारणा मागेका थिए। उक्त प्रस्तावलाई माओवादी केन्द्रका नेताले सकारात्मक भनेपनि जसपा नेताले भने पार्टीभित्र छलफल गर्नुपर्ने भन्दै समय मागेका थिए। जसपाभित्र यो सरकारलाई सहयोग गर्ने कि नयाँ सरकार गठन गर्ने भन्नेमा एकमत छैन। अध्यक्ष ठाकुर, नेता राजेन्द्र महतोलगायत पूर्वराजपा पक्षधर नेता यही सरकारलाई नै समर्थन गर्नुपर्ने पक्षमा छन्। अर्का अध्यक्षद्वय उपेन्द्र यादव र डा बाबुराम भट्टराई भने प्रधानमन्त्री केपी शर्मा ओलीविरुद्ध गठनबन्धन गर्नुपर्ने अडानमा छन्। माओवादी केन्द्रका अध्यक्ष पुष्पकमल दाहालले भावी प्रधानमन्त्रीका रूपमा देउवालाई अघि बढ्न पटकपटक प्रस्ताव गरेका थिए। संसद्मा सरकार बनाउन अंकगणित नपुग्ने आकलन गरेका देउवा मौन रहँदै आएका थिए। तर, केन्द्रीय कार्यसमिति बैठकले कांग्रेसकै नेतृत्वमा सरकार बनाउने निर्णय गरेपछि देउवा दबाबमा परेका हुन्। कांग्रेसभित्रै कतिपय नेताले देउवाले सरकार गठनका लागि पहल नगरेको भन्दै असन्तुष्टि जनाउँदै आएका छन्। नेपाली कांग्रेसको केन्द्रीय समितिले गत चैत २० गते प्रधानमन्त्री केपी ओलीको राजीनामा माग्ने र आफ्नो नेतृत्वमा नयाँ सरकार बनाउने निर्णय गरेको थियो। तर अहिलेसम्म ठोस रुपमा संवाद हुन सकेको छैन। सर्वोच्च अदालतले संसद् पुनर्स्थापना गरेको झन्डै डेढ महिना वितिसक्दा पनि संसदमा न वैकल्पिक सरकार निर्माणका लागि गठबन्धन तयार हुन सकेको छ न त प्रधानमन्त्री केपी ओली नेतृत्वको सरकारको निरन्तरता सुनिश्चित भइसकेको छ। आन्तरिक दबाबमा कांग्रेस सभापति देउवा प्रधानमन्त्री ओलीको राजीनामा माग्ने औपचारिक निर्णय गर्न तयार भए पनि नयाँ समीकरण बनाउन विश्वसनीय वातावरण अझै नबनेको भन्दै देउवा मौन बस्दै आएका छन्।"
ओलीलाई हटाउन विपक्षीहरू मिलेर अघि सरे हामी पनि रोक्दैनौं: माधव,"वीरगन्ज : नेकपा एमालेका वरिष्ठ नेता माधवकुमार नेपालले प्रधानमन्त्री केपी ओलीलाई हटाउन दलहरू मिलेर अघि सरे आफूहरुले पनि सघाउने बताएका छन्। संसदमा आफूहरु अल्पमतमा रहेकाले ओली सरकारको विकल्प खोज्न नसकेको बताउँदै भने, 'नयाँ सरकार गठनका लागि प्रतिपक्ष र विपक्षी दलहरु सबै मिलेर लागे हामीहरु रोक्दैनौं।' वीरगन्जमा आइतबार प्रेस संगठन पर्साले आयोजना गरेको पत्रकार सम्मेलनमा बोल्दै वरिष्ठ नेता नेपालले भने, सबै प्रतिपक्षी दलहरु मिलेर ओलीको विकल्प खोज्न तयार भए हामी रोक्दैनौं।' नेता नेपालले आफूहरुको लडाइ पद र सत्ताका लागि नभइ विधि र पद्धतिका लागि भएको बताए। सर्वोच्च अदालतको फैसलाले नेकपालाई फुटाएर एमाले र माओवादी केन्द्र ब्यूत्याएपछि एमालेलाई एकताबद्ध बनाउन र पार्टीमा शुद्धीकरणका लागि देशभर आफूहरुले अभियान चलाएको उनले बताए। त्यही अभियान अन्तर्गत जिल्ला जिल्लामा समनान्तर कमिटी गठन गर्दै हिंडेको उनको भनाइ छ। उनले केपी ओली एमालेमा एउटा सानो गुटको नेता मात्रै भएको आरोप पनि लगाए। नेपालले भने, एकै जना व्यक्ति सधैं पद र कुर्सीमा रहिरहनुपर्छ भन्ने मानसिकताको विरोध हामीले गरेका हौं।' सबैतिरबाट बहुमत नभएपछि बाहिरबाट थपेर बहुमत पुर्याउने नाममा ओलीले विधि र विधानलाई मिचेको उनले बताए। उनले भने, ओलीले खाए खा नखाए घिच् भने जस्तै गरेका छन् तर हामी ओलीको टाङमुनि छिर्न चाहेनौं।' ओली गुटले आफूलाई कार्वाही गरेको निर्णय कागजमा मात्र सिमित रहेकाले कोही पनि नेता कार्यकर्तालाई नआत्तिन नेता नेपालले आग्रह गरे। प्रेस संगठन नेपाल पर्साका संयोजक नीरज पिठाकोटे मगरको अध्यक्षतामा भएको पत्रकार सम्मेलनमा नेकपा एमालेका उपमहासचिव घनश्याम भूषाल, केन्द्रीय सदस्य एवं प्रदेश २ सहसंयोजक नागेन्द्र चौधरी, केन्द्रीय सदस्य एवं पर्सा इन्चार्ज रामचन्द्र साह, नेकपा एमाले पर्साका अध्यक्ष बालगोपाल थापा, प्रेस संगठन प्रदेश नम्बर २ का सहसंयोजक राघव साह, सचिव वृजलाल पासवान लगायतको उपस्थिति रहेको थियो।"
ललितपुर पाटनमा सूर्यमानको घोडेजात्रा ( फोटो फिचर ),"ललितपुर : आइतबार दिउँसो सैनिक मञ्च टुँडिखेलमा राष्ट्रपति, उपराष्ट्रपति, प्रधानमन्त्री, सभामुख, प्रधानन्यायाधीशसहित विशिष्ट व्यक्तित्वको उपस्थितिमा घोडोजात्रा मनाइएको छ । उता ललितपुर पाटनमा भने सूर्यमान महर्जनले छुट्टै घोडेजात्रा मनाएका छन् । सूर्यमानले एक्लै घोडा कुदाएर जात्रा मनाएका हुन् । घोडालाई पूजा गरेर उनले बल्खुटोलबाट जात्रा सुरु गरेका थिए । उनी त्यहाँबाट पाटनका भित्री गल्लीको परिक्रमा गरेर भोलढोका पुगे । भोलढोकाबाट बालकुमारीसम्म पटकपटक घोडा कुदाएका उनले स्थानीयले पान खुवाएपछि घोडेजात्रा समापन गरेका हुन् । उनले यस पटक नेपाली सेनाको घोडा प्रयोग गरेर पाटनमा जात्रा मनाएका हुन् । विगतका वर्षमा भने घरमे पालेको घोडालाई जात्रामा प्रयोग गरिदै आएको थियो । पाटनमा एक जनाले घोडा चढेर जात्रा मनाउने पुरानो प्रचलन हो । सूर्यमान घोडामा चढेर घोडेजात्रामा सहभागी हुँदै गर्दा पाटन क्षेत्रका बालबालिका घोडाको अगाडि र पछाडि दौडिरहेका देखिन्थे । उनले आफूसँगै दौडिने र आफूलाई रोचकताका साथ हेर्ने सर्वसाधारणलाई हात हल्लाएर अभिवादन गरेका थिए ।"
चितवनमा ट्याक्टर दुर्घटना हुँदा पाँच जनाको मृत्यु : ११ घाइते,चितवन : राप्ती नगरपालिका११ आमपानीस्थित चिउँडे खोलामा ट्र्याक्टर दुर्घटना हुदा पाँच जनाको मृत्यु भएको छ। दुर्घटनामा थप १९ जना घाइते भएका छन्। जिल्ला प्रहरी कार्यालय चितवनका प्रवक्ता प्रहरी नायब उपरीक्षक सूर्यबहादुर थापाका अनुसार थाकलटारबाट ढलानको काम गर्ने मजदुर बोकेर चिउँडे खोलातर्फ जाँदै गरेको ना १ त ६३८२ नम्बरको ट्याक्टर आइतबार साँझ दुर्घटना भएको हो। ट्याक्टर साँझ ७:३० बजे पुलबाट झण्डै २०० मिटर तल खसेको प्रहरी उपरीक्षक थापाको भनाइ छ। घाइतेको उद्धार गरी अस्पताल ल्याइएकामध्ये पाँचको मृत्यु भएको थापाले जानकारी दिए। अन्य घाइतेको भरतपुर अस्पताल र पुरानो मेडिकल कलेजमा उपचार भइरहेको छ। घाइतेमध्ये आठको अवस्था गम्भीर रहेको थापाको भनाइ छ। घाइतेको सङ्ख्या थपिन सक्ने प्रहरीको अनुमान छ। मृतकको थप विवरण आउन बाँकी रहेको थापाले जानकारी दिए। रासस
विराटनगरमा छोराले गरे बाबुको हत्या,"विराटनगर : विराटनगर महानगरपालिका८ बलुवाईमा शनिबार राति छोराले आफ्नै बाबुको हत्या गरेका छन्। मोरङ प्रहरीका प्रवक्ता डीएसपी मानबहादुर राईका अनुसार ५४ वर्षीय विको सहनी मुखियाको हत्या भएको हो। माइलो छोरा २५ वर्षीय रवि सहनी मुखियाले बाबु विकोको हत्या गरेको जानकारी उनले दिए। स्थानीय बासिन्दाका अनुसार विको बाँसको भाटाको बेरा लगाएर बनाइएको घरमा पसल राखेर घरेलु मदिरा बिक्री गर्थे। राति अवेरसम्म मदिरा पसल खुल्लै राखेको देखेपछि रविले बन्द गर्न आग्रह गरेको विषयलाई लिएर बाबु र छोराबीच विवाद भएको थियो। विवाद बढ्दै गएपछि उनले बुवालाई कुटपिट गर्दै धकेलिदिएको प्रहरीले जनाएको छ। धकेल्दा घरको बेरा लगाएको बाँसको भाटामा विको ठोक्किएर घाइते भएका थिए। उनको घाँटीमा भाटाले छेडेको चोट छ। घाइते अवस्थामा उपचारका लागि कोसी अस्पताल पुर्याइएका विकोलाई राति ११ बजेतिर चिकित्सकले मृत घोषित गरेको जानकारी डीएसपी राईले दिए। घटनास्थल वरपर रगत लतपतिएको छ। घरमा विकोको जेठो छोरा लेटु सहनी मुखिया ज्वरो आएर बिरामी परेका थिए। उनलाई उपचारका लागि अस्पताल लैजान एम्बुलेन्स बोलाइएको थियो। जेठो छोरालाई लिन आएको एम्बुलेन्समै राखेर माइलो छोरासँगको झगडामा घाइते भएका विकोलाई उपचारका लागि अस्पताल लगिएको प्रहरीले जनाएको छ। छोराले हत्या गरेका विको सहनी मुखियाको घर। विकोका तीन छोरामध्ये जेठो र माइलो माछा मारेर परिवार चलाउँथे। कान्छो छोरा बब्लु बिस्कुट उद्योगमा काम गर्छन्। छोराहरु विको र उनकी पत्नी सुम्नी सहनी मुखियाबाट अलग भएर आआफ्नै घरमा बस्थे। विको र पत्नी सुम्नी पनि अलगअलग बस्दै आएको खुलेको छ। अलगअलग बस्ने भए पनि परिवारका सबै जनाको घरको साँध र सिमाना भने जोडिएको छ। घटना भएका बेला विकोका जेठो र कान्छो छोरा पनि घरमै रहेको खुलेको प्रहरीको भनाइ छ। घटनापछि उनका माइलो छोरा रवि फरार बनेका छन्। उनको खोजी तीव्र पारेको प्रहरीले कान्छो र जेठो छोरालाई भने नियन्त्रणमा लिएर घटनाको अनुसन्धान अघि बढाएको छ। विकोकी पत्नी सुम्नीले विगतमा बाबु र छोराबीच कुनै पनि विवाद नरहेको सुनाइन्। पसल खुला राखेको विषयमा बाबु र छोराबीच विवाद भयो, उनले भनिन्, त्यसपछि छोरासँग धकेलाधकेल हुँदा लडेर घाइते हुनु भएका बाबुको पछि मृत्यु भयो भन्ने खवर आयो। डीएसपी राईले मदिरा सेवनका कारण घटना भएको प्रारम्भिक अनुसन्धानबाट खुलेको जानकारी दिए। उनका अनुसार घटना भएका बेला बाबु र छोरा दुवै जनाले मदिरा सेवन गरेको पनि खुलेको छ।"
"बिस्केट जात्राको रथ तान्दा १९ घाइते, मध्यराति ढुङ्गा हानाहान","भक्तपुर : भक्तपुरमा शनिबारदेखि सुरु भएको बिस्काः जात्रामा भैरवको रथ तान्ने क्रममा राति रथबाट झर्दा र रथ तान्ने क्रममा ढुङ्गा हानाहान हुँदा १९ जना घाइते भएका छन् । आठ रात नौ दिनसम्म भव्यरूपमा भक्तपुरमा मनाइने ऐतिहासिक तथा सांस्कृतिक महत्व बोकेको बिस्काः जात्राको पहिलो दिन भैरवको रथ तान्ने क्रममा घाइते भएकाको विभिन्न अस्पतालमा उपचार भएको महानगरीय प्रहरी परिसर भक्तपुरले जानकारी दिएको छ । हिजो दिउँसो ४ बजेदेखि रथ तान्न सुरु भएको र राति करिब ७ बजे रथ नासमना पुगेपछि रथबाट खसेर रथको चक्कामा पर्दा भनपा१० का ७९ वर्षीय कृष्णगोपाल मुलगुठी र २६ वर्षीय दिपेश साँगाछें घाइते भएका छन् । घाइतेलाई तत्कालै उपचारका लागि अस्पताल भक्तपुर लगिएकामा कृष्णगोपाल मुलकोटीलाई थप उपचारका लागि थिमीस्थित मध्यपुर अस्पताल सिफारिस गरिएको छ । त्यस्तै रथ तान्ने क्रममा ८ बजे भनपा१ का १८ वर्षीय मनिष सिन्ताकल, भनपा२ का २२ वर्षीय रमेश माता, भनपा६ का ३० वर्षीय अमिक त्वायना घाइते भएकामा भक्तपुरमा अस्पतालमा उपचार गरिएको र त्वायनालाई भने शिक्षण अस्पताल महाराजगञ्ज सिफारिस गरिएको प्रहरीले जानकारी दिएको छ । अर्का घाइते भक्तपुर नपा६ बस्ने २५ वर्षीय सुनिल भुजेलको दाहिने खुट्टा भाँच्चिएपछि उपचारका लागि मध्यपुर अस्पताल लगिएको छ । घाइते सुनिल नापित, नरेश श्रेष्ठ, रोजन त्वातीलगायत अन्यको भक्तपुर अस्पतालमा उपचारपछि घर फर्किएको प्रहरीको भनाइ छ । अधिकांश रथबाट खसेर, रथ तान्ने क्रममा रथको चक्कामा परेर, डोरीबाट लछारिएर र राति ढुङ्गा हानाहान हुँदा ढुङ्गाले लागेर घाइते भएको प्रहरी परिसर भक्तपुरका प्रहरी नायब उपरीक्षक दीपक गिरीले जानकारी दिए। मध्यराति करिब साढे १ बजे रथ नासमना पुगेपछि केहीबेर ढुङ्गा हानाहान भएको थियो । स्थानीयवासले बीचमै छाडेको रथ आइतबार बिहान पुनः तानेर बिहान ८ बजे गःहिटी पुर्याइएको छ । यस वर्ष जात्रा औपचारिकतामा मात्रै सीमित गर्ने जिल्ला प्रशासनको निर्णयविरुद्ध स्थानीयवासी उत्रिएपछि भक्तपुर नगरपालिकाले तालिका नै बनाएर दिउँसै जात्रा सम्पन्न गर्ने निर्णय गरेको थियो । रथलाई माथि लगे सुकुलढोकासम्म र तल लगे नासमना भन्दा वरैबाट फर्काएर दिउँसै गःहिटी रथ लैजाने नगरपालिकाको तालिका र आह्वानलाई स्थानीयवासीले बेवास्ता गर्दै मध्यरातिसम्म रथ तान्दा ढुङ्गा हानाहान भएको थियो । भक्तपुरमा बिस्काः जात्रा भैरवनाथ र भद्रकालीको रथ तानेर सुरु गरिन्छ । विसं अनुसार सौर्यमासको आधारमा चल्ने यो जात्रा बिःसीत अर्थात् सर्प मर्यो भन्ने आधारमा लिच्छविकालदेखि मनाउँदै आएको मानिन्छ । थिमिमा प्राप्त नेपाल संवत् ५०० को तमसुक पत्रमा यो जात्रा विश्व केतुलाई सम्झाउने पर्यायका रूपमा बिसिक शब्द उल्लेख भएको पाइएको संस्कृतिविद् एवं इतिहासविद् पुरुषोत्तम लोचन श्रेष्ठ बताउँछन् । भक्तपुरको तौमढीस्थित यक्ष मल्लको पालाको शिलालेखमा बिस्केट जात्रालाई विश्वजात्रा उल्लेख गरिएको छ भने भक्तपुरको दरबार स्क्वायर नेसं ८०८ र ८१८ को राजा जितामित्र र भूपतेन्द्र मल्लको पालामा लेखिएको अभिलेखमा विश्क्यात शब्द उल्लेख गरिएको उनी बताउँछन् । अहिले पनि तलेजुमा बिस्काः जात्राको सङ्कल्पस्वरूप पूजाअर्चनामा विश्वजात्राको उल्लेख गरिन्छ । संस्कृत शब्द विश्वकेतु नै पछि नेवारी नामकरण हुँदै बिसिका, बिस्क, बिक्का, बिस्का हुँदाहुँदै हाल बिस्केट जात्रा हुनपुगेको श्रेष्ठको भनाइ छ । बिस्केट जात्रामा भैरवको धेरै चर्चा गरिए पनि यो जात्रा विश्वनाथ भैरवको मात्र नभएर उनको शक्ति भद्रकालीको पनि भएको बताउँछन्। विश्व भैरवनाथको प्रतीकका रूपमा लिङ्गोमा फहराइने एक जोडी ध्वजामा साक्षात् भैरव र भद्रकाली भएको उनको भनाइ छ । प्यागोडा शैलीमा निर्माण गरिएको तीनतले रथमा भैरवनाथ मन्दिरबाट भैरवनाथको मूलदेवता र बेतालको मूलदेवतालाई तान्त्रिक विधिअनुरूप पूजाअर्चना गरी टौमढीमा ल्याएर रथमा बिराजमान गराएपछि विधिवत्रूपमा जात्रा सुरु गरिन्छ । देवतालाई रथमा राखेपछि स्थानीयवासीले भैरवनाथको रथको अगाडि र पछाडि राखिएको डोरी तानातान गरेर माथिल्लो क्षेत्र र तल्लो क्षेत्रको बासिन्दाले रथलाई तानेर आआफ्नो टोलमा लैजान रथ तान्ने गरिन्छ । रथ तानातान गर्नु नै यस जात्राको मुख्य आकर्षण हो । सो रथलाई स्थानीय गःहिटी टोलमा पुर्याएपछि पहिलो दिनको जात्रा सम्पन हुने परम्परा छ ।"
'बिसु' मनाउन स्वदेश फर्कनेको लर्को,"महेन्द्रनगर : कोरोना कहरको त्रासदीका बीच भारतको विभिन्न क्षेत्रमा मजदूरीका लागि गएका सुदूरपश्चिमका वासिन्दा 'बिसु' पर्व ( नयाँ वर्ष) मनाउन यतिबेला घर फर्किन थालेका छन् । भारतलगायत तेस्रो मुलुकमा रोजगारीका लागि गएका अधिकांश व्यक्ति बिसु पर्व मनाउन घर फर्किने गर्दछन् । सुदूरपश्चिम प्रदेशका पहाडी जिल्ला डडेल्धुरा, बैतडी, दार्चुला, बझाङ, डोटी, अछाम, बाजुरालगायतका जिल्लामा मौलिक तरिकाले बिसु पर्व मनाउने गरिन्छ । जिल्ला स्वास्थ्य कार्यालय कञ्चनपुरका प्रमुख शिवराज सुनारले गड्डाचौकी नाका हुँदै स्वदेश फर्किने भीड लाग्न थालेको छ । 'अहिले दैनिक एक हजारभन्दा बढी मानिस भारतबाट आइरहेका छन्,'उनले भने। सुनारका अनुसार गड्डाचौकीमा सबैको स्वास्थ्य परीक्षणका साथै कोरोना रोगसँग मेल खाने लक्षण देखिए कोरोना परीक्षण गर्ने गरिएको छ । एक सातायता गड्डाचौकी नाकाबाट घर फर्किने २६ जना नेपालीमा कोरोना सङ्क्रमण देखिएको उनले जानकारी दिए। 'सङ्क्रमितलाई एम्बुलेन्सबाट महाकाली अस्पताल पु्याएर उपचार गर्ने प्रबन्ध मिलाएका छौँ,' उनले भने,'सङ्क्रमित थपिँदै जाने देखिएकाले आइसोलेसन कक्ष बनाउने तयारी पनि छ ।' गत चैत ८ गतेदेखि सीमामा स्वास्थ्य परीक्षण थालिएको बताउँदै उनले स्वास्थ्य परीक्षणमा स्वास्थ्य सेवा विभागदेखि भीमदत्त नगरपालिकाबाट समेत जनशक्ति खटिएको जानकारी दिए। नयाँ वर्षको अवसरमा यहाँ भव्य रूपमा मनाइने बिसु पर्वको रौनक कोरोना कहरसँगै घटेको छ । कोरोना भाइरसको सङ्क्रमण बढ्न नदिन सरकारले बन्दाबन्दी गरेपछि गत वर्ष पनि धार्मिक सांस्कृतिक वर्ष बिसुको रौनक थिएन । यस पर्वमा विवाहित महिला माइत जाने गर्छन् । यस पर्वलाई यस क्षेत्रमा सपरिवार भेटघाट गर्ने पर्वका रूपमा समेत लिने प्रचलन रही आएको साहित्यकार हेमबाबु लेखकले बताए । 'नयाँ वर्षमा सकारात्मक कुरा आरम्भ हुने भएकाले यसको धार्मिक महत्व पनि छुट्टै प्रकारको छ,' लेखकले भने, 'तर कोरोना कहरमा सङ्क्रमणबाट जोगिन सर्तकता अपनाउन आवश्यक छ ।' सुदूरपश्चिम क्षेत्रमा बिसु पर्वका दिन सिस्नु लगाउने प्रचलन रहेको छ । खासगरी देवर र भाउजू तथा साली र भिनाजु एकापसमा सिस्नो लगाउने गरेको साहित्यकार लेखकको भनाइ छ । यसरी सिस्नो लगाउनाले वर्ष दिनभर कुनै पनि सङ्कट नआउने विश्वाससमेत गरिन्छ । भारतमा केही दिनयता कोरोना सङ्क्रमण उच्च दरमा बढेपछि कतिपय नेपाली कामदार स्वदेश फर्किन थालेका छन् । डडेल्धुराको पर्शुराम नगरपालिकाका बिरराम सुनारले आफू परिवारसहित बिसु पर्वका लागि घर फर्किएको बताए। 'चार महिनाअघि रोजगारीका लागि भारतको पञ्जाव गएको थिएँ ।' आज बिहान घर फर्किदै गर्दा गड्डाचौकीमा भेटिएका सुनारले भने, 'पञ्जावमा पनि कोरोना निकै बढेरहेकाले पर्वको बहानामा घर फर्किएका हौँ ।' उनले कोरोना कहर पुनः बल्झिदा रोजगारी नपाएर जीविका चलाउन नसक्ने अवस्थामा पुगिएको दुखेसो पोखे। दश प्रतिशतमा कोरोना सङ्क्रमण कञ्चनपुरको पूर्वी गौरीफन्टा नाकाबाट स्वदेश फर्किनेमा कोरोना सङ्क्रमण फैलिने क्रम बढी देखिएको छ । एक सातामा यहाँको नाकाबाट भारतको विभिन्न शहरबाट पर्व मनाउन घर फर्किरहेका तीन सय जनामा कोरोना सङ्क्रमण देखिएको छ । आइतबार मात्रै ३३४ जनाको परीक्षण गर्दा ३० जनाको कोरोना सङ्क्रमण देखिएको पुर्नवास स्वास्थ्य एकाइका अहेब गणेश साउदले जानकारी दिए । 'यहाँ जनशक्ति अभाव र अन्य व्यवस्थापनले भारतबाट आउने सबैको कोरोना परीक्षण सम्भव देखिएको छैन ।' डोकेबजारमा स्वास्थ्य परीक्षणमा खटिएका साउदले भने, 'सङ्क्रमण समुदायस्तरमै फैलिएको हामीले अनुमान गरेका छौँ ।' उनले कोरोना सङ्क्रमित देखिएकालाई धनगढी आइसोलेशनमा पठाइरहेको बताएयो । 'परीक्षण गरिएकामध्ये दश प्रतिशतमा कोरोना सङ्क्रमण पुष्टि भइरहेको छ, उनले भने, 'दैनिक पाँचछ सय नागरिकको सीमामा परीक्षण सक्न सहज छैन ।' उनले भारतबाट आउनेहरु सीमामा लुकिछिपी आउनुका साथै कोरोना परीक्षण बिनै गाउँ पसिरहेकाले आम नागरिकले सर्तकता अपनाउनुपर्ने अवस्था पुनः आएको बताए । हाल भारतमा बढी सङ्क्रमण देखिएको ठाउँबाट घर फर्किरहेका र कोरोनाको लक्षण देखिएका नागरिकको सीमामा कोरोना परीक्षणमा ध्यान दिइएको छ ।रासस"
"मोटरसाइकलको ठक्करबाट १ जनाको मृत्यु, ४ घाइते","वीरगन्ज : पर्साको ठोरी गाउँपालिका ४ गोपिवस्तीमा मोटरसाइकलको ठक्करबाट एक जनाको मृत्यु भएको छ। दुर्घटनामा मोटरसाइकल चालकसहित ४ जना घाइते भएका छन्। घाइतेमध्ये एक जनाको अवस्था गम्भीर रहेको छ। वीरगन्ज ठोरी हुलाकी सडक खण्डको ठोरी ४ गोपीवस्तीमा शनिबार बेलुकी पैदल हिंडिरहेका ४ जना युवाहरुलाई नौकाटोलाका रामसिंह राय थारु सवार रहेको ग ९ प ९५८७ नम्बरको मोटरसाकइलले ठक्कर दिएको थियो। मोटरसाइकलको ठक्करबाट गोपीवस्तीका अभिषेक गोले, मधु गोले, सञ्जय लामा र आनन्द परियार घाइते भएका थिए। घाइते मध्ये १९ वर्षीय अभिषेकको वीरगन्ज स्थित एसएल न्युरो अस्पतालमा उपचारका क्रममा मध्यरातमा मृत्यु भएको हो। घाइते मधु गोलेको भने गम्भीर अवस्थामा एसएल न्युरो अस्पतालमै उपचार भइरहेको प्रहरी चौकी विजयवस्तीका इन्चार्ज प्रहरी सहायक निरीक्षक मिनबहादुर रमौलीले जानकारी दिए। अन्य घाइतेहरु सन्जय लामा र आनन्द परियारको भने अवस्था खतरामुक्त रहेको उनले बताए। ठक्कर दिने मोटरसाइकल चालक थारुको टाउकोमा चोट लागेको र उनलाई प्रहरीले नियन्त्रणमा लिएर वीरगञ्ज स्थित नारायणी अस्पतालमा उपचार भैरहेको प्रहरी सहायक निरीक्षक रमौलीले जानकारी दिए।"
घोडेजात्राका १३ तस्बिर,"काठमाडौंः राष्ट्रपति विद्यादेवी भण्डारीको प्रमुख आतिथ्यमा यस वर्षको घोडेजात्रा समारोह सम्पन्न भएको छ। राष्ट्रपति भण्डारी नेपाली सेनाको परमाधिपति हुन्। समारोहमा राष्ट्रपतिको सम्मानमा सेनाले सलामी अर्पण गरेको थियो। सो अवसरमा उनले म्युजिकल राईडरमा प्रथम र द्वितीय हुने क्रमश ः सहसेनानी प्रवेश खड्का र उपसेनानी दिपीन थापा तथा शो जम्पमा प्रथम भएका सिपाही ओमप्रकाश यादव र द्वितीय जमदार जगदीश घिसिङलाई पुरस्कार प्रदान गरेकी छन्। उपराष्ट्रपति नन्दबहादुर पुन र प्रधानमन्त्री केपी ओली, सभामुख अग्निप्रसाद सापकोटा सैनिक मञ्च टुँडिखेल पुगेर सेनाले त्यहाँ आयोजना गरेको अश्वकला र साइकल खेललगायतका प्रदर्शनी अवलोकन गरे। सो अवसरमा अश्वकलाका विविध रोचक कार्यक्रम राईड पास, ब्यानर डिस्प्ले, टांगन र चार्जर घोडा दौड, साईकल रेश, शोजम्प, ड्रिल राईड, क्रस टेण्ट पेगिङ्ग, सुईरो, स्वर्ड एण्ड वाटर मेलन र रिङ्ग एण्ड लान्स, एक्रोब्याटिस, घोडा लडाउने, म्यूजिकल राइड, क्रसकन्ट्री जम्प, हंगेरियन पोष्ट र कम्बाइन्ड फायर जम्प प्रदर्शन गरियो। कार्यक्रममा कुकुरको कौशल अन्तर्गत विविध रोमाञ्चक कलासमेत प्रदर्शन गरिएको थियो। कुकुर इमान्दार र आज्ञापालक जनावरका रुपमा लिने गरिन्छ। घोडेजात्रा अवलोकनका लागि प्रधानन्यायाधीश, सभामुख, मन्त्रिगण, नेपाल सरकारका उच्च पदस्थ अधिकृत, संवैधानिक निकायका प्रमुख, सुरक्षा अङ्गका प्रमुख एवं समाजका विभिन्न क्षेत्रका महानुभाव टुँडिखेल पुगेका थिए। प्रत्येक वर्ष चैत्र कृष्ण औँसीका दिन टुँडिखेलमा घोडेजात्रा मनाइँदै आएको परम्परा छ। घोडेजात्रा हेर्न टुँडिखेल वरपर नरनारीको घुँइचो देखिन्थ्यो। अघिल्लो वर्ष कोभिड१९ को महामारीका कारण साङ्केतिकरुपमा मात्र उक्त जात्रा मनाइएको थियो। यसपटक पनि स्वास्थ्य मापदण्डको पालना गरेर जात्रा मनाइएको हो। जनविश्वासअनुसार टुँडिखेलको पूर्वदक्षिणमा रहेको रूखमा बास गर्ने गुरुमापा भन्ने राक्षसले शहरका बालबालिकालाई दुःख दिने गरेकामा पीडित शहरवासीले विभिन्न उपायबाट त्यसलाई मारेपनि प्रेतात्मा फेरी जागा भई बालबालिकालाई अनिष्ट गर्छ कि भन्ने भयसँग जोडेर जात्राको प्रारम्भ गरिएको भनाइ छ। गुरुमापाको आत्मालाई घोडाको टापले कुल्चाएर दबाउने सोच अनुरुप घोडोजात्रा आयोजना गरिदैँ आएकोे भनिएको छ। शहरका कुनै पनि बालबालिकामाथि खतरा नहोस् भनी आजै राति त्यही रूखको फेदमा गुरुमापालाई खानेकुरा दिने पनि चलन छ। आजकै दिन ललितपुरमा पनि एउटा कानो घोडा दौडाएर घोडेजात्रा मनाउने परम्परा रही आएको छ। घोडा र मानिसको सम्बन्ध मानव सभ्यताको इतिहासदेखि नै छ। दैनिक जीवनमा सहयोगीको रुपमा मात्र नभई प्राचीन तथा मध्ययुगिन ठूला लडाइँमा सेनाले घोडा र कुकुरको साथ र सहयोग लिदैआएको इतिहास छ। घोडेजात्रा पर्व काठमाडौँ उपत्यकामा मात्र मनाइने परम्परा भएता पनि यस पर्वले राष्ट्रिय पर्वकै रुपमा मान्यता पाएको छ। नेपालमा अश्वसेनाको प्रयोग प्राचीनकालदेखि नै रही आएको छ। तत्कालीन राजा सुरेन्द्रवीर विक्रम शाहको राज्य कालमा विसं १९०६ मङ्सिर ७ गते घोडचढी सैनिकको एक दल रिसल्ला खडा गरिएको थियो। उक्त रिसल्लाले विसं १९१११९१२ को नेपालतिब्बत युद्धमा बहादुरीका साथ लडेका थिए।"
उपल्लो मुस्ताङमा फोरजी इन्टरनेट,"जोमसोम : दुर्गम जिल्लाको रुपमा परिचित उपल्लो मुस्ताङमा शनिबारदेखि फोरजी सेवा सञ्चालनमा आएको छ । नेपाल टेलिकमले उपल्लो मुस्ताङको लोमान्थाङ र स्याङवचेमा चौथो पुस्ताको फोरजी सेवा जडान गरेको जनाएको छ । २०७३ सालबाट काठमाडौं उपत्यकामा सुरु गरिएको फोरजी सेवा धौलागिरिका तीन जिल्ला पर्वत,बाग्लुङ र म्याग्दीमा विस्तार भएको थियो । पछिल्लो समय नेपाल टेलिकमले मुस्ताङको जोमसोम र मुक्तिनाथक्षेत्रमा विस्तार गरिएको फोरजी सेवा शनिबार उपल्लो मुस्ताङसम्म पुर्याइएको नेपाल टेलिकम बाग्लुङका कार्यालय प्रमुख वरिष्ठ इन्जिनियर केशव शर्माले जानकारी दिए । उनका अनुसार टेलिकमका प्राविधिकले उपल्लो मुस्ताङमा फोरजी जडान गरेका हुन् । मोबाइल डाटामार्फत अत्याधुनिक प्रविधिको उच्च गतिको इन्टरनेट चलाउन फोरजी सेवा सञ्चालनमा ल्याइएको इन्जिनियर शर्माले उल्लेख गरे । निकट भविष्यमै मुस्ताङका ५ वटै स्थानीय तहमा फोरजी विस्तार गरिने वरिष्ठ इन्जिनियर शर्माको भनाइ छ । नेपाल टेलिकमले मुस्ताङका अन्य स्थानमा पनि क्रमशः फोरजी सेवा सञ्चालनमा ल्याउने जनाएको छ ।उपल्लो मुस्ताङमा फोरजी सेवा सञ्चालनमा आएसँगै टेलिकमका सेवाग्राहीले उच्च गतिको इन्टरनेट सेवा उपयोग गर्न पाउने भएका हुन् । यसअघि उपल्लो मुस्ताङमा थ्रीजी सेवा सञ्चालनमा ल्याइएको थियो । फोरजी मोबाइल ब्रोडब्याण्ड(उच्चगतीको ईन्टरनेटसहितको मोबाइल) सेवा हो ।यसको क्षमता थ्र्रीजी भन्दा क्षमतायुक्त र तीब्र गतीको इन्टरनेट मानिन्छ । यसको गती प्रतिसेकेन्ड एकसय मेगाबिट्स (एमबिपिएस) भन्दा माथि हुन्छ । ग्राहकले गुणस्तरयुक्त फोर जी सेवाका लागि खर्च भने केही बढी गर्नुपर्नेछ । उच्च गतिको इन्टरनेट हुने भएकाले फोरजी प्रयोगकर्ताले अहिलेभन्दा सजिलो गरी भिडियो कल र च्याट गर्न सक्नेछन् । फोर जी प्रविधिले मोबाइलमै थ्रिडी भिडियोसमेत हेर्ने सुविधा दिने बताइन्छ । फोर जी सेवाले डिजिटल नेपालको लक्ष्यलाई पनि सघाउने गर्छ । विशेषगरी भौगोलिक जटिलताका कारण सबै ठाउँमा फाइबर पुर्याउन कठिन पर्ने भएकाले टेलिकमले ग्रामीण क्षेत्रमा ब्रोडब्याण्ड (ताररहित) इन्टरनेट चलाउन फोर जी विस्तार गरेको जनाएको छ । फोर जी राउटरबाट कम्युटरलगायतका अन्य उपकरणमा पनि इन्टरनेट सञ्चालन गर्न सकिनेछ । ग्रामीण भेगमा ८०० मेगाहर्जमा फोरजी चल्ने हुँदा सिग्नल कभरेज (पहुँच) पनि बढी ठाउँमा पुग्ने टेलिकमले जनाएको छ ।मोबाइलमार्फत फोरजी सेवा एक्टिभ गर्न स्टार फोरफोरफोर ह्यास डायल गरी प्राप्त निदेशन अनुसार सीम परीक्षण गरी उपयोग गर्न सकिन्छ । फोरजी एक्टिभ भएपछि मोबाइलमा नोटिकेफसन सूचना आउँछ ।"
"काभ्रेका ३३ जंगलमा डढेलो, काँक्रेमा नियन्त्रण बाहिर","काभ्रे : नमोबुद्ध नगरपालिका७ काँक्रेस्थित जङ्गलमा शनिबार भएको आगलागी नियन्त्रण बाहिर रहेको छ। काँक्रेको पौवाडाँडामा शनिबार बिहान १० बजेबाट सुरु भएको आगलागी घोरेटो भिर, सीताघारी हुँदै अहिले ल्याँसे जङ्गलतर्फ गइरहेको छ। आगलागी नियन्त्रण गर्न शनिबार राति १२ बजेसम्म नगरको दमकल, स्थानीयवासी, जनप्रतिनिधि, प्रहरी र भकुण्डेस्थित २६ बाहिनीका नेपाली सेना प्रयासरत रहेको वडाध्यक्ष धर्म लामाले बताए। 'आगलागी नियन्त्रण बाहिर गइसेकको छ, अब पुनः सबै मिलेर नियन्त्रणमा लाग्ने तयारीमा गर्दैछौँ', उनले भने। उनका अनुसार अहिले ल्याँसे जङ्गलमा ठूलाठूला आगो र धुँवाको मुस्लो देखिएको छ। आगलागी भएको जङ्गल छेउछाउ मानव बस्ती नभए पनि बारी र दुईचार सङ्ख्यामा गोठ रहेको लामाले बताए। उनले भने, 'स्थानीयवासी निकै त्रसित अवस्थामा रहेका छन्।' उनले आगलागी फैलिएर मानव बस्तीतिर आउसक्ने देखिए जिल्लास्थित विपद्उद्धार समितिमार्फत थप उपकरणसहित सहयोगी जनशक्ति ल्याइने बताए। काँक्रेको आगलागीसमेत गरी दुई महिनाको अवधिमा काभ्रेपलाञ्चोकको विभिन्न ३३ सामुदायिक तथा राष्ट्रिय वन क्षेत्रमा डढेलो लागेको छ। जिल्ला वन कार्यालय धुलिखेलका अनुसार फागुन महिनाको पहिलो सातादेखि चैतको अन्तिम सातासम्म ३२ वन क्षेत्रको ६५० हेक्टरमा डढेलो लागेको हो। काँक्रेबाहेक सबै आगलागी नियन्त्रणमा आइसकेको कार्यालयले जनाएको छ। कार्यालयका सहायक वन अधिकृत न्हुच्छेमान श्रेष्ठका अनुसार फागुन पहिलो साता भुम्लु गाउँपालिका४ स्थित लाँकुर भलभुले, चापानी, धारापानी र लाम्राङ आहालडाँडा सामुदायिक वनमा आगलागी भएको थियो। त्यसलगत्तै भुम्लुकै वडा नं ५ स्थित छेकर्पा र फागरखोला सामुदायिक वन तथा वडा नं ९ को घट्टेखोला सामुदायिक वन, चौँरीदेउराली गाउँपालिका१ स्थित साँगास्वती, वडा नं ७ को मादन सल्लेरी सामुदायिक वनमा आगलागी भएको थियो। खानीखोला गाउँपालिका५ को फर्लेक धारपानी र गोल्मे सामुदायिक वन, पनौती नपा५ चौकोटस्थित गैह्रीगाउँ, नमोबुद्ध नपा३ को चरुवा सामुदायिक वन, मण्डनदेउपुर नपा११ स्थित जैसिथोक सामुदायिक वन, वडा नं ९ को जुकेपानी, घ्याम्पेपानी र पौवा सामुदायिक वनमा डढेलो लागेको कार्यालयले जनाएको छ। यसैगरी बेथानचोक गाउँपालिका५ र ६ वडास्थित राष्ट्रिय वन क्षेत्र तथा ५ नं वडाको दक्षिण भारत, चिसापानी सामुदायिक वन, ३ नं वडास्थित नारायणस्थान र गोरखनाथ सामुदायिक वन, २ नं वडाको जनजागृति, महाँकाल, पाट्नेखोला, खहरे, डुकुल्चे र अमिलचौर सामुदायिक वन क्षेत्रमा डढेलो लागेको सहायक वन अधिकृत श्रेष्ठले जानकारी दिए। उनका अनुसार पाँचखाल नपा९ को सिम्ले लामीडाँडा र भान्छेपोखरी सामुदायिक वन, महाभारत गाउँपालिका४ स्थित सार्दुङमुलेङ्ख सामुदायिक वन तथा ५ नं वडास्थित दुङ्गरीपाखा सामुदायिक वनमा डढेलो लागेको थियो। काभ्रेपलाञ्चोकको नौ स्थानीय तहका जङ्गलमा आगलागी भएको कार्यालयको तथ्याङ्कले देखाएको छ। तथ्याङ्कमा जनाइएअनुसार पाँच वर्षयता धेरै जङ्गल क्षेत्र तथा भूभागमा डढेलो लागेको हो। तथ्याङ्कमा सबैभन्दा बढी बेथानचोक गाउँपालिकाको २९ हेक्टर, भुम्लुको १४५ हेक्टर, खानीखोलाको ९० हेक्टर, चौँरीदेउरालीको ७८ हेक्टर, महाभारतको ३३ हेक्टर जङ्गलमा डढेलो लागेको उल्लेख गरिएको छ। साथै पनौती नगरको २५ हेक्टर, मण्डनदेउपुर नगरको २२ हेक्टर, नमोबुद्ध नगरको पाँच र पाँचखाल नगरको तीन हेक्टर जङ्गलमा आगलागी भएको थियो। डढेलोबाट विशेषगरी जङ्गलमा रहेका साना बोटबिरुवाका साथै वन्यजन्तु विस्थापनमा परेको कार्यालयले जनाएको छ। आगलागी भएका केही जङ्गलमा स्थानीयवासी तथा सुरक्षाकर्मीको सहकार्यमा नियन्त्रणमा ल्याइएको थियो भने कतिपय जङ्गलको डढेलो आफैँ नियन्त्रणमा आएको जनाइएको छ। विगतका वर्षको तुलनामा यस वर्ष लामो खडेरी परेका कारण पनि अधिकांश सामुदायिक वनमा डढेलो लागेको हुनसक्ने अनुमान गरिएको छ। पाँच वर्षअघि यही समयमा काभे्रपलाञ्चोकका विभिन्न सामुदायिक वनको डढेलोले करिब एक हजार ३०० हेक्टर क्षेत्र नष्ट भएको जिल्ला वन कार्यालयको तथ्याङ्कमा उल्लेख छ। कार्यालयका अनुसार विसं २०७२ को फागुनदेखि वैशाखसम्मको डढेलोले जिल्लाको दक्षिणी महाभारत पहाड शृङ्खलामा बढी क्षति पुर्याएको थियो। त्यसबेला महाभारत क्षेत्रको २५० हेक्टर, जनागाल क्षेत्रको ५५ हेक्टर, नारायणस्थान क्षेत्रमा ६० हेक्टर, खोपासी क्षेत्रमा ३३९ हेक्टर र चौबासमा ७० हेक्टर सामुदायिक वनमा डढेलो लागेको थियो। वन कर्मचारीप्रति बदलाको भावना, जङ्गलमा घाँस पलाउने धारणा, वनमा रहेका बोटबिरुवामा राम्रो फल फल्ने आशा, चोरी शिकारीले जङ्गलीजन्तुको शिकार गर्न सहज बनाउने उद्देश्यले जिल्लाका सामुदायिक वनमा डढेलो लगाउने गरेको बताइन्छ। त्यसयता सामुदायिक वनमा डढेलो लाग्न नदिन कार्यालयले जिल्लाका विभिन्न स्थानमा चेतनामूलक होडिङ बोर्ड राख्नुको साथै डढेलोबाट हुने बेफाइदा, हानीनोक्सानी र कानूनी व्यवस्थाका बारेमा माइकिङसमेत गर्दै आएको छ।"
शिवपुरीको डढेलो निभाउन पानी खसाउँदै सिम्रिक हेलिकप्टर,"काठमाडौँ: शिवपुरीनागार्जुन राष्ट्रिय निकुञ्जमा आइतबार लागेको डढेलो नियन्त्रणमा नआएपछि हेलिकप्टर प्रयोग गरी निभाउने प्रयास गरिएको छ । आगो नियन्त्रणमा लिन स्थलगत रुपमा गरिएको प्रयास प्रभावकारी नभएपछि सिम्रिक एयरको हेलिकप्टरमार्फत पानी खसालेर डढेलो निभाउने प्रयास भएको हो। आइतबार मध्याह्न डढेलो लागेपछि काठमाडौं महानगरपालिका, बूढानीलकण्ठ नगरपालिका, नेपाली सेना, नेपाल प्रहरी र सशस्त्र प्रहरीको संयुक्त टोली आगलागीस्थलमा पुगेको थियो । डढेलो नियन्त्रण गर्ने स्थलगत प्रयास प्रभावकारी नभएपछि हेलिकप्टर बोलाइएको महाराजगञ्जका डीएसपी रोशन खड्काले अन्नपूर्ण अनलाइनलाई बताए । उनले भने, 'हेलिकप्टरबाट पानी खसालेर डढेलो नियन्त्रण गर्ने काम भएको छ ।' पछिल्लो समय आगलागी नियन्त्रणका लागि हेलिकप्टरको प्रयोग बढ्दै गएको छ । यसअघिसमेत सिम्रिक एयरले देशका विभिन्न ठाउँमा लागेको आगो हेलिकप्टरको सहायतामा निभाएको थियो । हेलिकोप्टरमा पानी भर्न होटल सब्रिनाको स्वीमिङ पुल र मेलम्ची खानेपानी आयोजनाको पानी प्रयोग गरिएको बताइएको छ ।"
पाँचथरको फालेलुङमा चौरी महोत्सव,"फिदिम : भारतको पश्चिम बंगाल र सिक्किम राज्यसँग सिमाना जोडिएको पाँचथरको फालेलुङ गाँउपालिकाको तीन सिमानामा चौथो चौरी महोत्सव गर्ने तयारी गरिएको छ । फालेलुङ गाँउपालिकाको प्रबद्र्धनमा नयाँ बर्षको अवसर पारेर महोत्सव गर्न लागिएको हो । उच्च पहाडी क्षेत्रको पहिचानको रुपमा रहेको चौँरीको प्रबद्र्धन र बिकास गर्ने उद्धेयले बिगत बर्षदेखि नै महोत्सव आयोजना गरिदै आएको छ । चौँरी संस्कृतिको विकास गर्दै जैविक विविधताको संरक्षण र जिल्लाका उच्च पहाडी क्षेत्रलाई पर्यटकिय गन्तव्यको रुपमा चिनाउने उद्धेस्यले महोत्सव गर्न लागिएको मूल आयोजक समितिले जनाएको छ । समितिका सचिव सुनिल बान्तवाका अनुसार महोत्सवमा तीन सय चौरीहरु भेला गरिने भएको छ । पाँचथर र ताप्लेजुङको उच्च पहाडी क्षेत्रमा पालिएका चौँरीहरु एकैठाउँ भेला गर्न लागिएको हो । महोत्सवमा आउने पर्यटकहरुलाई गोठस्टेमा राख्ने तयारी गरिएको छ, बान्तवाले भने बस्तीविहिन ठाँउमा महोत्सवको आयोजना गरिएको भएपनि पर्यटकहरुका लागि खान र बस्नका लागि राम्रो व्यवस्था गरिएको छ । यसपटक महोत्सव स्थालसम्म सडक पनि पुगेकाले यहाँ आउन सहज हुने आयोजकले जनाएको छ । तीन हजार छ सय मिटरको उचाईमा रहेको नेपालको फालेलुङ गाँउपालिका ४, भारतको वेष्ट बंगाल र सिक्किमको सिमानामा रहेको तीन सिमानामा नयाँ बर्षको अवसर पारेर बैशाख १ गते महोत्सव गर्न लागिएको हो । चौँरी संस्कृति लोभ हुदैँ गएकाले त्यसलाई संरक्षणका लागि महोत्सवको आयोजना गरिएको हो । फालेलुङ गाँउपालिकाले प्रबद्र्धन गरेको महोत्सवमा कञ्चनजंघा भूपरिधि संरक्षण तथा विकास पहाल नेपाल सह आयोजक रहेको छ । फालेलुङ कञ्जनजंघा पर्यापर्यटन संस्था, दीप ज्योती युवा क्लब र कञ्चनजंघा चौँरी पालन संरक्षण संस्थाले महोत्सव आयोजना गर्न लागेको हुन् । महोत्सव स्थल क्षेत्रमा २१ ओटा चौँरी गोठहरु छन् । चरण क्षेत्र व्यवस्थित नभएपछि पछिल्लो समयमा चौँरी गोठहरु घट्दै गएका छन् । गोठमा चौँरी घट्ने क्रमसँगै चौरी संस्कृति हाराएकाले संस्कृति संरक्षणका लागि महोत्सवको तयारी गरिएको हो । महोत्सवमा चौरीको दुधबाट बनाइएका परिकारहरु, चौंरी र भेडाको उनबाट बनेका बस्तुहरु र लेकाली क्षेत्रमा पाईने जडिबुटि तथा कृषिजन्य बस्तुको स्टलहरु राख्ने तयारी छ ।"
"चितवनको रामपुरमा गाडी दुर्घटना, दुईको मृत्यु, सातजना घाइते","चितवन : भरतपुर महानगरपालिका१९ रामपुरमा म्याजिक भ्यान दुर्घटनामा दुई जनाको मृत्यु भएको छ भने सातजना घाइते भएका छन्। जिल्ला प्रहरी कार्यालय चितवनले दिएको सूचनाअनुसार भ्यान अनियन्त्रित भई कल्भडको डिलमा ठोक्किएर पल्टँदा दुईजनाको मृत्यु भएको छ भने सात जना घाइते भएका हुन्। मृत्यु हुनेमा नाम, थर र वतन नखुलेका अन्दाजी ४५ र ५५ वर्षीय दुई पुरुष रहेको प्रहरीले जनाएको छ। तीमध्ये ४५ वर्षीय देखिने पुरुषको घटनास्थलमै र ५५ वर्षीय पुरुषको पुरानो मेडिकल कलेजमा मृत्यु भएको हो । घाइते सातमध्ये पुरानो मेडिकल कलेजमा दुई, चितवन मेडिकल कलेजमा एक र भरतपुर सरकारी अस्पतालमा चार जनाको उपचार भइरहेको छ । घाइतेमध्ये दुई जनाको अवस्था गम्भीर रहेको र अन्यको अवस्था खतरामुक्त रहेको प्रहरीले जनाएको छ । भरतपुरबाट शारदानगरतर्फ जाँदै गरेको ना१ज ६८५९ नंको म्याजिक भ्यान आज बिहान ९:३५ बजे दुर्घटनामा परेको हो ।रासस"
लहानमा सुनचाँदी व्यवसायीको हत्या,सिरहा : लहानमा एक सुनचाँदी व्यवसायीको हत्या भएको छ। पसल लुट्न आएका लुटेरा समूहले व्यवसायीको हत्या गरेका हुन्। ईलाका प्रहरी कार्यालय लहानका डीएसपी डा तपनकुमार दाहालका अनुसार शनिबार राति लुटेरा समूहले सिरहाको लहान नगरपालिका२३ गढिया चोकमा सुनचाँदी पसल गर्दै आएका प्रदिप मिझारको हत्या गरेका हुन्। सो समूहले सुनचाँदी र नगद पनि लुटपाट गरेका छन्। हत्या गरिएका मिझारकी श्रीमती अमिता विश्वकर्मा पनि घाइते भएकी छिन्। लुटेराले मिझारकी श्रीमतीमाथि कुटपिट गरी घाइते बनाएका हुन्। हत्यामा संलग्न भएको आशंकामा प्रहरीले दुई जनालाई नियन्त्रणमा लिएर अनुसन्धान गरिरहेको डीएसपी दाहालले जानकारी दिए। हत्या गरिएका युवक वडाध्यक्ष कन्हैया गुप्ताको घरमा सुनचाँदी पसल गर्दै आएका थिए। श्रीमतीसँग त्यही बसेका बेला लुटेरा समूहले गोली चलाएको बुझिएको छ।
"मध्यरातमा फर्निचरमा आगलागी, अझै नियन्त्रणमा आएन","बाग्लुङ : बागलुङ नगरपालिका३ गुठीमा रहेको एक फर्निचर उद्योगमा भीषण आगलागी भएको छ । विराट बोहराले सञ्चालन गरेको सिर्जना फर्निचरमा आगलागी हुँदा लाखौँको क्षति भएको प्रहरीले जनाएको छ । गए राति २:०० बजेदेखि सुरु भएको आगलागी अझै नियन्त्रणमा आएको छैन । फर्निचरमा रहेका सबै काठपात तथा तयारी सामग्री जलेका छन् । आगो नियन्त्रणका लागि नेपाल प्रहरी, सशस्त्र प्रहरी र बागलुङ नगरपालिकाको दमकल प्रयोग भइरहेको छ । रातिदेखि सुरु भएको आगलागी आइतबार बिहानसम्म नियन्त्रणमा नआएको हो । क्षतिको पूर्ण विवरण आइनसकेको प्रहरी नायब उपरीक्षक इकवाल हवारीले बताए। फर्निचरका सबै सामग्री जलेका छन् ।"
चिकित्सकको लापरवाहीले बिरामीको मृत्यु भएको भन्दै अस्पतालमा नाराबाजी,"सिरहा : अस्पतालको लापरवाहीले बिरामीको मृत्यु भएको भन्दै आफन्तले सिरहाको लहानस्थित सप्तऋषि अस्पतालमा नाराबाजी गरिरहेका छन् । घटनाको छानबीन, दोषीमाथि कारवाही, मृतकलाई क्षतिपूर्ति एवम् अस्पतालको लाइसेन्स खारेजीको माग गर्दै आफन्त आन्दोलित भएका हुन् । उनीहरुले घटनाको सत्यतथ्य सार्वजनिक नभएसम्म शव नउठाउने समेत जनाएका छन् । ड्याबिटिजका बिरामी रहेका सिरहा सखुवानान्कारकट्टी २ का ३५ वर्षीय रामवती यादवलाई २६ गते उक्त अस्पतालमा भर्ना गरिएको थियो । भर्नालगत्तै उनलाई आइसीयूमा राखिएको थियो। बिरामीको स्वास्थ्यमा सुधार नआएपछि आफन्तले पटकपटक अन्य अस्पतालमा रिफर गरिदिन आग्रह गर्दा पनि डाक्टरले सुनुवाई नगरेको मृतकका छोरा कृष्ण यादवले बताए । आइतबार बिहान आइसीयूबाट बाहिर ल्याएर रिफर गर्न लाग्दा उनको मृत्यु भएको थियो । आइसीयूका बिरामीलाई बाहिर ल्याउँदा अक्सिजन समेत लगाएको थिएन । अस्पतालले रिफर गरेको केही मिनेटमै अस्पताल हाताभित्रै बिरामीको मृत्यु भएको थियो । अस्पतालका चिकित्सक सन्देश रौनियारले बिरामीका आफन्तले भनेअनुसार आफूहरुले अन्यत्र रिफर गरिदिएको दाबी गरे।"
पर्यटकको रोजाइमा च्याङ्ग्रेपोखरी,"भोजपुर : च्याङ्ग्रे भोजपुरको पुरानो हाटबजार लाग्ने ठाउँले परिचित थलो हो । च्याङ्ग्रेसँग जोडिएर आउने च्याङ्ग्रेपोखरी पूर्वी पौवादुङ्मा गाउँपालिकाको मुटु हो । ऐतिहासिक धार्मिक महत्वको च्याङ्ग्रेपोखरी पछिल्लो समय पर्यटकीय गन्तव्य बन्न थालेको छ । पोखरीको प्राकृतिक मोहकताको आनन्द लिन जिल्लाबाहिर र भित्रका आन्तरिक पर्यटकको आगमन हुने गरेको छ । जिल्लाको प्रमुख ट्रान्जिट प्वाइन्ट मानिने तिवारीभञ्ज्याङदेखि करिब ५ किलोमिटर दुरीमा च्याङ्ग्रेपोखरी पुगिन्छ । मध्यपहाडी लोकमार्गले जोड्ने भएकाले पनि पोखरी घुम्न आउने पर्यटकको आगमनमा बढेको हो । बाह्य पर्यटनलाई ध्यानमा राख्दै पोखरीको भौतिक पुर्वाधार निर्माणमा ठोस योजना बढाउन सके आयश्रोतमा टेवा पुग्ने स्थानीय रामजी राईले बताए । उनले पोखरीको विस्तृत योजनाका साथ संरक्षण र सम्बद्र्धनमा ध्यान दिए सरकारले पर्यटन प्रबद्र्धनको योजनामा सहयोग पुग्ने बताए । करिब १९ रोपनी क्षेत्रफलमा फैलिएको ऐतिहासिक धामिर्क महत्व बोकेको पोखरीको आफ्नै किम्बदन्ती छ । वर्षौअघि यहाँ च्याङ्ग्राहरु आएर पोखरीको पानी खाने, पानी खाएर पोखरीमै दिनभर आराम गर्ने भएकाले च्याङ्ग्रे पोखरी नामाकरण गरिएको स्थानीय कथन छ । सृष्टिकालदेखी नै पोखरीको पानी जुनसुकै खडेरीमा पनि नसुक्ने स्थानीय ६४ वर्षीय निरबहादुर फुँयलको दावा छ । भन्छन्, सानो छँदादेखी अहिलेसम्म पोखरीको पानी सुकेको छैन, केहि दैविक शक्ति छ जस्तो लाग्छ, यस्तो ऐतिहासिक पोखरीलाई संरक्षण गर्न सके राम्रो हुन्थ्यो पोखरीको बीच भागमा रहेको पञ्चकन्या मन्दिरमा धार्मिक भक्तालुहरु पूजाआजा गर्ने गरेका छन् । मन्दिरसँगै जोडिएकाले पोखरीलाई पवित्र धार्मिक थलो मानिन्छ । हरेक वर्षको बालाचर्तुदशी, शिवरात्री, रामनवमीका बेला बाहिरबाट आउने भक्तालुको ठूलो भीड लाग्ने गरेको स्थानीय हर्क फुँयलले बताए । पोखरीको सौन्दर्यतामा रमाउने पर्यटकको आगमन वृद्धि भएसँगै च्याङ्ग्रेबजारका होटल व्यावसाय पनि फस्टाएको छ । होटल लज र पसल खोलिने क्रम छ । पोखरीलाई पर्यटकीय गन्तव्यको रुपमा विकास गरिनुपर्ने स्थानीयबासी बताउँछन् । ऐतिहासिक र धार्मिक महत्वको पोखरीको भौतिक पूर्वाधार निर्माण र प्रचारप्रसार गर्नसके गाउँपालिकाको आर्थिक उन्नतीमा टेवा पुग्ने स्थानीय ज्ञानेन्द्र राई बताउँछन् । पोखरीको मोहकता र लोकप्रियता बढेपछि स्थानीयको पनि आयश्रोतका विकल्पहरुको बाटो खुलाउन मद्दत पुग्ने उनले बताए । पोखरीको प्रबद्र्धन गर्न गाउँपालिकाले डिपीआरसहितको योजना अघि बढाएको छ । पोखरीको पर्खाल उठाउने, आसपासका बस्तीलाई मुआब्जा दिएर अन्यत्र सार्ने, कुलो र ढल निकास गर्ने, पानी शुद्धता गर्ने, मन्दिरको संरक्षण गर्ने योजना अघि बढेको छ । गाउँपालिका अध्यक्ष किरण राईले पोखरीलाई आकर्षण थपेर बाह्य पर्यटक भित्राउने लक्ष्यले योजना अघि बढाईएको बताए । गाउँपालिकाकै मुटु रहेको च्याङ्ग्रे पोखरीलाई व्यवस्थित गर्ने योजनामा जुटेका छौँ, पोखरीलाई पर्यटकीय थलो बनाएर गाउँपालिकाको आयश्रोत भित्राउने लक्ष्य हो, उनले भने । कोभिड १९ का कारण भ्रमण वर्ष २०२० बन्द हुनुले पर्यटनमा निकै खलल पुगेको गाउँपालिकाले बताएको छ । भ्रमण वर्षलाई सफल पार्दै आन्तरिक तथा बाह्य पर्यटक भित्राउने लक्ष्य लिएपनि कोरोनाभाइरसका कारण गाउँपालिकाको तयारी समेत रोकिएको गाउँपालिकाकी उपप्रमुख सम्झना राईले सुनाइन् ।"
आइतबार ओखलढुंगाको चार ठाउँमा आगलागी,"ओखलढुंगाः दुई साता यता ओखलढुंगाका दजर्न बढी स्थानमा आगलागीका घटना भए। आगोले केही निजीबाहेक अधिकांश क्षेत्र सामुदायिक वन सखाप भएका छन्। आइतबार मात्रै जिल्लामा ४ वटा आगलागीका घटना भएका छन्। चिशंखुगढी गाउँपालिका२ पोखरेका दुई स्थानमा ा आगो लागेको स्थानीय झनक श्रेष्ठले बताए। उनका अनुसार पोखरेको एक स्थानमा वन क्षेत्र र एक स्थानमा घर गोठसमेत जलेका छन्। पोखरेमा जंगलबाट आएको आगोले २ वटा गोठ जलेका हुन्। बेसीका गोठ भएकाले मान्छे तथा वस्तुभाउ नहुँदा क्षति नभएको जिल्ला प्रहरी कार्यालय ओखलढुंगाका सूचना अधिकारी शिव कट्टेलले जानकारी दिए। चिशंखुगढीमा यही चैतमा मात्रै यस अघि २ पटक आगलागी भएर सामुदायिक वन जलेको थियो। योसँगै गो गाउँपालिकामा ४ पटक आगो लगोको छ। त्यस्तै आइतबार मात्रै जिल्लाको मानेभञ्ज्याङ गाउँपालिकाको केत्तुकेमा पनि दुई स्थानमा आगो लागेको छ। भुसुने जंगलमा लागेको आगो नियन्त्रण बाहिर रहेको प्रहरीले जनाएको छ। त्यस्तै सोही गाउँको अर्को वनमा पनि आगो सल्किएको छ। जथाभावी आगो सल्किने भएकाले स्थानीयले नियन्त्रणमा ल्याउन समस्या हुने भएकाले वस्ती क्षेत्र जोगाउनेमा मात्रै ध्यान दिने गरेको पोखरेका युवा झनक श्रेष्ठ बताउँछन्। आगो नियन्त्रणका लागि स्थानीयलाई तालिम छैन। तरिका थाहा नपाउँदा पनि आगो नियनत्रण गर्न समस्या हुने गरेको मानेभञ्ज्याङका युवा रुपलाल तामाङले बताए। उनले भने, वस्ती जोखिममा भए मात्रै स्थानीयले जोखिम मोलेर नियन्त्रण गर्ने गरेका छन्, उनीलाई तालिम नहुँदा आगो नियन्त्रण गर्न जाँदा आगोले डढ्ने त्रासले पनि स्थानीय डराउने गरेका छन्। यसरी दैनिक आगलागी हुँदा वन क्षेत्र सखाप हुँदै गएको मात्रै छैन। धनमालको क्षति पनि बढ्दै गएको छ। असोज यता ओखलढुंगामा पनि परेका छैन। पानी परेको भए चैत बैशाखमा वन क्षेत्रमा हरियाली हुने समय भए पनि सुख्खा भएकाले आगो सल्किने र नियन्त्रणमा ल्याउन नसकिने अवस्था आएको प्रहरीको भनाइ छ। मानेभञ्ज्याङको आगो नियन्त्रणमा नआए पनि वस्ती जोखिममा नरहेको जिल्ला प्रहरीका सुचना अधिकारी कट्टेलले बताए। हालसम्म आगो लागेर हजार हेक्टरभन्दा बढी वन क्षेत्र सखाप भइसकेको छ।"
"थप ३६७ जनामा कोरोना संक्रमण, काठमाडौं उपत्यकाका मात्रै १५४ जना","काठमाडौं : पछिल्लो २४ घन्टामा थप ३६७ जनामा कोरोना भाइरस (कोभिड१९)संक्रमण पुष्टि भएको छ। ३१ सय २५ नमूनाको पीसीआर परीक्षण गराउँदा ३६७ जनामा कोरोना संक्रमण देखिएको स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले जानकारी दिए। उनका अनुसार ३०३ पीसीआरबाट र ६४ जनाको एन्टीजेन परीक्षणमा संक्रमण पुष्टि भएको हो। डागौतमका अनुसार गत २४ घन्टामा १४२ जना कोरोनामुक्त भएका छन्। निको हुने दर ९७९ हो। यस्तै मन्त्रालयका अनुसार आइतबार ९९ जना आइसीयुमा भर्ना भएकामध्ये १५ जना भेन्टिलेटरमा उपचारत छन्। ८३ जना क्वारेन्टाइनमा छन्। काठमाडौं उपत्यकामा मात्रै १५४ जनामा संक्रमण देखिएको मन्त्रालयले जनाएको छ। काठमाडौंका १२८, भक्तपुर ११ र ललितपुरमा १५ जना गरी १५४ जनामा संक्रमण देखिको हो। कोरोना संक्रमणबाट बच्न स्वास्थ्य मापदण्डका नियम अनिवार्य पालना गर्न स्वास्थ्य मन्त्रालयले आग्रह गरेको छ।"
नेपाल पत्रकार महासंघ बाँके शाखामा सदस्य शुद्धिकरण अभियान,"नेपालगन्ज : मैले धेरै जिल्लामा धेरै वटा मतदान गराएँ। आफैं सदस्य रहेको महासंघका मतदाता धेरैलाई चिनिन, नेपाल पत्रकार महासंघ बाँके शाखाको हालै सम्पन्न अधिवेशनको निर्वाचन समितिका संयोजक जनमत अद्र्ध साप्ताहिकका सम्पादक पूर्णलाल चुकेले मतदानको दिनको तात्तातो अनुभव सुनाए, सदस्यता शुद्धिकरण अभियान सञ्चालन नगर्ने हो भने भोलि पत्रकारको हक, हितमा काम गर्ने छाता संस्था महासंघमा गैरपत्रकारको बाहुल्यता हुन्छ। वास्तविक पत्रकार पाखा लाग्नु पर्ने दिन आउनेछ। महासंघ बाँके शाखाको नवनिर्वाचित टिमलाई आइतबार नेपालगन्जमा आयोजित प्रमाणपत्र वितरण तथा शपथ ग्रहण कार्यक्रममा वरिष्ठ पत्रकार चुकेले महासंघमा गैरपत्रकार बढेकोबारे चिन्ता गरेका हुन्। सदस्य शुद्धिकरणका बारेमा बोल्नेमा चुके एक्लो व्यक्ति थिएनन्। महासंघका पूर्वकेन्द्रीय सदस्यद्वय प्रेम केसी र झलक गैरे पनि सदस्यता शुद्धिकरणकै पक्षमा थिए। काठमाडौंबाट भोट हाल्न आएका सिनियर पत्रकार साथीहरुले लाइनमा लागेका व्यक्तिलाई देखाउँदै मलाई सोधे, यी सबै वास्तविक पत्रकार नै हुन् त ?, केसीले मतदानको दिनको त्यो संवाद बेलिविस्तार गर्दै भने, निर्वाचनमा जित्नका लागि बढी सदस्य बनाउने होडबाजी हुन्छ। त्यो स्वभाविकै होला। निर्वाचन सकियो। अब सदस्यता शुद्धिकरणमा लागौं। पत्रकार गैरेले त धेरै मत ल्याएर जिते पनि गर्व नलागेको तितो अनुभूति व्यक्त गरे, राष्ट्रिय परिषद् सदस्यमा मैले सेकेन्ड लार्जेष्ट मत ल्याएर जितें। तर मलाई मतदाताप्रति गौरव गर्ने अवस्था छैन। महासंघ बाँके शाखाको यो निर्वाचनमा ३ सय २३ मतदाता थिए। तीमध्ये झन्डै आधा जतिलाई सबै पत्रकारले चिन्दैनथे। सानो लगानीको एउटै मिडियाले धेरैजना सदस्य बनाएको भन्दै अहिले पत्रकारमाझ टिप्पणी भइरहेको छ। निर्वाचनमा लोकतान्त्रिक व्यवसायी पत्रकारको प्यानलबाट नेपाल प्रेस यूनियनका दामोदर भण्डारी अध्यक्ष रहेको पत्रकारका सबै संगठनको प्रतिनिधित्व हुने गरी मिश्रित परिणाम आएको छ। नवनिर्वाचित अध्यक्ष भण्डारी वरिष्ठ पत्रकारले उठाएको सदस्यता शुद्धिकरणको अभियानलाई सार्थक बनाउने बताउँछन्। उनी भन्छन्, म भाषणमा भन्दा पनि काममा विश्वास गर्छु। उहाँहरुको माग सम्बोधन हुन्छ। कार्यक्रममा निर्वाचन समितिका संयोजक पूर्णलाल चुकेले महासंघ बाँके शाखाका नवनिर्वाचित पदाधिकारी, सदस्य, राष्ट्रिय र प्रदेश परिषद् सदस्यलाई निर्वाचित भएको प्रमाणपत्र वितरण र सपथ ग्रहण गराएका थिए।"
बागलुङमा फर्निचर उद्योगमा आगलागी : १८ लाख बढीको क्षति,"बागलुङ : बागलुङ बजारको एक फर्निचर उद्योगमा आगलागी भएको छ । बागलुङ नगपालिका३ गुठीमा रहेको सिर्जना फर्निचर उद्योगमा आगलागी हुँदा फर्निचरका सबै सामान पूर्ण रुपमा जलेर नष्ट भएको छ । राति २ बजेदेखि लागेको आगो प्रहरी र स्थानीयको सहयोगमा बागलुङ, पर्वत र म्याग्दीबाट दमकल झिकाएर विहान मात्रै नियन्त्रणमा लिइएको छ । आगलागीबाट फर्निचर उद्योगमा १५ लाख बढीको क्षति भएको जिल्ला प्रहरी कार्यालय बागलुङका प्रहरी नायव उपरीक्षक इकवाल हवारीले जानकारी दिए । आगलागीबाट फर्निचरसँगै जोडिएका डम्बरबहादुर कार्कीको घरको झ्याल ढोका लगायतको दुई लाख र सोही घरको दोस्रो तलामा डेरा गरी बस्ने लालबहादुर थापाको १ लाख ५० हजार बराबरको सामान नष्ट भएको डिएसपी हवारीले बताए। आगलागीमा परेर घाइते भएका बागलुङ नगरपालिका १३ बलेवा घर भएर फर्निचर सञ्चालन गर्दै आएका बिराज हरिजन र स्थानीय डम्बर कार्कीलाई धौलागिरी अस्पतालमा उपचारका लागि लगिएको छ । उनीहरुको अवस्था मध्यम रहेको जिल्ला प्रहरी कार्यालय बागलुङले जनाएको छ । आगलागी के कति कारणले भएको खुल्न नसकेको र अनुसन्धान सुरु गरिएको हवारीले जानकारी दिए ।"

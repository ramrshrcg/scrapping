शीर्षक,विवरण
"मुस्ताङको छोसेरमा आगलागीबाट एक घर नष्ट, प्रहरी भोलिपल्ट मात्रै पुग्यो","जोमसोम : हिमाली जिल्ला मुस्ताङको लोमान्थाङ गाउँपालिका१ छोसेरको सिंजास्थित एक घरमा सोमबार साँझ आगलागी हुँदा घर जलेर ध्वस्त भएको छ । स्थानीय लाक्पा ढिन्डुक गुरुङको एकतले ५ कोठे ढुङ्गा र माटोले बनेको घरमा आगालागी हुँदा लाखौँ रकम बराबरको क्षति भएको बताइएको छ । क्षतिको पूर्ण विवरण भने आइसकेको छैन ।मंसिर १ गते भाइटीकाको दिनमा मुस्ताङको उत्तरी क्षेत्रमा भारी हिमपात भएको थियो । हिमपातसँगै अत्याधिक चिसो बढेकाले स्थानीय लाक्पा ढिन्डुक गुरुङको घरमा घरमै गुईठा बालेर आगो तापेर बस्ने क्रममा साँझ ७ बजे भीषण आगलागी भएको दिव्यदीप माविका शिक्षक गोबिन्दप्रसाद श्रेष्ठले जानकारी दिए । आगलागीबाट गुरुङको घरमा रहेको फर्निचरका सामान, वायरिङ गरिएको सोलार उपकरण, लत्ता कपडा र घरमा हिउँदयामका लागि जाडो छल्न जोहो गरिएको गुईठा जलेर नष्ट भएको शिक्षक श्रेष्ठले बताए । आगलागीबाट पशुचौपाया तथा मानवीय जोखिम नभए पनि ५ कोठे घर जलेर ध्वस्त भएको छ । आगलागी भएपछि दिव्यदीप माविका शिक्षकहरुसहित स्थानीयको करिव २२ जनाको समूहले ४ घण्टापछि आगो नियन्त्रणमा लिएको थियो । तर शिक्षक तथा स्थानीयबासीले आगो नियन्त्रणमा लिएको भए पनि मोवाइल नेटवर्कको समस्याले प्रहरी उपस्थित हुन सकेन । घटनाको भोलिपल्ट मात्र प्रहरी घ६नास्थलमा पुगेर क्षति विवरण संकलन गरेको छ ।"
"खप्तडमा हिमपात, हवाई सेवा सुचारु भएसँगै पर्यटक बढ्ने अपेक्षा","धनगढी : सुदूरपश्चिमको प्रमुख पर्यटकीय क्षेत्र खप्तड क्षेत्रमा यसवर्षकै पहिलो हिमपात भएको छ । कात्तिकको मसान्त राति हिमपात भएको डोटीका पर्यटन व्यवसयी दीपक खड्काले बताए । पहाडी क्षेत्रमा सामान्य बदली हुँदा पनि खप्तडमा हिमपात हुने गर्दछ । तर कात्तिकमा परेको हिउँ धेरै दिनसम्म नरहने पर्यटन व्यवसायी बताउँछन् । सुदूरपश्चिमको डोटी, अछाम, बाजुरा र बझाङको सीमानामा खप्तड राष्ट्रिय निकुञ्ज फैलिएको छ । यसै वर्षदेखि सुदूरपश्चिमका डोटी, बझाङ, अछामको साँफेबगरसम्म हवाई सेवा सुरु भएको छ । तीनै जिल्लाका विमानस्थल कालोपत्रे भएपछि हवाई सेवा सुरु भएको हो । हवाई सेवा सुरु भएको र कात्तिकदेखि नै खप्तडमा हिमपात भएपछि पर्यटक बढ्ने आशा पलाएको खप्तड मध्यवर्ती क्षेत्र व्यवस्थापन समितिका अध्यक्ष रामप्रसाद उपाध्यायले बताए ।"
भरुवा बन्दुकसहित पाँच शिकारी जंगलबाटै पक्राउ,"बेनी : प्रहरीले भरुवा बन्दुक र कालिज सहित म्याग्दीको बेनी नगरपालिका४ बाट पाँच जना शिकारीलाई पक्राउ गरेको छ । थामडाँडाको अर्जे खोलास्थित जंगलमा बन्यजन्तु चोरी शिकारी गर्ने उनीहरुलाई गएराति पक्राउ गरिएको जिल्ला प्रहरी कार्यालय, म्याग्दीले जनाएको छ । बेनी नगरपालिका४ थामडाँडाका ४९ वर्षीय पूर्ण गुरुङ, २० वर्षीय सन्दीप गुरुङ, २५ वर्षीय सन्तोष गुरुङ, ३६ वर्षीय सकबहादुर गुरुङ र २१ वर्षीय सञ्जय गुरुङलाई पक्राउ गरिएको प्रहरी निरीक्षक डाक्टरप्रसाद चौधरीले जानकारी दिए । रातको समयमा उनीहरु जंगलमै पक्राउ परेका हुन् । उनीहरुको साथबाट कालिज र एक थान एक नाले भरुवा बन्दुक समेत बरामद गरिएको छ, उनले भने हिरासतमा रहेका उनीहरु बिरुद्ध वन्यजन्तुको अवैध चोरी शिकारी र अवैध हात हतियार तथा खरखजना सम्बन्धी मुद्दा चलाउन सरकारी वकिल कार्यालयसँग परामर्श गरेका छौँ । बन्यजन्तुको चोरी शिकारी हुने गरेको गोप्य सूचनाको आधारमा प्रहरीले विशेष टोली परिचालन गरी उनीहरुलाई पक्राउ गरेको जनाएको छ ।"
पर्सामा कोरोना संक्रमित एक महिलाको मृत्यु,वीरगन्ज : पर्सामा थप एक कोरोना भाइरस संक्रमितको मृत्यु भएको छ । पर्साको वीरगन्ज महानगरपालिका १५ की ६५ वर्षीया कोरोना संक्रमित महिलाको मृत्यु भएको हो । नेशनल मेडिकल कलेजले वीरगन्जको नगवास्थित बाबा होटलमा सञ्चालन गरेको कोभिड उपचार केन्द्रमा ती महिलाको सोमबार साँझ उपचारका क्रममा मृत्यु भएको हो । ढाड दुख्ने र श्वास प्रश्वासमा समस्या भएपछि ती महिलालाई उपचारका लागि आइतबार बेलुकी नारायणी अस्पतालमा भर्ना गरिएको थियो । उपचारका क्रममा कोरोनाको आशंकामा स्वाब संकलन गरी जिन एक्स्पर्ट विधिबाट पीसीआर परीक्षण गर्दा उनमा कोरोना संक्रमण पुष्टि भएको अस्पतालले जनाएको छ । संक्रमण पुष्टि भएपछि ती महिलालाई आइतबार राति नै बाबा होटलमा सञ्चालित कोभिड उपचार केन्द्रमा भर्ना गरिएको थियो । आइसीयुमा राखेर उपचार गर्ने क्रममै उनको सोमबार साँझ साढे ५ बजे मृत्यु भएको हो । योसँगै पर्सामा कोभिड १९ संक्रमणका कारण मृत्यु हुनेको संख्या ५३ पुगेको जिल्ला प्रशासन कार्यालय पर्साले जनाएको छ ।
नेपालभरत सिमाना खोल्नुपर्ने भन्दै स्थानीय जनप्रतिनिधिहरु धर्नामा,"मलंगवा : नेपालभारत सीमा नाका खोल्नुपर्ने माग राख्दै सर्लाही सदरमुकाम मलंगवास्थित स्थानीयहरुले सिमाना नजिकै पुगेर धर्ना दिएका छन् । मलंगवा सोनवर्षा सीमा नजिकै बिहान ११ बजेदेखि दिउँसो १ बजेसम्म २ घण्टा धर्ना दिएका हुन् । भारतसँग सिमाना जोडिएका नगरपालिकाका मेयर, गाउँपालिकाका अध्यक्ष, प्रदेश सभा सदस्यहरु प्नि धर्नामा छन् । चाडपर्व र विहेबारीको समयमा नाका बन्द हुँदा सीमा नजिकैका स्थानीयहरुको जनजीवन प्रभावित भएको भन्दै उनीहरुले नाका खोल्नुपर्ने माग राख्दै धर्ना दिएका हुन् । सरकारलाई ध्यानाकर्षण गराउन धर्ना कार्याक्रमको आयोजना गरिएको सर्वपक्षीय जिल्ला संघर्ष समिति सर्लाहीका संयोजक एवं जिल्ला समन्वय समिति सर्लाहीका सभापति मेथुर चौधरीले जानकारी दिएका छन् । चाडपर्वको समयमा सीमानाका बन्द हुँदा सीमा आसपासका बासिन्दाहरुको जनजीवन प्रभावित भएको सभापति चौधरीले बताएका छन् । पटक पटक नागरिक समाजहरुले नाका खोल्नका लागि आग्रह गर्दा कुनै सुनुवाइ नभएपछि बाध्य भएर संघर्ष समिति बनाएर आन्दोलनमा उत्रिनु परेको चौधरीले गुनासो गरे । सरकारले कोरोना महामारीको नाममा जनतालाई दुख दिने काम गरेको छ । धर्ना कार्यक्रमबाट कुनै सुनुवाइ भएन भने आन्दोलनको अर्को चरणको कार्यक्रम गर्नेछौँ, चौधरीले बताए । सिमानाका खोल्यो भने कोरोना भित्रिने भन्दै सरकारले अघोाषित नाकाबन्दी गरेको प्रदेशसभा सदस्य अशोक यादवले आरोप लगाएका छन् । मुख्य नाका खोल्यो भने कोरोना भित्रिन्छ भनेर सरकारले सीमा नाका बन्द गरेको छ । तर, प्रहरीको अगाडि नै चोरबाटो भएर दिनहुँ हजारौं मानिस भारतबाट नेपाल र नेपालबाट भारत आवत जावत गरिरहेका छन् । तस्करहरु सामान ढुवानी गरिराखेका छन्, आलु प्याजका ट्रकहरु भित्री नै रहेको छ । अन्तर्राष्ट्रिय हवाइ उडान सधैं भइरहेको छ । यस्तो अवस्थामा कोरोना लाग्दैन । तर, सीमा नाका खाल्यो भने कोरोना भित्रिन्छ भन्दै सरकारले मधेशी समुदायसँग भेदभाव गरेको छ, यादवले भने । धर्नाबाट सुनुवाइ भएन भने कडा आन्दोलन गर्न आफूहरु बाध्य हुने प्रदेशसभा सदस्य यादवले चेतावनी दिएका छन् । यस्तै गोडैता नगरपालिकाका मेयर देवेन्द्र कुमार यादवले सरकार पूर्वाग्राही भएर नाका बन्द गरेको आरोप लगाए । साथै बिहेबारीको समयमा सीमा बन्द हुँदा कतिपय मानिसको बिहेबारी समेत रोकिएको उनीहरुको गुनासो छ । धर्ना कार्यक्रममा प्रदेशसभा सदस्य अशोक यादव, गौरी नारायण साह, उपेन्द्र सिंह कुशवाहा, हरिपूर्वा नगरपालिका मेयर सीयाराम राय, मलंगवा नगरपालिका मेयर निरसल साह, गोडैता नगरपालिका मेयर देवेन्द्र यादव, बलरा नगरपालिका मेयर अभय कुमार सिंह, पर्सा गाउँपालिका अध्यक्ष किसुनदेव राय लगायत नागरिक समाजका अगुवा, उद्योग वाणिज्य संघ मलंगवाका पदाधिकारीहरुको सहभागिता थियो ।"

शीर्षक,विवरण
मलमा छल,"देशभरका किसानलाई रोपाइँको चटारो लागिसक्यो। वर्षभरीको प्रमुख खाद्यान्न जोहोका लागि बीउ उखेल्ने र रोप्ने काममा किसान जुटिसके। तर यो बाली हुर्काउन र उत्पादन वृद्धि गर्न अति आवश्यक पर्ने डीएपी र युरिया मल कतै नपाइएको देशभरका किसानको गुनासो छ। मौसमले साथ दिए पनि समयमा किसानले मल पाएनन् भने धानको उत्पादनमा उल्लेख्य गिरावट आउँछ। कोरोना संक्रमणका कारण बेरोजगार बनेका नेपाली र वैदेशिक रोजगारबाट फर्केका कामदारको पेट पाल्न पनि यो वर्ष धान अत्यधिक परिमाणमा फलाउनुको विकल्प छैन। नत्र वर्ष भोकमरी निम्तने खतरा छ। खरिद प्रक्रिया, ढुवानी र आपूर्ति कम्पनीलाई दिइएको छुटका कारण वर्षेनी मल अभाव हुने गर्छ। कमजोर नीतिगत व्यवस्था तथा प्राविधिक संयन्त्रको फाइदा उठाएर सेवाप्रदायक सरकारी संस्था कृषि सामग्री कम्पनीले किसानलाई मलको चर्को अभाव व्यहोर्न बाध्य पार्दै आएका छन्। मुलुकको अर्थव्यवस्थाको कूल गार्हस्थ उत्पादन (जीडीपी) मा धान बालीले महत्तवपूर्ण भूमिका खेल्दै आएको छ। तर रासायनिक मल अभावमा बेलैमा रोपाइँ गर्न नपाए धानबाली सप्रिने अवस्था हुँदैन। यसबाट मुलुकको अर्थव्यवस्थामै असर पर्ने निश्चित छ। यतिबेला कुनै स्थानमा डीएपी र युरिया मल किसानले पाइहाले पनि, त्यसमा कालोबजारी गरिएको छ। तोकिएको मूल्यभन्दा झन्डै ५ देखि ७ सय रुपैयाँ अतिरिक्त बुझाएको अवस्थामा मात्रै सहकारी संस्थाले मागको तुलनामा एक प्रतिशत मल उपलब्ध गराउन थालेका छन्। किसानले यति मात्रै सास्ती व्यहोरेका छैनन्, मलको बोरासँगै नुहाउने साबुन पनि बलजफ्ती खरिद गर्नु परिरहेको छ। एकातिर महँगो मूल्यमा मल किन्नुपर्ने अर्कोतर्फ त्यही पाउन ३५ रुपैयाँ पर्ने साबुन किनिदिनुपर्ने सास्ती छ। सुदूरपश्चिम प्रदेशका सहकारीहरूको यो रवैयासामु सरकार भने चुप बसेको छ। राज्यबाट सहुलियत नपाएका किसान सहकारीबाट थप पीडित बनेका छन्। नेपालमा कुल धान खेती हुने क्षेत्रफल १५ लाख ५२ हजार हेक्टर छ। यसमध्ये क्षेत्रफल र उत्पादनका आधारमा तराई क्षेत्रको हिस्सा ७० प्रतिशतभन्दा बढी छ। राज्यको प्रभावकारी उपस्थिति नहुँदा धान किसान थप पीडा भोग्न बाध्य छन्। मुलुकको मुख्य धानबालीको विषयमा सरकार वर्षौंदेखि गैरजिम्मेवार रूपमा प्रस्तुत हुँदै आएको छ। मल नभई धानबाली सप्रिन सक्दैन। यसमा सरकारी निकायका पदाधिकारीले कहिल्यै हेक्का राख्न सकेनन्। बढ्दो सहरीकरण र औद्योगिकरणका कारण खेतीयोग्य जग्गा फाँडिएका छन्। यसले गर्दा एकातिर क्षेत्रफलको अभाव हुने क्रम बढ्दो छ। अर्कातर्फ भएकै खेतीयोग्य जग्गाबाट मुलुकभरका जनताको पेट भर्न पर्याप्त परिमाणमा धानको उत्पादन गर्न ठूलो चुनौती छ। भारतको कोलकाता बन्दरगाहबाट निर्धारित समयमा नेपालसम्म डीएपी मल नभित्रिँदा किसानलाई असहजता भएको छ। मल वितरण गर्ने कृषि सामग्री कम्पनी र साल्ट ट्रेडिङ कर्पोरेसनको मागको आधा मात्रै मलको व्यवस्थापन गर्न सकेको जनाएका छन्। दुवै संस्थानले २५ हजार टन डीएपी मलको जोहो गरे पनि मागको तुलनामा निक्कै न्यून हो। धानबालीलाई कम्तिमा ७० हजार टन डीएपीको माग छ। यस्तै टप डेसिङ (धान रोपाइँ गरेको २२ दिन) बाहेक असारमा मात्रै धानबालीका लागि कम्तिमा एक लाख १० हजार टन युरिया आवश्यक पर्छ। सरकारसँग युरिया मलको एकगेडा पनि छैन। कृषि सामग्रीले ग्लोबल टेन्डरमार्फत् खरिद गर्न लागेको ५० हजार टन युरिया आगामी साउनको अन्तिम साता आउने प्रक्षेपण गरिएको छ। एक महिनाअघि नेपाल आइपुग्ने गरी साल्ट टेडिङले खरिद गरेको २१ हजार ५ सय टन युरिया मल भारतको गुजरात राज्यको काण्डला बन्दरगाहमा थन्किएको छ। नेपालभारत पारवहन तथा परिवहन सम्झौताअनुसार नेपालले भारतको कोलकाता र बिशाखापट्टनम बन्दरगाह मात्रै प्रयोग गर्न पाउने व्यवस्था छ। यो व्यवस्थाअनुसार नेपालले काण्डलामा अलपत्र परेको युरिया मल त्यहाँबाट ल्याउन पाउने सुविधा छैन। जेजसरी हुन्छ, ल्याएरजुटाएर किसानलाई मल उपलब्ध गराउनु सरकारको प्रमुख दायित्व हो।"
नेकपा सचिवालयमा एमसीसीविरुद्ध मोर्चाबन्दी,"काठमाडौं : सत्तारुढ दल नेकपामा भैंसेपाटी गठबन्धन ब्युँतिने संकेत देखिएको छ। मिलेनियम च्यालेन्ज कर्पोरेसन (एमसीसी)सँगको कम्प्याक्ट सम्झौता संसद्बाट अनुमोदन गर्नेनगर्ने विषयमा फेरि नेताहरूबीच ध्रवीकरण सुरु हुँदै गर्दा भैंसेपाटी गठबन्धन ब्युँतिन खोजेको हो। यो गठबन्धन प्रधानमन्त्री केपी ओलीविरुद्ध पार्टीको बहुमत सचिवालय सदस्यले निर्माण गरेको भनेर चर्चित छ। उपाध्यक्ष वामदेव गौतम निवास भैंसेपाटीमा पुस २३ गते प्रधानमन्त्री ओलीलाई पार्टी र सरकारमा अप्ठ्यारो पार्ने गरी नेकपाका ९ सचिवालय सदस्यमध्ये बहुमत ५ जनाले मोर्चाबन्दी गरेका थिए। सरकार र पार्टी सञ्चालनमा अध्यक्ष तथा प्रधानमन्त्री ओलीको कार्यशैलीसँग विमति जनाउँदै अर्का अध्यक्ष पुष्पकमल दाहाल, वरिष्ठ नेता झलनाथ खनाल, माधवकुमार नेपाल, उपाध्यक्ष गौतम र प्रवक्ता नारायणकाजी श्रेष्ठले मोर्चाबन्दी गरेका हुन्। उनीहरूले वैशाख १७ को सचिवालय बैठकमा ओलीको राजीनामासमेत माग गरेका थिए। त्यसपछि ओलीले गौतमलाई संघीय संसद्मा लैजाने र कोरोनापछि आफूले राजीनामा दिई आफूपछिको प्रधानमन्त्री बनाउनेसम्मको नयाँ अस्त्र फ्याँकेर तोडिदिएका थिए। ओलीको उक्त अस्त्रमा परी गौतमले आफ्नै निवासमा निर्माण भएको भैंसेपाटी गठबन्धन छोडेर ओलीलाई साथ दिन पुगेका थिए। गठबन्धनकै कारण ओलीले प्रतिनिधिसभाको सभामुखमा आफ्नो इच्छाविपरीत अग्नि सापकोटालाई स्वीकार गर्नुपरेको थियो। त्यति मात्र होइन, राष्ट्रियसभामा उपाध्यक्ष गौतमलाई पठाउनेदेखि संविधान संशोधनका लागि कार्यदल बनाउने, एमसीसीमा अध्ययन कार्यदल पार्टीभित्रै बनाउनेसम्मका निर्णय स्वीकार गर्न बाध्य हुनुपरेको थियो। त्यसका कतिपय निर्णय भत्काउन प्रधानमन्त्री सफल भएका थिए। फेरि त्यही गठबन्धन ब्युँतिएको चर्चा नेकपामा हुन थालेको छ। एमसीसी स्वीकार गर्ने कि नगर्ने विषयमा शीर्ष नेताहरूकै बीचमा ध्रुवीकरण बढ्दो छ। उपाध्यक्ष गौतमले एमसीसीका विषयमा आफू प्रधानमन्त्रीसँग नरहेको आफ्नो निजी सचिवालयमार्फत सार्वजनिक गराउन लगाएपछि गठबन्धन पुनः मजबुत हुन थालेको देखिन्छ। गौतमका प्रेस सल्लाहकार विश्वमणि सुवेदीले बिहीबार सामाजिक सन्जालमार्फत प्रधानमन्त्रीसँग एमसीसीलगायत विभिन्न निर्णयमा गौतम साथमा नरहेको प्रस्ट्याएका छन्। क केपी ओलीका कार्यशैलीमाथि पार्टी नेतृत्वभित्रै अनगिन्ती असहमति छन्। समयक्रममा ती बाहिर आउनेछन्। क वामदेव यही कित्तामा अडिग हुनुहुन्छ, सुवेदीले लेखेका छन्, एमसीसीसहितका विभिन्न निर्णय प्रक्रियामा उहाँ (गौतम) प्रधानमन्त्रीको साथमा हुनुहुन्न। सुवेदीले उपाध्यक्ष गौतमको कित्ता यस्तो बेला प्रस्ट छुट्ट्याइदिएका छन् कि जुन बेला गौतम अध्यक्ष दाहालसँग भेट गरेर खुमलटारबाट बाहिरिएका थिए। गौतमले बिहीबार बिहान अध्यक्ष दाहालसँग भेट गरेपछि सुवेदीले सामाजिक सन्जालमा त्यस्तो प्रतिक्रिया दिएका हुन्। उहाँले आफ्नो धारणा स्पष्ट पारिदिनु भनेपछि मैले त्यही आधारमा सामाजिक सन्जालमार्फत उहाँको धारणा प्रस्ट पारिदिएको हुुँ, सुवेदीले अन्नपूर्णसँग भने। अध्यक्ष दाहाल, वरिष्ठ नेता खनाल, नेपाल र प्रवक्ता श्रेष्ठ ओलीको कार्यशैलीविरुद्द एउटै कित्तामा छन्। यसमै थपिन आइपुगेका छन्, फेरि अब गौतम पनि। वैशाख १७ मा अचानक प्रधानमन्त्रीले फ्याँकेको अस्त्रमा लागेर गौतमले धोका दिएको बुझाइमा ओली इतर यी नेता रहेपछि गौतमले आफ्नो कित्ता स्पष्ट पारेर विश्वास दिलाउन पनि त्यस्तो सन्देश सचिवालयमार्फत दिन खोजेको चर्चा नेकपामा छ। ० नेकपा उपाध्यक्ष वामदेव गौतमको निवासमा २३ पुसमा बनेको थियो गठबन्धन। ० प्रधानमन्त्री केपी ओलीले गौतमलाई नै साथमा राखेर वैशाख १७ मा भत्काइदिए। ० गौतमले आफ्नो कित्ता प्रधानमन्त्रीको पक्षमा नरहेको प्रस्ट्याएपछि त्यही गठबन्धन ब्युँतिएको चर्चा। एमसीसी प्रकरणलगायत विषयमा छलफल गर्न नेकपाले १० असारमा स्थायी समिति बैठक बोलाइसकेको छ। पार्टी बैठक बोलाए पनि एमसीसीका विषयमा पार्टी निर्णयका आधारमा चल्ने या संसद्मा पुगिसकेको एमसीसी सम्झौतामा संसद्लाई नै निर्णय गर्न दिने भन्नेमा ओली र दाहालबीच समझदारी जुटेको छैन। बुधबार पनि यही विषयमा ओली र दाहालबीच विवाद भएको खुमलटार स्रोतले बताएको छ। ओली एमसीसी संसद्को सम्पक्ति बनिसकेकाले सिधै संसदबाट निर्णयमा लैजानुपर्नेमा अडिग देखिएका छन्। दाहाल पार्टीमा छलफल गरी पार्टीले जे निर्णय दिन्छ, त्यही आधारमा अगाडि बढ्नुपर्नेमा छन्। बुधबार बालुवाटारमा ओली र दाहालबीच भएको छलफलमा स्थायी समिति बैठक बोलाउने समझदारी जुटे पनि एमसीसी निर्णयको जिम्मा पार्टीको हुने या संसदको भन्नेमा भने विवाद कायमै रहेको थियो। ओलीइतर समूहका नेताहरूको बैठक बिहीबार दाहाल निवास खुमलटारमा बसेको थियो। त्यसमा गौतमको भूमिका र ओलीका आगामी रणनीतिबारे नेताहरूले छलफल गरेको स्रोतले बताएको छ। बिहीबार दिउँसो पौने २ बजेदेखि दाहाल निवासमा वरिष्ठ नेता खनाल, नेपाल र दाहालबीच छलफल भएको थियो। गौतम भने बिहानै दाहालसँगको छलफलमा रहेकाले त्यसमा सहभागी थिएनन्। प्रवक्ता श्रेष्ठ संसदमा रहेका कारण सहभागी थिएनन्। एमसीसी सम्झौता गत वर्ष नै सरकारले संसद्मा दर्ता गराइसकेको छ। आफ्नै पार्टी नेकपाभित्र चर्काे विवाद भई आफू अप्ठयारोमा परेपछि ओलीले यसलाई पार्टीको निर्णयभन्दा संसदलाई महत्व दिएर संसद्को सम्पक्ति बनाउनुपर्नेमा जोड गरिरहेका छन्। बिहीबार राष्ट्रियसभामा पनि ओलीले यस विषयमा अनावश्यक भ्रम नछर्न नेताहरूलाई आग्रह गरेका थिए। यो बिजनेस अगाडि बढोस् भन्ने सरकारको चाहना हो। हाम्रो राजनीतिक विमतिहरु छन् भने त्यो पार्टीभित्रका कुराहरु भए। तर, संसद्मा सरकारले बिजनेसका रूपमा लगेकोले अब संसद्ले नै पास वा फेल जे गर्छ त्यसैले गर्नुपर्छ भन्नेमा म ढृढ छु। त्यहाँ साथीहरुलाई कहाँ कहाँ भोट हाल्छन्, त्यो बरु छोडेर जान सकिन्छ, ओलीको चाहना उद्धृत गर्दै उनका एक सल्लाहकारले भने। तर यस विषयमा पार्टीले गर्ने निर्णय छल्न खोजे प्रधानमन्त्रीलाई पुनः अप्ठ्यारो पार्ने तयारी इतर समूहको देखिन्छ। ओलीइतर नेताले ओलीको सरकार सञ्चालन कार्यशैलीसँग विमति जनाउदै आवश्यक परे सामूहिक प्रतिवाद गर्ने तयारीसमेत गरेका छन्। गौतमका प्रेस सल्लाहकार सुवेदीले अन्नपूर्णसँग भने, पार्टीका संस्थागत निर्णय कार्यान्वयन नहुने, सरकार र पार्टी अलग किसिमले चल्न खोजेमा पार्टी नेताहरूको छिट्टै सामूहिक प्रतिक्रिया दिने छन्, त्यसको तयारीमा नेताहरु छन। त्यो आवश्यक परे स्थायी समिति वैठक अगाडी पनि आउन सक्छ। स्थायी समिति सदस्य मात्रिका यादवले भने प्रधानमन्त्रीको पार्टी र सरकार सञ्चालन कमजोर देखिएपछि अब यी विषय स्थायी समितिमा छलफल हुने बताए। स्थायी समिति बैठक तय भएको छ। एमसीसीलगायत विषय अब पार्टी बैठकमा छलफल हुन्छ। त्यसले जे निर्णय दिन्छ त्यही आधारमा सरकार चल्नुपर्छ। चलेन भने के गर्ने भन्नेमा त्यसपछि भने सामूहिक प्रतिक्रिया नेताहरूले दिन सक्नुहुनेछ, यादवले अन्नपूर्णसँग भने।"
लिम्पियाधुराले पायो संवैधानिक मान्यता,"काठमाडौं : कालापानी, लिपुलेक र लिम्पियाधुरासहितको नेपालको नयाँ नक्साले संवैधानिक र कानुनी मान्यता पाएको छ। संघीय संसद्का दुवै सदनले सर्वसम्मत पारित गरेको संविधान संशोधन विधेयकलाई राष्ट्रपति विद्यादेवी भण्डारीले बिहीबार प्रमाणीकरण गरेकी हुन्। यससँगै मुलुकको चुच्चे नक्सा तत्कालै लागू भई प्रयोगमा आएको छ। संसद्को माथिल्लो सदन राष्ट्रियसभाको बिहीबारको बैठकले लिम्पियाधुरासहितको नक्सा संविधानको अनुसूचीमा राख्ने संविधान संशोधन विधेयक सर्वसम्मत पारित गरेको थियो। प्रतिनिधिसभाले शनिबार सर्वसम्मत पारित गरेको उक्त विधेयक राष्ट्रियसभाले पनि पारित गरेको सूचना बिहीबार प्रतिनिधिसभा बैठकमा सुनाइएको थियो। दुवै सदनबाट पारित भएपछि सभामुख अग्नि सापकोटाले विधेयकलाई प्रमाणित गरेर राष्ट्रपतिसमक्ष प्रमाणीकरणका लागि पठाएका थिए। राष्ट्रियसभा बैठकमा उपस्थित ५७ जना सबै सांसदले विधेयकको पक्षमा मतदान गरेका थिए। ५९ सदस्यीय राष्ट्रियसभामा एक सिट खाली छ। मत बराबर भए मात्र निर्णायक मत दिन पाउने व्यवस्थाका कारण अध्यक्ष गणेश तिमिल्सेनाले मत दिन पाएनन्। विधेयक पारित हुन दुवै सदनमा दुईतिहाइ मत चाहिन्छ। भारतले झन्डै ६० वर्षदेखि अतिक्रमण गरेका कालापानी, लिपुुलेक र लिम्पियाधुरा समेटेर सरकारले जेठ ५ मा नयाँ नक्सा जारी गरेको थियो। संविधानको अनुसूचीमा रहेको निसान छापभित्रको नक्सा सच्याउन सरकारले जेठ ९ मा संशोधन विधेयक दर्ता गरेको थियो। संसद्का दुवै सदनमा दलहरूले राष्ट्रियता, स्वाधीनता, सार्वभौमसत्ता र राष्ट्रिय अखण्डताका पक्षमा अभूतपूर्व एकता रहेको सन्देशसहित विधेयकलाई सर्वसम्मत पारित गरेका हुन्। कानुन, न्याय तथा संसदीय मामिलामन्त्री डा शिवमाया तुम्बाहाङफेले संशोधन विधेयक पारित गर्न राखेको प्रस्तावलाई राष्ट्रियसभाले सर्वसम्मत पारित गरेको हो। त्यसअघि विधेयकमाथि भएको दफावार छलफलमा सत्तासीन नेकपाका प्रवक्ता एवं पूर्वपरराष्ट्रमन्त्री नारायणकाजी श्रेष्ठले भारतले अतिक्रमित भूमिबाट आफ्ना सेना, सुरक्षाकर्मी र अरू प्रशासनिक संरचना हटाउनुपर्ने माग गरे। उनले दुई देशबीचको सम्बन्ध नकारात्मक हुन नदिन भारतले तत्काल वार्ताको बाटो समात्नुपर्ने बताए। विपक्षी दलका नेता राधेश्याम अधिकारीले नेपालभारत सीमाको विवादमा भारतले घ्यु थपेको बताए। नेपालले वार्ताका लागि आग्रह गरिरहेका बेला भारतले नयाँ नक्सा जारी गर्ने र बाटो बनाउने काम गरेर विवादमा घ्यु थपेको अधिकारीको दाबी थियो। सीमा विवादबारे भारत र नेपालबीच वार्ता र संवादको विकल्प नभएको पनि अधिकारीले बताए। निसान छापमा नेपालको नक्सा गलत रहेको समाचार अन्नपूर्ण पोस्ट्ले प्रकाशन गरेको थियो। लिम्पियाधुरासम्म समेटिएको नक्सा अन्नपूर्ण पोस्ट्मै प्रकाशन गरिएको थियो। त्यसपछि सरकारले नयाँ नक्सा सार्वजनिक पहल गरेको थियो।"
जुर्मराउँदै कांग्रेस,"काठमाडौं : एकपछि अर्काे ठूला अनियमितताका घटनामा सरकार जोडिँदा प्रमुख प्रतिपक्षीको निकै खोजी भयो। कतिपयले त सामाजिक सञ्जालमा प्रतिपक्षी हराएको सूचना भन्दै व्यंग नै गरे। सरकारलाई जवाफदेही बनाउन प्रतिपक्षीले खबरदारी गर्नुपर्नेमा सत्ता सहयात्रीजस्तै बनेको आरोप लाग्यो। उसले आफ्नो भूमिकालाई सशक्त र सक्रिय बनाउन थालेको छ। कोरोना नियन्त्रण र सीमाका विषयमा कांग्रेसको भूमिकालाई लिएर धेरैले बल्ल प्रतिपक्षी देखिन र सुनिन थालेको टिप्पणी गर्न थालेका छन्। पहिला सकेसम्म निर्णय नै नगर्ने, गरे पनि ढिलो गर्ने खालको समस्या कांग्रेसमा थियो। निर्णय प्रक्रिया र निर्णय दुवै विवादित बन्ने गरेका कारण कांग्रेसको नकारात्मक छवि बन्दै आएको थियो, राजनीतिक विश्लेषक गेजा शर्मा वाग्ले भन्छन्, अहिले कांग्रेस सक्रिय भएको छ। समयमै निर्णय, सही निर्णय गर्न थालेको छ, जसले आमजनताका बीचमा सकारात्मक सन्देश गएको छ। नेपालमा लकडाउन सुरु भएपछि कांग्रेस केन्द्रीय कार्यसमिति बैठक तीनपटक बसेको छ। त्यही बैठकबाटै नयाँ नक्साबारे संविधान संशोधनका पक्षमा कांग्रेसले औपचारिक निर्णय गर्यो। कोभिड१९ नियन्त्रणका लागि पनि सरकारलाई पटकपटक रचनात्मक दबाब दिँदै आएको छ। यहीबीच पार्टी पदाधिकारी बैठक पनि पटकपटक बसेको छ। कांग्रेस संसदीय दलका प्रमुख सचेतक बालकृष्ण खाण आफ्नो पार्टी सुरुदेखि नै जिम्मेवार प्रतिपक्षीको भूमिका निर्वाह गर्दै आएको दाबी गर्छन्। हामी अहिले मात्र सक्रिय भएको भन्ने होइन, कांग्रेसले सधैं विषयवस्तु उठाउँदै आएको हो, प्रमुख सचेतक खाण भन्छन्, अहिले कोभिड१९ र सीमाका विषयमा हामीले सदन र पार्टीमा उठाएका विषय सञ्चारमाध्यमको प्राथमिकतामा परे। जसले गर्दा जनताका बीच हाम्रा कुरा पुगे। संशोधनविरुद्ध जान कांग्रेसलाई ठूलो दबाब पनि थियो। तर, त्यसलाई बेवास्ता गर्दै कांग्रेसले समयमै निर्णय गर्यो। गेजा शर्मा वाग्ले, विश्लेषक भारतले नेपालको भूमि मिचेर राजनीतिक तथा प्रशासनिक नक्सा जारी गर्नेबित्तिकै कांग्रेस सभापति शेरबहादुर देउवाले तत्कालीन भारतीय राजदूत मञ्जीवसिंह पुरीलाई टेलिफोनमार्फत ध्यानाकर्षण गराएका थिए। त्यति बेलै कांग्रेसले नेपाल सरकारलाई कालापानी, लिपुलेक र लिम्पियाधुरासहितको भूमि समेटेर नयाँ नक्सा जारी गर्न माग गरेको थियो। संविधान संशोधनकै विषयमा कांग्रेसले समयमै निर्णय नगरेको भए पार्टीका लागि ठूलो संकटको अवस्था आउन सक्थ्यो। संशोधनको विरुद्ध जान कांग्रेसलाई ठूलो दबाब पनि थियो, विश्लेषक वाग्ले भन्छन्, तर, त्यसलाई बेवास्ता गर्दै कांग्रेसले समयमै निर्णय गर्यो। यसले गर्दा पार्टी कार्यकर्ता र आमजनतामा उत्साह ल्याएको छ। उनी कोरोना नियन्त्रणका सन्दर्भमा अन्य पार्टीभन्दा कांग्रेसको सक्रियता बढी रहेको दाबी गर्छन्। सत्तारुढ दल र सरकारभन्दा पनि कांग्रेस बढी प्रोएक्टिभ छ। पार्टीका तर्फबाट विश्वप्रकाश शर्माको भूमिका र संसदमा गगन थापाको भूमिका महत्वपूर्ण रह्यो, उनी भन्छन्, यसले कांग्रेसमा युवाको निर्णय प्रक्रियामा हस्तक्षेपकारी भूमिका बढ्दै गएको प्रष्ट हुन्छ। कांग्रेसले कोभिड१९ का कारण अर्थतन्त्रमा पारेको असर अध्ययन गरी पार्टीलाई प्रतिवेदन बुझाउन पूर्वअर्थमन्त्री डा रामशरण महतको संयोजकत्वमा अर्थतन्त्रकेन्द्रित विशेष समिति गठन गरेको थियो। समितिले अर्थतन्त्रमा परेको प्रभाव र सरकारले गर्नुपर्ने कामका बारेमा विस्तृत प्रतिवेदन पार्टीलाई बुझाइसकेको छ। समितिमा पार्टीका तर्फबाट अर्थमन्त्री बनेका र पूर्वराष्ट्रिय योजना आयोगका उपाध्यक्षहरू सदस्य थिए। कांग्रेसले उद्योगपति एवं सांसद विनोद चौधरीको संयोजकत्वमा लगानी, पूर्वाधार र रोजगार दृष्टिकोण एवं दिगो परियोजना बिशेष समिति गठन गरेको छ। पार्टीनिकट उद्योगी व्यवसायी सम्मितिल समितिले लगानी र पूर्वाधारका क्षेत्रमा कोरोनाले पारेको प्रभावबारे अध्ययन गरेर पार्टी सभापति शेरबहादुर देउवालाई प्रतिवेदन बुझाएको छ। त्यस्तै कोरोना नियन्त्रणमा सरकारका गतिविधि र नागरिक समस्याबारे अध्ययन गर्न सहमहामन्त्री डा प्रकाशशरण महतको संयोजकत्वमा कोभिड१९ अनुगमन समिति गठन गरेको छ। कोरोना नियन्त्रणमा सरकारसँगै रहेको जनाउँदै आएको कांग्रेसले सरकारको कार्यशैलीप्रति असन्तुष्टि जनाउँदै सडक र सदनबाट दबाब दिने नीति लिएको छ। सरकारलाई दबाब दिने पछिल्लो केन्द्रीय कार्यसमिति बैठकको निर्णयअनुसार कांग्रेसले मंगलबार देश र विदेशबाट प्रधानमन्त्रीलाई ज्ञापनपत्र बुझाएको थियो। संघीय संसदका तर्फबाट प्रमुख सचेतक खाणको नेतृत्वमा प्रधानमन्त्रीलाई ज्ञापनपत्र बुझाइएको थियो। ७७ जिल्लामा प्रमुख जिल्ला अधिकारीमार्फत् प्रदेश संसदीय समितिले सात प्रदेशका मुख्यमन्त्रीलाई र विदेशस्थिति जनसम्पर्क समितिले दूतावासमार्फत कोरोना नियन्त्रणमा सरकारलाई जिम्मेवार बन्न ध्यानाकर्षणपत्र बुझाएको हो। त्यस्तै कांग्रेस संसदीय दलले बुधबार संघीय संसद्मा कोरोना नियन्त्रणबारे ध्यानाकर्षण प्रस्ताव दर्ता गरेको छ। सरकारलाई संसदप्रति जवाफदेही बनाउन र कोरोना नियन्त्रणमा भएका कामकारबाहीबारे संसदलाई जानकारी गराउन कांग्रेसले संसदमा जरुरी सार्वजनिक महत्वको प्रस्ताव दर्ता गरेको हो।"
चिनियाँ नेतासँग प्रचण्डले भने सुरक्षा स्वार्थ जोडिएका सहयोग लिदैनौँ,"काठमाडौं : नेकपा अध्यक्ष पुष्पकमल दाहाल प्रचण्डले सुरक्षा स्वार्थ जोडिएका कुनै पनि विदेशी सहयोग स्वीकार्य नहुने बताएका छन्। सैन्य गठबन्धनमा जोडिने अभिप्रायको कुनै पनि विदेशी सहयोग स्वीकार्य नहुने उनको भनाइ छ। संविधानसँग बाझिने गरी कुनै पनि प्रकारको सैन्य गठबन्धनमा संलग्न हुने र त्यस्तो अर्थ दिने विदेशी सहयोग नेपाललाई कुनै पनि हालतमा स्वीकार्य छैन, चिनियाँ कम्युनिस्ट पार्टीको अन्तर्राष्ट्रिय विभाग र नेपाल कम्युनिस्ट पार्टीको स्कुलिङ विभागले शुक्रबार आयोजना गरेको संयुक्त भर्चुअल कार्यशाला गोष्ठीलाई पार्टी कार्यालय धुम्बाराहीबाट सम्बोधन गर्ने क्रममा अध्यक्ष दाहालले भने, नेपाल असंलग्न विदेश नीतिमा प्रतिबद्ध छ। नेपालको सार्वभौम स्वतन्त्रता, असंलग्न नीतिलाई समर्थन गर्ने मित्र राष्ट्रहरूको सहयोगको मात्रै हामी स्वागत गर्छौं। एमसीसी सम्झौताले नेकपाभित्र विवाद बढिरहेका बेला चिनियाँ कम्युनिस्ट पार्टीका नेतासँगको कार्यशाला गोष्ठीमा प्रचण्डको यस्तो अभिव्यक्ति आएको हो। उक्त सम्झौता सदनबाट पारित गर्नेनगर्नेमा सत्तारुढ दल नेकपाभित्र विवाद छ। उनले चिनियाँ कम्युनिस्ट पार्टीका नेतासँगको अन्तरक्रियामा एमसीसीको विषय उल्लेख नगरे पनि सांकेतिक रूपमा सुरक्षा स्वार्थ जोडिएका सहयोग स्वीकार्य नहुने बताएका हुन्। उनले चिनियाँ कम्युनिस्ट पार्टीका नेताहरुलाई दिएको त्यस्तो अभिव्यक्ति अर्थपूर्ण देखिएको छ। उनले सरकार र नेकपाको विदेश नीति संविधानले निर्देश गरेअनुसार असंलग्नतामा आधारित रहेको पनि बताएका थिए। हामी कुनै पनि मित्र राष्ट्रसँगको द्विपक्षीय विषय वार्ता र संवादबाट समाधान गर्न चाहन्छौं। तर, सार्वभौम समानता, आपसी सम्मान र समझदारीको जगमा टेकेर मात्रै वार्ता र संवाद हुन्छ, उनले भने। उनले नेपाल एक चीन नीतिप्रति सदैव प्रतिबद्ध रहेको पनि बताए। हङकङ, तिब्बत, सिन्जियाङ मामिलामा नेपालले चीनलाई साथ दिएको उनको भनाइ थियो। गोष्ठीमा चीनका तर्फबाट पार्टीका विदेश विभाग प्रमुख सोङ ताओले बेइजिङबाटै सम्बोधन गरे। दुई देशका कम्युनिस्ट पार्टीबीचको सम्बन्ध र कोभिड१९ विरुद्धको लडाईंमा साथ रहने उनको भनाइ थियो। ताओ गत वर्ष असोजमा दुई पार्टीले काठमाडौंमा आयोजना गरेको कार्यशालामा सहभागी भएका थिए। चिनियाँ कम्युनिस्ट पार्टीको वर्षगाँठको अवसरमा दुई पार्टीको केन्द्रीय विभागको आयोजनामा उक्त कार्यक्रम भएको थियो। कार्यशालामा प्रधानमन्त्री तथा नेकपा अध्यक्ष केपी ओली भने सहभागी थिएनन्। ओलीले चिनियाँ कम्युनिस्ट पार्टीको ९९ औं वर्षगाँठको अवसरमा दिएको भिडियो सन्देश भने कार्यक्रममा सुनाइएको सहभागी एक नेताले बताए। कार्यक्रममा नेकपाको अन्तर्राष्ट्रिय विभागसँग स्कुल विभागले कुनै समन्वय र सहकार्य नगरेको भन्दै नेकपामा विवाद पनि भएको थियो। पार्टीको अन्तर्राष्ट्रिय विभागलाई जानकारी नै नदिई चिनियाँ कम्युनिस्ट पार्टीसँग कार्यशाला राखेकोमा अन्तर्राष्ट्रिय विभागका नेताहरुले भने असन्तुष्टि जनाएका छन्। अन्तर्राष्ट्रिय विभागका प्रमुख रहेका वरिष्ठ नेता माधवकुमार नेपाल भने कार्यक्रममा सहभागी थिएनन्।"
नेकपा र चिनियाँ कम्युनिस्ट पार्टीका नेताबीच आज भर्चुअल गोष्ठि,"काठमाडौं : चिनियाँ कम्युनिस्ट पार्टीको अन्तर्राष्टिय विभाग र सत्तारूढ दल नेकपाको स्कुल विभागको आयोजनामा दुई देशका कम्युनिस्ट पार्टीका बीचमा भर्चुअल कार्याशाला गोष्ठि आयोजना हुँदैछ । शुक्रबार दिउँसो कार्यशाला हुन लागेको नेकपा स्कुल विभागले जानकारी दिएको छ। गत वर्ष असोजमा चिनियाँ राष्ट्रपतिको नेपाल भ्रमणको पूर्वसन्ध्यामा पनि काठमाडौंको याक एण्ड यति होटेलमा दुई देशका कम्युनिस्ट पार्टीका बीचमा प्रशिक्षण चलेको थियो। नेपाली समयअनुसार, दिउँसो पौने २ बजे यो अन्तरक्रिया शुरु हुने भनिएको छ । त्यसमा नेपालाबाट करिब एक सय जना सहभागी हुने स्कुल विभागका उपप्रमुख तथा स्थायी समिति सदस्य वेदुराम भुषालले अन्नपूर्णलाई जानकारी दिए। पार्टी र देशलाई परिचालन गर्ने अनुभव आदानप्रदान गर्न चीन र नेपालका सत्तारुढ पार्टीका उच्च पदाधिकारीबीच यो अन्तर्क्रिया हुन लागेको भुषालले बताए। अन्तर्क्रिया बेइजिङस्थित चिनियाँ कम्युनिस्ट पार्टी, अन्तर्राष्ट्रिय विभागका नेताहरूले नेपालका कम्युनिस्ट नेताहरूलाई आफ्ना अनुभव प्रस्तुत गर्नुका साथै सुशासनका लागि पार्टीको अनुशासन, भ्रष्टाचारविरूद्धको शून्य सहनशीलता, समसामयिक विश्व परिस्थितिलगायतका विषयमा प्रशिक्षण दिनेछन् । यो भर्चुअल अन्तर्क्रियामा सहभागी हुनका लागि नेकपाको केन्द्रीय कार्यालय धुम्बाराहीको हलमा ठूलो पर्दा राखिएको छ । नेकपाका अध्यक्ष प्रचण्ड, वरिष्ठ नेता माधव नेपाल, स्कुल विभागका प्रमुख तथा उपप्रधानमन्त्री इश्वर पाखेरेल लगायतका नेताहरु सहभागी हुनेछन्। त्यस्तै सात ओटै प्रदेशका नेताहरु पनि उक्त भर्चुअल अन्तर्क्रियामा सहभागी हुनेछन् । उनीहरुलाई भने प्रदेश स्तरमै सामूहकि रुपमा केन्द्रीय कार्यालयकै जस्तो गरी स्क्रिन राखेर व्वस्थापन गरिएको स्कुल विभागका उपप्रमुख भुषालले जानकारी दिए। गत वर्षको असोजमा चिनियाँ कम्युनिस्ट पार्टीको अन्तर्राष्टिय विभाग प्रमुख साङ ताओ नेतृत्वको टोली काठमाडौं आएको थियो। आजको कार्यशालामा पनि वेइजिडबाट ताओ टोली नै सहभागी हुनेछन्। सहभागी हरूलाई दिउँसो १:३० बजे धुम्बराही आइपुग्न भनिएको छ।"
कोरोना रोकथाम र नियन्त्रणका लागि सीसीएमसीका ९ निर्णय,"काठमाडौं : कोरोना भाइस (कोभिड१९) संकट व्यवस्थापन केन्द्र (सीसीएमसी) बैठकले शुक्रबार केही महत्वपूर्ण निर्णय गरेको छ । कोरोना नियन्त्रणका लागि सरकारले चालेका कदमको समीक्षा गर्दै सीसीएमसीले विभिन्न ९ वटा महत्वपूर्ण निर्णय गरेको परराष्ट्रमन्त्री प्रदीप ज्ञवालीले जानकारी दिए । लकडाउन खुकुलो हुँदा संक्रमण बड्दै गएको भन्दै केन्द्रले अत्यावश्यक काम नभएर बाहिर ननिस्कने र बाहिर निस्कनुपरे अनिवार्य मास्क लगाउन आग्रह गरेको छ । केन्द्रको बैठकका क्वारेन्टाइनको स्तर विस्तार गर्दै लाने र व्यवस्थापनको जिम्मा स्थानीय सरकारलाई दिने, संक्रमण बढ्दै गएपछि आइसोलेसन केन्द्र व्यवस्थापन गर्ने । त्यसको जिम्मा प्रदेश सरकारलाई दिने, रोजगारी दिने देश र रोजगारदाता कम्पनीले पनि खर्च नदिने श्रमिकको उद्धारका लागि गाइडलाइन बनाउने र शव व्यवस्थापनको निर्देशिका तयार गर्ने जिम्मेवारी श्रम मन्त्रालयलाई दिने, स्वास्थ्य सामग्रीको थप व्यवस्थापनका लागि स्वास्थ्य मन्त्रालयलाई जिम्मेवारी दिने, कूटनीतिक नियोगमा काम गर्ने कर्मचारी र परिवारका सदस्यलाई आवश्यकता हेरेर जान र आउन छुट दिने, वैदेशिक रोजगारीका लागि विदेश जाने श्रमिकका हकमा श्रम मन्त्रालय र पढ्न जाने विद्यार्थीका हकमा शिक्षा मन्त्रालयलाई आवश्यकता हेरेर निर्णय गर्ने जिम्मेवारी, कोरोना रोकथामाका लागि ३५ करोड रुपैयाँ प्रदेश मार्फत् पालिकालाई दिन निकासा, कोरोना संक्रमण फैलिएको अवस्था हेरेर पालिकालाई पूर्ण सिल गर्ने जिम्मा प्रदेश सरकारलाई दिने । त्यसका लागि सीसीएमसीसँग समन्वय गर्नुपर्ने, क्वारेनटाइनको खानपानको जिम्मा महिला बालबालिका तथा जेष्ठ नागरिक मन्त्रालयलाई दिनेलगायत निर्णय सीसीएमसी केन्द्रले गरेको हो । केन्द्रले कोरोना संकटमा २४ घण्टा खटिएका स्वास्थ्यकर्मी र सुरक्षाकर्मीको मनोबल बढाउन सञ्चार मध्यम र सबै निकायलाई आह्वानसमेत गरेको छ ।"
राति १० बजेदेखि बिहान ५ बजेसम्म हिँड्न नपाइने,"काठमाडौं : सरकारले विश्वव्यापी महामारीको रुपमा फैलिएको कोरोना भाइरस (कोभिड१९) नियन्त्रणका लागि गरेको लकडाउनको अवधिमा राति हिँडडुल गर्न नपाइने भएको छ। गृह मन्त्रालयले शुक्रबार जारी गरेको बन्दाबन्दीलाई व्यवस्थित गर्ने सम्बन्धी सुरक्षा मापदण्ड २०७७ अनुसार अत्यावश्यक कामबाहेक राति १० बजेदेखि बिहान ५ बजेसम्म हिँडडुलमा रोक लगाइएको हो। २०७६ चैत ११ गतेदेखि सुरु भएको लकडाउन असार १ गतेदेखि केही खुकुलो भएपछि गृहमन्त्रालयले अनावश्यक हिँडडुल गर्नेमाथि कडाई गर्ने निर्णय गरेको हो। गृहको सुरक्षा मापदण्डमा विवाह, व्रतबन्ध, मृत्यु संस्कार जस्ता कार्यमा १५ जनाभन्दा बढीलाई भेलामा प्रतिबन्ध लगाइएको छ। सुरक्षा मापदण्डमा उद्योगमा काम गर्दा एक पटकमा १० जनाभन्दा बढी भेला हुन नपाइने उल्लेख गरिएको छ। गृहले सकेसम्म घरभित्रै बस्न र अत्यावश्यक काम नपरेसम्म हिँडडुल नगर्न भनेको छ। कार्यस्थलमा रहँदा वा हिँडडुल गर्दा न्यूनतम दुई मिटरको सामाजिक दूरी कायम गर्न समेत मन्त्रालयले आग्रह गरेको छ । मन्त्रालयले सुरक्षामा खटिएका सुरक्षाकर्मीलाईसमेत उच्च सर्तकता अपनाएर काम गर्न निर्देशन दिएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमकाअनुसार शुक्रबार मात्र ४२६ जनामा कोरोना संक्रमण पुष्टि भएसँगै संक्रमितको संख्या आठ हजार नाघेको छ। पछिल्लो २४ घण्टामा २१६ जना डिस्चार्ज भएका छन्। प्रवक्ता गौतमका अनुसार योसँगै डिस्चार्ज हुनेको संख्या १४ सय २ पुगेको छ। संक्रमित जिल्लाको संख्या ७४ पुगेको छ। मन्त्रालयका अनुसार अहिलेसम्म पीसीआर विधिबाट एक लाख ६१ हजार ७ सय ५९ र आरडीटी विधिबाट दुई लाख ४७ हजार ८ सय ७४ जनाको नमुना परीक्षण गरिएको छ। अहिले क्वारेन्टाइनमा एक लाख ९ हजार चार सय ६१ जनालाई राखिएको छ। मन्त्रालयका अनुसार ६ हजार आठ सय ५० जनाको आइसोलेसनमा उपचार भइराखेको छ। २२ जनाले कोरोनाकै कारण ज्यान गुमाइसकेका छन्।"
नेकपा सचिवालयमा एमसीसीविरुद्ध मोर्चाबन्दी,"काठमाडौं : सत्तारुढ दल नेकपामा भैंसेपाटी गठबन्धन ब्युँतिने संकेत देखिएको छ। मिलेनियम च्यालेन्ज कर्पोरेसन (एमसीसी)सँगको कम्प्याक्ट सम्झौता संसद्बाट अनुमोदन गर्नेनगर्ने विषयमा फेरि नेताहरूबीच ध्रवीकरण सुरु हुँदै गर्दा भैंसेपाटी गठबन्धन ब्युँतिन खोजेको हो। यो गठबन्धन प्रधानमन्त्री केपी ओलीविरुद्ध पार्टीको बहुमत सचिवालय सदस्यले निर्माण गरेको भनेर चर्चित छ। उपाध्यक्ष वामदेव गौतम निवास भैंसेपाटीमा पुस २३ गते प्रधानमन्त्री ओलीलाई पार्टी र सरकारमा अप्ठ्यारो पार्ने गरी नेकपाका ९ सचिवालय सदस्यमध्ये बहुमत ५ जनाले मोर्चाबन्दी गरेका थिए। सरकार र पार्टी सञ्चालनमा अध्यक्ष तथा प्रधानमन्त्री ओलीको कार्यशैलीसँग विमति जनाउँदै अर्का अध्यक्ष पुष्पकमल दाहाल, वरिष्ठ नेता झलनाथ खनाल, माधवकुमार नेपाल, उपाध्यक्ष गौतम र प्रवक्ता नारायणकाजी श्रेष्ठले मोर्चाबन्दी गरेका हुन्। उनीहरूले वैशाख १७ को सचिवालय बैठकमा ओलीको राजीनामासमेत माग गरेका थिए। त्यसपछि ओलीले गौतमलाई संघीय संसद्मा लैजाने र कोरोनापछि आफूले राजीनामा दिई आफूपछिको प्रधानमन्त्री बनाउनेसम्मको नयाँ अस्त्र फ्याँकेर तोडिदिएका थिए। ओलीको उक्त अस्त्रमा परी गौतमले आफ्नै निवासमा निर्माण भएको भैंसेपाटी गठबन्धन छोडेर ओलीलाई साथ दिन पुगेका थिए। गठबन्धनकै कारण ओलीले प्रतिनिधिसभाको सभामुखमा आफ्नो इच्छाविपरीत अग्नि सापकोटालाई स्वीकार गर्नुपरेको थियो। त्यति मात्र होइन, राष्ट्रियसभामा उपाध्यक्ष गौतमलाई पठाउनेदेखि संविधान संशोधनका लागि कार्यदल बनाउने, एमसीसीमा अध्ययन कार्यदल पार्टीभित्रै बनाउनेसम्मका निर्णय स्वीकार गर्न बाध्य हुनुपरेको थियो। त्यसका कतिपय निर्णय भत्काउन प्रधानमन्त्री सफल भएका थिए। फेरि त्यही गठबन्धन ब्युँतिएको चर्चा नेकपामा हुन थालेको छ। एमसीसी स्वीकार गर्ने कि नगर्ने विषयमा शीर्ष नेताहरूकै बीचमा ध्रुवीकरण बढ्दो छ। उपाध्यक्ष गौतमले एमसीसीका विषयमा आफू प्रधानमन्त्रीसँग नरहेको आफ्नो निजी सचिवालयमार्फत सार्वजनिक गराउन लगाएपछि गठबन्धन पुनः मजबुत हुन थालेको देखिन्छ। गौतमका प्रेस सल्लाहकार विश्वमणि सुवेदीले बिहीबार सामाजिक सन्जालमार्फत प्रधानमन्त्रीसँग एमसीसीलगायत विभिन्न निर्णयमा गौतम साथमा नरहेको प्रस्ट्याएका छन्। क केपी ओलीका कार्यशैलीमाथि पार्टी नेतृत्वभित्रै अनगिन्ती असहमति छन्। समयक्रममा ती बाहिर आउनेछन्। क वामदेव यही कित्तामा अडिग हुनुहुन्छ, सुवेदीले लेखेका छन्, एमसीसीसहितका विभिन्न निर्णय प्रक्रियामा उहाँ (गौतम) प्रधानमन्त्रीको साथमा हुनुहुन्न। सुवेदीले उपाध्यक्ष गौतमको कित्ता यस्तो बेला प्रस्ट छुट्ट्याइदिएका छन् कि जुन बेला गौतम अध्यक्ष दाहालसँग भेट गरेर खुमलटारबाट बाहिरिएका थिए। गौतमले बिहीबार बिहान अध्यक्ष दाहालसँग भेट गरेपछि सुवेदीले सामाजिक सन्जालमा त्यस्तो प्रतिक्रिया दिएका हुन्। उहाँले आफ्नो धारणा स्पष्ट पारिदिनु भनेपछि मैले त्यही आधारमा सामाजिक सन्जालमार्फत उहाँको धारणा प्रस्ट पारिदिएको हुुँ, सुवेदीले अन्नपूर्णसँग भने। अध्यक्ष दाहाल, वरिष्ठ नेता खनाल, नेपाल र प्रवक्ता श्रेष्ठ ओलीको कार्यशैलीविरुद्द एउटै कित्तामा छन्। यसमै थपिन आइपुगेका छन्, फेरि अब गौतम पनि। वैशाख १७ मा अचानक प्रधानमन्त्रीले फ्याँकेको अस्त्रमा लागेर गौतमले धोका दिएको बुझाइमा ओली इतर यी नेता रहेपछि गौतमले आफ्नो कित्ता स्पष्ट पारेर विश्वास दिलाउन पनि त्यस्तो सन्देश सचिवालयमार्फत दिन खोजेको चर्चा नेकपामा छ। ० नेकपा उपाध्यक्ष वामदेव गौतमको निवासमा २३ पुसमा बनेको थियो गठबन्धन। ० प्रधानमन्त्री केपी ओलीले गौतमलाई नै साथमा राखेर वैशाख १७ मा भत्काइदिए। ० गौतमले आफ्नो कित्ता प्रधानमन्त्रीको पक्षमा नरहेको प्रस्ट्याएपछि त्यही गठबन्धन ब्युँतिएको चर्चा। एमसीसी प्रकरणलगायत विषयमा छलफल गर्न नेकपाले १० असारमा स्थायी समिति बैठक बोलाइसकेको छ। पार्टी बैठक बोलाए पनि एमसीसीका विषयमा पार्टी निर्णयका आधारमा चल्ने या संसद्मा पुगिसकेको एमसीसी सम्झौतामा संसद्लाई नै निर्णय गर्न दिने भन्नेमा ओली र दाहालबीच समझदारी जुटेको छैन। बुधबार पनि यही विषयमा ओली र दाहालबीच विवाद भएको खुमलटार स्रोतले बताएको छ। ओली एमसीसी संसद्को सम्पक्ति बनिसकेकाले सिधै संसदबाट निर्णयमा लैजानुपर्नेमा अडिग देखिएका छन्। दाहाल पार्टीमा छलफल गरी पार्टीले जे निर्णय दिन्छ, त्यही आधारमा अगाडि बढ्नुपर्नेमा छन्। बुधबार बालुवाटारमा ओली र दाहालबीच भएको छलफलमा स्थायी समिति बैठक बोलाउने समझदारी जुटे पनि एमसीसी निर्णयको जिम्मा पार्टीको हुने या संसदको भन्नेमा भने विवाद कायमै रहेको थियो। ओलीइतर समूहका नेताहरूको बैठक बिहीबार दाहाल निवास खुमलटारमा बसेको थियो। त्यसमा गौतमको भूमिका र ओलीका आगामी रणनीतिबारे नेताहरूले छलफल गरेको स्रोतले बताएको छ। बिहीबार दिउँसो पौने २ बजेदेखि दाहाल निवासमा वरिष्ठ नेता खनाल, नेपाल र दाहालबीच छलफल भएको थियो। गौतम भने बिहानै दाहालसँगको छलफलमा रहेकाले त्यसमा सहभागी थिएनन्। प्रवक्ता श्रेष्ठ संसदमा रहेका कारण सहभागी थिएनन्। एमसीसी सम्झौता गत वर्ष नै सरकारले संसद्मा दर्ता गराइसकेको छ। आफ्नै पार्टी नेकपाभित्र चर्काे विवाद भई आफू अप्ठयारोमा परेपछि ओलीले यसलाई पार्टीको निर्णयभन्दा संसदलाई महत्व दिएर संसद्को सम्पक्ति बनाउनुपर्नेमा जोड गरिरहेका छन्। बिहीबार राष्ट्रियसभामा पनि ओलीले यस विषयमा अनावश्यक भ्रम नछर्न नेताहरूलाई आग्रह गरेका थिए। यो बिजनेस अगाडि बढोस् भन्ने सरकारको चाहना हो। हाम्रो राजनीतिक विमतिहरु छन् भने त्यो पार्टीभित्रका कुराहरु भए। तर, संसद्मा सरकारले बिजनेसका रूपमा लगेकोले अब संसद्ले नै पास वा फेल जे गर्छ त्यसैले गर्नुपर्छ भन्नेमा म ढृढ छु। त्यहाँ साथीहरुलाई कहाँ कहाँ भोट हाल्छन्, त्यो बरु छोडेर जान सकिन्छ, ओलीको चाहना उद्धृत गर्दै उनका एक सल्लाहकारले भने। तर यस विषयमा पार्टीले गर्ने निर्णय छल्न खोजे प्रधानमन्त्रीलाई पुनः अप्ठ्यारो पार्ने तयारी इतर समूहको देखिन्छ। ओलीइतर नेताले ओलीको सरकार सञ्चालन कार्यशैलीसँग विमति जनाउदै आवश्यक परे सामूहिक प्रतिवाद गर्ने तयारीसमेत गरेका छन्। गौतमका प्रेस सल्लाहकार सुवेदीले अन्नपूर्णसँग भने, पार्टीका संस्थागत निर्णय कार्यान्वयन नहुने, सरकार र पार्टी अलग किसिमले चल्न खोजेमा पार्टी नेताहरूको छिट्टै सामूहिक प्रतिक्रिया दिने छन्, त्यसको तयारीमा नेताहरु छन। त्यो आवश्यक परे स्थायी समिति वैठक अगाडी पनि आउन सक्छ। स्थायी समिति सदस्य मात्रिका यादवले भने प्रधानमन्त्रीको पार्टी र सरकार सञ्चालन कमजोर देखिएपछि अब यी विषय स्थायी समितिमा छलफल हुने बताए। स्थायी समिति बैठक तय भएको छ। एमसीसीलगायत विषय अब पार्टी बैठकमा छलफल हुन्छ। त्यसले जे निर्णय दिन्छ त्यही आधारमा सरकार चल्नुपर्छ। चलेन भने के गर्ने भन्नेमा त्यसपछि भने सामूहिक प्रतिक्रिया नेताहरूले दिन सक्नुहुनेछ, यादवले अन्नपूर्णसँग भने।"
जुर्मराउँदै कांग्रेस,"काठमाडौं : एकपछि अर्काे ठूला अनियमितताका घटनामा सरकार जोडिँदा प्रमुख प्रतिपक्षीको निकै खोजी भयो। कतिपयले त सामाजिक सञ्जालमा प्रतिपक्षी हराएको सूचना भन्दै व्यंग नै गरे। सरकारलाई जवाफदेही बनाउन प्रतिपक्षीले खबरदारी गर्नुपर्नेमा सत्ता सहयात्रीजस्तै बनेको आरोप लाग्यो। उसले आफ्नो भूमिकालाई सशक्त र सक्रिय बनाउन थालेको छ। कोरोना नियन्त्रण र सीमाका विषयमा कांग्रेसको भूमिकालाई लिएर धेरैले बल्ल प्रतिपक्षी देखिन र सुनिन थालेको टिप्पणी गर्न थालेका छन्। पहिला सकेसम्म निर्णय नै नगर्ने, गरे पनि ढिलो गर्ने खालको समस्या कांग्रेसमा थियो। निर्णय प्रक्रिया र निर्णय दुवै विवादित बन्ने गरेका कारण कांग्रेसको नकारात्मक छवि बन्दै आएको थियो, राजनीतिक विश्लेषक गेजा शर्मा वाग्ले भन्छन्, अहिले कांग्रेस सक्रिय भएको छ। समयमै निर्णय, सही निर्णय गर्न थालेको छ, जसले आमजनताका बीचमा सकारात्मक सन्देश गएको छ। नेपालमा लकडाउन सुरु भएपछि कांग्रेस केन्द्रीय कार्यसमिति बैठक तीनपटक बसेको छ। त्यही बैठकबाटै नयाँ नक्साबारे संविधान संशोधनका पक्षमा कांग्रेसले औपचारिक निर्णय गर्यो। कोभिड१९ नियन्त्रणका लागि पनि सरकारलाई पटकपटक रचनात्मक दबाब दिँदै आएको छ। यहीबीच पार्टी पदाधिकारी बैठक पनि पटकपटक बसेको छ। कांग्रेस संसदीय दलका प्रमुख सचेतक बालकृष्ण खाण आफ्नो पार्टी सुरुदेखि नै जिम्मेवार प्रतिपक्षीको भूमिका निर्वाह गर्दै आएको दाबी गर्छन्। हामी अहिले मात्र सक्रिय भएको भन्ने होइन, कांग्रेसले सधैं विषयवस्तु उठाउँदै आएको हो, प्रमुख सचेतक खाण भन्छन्, अहिले कोभिड१९ र सीमाका विषयमा हामीले सदन र पार्टीमा उठाएका विषय सञ्चारमाध्यमको प्राथमिकतामा परे। जसले गर्दा जनताका बीच हाम्रा कुरा पुगे। संशोधनविरुद्ध जान कांग्रेसलाई ठूलो दबाब पनि थियो। तर, त्यसलाई बेवास्ता गर्दै कांग्रेसले समयमै निर्णय गर्यो। गेजा शर्मा वाग्ले, विश्लेषक भारतले नेपालको भूमि मिचेर राजनीतिक तथा प्रशासनिक नक्सा जारी गर्नेबित्तिकै कांग्रेस सभापति शेरबहादुर देउवाले तत्कालीन भारतीय राजदूत मञ्जीवसिंह पुरीलाई टेलिफोनमार्फत ध्यानाकर्षण गराएका थिए। त्यति बेलै कांग्रेसले नेपाल सरकारलाई कालापानी, लिपुलेक र लिम्पियाधुरासहितको भूमि समेटेर नयाँ नक्सा जारी गर्न माग गरेको थियो। संविधान संशोधनकै विषयमा कांग्रेसले समयमै निर्णय नगरेको भए पार्टीका लागि ठूलो संकटको अवस्था आउन सक्थ्यो। संशोधनको विरुद्ध जान कांग्रेसलाई ठूलो दबाब पनि थियो, विश्लेषक वाग्ले भन्छन्, तर, त्यसलाई बेवास्ता गर्दै कांग्रेसले समयमै निर्णय गर्यो। यसले गर्दा पार्टी कार्यकर्ता र आमजनतामा उत्साह ल्याएको छ। उनी कोरोना नियन्त्रणका सन्दर्भमा अन्य पार्टीभन्दा कांग्रेसको सक्रियता बढी रहेको दाबी गर्छन्। सत्तारुढ दल र सरकारभन्दा पनि कांग्रेस बढी प्रोएक्टिभ छ। पार्टीका तर्फबाट विश्वप्रकाश शर्माको भूमिका र संसदमा गगन थापाको भूमिका महत्वपूर्ण रह्यो, उनी भन्छन्, यसले कांग्रेसमा युवाको निर्णय प्रक्रियामा हस्तक्षेपकारी भूमिका बढ्दै गएको प्रष्ट हुन्छ। कांग्रेसले कोभिड१९ का कारण अर्थतन्त्रमा पारेको असर अध्ययन गरी पार्टीलाई प्रतिवेदन बुझाउन पूर्वअर्थमन्त्री डा रामशरण महतको संयोजकत्वमा अर्थतन्त्रकेन्द्रित विशेष समिति गठन गरेको थियो। समितिले अर्थतन्त्रमा परेको प्रभाव र सरकारले गर्नुपर्ने कामका बारेमा विस्तृत प्रतिवेदन पार्टीलाई बुझाइसकेको छ। समितिमा पार्टीका तर्फबाट अर्थमन्त्री बनेका र पूर्वराष्ट्रिय योजना आयोगका उपाध्यक्षहरू सदस्य थिए। कांग्रेसले उद्योगपति एवं सांसद विनोद चौधरीको संयोजकत्वमा लगानी, पूर्वाधार र रोजगार दृष्टिकोण एवं दिगो परियोजना बिशेष समिति गठन गरेको छ। पार्टीनिकट उद्योगी व्यवसायी सम्मितिल समितिले लगानी र पूर्वाधारका क्षेत्रमा कोरोनाले पारेको प्रभावबारे अध्ययन गरेर पार्टी सभापति शेरबहादुर देउवालाई प्रतिवेदन बुझाएको छ। त्यस्तै कोरोना नियन्त्रणमा सरकारका गतिविधि र नागरिक समस्याबारे अध्ययन गर्न सहमहामन्त्री डा प्रकाशशरण महतको संयोजकत्वमा कोभिड१९ अनुगमन समिति गठन गरेको छ। कोरोना नियन्त्रणमा सरकारसँगै रहेको जनाउँदै आएको कांग्रेसले सरकारको कार्यशैलीप्रति असन्तुष्टि जनाउँदै सडक र सदनबाट दबाब दिने नीति लिएको छ। सरकारलाई दबाब दिने पछिल्लो केन्द्रीय कार्यसमिति बैठकको निर्णयअनुसार कांग्रेसले मंगलबार देश र विदेशबाट प्रधानमन्त्रीलाई ज्ञापनपत्र बुझाएको थियो। संघीय संसदका तर्फबाट प्रमुख सचेतक खाणको नेतृत्वमा प्रधानमन्त्रीलाई ज्ञापनपत्र बुझाइएको थियो। ७७ जिल्लामा प्रमुख जिल्ला अधिकारीमार्फत् प्रदेश संसदीय समितिले सात प्रदेशका मुख्यमन्त्रीलाई र विदेशस्थिति जनसम्पर्क समितिले दूतावासमार्फत कोरोना नियन्त्रणमा सरकारलाई जिम्मेवार बन्न ध्यानाकर्षणपत्र बुझाएको हो। त्यस्तै कांग्रेस संसदीय दलले बुधबार संघीय संसद्मा कोरोना नियन्त्रणबारे ध्यानाकर्षण प्रस्ताव दर्ता गरेको छ। सरकारलाई संसदप्रति जवाफदेही बनाउन र कोरोना नियन्त्रणमा भएका कामकारबाहीबारे संसदलाई जानकारी गराउन कांग्रेसले संसदमा जरुरी सार्वजनिक महत्वको प्रस्ताव दर्ता गरेको हो।"
"संविधान संशोधन राजपत्रमा प्रकाशन, अब लिम्पियाधुरासहितको नक्सा सरकारी दस्तावेजमा","काठमाडौं : नेपालको संविधान (दोस्रो संशोधन) विधेयक, २०७७ राजपत्रमा प्रकाशित भएको छ । प्रतिनिधि सभार र राष्ट्रिय सभाबाट पारित भइ राष्ट्रपति विद्यादेवी भण्डारीले प्रमाणिकरण गरेसँगै यो लिम्पियाधुरासहितको नक्सा समेटिएको निसान छाप प्रयोगले संवैधानिक मान्यता पाएको छ । राजपत्रमा प्रकाशित भएपछि नयाँ निसान छाप लागू भएको छ । संविधानको अनुसूचि ३ मा रहेका निसान छापमा लिम्पियाधुरासहितको नक्सा समेटिएको छ । अब मन्त्री, संसदका लोगो, लेटर प्याड, छाप, वेवसाइटहरुमा रहेका निसान छापमा पनि लिम्पियाधुरासहित नक्सा अनिवार्यरुपमा प्रयोग गर्नुपर्ने छ । संसद्को माथिल्लो सदन राष्ट्रियसभाको बिहीबारको बैठकले लिम्पियाधुरासहितको नक्सा संविधानको अनुसूचीमा राख्ने संविधान संशोधन विधेयक सर्वसम्मत पारित गरेको थियो। प्रतिनिधिसभाले शनिबार सर्वसम्मत पारित गरेको उक्त विधेयक राष्ट्रियसभाले पनि पारित गरेको सूचना बिहीबार प्रतिनिधिसभा बैठकमा सुनाइएको थियो। दुवै सदनबाट पारित भएपछि सभामुख अग्नि सापकोटाले विधेयकलाई प्रमाणित गरेर राष्ट्रपतिसमक्ष प्रमाणीकरणका लागि पठाएका थिए। राष्ट्रियसभा बैठकमा उपस्थित ५७ जना सबै सांसदले विधेयकको पक्षमा मतदान गरेका थिए। ५९ सदस्यीय राष्ट्रियसभामा एक सिट खाली छ। मत बराबर भए मात्र निर्णायक मत दिन पाउने व्यवस्थाका कारण अध्यक्ष गणेश तिमिल्सेनाले मत दिन पाएनन्। त्यस अगाडि प्रतिनिधि सभाको बैठकमा विधेयकको पक्षमा २५८ मतदान गरेका थिए। यो प्रतिनिधिसभाको कुल संख्या २७५ को दुई तिहाइ भन्दा बढी मत हो । संविधान संशोधनको विपक्षमा शून्य मत परेको थियो । निसान छापमा नेपालको नक्सा गलत रहेको समाचार अन्नपूर्ण पोस्ट्ले प्रकाशन गरेको थियो। लिम्पियाधुरासम्म समेटिएको नक्सा अन्नपूर्ण पोस्ट्मै प्रकाशन गरिएको थियो। त्यसपछि सरकारले नयाँ नक्सा सार्वजनिक पहल गरेको थियो।"
पढ्दै नपढी एमसीसीको विरोध : प्रधानमन्त्री,"काठमाडौं : प्रधानमन्त्री केपी ओलीले जसरी पनि विरोध गर्न पाए हुन्थ्यो भन्ने चिन्तनले एमसीसी सम्झौताको विरोध भइरहेको बताएका छन्। राष्ट्रियसभामा बिहीबार विनियोजन विधेयकमाथि सांसदहरूको प्रश्नको जवाफ दिने क्रममा प्रधानमन्त्री ओलीले एमसीसी सम्झौताको गलत व्याख्या गर्न थालिएको दाबी गरे। सत्तासीन नेकपाभित्रै एमसीसीको तीव्र विरोध भइरहेको छ। एमसीसी पढेका मान्छे मैले त्यति भेटिनँ, उनले भने, एमसीसी सम्झौता खोजेर, ल्याएर पढे हुन्छ। पढ्नेभन्दा हल्लाका भरमा कुद्ने र जसरी भए पनि विरोध गर्न पाए भयो भन्ने कस्तो चिन्तन हो ? खुट्टाले टेकेर हिँड्न छाडेर हातले टेकेर हिँड्ने अभ्यास गर्न किन जरुरी परेको भन्दै ओलीले भने, खुट्टाले टेकेर हिँड्नुपर्छ। खुट्टाले टेकेर हिँड्ने भनेको जे त्यसमा छ, ठीक बेठीक यहाँ छ भनेर भन्नु एउटा कुरा हो तर लहैलहैमा लौ अमेरिकी सेना आउने भयो रे ? कस्तो अचम्मको कुरा ? सम्झौताको गलत व्याख्या गर्न थालिएको भन्दै असन्तुष्टि जनाएका प्रधानमन्त्री ओलीले भने, कहाँ पढ्छन्, के पढ्छन् अचम्म लाग्छ मलाई। कागले कान लग्यो भन्दा लाँदा त दुख्छ होला नि। दुख्या छैन, सुन नै कागले लग्यो भन्यो भने पनि कान त छाम्नुपर्यो नि। दुख्या, नदुख्या मतलब नगर्ने, छ कि छैन भनेर पनि कान नछाम्ने? अनि लहैलहमा कुदने। यो प्रवृत्ति बडा अचम्म लाग्छ मलाई। आफ्नै पार्टीदेखि सडकसम्म एमसीसीको विरोध गर्न थालिएकोमा आक्रोश पोख्दै उनले भने, पढे हुन्थ्यो नि सम्झौतामा के लेख्या छ। कि देशमा विकास हुन आँट्यो भन्ने चिन्ता हो ? कि देशमा विकासका लागि अनुदान आयो भन्ने चिन्ता हो ? उनले जनताका प्रतिनिधिले इतिहासमा दर्ज हुने कुरालाई ख्याल गरेर बोल्नुपर्ने बताए। महाकाली सन्धि हुँदा पनि ठूलो आँधी, हुरी, बन्डरी मच्चिएको र पछि केही पनि नभएकोतर्फ स्मरण गर्न उनले सांसदहरूको ध्यानाकर्षण गराए। उनले कोरोनाका कारण ज्यान गुमाएका भनिएका २२ जनाको अरु कारणले पनि ज्यान गएको दाबी गरे। अरु रोग वा कारणले निधन भए पनि कोरोना संक्रमण देखिएका व्यक्तिको निधन भए कोरोनाले नै निधन भएको भनेर मान्नुपर्ने विश्व स्वास्थ्य संगठनको मापदण्ड रहेको उनले बताए। कोरोेना रोकथाम, नियन्त्रण र उपचारमा १० अर्ब खर्च भएको र त्यसलाई अनावश्यक रूपमा उछाल्ने काम भइरहेको उनले दाबी गरे। उछाल्नेहरुलाई त सजिलो छ, उछाल्न। खै १० अर्ब भनेर, उनले भने, त्यो तल पठाइयो। महिनौंदेखि मान्छे खटेका छन्, यही काममा। कोरोना रोकथाम, नियन्त्रणको नाममा जनप्रतिनिधिले पैसा खाए भनेर आरोप लगाउनु मात्र उचित नभएको ओलीले बताए। बहुतै कष्टका साथ जनप्रतिनिधिहरुले काम गरिरहेका छन् ओलीले भने, उनीहरुको अपमान हुने गरेर नबोलौं। एमसीसी संसदबाटै टुंग्याऔं चुनौती र सम्भावनाबीच एमसीसी अल्झियो एमसीसी नेपालमा कोही भोको पर्दैन, कोही भोकले मर्दैन : प्रधानमन्त्री ओली"
लिम्पियाधुराले पायो संवैधानिक मान्यता,"काठमाडौं : कालापानी, लिपुलेक र लिम्पियाधुरासहितको नेपालको नयाँ नक्साले संवैधानिक र कानुनी मान्यता पाएको छ। संघीय संसद्का दुवै सदनले सर्वसम्मत पारित गरेको संविधान संशोधन विधेयकलाई राष्ट्रपति विद्यादेवी भण्डारीले बिहीबार प्रमाणीकरण गरेकी हुन्। यससँगै मुलुकको चुच्चे नक्सा तत्कालै लागू भई प्रयोगमा आएको छ। संसद्को माथिल्लो सदन राष्ट्रियसभाको बिहीबारको बैठकले लिम्पियाधुरासहितको नक्सा संविधानको अनुसूचीमा राख्ने संविधान संशोधन विधेयक सर्वसम्मत पारित गरेको थियो। प्रतिनिधिसभाले शनिबार सर्वसम्मत पारित गरेको उक्त विधेयक राष्ट्रियसभाले पनि पारित गरेको सूचना बिहीबार प्रतिनिधिसभा बैठकमा सुनाइएको थियो। दुवै सदनबाट पारित भएपछि सभामुख अग्नि सापकोटाले विधेयकलाई प्रमाणित गरेर राष्ट्रपतिसमक्ष प्रमाणीकरणका लागि पठाएका थिए। राष्ट्रियसभा बैठकमा उपस्थित ५७ जना सबै सांसदले विधेयकको पक्षमा मतदान गरेका थिए। ५९ सदस्यीय राष्ट्रियसभामा एक सिट खाली छ। मत बराबर भए मात्र निर्णायक मत दिन पाउने व्यवस्थाका कारण अध्यक्ष गणेश तिमिल्सेनाले मत दिन पाएनन्। विधेयक पारित हुन दुवै सदनमा दुईतिहाइ मत चाहिन्छ। भारतले झन्डै ६० वर्षदेखि अतिक्रमण गरेका कालापानी, लिपुुलेक र लिम्पियाधुरा समेटेर सरकारले जेठ ५ मा नयाँ नक्सा जारी गरेको थियो। संविधानको अनुसूचीमा रहेको निसान छापभित्रको नक्सा सच्याउन सरकारले जेठ ९ मा संशोधन विधेयक दर्ता गरेको थियो। संसद्का दुवै सदनमा दलहरूले राष्ट्रियता, स्वाधीनता, सार्वभौमसत्ता र राष्ट्रिय अखण्डताका पक्षमा अभूतपूर्व एकता रहेको सन्देशसहित विधेयकलाई सर्वसम्मत पारित गरेका हुन्। कानुन, न्याय तथा संसदीय मामिलामन्त्री डा शिवमाया तुम्बाहाङफेले संशोधन विधेयक पारित गर्न राखेको प्रस्तावलाई राष्ट्रियसभाले सर्वसम्मत पारित गरेको हो। त्यसअघि विधेयकमाथि भएको दफावार छलफलमा सत्तासीन नेकपाका प्रवक्ता एवं पूर्वपरराष्ट्रमन्त्री नारायणकाजी श्रेष्ठले भारतले अतिक्रमित भूमिबाट आफ्ना सेना, सुरक्षाकर्मी र अरू प्रशासनिक संरचना हटाउनुपर्ने माग गरे। उनले दुई देशबीचको सम्बन्ध नकारात्मक हुन नदिन भारतले तत्काल वार्ताको बाटो समात्नुपर्ने बताए। विपक्षी दलका नेता राधेश्याम अधिकारीले नेपालभारत सीमाको विवादमा भारतले घ्यु थपेको बताए। नेपालले वार्ताका लागि आग्रह गरिरहेका बेला भारतले नयाँ नक्सा जारी गर्ने र बाटो बनाउने काम गरेर विवादमा घ्यु थपेको अधिकारीको दाबी थियो। सीमा विवादबारे भारत र नेपालबीच वार्ता र संवादको विकल्प नभएको पनि अधिकारीले बताए। निसान छापमा नेपालको नक्सा गलत रहेको समाचार अन्नपूर्ण पोस्ट्ले प्रकाशन गरेको थियो। लिम्पियाधुरासम्म समेटिएको नक्सा अन्नपूर्ण पोस्ट्मै प्रकाशन गरिएको थियो। त्यसपछि सरकारले नयाँ नक्सा सार्वजनिक पहल गरेको थियो।"
त्रिदेशीय सीमामा उच्च सुरक्षा सतर्कता,"० छाङरुमा वैशाख ३१ गते सशस्त्रको बीओपी स्थापना। ० घाँटीबगरमा जेठ ७ गते नेपाली सेनाको अस्थायी बेस क्याम्प राखियो। ० विगतदेखि नै प्रहरी चौकी यथावत्। दार्चुला : भारत र चीनसँग सीमा जोडिएको दार्चुलाको त्रिदेशीय नाकामा उच्च सुरक्षा सतर्कता अपनाइएको छ। यसअघि उत्तरी सीमा क्षेत्रमा प्रहरी चौकी एउटा मात्रै थियो। त्यो पनि हिउँदमा हिमपातका कारण सदरमुकाम आउँथ्यो। व्यास क्षेत्रमा वैशाख ३१ गते सशस्त्र प्रहरीको बोर्डर आउट पोस्ट (बीओपी) स्थापनासँगै त्यहाँको सुरक्षा व्यवस्था बलियो भएको हो। वैशाखयता मात्रै सीमा क्षेत्रमा सशस्त्रको बीओपी, नेपाली सेनाको अस्थायी क्याम्प र नेपाल प्रहरी गरी तीनै सुरक्षा अंग राखिएका छन्। नेपालतर्फ कौवाबाट १० किलोमिटर वर गागामा प्रहरी चौकी छ। चीनसितको रणनीतिक क्षेत्रसमेत भएकाले भारतले भने ती ठाउँमा सुरक्षा निकायको उपस्थिति बढाउँदै लगेको छ। भारतले अतिक्रमण गरेका नेपाली भूमि कालापानी, लिपुलेक, लिम्पियाधुरासहितको भूभाग समेटेर नेपाल सरकारले हालै नयाँ नक्सा जारी गरेको छ। निसान छापसमेत संशोधन गरेसँगै उच्च सुरक्षा अधिकारीको टोलीले व्यास क्षेत्रको भ्रमणसमेत गरेका छन्। नेपाल सरकारले व्यास क्षेत्रलाई प्राथमिकतामा राखी सीमा सुरक्षामा सक्रियता देखाएको छ। प्रधानसेनापति र सशस्त्र प्रहरी प्रमुखको कालापानी निरीक्षणले पनि त्यहाँको सुरक्षा प्राथमिकतामा परेको अनुभूति भएको स्थानीय गोपासिंह बोहराले बताए। सेनापति पूर्णचन्द्र थापा र सशस्त्र प्रहरी प्रमुख शैलेन्द्र खनालको आगमनले पनि त्रिदेशीय नाका सुरक्षा प्राथमिकतामा परेको छ भन्ने कुराको अनुमान लगाउन सकिन्छ, उनले भने। छाङरुमा वैशाख ३१ गते सशस्त्रको बीओपी स्थापना भएको थियो। जेठ ७ गते घाँटीबगरमा नेपाली सेनाको अस्थायी बेस क्याम्प राखिएको थियो। सीमा सुरक्षाका लागि सशस्त्र प्रहरी, घोरेटो बाटो निर्माण गर्न सेनाको क्याम्प र स्थानीयको सुरक्षाका लागि प्रहरी राखिएको दुर्गादल गुल्म दार्चुलाका गुल्मपति श्यामराजविक्रम थापाले बताए। तीनै तहको सुरक्षा पोस्ट राखिएको छ, उनले भने, यसले सीमा र जनताको सुरक्षा बलियो हुन्छ। कालापानी क्षेत्रमा भारतीय सेना, सीमा सुरक्षा बल, भारतीय बोर्डर पुलिसलगायत सुरक्षा निकायका १० हजार जनशक्ति तैनाथ छन्। त्यहाँ आफ्ना सैनिक राखेदेखि नै भारतीय पक्षले नेपालीलाई आवतजावतमा अवरोध गर्दै आएको छ। यो नाकाबाट भारतचीन व्यापार सुरु भएदेखि नेपालीलाई असहज भएको हो। पञ्चायतकालमा सदरमुकाम खलंगाबाट तिंकर नाकासम्म झन्डै १ सय २५ किलोमिटर घोरेटो बाटो बनेको थियो। त्यो बाटो बनेपछि व्यास क्षेत्र जान सहज भएकाले नेपाली र भारतीय नागरिकसमेत नेपालकै घोरेटो बाटो हुँदै व्यासतिर आवतजावत गर्थे। तर, भारतले आफ्नो क्षेत्रतिर पक्की सडक तिंकरसम्मै पुर्याइसकेको छ। नेपालमा पुरानो घोडेटो बाटो पनि पुरिएको छ। त्यही बाटो बनाउन नेपाली सेना खटिएको छ। सशस्त्र द्वन्द्वकालमा नेपाली सुरक्षाकर्मी व्यास क्षेत्रमा जान सकेनन्। द्वन्द्वका बेला नै त्यो बाटो मर्मत हुन नसकेपछि पुरिएको हो। द्वन्द्व सकिएपछि घोडेटो बाटो बिग्रिएको भन्दै राज्यले उक्त क्षेत्रमा आफ्नो उपस्थिति नदेखाएको स्थानीय नबेन्द्र तिंकरीले बताए। नेपाल प्रहरीका दुई युनिट व्यास क्षेत्रमा भए पनि त्यहाँ ६ महिना मात्र प्रहरीको उपस्थिति हुने गरेको छ, उनले भने, हिमाली ठाउँमा जाडोले बस्न नसकेर नेपाल प्रहरीका दुवै अस्थायी पोस्ट जिल्ला सदरमुकाम झर्छन्। अब भने व्यासवासीले सुरक्षाको नौलो आभास गरिरहेका छन्। सशस्त्र प्रहरी र नेपाली सेनाको सुरक्षा पोस्टले व्यासवासीमा सुरक्षाका आभास भएको उनले बताए। स्थानीय ललित बोहराका अनुसार प्रहरीको उपस्थिति ६ महिना भए पनि प्रहरी चौकी गाउँ आउजाउमै सीमित छ। स्थानीयले केही सूचना दिए त्यसलाई माथिल्लो निकायमा खबर गर्छन्। केन्द्रसम्म स्थलगत र अद्यावधिक रिपोर्ट विरलै मात्र पुग्ने गरेको सोबान तिंकरीले बताए। प्रमुख जिल्ला अधिकारी यदुनाथ पौडेलले वर्षको ६ महिना मात्रै सुरक्षा निकायको उपस्थिति हुने क्षेत्रमा अब स्थायी रूपमा बाह्रै महिना सुरक्षाकर्मीको उपस्थिति हुने बताए। यसले सीमाका नागरिकलाई थप राहत पुगेको छ, उनले भने। भारतले बढायो सुरक्षा गतिविधि भारतचीन सीमा क्षेत्र लद्दाखको गलवान क्षेत्रमा दुवै देशका सीमा सुरक्षा बलबीच हिंसात्मक झडपपछि भारतले लिपुलेक र नाबिढाङ क्षेत्रमा पनि सुरक्षा बढाएको छ। नेपाली भूमि कालापानी अतिक्रमण गरेर लामो समयदेखि बसिरहेको भारतीय सेनाले चीनसँग जोड्ने पिथौरागढका पश्चिमोत्तर सीमामा इन्डो तिब्बत बोर्डर पुलिस ( आईटीबीपी) गस्ती गरिरहेको छ। स्रोतका अनुसार नाबिढाङबाट लिपुलेक पास क्षेत्रसम्म ८ किलोमिटर क्षेत्रमा चीनसँगको सीमा सुरक्षाका लागि आईटीबीपीसँगै भारतीय सेनाले पनि गस्ती गरिरहेको छ। २४ सै घण्टा भारतीय सेना र एसएसबीले नेपाल र चीनसँगको सीमा क्षेत्रका गतिविधि अवलोकन गरिरहेको छ। प्रधानसेनापति थापा र सशस्त्र प्रहरीका आईजीपी खनाल कालापानी क्षेत्रमा प्रधानसेनापति थापा र सशस्त्रका आईजीपी खनाल कालापानीमा संसदमा सबैको माग : अब कालापानीबाट भारतीय फाैज हटाउ"
नेपालको अभिमत बुझेर भारतले वार्ताको ढोका खोल्नुपर्छ : परराष्ट्रमन्त्री ज्ञवाली,"काठमाडौं : परराष्ट्रमन्त्री प्रदीपकुमार ज्ञवालीले कालापानी, लिपुलेक र लिम्पियाधुरासहितको नेपालको अद्यावधिक नक्शा राष्ट्रिय सहमतिका आधारमा नेपालको संविधानमा समावेश भइसकेको कुरा बुझेर छिमेकी मुलुक भारतले वार्ताको ढोका खोल्नुपर्ने बताएका छन्। मन्त्री ज्ञवालीले शुक्रबार अपराह्न मन्त्रालयमा कुरा गर्दै नेपाल र भारतबीच सम्बन्धका अनेकौँ आयाम रहेको, यी दुवै मुलुक चिरकालदेखि सुःखदुःखको साथी रहेको र घनिष्ठ सम्बन्ध रहिआएकाले कुनै एउटा खास विषयले मात्र सम्बन्धको आयामलाई फरक पार्न नहुने विचार व्यक्त गरे। सन् १९६२ को चीन भारत युद्धपछि भारतबाट अतिक्रमण गरी सैनिक राखिएको नेपालको सो भूभाग समेटेर नेपाल सरकारले तयार गरेको नयाँ नक्शा अनुकूलको निशाना छापसमेत नेपालको संविधान (दोस्रो संशोधन) विधेयक, २०७७ संघीय संसद्का दुवै सदनबाट सर्वसम्मत रूपमा पारित भई यही असार ४ गते राष्ट्रपतिबाट प्रमाणीकरण भइसकेको छ। सो संशोधन नेपाल राजपत्रमा समेत प्रकाशन भइसकेको छ र निशान छाप संविधानको अनुसूची ३ मा राखिएको छ। मन्त्री ज्ञवालीले इतिहासले छाडेको नासो र नसुल्झिएको सीमा विवाद समाधान गर्न दुवै देशका प्रधानमन्त्रीबीच भएको सहमतिका आधारमा यसअघि नै परराष्ट्र सचिवस्तरको संयुक्त आयोगको बैठक बस्न सकेको भए यो समस्या यस रूपमा नआउने पनि स्पष्ट गरे। दुवै देशले पारस्परिक सम्बन्धलाई एक्काइसौं शताब्दीअनुकूल विस्तार गर्ने कार्यादेशसहित प्रबुद्ध व्यक्तिको समूह गठन गरेर प्रतिवेदन तयार गरिएको उल्लेख गर्दै मन्त्री ज्ञवालीले भने 'कस्ता कस्ता जटिल समस्या त वार्ताबाट समाधान भएका छन् भने अहिलेको सीमा समस्या असल नियतका साथ वार्ताबाट समाधान गर्न नसकिने होइन। संवादका लागि हामीले निरन्तर प्रयास गरेका छौं र भारतीय पक्षको सार्थक जवाफको प्रतीक्षामा छौँ।' भारत सरकारले सन् १८१६ को सुगौली सन्धिविपरीत नेपालका ती भूभागलाई आफ्नो नक्शामा पारेर गत कात्तिकमा नयाँ नक्शा जारी गरेपछि नेपाल सरकारले लिखित असहमति जनाएको थियो। पछिल्लो समय भारतले एकतर्फी रूपमा नेपाली भूभागमा चीनको मानसरोवर जोड्ने सडक निर्माण गरेपछि नेपालले गम्भीर आपत्ति जनाउँदै समस्याको टुंगो लगाउन वार्तामा आउन गरेको आग्रहमा भारत सरकारबाट औपचारिक जवाफ आएको छैन्। मन्त्री ज्ञवालीले नेपालले सुगौली सन्धि र पूरक सन्धिमा उल्लेख भएअनुसार ऐतिहासिक तथ्य र प्रमाणका आधारमा नयाँ नक्शा जारी गरेपछि भारतसँग वार्ताका लागि विभिन्न निकायमा छरिएर रहेका महत्वपूर्ण प्रमाण एवं कागजात संकलन गरी क्रमबद्ध रूपमा मिलाएर राख्न प्रमाण संकलन समिति गठन गरिएको जनाउँदै समितिभन्दा बाहिर रहेका विज्ञसँग पनि सुझाव र परामर्श लिइने स्पष्ट गरे। उनले दुई देशका औपचारिक लिखतबाहेक अरू कुनै पनि प्रकारका प्रबन्धले अन्तरराष्ट्रिय सीमा परिवर्तन गर्नै नसक्ने बताए। मन्त्री ज्ञवालीले पछिल्ला समयमा भारतीय रक्षामन्त्रीको प्रतिक्रिया सकारात्मक रहेको उल्लेख गर्दै दुई देशबीच वर्तमान सरकार बनेयता कतिपय पक्षमा विकास साझेदारीका काम सन्तोषजनक रूपमा अघि बढेको र कुनै एक समस्याले सम्बन्धका विविध आयाममा प्रभावित पार्दैन भन्ने स्पष्ट भएको जनाए। विश्व इतिहासमा कुनै देशको अधीनमा नरहेका अतिसीमित संख्याका देशमा पर्ने नेपालले आफ्नो सार्वभौमिकताको रक्षाजस्तो विषयमा स्वतन्त्र रूपमा प्रस्तुत हुन सक्ने भएकाले यसमा अन्य कुनै देशलाई जोड्नु आवश्यक नभएको स्पष्ट गर्दै ज्ञवालीले भने 'त्यसरी कतै जोडिदिनुको अर्थ नेपालको स्वाभिमानमा आँच ल्याउन खोज्नु हो, त्यसैले हामी त्यस्ता प्रयासलाई इन्कार गर्छौ। यस्ता समस्या बल्झाउँदा विश्वशक्तिका रूपमा उदाउन खोजिरहेका मुलुकका लागि हितकर हुँदैन।' भारत र चीनलाई वार्ताका लागि आह्वान मन्त्री ज्ञवालीले भारत र चीनबीच हालै लद्दाखमा भएको तनावका बारेमा नेपाल सरकारको धारणा राख्दै ती दुवै छिमेकीलाई तनाव र उत्तेजना कम गरी वार्ताबाट समाधान गर्न आह्वान गरे। उनले भने 'नेपाल सधैँ क्षेत्रीय विकास, शान्ति र स्थायित्वका पक्षमा दृढतापूर्वक उभिएको छ। कुनै पनि समस्याको समाधान शान्तिपूर्ण रुपमा गर्न सकिन्छ भन्नेमा नेपालको अविचलित विश्वास छ। हाम्रा दुई छिमेकीबीचका सीमाको वास्तविक नियन्त्रण रेखाक्षेत्रमा भएको हताहतका घटनाबाट हामी दुःखी छौँ।' एमसिसी सम्झौता रोक्न मिल्दैन अमेरिकी मिलेनियम कर्पोरेशन सहायता परियोजना (एमसिसी) विवादबारे सोधिएको एक प्रश्नमा मन्त्री ज्ञवालीले विकास परियोजनाका विषयलाई पार्टीभित्रको विवादको विषय नबनाइएको भए उचित हुने तर बहसमा आइसकेको हुनाले चाँडै उचित निर्णयमा पुगिने जनाए। उनले प्रतिप्रश्न गरे 'बढाइचढाइ गरिएका कारण कतिपय विवाद उत्पन्न भएका हुन् कि? एमसिसी परियोजना लागू भएका विश्वका कुन मुलुकमा अमेरिकी सेना गएको छ वा अमेरिकी सेना रहेको कुन कुन मुलुकमा एमसिसी परियोजना लागू भएको छ?' उनले बहसका पक्षहरूलाई राम्ररी सम्झौताको अध्ययन गरी धारणा बनाउनसमेत आग्रह गरे। उनले उक्त सम्झौतालाई नेपालको समग्र बाह्य सम्बन्धमा पर्ने प्रभाव र आर्थिक सहायता नीतिबारे सुविचारित रुपमा निर्णय गर्नुपर्ने र संसद्ले यस्ता विषयलाई छलफल गराउन लामो समयसम्म रोकेर राख्न नमिल्ने बताए। कोभिड१९ को असरका कारण अति समस्यामा परेका नेपालीलाई क्रमशः स्वदेश ल्याउने क्रममा हालसम्म दुई हजार जना फर्किसकेको जानकारी दिँदै ज्ञवालीले नेपालको कूल जनसंख्याको झण्डै १५ प्रतिशत नेपाली विदेशमा रहेको स्थितिमा अहिलेको सामथ्र्य र स्वास्थ्यको जोखिमका दृष्टिले सबैलाई स्वदेश ल्याउन सम्भव नहुने भएकाले यस्ता मानवीय विषयलाई राजनीतिक हतियार नबनाउनसमेत आग्रह गरे।"
मन्त्रिपरिषद् बैठकका १२ निर्णय,"काठमाडौं : असार २ गतेको मन्त्रिपरिषद् बैठकका निर्णय शुक्रबार सार्वजनिक गरिएको छ। सरकारका प्रवक्ता, सञ्चार तथा सूचना प्रविधि मन्त्री डा युवराज खतिवडाले तीन दिनअघि बसेको मन्त्रिपरिषद बैठकका निर्णय शुक्रबार सार्वजनिक गरेका हुन्। मन्त्रिपरिषद्ले विश्व बैंकको करिब १२ अर्ब ऋण, स्वीट्जरल्याण्डको २ अर्ब २ करोड अनुदान रकम स्वीकृत गर्ने निर्णय गरेको छ। सँगै सरकारले आर्थिक वर्ष २०७६७७ मा सांसदलाई दिएको पैसा कोरोना कोषमा जम्मा गर्नेगरी नियमावली संशोधन गरेको छ। खर्च नभएको रकम अब सांसदले कोरोना कोषमा जम्मा गर्न सक्नेछन्। निर्वाचित सांसदले आफ्नो क्षेत्रमा ६ करोड रुपैयाँ विकास खर्च गर्न सक्नेगरी यसअघि रकम विनियोजन भएको थियो। सँगै ऊर्जामा लगानी बढाउन विश्व बैंक समूहको अन्तर्राष्ट्रिय विकास संथा (आइडिए) बाट सहयोगको रुपमा प्रस्तावित १० करोड अमेरकी डलर सहुलियतपूर्ण ऋण सहायता रकम सरकारले स्वीकार गर्ने निर्णय गरेको छ। त्यसैगरी साना सिचाइँ आयोजनाका लागि स्वीट्जरल्याण्ड सरकारबाट प्राप्त हुने १ करोड ७६ लाख स्वीस फ्रयांक अनुदान स्वीकार गर्ने निर्णयसमेत बैठकले गरेको प्रवक्ता खतिवडाले जानकारी दिए। सँगै औधोगिक कच्चा पदार्थको रुपमा आवश्यक पर्ने मरिच आयातको बाटोसमते सरकारले खोलेको छ भने कलंकीथानकोटनागढुंगा सुरुङमार्ग क्षेत्रमा पर्ने आवश्यक जग्गा अधिग्रहण गर्दा क्षतिपूर्ति रकम उपलब्ध गराउने निर्णय सरकारले गरेको छ। क्षतिपूर्तिका लागि सरकारले श्री ५ को वायु गुठीका मोहीलाई ५० प्रतिशत, जग्गाधनी प्रमाण पूर्जा नभएका तर मालपोत र नापी कार्यालयमा रहेको श्रेस्ता फिल्ड बुकमा रहेको आधारमा क्षतिपूर्ति उपलब्ध गराउने निर्णय गरेको छ। सँगै मन्त्रिपरिषद् बैठकले केही पदपूर्तिका निर्णयसमेत गरेको प्रवक्ता खतिवडाले जानकारी दिए। उनका अनुसार प्राविधिक शिक्षा तथा व्यवसायिक तालिम परिषदको उपाध्यक्ष पदमा झापाका खगेन्द्रप्रसाद अधिकारी मनोनित भएका छन् भने बौद्ध दर्शन प्रवद्र्धन तथा गुम्वा विकास समितिको अध्यक्षमा ताप्लेजुङका फुपु छेम्बे शेर्पा र कार्यकारी निर्देशकमा नुवाकोटका होमबादेर दोङ नियुक्त भएका छन्। सँगै नेपाल प्रशासनिक प्रशिक्षण प्रतिष्ठानको कार्यकारी निर्देशकमा डा राजन खनाल नियुक्त भएका छन्।"
नागरिकता विधेयकमाथि बालुवाटारमा छलफल,"काठमाडौं : नागरिकता विधेयकमाथि प्रधानमन्त्रीको सरकारी निवास बालुावटारमा छलफल सुरु भएको छ। छलफलमा नेकपा अध्यक्ष एवम् प्रधानमन्त्री केपी ओली, नेकपाका अर्का अध्यक्ष पुष्पकमल दाहाल प्रचण्ड लगायत सरोकारवाला निकायमा सहभागी नेता सहभागी छन् । झन्डै दुई वर्षदेखि थाती नागरिकता संशोधन विधेयकमाथिको छलफलमा राज्य व्यवस्था समितिमा सभापति शशि श्रेष्ठ, नेकपा नेता सुवास नेम्वाङ लगायत नेता सहभागी छन् । विदेशी बुहारीलाई तत्काल नागरिकता दिने कि केही समयको अन्तरालपछि भन्ने प्रावधानमा दलहरूबीच विवाद छ। राज्य व्यवस्था समिति सभापति श्रेष्ठले सात वर्षपछि विदेशी बुहारीले वैवाहिक अंगीकृत नागरिकता पाउने मध्यमार्गी प्रस्ताव अगाडि सार्दै आएकी छन् । मंगलबारको समिति बैठकमा बहुमत रहेको सत्तासीन नेकपाकै भावनाअनुसार उनले उक्त प्रस्ताव गरेकी थिइन्। बिहीबार साँझ बालुवाटारमै भएको छलफलमा नेकपाको तर्फबाट अध्यक्ष एवम् प्रधानमन्त्री ओली, अर्का अध्यक्ष प्रचण्ड, महासचिव विष्णु पौडेलसँगै प्रमुख प्रतिपक्षी दलका नेता कृष्णप्रसाद सिटौला, विमलेन्द्र निधि, मिनेन्द्र रिजाल सहभागी थिए । छलफलका लागि बोलाइएको भए पनि कांग्रेस सभापति शेरबहादुर देउवा भने बालुवाटार गएका थिएनन् । नेकपाका सबै सांसदले सभापति श्रेष्ठको प्रस्तावमा समर्थन जनाएका थिए। विपक्षी कांग्रेसका सांसदमा दुई धार देखा परेका थिए । दिलेन्द्रप्रसाद बडू र डिला संग्रौलाले (नेकपाका सांसदले बहुमतबाट पारित गरे) खासै विरोध नगर्ने रणनीति लिए पनि अमरेश सिंह विरोधमा उत्रिए। कांग्रेस सांसद सिंहले पार्टी सभापति शेरबहादुर देउवा, उपसभापति विमलेन्द्र निधिलाई फोन गरेर तत्काल पार्टीको बैठकमार्फत नागरिकताबारे निर्णय गर्नुपर्ने माग गरेका थिए। पटकपटक छलफल हुने र अन्तिममा दलीय अडानका कारण दुई वर्षदेखि समितिमा विधेयक थन्किएर बस्नुको कारण मधेसको राजनीति बनेको छ । विदेशी बुहारीलाई नागरिकतामा कस्दा आफ्नो राजनीति समाप्त हुने कांग्रेस र मधेसकेन्द्रित दलको बुझाइ छ। सत्तासीन नेकपा विदेशी बुहारीलाई नागरिकतामा नकस्दा मधेसका वंशज महिलाको अधिकार खोसिएको बताउँदै छ। सीमावर्ती भारतमा बिहेवारी चल्ने भएकाले बुहारीलाई नागरिकतामा कस्दा मधेसको राजनीतिक र सामाजिक जीवनमै असर पर्ने मधेसकेन्द्रित दलको तर्क छ। सत्तासीन नेकपा भने अंगीकृत नागरिकतामा कडाइ गर्दा मधेसका स्थायी र वंशजको समर्थन आफूलाई प्राप्त हुने बुझाइमा छ। गत वर्षको भदौ २७ गते पनि सहमति नजुटेपछि मतदानबाट नागरिकता विधेयक टुंग्याउने तयारी समितिमा भएको थियो। गत वर्षको साउन २२ मा संसदमा दर्ता भएको विधेयक ०७५ भदौ ५ गते समितिमा दफावार छलफलका लागि पुगेको थियो। समिति सभापति श्रेष्ठले विभिन्न एनजीओ, आईएनजीओको प्रभावमा विदेशी ज्वाइँका लागि १५ वर्षपछि नागरिकता दिने प्रस्ताव गरेर विधेयकलाई थप जटिल बनाएको नेकपाका सांसदको आरोप छ।"
गर्भवती महिलामा कोरोना संक्रमण,बैतडी : बैतडीमा कोरोना संक्रमण पुष्टी भएका ६३ जना मध्ये एकजना गर्भवती महिला पनि रहेको पुष्टी भएको छ। दशरथचन्द नगरपालिका७ की ती गर्भवती महिलामा कोरोना पुष्टी भएको हो। राष्ट्रिय जनस्वास्थ्य प्रयोगशाला टेकुमा गरिएको परीक्षणमा गर्भवती महिलामा कोरोना पुष्टी भएको हो। दशरथचन्द नगरपालिकाका १० जना नयाँ संक्रमित मध्ये एक जना महिलामा संक्रमण पुष्टी भएको हो। संक्रमित महिला ६ महिनाकी गर्भवती रहेको दशरथचन्द नगरपालिकाका स्वास्थ्य शाखा प्रमुख दुर्गादत्त जोशीले जानकारी दिए। संक्रमित गर्भवती महिलाको स्वास्थ्य अवस्था भने समान्य रहेको जोशीले जानकारी दिए। शुक्रबार मात्रै बैतडीका ६३ जनामा कोरोना संक्रमण पुष्टी भएको छ भने संक्रमितको संख्या ११५ पुगेको छ। दशरथचन्द नगरपालिकामा मात्रै २० जनामा कोरोना पुष्टी भईसकेको छ। संक्रमण पुष्टी भएका सबै क्वारेन्टाइनमै बसीरहेका स्वास्थ्य शाखा प्रमुख जोशीले बताए।
समयमा उपचार नपाउँदा सर्पले टोकेका युवकको मृत्यु,"सिन्धुली : समयमा चिकित्सकले उपचार नगर्दा सिन्धुलीको सिर्थौलीमा एक युवकको मृत्यु भएको छ। दुधौली नगरपालिका ५ सिर्थौलीका लक्ष्मण गोराइतका छोरा वर्ष २१ का शिवाज गोराइतको मृत्यु भएको हो। सर्पले डसेपछि उपचारका लागि प्राथमिक स्वास्थ्य चौकी सिर्थौंली लगिएका गोराइतको समयमा उपचार हुन नसक्दा मृत्यु भएको उनका बुबा लक्ष्मण गराइतको भनाइ छ। सर्पले डसे लगत्तै अस्पताल पुयाइएको भएपनि अस्पतालका डाक्टर अन्जनध्वज लामालगायतका चिकित्सक वर्थडे पर्टीबाट नआउँदा आफ्नो छोरो गुमाउनु परेको लक्ष्मणले आरोप लगाए। बिहीबार राति करिब १० बजेतिर सर्पले दाहिने हातमा डसेपछि हामीले शिवराजलाई अस्पताल लगेका थियौं। तर, स्वास्थ्य चौकीका इन्चार्ज समेत रहेका डाक्टर लामाको जन्म दिन रहेछ। त्यहाँ सबै कर्मचारी वर्थडे पार्टी खाइरहे। छोराको उपचारमा लापरवाही गरे, उनले भने। अस्पतालमा करिब एक घण्टा डाक्टरको पर्खाइमा बसेको उनको भनाइ छ। बिरामीलाई सामान्य पट्टी बाँधिदिने काम समेत नगरिदिएपछि उनलाई स्वास्थ्य चौकीतर्फ लगिएको थियो। एम्बुलेन्ससमेत पाएनन् प्राथमिक स्वास्थ्य चौकी सिर्थौलीका चिकित्सले अनेत्र लैजान एम्बुलेन्स समेत नदिएको उनको आरोप छ। हामीले एम्बुलेन्समा बिरामी लैजान्छौं भन्दा उहाँले कुरै सुन्नु भएन। मोटरसाइकल खोज्दा खोज्दै ढिला भयो। गाउँले मोटरसाइकल लिएर अस्पताल आउँदा छोरो गुमाउनु पयो, उनले सुनाए। अस्पतालमा भएको सरकारी मोटरसाइकलमा राखेर दुधौलीसम्म जान सहयोग गरिदिन भन्दा समेत अस्पतालका कर्मचारीले नमानेको उनको आरोप छ। स्थानीयको आन्दोलन अस्पतालका कर्मचारीले सामान्य उपचार समेत नगर्दा बिरामीको मृत्यु भएको भन्दै चिकित्सक र कर्मचारीलाई कारबाहीको माग गर्दै स्थानीय आन्दोलित भएका छन्। उनीहरुले लापरबाही गर्ने स्वास्थ्यकर्मीमाथि कारबाही हुनु पर्ने, अस्पतालमा सर्पले डसेको उपचार गर्ने चिकित्सकको व्यवस्था हुनु पर्ने, अस्पताल संचालक समितिलाई कारबाही हुनुपर्ने लगायतका ९ बुँदे माग गर्दै शुक्रबार स्थानीयले अस्पताल घेरेका थिए। उता चिकित्सक लामाले भने आफूलाई एन्टी स्नेक भेनस चलाउने विषयमा जानकारी नभएकाले रिफर गरेको बताए। हामीले बिरामीको कुनै ख्याल नगरेको होइन। हामीसँग त्यसबारे विज्ञ नभएपछि अनेत्र लैजान भनेर रिफर गरेका थियौं, डाक्टर लामाले भने, उहाँहरुनै ढिला आउँदा यस्तो अवस्था आएको हो। धामीझाँक्रीले फुकेर घाइतेको अवस्था नाजुक भएपछि मात्र अस्पताल ल्याएको दाबी उनको छ। मृतकका आफन्तलाई डेढलाख क्षतिपूर्ती समयमा उपचार नपाउँदा ज्यान गुमाएका युवकको परिवारलाई एक लाख ५० हजार नगद र दुई कोठे घर बनाई दिने सहमति भएको छ। स्थानीयको दिनभरको विरोधपछि मृतकका आफन्त र अस्पताल प्रशासनबीच यस्तो सहमति भएको हो। डाक्टर लामाका अनुसार मृतकका आफन्तलाई एक लाख ५० हजार रुपैयाँ नगद दिइएको हो। सम्झौतामा घर बनाई दिने सर्त राखिएको छ। स्थानीयले भने चिकित्सकले गल्तीलाई स्वीकार गर्दै घटना लुकाउन पैसा दिएको आरोप लगाएका छन्।"
लकडाउनपछि शुक्रबार सबैभन्दा बढी अन्तर्राष्ट्रिय उडान,"काठमाडौं : मुलुकको एकमात्र त्रिभुवन अन्तर्राष्ट्रिय विमानस्थलमा बन्दाबन्दीपछि शुक्रबार सर्वाधिक अन्तर्राष्ट्रिय उडान भएका छन्। अन्तर्राष्ट्रियतर्फ तीन कार्गोसहित नौ र आन्तरिकतर्फ पाँच चार्टर्ड तथा कार्गो उडान भएका विमानस्थलले जनाएको छ। सम्भवतः बन्दाबन्दीपछिको सबैभन्दा धेरै उडान भएको विमानस्थलका महाप्रबन्धक देवेन्द्र केसीले बताए। उनले भने 'नेपालमा बन्दाबन्दी शुरु भएको चैत ११ पछि बन्दाबन्दीको अवधि जेठ ३२ र पछिल्ला उडानमध्ये सम्भवतः आज धेरै उडान हो, बन्दाबन्दीको दोस्रो र तेस्रो साता यात्रु चार्टर्ड र कार्गो गरी दैनिक सरदर पाँचदेखि सात अन्तर्राष्ट्रिय उडान भएका थिए।' महाप्रबन्धक केसीका अनुसार सामान्य अवस्थामा अन्तर्राष्ट्रिय विमानस्थलबाट अन्तर्राष्ट्रिय र आन्तरिक दुवै गरी ५०० देखि ५५० उडान हुन्थे। यसमा अन्तर्राष्ट्रियतर्फ उडान तथा अवतरण गरी करिब १०० र आन्तरिकमा झण्डै ३५० उडान हुने गरेका थिए। अन्तर्राष्ट्रिय विमानस्थलबाट तीन नेपालीसहित ३० वायु सेवा कम्पनीले अन्तर्राष्ट्रिय उडान भर्दै आएका छन्। कोभिड१९ को विश्वव्यापी महामारी नियन्त्रणका लागि नेपालमा पनि झण्डै तीन महिना बन्दाबन्दी भयो। अहिले पनि बन्दाबन्दी पूर्णरुपमा खुलिसकेको छैन। यो अवधिमा अन्तर्राष्ट्रिय हवाई उडान पनि हाललाई स्थगित गरिएको छ। पछिल्लो पटक हवाई प्रतिबन्ध जेठलाई असारको अन्तिम सातासम्मका लागि लम्ब्याइएको छ। नियामक नेपाल नागरिक उड्डयन प्राधिकरणले दुई साताअघि कूटनीतिक माध्यमबाट हुने बाहेकका सबै व्यावसायिक चार्टर्ड उडान बन्द गरेको छ। तथापि विभिन्न मुलुकमा अलपत्र नेपाली स्वदेश फर्काउन पछिल्लो पटक १० दिनका लागि चार्टर्ड उडान गर्न दिइएको हो। सरकारले विभिन्न मुलुकमा अलपत्र परेका करिब ३० हजार नेपाली जहाज चार्टर्ड गरेर ल्याउने निर्णय गरेसँगै नेपालका तर्फबाट नेपाल वायु सेवा निगम (नेपाल एयरलाइन्स) र हिमालय एयरलाइन्सले उद्धार उडान गरी नेपाली ल्याइरहेका छन्। दुवै एयरलाइन्सले जुन महिनाभर विभिन्न देशबाट गरिने चार्टर्ड उडानको कार्यतालिका बनाएर धमाधम उडान गरिरहेका हुन्। शुक्रबार मात्रै नेपाल एयरलाइन्सले दुबईबाट १४८ नेपाली ल्याएको छ। यस्तै हिमालय एयरलाइन्सले साउदी अरेबियाको दमामबाट १५३ नेपाली ल्याएको विमानस्थल कार्यालयले विज्ञप्तिमार्फत जनाएको छ। त्यसैगरी जजिरा एयरले कुवेतबाट १५० नेपाली चार्टर्ड उडानमार्फत नेपाल ल्याएको छ। यस्तै कतार एयरवेजले दोहाबाट ४३ नेपाली काठमाडौँ ल्याएको छ। सोही एयरलाइन्सका तीन जहाजले आज दोहाबाट कार्गो उडान गरी काठमाडौँ ल्याएको विज्ञप्तिमा उल्लेख छ। यता हिमालयकै न्यारोबडी जहाजले शुक्रबार साँझ माल्दिभ्सबाट नेपाली काठमाडौँ ल्याएको छ। यात्रु सङ्ख्याको विवरण आएको छैन। अन्तराष्ट्रिय विमानस्थलबाट साँझ ७ः०० बजे इटाली एयरलाइन्सले ९२ यात्रु लिएर इटाली प्रस्थान गर्ने तालिका छ। नेपाल एयरलाइन्सले जापानको नारिताका लागि राति ९ः०० बजे उडान भर्ने तालिका रहेको छ। आन्तरिकतर्फ शुक्रबार श्री एयरको हेलिकोप्टरले बाग्लुङ, तारा एयरले भैरहवा, समिट एयरले लुक्ला, कैलाश हेलिकोप्टरले लाङटाङ र बुद्ध एयरको लोकल पीपीसी उडान भएको विमानस्थलले जनाएको छ। संस्कृति, पर्यटन तथा नागरिक उड्डयन मन्त्रालयले नेपाल एयरलाइन्सलाई २४ र हिमालय एयरलाइन्सलाई १९ उडान गर्नेगरी अनुमति दिएको थियो। त्यस्तै २४ सम्म विदेशी एयरलाइन्सलाई उडान दिइएको छ। निगमको पहिलो उडानमा वाइड बडी जहाजले बङ्गलादेशबाट २५८ नेपाली उद्धार गरी नेपाल ल्याएको थियो। निगमले जुन १५ देखि जुन २९ सम्मको उद्धार उडानको नयाँ कार्यतालिका बनाएको छ। बिहीबार आठ उडान भएका थिए। कतारमा आममाफी पाएका ४३ नेपाली फर्किए विमानस्थलका अनुसार आज भएको अन्तर्राष्ट्रिय उडानमध्ये कतारमा आममाफी पाएका ४३ नेपाली कामदार स्वदेश फर्किएका छन्। कतार एयरवेजको जहाजमार्फत उनीहरु दिउँसो काठमाडौँ आइपुगेका हुन्। कतारले आफ्नै खर्चमा नेपाल पठाएको जनाइएको छ। सोही जहाजमा कतारमा बन्दाबन्दीको अवधिमा मृत्यु भएका २० र हिमालयको कुवेत तथा माल्दिभ्सबाट एकएक नेपालीको शव पनि ल्याइएको छ। यस्तै नेपाल एयरलाइन्सले दुबईबाट एक शव ल्याएको थियो। जजिरा एयरलाइन्सले कुबेतबाट दुई शव ल्याएको थियो। शनिबार पनि नेपाल एयरलाइन्स र हिमालय एयरलाइन्सले चार्टर्ड उडान गर्दैछन् भने विदेशी एयरलाइन्सले पनि उडान भर्ने जनाइएको छ।"
कतारमा आममाफी पाएका ४३ नेपाली फर्किए,काठमाडौं : त्रिभुवन अन्तर्राष्ट्रिय विमानस्थलका अनुसार शुक्रबार भएको अन्तर्राष्ट्रिय उडानमध्ये कतारमा आममाफी पाएका ४३ नेपाली कामदार स्वदेश फर्किएका छन्। कतार एयरवेजको जहाजमार्फत उनीहरु दिउँसो काठमाडौँ आइपुगेका हुन्। कतारले आफ्नै खर्चमा नेपाल पठाएको जनाइएको छ। सोही जहाजमा कतारमा बन्दाबन्दीको अवधिमा मृत्यु भएका २० र हिमालयको कुवेत तथा माल्दिभ्सबाट एकएक नेपालीको शव पनि ल्याइएको छ। यस्तै नेपाल एयरलाइन्सले दुबईबाट एक शव ल्याएको थियो। जजिरा एयरलाइन्सले कुबेतबाट दुई शव ल्याएको थियो। शनिबार पनि नेपाल एयरलाइन्स र हिमालय एयरलाइन्सले चार्टर्ड उडान गर्दैछन् भने विदेशी एयरलाइन्सले पनि उडान भर्ने जनाइएको छ।
निर्देशकसहित चार जनामा कोरोना पोजिटिभ देखिएपछि राप्ती स्वास्थ्य विज्ञान प्रतिष्ठान सिल,"दाङ : दाङ घोराहीमा रहेको राप्ती स्वास्थ्य विज्ञान प्रतिष्ठान दुई दिनका लागि सिल गरिएको छ। प्रतिष्ठानका निर्देशकसहित चारजना स्वास्थ्यकर्मीमा कोरोना संक्रमण पोजिटिभ देखिएपछि प्रतिष्ठानको अस्पताल सिल गरेको हो। केही दिन प्रतिष्ठानले २१ जना आफना कर्मचारीलाई होमक्वारेन्टाइनमा राखेको थियो। कोरोना सङ्क्रमितको उपचारपछि घरमै क्वारेन्टानमा बसेका अस्पतालका निर्देशक, एक डाक्टर, नर्सिङ इञ्चार्ज र इमर्जेन्सी वार्डमा कार्यरत एकजना स्वास्थ्यकर्मीसहित चार जनामा कोरोना पोजिटिभ देखिएको हो। अस्पतालका निर्देशकसहितका स्वास्थ्यकर्मीमा कोरोना सङ्क्रमण भएपछि कन्ट्याक्ट ट्रेसिङको काम सुरु गरिएको र त्यसका लागि अस्पताल सिल गर्नुपर्ने अवस्था आएको अस्पताल स्रोतले जनाएको छ। चारजना स्वास्थ्यकमर्की सङ्क्रमित भएपछि दुई दिनका लागि आकस्मिकसहितका सबै सेवा बन्द भएको प्रतिष्ठानले विज्ञप्तिमार्फत् जारी गरे जानकारी गराएको छ। प्रतिष्ठानका उपकुलपति प्राडा संगीता भण्डारीले क्यारेन्टाइनमा राखिएका २१ जनामा चार जनाको रिपोर्ट पोजेटिभ आएको हुँदा अहिले प्रतिष्ठानलाई सिल गर्नु परेको बताइन्। उनले अप्रेशन वार्डको डाक्टर र नर्समा समेत पोजेटिभ देखिएकाले ओटीमा आएको बिरामीबाट वा उपचारका लागि आएको बिरामीबाट कोरोना संक्रमण भएको आशंका गरिएको बताइन्। उहाँहरु रनिङमा पनि जानु हुन्थो, कसरी संक्रमण भयो भन्न सक्ने अवस्था छैन, उपकुलपति भण्डारीले भनिन्, सानो क्षेत्र भएकाले पनि यो जोखिम भएको हुन सक्छ। प्रतिष्ठान सिल गरिएको भए पनि कोरोना परिक्षणको काम भने निरन्तर हुने उनको भनाइ छ।"
लेखा समितिमा सांसदको प्रश्न : वन जोगाएर समृद्धि आउँछ कि काटेर ?,"काठमाडौं : प्रतिनिधिसभा सार्वजनिक लेखा समितिले वैज्ञानिक वन व्यवस्थापनका नाममा व्यापक वन फाड्नी भएको जनाउँदै यस सम्बन्धमा अध्ययन गरी प्रतिवेदन पेश गर्न उपसमिति गठन गरेको छ। समितिको शुक्रबारको बैठकले सांसद प्रदीपकुमार यादवको संयोजकत्वमा मीना सुब्बा र प्रेम आले सदस्य रहेको उपसमिति गठन गरेको सभापति भरतकुमार शाहले जानकारी दिए। सरकारले दिएको स्वीकृति भन्दा ३०० प्रतिशतभन्दा बढी रुख कटानी भएको भन्ने उजुरीका सम्बन्धमा छानबिन गर्न उपसमिति गठन गरिएको उनले जानकारी दिनुभयो। उपसमितिले एक महिनामा अध्ययन प्रतिवेदन बुझाउने छ। काठ र काठजन्य सामग्री आयातलाई प्रतिस्थापन, उद्यम विकास, अर्थतन्त्र सबलीकरण र काठबाट मुलुकलाई आत्मनिर्भर तुल्याउन सरकारले वैज्ञानिक वन व्यवस्थापनसम्बन्धी अवधारण छ वर्षअघि नै लागू गरेको हो। उक्त वन व्यवस्थापनको नमूना कार्यक्रम नवलपरासी, रौतहट र मोरङ जिल्लामा सञ्चालन छ। नेपालको सामुदायिक वन विश्वमै उदाहरणीय र सफल नमूनाका रुपमा व्याख्या गर्दै गौरवका रुपमा लिइरहेका बेला वैज्ञानिक वनसम्बन्धी अवधारणा कसको सिफारिसमा लागू भएको हो भनी बैठकमा सदस्यहरुले प्रश्न गर्दै भन्नुभयो, वैज्ञानिक वनका नाममा जनताको जानकारीबिना व्यापक वन कटानी हुँदा मन्त्रालय किन बेखबर छ। कोभिड१९ को सङ्कट भएसँगै सिन्धुली, बाँके, बर्दिया, कैलाली र कञ्चनपुरलगायतका जिल्लामा व्यापकरुपमा रुख कटान भइरहेको बताउँदै सदस्यहरुले भने 'वैज्ञानिक वन व्यवस्थापनको नाममा व्यापक वन फडानी भएको छ, वन जोगाएर मुलुक समृद्धि हुन्छ कि फाँडेर?' देशमा आन्दोलन होस् वा कुनै सङ्कट परेको बखत अवैध तरिकाबाट वन फाँड्ने परम्पराले अझै पनि निरन्तता पाइरहेको बताउँदै सदस्यहरुले सामुदायिक वनमा चलखेल गर्न नपाएपछि अनावश्यक रुपमा वैज्ञानिक वनको अवधारणा त ल्याइएको होइन भनी मन्त्रालयका पदाधिकारीसँग स्पष्टीकरण माग गर्नुभयो। सदस्य मोहम्मद इस्तियाक राईले भने 'वन सखाप पार्ने वैज्ञानिक नीति हुन सक्दैन, यो अवधारणापछि वन बढाएका होइनौँ, सखापको पार्दैछौँ। नामजस्तै कामको पनि पारदर्शीता हुनुपर्यो।' सदस्य धर्मशीला चापागाईले मुलुक असहज परिस्थितिमा गुज्रिरहेका बेला वैज्ञानिक वन व्यवस्थापनका नाममा हुँदै आएको वन फडानी रोक्न आवश्यक रहेको बताइन्। सदस्य विरोध खतिवडाले भने 'वैज्ञानिक वनको अवधारणा लागू गर्न कतैबाट अनुदान आएको त होइन, यो अवधारणाले वन सखाप र तहस नहस हुन्छ भनिएको थियो, नभन्दै त्यसै भएको गुनासो आएको छ, वन काटेर समृद्धि आउँछ कि जोगाएर ?' मन्त्रालयका सचिव डा विश्वनाथ ओलीले पुराना र काम नलाग्ने रुख काटेर नयाँ वन तयार गर्ने हेतुले मुलुकको ६६ लाख हेक्टर क्षेत्र समेट्ने गरी वैज्ञानिक वन व्यवस्थापन कार्यक्रम लागू भएको बताए। उनले भने '२१ लाख हेक्टर वैज्ञानिक वनबाट वार्षिक रु १५ अर्ब राजश्व उठ्नसक्ने भए पनि हाल दुई लाख ३५ हजार हेक्टरमा मात्र उक्त कार्यक्रम लागू भएकाले आर्थिक वर्ष २०७४७५ मा रु दुई अर्ब राजश्व सङ्कलन भएको हो।' वैज्ञानिक वन कार्यक्रम हाल ५८ जिल्लाका ७५० सामुदायिक वनमा कार्ययोजना निर्माण भई स्वीकृत भएको क्षेत्रफल एक लाख ७७ हजार ३३१ रहेको छ। वैज्ञानक वन कार्यक्रम अघि बढाउने सन्दर्भमा नीतिगत स्पष्टता नरहेको, वन्यजन्तु र जैविक विविधताको सम्बोधनको खाका नभएको, नियमन नीति प्रभावकारी नदेखिएको तथा वनको क्षेत्रफल यकिन गर्न नसकेको बारेमा सदस्यहरुले मन्त्रालयका पदाधिकारीसँग जिज्ञासा गरेका थिए।"
कर्णालीमा संक्रमितको संख्या १२३३ पुग्यो,"सुर्खेत : कर्णाली प्रदेशमा थप ९ जनामा कोरोना संक्रमण पृष्टी भएको छ। प्रदेश अस्पताल तथा पशुपन्छी रोग अन्वेषण प्रयोगशाला सुर्खेतमा गरिएको पिसिआर परीक्षण रिपोर्ट अनुसार शुक्रबार ९ जना संक्रमित थपिएका हुन्। यो सँगै कर्णालीमा कोरोना संक्रमितको संख्या १ हजार २ सय ३३ पुगेको छ। कर्णाली प्रदेश सामाजिक विकास मन्त्रालय स्वास्थ्य सेवा महाशाखाका अनुसार नयाँ पृष्टी भएका संक्रमितमध्य दैलेख भैरवी गाउँपालिका२ का २ जना, सुर्खेत भेरीगंगा नगरपालिकाका ६ जना र जाजरकोट सेरागाड४ का १ जना पुरुष रहेका छन्। शुक्रबार ३ जनाले कोरोना जितेर घर फर्किएपछि कर्णालीमा कोरोनाबाट निको हुनेको संख्या ५ सय ८ पुगेको छ। मेहलकुना अस्पताल सुर्खेतबाट १ र कालिकोट अस्पताल कालिकोटबाट २ जना गरी थप ३ जना कोरोना जीतेर घर फर्किएका छन्। कर्णाली प्रदेशमा हालसम्म १७ हजारको कोरोना परीक्षण गरिएको छ। कर्णालीमा पृष्टी भई कोरोनाबाट मृत्यु हुनेको संख्या ४ पुगेको छ। कर्णालीमा हालसम्म सबैभन्दा बढि दैलेखमा ७ सय २४ र सबैभन्दा कम हुम्ला र डोल्पामा ११ तथा मुगुका २ जनालाई कोरोना पृष्टी भएको छ। यस्तै सल्यानका १ सय ३७, सुर्खेतका २ सय ७७, जाजरकोट ९, कालिकोट ४३, जुम्लामा २४ र अन्य प्रदेशका १६ जनामा कोरोना पृष्टी भएको छ।"
विदेशमा ज्यान गुमाएका २४ नेपालीको शव एकै दिन ल्याइयो,"काठमाडौं : विभिन्न देशमा ज्यान गुमाएका २४ नेपालीको शव शुक्रबार एकै दिन ल्याइएको छ। विश्वव्यापी महामारीको रुपमा फैलिएको कोरोना भाइरस (कोभिड१९) संक्रमणपछि ल्याउन नसकिएका शव शुक्रबार ल्याइएको हो। नेपाल नागरिक उड्यन प्राधिकरणका प्रवक्ता राजकुमार क्षेत्रीका अनुसार दोहाबाट २०, कुवेतबाट २ र यूएईबाट ४ गेरेर २४ शव एकै दिन ल्याइएको हो। दोहाबाट कतार इयरवेज, कुवेतबाट जजिरा एयरवेज र यूएईबाट नेपाल एयरलाइन्सले विदेशमा ज्यान गुमाएका नेपालीको शव ल्याएका हुन्। शव त्रिभुवन अन्तर्राष्ट्रिय विमानस्थलमा ल्याएपछि केही आफन्तले बुझेका छन् भने केही शव जिल्लामै पुर्याएर बुझाउने तयारी वैदेशिक रोजगार बोर्डले जनाएको छ।"
"कालापानी क्षेत्रबाट ९८ प्रतिशत सूर्य ढाकिएको ग्रहण देखिने : कुन राशिले हेर्न हुन्छ, कुनले हुँदैन ?","काठमाडौं : यही असार ७ गते आइतबार आषाढ कृष्ण औँसीका दिन लाग्ने सूर्यग्रहण हालै नेपालले आफ्नो नक्सामा समावेश गरेको कालापानी, लिपुलेक र लिम्पियाधुराबाट ९८ प्रतिशतसम्म सूर्य ढाकिएको देखिने छ। लिम्पियाधुरा, लिपुलेक तथा कालापानी क्षेत्रबाट नेपालमै सबैभन्दा धेरै ९८ प्रतिशतसम्म सूर्य ढाकिएको देखिने वरिष्ठ खगोलविद् एवं वाल्मीक विद्यापीठ ज्योतिष विषयका सहप्राध्यापक जयन्त आचार्यले जानकारी दिए। काठमाडौँबाट भने ८८ प्रतिशतसम्म सूर्य ढाक्ने छ। यो ग्रहण वलय (पुरै सूर्य ढाक्ने) सूर्यग्रहण भए पनि नेपालबाट खण्डग्रास (आधा ढाक्ने) मात्र देख्न सकिने छ। ग्रहण कङ्गो, इथियोपिया, दक्षिणी सुडान, मस्कट, यमन, ओमान, पाकिस्तानको दक्षिणी भाग, भारतको देहरादुन, कुरुक्षेत्र, चीनको तिब्बत, आदि ठाउँबाट वलय सूर्यग्रहण देख्न सकिने उनले सुनाए। चन्द्रग्रहण हेर्दा आँखामा कुनै असर गर्दैन भने पनि सूर्यग्रहण हेर्दा अत्यन्तै सावधानी अपनाउनुपर्छ। मानिसको आँखा अत्यन्तै संवेदनशील हुन्छ। आँखाभित्रको रेटिनामा सूर्यबाट आएको प्रकाश परेमा रेटिनाको एउटा भाग स्थायी रुपमा नै नष्ट हुन गई मानिस सदाका लागि अन्धोसमेत हुन सक्छ। सूर्यग्रहण नाङ्गो आँखाले कहिले पनि हेर्नु हँदैन। सूर्यग्रहण हेर्दा अत्यन्त सावधानी अपनाउनु पर्छ। ग्रहण हेर्न बनाइएको बिशेष चस्माको प्रयोग गरी ग्रहण हेरेमा कुनै नोक्सानी हुन्न। सूर्यग्रहण हेर्ने अत्यन्त सुरक्षित तरिका सूर्यविम्बको प्रतिविम्ब बनाई छाया हेर्नु नै हो। ग्रहणका बेला दान दक्षिण गर्दा विशेष फल मिल्ने धार्मिक विश्वास रहेको धर्मशास्त्रविद् एवं नेपाल पञ्चाङ्ग निर्णायक समितिका अध्यक्ष प्रा डा रामचन्द्र गौतमले बताए। नदी तट वा गङ्गामा गई ग्रहणको स्नान गरी शुद्घ हुने गर्दछन्। तान्त्रिकहरु मन्त्र सिद्घ गराउनका निमित्त ग्रहण लागेको समयलाई उपयुक्त मान्छन्। यसैले ग्रहणका समयमा मन्त्रको साधना समेत गर्दछन्। ग्रहणसम्बन्धी अन्धविश्वास संसारभरी नै रहेको पाउन सकिन्छ। रोमनहरु ग्रहणका बेला चिच्याउने गर्दछन् भने चीनमा ग्रहण र ड्र्यागन सँगको सम्बन्धमा विश्वास गर्दछन्। प्राचीन मिश्रका राजा आफैँ सूर्यवंशी थिए। सूर्यग्रहणका बेलामा उनी शहरको मुख्य मन्दिरमा परिक्रमा गरिरहन्थे भन्ने इतिहास भेटिन्छ। सूर्यग्रहण नेपालमा बिहान १०:५५ देखि शुरु भई अपराह्न २:२४ बजे समाप्त हुने छ। मध्याह्न १२:०४ बजे सूर्यलाई करीव ८८ प्रतिशत ढाकेको देखिने छ। ग्रहणका समयमा वातावरणीय तापक्रम घटेर चिसो अनुभव हुनेछ। त्यसदिन दुईपटक बिहान भएको पो हि कि भन्ने जस्तो महशुस हुने खगोलविद् आचार्यले बताए। धर्मशास्त्रअनुसार सूर्यग्रहण मेष, सिंह, कन्या एवं मकर राशि भएका मानिसले मात्र हेर्न हुने समितिका सदस्य सचिव तथा पञ्चाङ्गकार सूर्यप्रसाद ढुङ्गेलले बताए। वैज्ञानिक मतमा भने सूर्यग्रहण जो सुकैले सुरक्षित तरिका अपनाएर हेर्न हुने नेपाल एष्ट्रोनोमिकल सोसाइटीका अध्यक्ष सुरेश भट्टराई बताउँछन्। साधारण मानिसका लागि ग्रहण एउटा अनौठो तथा असाधारण घटना हो। खगोलविद्का लागि यस्तो घटना आफ्नो गणित जाँच्ने सुनौलो अवसर हो। वैज्ञानिक तथा खगोलविद् सूर्य, चन्द्र तथा पृथ्वीको सही दूरी मापन गर्न ग्रहणको उपयोग गर्दछन्। साना बालबालिकाका लागि विज्ञानमा रुचि पैदा गराउन यस्ता घटना उपयोगी हुन्छन्। नेपालबाट करिब ४४ वर्षपछि मात्र यस्तै अर्को सूर्यग्रहण देखिन्छ। कहाँबाट हेर्न सकिन्छ सूर्यग्रहण सूर्यग्रहण हेर्न चाहनेलाई तक्षशिला एष्ट्रोनोमिकल क्लबले सामाखुसीस्थित कलेजको छतबाट निःशुल्क तथा सुरक्षित तरिकाबाट भौतिक दूरी कायम गरी हेर्ने व्यवस्था मिलाएको जनाएको छ। यसैगरी नेपाल एष्ट्रोनोमिकल सोसाइटीले बत्तीसपुतलीस्थित कार्यालयबाट युट्युब च्यानलमार्फत् सूर्यग्रहणको प्रत्यक्ष प्रसारण गर्नेछ। शनिबार साँझ ७:०० बजे सूर्यग्रहण विषयमा जिज्ञासा हुनेले सोसाइटीका विज्ञसँग प्रश्न राख्न सक्ने अध्यक्ष भट्टराईले बताए। सूर्यग्रहणका विषयमा जिज्ञासा हुनेले शनिबार साँझ सोसाइटीको प्रत्यक्ष सामाजिक सञ्जाल पेजमार्फत् प्रत्यक्ष प्रसारणका बेला प्रश्न राख्न सक्ने छन्। प्रश्न आस्क नासो हस्टेजमा राखेर सामाजिक सञ्जालमा पोष्ट गर्न सकिने सोसाइटीले जनाएको छ।"
अछाममा ६ कोरोना संक्रमित थपिए,"अछाम : अछाममा शुक्रबार थप ६ जनामा कोरोना पुष्टि भएको छ। स्वाथ्य कार्यालय अछामका अनुसार शुक्रबार बान्नीगढी जयगढका ३५ २० र १८ वर्षका पुरुष, रामारोशन गाउँपालिकाका २० र ३० वर्षीया पुरुष र मंगलेसन नगरपालिकाका ३१ वर्षकी महिला गरी ६ जनामा कारोना पुष्टि भएको हो। जिल्लामा हालसम्म ५७ जनामा कोरोना पुष्टि भएको छ भने ७ जना निको भएका घर फर्किएका छन्। संक्रमित सबैलाई सम्बन्धीत पालिकाको क्वारेन्टाइनमा आइसोलेसन निमार्ण गरी राखिएको स्वास्थ कार्यालय अछामका सुचना अधिकारी देव जोशीले बताए। जिल्ला अस्पताल १७ र बयलपाटा अस्पतालमा १३ वटा मात्र आइसोलेसन रहेको छ।"
जनकपुरजयनगर रेलमार्ग सञ्चालनको तयारी,"काठमाडौं : बन्दाबन्दीले अन्तिम चौमासिकमा सबै पूर्वाधार निर्माणलाई बाधा पुर्याए पनि रेलमार्ग निर्माण लक्ष्यभन्दा बढी सम्पन्न भएको छ। चालू आवमा भौतिक पूर्वाधार तथा यातायात मन्त्रालयले ६० किमी रेलमार्ग निर्माण गर्ने लक्ष्य राखेकामा हालसम्म झण्डै ६२ किमी सम्पन्न भइसकेको जनाएको छ। कुर्थाजयनगर रेलमार्गअन्तर्गत जनकपुरबिजुरापुरा खण्ड, पूर्वपश्चिम रेलमार्ग र विराटनगरबथनाहा रेलमार्गका विभिन्न खण्डमा निर्माण जारी रहेको विभागका महानिर्देशक बलराम मिश्रले बताए। कोभिड१९ रोकथाम र नियन्त्रणका लागि सरकारले बन्दाबन्दी जारी राखे पनि विभागले निर्माणलाई निरन्तरता दिएको छ। विभागले रेलमार्ग निर्माणलाई बन्दाबन्दीको समयमा समेत जारी राखेको छ। उनले भने, 'बन्दाबन्दीका कारण केही दिन रोकिए पनि त्यसपछि काम भइरहेको छ।' बर्दिबासनिजगढ खण्डमा पर्ने रौतहटको सन्तपुर क्षेत्रमा ट्र्याक बेड तथा सोमा पर्ने मुख्य र सहायक संरचनाको काम भइरहेको छ। नेपाली लगानीमा निर्माणाधीन सो रेलमार्ग निर्माण नेपाली निर्माण व्यवसायीले नै गरिरहेका छन्। लालबन्दीनिजगढ खण्डलाई विभिन्न आठ प्याकेजमा विभाजन गरिएको छ। सामाजिक दूरी कायम गरेर जिल्ला प्रशासन कार्यालयहरुको समन्वयमा निर्माण अघि बढाइएको हो। विभागका अनुसार जनकपुरविजुरापुरा खण्डमा रेल्वे ट्र्याकको काम भइरहेको छ। जयनगरजनकपुर सम्पन्न भएर सञ्चालनको तयारी हुँदा जनकपुरबाट बिजुरापुरासम्मको ट्र्याक निर्माण भइरहेको छ। जनकपुरजयनगर रेलमार्ग सञ्चालनको तयारी भइरहेको जनाइएको छ। यसका लागि रेल्वे कम्पनीमार्फत रेल सञ्चालनका लागि सरकारले कर्मचारी व्यवस्थापन अघि बढाएको छ। दुई रेल सेट सीमा नजीकै आइसकेको उनले बताए। उनले भने, 'रेल सेट आइसकेको छ अब मात्रै हामीले कर्मचारी व्यवस्थापन गर्र्न बाँकी छ।' राष्ट्रिय गौरवको पूर्वपश्चिम रेलमार्गमा अध्ययन तथा मुआब्जा वितरणसँगै रेलमार्ग निर्माणको भइरहेको उनले जानकारी दिनुभयो। विभिन्न स्थानमा पुल निर्माणको काम भइरहेको छ। सो रेलमार्गअन्तर्गत बर्दिवासमा पुल निर्माण भइरहेको छ। कांकडभिट्टा इनरुवा खण्डमा आगामी आवमा ठेक्का सम्झौता गरेर निर्माण अघि बढाइनेछ। रेलमार्गका कतिपय स्थानमा मुआब्जा बाँड्ने काम बाँकी छ। बर्दिवासलगायत जिल्लामा मुआब्जा बाँकी छ। उनले भने, 'आगामी वर्ष थप काम अघि बढ्नेछ।' बन्दाबन्दीको समयमा झण्डै चार सय जना निर्माणस्थलमा काम गरेको विभागले जनाएको छ। झण्डै १२ स्थानमा पुल निर्माण भइरहेको छ। कतिपय स्थानमा रूख कटानका काम पनि यो समयमा भइरहेको छ। सरकारले रेलमार्ग निर्माणलाई विगतका वर्षदेखि नै महत्व दिइरहेको छ। स्थल यातायातको सबैभन्दा भरपर्दो र सस्तो साधनका रुपमा यसलाई लिइन्छ। सरकारले आगामी आवका लागि रेलमार्ग निर्माण र अध्ययनका लागि रु आठ अर्ब ६६ करोड विनियोजन गरेको छ। जयनगरजनकपुरबिजुरापुरासम्म आगामी आवमा रेल सञ्चालन गरिने भौतिक पूर्वाधारमन्त्री वसन्तकुमार नेम्वाङले हालै प्रतिनिधिसभामा सांसदहरुको प्रश्नको जवाफ दिनुभएको थियो। पूर्वपश्चिम विद्युतीय रेलमार्गको अध्ययन नभएका स्थानमा सम्भाव्यता अध्ययन गरिने सरकारको नीति तथा कार्यक्रममा समेत उल्लेख छ। सोही रेलमार्गको कांकडभिट्टाइनरुवा खण्डको निर्माण आगामी आवमा शुरु गरिनेछ। आगामी आवमा नै बर्दिवासनिजगढ खण्डको निर्माण सम्पन्न गर्ने लक्ष्य लिइएको छ। रसुवागढीकाठमाडौँ र वीरगञ्जकाठमाडौँ रेलमार्गको विस्तृत सम्भाव्यता अध्ययन सम्पन्न गर्ने लक्ष्य लिइएको छ। त्यस्तै, दक्षिणी सीमा नाकाबाट पूर्वपश्चिम विद्युतीय रेलमार्गको इटहरी, निजगढ, बुटवल र कोहलपुर जोड्ने रेल्वे लाइन पनि निर्माण अघि बढाइनेछ।"
"मनाङमा कोरोना संक्रमित, लमजुङमा होटल 'सिल'",बेंसीसहर : हिमाली जिल्ला मनाङ पहिलोपटक एकजनामा कोरोना भाइरस (कोभिड१९) संक्रमण देखिएको छ । कपिलवस्तुको बाणगंगा १४ स्थायी ठेगाना भइ मनाङको चामेमा कार्यरत ५७ वर्षीय एकजना कर्मचारीमा कोरोना पोजिटिभ देखिएको हो।ती कर्मचारी कपिलवस्तुबाट जेठ २१ गते मनाङ पुगेका थिए। चामेस्थित लोकप्रिय माविको क्वारेन्टाइनमा बसेका उनको जेठ २७ गते थ्रोट स्वाब लिइएको थियो। बिहीबार बिहान उनको पीसीआर रिपोर्ट नेगेटिभ आएको थियो। स्वास्थ्य कार्यालय मनाङका प्रमुख बद्रीराज आचार्याका अनुसार उनलाई जिल्ला अस्पताल चामेको आइसोलेसनमा राखिएको छ।उनको स्वास्थ्य अवस्था सामान्य रहेको छ। कपिलवस्तुबाट उनी जेठ २० लमजुङको बेंसीसहरस्थित पुष्पाञ्जली होटलमा बसेका थिए। बिहीबार सो होटल सिल गरी सञ्चालकसहित ४ जनाको थ्रोट स्वाब संकलन गरी पोखरा पठाइएको छ। संक्रमित व्यक्ति बेंसीसहरबाट मस्र्याङ्दी गाउँपालिका४ रामबजारस्थित एक होटलमा खाना खाएका थिए। सो होटल पनि सिल गरी सञ्चालकको थ्रोट स्वाब लिइएको प्रमुख जिल्ला अधिकारी कृष्णप्रसाद शर्माले बताए। मनाङका प्रमुख जिल्ला अधिकारी पुष्पराज पौडेलका अनुसार एकजनामा कोरोना संक्रमण देखिएसँगै मनाङमा उच्च सतर्कता अपनाइएको छ । संक्रमितसँग सम्पर्क आएका तथा बास बसेका जिल्लाको बारेमा सबै जानकारी संकलन गरिएको र सम्पर्कमा रहेकालाई क्वारेन्टाइनमा राखिएको छ। मनाङबाट हालसम्म २३ जनाको थ्रोट स्वाब संकलन गरी पोखरा पठाइएकोमा १ जनाको पोजिटिभ र ६ जनाको रिपोर्ट नेगेटिभ आएको छ।१६ जनाको रिपोर्ट अझै नआएको पौडेलले बताए।
बैतडीमा थप ६३ जनामा कोरोना संक्रमण पुष्टि,"बैतडी : बैतडीमा शुक्रबार थप ६३ जनामा कोरोना संक्रमण पुष्टि भएको छ । राष्ट्रिय जनस्वास्थ्य प्रयोगशाला टेकुमा गरिएको परीक्षणमा ६३ जनामा कोरोना संक्रमण पुष्टि भएको स्वास्थ्य कार्यालयका प्रमुख योगेशप्रसाद भट्टले जानकारी दिए । भारतका विभिन्न ठाउँबाट स्वदेश फर्केर क्वारेन्टाइनमा बसी आरडीटी रिपोर्ट पोजिटिभ देखिएकाको पीसीआर रिपोर्ट पनि पोजिटिभ देखिएको उनले बताए । शुक्रबार थपिएका संक्रमितमध्ये पञ्चेश्वरका १४ जना पुरुष र २ महिलासहित १६ जना, दशरथचन्द नगरपालिकाका ९ जना पुरुष र एक महिलासहित १० जना,शिवनाथ गाउँपालिकाका ९ जना पुरुष र २ जना महिलासहित ११ जना, दोगडाकेदार गाउँपालिकाका ९ जना पुरुष र २ जना महिलासहित ११ जना र सिगास गाउँपालिकाका १० जना पुरुष रहेका छन् । योसँगै बैतडीमा कोरोना संक्रमितको संख्या ११५ पुगेको छ । नयाँ थपिएका संक्रमितको बारेमा जानकारी लिनका लागि प्रत्येक पालिकामा स्वास्थ्य शाखा प्रमुखसँग छलफल भइरहेको स्वास्थ्य कार्यालयका प्रमुख योगेशप्रसाद भट्टले बताए । बिहीबार पनि बैतडीमा २५ जनामा कोरोना पुष्टि भएको थियो ।"
"तनहुँमा थप १७ जनामा कोरोना संक्रमण, घिरिङका संक्रमितलाई जीपीमा राखिने","दमौली : एकै तहका १७ जनामा एकै दिन कोरोना पोजिटिभ देखिएपछि घिरिङका संक्रमितलाई जीपी कोइराला राष्ट्रिय श्वासप्रश्वास केन्द्र बेलचौतारामा राखिने भएको छ । यसअघि बिहीबार संक्रमण देखिएका १५ जनालाई केन्द्रमा क्षमता विस्तार गरिने भन्दै दमौली अस्पतालको आइसोलेसनमा राखिएको थियो । तर दमौलीको आइसोलेसनले नथेग्ने भएपछि घिरिङका सबैलाई जिपी कोइराला राष्ट्रिय श्वासप्रश्वास उपचार केन्द्रमा राख्न लागिएको प्रमुख जिल्ला अधिकारी बद्रीनाथ अधिकारीले बताए । 'सबैलाई जीपीमा राख्ने गरी तयारी गर्न निर्देशन दिएका छौं,उनीहरुलाई लिन तीन एम्बुलेन्स पठाइएको उनले जानकारी दिए ।संख्या बढ्दै जान थालेपछि केन्द्रको आइसोलेसनलाई ८० शैयाको बनाउने तयारी गरिएको पनि उनले बताए । केन्द्रका प्रमुख डा रामकुमार श्रेष्ठले छुट्टै शौचालयको अभाव भएकाले सामुहिक प्रयोग गर्ने गरी व्यवस्थापन गरिने बताए । हाल जीपीको क्वारेन्टाइनमा १० संक्रमित छन्।"
डिन नियुक्तीमा डा केसीको आपत्ति आइओएमका पदमा कार्यकर्ताको मुसा दौड,"काठमाडौं : प्राडा गोविन्द केसीले वरिष्ठताको आधारलाई लत्याएर त्रिवि चिकित्साशास्त्र अध्ययन संस्थान (आइओएम)मा डिन नियुक्त गरिएको भन्दै आपत्ति जनाएका छन्। वरिष्ठताकै आधारमा डिनलगायतका पदाधिकारी नियुक्त हुनुपर्छ भनेर हामीले बारम्बार सम्बन्धित निकायहरुको ध्यानाकर्षण गराउँदै आएका हौं, केसीले शुक्रबार विज्ञप्ति सार्वजनिक गर्दै भनेका छन्, त्यसको बाबजुद वरिष्ठताको आधार लत्याएर डिन नियुक्ति भएकोमा हाम्रो गम्भीर आपत्ति छ। केसीले व्यक्ति विशेषको नियुक्ति हुने वा नहुने भन्दा पनि वरिष्ठताको आधार भत्किने र सरकारलाई आफूखुशी कार्यकर्ताहरु भर्ती गर्न बाटो खुल्ने अवस्था सिर्जना भएको भन्दै आपत्ति जनाएका हुन्। अहिले नै पार्टी कार्यकर्ता आइओएमका विभिन्न पद हत्याउन मुसा दौडमा संलग्न भइसकेका छन्, केसीले भनेका छन्, तीमध्ये सबैभन्दा अक्षम र संस्थालाई दोहन गर्न पल्केका कार्यकर्ताहरु अहिले पद पाउन नेता रिझाउन लागि परेका छन्। त्यसो हुँदा संस्था फेरि धराशायी हुने निश्चित छ। केसीले आफू सत्याग्रहमा रहँदा माफियाको हित हुने गरी चिकित्सा शिक्षा ऐन पारित भएको र त्यसमा प्रधानमन्त्री केपी ओलीकै भूमिका महत्वपूर्ण भएको भन्दै आपत्तिसमेत जनाएका छन्। हाल भएका तथा अब हुने नियुक्तिका कारण सिर्जना हुने कुनै पनि परिस्थितिका लागि प्रधानमन्त्री केपी ओलीको सरकार जिम्मेवार हुनेछ, विज्ञप्तिमा भनिएको छ, यस अगाडि हामी सत्याग्रहमै रहँदा माफियाहरुको हित हुने गरी चिकित्सा शिक्षा ऐन पारित गर्नमा प्रधानमन्त्री ओलीको मुख्य भूमिका थियो भने त्यस अघि र पछि समेत मेडिकल माफियाहरु उनको निकटका मानिसहरु तथा पार्टीका नेता र कार्यकर्ता छन्। केसीले वरिष्ठताका आधारमा हुने नियुक्तिलगायत सुधारका लागि जति काम भए पनि अहिले उल्ट्याउने काम भएको भन्दै आपत्ति जनाएका छन्। केसीले पदाधिकारी नियुक्तिका लागि पराशर कोइराला समितिको प्रतिवेदन कार्यान्वयन गर्न समेत मागसमेत गरेका छन्। खल्तीबाट नियुक्त हुने पदाधिकारीले वफादारी मात्र गर्ने तर संस्थाको हित नगर्ने केसीको दाबी छ। आफ्नो खल्तीका मानिसलाई पदाधिकारी बनाउँदा वफादारी संस्थाप्रति नभई आफूलाई नियुक्त गर्ने नेताप्रति हुने र अन्ततः संस्था धराशायी हुने अवस्था आउँछ, केसीले भनेका छन्, हामी कहिल्यै पनि कुनै व्यक्ति वा पार्टी विशेषका लागि नभएर विधि र थिति बसाल्न लड्दै आएका छौं। डा दिव्या सिंह आईओएमको डिनमा नियुक्त दिव्यालाई डिन बनाएपछि सत्ताधारी विद्यार्थीले लगाए ताला केसीले सरकार र पार्टीको मनपरीतन्त्र विरुद्ध कडा आन्दोलन गर्ने चेतावनीसमेत दिएका छन्। सरकारले केही दिन अघिमात्र वरिष्ठताक्रमलाई मिच्दै प्राडा दिव्या सिंह साहलाई डिन नियुक्त गरेको थियो।"
बैतडीका सात स्थानीय तहमा कोरोनाका बिरामी,"बैतडी : बैतडीका १० स्थानीय तह मध्ये सात स्थानीय तहमा कोरोनाका बिरामी फेला परेका छन्। पछिल्लो समयमा भारतबाट फर्केका नागरिकहरुमा कोरोना संक्रमण पुष्टी भईरहेको स्वास्थ्य कार्यालयका प्रमुख योगेशप्रसाद भट्टले बताए। उनले भने धेरै जसो भारतबाट आएका नागरिकमा कोरोना पुष्टी भएको छ। जिल्लामा अहिले सम्म ११५ जनामा कोरोना संक्रमण पुष्टी भइसकेको छ।' जिल्लाको पुर्चौंडी नगरपालिका, मेलौली नगरपालिका र डिलाशैनी गाउँपालिका बाहेकका सबै स्थानीय तहमा कोरोनाका बिरामी फेला परेका भट्टले बताए। बाँकी रहेका पालिकाहरुका क्वारेन्टाइनमा बसेका नागरिकका पनि स्वाब पठाइएका तर रिपोट आउन बाँकी रहेका उनले बताए। जिल्लामा ११५ जना संक्रमित पुष्टि हुँदा सबैभन्दा बढी शिवनाथ गाउँपालिकामा ३७ जना संक्रमित भेट्टिएका स्वास्थ्य कार्यालय प्रमुख योगेश प्रसाद भट्टले बताए। यस्तै दशरथचन्द नगरपालिका र पञ्चेश्वर गाउँपालिकामा २०२०, सिगास गाउँपालिकाका १६, दोगडाकेदार गाउँपालिकामा ११, पाटन नगरपालिकामा ८ र सुर्नया गाउँपालिकामा ३ जनाका कोरोना पुष्टि भएको हो। उनीहरु सबै भारतबाट फर्किएका र आरडिटी पोजिटिभ आएका हुन्। बैतडीमा गत जेठ ९ गते पहिलो संक्रमित भेटिएकोमा जेठ १० थप ४ जनाका कोरोना पुष्टि भएको थियो। यस्तै जेठ १९ गते थप १ जनामा पुष्टि हुँदा असार १ गते थप २१ जना थपिएका थिए। यसका साथै असार ४ गते थप २५ जनामा पुष्टि भएको हो भने शुक्रबार थप ६३ जना थपिएसँगै बैतडीमा ११५ जना संक्रमित पुगेका हुन्। समुदायमा संक्रमण फैलिने डर बैतडीमा दिनानुदिन कोरोनाका बिरामी फेला पर्न थालेपछि समुदायमा यसको संक्रमण फैलिने त्रास बढेको छ। धेरै नागरिक भारतबाट फर्केका छन्। उनीहरु सबैको परीक्षण गर्न सम्भव भएन्। तर एकै क्वारेन्टाइनमा बसेकाहरुमा पीसीआर रिपोट पोजेटिभ आउँदा अरुमा पनि संक्रमण भएको हुन सक्छस्वास्थ्य कार्यालयका प्रमुख योगेशप्रसाद भट्टले भने, सबैको स्वाब संकलन गर्न भीटीएमको अभाव भयो। परीक्षणका लागि पनि धनगढी पठाउनुपर्ने बाध्यता छ। कोरोना पुष्टी भएकाहरु समेत गाउँघरमै भएकाले उनीहरु समेत निर्धक्क गाउँमा घुमीरहेका स्थानीयहरुले बताए। शिवनाथ गाउँपालिकाका केही संक्रमित विकास निर्माणका काममा समेत संलग्न भएकाले कोरोनाको संक्रमण समुदायमा फैलन सक्ने चिन्ता बढेको हो। होम आइसोलेसनमा बस्नका लागि सुझाव दिइएका संक्रमितहरु समेत विकास निर्माणका काममा लागेका छन्। यसले समुदायमा कोरोनाको जोखिम बढ्दै गएको छ।शिवनाथ गाउँपालिका वडा नं ४ का वडा अध्यक्ष लक्ष्मण महताले भने संक्रमितहरु जथाभावी यताउता जानथालेपछि कोरोनाको जोखिम बढ्दै गएको छ। सरकारले लक्षण नदेखिएका संक्रमितहरुलाई होम आइसोलेसनमा बस्ने निर्देशिका पारित गरेकाले लक्षण नदेखिएका संक्रमितहरुलाई होम आइसोलेसनमा बस्न लगाइएको छ। तर होम आइसोलेसनको मर्मविपरीत संक्रमितहरु यताउता जान थालेपछि समुदायमा संक्रमण जोखिम बढ्दै गएको हो। सरकारले संक्रमितहरुलाई निको नहुञ्जेलसम्म आइसोलेसनमै राख्नुपर्ने व्यवस्था गरोस। नत्र कोरोनाले भयावह स्थिती सिर्जना गर्न सक्छ।रौलेश्वर माविका शिक्षक गणेशदत्त अवस्थीले भने, कोरोनाको बिषयमा अझैपनि गाउँघरमा राम्रो बुझाई भएको छैन्। त्यसैले समुदायमा संक्रमण फैलिन नदिन संक्रमितहरुलाई सरकारले बनाएका आइसोलेसनमा राख्नु आवश्यक छ।"
बिदामा बसेका गोर्खालीलाई बोलायो भारतले,"भैरहवा : घरबिदामा आएका गोर्खा रेजिमेन्टका सैनिकलाई भारतले बोलाउन थालेको छ। लकडाउन अघि नै घरबिदामा स्वदेश आएका गोर्खा रेजिमेन्टका सैनिक लकडाउनका कारण अड्किए पनि भारतले पल्टनमा तत्काल हाजिर हुन निर्देशन दिएको छ। सोही निर्देशनलाई पालना गर्दै गोर्खाली सैनिक रुपन्देही बेलहिया नाका हुँदै लर्को लागेर पल्टन जान थालेका छन्। भारतमा बढ्दो संक्रमण र लकडाउनका कारण लामो समयदेखि बिदा सकिएर बसे पनि भारतले उनीहरुलाई बोलाएको थिएन। तर, लद्दाखमा चीनसँग विवाद उत्पन्न र हिंसात्मक झडपमा सैनिक मारिएपछि सैनिकलाई पल्टनमा तत्काल हाजिर हुन निर्देशन आउन थालेको छ। भारतीय संचारमाध्यमका अनुसार सीमामा भारत चीनबीच भएको हिंसात्मक झडपमा २० भारतीय सैनिकको मृत्यु भएको छ। रुपन्देहीको तिलोत्तमा नगरपालिकाका विजय थापाले पल्टनमा उपस्थित हुनका लागि निर्देशन आएकाले आफू जाने तयारी गरिरहेको बताए। उपस्थित हुनका लागि केही दिनअघि फोन आएको थियो, उनले भने, त्यसैले जानका लागि तयारी गरिरहेको छु। अरु विषय थाहा भएन। घर बिदामा आएका गोर्खा रेजिमेन्टका सैनिकका अनुसार पल्टनमा बोलाउनका लागि दुई विधि अपनाइएको छ। पहिलो तत्काल हाजिर हुने र दोस्रो तयारी अवस्थामा बस्ने र बोलाएको बखत हाजिर हुने भनिएको छ। भारतको गोर्खा रेजिमेन्टमा कार्यरत रुपन्देहीको ओमसतिया गाउँपालिकाका विशाल खड्काले आफू पल्टन जानका लागि तयारी अवस्था रहेको बताए। केही दिन अघि पल्टनबाट फोन आएको थियो, तयारी अवस्थामा बस्नु र बोलाएको बेला आउनु भनेका थिए उनले भने, सोही अनुसार म तयारी अवस्थामा बसेको छु। भारतले गोर्खा रेजिमेन्टका सबै सैनिकलाई फोन सम्पर्कमा राखेको छ। फोनसम्पर्क मार्फत नै उसले केहीलाई तत्काल हाजिर हुन निर्देश गरेको छ भने केहीलाई तयारी अवस्थामा रहन भनेको छ। यसका साथै केहीलाई भने उपस्थित हुने बारे जानकारी गराइएको छैन। पल्टनमा उपस्थित हुनका लागि केही साथीलाई फोन आइरहेको छ र उनीहरु गइरहेका छन्, गोर्खा रेजिमेन्टमा कार्यरत भैरहवा क्षेत्रका एक सैनिकले नाम उल्लेख नगरिदिने आग्रहमा भने, म पल्टनको फोन सम्पर्कमा छु तर अहिले आउन भनेका छैनन्। तैपनि जान पर्ला भनेर तयारी अवस्थामा बसेको छु। चीनसँग सीमामा हिंसात्मक झडप भएपछि पल्टन बोलाउन थालिएको घर बिदामा रहेका अधिकांश गोर्खा सैनिकको अनुमान छ। रुपन्देहीको इलाका प्रहरी कार्यालय बेलहियाका प्रमुख इन्सपेक्टर ईश्वरी अधिकारीले विगत केही दिन यता गोर्खा रेजिमेन्टका सैनिक भारत जाने क्रम बढेको बताए। उनका अनुसार दैनिक २० जनाको संख्यामा सैनिक गइरहेको छन्। तर, यो संख्या विस्तारै बढ्दै गइरहेको छ। बुधबार मात्रै बेलहिया नाकाबाट गोर्खा रेजिमेन्टमा कार्यरत ६० जना सैनिकहरु भारत गएका छन्। यस्तै बिहीबार साँझसम्म पनि लगभग सोही संख्यामा लर्को लगाएर सैनिक पल्टनतर्फ लागेका छन्। पल्टन जानका लागि साथीसहित बेलहिया नाकामा पुगेका पोखराका राजु क्षेत्री (परिवर्तित नाम)ले भने, कोरोना संक्रमणको अवस्थामा तत्काल नै किन बोलाएको थाहा भएन, केही दिन अघि फोन गरेर पल्टनमा हाजिर हुन अर्डर आएको थियो, सोही अनुसार जाँदैछु। उनीसँगै रहेका अर्का साथीले आफूहरु नियमित प्रक्रिया अन्र्तगत पल्टन जान लागेको दाबी गरे। पल्टन फर्किन लागेको अवस्थामा नाकामा भेटिएका अधिकांश सैनिकले खुलेर बोल्न चाहेनन्। नाम उल्लेख नगरिदिने आग्रहमा गोर्खा रेजिमेन्टका एक भूतपूर्व अधिकारीले सीमामा चीनसँग विवाद र हिंसात्मक झडपमा सैनिक मारिएपछि गोर्खा सैनिकलाई तयारी अवस्थामा राख्नका लागि बिदामा रहेकालाई बोलाउन सुरु गरेको बताए। यदि सीमामा विवाद अझै बढ्दै गए भारतले सीमामा गोर्खा रेजिमेन्टको फौज खटाएर काम गर्न सक्छ, उनले भने, जसकारण उसले अहिले सैनिकलाई बोलाउँदैछ।"
क्वारेन्टाइनबाटै गर्भवती फरार,"राजविराज : राजविराज नगरपालिका१ स्थित राजदेवी माध्यमिक विद्यालयमा रहेको क्वारेन्टाइनबाट १६ वर्षीया एक किशोरी फरार भएकी छन् । क्वारेन्टाइनको कोठामा एक्लै बसेकी उनी सबै सुतेको मौका छोपी मध्यरातमा पानी परिरहेका बेला विद्यालयको पछाडिबाट भागेको हुनसक्ने क्वारेन्टाइनका इन्चार्ज स्वास्थ्य सहसंयोजक हरिबंश यादवले बताए । गन्ती गर्ने क्रममा फेला नपरे पछि मात्र उनी भागेको थाहा पाएको स्वास्थ्य संयोजक निरञ्जनप्रसाद यादवले बताए । प्रहरीले भने झ्यालबाट भागेको अनुमान गरेको छ ।उनी भागेको जानकारी पाउनासाथ खोजी भइरहेको जिल्ला प्रहरी कार्यालय सप्तरीका इन्स्पेक्टर सन्तोष खडकाले बताए । भारतको दिल्लीबाट बिहारको सुपौल कुनौली बजार हुँदै आएकी उनी जेठ २५ गतेदेखि क्वारेन्टाइनमा बस्न थालेको क्वारेन्टाइनको तथ्यांकमा उल्लेख छ। इन्स्पेक्टर खडकाका अनुसार माघ १३ गते उनी तिलाठी कोइलाडी गाउँपालिकाका एक मौलबीसँग भागेर भारत गएको र लकडाउन भएपछि आमाको आग्रहमा राजविराज आएकी थिइन् । उनकी आमाले माघ १६ गते जिल्ला प्रहरी कार्यालयमा हराएको भन्दै हुलिया जाहेरी समेत दिएकी थिइन् । एक्ली महिला मात्र भएकाले क्वारेन्टाइनका इन्चार्ज यादवले राजविराज ४ स्थित एक घरमा बनेको क्वारेन्टाइनमा राख्न वडा नम्बर ४ का वडा अध्यक्ष अख्तर अलीसँग अनुरोध गरेका थिए । तर सम्बन्धित वडाकी नभएकीले वडा अध्यक्षले उनलाई राख्न अस्विकार गरे । महिला स्वास्थ्यकर्मीलाई जानकारी दिएअनुसार उनी २ महिनाकी गर्भवती समेत छिन् । फरार भएकी किशोरीलाई पक्राउ गर्न प्रहरीलाई हम्मे परेको छ । यसअघि सोही क्वारेन्टाइनबाट रिपोर्ट नआउँदै राजविराज नगरपालिका१ का ३० वर्षीय युवक घर पुगेका थिए । कोरोना भाइरसको पीसीआर रिपोर्ट नआउँदै घर पुगेका युवकको रिपोर्ट पोजिटिभ आएपछि उनकी आमा, श्रीमति, एक छोरा र एक छोरीलाई क्वारेन्टाइनमा ल्याइएको राजविराज नगरपालिकाको स्वास्थ्य शाखाले जनाएको छ । संक्रमितको दाह्री, केश काटने हजाम (ठाकुर)लाई समेत क्वारेन्टाइनमा ल्याइएको र युवकलाई राजविराज नगरपालिका२ स्थित साइकृष्णा मेडिकल कलेज एण्ड हस्पिटलको आइसोलेसन केन्द्रमा राखिएको छ । सोही कारण क्वारेन्टाइनमा खटिएका हेल्थ असिस्टेन्ट राजकुमार पटेललाई काज फिर्ता गरी विषहरिया स्वास्थ्य चौकी पठाइएको नगरपालिकाले जनाएको छ।"
सुन तस्करी काण्ड : प्रहरी निरीक्षकसहित ४ प्रहरीविरुद्ध मुद्दा,"काठमाडौं : सुन तस्करीमा संलग्न सीमा प्रहरी चौकी टिमुरेका प्रहरी निरीक्षक खेमप्रसाद नेपालसहित ४ जनाविरुद्ध विशेष अदालतमा मुद्दा दायर भएको छ। अख्तियार दुरुपयोग अनुसन्धान आयोगले २६ लाख ५२ हजार विगो कायम गर्दै उनीहरुविरुद्ध राजस्व चुहावट गरी भ्रष्टाचार गरेको आरोपमा मुद्दा चलाएको हो। सुन तस्कारीमा संलग्न प्रहरी हवल्दार रामशरण रिमाल, रामकाजी लामा, पुरुषोत्तम खत्रीलाई प्रतिवादी बनाइएको छ। प्रहरी निरीक्षक नेपालसहित प्रहरी चौकीका सै १६ जानलाई निलम्बन गरी कारवाही प्रक्रिया अगाडि बढाइएको थियो। अवैधरुपमा चीनबाट नेपालतर्फ ल्याएको सुन बरामद गरी कसुरदारसहित सम्बन्धित निकायमा बुझाउनु पर्नेमा आपसमा बाँडफाँड गरी लिएको र कसुरदारलाई छोडेको भन्दै उनीहरुविरुद्ध उजरी परेको थियो। २०७६ पुस ११ मा हवल्दार रिमालले ना ६ ख ४९३२ नम्बरको कन्टेनरमा सवार यात्रुबाट ४२२ ग्राम सुन कब्जा गरेका थिए। रिमालले अर्का हवल्दार खत्रीको सूचनाको आधारमा केरुङ नाकाबाट टिमुरे आउँदै गरेका कन्टेनर चौकी भित्र ल्याएर सुन कब्जा लिएको अनुसन्धानमा देखिएको छ। प्रहरी निरीक्षक नेपाल र अर्का हल्वदार लामाले मिलोमतोमा सुन लुकाएका थिए। उनीहरु चारै जनाविरुद्ध भ्रष्टाचार निवारण ऐन बमोजिम कैद सजाय गरी बिगोको दोब्बर जरिवाना गर्न माग दाबी गरिएको छ। उनीहरुविरुद्ध ४ देखि ६ वर्षसम्मको कैद सजायको माग गरिएको छ।"
पार्टी कार्यालयमा स्कूल सञ्चालन,"दाङ : दाङ तुलसीपुरको एक विद्यालयले सत्तारुढ नेपाल कम्युनिस्ट पार्टी (नेकपा)को पार्टी कार्यालयमा प्रयोग गरेर विद्यार्थी भर्ना गर्न सुरु गरेको छ। तुलसीपुर उपमहानगपालिका६ मा रहेको माध्यमिक विद्यालय सेन्टरले तुलसीपुरमा रहेको नेकपाको पार्टी कार्यालयमा स्कूल चलाएको हो। पार्टी कार्यालयमा स्कुल स्थापना गरेर, विद्यार्थी भर्ना देखि, पाठ्यपुस्तक वितरणसम्म गर्न थालिएको छ। शैक्षिक थलोलाई पार्टीको झण्डा मुनी विद्यार्थी भर्ना गर्ने काम भएको भन्दै केहि अभिभावकहरुले भने त्यसको विरोध गरेका छन्। शैक्षिक क्षेत्रलाई राजनीतिक थलो बनाउने उदेश्य लिएको जस्तो लाग्यो, एक अभिभावकले भने 'विद्यालय प्रशासनले राम्रो काम गरेन।' उनले तत्काल पार्टीको झण्डा मुनीको शैक्षिक क्रियाकलापलाई अर्को स्थानमा सार्नुपर्ने बताए। विद्यालयका क्यारेन्टाइन भएकाले विद्यालय बाहिर विद्यार्थी भर्ना र पाठ्यपुस्तक वितरण गर्न थालिएको विद्यालयले जनाएको छ। विद्यालयका प्रधानाध्यापक भागवत पौडेलले विद्यालयमा क्वारेन्टाइन सञ्चालन भएकाले अन्य विकल्प नदेखेपछि त्यहाँ गएर विद्यालयको काम गरिएको बताए। उनले विद्यालयमा एक हजार ५ सय विद्यार्थी रहेको र खुला स्थानको पनि आवश्यक हुने हुँदा, सुरक्षाको लागि त्यो ठाउँ रोजिएको बताए। आफनो राजनीतिक कुनै नियत नभएको र सजिलोको लागि काम गरेको दावी पौडेलले गरे। तुलसीपुर उपमहानगरपालिकाका शिक्षा महाशाखा प्रमुख भाष्कर गौतमले पार्टी कार्यालयमा विद्यालय स्थापना गर्ने कार्य गलत भएको बताए। विद्यालयभित्र पार्टीको कार्यक्रम गर्न रोक्ने' उनले भने 'तर पार्टीको भण्डा मुनी विद्यालयका गतिविधि सञ्चालन गर्ने भन्न हुँदैन। उनले विद्यालयलाई राजनीतिक झण्डा बोकाउनु हुँदैन। मैले कुनै पनि पार्टी कार्यालयमा गएर विद्यालयको काम नगर्नुहोस, अनेत्र सार्नुहोस भनि सकेको छु' उनले भने 'यो विषयमा मलाई पनि अलि ढिला जानकारी भयो। सत्ता पक्ष होस वा विपक्ष जो कोहीको पनि पार्टी कार्यालयमा स्कुल जानु हुँदैन। यो विषयमा महाशाखासँग समन्वय पनि भएको छैन्। अनुमति पनि छैन्' उनले भने। केहि दिनदेखि विद्यालयले कक्षागत रुपमा भर्ना थालेको छ।"
"जसले अरुलाई बचाए, उनैलाई कोरोनाले बाँच्न दिएन",धनगढी : कैलालीको गोदावरी नगरपालिका१ का ४६ वर्षीय पुष्करराज भट्ट बस चालक हुन्। कोरोना संक्रमणबाट मृत्यु भएका उनी भारतबाट आएका नागरिकहरुको उद्दारमा खटिएका थिए। बस मालिकसमेत रहेका उनले जेठ २२ गते कञ्चनपुरको गड्डाचौकी नाकाबाट भारतबाट फर्किएका नेपालीलाई काठमाडौं पुर्याउने योजना बनाए। ४६ वर्षीय उनी ६ दाजुभाइका जेठा हुन्। स्वस्थ्यको चिन्ता नगर्ने उनले कैलालीको अत्तरियाबाट कञ्चनपुरको दैजीसम्म बस आफैँ चलाए। गाडीमा स्टाफसमेत राखेका मृतक भट्ट दैजीबाट स्टाफलाई बस दिए। उनी गाडीको क्याविनमा बसेको परिवार स्रोतले जानकारी दिएको छ। अरुको उद्दारमा खटिएका उनले अन्त्यमा आफ्नो उद्दार नहुँदा संसार छोड्नु पर्यो। उनलाई बचाउन परिवारका सदस्यहरुले हेलिकोप्टर तथा एयर एम्बुलेन्सको व्यवस्थापनका लागि स्थानीय सरकारलाई गुहारे। प्रदेश सरकारसँग आग्रह गरे। संघीय सरकारसँग आग्रह गरिरहे। तर कतैबाट सहयोग भएन। निकै मिहिनेतपछि बिहिबार उनलाई काठमाडौं लैजान नेपाल वायु सेवा निगमको सानो जहाजको व्यवस्थापन भएको परिवार स्रोतले जानकारी दियो। तर त्यतिबेलासम्म ढिला भइसकेको थियो। दाईको स्वास्थ्य अवस्था नवजीवन अस्पतालको बेडमा छँदा राम्रो थियो। जब कोरोनाको रिपोर्ट पोजिटिभ आयो त्यसपछि स्वास्थ्य अवस्था बिग्रिएको हो मृतक भट्टका भाई प्रमानन्द भट्टले भने। कोरोना अस्पतालमा उपचारका लागि ल्याइसकेपछि एक रातसम्म त अक्सिजनसमेत पाएनन्। त्यसपछि स्वास्थ्यमा थप जटिलता देखिएको हो। उपचारका लागि जति पनि रकम खर्च गर्नु आफु तयार थियो। समयमै एयर एम्बुलेन्सको व्यवस्था मिलाउनका लागि विभिन्न निकायमा सम्पर्क गर्दा पनि भएन। अन्त्यमा दुःखद घट्ना भयो।यातायात क्षेत्रमा परिचित उनी निकै मेहनती व्यक्ति हुन्। भारतमा लकडाउन खुकुलो भएसँगै नेपाल आएकाहरुलाई सीमा क्षेत्रबाट उनले आफ्नो गाडीमा उद्दार गरेका थिए। सीमा क्षेत्र र देहरादुनबाट समेत उनले आफ्नो गाडीमा नेपालीहरुलाई बोकेका थिए। भारतबाट आएका नेपालीहरुलाई आफ्नो बसमा राखेर विभिन्न स्थानमा पुर्याउने क्रममा पुस्कर संक्रमित भएको हुन सक्ने चिकित्कसको अनुमान छ। उनी कहिले आफै बस चलाउँथे भने कहिले बसको क्याविनमा चालकसँगै बस्थे। त्यही क्रममा उनी संक्रमित भएको हुनसक्ने चिकित्सकको भनाई छ। सीमाबाट नागरिकलाई उद्दार गरीरहेको बेला एक्कासी जेठ २८ गते स्वास्थ्यमा समस्या देखा पर्यो। उनलाई परिवारले धनगढीको माया मेट्रो अस्पताल पुर्याए। चिकित्सकले निमोनियाको आशंका गर्यो र औषधी दिएर घर पठायो। फेरि जेठ ३० गते स्वास्थ्यमा समस्या देखिएपछि धनगढीकै अर्को मेडिकलमा पुर्याइयो। मृतक पुरुषको अवस्था बिग्रिएको स्वास्थ्यकर्मीले जानकारी दिएपछि फेरि उनलाई धनगढीकै नवजीवन अस्पातल पुर्याएको हो। उनलाई त्यस अस्पतालमा आइसियूमा भर्ना गरियो। उनलाई कोरोनाको आशंका गरेपछि स्वाब संकलन भयो। नवजीवन अस्पतालमा भर्ना भएको दोस्रो दिन उनको कोरोना रिपोर्ट पोजिटिभ आयो। परिवारलाई झन तनाव भयो। कोरोना पुष्टि भएपछि उनलाई सेती प्रादेशिक अस्पातलमा रेफर गरेको हो। पुस्करले बुधबार राति ७ बजेर ५२ मिनेटमा सेती प्रादेशिक अस्पतालको भेन्टिलेटरमा अन्तिम सास छोडे। उनको शव धनगढीकै मोहना घाटमा नेपाल रेडक्रस सोसाईटीले व्यवस्थापन गरेको छ। योसँगै सुदूरपश्चिममा कोरोनाबाट मृत्यु हुनेको सङख्या ४ पुगेको छ। यसअघि कैलालीमा दुई महिला र बाजुराकी एक बालिकामा मृत्युपछि कोरोना पुष्टि भएको थियो। सुदूरपश्चिममा पछिल्ला दिनहरुमा कोरोना संक्रमितको संख्या बढ्दै गएको छ। बिहिबारसम्म सुदूरपश्चिममा ६१७ जनामा कोरोना पुष्टि भईसकेको छ। ८१ जना निको भएर घर फर्किका छन्।
"कोरोना कहर : संक्रमित गाउँ पसे, छैन् परीक्षण","दैलेख : दैलेखका कोरोना संक्रमितलाई परीक्षण नगरी घर पठाउन थालिएको छ । स्वास्थ्य तथा जनसंख्या मन्त्रालयले कोरोना संक्रमण भई आइसोलसनमा भर्ना भएका संक्रमितलाई परीक्षण नगरी डिस्चार्ज गर्न पत्राचार गरेसँगै संक्रमितलाई परीक्षणबिनै घर पठाउन थालिएको हो । स्वास्थ्य सेवा कार्यालयका अनुसार कोरोना संक्रमितको संख्या ७ सय २१ पुगेको छ । ती मध्ये २३ महिलासहित ३ सय ३४ जना डिस्चार्ज भएको कोभिड१९ फोकल पर्सन थीरप्रसाद रेग्मीले जानकारी दिए । महाबु गाउँपालिकाका एक सय ६ जना संक्रमितलाई परीक्षण नगरेरै घर पठाइएको छ । गाउँपालिकाका अध्यक्ष जंगबहादुर शाहीले सरकारको नीतिअनुसार घर पठाएको बताए । गत सोमबार नारायण नगरपालिकास्थित नारायण क्याम्पसबाट दोस्रोपटक पीसीआर रिपोर्ट नआउँदै घर पठाएका ८८ जना कोरोना संक्रमितमध्ये ३० जनाको रिपोर्ट पोजिटिभ आएको नगरपालिकाका एक कर्मचारीले बताए । ती कर्मचारीका अनुसार नारायण नगरपालिका४ सोतबाट घर पठाएका १६ जनामध्ये १५ जनाको पीसीआर रिपोर्ट पोजिटिभ आएको छ । परीक्षणको रिपोर्ट नआउँदै घर पठाइएका गाउँमै छन् । दुल्लु नगरपालिकाका कोरोना संक्रमितलाई भने दोस्रो पटक पीसीआर परीक्षण गरेर घर पठाइएको नगरपालिकाले जनाएको छ । परीक्षणबिना नै संक्रमित घर घरमा पुगेपछि सर्वसाधारणमा त्रास फैलिएको छ । नेपाल बार एसोसियसनका सचिव प्रेमबहादुर थापा भन्छन्, 'मजदुरीका लागि भारत गएका जेनतेन जन्मथलो फर्किए, उनीहरुलाई मापदण्डविपरितका क्वारेन्टाइनमा राख्दा संक्रमण फैलियो, सरकार आम जनताको अभिभावक हो, तर अहिले जनता अभिभावकबिहीन बनेका छन्।' कोरोना संक्रमितलाई परीक्षण नगरेरै घर पठाउँदा जनताको बाँच्न पाउने र स्वास्थ्य उपचार पाउने अधिकारबाट सरकारले नै बञ्चित गराएको थापाको भनाइ छ । स्थानीय भक्तकिशोर श्रेष्ठले संक्रमण भएको थाहा हुँदाहुँदै घर पठाउँदा दैलेखका गाउँमा भयाभह स्थिति सृजना हुने खतरा बढेको बताए । 'क्वारेन्टाइननै कोरोना विस्तार गर्ने केन्द्र बनेको छ, समुदायमा परीक्षण भएका छैनन्, उनले भने,' विपत्तीको बेला सरकार गैरजिम्मेवार बन्यो ।' सरकारी लापरबाही र कमजोर व्यवस्थापनबाट कोरोना संक्रमण समुदायमा फैलिन सक्ने खतरा बढेको छ । समुदाय स्तरसम्म परीक्षणको दायरा भने बढाइएको छैन् । अधिकांश कोरोना संक्रमितमा कुनै पनि लक्षण नदेखिएको दैलेख अस्पतालका डा निरञ्जन पन्तले बताए । 'हालसम्म कुनै पनि संक्रमित व्यक्तिलाई सघन उपचार कक्ष (आईसीयू) मा राख्नुपरेको छैन्, स्कुलका आइसोलेसनबाटै डिस्चार्ज हुनुभएको छ, डा पन्तले भने, 'संक्रमित एउटै उमेर समूहका युवाहरु हुनुहुन्छ ।' दैलेख अस्पतालको आइसोलेसनमा चिकित्सकको टोली खटाइएको छ भने अन्य स्कुलका आइसोलेसनमा समयसमयमा चिकित्सकको टोली पठाउने गरिएको छ । 'अब हामीले दोस्रो पटक पीसीआर परिक्षण नगरेरै घर पठाउन थालेका छौं, संक्रमण पुष्टि भएको १९ दिनसम्म आइसोलेसनमा राखेर पुःन पीसीआर परीक्षण नगरेरै घर पठाउन लागेका हौं,' डा पन्तले भने । कोरोना संक्रमणको जोखिम कम नभएको भन्दै सरकारले दैलेखलाई कोरोना 'हटस्पट' का रुपमा राखेको छ । कोरोनाको उच्च जोखिममा रहेका दैलेख जिल्लामा दैनिक संक्रमितको संख्या बढ्दो क्रममा छ । तर लकडाउन भने खुकुलो बन्दै गएको छ ।"
"१४ दिनमा डिस्चार्ज, संक्रमित लैजान पालिकाद्धारा इन्कार","बागलुङ : जिल्लाको गलकोट नगरपालिकालले धौलागिरी अस्पतालबाट डिस्चार्ज गरिएका तीन संक्रमितलाई स्थानीय तहमा लैजान इन्कार गरेको छ। कोरोना संक्रमण दर फैलिँदो क्रममा रहेकै बेला सरकारको नयाँ निर्देशन अनुसार अस्पतालले संक्रमितहरुलाई १४ दिन पुगेपछि कुनै लक्षण नदेखिएको हकमा डिस्चार्ज गर्ने गरेको छ। तर गत जेठ २२ गते कोरोना संक्रमण पोजिटिभ देखिएका गलकोट नगरपालिकाका ३ जनालाई बिहिवार अस्पतालले डिस्चार्ज गरे पनि रिपोर्ट नेगेटिभ नआई लैजादा समुदायमा तिव्र जोखिम हुने भन्दै नगरपालिकाले लैजान अस्वीकार गरेको छ। अस्पतालले बिहिवार गलकोट सँगै बडिगाडका अरु तीन जनालाई पनि डिस्चार्ज गरेको थियो। उनीहरुलाई भने बडिगाड गाउँपालिकाले सम्बन्धित गाउँमा पठाएको छ। धौलागिरी अस्पतालका सूचना अधिकृत तिर्थराज गौतमले गलकोटका तीन जना नेपाल सरकारको पछिल्लो निर्देशन अनुसार डिस्चार्ज गरिए पनि पालिकाले लैजान आनाकानी गरेको बताए। अस्पतालको अफिसियल हिसावले डिस्चार्ज गरिएको जानकारीसहित लिन आउन भनेर मैलेनै मेयर साबलाई फोन गरेको थिए, तर अरु परीक्षण र नेगेटिभ रिपोर्ट नआइकन नलैजाने मनस्थिति भएको प्रतिक्रिया उनले दिए। सूचना अधिकारी गौतमले भने, बडिगाडले अरु तीन जना लगे पनि गलकोटका डिस्चार्ज भएका तीन जना आइसोलेसन कक्षमै बसिरहेका छन्। उनका अनुसार, विश्व स्वास्थ्य संगठनको संक्रमित भएको १० दिनमा कुनै लक्षण नदेखिए सर्ने र सार्ने जोखिम नहुने तथ्यलाई आधार बनाउदै नेपाल सरकारले १४ दिनमा डिस्चार्ज गर्ने मापदण्ड अनुसार १० जनालाई डिस्चार्ज गरिसकिएको छ। यसअघि संक्रमित भए पश्चातको लगातार दुई वटा पीसीआर रिपोर्ट नेगेटिभ आए पछि मात्र डिस्चार्ज गर्ने गरिएको थियो। गलकोट नगरपालिकाका मेयर भरत शर्मा गैरेले संक्रमित भए पछि कुनै पनि परीक्षण नगरी डिस्चार्ज गर्ने कार्यले समुदायको जोखिम र आतंक फैलाउने भएकाले आइसोलेसबाट घर लैजान अस्वीकार गरिएको बताए। कोरोना संक्रमण दैनिक बढ्दो क्रममा छ, घुम्ने कुर्चीमा बसेर मनोगत निर्णय गर्दै केन्द्र र प्रदेश सरकार पन्छिने त्यसको सबै भागिदार स्थानीय सरकार र समुदाय बन्नुपर्ने? मेयर गैरले आक्रोशित मुद्रामा भने, माथिल्लो नीति निर्माता तहमा बस्ने तर तल्लो तहको यथार्थ अवस्था नबुझेर मनोगत निर्णय गर्नेहरुको प्रतिकात्मक बिरोध स्वरुप १४ दिन पुग्दैमा आइसोलेसनबाट संक्रमित लैजान इन्कार गरेका हौ। धौलागिरी अस्पतालले १४ दिनमा संक्रमितलाई आइसोलेसनबाट डिस्चार्ज गरे पनि आफ्नै पालिकाले निर्माण गर्न लागेको आइसोलेसनमा लगेर पुनः राख्ने गलकोट नगरपालिकाको तयारी छ। परीक्षण नगरी आउने भो भन्दा घर, गाउँ, समाज सबै आतंकित भएको र पालिकाको आइसोलेसन बनाउन केहि दिन लाग्ने भएकाले अस्पताललाई सोही स्थानमै राख्न भनेको मेयर गैरेले बताए। अहिले बागलुङमा ४२ जना संक्रमित छन्। जसमध्ये १२ जना डिस्चार्ज भइसकेका छन्।"
"थप १८ जनामा कोरोना संक्रमण, सुदूरपश्चिममा संक्रमितको संख्या ६ सय ३५ पुग्यो","धनगढी : सुदूरपश्चिम प्रदेशमा थप १८ जनामा कोरोना संक्रमण भएको पुष्टि भएको छ । धनगढीस्थित कोरोना प्रयोगशालामा गरिएको परीक्षणमा प्रदेशमा शुक्रबार थप १२ जनामा कोरोना पुष्टि भएको हो भने काठमाडौंस्थित राष्ट्रिय जनस्वास्थ्य प्रयोगशाला टेकुमा डडेल्धुराका ६ जनामा संक्रमण पुष्टि भएको हो । प्रदेशका कैलाली, कञ्चनपुर, डडेल्धु्रा र डोटी जिल्ला गरी थप १८ जनामा कोरोना संक्रमण पुष्टि भएको छ । डोटीका ४, कैलालीका ७, डडेल्धुराका ६ र कञ्चनपुरका १ जनामा कोरोना संक्रमण भएको हो । प्रदेशको डोटीको बडीकेदार गाउँपालिका १८, २०, २२ र २९ वर्षीय पुरुषमा कोरोना पुष्टि भएको छ । यसैगरी कैलालीको गोदावरी नगरपालिका ४१ वर्षीया महिला र १६, २१, ५८ वर्षीय पुरुषमा कोरोना देखिएको सेती प्रादेशिक अस्पतालले जानकारी दिएको छ । यस्तै कैलालीको जानकी गाउँपालिका १९ वर्षीय पुरुष र बर्दगोरिया गाउँपालिकाका २० र २७ वर्षीय पुरुषमा कोरोना पुष्टि भएको छ । कञ्चनपुर पुर्नवास नगरपालिका ३६ वर्षीय पुरुषमा कोरोना पुष्टि भएको हो । शुक्रबार नै काठमाडौंस्थित राष्ट्रिय जनस्वास्थ्य प्रयोगशाला टेकुमा गरिएको परीक्षणमा डडेल्धुरामा थप ६ जनामा कोरोना संक्रमण पुष्टि भएको छ । परशुराम नगरपालिकाका पाँच जना र गन्यापधुरा गाउँपालिकाका एकजना गरी ६ जनामा कोरोना संक्रमण देखिएको डडेल्धुराका कोभिड१९ सम्पर्क व्यक्ति हरिप्रसाद भट्टले जानकारी दिए । उनका अनुसार शुक्रबार थपिएका सबै पुरुष हुन् । यो सँगै सुदूरपश्चिममा संक्रमितको संख्या ६ सय ३५ पुगेको छ । प्रदेशमा सबै भन्दा बढी कैलालीका एक सय ५६ जना, कञ्चनपुरमा ९९, डडेल्धुरामा एक सय २८, डोटीका ४३, बैतडीमा ५२, अछामका ६७, बाजुराका ६२, बझाङमा १६ र दार्चुलामा १२ जनामा कोरोना पुष्टि भएको छ ।"
खादा र मिठाइ दिएर बिदाइ गरेका ७ जनाको कोरोना रिपोर्ट पोजिटिभ,"परासी : आइसोलेसनमा बसेर घर पठाइएका ७ जनामा कोरोना पोजिटिभ देखिएको छ । बिहीबार घर पठाउने क्रममा उनीहरुलाई प्रदेशसभा सदस्य, गाउँपालिका अध्यक्ष, स्वास्थ्य कार्यालय प्रमुख, वडाअध्यक्षले खादा र मिठाई खुवाएर बिदाइ गरेका थिए । पश्चिम नवलपरासीको पाल्हीनन्दन गाउँपालिकाका उनीहरुलाई भारतबाट आएपछि क्वारेन्टाइनमा राखिएको थियो । स्वाब संकलनका क्रममा पोजिटिभ देखिएपछि उनीहरुलाई पाल्ही प्राथमिक स्वास्थ्य केन्द्रको आइसोलेसनमा पठाइएको थियो । आइसोलेनमा बसेका उनीहरुको पुन: स्वाब संकलन गरेर परीक्षणका लागि पठाइएको थियो । १४ दिन आइसोलेसनमा बसेका उनीहरुलाई रिपोर्ट नआउँदै घर पठाइएको हो । शुक्रबार बिहान उनीहरुको रिपोर्ट पोजिटिभ आएको स्वास्थ्य कार्यालयका प्रमुख गौरव ढकालले बताए । 'आइसोलेसनमा बसेकालाई परीक्षण नगरी घर पठाउने आदेश छ । तैपनि हामीले उनीहरुको स्वाब संकलन गरेर पठाएका थियौं । रिपोर्ट नआउँदै घर पठाइएका उनीहरुमा पुन: पोजिटिभ देखियो, 'ढकालले भने । त्यसैगरी आरडीटी नेगेटिभ देखिएपछि घर पठाइएका सोही गाउँपालिकाका अर्का एकजनामा पोजिटिभ देखिको छ । क्वारेन्टाइनमा बस्दा उनीसँगै बसेकाको रिपोर्ट पोजिटिभ आएपछि कन्ट्रयाक ट्रेसिङका क्रममा उनको स्वाब संकलन गरिएको थियो । क्वारेन्टाइनमा बस्दा संक्रमितसँग सुर्ती मागेर खाएको बताएपछि कन्ट्रयाक ट्रेसिङ गरिएको थियो । १५ दिनसम्म घर बसेका उनको पोजिटिभ रिपोर्ट आएको स्वास्थ्य कार्यालय प्रमुख ढकालले बताए । उनीसँग सम्पर्कमा आएका व्यक्तिको पनि कन्ट्रयाक ट्रेसिङ गरिने छ । संक्रमित देखिएकामा कोरोनाको लक्षण नदेखिएको ढकालले जानकारी दिए । सरकारको निर्देशनअनुसार संक्रमित देखिएका सबैलाई होम आइसोलेसनमा बस्ने गरी कागज बनाएर घर पठाइएको स्वास्थ्य कार्यालय प्रमुख ढकालले जानकारी दिए । पाल्हीनन्दनमा मात्र संक्रमितको संख्या १२ पुगेको छ । जिल्लाभर ५० जना संक्रमित फेला परेका छन् ।"
बेलायतबाट ४२० जना नेपाल जाने तयारी : असार १० र १२ गते उडान,लण्डन : कोरोना भाइरसका कारण भएको बन्दाबन्दीले विदेशमा रोकिएका नेपालीमध्ये बेलायतमा बस्नेहरु पनि नेपाल फर्कन पाउने भएका छन्। लण्डनस्थित नेपाली दूतावासका पहलमा गठित सूचना सङ्कलन सहयोग समितिमार्फत बिहीबार दिइएको जानकारीअनुसार यही असार १० र १२ गते नेपालका लागि उडान भर्ने निश्चित भएको छ। उडान लण्डनको ग्याटविक विमानस्थलबाट जजिरा एरवेजमार्फत दुवै दिन अपराह्न ठीक २:४५ मा गरिने दूतावासका प्रवक्ता एवं उपनियोग प्रमुख शरदराज आरणले बताए। दुई हप्ताअघि दूतावासले बेलायतबाट नेपाल फर्कन चाहने ४२० जनाको विवरण नेपाल पठाएको थियो। पहिलो चार्टर्ड उडानको क्षमता केवल १५८ जनाको मात्र भएकाले दूतावासले पहिलो चरणमा लैजानेहरूलाई मात्र टिकट लिएर तयारी रहन भनी इमेल गरेको छ। दोस्रो चरणमा जानेहरूले केही दिनपछि मात्र टिकट लिन भनी सूचना पठाइएको दूतावासले बताएको छ। यसरी फर्कने नेपालीलाई तयारी स्वरुप आफ्ना राहदानी तथा पिसिआर वा आरडिटी परीक्षण नेगेटिभ वा कोरोनाको लक्षण नभएको भनी स्वास्थकर्मीबाट प्रमाणित गरेको प्रमाणपत्र हुनुपर्ने भनिएको छ। त्यस्तै टिकटको रकम सम्पूर्ण करसहित ९२० पाउण्ड लाग्ने छ। नेपालबाट टिकट लिनका लागि सम्बन्धित व्यक्तिको सम्पर्क विवरण पनि उल्लेख गरिएको छ।
पर्वत अस्पतालका ५ जना स्वास्थ्यकर्मीमा कोरोना संक्रमण पुष्टि,पर्वत : पर्वत अस्पतालका ५ जना स्वास्थ्यकर्मीमा कोरोना संक्रमण पुष्टि भएको छ । राष्ट्रिय जनस्वास्थ्य प्रयोगशाला काठमाडौंमा गरिएको परीक्षणमा ५ जना स्वास्थ्यकर्मीमा कोरोना संक्रमण पुष्टि भएको हो । संक्रमण पुष्टिसँगै अस्पतालले शुक्रबारदेखि इमर्जेन्सी बाहेकका सबै सेवा बन्द गरेको छ । पर्वत अस्पतालले विज्ञप्ति प्रकाशित गर्दै संक्रमण पुष्टि भएको जानकारी दिएको छ। पर्वत अस्थायी कोरोना अस्पतालमा संक्रमितको उपचारमा संलग्न डाक्टरसहितका स्वास्थ्यकर्मीमा संक्रमण देखिएको पर्वत जिल्ला अस्पतालका प्रमुख डाशिशिर देवकोटाले जानकारी दिए । जेठ २० गते पहिलो पटक संक्रमण पुष्टि भएपछि कोरोना अस्थायी अस्पतालमा एक हप्ता खटिएका स्वास्थ्यकर्मीमा संक्रमण देखिएको हो ।कोरोना अस्पतालमा कार्यरत ७ जनाको नमुना परीक्षण गरिएकोमा ५ जनामा संक्रमण पुष्टि भएको हो । यसअघि पर्वतमा भारतबाट आएर क्वारेन्टाइनमा बसेका ३८ जनामा कोरोना संक्रमण पुष्टि भएको छ । तीमध्ये ८ जना बिहीबार निको भएर घर फर्किएका छन्।
"आरडीटी नेगेटिभ देखिएका पुरुषको घर पुगेपछि मृत्यु, स्वाब रिपोर्ट आउन बाँकी","गुलरिया : बर्दियाको बारबर्दिया नगरपालिका ३ स्थित क्वारेन्टाइनबाट घर गएका एक पुरुषको मृत्यु भएको छ । आरडीटी रिपोर्ट नेगेटिभ आएपछि घर पठाएका ४५ वर्षीय पुरुषको एक्कासी बिरामी परेपछि उपचारका लागि बर्दिया अस्पताल गुलरिया ल्याउने क्रममा बाटोमै मृत्यु भएको हो । मृतक पुरुषको शव बर्दिया अस्पतालको शव गृहमा राखिएको बारबर्दिया नगरपालिकाका स्वास्थ्य शाखा प्रमुख डिल्लीराज शर्माले बताए । मृतकको स्वाब परीक्षणका लागि भेरी अस्पताल नेपालगञ्ज पठाएको छ ।परीक्षणको रिपोर्ट आएपछि मात्र शव व्यवस्थापन गरिने जनाइएको छ । दुई साताअघि काठमाडौंबाट बर्दिया आएका पुरुष १४ दिन क्वारेन्टाइनमा बसेर आरडीटी परीक्षणको नतिजा नेगेटिभ आएपछि घर फर्किएका थिए।तर, उनलाई घर फर्किएकै बिहीबार राती एक्कासी श्वास फेर्न कठिन भएको शर्माले बताए ।"
बनेपामा चोरी गर्ने नवलपरासीमा पक्राउ,"काभ्रे : लकडाउनको समयमा काभ्रे जिल्लाको बनेपामा रहेको हार्डवेयरमा ९ लाख नगद चोरी गरी भागेकालाई काभ्रे प्रहरीले नवलपरासीमा पक्राउ गरेका छन्। लकडाउनको मौका छोप्दै जेठ २८ गते राती बनेपा नगरपालिका ७ मा रहेको तेन्डेल हार्डवेयरमा चोरी गरी फरार अभियुक्तलाई असार ३ गते नवलपरासी जिल्लाको सुनवल नगरपालिका १ डाँडाटोलमा आफन्तको घरमा लुकीछिपी रहेको अवस्थामा प्रहरीले नियन्त्रणमा लिएको हो। निजलाई प्रहरीले एक लाख रुपैयाँ, मोबाइल, वाइफाइ राउटरसहति पक्राउ गरेको इलाका प्रहरी कार्यालय बनेपाका प्रहरी नीरीक्षक योगेन्द्र तिमिल्सिनाले जानकारी दिए । फरार अभियुक्त चितवनको रत्ननगर नगरपालिका १ निवासी २७ वर्षीय प्रकाशजंग कुँवर रहेको र उनलाई इलाका प्रहरी कार्यलयको प्रहरी निरीक्षकसहितको टोलिले पक्राउ गरेर काभ्रे ल्याएको जिल्ला प्रहरी कार्यालय काभ्रेले जनाएको छ । हार्डवेयरको काउन्टरबाट कुँवरले जेठ २८ गते राती ८ बजे ९ लाख ४ हजार २ सय ७५ रुपैयाँ चोरी गरेका थिए । हार्डवेयर संचालक सुरेश घिसिङ्गले प्रहरीमा जेठ २९ गते काउन्टर चोरी भएको जानकारी गराएको प्रहरी निरीक्षक योगेन्द्र तिमल्सिनाले जानकारी दिए । यसरी पक्राउ परे कुँवर इलाका प्रहरी कार्यलय बनेपामा हार्डवेयर संचालकले चोरी भएको निवेदन दिएसँगै प्रहरी निरीक्षक तिमिल्सिनले मसिनो तरिकाले चोरी केसमा अनुसन्धान सुरु गरेको बताए । हामीले चोरी भएको दिन र केही दिनअघिको हार्डवेयरमा रहेको सबै सीसी क्यामेराको फुटेट संकलन गरी अध्ययान गरेपछि केही क्लु पाएसँगै अभियुक्त पाक्राउ गर्नका लागि टिम खडा गरेर थप अनुसन्धान गरेपछि चोरीमा संलग्नलाई पक्राउ गरिएको बताए । प्रहरी निरीक्षक तिमिल्सिनाका अनुसार कुँवर केही दिनअघि साढुदाइ ट्रक चालक गोविन्द चौधरीसँग हार्डवेयर आएको सीसी क्यामेराको फुटेजमा देखिएको आधारमा पहिलो अनुसन्धान सुरु गरिएको बताए । चोरी गर्दा प्रयोग गरेको टिर्सट र केही दिनअघि हार्डवेयरमा आउँदा लगाएको टिर्सट एउटै देखिएका आधारमा उनको खोजी गर्दै जाने जानेक्रममा नवरपरसीसम्म पुगेको सूचना आएसँगै टिम लिएर उक्त जिल्ला पुगेर पक्राउ गर्न सफल भएको प्रहरी निरीक्षक तिमिल्सिनमले जानकारी दिए । कुँवर ३ वर्षअघि मोबाइल चोरीमा काठमाडौंबाट पक्राउ परेका थिए भने ५ महिनाअघि मात्रै चोरी अभियोगबाट जेलबाट छुटेको र उनी पटके चोरीमा संलग्न रहेको समेत बुझिएको प्रहरीले जनाएको छ ।कुँवरलाई चोरी अभियोगमा मुद्दा दर्ता गरी म्याद थप गरेको इलाका प्रहरी बनेपाले जनाएको छ ।"
थप २४ जनामा कोरोना पुष्टि : गण्डकी प्रदेशमा संक्रमितको संख्या ३४८ पुग्यो,"काठमाडौं : गण्डकी प्रदेशमा शुक्रबार बिहान २४ जना नयाँ संक्रमित थपिएका छन् । स्याङ्जा,कास्की, बागलुङ र नवलपरासी (बर्दघाट सुस्ता पूर्व)का २४ जनामा कोरोना भाइरस पोजिटिभ देखिएको गण्डकी प्रदेश कोरोना नियन्त्रण तथा रोकथाम कार्यक्रमका प्रवक्ता विनोद विन्दु शर्माले जानकारी दिए। उनकाअनुसार बागलुङमा १४ जना, कास्कीमा ६ जना, स्याङ्जामा २ जना र नवलपरासी (बर्दघाट सुस्ता पूर्व)मा २ जना कोरोना संक्रमित थपिएका हुन्। यो सँगै गण्डकी प्रदेशमा कोरोना संक्रमितको संख्या ३४८ पुगेको छ। शर्माकाअनुसार उनीहरु सबै भारतबाट आएर सम्बन्धित पालिकाको क्वारेन्टाइनमा बसिरहेका छन्। हेर्नुहोस् विज्ञप्ति"
क्वारेन्टाइनबाट घर पठाएका युवकको मृत्यु,दार्चुला : जिल्लाको मार्मा गाउँपालिकाले एकदिन क्वारेन्टाइनमा राखेर घर पठाएको युवकको मृत्यु भएको छ। भारतको बंगलोरबाट घर फर्किएका मार्मा गाउँपालिका ३ का एक युवकको मृत्यु भएको हो। गौरीफन्टा नाका भएर जेठ २९ गते मार्माको लटिनाथ पुगेका २१ वर्षीय युवकको बिहीबार बेलुकी मृत्यु भएको मार्मा स्वास्थ्य संयोजक चक्रसिंह धामीले बताए। मानसिकरुपमा अस्वस्थ्य रहेका युवकलाई एक दिन मात्रै लटिनाथ मावि रस्कोटको क्वारेन्टाइनमा राखिएको थियो । धनगढी र लटिनाथमा गरिएको आरडीटी परीक्षणमा रिपोर्ट नेगेटिभ आएको थियो। परिवारले उपचार गर्ने भन्दै घर लगेका युवकमा ज्वरो बढ्दै गएको थियो। बिहीबार राती नै पीसीआर नमूना संकलन गरी शुक्रबार धनगढी प्रयोगशाला पठाइएको छ।
स्याङजामा २ जना कोरोना संक्रमित थपिए,स्याङजा : स्याङ्जामा शुक्रबार बिहान २ जना कोरोना सङ्क्रमित थपिएका छन् । योसँगै जिल्लामा संक्रमितको संख्या ७५ पुगेको छ । पीसीआर रिपोर्ट अनुसार कालीगण्डकी गाउँपालिकाका १ जना र पालिका नखुलेको १ जनामा संक्रमण देखिएको गण्डकी प्रादेशिक कार्यालयले जनाएको छ । कालीगण्डकीका ६३ वर्षीय पुरुष र पालिका नखुलेको ३६ वर्षीय १ पुरुषमा कोरोना पोजिटिभ देखिएको गण्डकी प्रदेश निर्देशक डा विनोद विन्दु शर्माले जानकारी दिए । संक्रमितलाई गल्याङ नगर अस्पतालको आइसोलेसनमा लाने तयारी भइरहेको जनाइएको छ । संक्रमित दुबै भारतबाट आएर सम्बन्धित पालिकाको क्वारेन्टाइनमा बसेका स्वास्थ्य कार्यालय स्याङजाले जनाएको छ ।
"आरडीटी परीक्षण गरेकालाई गाउँलेले पत्याएनन्, पीसीआर रिपोर्ट नहुँदा गोठको बास","सिद्धलेक (धादिङ) : पीसीआर गराउन नसकेपछि स्थानीयले गाउँ भित्रिन नदिँदा धादिङको सिद्धलेक गाउँपालिका ४ गौथलेका ५ युवाको गोठमा बास भएको छ । भारतबाट फर्किएर गाउँपालिकाले व्यवस्थापन गरेको क्वारेन्टाइनमा १० दिन बसेर घर गएपनि पीसीआर नगराएको भन्दै स्थानीयले गाउँमा बस्न नदिएपछि उनीहरु गाउँ नजिकैको गोठमा बसिरहेका छन् । गाउँमा जोखिम हुने र संक्रमण रहेमा गाउँमा फैलिने भन्दै गाउँलेले उनीहरुलाई गोठमा राख्ने प्रबन्ध मिलाएका हुन् । गोठमै बस्नु परेपछि उनीहरुको लागि खाद्यान्न व्यवस्थापन गाउँपालिकाले नै मिलाइदिएको छ । उनीहरुको लागि आवश्यक पर्ने बत्ती र पानीको व्यवस्थापन पनि गाउँलेले नै गरिदिएका छन् । उनीहरुको बसेको गोठ घर बाट पन्ध्र मिनेटको दूरीमा छ ।भारतबाट आएकालाई स्थानीय तहले विभिन्न वडामा बनाएको क्वारेन्टाइनमा १४ दिन राखेर मात्रै घर पठाउने गरेको छ । सिद्धलेक गाउँपालिकाले ती ५ युवालाई ४ को गोल्मारानी आधारभूत विद्यालयको भवनमा १० दिन क्वारेन्टाइनमा राखेको थियो । क्वारेन्टाइनमा बसेको नवौं दिन आरडीटी गर्दा रिपोर्ट नेगेटिभ आएपछि उनीहरुलाई गाउँपालिकाले घर पठाएको थियो । तर पीसीआर परीक्षण नगरी गाउँमा बस्न नपाइने भनेपछि घर नजिकै पुगेर पनि उनीहरु गोठमा बस्न बाध्य भएका हुन्। गोठमा बस्न बाध्य हुनेहरुमा अमर थापा मगर, हिराबहादुर थापा, हेमबहादुर थापा, जंगबहादुर थापा र नरबहादुर आले रहेका छन् ।आरडीटीमा नजिता नेगेटिभ देखिएपछि थप १५ दिन घरमै क्वारेन्टाइन बसेजस्तै बस्ने सर्तमा गाउँपालिकाले घर पठाएको भएपनि गाउँमा पनि संक्रमण फैलिने त्रासमा उनीहरु घरमा बस्न पाएका छैनन् । आरडिटी परीक्षण गरेर होमक्वारेन्टाइनमा पठाइएकालाई पीसीआर परीक्षण गर्दा कोरोना संक्रमण देखिन थालेपछि अहिले आरडिटीको मात्रै विश्वास गर्न नसकिने भएको छ।धादिङमा गत जेठ २६ गते नीलकण्ठ नगरपालिकाले आरडीटी नेगेटिभ आएपछि घर पठाएका २४ जनामा जेठ ३१ गते पीसीआर परीक्षण गर्दा कोरोनाको संक्रमण देखिएपछि गाउँगाउँमा त्रास फैलिएको छ । गाउँपालिकाले आरडीटी नेगेटिभ आएको भन्दै गाउँमा पठाएपनि पीसीआर परीक्षण गराएपछि मात्रै गाउँ पठाउनुपर्ने सर्त राख्न थालेका छन् । त्यसैको असर सिद्धलेकका ५ युवाहरुले भोग्नु परिरहेको छ । गौथलेका एक स्थानीयले टेलिफोनमा भने, 'हाम्रै गाउँको दाजुभाइ हो, हामीलाई पनि नमज्जा लागेको छ, तर यतिबेला मज्जा र नमज्जाको कुरा होइन स्वास्थ्यको कुरा छ, लक्षण केही नभएकामा कोरोना देखिइरहेकाले पनि हामीले उहाँहरुलाई छुट्टै बस्ने व्यवस्था मिलाएका हौँ ।' पाँचजना एउटै गोठमा बसेको पनि १० दिन भइसक्यो । उनीहरुको पीसीआर परीक्षण नहुँदा नयाँ दिल्लीबाट हिँडेको महिना दिन नाघिसक्दा पनि घरपरिवारमा बस्न पाएका छैनन् । गोठमा बसेकाका अमर थापामगरले भने, 'गाउँपालिकालाई भनेर पनि पीसीआर गराउन सकिएको छैन, घरको आँगनमा पुगेर पनि तातो घाममा जस्ताको ताप सहेर गोठमा बस्नु परेको छ ।' यसरी छुट्टै बस्नु गाउँ र परिवारको लागि राम्रो भएपनि कतिन्जेलसम्म यसरी गोठमा बसिरहनु पर्ने भन्ने बारेमा अन्योल भएको थापाले बताए । 'हामी भारतबाट फर्केकै १ महिना नाघ्यो, गोठमै बसिरहेका अर्का एक व्यक्ति नरबहादुर आलेले प्रश्न गरे, 'हामीलाई लक्षण केही छैन, १४ दिन २१ दिनमा लक्षण देखिन्छ भन्छन्, अब हामी यसरी साँघुरो गोठमा खाँदिएर कहिलेसम्म बसिरहनुपर्ने हो ?' गएको जेठ ३ गते भारतको नयाँदिल्लीबाट आफै बस रिर्जभ गरेर गौथलेका अमर थापा मगरसहित ८९ जना नेपाल फर्किएका थिए । सुनौली नाकासम्म यसरी आउनेमा गोरखाको ११ जना थिए भने बाँकी सबै धादिङका थिए । उनीहरुलाई सम्बन्धित गाउँपालिकाले सुनौली नाकाबाट ल्याएर क्वारेन्टाइनमा राखेको थियो । भारतबाट घर फिर्ता हुनेहरु ठूलो संख्यामा भएकाले उनीहरु सबैको पीसीआर परीक्षण गर्न कठिनाई भएको सिद्धलेक गाउँपालिकाका उपाध्यक्ष कमला शर्माले बताइन् । उनले भनिन्, 'हामीकहाँ थोरै आएका छन् तर देशभर भारतबाट आउनेको चाप छ, कन्ट्याक ट्रेसिङमा परेकाहरु, कोरोनाको लक्षण देखिएकाको मात्रै पीसीआर गरिरहेकाले उहाँहरुलाई समस्या भएको हो । उहाँहरुको पीसीआर गराउन पहल भइरहेको छ।'"
२३६ नेपाली बोकेर कोरियन एअर शनिबार काठमाडौं जाँदै,"सउल : प्रवेशाज्ञा अवधि सकिएर फर्कन नसकेका नेपालीमध्ये २३६ जना शनिबार नेपाल फर्किने पक्का भएको छ। नेपाली राजदूतावास सउलको पहलमा नेपाली यात्रु बोकेर कोरियन एअरको चार्टर्ड विमान केई ९६९५ नेपाल उड्न लागेको हो। नेपाल उड्नेहरूको सूचीमा प्रवेशाज्ञावधि सकिएका तथा तथा नेपाल फर्कनुपर्ने आवश्यकता हेरी सकेसम्म सबैभन्दा बढी आवश्यक भएकालाई प्राथमिकताका साथ समेटिएको छ। तीमध्ये अवैधानिक बसोबास गरेका अभियोगमा दक्षिण कोरियामा बन्दी जीवन बिताइरहेकामध्येबाट १५, बिरामी तथा गर्भवती ३६ जनासहित कोरियामा रोजगारी वा अन्य सिलसिलामा रही प्रवेशाज्ञावधि सकिएर नेपाल फर्कन नसकेकाहरू रहेको गैरआवासीय नेपाली सङ्घ कोरियाका महासचिव विमल सुवेदीले बताए। यात्रुले टिकटवापत झण्डै रु ८५ हजार तिरेका छन्। यसका साथै नेपाल पुगेर अनिवार्य बस्नुपर्ने १४ दिनको क्वारेन्टिन र क्वारेन्टिन अवधि सकिएपछि घर पुग्नुपर्ने सम्पूर्ण खर्च स्वयंले बेहोर्नुपर्ने बताइएको छ। नेपाल उड्ने यात्रुले उड्नुअघि पिसिआर जाँच गराएको र सबैको रिपोर्ट नेगेटिभ छ। पोजिटिभ आएमा उडान अनुमति नहुने बताइएको छ। स्वदेश फर्किन चाहने अन्य यात्रुका हकमा भने अर्को चार्टर्ड विमान कहिले उड्ने वा नउड्ने भन्नेबारे बताइएको छैन। यसअघि पटकपटक नेपाल एयरलाइन्सको चार्टर्ड विमान काठमाडौंदेखि कोरिया र कोरियाबाट पुनः काठमाडौं उडाउने भनिए पनि कोरिया सरकारको विभिन्न नियम पूरा गर्न नसक्दा उक्त उडान अझै अनिश्चित छ। यससँगै नेपालमा अड्केका नेपाली मजदूर कहिले कोरिया फर्कने भन्ने पनि अन्योल नै छ।"
"गण्डकी प्रदेशमा एकैदिन ५६ जनामा कोरोना संक्रमण, संक्रमितको संख्या ३८० पुग्यो",पोखरा : गण्डकी प्रदेशमा थप ५६ जनामा कोरोना भाइरस संक्रमण देखिएको छ। यो अहिलेसम्मकै उच्च संख्या हो। स्वास्थ्य निर्देशक विनोदविन्दु शर्माले जारी गरेको विज्ञप्तिअनुसार नयाँ कोरोना संक्रमितसहित संक्रमितको संख्या ३ सय ८० पुगेको छ । शुक्रबार पर्वतका ५ जना स्वास्थ्यकर्मीमा समेत कोरोना संक्रमण देखिएको स्वास्थ्य निर्देशक शर्माले जानकारी दिइन्। कोरोना संक्रमित नभेटिएको अहिलेसम्म मुस्ताङ जिल्लामात्रै रहेको छ।
वर्षाले घर भत्किँदा ६ जना घाइते,"बेंसीसहर : लमजुङको बेंसीसहर नगरपालिका११, चितिमा घर भत्किँदा ६ जना घाइते भएका छन् । घाइतेमध्ये २ जना गम्भीर छन् । दुई दिनदेखि परेको वर्षातका कारण घर भत्किँदा २ परिवारका ६ जना घाइते भएका हुन् । घरधनी ७० वर्षीय जुद्धबहादुर थापा, उनकी पत्नी किरण थापा साथै सोही घरमै डेरा गरी बस्ने ५३ वर्षीय लुकबहादुर गुरुङ, ४० वर्षीया सुशिला गुरुङ, १९ वर्षीय अमृत गुरुङ र १२ वर्षीया सरस्वती गुरुङ घाइते भएको प्रहरी नायव उपरीक्षक (डीएसपी) गंगाबहादुर थापाले बताए । बिहीबार साँझ घर भत्किँदा घाइते भएकालाई स्थानीय र प्रहरीले राती ११ बजेतिर उद्धार गरी लमजुङ जिल्ला सामुदायिक अस्पताल ल्याएका थिए । गम्भीर घाइते जुद्धबहादुरको पोखरास्थित मणिपाल शिक्षण अस्पतालमा र अन्य घाइतेको लमजुङ जिल्ला सामुदायिक अस्पतालमा उपचार भइरहेको छ । भारी वर्षाका कारण सडकका विभिन्न स्थानमा बाढीपहिरो जाँदा उद्धारमा कठिनाइ भएको थियो । घटनास्थल सदरमुकाम बेंसीसहरबाट १ घण्टाको दूरीमा रहेपनि सडक अवरुद्ध भएका कारण घाइतेलाई अस्पताल ल्याउन ४ घण्टा लागेको बेंसीसहर नगरपालिका११ का अध्यक्ष अच्युतबाबु बगालेले बताए ।"
रूकुम घटनामा डाक्टरलाई आपत्,"जाजरकोट : जिल्ला अस्पताल जाजरकोटका मेडिकल अधिकृत डाक्टर भूपेन्द्रप्रकाश मल्ल, अमिन शाह र औसरसिंह राठौरको घर खलंगामै पर्छ। तर, तीनै जना डाक्टर चार दिनदेखि घर जान सकिरहेका छैनन्। उनीहरू जिल्लाबाहिरका डाक्टरसँगै अस्पतालभित्रै बसिरहेका छन्। विगतमा घरबाटै काममा आउजाउ गर्ने उनीहरू यति खेर रूकुम घटनाको पोस्टमार्टम रिपोर्टका कारण सुरक्षा घेरामा बस्नुपरेको हो। रूकुम पश्चिमको सोतीमा जेठ १० गते ज्यान गुमाएका ६ जनाको पोस्टमार्टम रिपोर्टमा डाक्टरले जालझेल गरेको पीडित पक्षको आरोप छ। शवको प्रकृति र प्रहरीको मुचुल्काभन्दा नियोजित तरिकाले फरक रिपोर्ट तयार गरेको भन्दै पीडित पक्ष डाक्टरविरुद्ध आन्दोलित छन्। पोस्टमार्टम रिपोर्टको विरोधमा उत्रिएकामाथि प्रहरीले हवाई फायर र लाठी प्रहार गर्दा पाँच जना घाइते थिए। प्रदर्शनकारीले अस्पतालका सिसा फुटाइदिएका छन्। अस्पताल तोडफोडबाट एक्सरे मेसिन बिग्रिएको छ। डाक्टरमाथि जुनसुकै बेला आक्रमण हुन सक्ने भन्दै स्थानीय प्रशासनले अस्पतालको आवास नछोड्न निर्देशन दिएको छ। अस्पतालमा उनीहरूको सुरक्षाका लागि सशस्त्र प्रहरी र प्रहरी खटिएका छन्। पोस्टमार्टम रिपोर्टप्रति आशंका गर्दै पीडित पक्ष विरोधमा उत्रिएपछि डाक्टरहरू अस्पतालभित्रै सुरक्षा घेरामा। डाक्टरले पोस्टमार्टम रिपोर्टमा मृत्युको कारण पानीमा डुबेर मरेको उल्लेख गरेपछि स्थानीय आक्रोशित बनेका हुन्। फोक्सोमा बालुवा छ, पेटमा पानी छैन भनिएको छ। तर, मृत्युको कारणमा पानीमा डुबेर मरेको उल्लेख छ। यो कसरी हुनसक्छ, संघर्ष समितिका सह संयोजक छवि पन्तले भने, पानीमा डुबेर मरेको शवमा पानी किन छैन ? उनका अनुसार एक जनाको शवको गर्धन पूरै घुम्छ तर रिपोर्टमा हड्डी भाँचिएको छैन भनिएको छ। हड्डी नभाँचिएर गर्धन कसरी घुम्छ ? , उनले भने, यसकारण रिपोर्ट पूरै शंकास्पद छ। यो रिपोर्ट कसैको दबाब र प्रभावमा तयार पारिएको हो। पोस्टमार्टम रिपोर्टमा डाक्टरद्वय महेश सिलवाल, सुनील पुनसहित अमिन शाह, रोहित दाहाल र औसरसिंह राठौरले संयुक्त रूपमा हस्ताक्षर गरेका छन्। स्वास्थ्य सेवा कार्यालय प्रमुख रहेका डा पुन रुकुम निवासी भएकाले उनको षड्यन्त्रमा रिपोर्ट उल्टो बनाइएको पीडित पक्षको आरोप छ। डा मल्लका नातेदार पीडक पक्ष भएकाले उनले आफू नदेखिएर पोस्टमार्टम रिपोर्ट कमजोर बनाउन खोजेको मृतक नवराज विकका बुवा मुनलाल विकको आरोप छ। अधिवक्ता तथा डा मल्लका बुवा भक्तबहादुर मल्ल पीडकको पक्षमा वकालत गर्न रुकुम पुगेका छन्। डा मल्ल भने पोस्टमार्टम कार्यमा संलग्न नभएको अस्पतालले जनाएको छ। अस्पतालका डा पुनले पीडित पक्षले लगाएको आरोप गलत भएको दाबी गरे। हाम्रो रिपोर्टमा कज अफ डेथमा ड्रोइङ भन्ने छ। ड्रोइङ भन्नेबित्तिकै डुबेको भन्ने मात्रै अर्थ लाग्दैन। डुबाइएको भन्ने पनि हुन्छ, उनले भने, हामीले जे देख्यौं, त्यही लेख्यौं। हामीलाई न कसैको दबाब न त कसैको प्रभाव छ। अर्का डा अमिन शाहले अनायासै विवाद गर्दा आफूहरू असुक्षित भएको बताए। आन्दोलनको नेतृत्व स्थानीय संघर्ष समितिले गरेको छ। प्रशासनले आन्दोलन फिर्ता लिन आग्रह गरे पनि समितिले झन् कडा बनाउँदै पोस्टमार्टम रिपोर्ट तयार गर्ने पाँच जना डाक्टरविरुद्ध मुद्दा हाल्ने तयारी थालेको छ।"
लडेर दुईजनाको मृत्यु,सन्धिखर्क : अर्घाखाँचीमा भीरबाट लडेर २ जनाको मृत्यु भएको छ । सन्धिखर्क नगरपालिका र मालारानी गाउँपालिकामा भएका छुट्टाछुट्टै घटनामा भीरबाट लडेर २ जनाको मृत्यु भएको हो । मालारानी गाउँपालिका ५ आरुखोला निवासी ४९ वर्षीय मनबहादुर खत्रीको घर नजिकै आरुखोलामा बाटोदेखि अन्दाजी ५० मिटर तल खस्न गई घाइते भएका उनको उपचारको लागि जिल्ला अस्पताल सन्धिखर्क ल्याउने क्रममा बाटोमै मृत्यु भएको हो । खेतमा रोपाइँ गरी फर्कने क्रममा उनको मृत्यु भएको हो । यस्तै सन्धिखर्क नगरपालिका वडा नम्बर २ भलायडाँडा निवासी ५५ वर्षीय बसन्त कुमालको सन्धिखर्कको पाणिनी क्याम्पस भवन निर्माणको काम गर्ने क्रममा लडेर घाइते भएका थिए। उपचारका लागि बुटवल लैजाने क्रममा बाटोमै मृत्यु भएको जिल्ला प्रहरी कार्यालय अर्घाखाँचीका प्रहरी निरीक्षक प्रकाश खत्रीले बताए ।

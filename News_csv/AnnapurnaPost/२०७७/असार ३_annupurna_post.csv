शीर्षक,विवरण
विकल्पहीन पढाइको सार्थकता,"सत्तारी लाखभन्दा बढी विद्यार्थी अध्ययन गर्ने विद्यालय बन्द भएको तीन महिना बितिसकेको छ। लकडाउन क्रमशः खुकुलो हुँदै गए पनि विद्यालय कहिलेदेखि खुलाउने भन्ने अन्योलका कारण शैक्षिकसत्र नै धराशायी हुने त्रास बढेको छ। लामो समयसम्म अन्योलमा रहेको शिक्षा, विज्ञान तथा प्रविधि मन्त्रालयले ढिलै भए पनि वैकल्पिक माध्यमबाट पढाउन सुरु गरेको छ। यसमा कक्षा १ देखि दशसम्मका विद्यार्थी समेटिनेछन्। प्रधानमन्त्री केपी ओलीले शुभकामना सन्देशसहित सोमबारबाट यसको शुभारम्भ गरेका छन्। यो कार्यक्रममार्फत दैनिक विद्यालय गएर पढेको भन्दा फरक शैलीबाट विद्यार्थीलाई सिकाउन खोजिएको छ। कार्यक्रम असार महिनासम्म मात्र सञ्चालन गर्ने योजना मन्त्रालयको छ। निजी स्कुल सञ्चालकले लकडाउन सुरु हुनेवित्तिकै आफ्ना विद्यार्थीलाई फोन, सन्देश तथा सम्भव भएसम्म प्रत्यक्ष भेटेर पनि उनीहरूको अवस्थाबारे जानकारी लिएका छन्। सोही आधारमा विद्यार्थीलाई अनलाइन माध्यमबाट कक्षा सञ्चालन गरिरहेका छन्। निजीमा पढ्ने विद्यार्थीको भन्दा फरक पारिवारिक पृष्ठभूमि भएका कारण सामुदायिक विद्यालयले आफ्ना विद्यार्थीलाई त्यसरी सम्पर्क गर्न सकेनन्। तर पनि अहिलेको परिस्थितिमा विद्यार्थी सिकाइका लागि उपयुक्त विकल्प मान्दै विभिन्न चार वैकल्पिक माध्यम प्रयोग गरेर पढाउने योजना ल्याइएको छ। शिक्षा तथा मानव स्रोत विकास केन्द्रले असार १५ गतेसम्मको तालिका बनाएको छ। रेडियो, टीभी, अनलाइन र वैकल्पिक तरिकाबाट पढाउनकै लागि तयार पारिएको शैक्षिक सामग्रीलाई यसमा लिइएको छ। वैकल्पिक माध्यमबाट पढाइ सञ्चालन गर्न सरकारले २५ करोड रुपैयाँ छुट्याएको छ। एक स्थानीय तहलाई न्यूनतम तीन लाखदेखि पाँच लाख रुपैयाँसम्म दिइनेछ। सोमबारबाट कार्यान्वयनमा आएको भनिए पनि यो रकम अझै स्थानीय तहसम्म पुगेको छैन। तहमा पुगेपछि मात्रै उनीहरूले कुन विद्यालयलाई कति पैसा दिने भन्ने निर्णय गर्नुपर्छ। स्थानीय तहको निर्णयपछि विद्यालयसम्म पुग्न थप समय लाग्नेछ। अहिलेसम्म पैसा सम्बन्धित ठाउँमा नपुगेका कारण यसको प्रभावकारी कार्यान्वयनमा समस्या उब्जिएका छन्। २५ करोड रुपैयाँ भनिए पनि ७ सय ५३ वटा स्थानीय तहमा पुग्दा यो रकमले पर्याप्त शैक्षिक सामग्री छाप्न कठिन हुने देखिएको छ। वैकल्पिक माध्यमबाट पढाइ गरिने भए पनि यी चारैवटा माध्यमको पहुँचबाहिर रहेका विद्यार्थीलाई के गर्ने भन्ने स्पष्ट छैन। तत्कालका लागि चारवटा उपाय अपनाइए पनि कुन विकल्पमा कति विद्यार्थी सहभागी हुन्छन् भन्ने अनुमानसमेत मन्त्रालय तथा केन्द्रले गर्न सकेको छैन। अर्को कुरा, सरकारले कोरोना त्रासका कारण तत्काल विद्यार्थीको भर्ना तथा पढाइसम्बन्धी कुनै पनि गतिविधि नगर्न यसअघि गरेको निर्णय फुकुवा गरेको छैन। जसका कारण कक्षा १ मा नयाँ विद्यार्थी भर्ना भएका छैनन्। गत वर्ष एक कक्षा पढेका विद्यार्थी दुईमा पुगे होलान्। पछि भर्ना गर्ने शर्तमा यी विद्यार्थीले कक्षा दुईको सामग्री पढ्लान् वा हेर्लान् तर कक्षा १ का विद्यार्थीका लागि तयार गरिएको शैक्षिक सामग्री र पढाइ कसले सुन्छन् भन्ने विषयमा मन्त्रालयका अधिकारीसँग समेत चित्तबुझदो जवाफ छैन। यो सिकाइ प्रक्रियामा फरक जिल्ला वा विद्यालयका विद्यार्थी भए पनि आफू तत्काल रहेको स्थानको विद्यालयबाट शैक्षिक सामग्री लिएर पढ्ने वा जुन विकल्पमा उसको पहुँच छ त्यसैमा सहभागी हुन पाउने भनिएको छ। तैपनि पर्याप्त सूचना अभावमा विद्यार्थी घरमा खेलेर बसिरहेका छन्। उनीहरू सिकाइ प्रक्रियामा सहभागी हुन सकेका छैनन्। लकडाउनका कारण आफूले पढाइरहेको विद्यालयभन्दा फरक जिल्ला वा घरमा गएर बसिरहेका शिक्षकको परिचालन पनि चुनौतीपूर्ण छ। वैकल्पिक सिकाइसम्बन्धी निर्देशिकामा आफूले पढाइरहेको स्कुलभन्दा टाढा रहेका शिक्षकले आफू बसेको स्थानीय तहमा सम्पर्क गरेर सोही स्थानमा खटिनुपर्ने उल्लेख छ। यो व्यवस्था कार्यान्वयनमा भने आउन सकेको छैन। न शिक्षकले निर्देशिकाअनुसार सम्पर्क गरेका छन् न त सम्बन्धित स्थानीय तहले नै सोधखोज गरेका छन्। लकडाउनबाट सिर्जित समस्या केही हदसम्म भने पनि पार लगाउन मन्त्रालयले यस्तो प्रबन्ध गर्नु सकारात्मक मान्नुपर्छ। पहिलो प्रयास भएका कारण यसमा केही समस्या आउनु अस्वाभाविक होइन। सिकाइ प्रक्रिया सुरु भएसँगै उत्पन्न समस्यालाई लिपिवद्ध गरेर सुधार गर्दै जान सकेमा मात्र यो कार्यक्रमले सार्थकता पाउनेछ। नत्र हतारमा छुट्याइएको २५ करोड रुपैयाँलाई असारे बजेटकै अर्को रूप भन्दै शिक्षाका जानकारबाट आइरहेको आरोपबाट मुक्त हुन शिक्षा मन्त्रालयले ठूलो चुनौती खेप्नु पर्नेछ।"
एमसीसी संसदबाटै टुंग्याऔं,"काठमाडौं : सत्तारुढ नेकपाभित्र विवादमा परेपछि अमेरिकी मिलेनियम च्यालेन्ज कर्पोरेसन (एमसीसी)सँगको कम्प्याक्ट सम्झौताको भविष्य अन्योलमा छ। विज्ञ सरोकारवालाले यो सम्झौतालाई कुनै एउटा पार्टीको निर्णयका आधारमा लिनेनलिने निर्णयमा पुग्नुभन्दा पनि संसद्भित्रै बृहत् बहस गरेर टुंग्याउनुपर्ने धारणा राखेका छन्। बरु आवश्यक परे सरकारले समय थप्न लगाउनुपर्ने उनीहरूले सुझाएका छन्। अन्नपूर्ण मिडिया नेटवर्कअन्तर्गतको एपीवान एचडी टेलिभिजनले मंगलबार आयोजना गरेको एमसीसी सम्झौता ः सन्देह, संवाद र समाधान विषयक बृहत् बहस कार्यक्रममा सरोकारवाला विज्ञले सम्झौताका केही बुँदामा थप व्याख्या आवश्यक पर्न सक्ने र त्यसलाई संसद्मै छलफल गराउनुपर्ने उल्लेख गरेका हुन्। ऊर्जा पूर्वाधार तथा सडक स्तरोन्नतिका लागि अमेरिकाले ५० करोड डलर अर्थात् करिब ५७ अर्ब रुपैयाँ र नेपालको १३ करोड डलर अर्थात् १५ अर्ब ९६ करोड रुपैयाँ राखेर ५ वर्षभित्र निर्माण सम्पन्न गर्ने गरी २०७४ भदौ २९ गते एमसीसी परियोजनामा दुई देशबीच सम्झौता भएको थियो। तर, सत्तारुढ दलभित्रको विवादका कारण सम्झौता एक वर्षदेखि सदनमै विचाराधीन छ। एमसीसीले सम्झौता यही असार १६ भित्र अनुमोदन गरिसक्न सरकारलाई झक्झकाइरहेको छ। बहस कार्यक्रममा वरिष्ठ अधिवक्ता डा युवराज संग्रौलाले सम्झौताका कतिपय बुँदाका भाषामा प्रश्न उठेकाले त्यसलाई स्पष्ट पार्नुपर्ने बताए। अमेरिकासँग सम्झौता गर्न हुँदैन भनेको छैन। हामीले उठाइरहेको विषय भनेको यसको बुँदाबुदामा जाऔं, उनले भने, प्रश्न उठेपछि यसलाई स्पष्ट पारेर जाने काम सरकारको हो। पूर्वाधार विज्ञ डा सूर्यराज आचार्यले भने संसद्मा लैजानै नपर्ने विषयलाई संसद्मा लैजानु भनेको कानुनसरह बनाउन लगिएको भन्दै संसद्मा अनुमोदनका लागि लैजाने विषयलाई अनावश्यक रुपमा घुमाउन खोजिएको बताए। अमेरिकी सिनेटबाट पास भएकाले नेपालको पनि संसद्बाट पास गर्नुपर्छ भनियो, त्यो गलत हो। संसद्मा गएपछि सहभागिता हुन्छ भनियो, त्यो पनि झुट हो। यो संसद् किन जान आँटेको भने कानुनी मान्यताका लागि। मेरो दुईवटा मात्र प्रश्न हुन्। यो पूर्वाधारको प्रोजेक्ट संसद् किन जानुपर्ने ? र, सन्धि किन हुनुपर्ने पहिलो चोटि ? दोस्रो धारा २६ को यी अनन्तकालीन हुने भनिएको छ, यसमा प्रस्टता चाहिन्छ, डा आचार्यले भने। एमसीए नेपालका पूर्वसंयोजक कृष्ण ज्ञवालीले भने सम्झौतामा थप व्याख्या र छलफल आवश्यक भए सरकारले एमसीसीसँग समय लिन सक्ने बताए। समय लिन नसक्ने हो भने सम्झौता किन लागू गर्ने भन्ने उनले प्रश्न उठाए। पहिलो, यो सहायता नलिने भन्ने भए पनि पार्टीले भनेर हुँदैन, संसदले भन्नुपर्छ, उनले भने, दोस्रो, सहायता लिने, थप प्रस्टीकरण माग्ने। थप प्रस्टीकरण आइसकेपछि संयुक्त रुपमा स्पष्ट हुने। तर, व्यावहारिक रुपमा संशोधन भने सम्भव छैन। त्यसको पछि लाग्नु भनेको समय खेर फाल्नु मात्र हो। नेपाल विद्युत् प्राधिकरणका नायब कार्यकारी निर्देशक तथा प्रसारण विज्ञ हितेन्द्र शाक्यले नेपालमा १२ देखि १४ घण्टा लोडसेडिड भइरहेको समयमा एमसीसीको लगानी ऊर्जा क्षेत्रमा गरौं भनेर प्राथमिकता निर्धारण गरिएको बताए। उनले घना बस्ती र जंगलको रुख कटानीलाई जोगाउन, विद्युत उपभोग गर्नेहरुको नजिक प्रसारण लाइन पुयाउन र सहरमा पनि लैजान प्राविधिक हिसाबले उत्कृष्ट लागेकाले अहिलेको परियोजना छनोटमा परेको बताए। उनले प्राविधिक विषयमा उत्कृष्ट अहिलेकै परियोजना रहेको धारणा व्यक्त गरे। यसमा कसैलाई प्रश्न उठाउनपरे यसबाहेक अन्य उपयुक्त कुन थियो भनी प्रमाणित गर्न उनले चुनौती दिए। राष्ट्रिय प्रसारण ग्रिड कम्पनीका प्रमुख कार्यकारी अधिकृत डा नेत्रप्रसाद ज्ञवालीले परियोजना व्यवस्थापन गर्ने र मुलुकमा भइरहेको प्रसारण लाइन माग एवम् आपूर्तिको दृष्टिकोणबाट हेर्दा यो परियोजना एकदमै महत्वपूर्ण रहेको बताए। बुटवलरातामाटेलप्सिफेदी र रातामाटेहेटांैडा खण्डमा मस्र्याङदी करिडोर, बूढीगण्डकी करिडोर, नेपालचीनको क्रसबोर्डर लाइन र काठमाडौं उपत्यकामा अपुग पावर सप्लाई गर्ने पस्थितिलाई मध्यनजर गर्दा उक्त रुट उपयुक्त रहेको ज्ञवालीले बताए। अन्तर्राष्ट्रिय कानुनका ज्ञाता सेमन्त दाहालले एमसीसीलाई एकांकी ढंगले कसैले पनि बुझ्न नहुने धारणा राखे। उनले यसलाई संसदमा पेस गर्नै पर्ने र केही प्रश्न उठे अर्थमन्त्रीले प्रस्टीकरण दिएर जानुपर्ने बताए।"
"जेठमा सम्झौता, असारमा विकास","धनगढी : कैलाली बर्दगोरिया गाउँपालिका६ बास्कोटीस्थित शिवमन्दिर सामुदायिक भवनको टस निर्माण गर्न प्रदेश सांसद विकास कोष (प्रदेश पूर्वाधार विकास कार्यक्रम) को १४ लाख रुपैयाँ छुट्ट्याइएको छ। प्रदेश सांसद नन्दबहादुर साउदको ३ करोडको कोषबाट त्यो रकम राखिएको हो। प्रदेश पर्यटन विकास कार्यक्रम कार्यान्वयन इकाइ धनगढीले त्यो रकम खर्च गर्न कोरोना संकटबीच २३ जेठमा उपभोक्ता समिति अध्यक्ष रवीन्द्र चौधरीसँग सम्झौता गरेको छ। चालू आर्थिक वर्ष सकिन लाग्दा कोषको बजेट सिध्याउन गरिएको हतारको यो एउटा दृष्टान्त हो। जेठ अन्तिम साता सम्झौता गरी असारमा विकास गर्ने पुरानो रोग कोरोना कहरमा पनि दोहोरिएको छ। प्रदेश सांसद पूर्णा जोशी भन्छिन्, लकडाउनमा विकासको काम हुँदैन भन्ने सबैलाई थाहा छ। तर, यही बेला सम्झौता गरी बजेट निकासा गरिएको छ। जोशी प्रदेशसभाको अर्थ विकास तथा प्राकृतिक स्रोत समितिकी सदस्य पनि हुन्। प्रदेश मन्त्रीहरूलाई समितिले बोलाएर असारे विकास रोक्न निर्देशनसमेत दिएको उनी सुनाउँछिन्। तर, त्यसको अवज्ञा भएको छ। सम्झौतापछि उपभोक्ता समिति अध्यक्ष चौधरी २१ दिनभित्र १४ लाख रुपैयाँबराबरको काम गराउन हतारमा छन्। भन्छन्, सिमेन्ट पाउन थालिएको छ। अब २१ दिनमा काम सकिन्छ। त्यसमा हामीलाई कुनै चिन्ता छैन। त्यसो त कञ्चनपुरको लालझाडी गाउँपालिकामा रहेको इटाहा बाबा मन्दिर निर्माणका नाममा प्रदेश सांसद तारा लामा तामाङले १० लाख विनियोजन गरेका छन्। त्यो बजेटबाट मन्दिर निर्माण गर्न लकडाउनकै बीच २६ जेठमा उपभोक्ता समितिसँग सम्झौता गरिएको छ। असार १५ गतेभित्र मन्दिर बनाइसक्ने सम्झौता भएको छ, समितिका सचिव रामप्रवेश राना भन्छन्, सायद सकिन्छ होला। मन्दिर निर्माण सम्झौता भए पनि २८ जेठसम्म जगसमेत खनिएको छैन। तर, १५ असारसम्ममा १० लाखको काम सक्ने दाबी सचिव रानाको छ। सुदूरपश्चिम प्रदेशमा ३२ वटा प्रत्यक्ष निर्वाचन क्षेत्र छन्। हरेक प्रदेशसभा सदस्यलाई पूर्वाधार विकास कार्यक्रम (सांसद विकास कोष) अन्तर्गत ३३ करोड गरी ९६ करोड छट्ट्याइएकोे थियो। यो जेठमा मात्रै ४० करोडभन्दा बढीका योजना सम्झौता भएका छन्। सांसदहरूले जेठमा विषयगत कार्यालयलाई दबाब दिएर सम्झौता गराएका कारण असारभरिमा काम सक्ने चटारोमा उपभोक्ता समितिहरू छन्। कानुनको धज्जी सुदूरपश्चिम प्रदेश मन्त्रिपरिषद्ले बनाएको प्रदेश पूर्वाधार विकास कार्यक्रम (सञ्चालन कार्यविधि) नियमावली २०७६ को दफा ७ (६) मा प्रदेशसभा सदस्यहरूले मंसिर मसान्तसम्म योजना छनोट गरिसक्ने र माघ मसान्तसम्म सबै योजना सम्झौता गरिसक्नुपर्ने उल्लेख छ। तर, कुनै योजनामा विवाद भए मुख्यमन्त्री तथा मन्त्रिपरिषद् कार्यालयको स्वीकृति लिएर एकपटकका निम्ति फागुन १५ सम्म सम्झौता गर्न सकिने व्यवस्था नियमावलीमा छ। तर, १५ फागुनपछि कोषका कुनै पनि योजना सम्झौता गर्न नपाइने व्यवस्था नियमावलीमा छ। यसविपरीत जेठ अन्तिम साता धमाधम सम्झौता गरी बजेट सकिँदै छ। कतिसम्म भने प्रदेश सांसदले प्रदेशका विषयगत कार्यालयहरूलाई दबाब दिएर जेठ अन्तिम साता योजना सम्झौता गराएका छन्। पर्यटन विकास कार्यक्रम कार्यान्वयन इकाइले मात्रै एक महिनामा झन्डै साढे ७ करोड रुपैयाँका ९४ योजना कार्यान्वयन गर्नुपर्नेछ। इकाइ प्रमुख किशोर अर्याल भन्छन्, हामीलाई माननीयहरूको एकदमै दबाब छ। आर्थिक वर्षको अन्तिममा त्यो पनि कोरोना महासंकटबीच सबै सम्झौता कार्यान्वयन गर्न सकिँदैन। प्रदेश सांसदको दबाबका कारण प्राविधिकले सुदूरपश्चिमका नौवटै जिल्लामा योजनाको लागत अनुमान दिएका छन्। इकाइअन्तर्गतका सबै योजना मन्दिर र मन्दिरको पर्खाल निर्माण अनि सडक ग्राभेलसँग सम्बन्धित छन्। डँडेलधुराको गन्याधुरा गाउँपालिका१ को नीरपाल मन्दिर, जर्मना मणिलेक मन्दिर, दलित मसानी मन्दिर, भूमदेउली मन्दिर गरी चारवटै मन्दिर समेटिएको एउटै योजना बनाएर १३ लाख विनियोजन गरिएको छ। योजना कार्यान्वयन गर्न जेठ अन्तिम साता उपभोक्ता समितिसँग सम्झौता गरिएको छ। त्यो योजना डँडेलधुरा ख निर्वाचन क्षेत्रका सांसद कर्णबहादुर मल्लको हो। उनले कोषका ३ करोडमध्ये १ करोड ५५ लाखभन्दा बढी मन्दिर, मन्दिरका पर्खाल र चौतारो निर्माणमा विनियोजन गरेका छन्। त्यस्तै, डँडेलधुराकै नीलपाल, सौपाल र भूमिराजका तीन मन्दिर समेटिएको एउटै योजनामा १० लाख विनियोजन गरिएको छ। तीनचार मन्दिरका नाममा योजना बनाएर अनुत्पादक क्षेत्रमा बजेट सक्ने मेसोबाहेक यो केही होइन, नागरिक समाज धनगढीका सदस्य प्रमोद पाठक भन्छन्, अब १० लाखमा तीन मन्दिर, १३ लाखमा चार मन्दिर ? असारभरिमा कसरी बन्लान् सात मन्दिर ? यो योजना पनि प्रदेशसभा सांसद मल्लकै हो। नयाँ छिद्रको भर प्रदेशको आर्थिक मामिला तथा योजना मन्त्रालयले नियमावलीभन्दा भिन्न व्यवस्था राखेर सुदूरपश्चिम उपभोक्ता गठन, परिचालन तथा व्यवस्थापनसम्बन्धी कार्यविधि बनायो। त्यो कार्यविधिको दफा ७ मा उपभोक्ता समितिबाट गर्नुपर्ने कार्यहरूको सम्झौता चैतभित्र गरिसक्नुपर्ने र चैतसम्म नभएका योजनाको एक तह माथिल्लो निकायबाट स्वीकृति लिएर गर्न सकिने व्यवस्था राखियो। नियमावलीको यही छिद्र प्रदेश सांसदले उपयोग गरेका छन्। सरकारको नियमावली प्रदेश मन्त्रिपरिषद्ले बनाएको हो। कार्यविधि प्रदेशको एउटा मन्त्रालयले जारी गरेको हुन्छ। त्यसैले सांसद विकास कोष लगायत प्रदेश सरकारका योजना कार्यान्वयन प्रदेश सरकारको नियमावलीअनुसार हुनुपर्ने हो, बैतडी उद्योग वाणिज्य संघका अध्यक्ष नरबहादुर चन्द भन्छन्, तर प्रदेश सरकारको नियमावलीको धज्जी उडाएर मन्त्रालयको कार्यविधिबाट काम गरिँदै छ। आर्थिक वर्षमा १२ महिना हुन्छन्। तर जेठमा मात्रै किन सम्झौता गरिन्छ ? जवाफ प्रस्ट छ ः भ्रष्टाचार गर्न। नियमावलीसँग बाझिएकाले कार्यविधि स्वतः बदर हुने कानुन व्यवसायीको जिकिर छ। प्रदेश सरकारका न्यायाधिवक्ता कुलानन्द उपाध्याय सरकार र मन्त्रालयको कानुन बाझिए मन्त्रालयको कार्यविधि खारेज हुने बताउँछन्। उनी भन्छन्, यसप्रति कसैको ध्यान गएको छैन। प्रदेश पूर्वाधार कार्यक्रम हेर्ने निकाय मुख्यमन्त्री तथा मन्त्रिपरिषद् कार्यालय हो। यो कार्यालयले नियमावलीअनुसार योजना सम्झौता भएनभएको निगरानी गर्नुपर्ने हो। तर, मुख्यमन्त्री कार्यालय यसप्रति बेखबर देखिन्छ। कार्यालयका कानुन सचिव किशोरकुमार चौधरी भन्छन्, तपाईंले भनेपछि मैले थाहा पाएँ, यसबारेमा म अब छलफल गर्छु। प्रदेश पूर्वाधार कार्यक्रम नियमावलीअनुसार हुनुपर्ने उनको भनाइ छ। सुदूरपश्चिममा सांसद विकास कोषका अरू धेरै योजना पनि नियमावली विपरीत जेठमा सम्झौता गरिएका छन्। कतिसम्म भने पूर्वाधार विकास कार्यक्रमका कतिपय योजना स्थानीय तहलाई हस्तान्तरण गरेर पनि सम्झौता गरिएका छन्। उक्त मन्त्रालयले चालू आर्थिक वर्षमा कार्यान्वयन गर्नुपर्ने ११ सय योजना छन्। तीमध्ये ३ सयभन्दा बढी योजना जेठमा सम्झौता गरी असारभरिमा सिध्याउने हतारोमा छन्। कैलाली निर्वाचन क्षेत्र नम्बर ५ ख का प्रदेशसभा सदस्य डिल्लीराज पन्तका १ करोडका ८ वटा योजना धनगढी उपमहानगरपालिकालाई हस्तान्तरण गरी सम्झौता भएका छन्। यसमध्ये एउटा धनगढी१३ मा रहेको झलारी नालाबाट नवदुर्गा टोल जाने बाटोमा पर्खाल बनाउन १५ लाख छुट्ट्याइएको छ। त्यस्तै, त्यहीँका शिव केसीदेखि डबल चौधरीको घरसम्मको बाटो ग्राभेल गर्न १० लाख विनियोजन गरिएको छ। सांसद पन्तले वडा नम्बर १३ कै होमा दुलालको घरबाट राम खतिवडाको घरसम्मको सडक र मोहनपुरको खाद्य संस्थानपूर्वको सडकका लागि २५ लाख विनियोजन गरेका छन्। सडक ग्राभेलका निम्ति विनियोजित रकम कोरोना महामारीबीच खर्च हुन सक्दैन। सांसद पन्तका यी आठवटै योजना जेठमा सम्झौता गरी असारभरिमा सक्ने टुंगो गरिएको उपमहानगरपालिकाका इन्जिनियर द्विजराज भट्ट बताउँछन्। प्रदेश सांसद नेपालु चौधरीका दुईवटा योजना पनि धनगढी१७ को डुमलिया गाउँमा हालिएको छ। त्यहाँ सडकको ग्राभेल गर्न २० लाख र वडा नम्बर १४ को घागलटोल सडक ग्राभेल गर्न १० लाख हालिएको छ। त्यसको सम्झौता पनि जेठमै भएको हो। यी योजना एक महिनामा कसरी कार्यान्वयन हुन्छ, सम्झौता गर्नेहरूलाई पनि थाहा छैन। प्रदेशको भौतिक पूर्वाधार विकास मन्त्रालय मातहतको जलस्रोत तथा सिँचाइ विकास डिभिजन कार्यालय कैलालीले ११ जेठयता मात्रै सवा करोडका ११ वटा योजना सम्झौता गरेको छ। ती योजना असारसम्ममा सक्नु पर्नेछ। साढे ५ लाखदेखि साढे २१ लाख रुपैयाँसम्मका योजना सम्झौताअनुसार एक महिनाभित्र कसरी कार्यान्वयन गर्न सकिएला ? डिभिजन कार्यालयका सूचना अधिकारी जयराज भण्डारी भन्छन्, कोरोनाका कारण समयमा सम्झौता हुन पाएन, माथिल्लो निकायले यतिखेर सम्झौता गरी कार्यान्वयन गर्नु भनेपछि हामीले मान्नै पर्यो। आर्थिक वर्षको अन्त्यमा सम्झौता गरेर नाम मात्रको कागजी विकास गरी पैसा सक्ने रोगले देशको विकास प्रणाली आक्रान्त छ। एउटा दृष्टान्त हेरौंः जलस्रोत तथा सिँचाइ विकास डिभिजन कार्यालय, भौतिक पूर्वाधार विकास मन्त्रालय मातहतको निकाय हो। त्यसले ११ जेठमा धनगढी१९ मा रहेको सुन्दरशक्ति सामुदायिक वनको मोहना नदीमा तटबन्धको सम्झौता गर्यो। उक्त योजनामा २१ लाख बजेट विनियोजन गरिएको छ। सम्झौता भएको दुई सातामै तटबन्ध निर्माणको काम ७० प्रतिशत सकिएको दाबी गरिएको छ। १४ दिन काम गरेर २५ जेठसम्ममा ७० प्रतिशत काम पूरा भएको सूचना अधिकारी भण्डारी दाबी गर्छन्। उनी भन्छन्, हाम्रा प्राविधिकहरूले गरेको अनुगमनमा ७० प्रतिशत प्रगति देखियो। स्थानीयहरू यस्तो दाबीमा विश्वास गर्दैनन्। कैलाली उद्योग वाणिज्य संघका पूर्वअध्यक्ष दिनेशराज भण्डारी भन्छन्, सम्झौता भएको १४ दिनमा साढे २१ लाख रुपैयाँको आयोजनाको ७० प्रतिशत अथवा रु१५ लाखभन्दा बढीको काम हुने हो भने ठूला विकास योजना समयमै सम्पन्न हुन्थे। लकडाउनका बेला नदीको तटबन्धमा दैनिक एक लाखको काम हुनु महाआश्चर्य हो। मोहना नदी तटबन्धका लागि कैलाली निर्वाचन क्षेत्र नम्बर ५ ख का सांसद नेपालु चौधरीले बजेट विनियोजन गरेका हुन्। चौधरी भन्छन्, काम सक्न स्थानीय खटिएर लागेका छन्। हालसम्म ५०६० प्रतिशत काम भयो होला। प्रदेशको जलस्रोत तथा सिँचाइ विकास डिभिजन कार्यालय कैलालीले १६ जेठमा उपभोक्तासँग गोदावरी२ को काली मन्दिर खोलाको तटबन्ध निर्माण सम्झौता गरेको थियो। त्यसको ६ दिनमा २० प्रतिशत काम भएको प्रगति देखाएको छ। यो आयोजनामा प्रदेशका सामाजिक विकासमन्त्री कृष्णराज सुवेदीको सांसद विकास कोषको बजेट परेको छ। प्रदेशका प्रमुख प्रतिपक्षी दल कांग्रेसका नेता रणबहादुर रावल भन्छन्, लाखौंका योजना एकदुई हप्तामा सक्नु भ्रष्टाचार हो। प्रदेश सरकारले यसलाई रोक्नैपर्छ। उपभोक्ता हकहित संरक्षण मञ्च कैलालीका अध्यक्ष हरि रेग्मी भन्छन्, वर्षभरिमा ५० प्रतिशत विकास बजेट खर्च हुन नसक्ने तर असारमा यति ठूलो रकम खर्च गर्न सकिने यो कसरी हुन्छ ? हुन पनि प्रदेशको सामाजिक मन्त्रालयले गत आर्थिक वर्षमा काम गर्न नसकेर ४० प्रतिशत बजेट फ्रिज भएको थियो। ग्राभेलमै करोड आर्थिक वर्षको अन्तिममा कैलाली निर्वाचन क्षेत्र नम्बर ५ को ख निर्वाचन क्षेत्रका प्रदेश सभा सदस्य डिल्लीराज पन्तले धनगढी उपमहानगरपालिकामा मात्रै ७५ लाखका सडक ग्राभेलका योजना अघि बढाएका छन्। यी सबै योजना सम्झौता भइसकेका छन्। धनगढी, मोहनपुरको खाद्य संस्थानपूर्वको एउटै सडक ग्राभेलका लागि २५ लाखमा जेठको अन्तिम साता सम्झौता भएको छ। धनगढी उपमहानगरपालिकाका इन्जिनियर द्विजराज भट्ट भन्छन्, ग्राभेल गरेर अथवा रोलर चलाएर सम्म पार्ने भनिएका धेरै योजना छन्। यी योजनामा स्थानीय तहको कुनै भूमिका हुँदैन। सांसदले नै छनोट गर्छन्, हामीलाई अर्थ मन्त्रालयले कार्यान्वयन गर भनेर अख्तियारी दिने मात्रै हो। यसैगरी प्रदेशसभा सदस्य पन्तका १ करोडका योजना धनगढी उपमहानगरपालिकाले सम्झौता गरेर कार्यान्वयन गर्ने भएको छ। आर्थिक मामिला तथा योजना मन्त्रालयले २२ जेठ २०७७ मा धनगढी उपमहानगरपालिकालाई प्रदेशसभा सदस्य पन्तको सांसद विकास कोषको १ करोडका ८ वटा योजना कार्यान्वयन गर्नु भनेर पत्राचार गरेको छ। यी योजना पनि असारसम्ममा सक्नुपर्छ। इन्जिनियर भट्ट भन्छन्, धमाधम उपभोक्ता समिति गठन भएका छन्, हामी सम्झौताअनुसार काम गरिरहेका छौं। सांसद विकास कोषका मात्र होइन, धनगढी उपमहानगरपालिकाले आफ्नै योजना पनि आर्थिक वर्ष सकिनलाग्दा सम्झौता गरी अघि बढाउन खोजिरहेको छ। लकडाउनकै बीचमा २६ वैशाखमा उपमहानगरपालिकाले झन्डै डेढ करोड रुपैयाँका १३ वटा योजनामा सम्झौता गरेको छ। उपमहानगरपालिका५ का जयनारायण चौधरीको घरबाट शेरबहादुर विष्टको घरसम्मको नाली निर्माणमा २० लाख, वडा नम्बर ४ भगवती टोलको सामुदायिक भवन निर्माणमा २० लाख सम्झौता भएको छ। त्यसैगरी वडा नम्बर ४ कै बुद्धिराम चौधरीको घरबाट उत्तर भण्डारीको घरसम्म नाली निर्माणका लागि २० लाख, शिवपुरी धाममा ज्येष्ठ नागरिक मिलन केन्द्रको भवन निर्माणमा १० लाख थपेर उपमहानगरपालिकाले १ करोड ४४ लाख लागतका १३ वटा योजनाको वैशाख अन्तिम र जेठ पहिलो सातामा सम्झौता गरेको छ। (खोज पत्रकारिता केन्द्र)"
प्रधानसेनापति थापा र सशस्त्रका आईजीपी खनाल कालापानीमा,"दार्चुला : नेपाली सेनाका प्रधानसेनापति पूर्णचन्द्र थापा र सशस्त्र प्रहरी महानिरीक्षक आईजीपी शैलेन्द्र खनाल कालापानी निरीक्षणमा आएका छन्। बुधबार नेपाल भारत सीमा ब्यास क्षेत्रको स्थलगत निरीक्षण भ्रमणमा आएका हुन्। उनीहरुसँगै सुदूरपश्चिम प्रदेश प्रहरी प्रमुख डीआईजी उत्तम सुवेदी, सशस्त्रका डीआईजी हरिशंकर बुढाथोकी, सुदूरपश्मि पृतिना पति निर्मलकुमार थापा उपरथी पनि पुगेका थिए। उनीसँगै नेपाली सेनाका सहायक रथी सहदेब खडका पनि बुधबार सेनाको स्काई ट्रकमार्फत् दार्चुला पुगेका छन्। केही दिन अघि सशस्त्र प्रहरीले स्थापनाको गरेको कालापानीको छाङ्गुर बोर्डर आउट पोस्ट (बीओपी)को निरीक्षण र दार्चुला तिङ्कर सडकखण्डको अनुगमन गरेर फर्किएका छन्। नेपाल सरकारले अतिक्रमित नेपाली भूमि कालापानी, लिपुलेक, लिम्पियाधुरासहितको भूभाग नेपालको नक्सामा समेटेको र निशान छापसमेत संशोधन गरेसँगै उच्च सुरक्षा अधिकारीको टोलीले ब्यास क्षेत्रको भ्रमण गरेको हो । पछिल्लो समय नेपाल सरकारले ब्यास क्षेत्रलाई प्राथमिकताका साथ सीमा सुरक्षामा सक्रियता देखाएको छ। छाङरुमा स्थापना गरिएको सशस्त्र प्रहरीको बीओपी र घाँटिबगरमा रहेको नेपाली सेनाको अस्थायी क्याम्पको निरीक्षणका लागि प्रधानसेनापति र सशस्त्र आइजीपि दार्चुला पुगेका हुन्। गत बैशाख ३१ गते छाङरुमा सशस्त्र बीओपी स्थापना भएको थियो भने जेठ ७ गते घाँटिबगरमा नेपाली सेनाको अस्थायी बेस क्याम्प राखिएको थियो। सीमा सुरक्षाका लागि सशस्त्र बीओपी र घोरेटो बाटो निर्माणका लागि सेनाको क्याम्प राखिएको हो। दार्चुलामा सशस्त्रको गण छिटै स्थापना : महानिरीक्षक खनालसशस्त्र प्रहरी बल नेपालका महानिरीक्षक शैलेन्द्र खनालले दार्चुला जिल्लामा छिट्टै सशस्त्र प्रहरीको गण स्थापना गरिने बताए। बुधबार दार्चुला जिल्लाको ब्यास गाउँपालिका१ छाङरुमा रहेको सशस्त्र प्रहरी बल नेपालको विओपी अनुगमनमा दार्चुला पुगेका खनालले यस्तो बताएका हुन्। दार्चुला सदरमुकाम खलंगामा रहेको गुल्मलाई गण बनाइने छ भने ब्यासको छांगरुमा सशस्त्रको गुल्म स्थापना हुने छ। यस्तै लेकमको लाली, मालिकार्जुनको जोलजीवि र ब्यासको दुम्लीङमा बीओपी राख्ने सशस्त्रको तयारी छ। सशस्त्र प्रहरीले दार्चुलामा भारतसँग सीमा जोडिएका १२५ किलोमिटर र चीनसँग सीमा जोडिएको २० किलोमिटर क्षेत्र सीमा निगरानी गरिरहेको खनालले बताए। उनले भने, 'सीमामा बस्ने नागरिकलाई सुरक्षाको अनुभूति हुने गरी सशस्त्र प्रहरी खटिरहेको छ। सीमा बस्ने नागरिकलाई सुरक्षाको प्रत्याभूति हुने गरि काम गछौँ।' अहिले पनि सीमामा बस्ने नागरिक सन्तुष्ट रहेको भन्दै थप स्रोत साधनले भ्याएसम्म सशस्त्र प्रहरी परिचालन गरिने बताए। 'सीमामा बस्ने नागरिकलाई स्वास्थ्य सेवा जरुरी छ। ब्यासको छांगरु तिंकरमा कम्तीमा अहिले १५ शैय्याको अस्पताल निर्माण गर्न सक्यौं भने त्यहाँका नागरिकले पनि सुविधा पाउँछन्। यसको लागि थप पहल मिडियाले पनि गर्नु आवश्यक छ', खनालले भने, 'डाक्टरको आवश्यकता पर्यो भने हामीले सशस्त्र प्रहरीबाट डाक्टर नै खटाउन सक्छौँ।' नागरिकलाई सुरक्षाको पूर्ण प्रत्याभूति हुने गरी काम भइरहेको भन्दै ब्यासमा गुल्मको लागि भवन निर्माणको लागि प्रक्रिया अघि बढेको बताए। 'धेरै समय लाग्दैन छिटै गुल्म स्थापना गरेर सीमामा बस्ने नागरिकलाई सहज वातावरण बनाउँछौँ', खनालले भने। सेनाले बनायो १२५ मिटर बाटो नेपाली सेनाले जेठ ८ गते घाटीबगडमा गोरेटो बाटोको निमार्ण कार्य सुरु गरेको हो। सुरु भएदेखि हालसम्म १ सय २५ मिटर गोरेटो बाटो सम्पन्न गरेको छ भने बाँकी ३ सय मिटरभन्दा बढी असार मसान्तभित्रमा सम्पन्न गर्ने योजना रहेको दुर्गादल गुल्म दार्चुलाका गुल्म पति श्यामराजा बिक्रम थापाले बताए। सशस्त्र प्रहरी बल नेपाल न ५० गुल्म हेडक्वाटर दार्चुलाको नव निर्मित भवनको उद्घाटन गर्दै शस्त्र प्रहरी महानिरीक्षक आइजीपी शैलेन्द्र खनाल ।"
नारायणगढ मुग्लिन सडक १४ घण्टापछि खुल्यो,चितवन : पहिरोले अवरुद्ध भएको नारायणगढ मुग्लिन सडक संचालनमा आएको छ । झण्डै १४ घण्टापछि सडक संचालनमा आएको हो । इच्छाकामना गाउँपालिका ६ स्थिति चार किलोमा बुधबार बिहान सवा चार बजे खसेको पहिरो साँझ साढे ६ बजे हटाइएको हो । अहिले एकतर्फी मात्रै संचालनमा ल्याइएको नारायणगढ मुग्लिन सडक आयोजनाका सूचना अधिकारी शिव खनालले जानकारी दिए । उनका अनुसार दुईतर्फी संचालन गर्न भने समय लाग्ने छ । ठूलो पहिरो खसेको कारण पहिरो हटाउन समय लागेको हो । पहिरो हटाउनका लागि पाँच वटा डोजर प्रयोग गरिएको थियो । पहिरो कारण सवारी साधन बीच बाटोमै रोकिएका थिए । बाटो संचालन भएसँगै अलपत्र परेका यात्रु गन्तव्य तर्फ लागेका छन् । चार किलो नारायणगढ मुग्लिन सडकको सबैभन्दा बढी पहिरो जाने स्थान हो । भौगोलिक बनोट कमजोर भएको कारण पटक पटक पहिरो खस्ने समस्याले दुःख दिने गरेको छ । नारायणगढ मुग्लिन सडकको ३६ किलोमिटरको दूरीका नौ स्थानमा पहिरोको जोखिमयुक्त क्षेत्र छन् । पहिरोले बाटो अवरुद्ध हुँदा बिरामी बोकेका एम्बुलेन्स बाटोमै रोकिए । दिनभर सडकमै अल्झिएका यात्रुहरु साँझपख मात्रै गन्तव्यतर्फ लागेका छन् ।
लकडाउन खुकुलो : घुमफिरमा रमाउँदै पोखरेली,"पोखरा : कोरोना भाइरस (कोभिड१९) सक्रमण नियन्त्रण गर्न सरकारले चैत ११ गतेदेखि गरेको लकडाउन खुकुलो भएसँगै युवाहरु घुमफिरमा रमाउन थालेका छन्। निजी कार, मोटरसाइकल चलाउन छुट भएसँगै पोखरेली युवा र परिवारसहित फेवाताल किनार, बेगनासताल र वरपरका डाँडामा घुमफिरमा निस्कने क्रम बढेको हो। प्रहरीले भीड भएको ठाउँमा पुगेर यसरी निस्कनेलाई सम्झाईबुझाई गरे पनि घुमफिरमा रमाउने भने रोकिएका छैनन्। करिब तीन महिना घरमै बसेकोले युवा लकडाउन खुकुलो भएपछि 'रिफ्रेस' हुन बाहिर निस्केको बताउँछन्। यसरी निस्केका युवाले आप्नो स्वास्थ्य सुरक्षालाई समेत बेवास्ता गरेर बिना मास्कसमेत हिँडेको देखिएको छ। गर्मी बढेसँगै युवा साँझ पख बढी संख्यामा फेवाताल किनारमा टहलिन, पौडीसमेत खेल्ने गरेका छन्। फेवाताल किनारमा टहलिने युवादेखि वृद्धवृद्धासम्म रहेका छन्। स्थानीय वृद्धवृद्धा खुट्टा तन्काउन ताल किनारमा निस्कने गरेका हुन्।"
इच्छाशक्ति भएमा महामारीका बेला पनि भारतसँग वार्ता गर्न सकिन्छ : परराष्ट्रमन्त्री ज्ञवाली,"काठमाडौं : परराष्ट्रमन्त्री प्रदीपकुमार ज्ञवालीले वार्ताका माध्यमबाटै भारतसँगका सबै समस्या समाधान गर्न नेपाल दृढ रहेको दोहोर्याउँदै इच्छाशक्ति भएमा महामारीका बेला पनि वार्ता गर्न सकिने बताएका छन्। राष्ट्रियसभाको बुधबारको बैठकमा विनियोजन विधेयक, २०७७ अन्तर्गत परराष्ट्र मन्त्रालयमाथिको छलफलमा उठेका प्रश्नको जवाफ दिँदै उनले इतिहासदेखि थाँती रहेका विषयको निरुपण वार्ताबाटै हुने नेपालको मान्यता रहेको र इच्छाशक्ति भएमा महामारी त्यसको बाधक नहुने यथार्थलाई भारतले आत्मसात् गर्नेमा आफू विश्वस्त रहेको बताए। यद्यपि उनले भारतको नाम उच्चारण भने गरेनन्। मन्त्री ज्ञवालीले नेपालको नयाँ राजनीतिक एवं प्रशासनिक मानचित्रमा समेटिएका भूभागमाथि नेपालको भोगचलन कायम गर्न सरकार दृढतापूर्वक अघि बढेको उल्लेख गर्दै त्यसनिम्ति कूटनीतिक प्रयासलाई अझ प्रभावकारी तुल्याइने बताए। 'हामी सत्यको पक्षमा छौँ र इतिहासले दिएको दायित्व पूरा गर्न प्रतिबद्ध छौ,' उनले भने 'ऐतिहासिक सन्धिसम्झौता, प्रमाण र तथ्यले कालापानी, लिपुलेक र लिम्पियाधुरा नेपालको भूमि भएको पुष्टि हुन्छ।' मन्त्री ज्ञवालीले भारत र चीनसँग सुमधुर मैत्रीपूर्ण सम्बन्ध कायम गर्ने सरकारको घोषित नीति रहेको बताउँदै उनीहरूका सुरक्षा संवेदनशीलतालाई ध्यान दिँदै सन्तुलित सम्बन्ध कायम गर्ने नीतिबाट नेपाल अविचलित रहेको स्पष्ट गरे। मन्त्रालयले सम्पादन गर्ने कामको प्रकृतिअनुसार चालू खर्च अधिक र पूँजीगत खर्च कम भएको स्पष्ट गर्दै उनले पब्लिक डिप्लोमेसी प्रवर्द्धन गर्ने योजनामा मन्त्रालय रहेको जानकारी दिए। मन्त्री ज्ञवालीले आन्तरिक नीति र बाह्य परिस्थितिबीच तालमेल मिलाउँदै सञ्चालन गर्नुपर्ने परराष्ट्र नीति संवेदनशील विषय भएको यथार्थलाई मनन गर्दै राष्ट्रको एकल आवाज र ऐक्यबद्धतालाई प्रतिविम्बित गर्न राज्यद्वारा स्थापित संयन्त्रमार्फत त्यसो गर्दै आएको बताए। स्थापित र मान्य अन्तरराष्ट्रिय प्रचलनअनुरुप सम्बद्ध सबै पक्षले कूटनीतिक आचारसंहिताको निष्ठापूर्ण पालना गर्न तथा परराष्ट्र मामिला र कूटनीतिक विषयमा सार्वजनिकरुपमा विचार र धारणा व्यक्त गर्दा सोहीअनुरुपको संवेदनशीलतालाई आत्मसात गर्न उनले अनुरोध गरे। मन्त्री ज्ञवालीले आफ्नो मन्त्रालयले नेपालको परराष्ट्र नीतिको तर्जुमा र कार्यान्वयन बाह्य विश्व तथा अन्तरराष्ट्रिय सङ्घसंस्थाहरुसँग द्विपक्षीय, क्षेत्रीय र बहुपक्षीय सम्बन्ध विस्तार, कूटनीतिको माध्यमबाट नेपालको राष्ट्रियहित प्रवर्द्धन, अन्तररष्ट्रिय जगत्मा नेपालको उज्यालो छवि निर्माण, आर्थिक तथा विकास कूटनीति सञ्चालन गरी देश विकासमा सहयोग पुर्याउन स्रोत र साधनले भ्याएसम्म काम गरिरहेको बताए।"
नागरिकता विधेयकको टुंगो पाँच दिनमा लगाउन सरकारलाई निर्देशन,"काठमाडौं : संसद्को राज्यव्यवस्था समितिले नागरिकता विधेयकको टुंगो पाँच दिनमा लगाउन सरकारलाई निर्देशन दिएको छ। बुधबार बसेको समिति बैठकले गृहमन्त्री रामबहादुर थापा बादलले सहमतिका लागि समय मागेपछि पाँच दिनको समय दिएको हो। समिति सभापति शशी श्रेष्ठले बैठकपछि सरकारलाई पाँच दिनभित्र विधेयकको टुंगो लगाउन निर्देशन दिएकी हुन्। विदेशी बुहारीले सात वर्षपछि मात्र अंगीकृत नागरिकता पाउने प्रावधानमाथि समितिमा छलफल सुरु भएको छ। नेपाली नागरिकसँग विवाह गर्ने विदेशी महिलालाई ७ वर्षपछि मात्र अंगीकृत नागरिकता दिने र त्यसअघि अन्य आर्थिक र सामाजिक अधिकार उपभोग गर्न पाउने गरी प्रस्ताव पेश भएको छ। सत्तारुढ नेपाल कम्युनिस्ट पार्टी (नेकपा) ले यसलाई समर्थन गरेको छ तर कांग्रेसले विरोध गरेको छ। बुधबारको बैठकमा गृहमन्त्री रामबहादुर थापा बादलले यसबारे राजनीतिक तहमा सहमति जुटाउनुपर्ने भन्दै समय मागेका थिए। नेपाली पुरुषसँग विवाह गरेर आउने विदेशी महिलालाई वैवाहिक अंगीकृत नागरिकता तत्कालै वा केही वर्षपछि मात्र दिने भन्नेमा दलहरूबीच विवाद छ। सत्तासीन नेकपा विदेशी बुहारीलाई सात वर्षपछि मात्र अंगीकृत नागरिकताको पक्षमा छ। मधेसकेन्द्रित दल त्यसको विपक्षमा छन्। प्रमुख विपक्षी कांग्रेसका सांसद ७ वर्षको प्रावधानप्रति विभाजित छन्। कांग्रेसका मधेस क्षेत्रबाट निर्वाचित सांसद अन्तरिम संविधानकै प्रावधानमा जानुपर्ने बताउँछन्। उनीहरू आफ्नो देशको नागरिकता त्यागेको कारबाही चलाएपछि विदेशी बुहारीले तत्कालै नेपालको नागरिकता पाउनुपर्ने अडानमा छन्। अन्य सांसद सात वर्षको प्रावधानप्रति सकारात्मक देखिएका छन्। विदेशी बुहारीलाई ७ वर्षपछि नागरिकताको प्रस्ताव यससम्बन्धी विधेयकमा लामो समय सहमति नजुटेपछि समिति सभापति श्रेष्ठले विदेशी बुहारीले सात वर्षपछि मात्र वैवाहिक अंगीकृत नागरिकता पाउने प्रस्ताव पेस गरेकी हुन्। नेपाली नागरिकसँग वैवाहिक सम्बन्ध कायम गरेकी विदेशी महिलाले अंगीकृत नेपाली नागरिकता लिन चाहेमा वैवाहिक सम्बन्ध कायम भई नेपालमा निरन्तर सात वर्षसम्म स्थायी बसोबास गरेको रहेछ भने निजले नेपालको अंगीकृत नागरिकता प्राप्त गर्नेछ भन्ने प्रस्ताव गरिएको छ। सात वर्षसम्म स्थायी बसोबासको अनुमति दिनुपर्ने प्रस्तावमा उल्लेख छ। नेकपा सांसद सात वर्षसम्म विदेशी बुहारीलाई राजनीतिकबाहेकका सांस्कृतिक, आर्थिक र सामाजिक अधिकार दिनुपर्ने पक्षमा छन्। सरकारले झन्डै दुई वर्षअघि नागरिकता संशोधन विधेयक संसद्मा दर्ता गरेको थियो। पटकपटक छलफल हुने र सहमति नजुटेपछि यो विधेयक पछि सर्दै समितिमा लामो समयदेखि थन्किएर बसेको छ। संसद्मा २०७५ साउन २२ गते दर्ता भएको विधेयक २०७५ भदौ ५ गते समितिमा दफावार छलफलका लागि पुगेको थियो।"
भोट नहाल्ने सांसदसँग स्पष्टीकरण,"काठमाडौं : नेकपाले निसान छापभित्रको नयाँ नक्सा सच्याउन संविधान संशोधन विधेयकमाथिको मतदानमा सहभागी नहुने आफ्ना चार सांसदलाई स्पष्टीकरण सोधेको छ। नयाँ नक्साअनुसारको संशोधन विधेयकमाथि शनिबार प्रतिनिधिसभामा मतदान भएको थियो। त्यस क्रममा सत्तासीन नेकपाकै चार जना सांसद अनुपस्थित भएपछि पार्टीभित्र हल्लीखल्ली मच्चिएको थियो। नेकपाका हरिबोल गजुरेल, शिवकुमार मण्डल, धनबहादुर बुढा र गोपालबहादुर बम ऐतिहासिक निर्णयमा अनुपस्थित थिए। गजुरेलले घरको बाथरुममा लडेर घाइते भएका कारण बैठकमा अनुपस्थित भएको जानकारी संसदीय दलमा गराएका छन्। अन्य सांसदले चित्तबुझ्दो जवाफ नदिएको नेकपाका नेता बताउँछन्। बैठकमा अनुपस्थित चार सांसदका विषयमा शनिबार उपनेता सुवास नेम्बाङ र प्रमुख सचेतक देव गुरुङले फोनमार्फत बुझेका थिए। गजुरेलले बिरामी भएका कारण अनुपस्थित भएको जानकारी गराउनुभयो। अन्य तीन जनाले थाहा नपाएको भन्ने गैरजिम्मेवारी जवाफ दिनुभयो, संसदीय दल उच्च स्रोतले भन्यो, संसदीय दलले ह्विप जारी गरिसकेको र राष्ट्रिय, अन्तर्राष्ट्रिय चर्चा र चासोका विषयमा हुने मतदानमा सांसदले थाहा पाइनँ भन्ने कुरा हुन्छ र ? यसलाई पार्टीले गम्भीर रुपमा लिएको छ। हेलचेक्र्याइँ वा अरू के कारणले अनुपस्थित भएको हो भन्ने विषयमा दलका तर्फबाट अध्ययन भइरहेको स्रोतले बतायो। प्रमुख सचेतक गुरुङले अनुपस्थित सांसदलाई स्पष्टीकरण पत्र पठाइएको जानकारी दिए। भारतले झन्डै ६० वर्षदेखि अतिक्रमण गरेका लिम्पियाधुरा, लिपुलेक र कालापानी समेटेर सरकारले नक्सा जारी गरेको थियो। त्यही नक्साअनुसार संविधानको अनुसूची सच्याउने विधेयकमाथि नेकपाका चारसहित १२ सांसद अनुस्थित थिए। बुच्चे होइन, चुच्चे नक्सा अब नेपालको संविधानमा : दुई तिहाइ भन्दा बढी मतले संशोधन पारित यी हुन् संविधान संशोधनमा अनुपस्थित १५ सांसद संविधान संशोधन विधेयक : दफावार छलफलदेखि पारितसम्मका १३ समाचार संसद् सचिवालयका अनुसार प्रमुुख विपक्षी कांग्रेसका नागेन्द्रकुमार चौधरी, सूर्यबहादुर केसी, ज्ञानकुमारी छन्त्याल, राजपाका अमृतादेवी अग्रहरि, दुलारीदेवी खत्वेनी, प्रमोद साह र समाजवादीका सरिता गिरि र सूर्यनारायण यादव अनुपस्थित भएका हुन्। समाजवादीकी सांसद गिरिले पार्टीको ह्विप उल्लंघन गरेको भन्दै उक्त दलले कारबाहीको तयारी गरिरहेको जनाएको छ। गिरिले नयाँ नक्सा खारेज गर्न संशोधन दर्ता गरेकी थिइन्। आफ्नो संशोधन फिर्ता लिएर सरकारले ल्याएको संशोधनको प्रस्तावको पक्षमा मतदान गर्न पार्टीले दिएको निर्देशन गिरिले उल्लंघन गरेकी थिइन्। २ सय ७५ सदस्यीय प्रतिनिधिसभामा मतदानमा उपस्थित २ सय ५८ जनाले नै सरकारको संशोधन विधेयकको पक्षमा मतदान गरेका थिए।"
विदेशी बुहारीलाई ७ वर्षपछि नागरिकताको प्रस्ताव,"काठमाडौं : विदेशी बुहारीले सात वर्षपछि मात्र अंगीकृत नागरिकता पाउने प्रावधानमाथि संसद्को राज्यव्यवस्था समितिले छलफल थालेको छ। नेपाली पुरुषसँग विवाह गरेर आउने विदेशी महिलालाई वैवाहिक अंगीकृत नागरिकता तत्कालै वा केही वर्षपछि मात्र दिने भन्नेमा दलहरूबीच विवाद छ। सत्तासीन नेकपा विदेशी बुहारीलाई सात वर्षपछि मात्र अंगीकृत नागरिकताको पक्षमा छ। मधेसकेन्द्रित दल त्यसको विपक्षमा छन्। प्रमुख विपक्षी कांग्रेसका सांसद ७ वर्षको प्रावधानप्रति विभाजित छन्। कांग्रेसका मधेस क्षेत्रबाट निर्वाचित सांसद अन्तरिम संविधानकै प्रावधानमा जानुपर्ने बताउँछन्। उनीहरू आफ्नो देशको नागरिकता त्यागेको कारबाही चलाएपछि विदेशी बुहारीले तत्कालै नेपालको नागरिकता पाउनुपर्ने अडानमा छन्। अन्य सांसद सात वर्षको प्रावधानप्रति सकारात्मक देखिएका छन्। यससम्बन्धी विधेयकमा लामो समय सहमति नजुटेपछि समिति सभापति शशि श्रेष्ठले विदेशी बुहारीले सात वर्षपछि मात्र वैवाहिक अंगीकृत नागरिकता पाउने प्रस्ताव पेस गरेकी छन्। नेपाली नागरिकसँग वैवाहिक सम्बन्ध कायम गरेकी विदेशी महिलाले अंगीकृत नेपाली नागरिकता लिन चाहेमा वैवाहिक सम्बन्ध कायम भई नेपालमा निरन्तर सात वर्षसम्म स्थायी बसोबास गरेको रहेछ भने निजले नेपालको अंगीकृत नागरिकता प्राप्त गर्नेछ भन्ने प्रस्ताव गरिएको छ। सात वर्षसम्म स्थायी बसोबासको अनुमति दिनुपर्ने प्रस्तावमा उल्लेख छ। नेकपा सांसद सात वर्षसम्म विदेशी बुहारीलाई राजनीतिकबाहेकका सांस्कृतिक, आर्थिक र सामाजिक अधिकार दिनुपर्ने पक्षमा छन्। सरकारले झन्डै दुई वर्षअघि नागरिकता संशोधन विधेयक संसद्मा दर्ता गरेको थियो। पटकपटक छलफल हुने र सहमति नजुटेपछि यो विधेयक पछि सर्दै समितिमा लामो समयदेखि थन्किएर बसेको छ। संसद्मा २०७५ साउन २२ गते दर्ता भएको विधेयक २०७५ भदौ ५ गते समितिमा दफावार छलफलका लागि पुगेको थियो। समिति सभापति श्रेष्ठले सबै दलसँग छलफल गरेर आफूले उक्त प्रस्ताव ल्याएको भन्दै चालू अधिवेशनबाटै विधेयक पारित गर्ने उद्धेश्य लिइएको बताइन्। कांग्रेस र मधेसकेन्द्रित दलका सांसद भने सभापति श्रेष्ठको प्रस्तावप्रति असन्तुष्ट छन्। मधेसमा छिमेकी भारतसँग वैवाहिक सम्बन्ध चल्ने र नागरिकताका लागि सात वर्ष कुराउनु राम्रो नहुनेमा मधेसकेन्द्रित दल छन्। तर, सत्तासीन नेकपाका नेता भने भारतकै जस्तो विदेशी बुहारीका लागि नागरिकतामा प्रावधान राख्नुपर्ने तर्क गर्छन्। कांंग्रेस सांसद अमरेशकुमार सिंहले समितिको प्रस्ताव अलमलिने खालको भएको बताए। म यो प्रस्तावको विपक्षमा छु, सांसद सिंहले भने, विदेशी महिला बिहे गरेर नेपाल आइन् भने सात वर्षसम्म उनको पासपोर्ट अन्य कुराहरू कसरी बन्छन् ? डिभोर्स भयो भने ती महिलाको अवस्था कस्तो हुन्छ ? कांग्रेसका अर्का सांसद दिलेन्द्रप्रसाद बडू भने तत्काल विवाह गरेर आउने विदेशी बुहारीलाई केही अधिकारसहितको नागरिकता दिने र सात वर्षपछि मात्र वैवाहिक अंगीकृत नागरिकता दिन सकिने तर्क गर्छन्। नेकपा सांसद झपट रावलले भारतमा बिहे गरेर जाने नेपाली महिलाले नागरिकता पाउन सात वर्ष कुर्नुपर्ने तर भारतबाट बिहे गरेर आउने महिलाले तत्कालै नागरिकता पाउने प्रावधान अन्यायपूर्ण भएको बताए। एक हातमा सिन्दुर अर्को हातमा नागरिकताको प्रावधान हुनुहुँदैन, उनले भने, भारतकै समान नागरिकताको व्यवस्था गर्नुपर्छ भन्नेमा हामी छौं। नेमकिपाका प्रेम सुवाल भने अंगीकृत नागरिकलाई सांसद र मन्त्री बन्न पाउने, राजनीतिक अधिकार र प्रशासनिक अधिकार दिन नहुने पक्षमा छन्। नेकपाकै लालबाबु पण्डितले विदेशी बुहारीले सात वर्षपछि नागरिकता पाउने प्रावधान ठीक भए पनि नागरिकता नपाउँदै सम्बन्ध विच्छेदको अवस्थाबारे भने स्पष्ट व्यवस्था हुनुपर्ने बताए। सूर्य चिन्हबाट चुनाव जितेका स्वतन्त्र सांसद बृजेशकुमार गुप्ताले अन्तरिम संविधानले दिएको अधिकारलाई खोसेर नागरिकतासम्बन्धी नयाँ व्यवस्था गर्न नहुने बताए। २०६३ सालमा ल्याइएको प्रावधान किन संशोधन गर्न खोजियो, उनले भने, आजसम्म चलिरहेको व्यवस्थालाई नै निरन्तरता दिनुपर्छ। नेकपाकी यशोदा सुवेदीले भने सात वर्षपछि विदेशी बुहारीले नागरिकता पाउने प्रस्ताव ठीक भएको उल्लेख गरिन्। विदेशी ज्वाइँले १५ वर्षपछि नागरिकता पाउने व्यवस्थाबारे पनि विधेयकमा प्रावधान राख्नुपर्ने उनले बताइन्। विदेशी ज्वाइँलाई १५ वर्षपछि नेपाली नागरिकता दिने प्रावधानमाथि नेकपाका महिला सांसदको जोड छ। नेकपाकै विजय सुब्बा भने विदेशी ज्वाइँलाई नेपाली नागरिकताको प्रावधान राख्न नहुने पक्षमा छन्। समितिले विगतमा मतदानबाट नागरिकता विधेयक टुंग्याउने तयारी गरे पनि अन्तिम समयमा रोकिएको थियो। समितिमा गत भदौ २८ गते मतदानबाट टुंग्याउने कि नटुंग्याउने राजनीतिक विवादपछि विधेयक अलपत्र परेको थियो। ९ महिनादेखि विधेयकमाथि रोकिएको छलफल आइतबार प्रारम्भ गरिएको छ।"
राज्य विप्लवको मुद्दामा सिके राउतसहित १६ जनाले पाए सफाइ,काठमाडौं : राज्य विप्लवको मुद्दा खेपिरहेका सिके राउतले बुधबार सफाइ पाएका छन्। सवोच्च अदालतका न्यायाधीश मनोजकुमार शर्मा र मीराकुमारी खड्काको इजलासले राउतसहित १६ जनालाई सफाइ दिएको हो। मधेस विभाजनको अभिव्यक्ति दिएको भन्दै राउतसहित उनको एक समूहविरुद्ध राज्यविरुद्धको अपराधमा मुद्दा चलाइएको थियो। यसअघि राउतलाई विशेष अदालतलेसमेत सफाइ दिएको थियो। विशेषको फैसला त्रूटीपूर्ण भन्दै सरकारले सर्वोच्चमा पुनरावेदन गरेको मुद्दाको सुनुवाइ बुधबार भएको हो। यस बीचमा राउतले सरकारकासँग वार्ता गरेर उनले छुट्टै मधेसको माग त्याग गरेका थिए। यो फैसलासँगै राउत अब खुला रुपमा हिँडडुल गर्न पाउने छन्। २०७५ फागुन २४ गते सरकारले राउतसँग सम्झौता गरेको थियो। सरकारको तर्फबाट गृहमन्त्री रामबहादुर थापा बादल र राउत नेतृत्वको स्वतन्त्र तराई मधेस गठबन्धनबीच सम्झौता भएको थियो। के के छन् सरकारले सिके राउतसँग गरेका सहमतिमा ? (पूर्ण पाठ) राउतसँगको सम्झौताले देशलाई विखण्डनतर्फ लैजान्छ : कमल थापा सिके राउतले मूलधारको राजनीतिमा आएर स्वतन्त्र मधेस राज्यको माग छाड्ने प्रतिवद्धता जनाउँदै सरकारसँग सम्झौता गरेका थिए। राउतसँगको उक्त सहमति र हस्ताक्षर कार्यक्रममा प्रधानमन्त्री केपी शर्मा ओली र नेकपा अध्यक्ष पुष्पकमल दाहाल प्रचण्ड पनि उपस्थित थिए।
योजनाका काममा वडाध्यक्षले गरे किर्ते,"भोजपुर : वडाध्यक्षले नै किर्ते कागजात बनाई योजनाको काम अघि बढाएको पाइएको छ । भोजपुर नगरपालिका१२, टक्सारका वडाध्यक्ष कुमार श्रेष्ठ आफैँले उपभोक्ता समितिको किर्ते हस्ताक्षर गरी योजनाको काम थालेको खुलेको हो । गत जेष्ठ २ गते नगरपालिकाको वार्षिक स्वीकृत योजना अन्र्तगत वडा कार्यालयको कम्पाउण्ड घेराबारा गर्न विनियोजित ६ लाख बजेटका लागि उपभोक्ता समिति गठन भएको थियो । वडाध्यक्षको रोहबरमा बनेको उपभोक्ता समितिमा समितिका सचिवसहित अन्य ६ जना सदस्यको किर्ते हस्ताक्षर गरी योजना पास गरेको खुलेको हो। आफूहरुलाई कुनै जानकारी नै नगराई किर्ते हस्ताक्षर गरेर योजनाको काम अघि बढाएको उपभोक्ता समितिका सचिव पर्वत बयलकोटीले आरोप लगाए । भने, समितिको सचिव मलाई राख्ने, फेरि मलाई नै कुनै जानकारी नगराई मेरो किर्ते हस्ताक्षर गर्नु कहाँसम्मको वैधानिकता हो? आफ्नो हस्ताक्षर चोरेर किर्ते कागजातबाट योजना पास गरी जानकारी नै नदिई काम गरेको भन्दै उपभोक्ता समितिका सदस्यले जिल्ला प्रशासन कार्यालयमा उजुरी हालेका छन् । किर्ते कागजातबाट नगरपालिकाले योजना स्वीकृतिसँगै केहि रकम निकासा गरेको उनीहरुको गुनासो छ । समितिका सदस्य मिलन प्रधानले किर्ते हस्ताक्षर गरी सुरु गरेको योजनाका काम अवैधानिक भएको आरोप लगाए । समितिमा रहेपनि प्यारालाइसिसले ग्रसित स्थानीय प्रविन उदासको पनि किर्ते हस्ताक्षर भएको थियो । हस्ताक्षर नै गर्न नसक्ने उनको नाममा किर्ते हस्ताक्षर हुँदा कुनै जानकारी नआएको उनले गुनासो गरे । किर्ते कागजातमा वडाध्यक्ष श्रेष्ठकै रोहवरमा बसेको बैठक र निर्णयको माइन्युटमा ४४ जनाको उपस्थिति देखाईएको छ । यता वडाध्यक्ष श्रेष्ठले विकासको काममा कुनै अनियमिता नभएको भन्दै किर्ते हस्ताक्षरको कुरा ढाकछोप गर्ने प्रयास गरे । भने, असार लागिसक्यो, विकासको काम गर्दा के अनियमितता गर्यौँ र, किर्ते गरेर न कसैको सम्पति, न जग्गा नै हडपेका छौँ वडाध्यक्ष श्रेष्ठले नै माइन्युट लेख्न लगाएपछि समितिका सदस्यको उपस्थिति उठाएको वडा सचिव खड्का बहादुर तामाङले बताए । तर उक्त माइन्युटमा वडा सचिव तामाङले भने हस्ताक्षर गरेका छैनन्। जिल्ला प्रशासन कार्यालय भोजपुरका सहायक प्रजिअ रामप्रसाद लुईँटेलले यसबारे सबै सूचना र जाहेरी पाइसकेको बताए । उनले भने, अनुसन्धानको पाटो जिल्ला प्रशासनको भएकोले प्रक्रिया अगाडी बढाइएको छ, योजना स्विकृतिको विषयमा हामीले उजुरी दिने पदाधिकारी र वडाध्यक्ष श्रेष्ठलाई नगरपालिका जान भनेका छाँै"
सम्पत्ति शुद्धीकरण मुद्दा फिर्ता,"काठमाडौं : बैंकर योगेन्द्र श्रेष्ठविरुद्ध दर्ता गर्न लगेको १ अर्ब ७१ करोड रुपैयाँबराबरको सम्पत्ति शुद्धीकरणसम्बन्धी अभियोगपत्र विशेष अदालतबाट फिर्ता भएको छ। बैंकिङ कसुरबाट आर्जित सम्पत्ति शुद्धीकरण गरेको अभियोगसहित सम्पत्ति शुद्धीकरण अनुसन्धान विभागले मंगलबार श्रेष्ठविरुद्ध मुद्दा दर्ता गर्न लगेको थियो। श्रेष्ठ नेपाल सेयर मार्केट्स एन्ड फाइनान्स कम्पनीका तत्कालीन कार्यकारी अध्यक्षसमेत हुन्। विभागले १ अर्ब ७१ करोडबराबर सम्पत्ति शुद्धीकरणको बिगो दाबी गर्दै उक्त रकमको दोब्बर जरिवाना र जेल सजाय माग गर्दै मुद्दा लगेको थियो। मुद्दा भने कार्यालय समय सकिएसँगै विभागलाई नै फिर्ता गरिएको छ। मुद्दा आज दर्ता भएन। विभागलाई नै फिर्ता गरिएको छ, विशेष अदालतका प्रवक्ता पुष्पराज पाण्डेले अन्नपूर्णसँग भने, अभियोगपत्रमा सामेल कागजात नमिलेका कारण फिर्ता गरिएको हो। मुद्दा पुनः दर्ता हुने वा नहुने विषयमा उनले केही खुलाएनन्। नक्कली ऋणी खडा गरेर रकम दुरुपयोग गर्ने गरेको आरोप विभागले लगाएको छ। श्रेष्ठले विभिन्न बैंक, वित्तीय संस्था र सहकारीबाट किर्ते गर्दै ऋण लिने र मिनाहा गर्ने गरेको अनुसन्धानबाट खुलेको छ। श्रेष्ठ नेतृत्वको संस्थामा झन्डै ५० करोड निक्षेप फसेको जनाइएको छ। परिवारका नाममा एउटै बैंकबाट ५० करोडभन्दा बढी ऋण लिएर परिवारका नाममा राखिएको दाबी विभागको छ। यसअघि पनि नेपाल राष्ट्र बैंकको अनुसन्धानबाट झन्डै २ अर्बबराबर ऋण श्रेष्ठले दुरुपयोग गरेको खुलेको थियो। प्रहरीको केन्द्रीय अनुसन्धान ब्युरो (सीआईबी)को अनुसन्धानबाट पनि घोटाला देखिएपछि सवा २ अर्बबराबरको बैंकिङ कसुर मुद्दा चलाइएको थियो। श्रेष्ठले अपचलन गरेपछि समस्याग्रस्त बनेको संस्थाको जिम्मेवारी राष्ट्र बैंकले लिएको थियो।"
कोरोना रोकथाममा सरकारलाई कांग्रेसको दबाब : प्रतिनिधिसभामा ध्यानाकर्षण प्रस्ताव,"काठमाडौं : सरकार कोरोना भाइरस (कोभिड१९) को रोकथाम र नियन्त्रणमा गम्भीर नभएको भन्दै बुधबार प्रमुख विपक्षी दल नेपाली कांग्रेसले प्रतिनिधिसभामा ध्यानाकर्षण प्रस्ताव बुझाएको छ। मंगलबार मात्र प्रधानमन्त्री केपी ओलीसहित सबै मुख्यमन्त्रीलाई ध्यानाकर्षणपत्र बुझाएको कांग्रेसले बुधबार प्रतिनिधिसभामा ध्यानाकर्षण प्रस्ताव दर्ता गराएको हो। कांग्रेसका प्रमुख सचेतक बालकृष्ण खाण, सचेतक पुष्प भुसाल र सांसद गगन थापाले दर्ता गरेको ध्यानाकर्षण प्रस्तावमा कोरोना संक्रमण जस्तो संवेदनशील विषयमासमेत सरकार गम्भीर नभएको उल्लेख गरिएको छ। लकडाउनको अवधिमा सयौं मानिसले आत्महत्या गरेका छन्। यसले नागरिकको राज्यका प्रति चरम निराशा देखाउँछ, प्रस्तावमा भनिएको छ, यस किसिमको मानसिक समस्यालाई ध्यान दिँदै त्यसको समाधानका लागि स्थानीय तहसम्म नै मनोसामाजिक परामर्शको व्यवस्था सम्बन्धमा। प्रतिनिधिसभा नियमावली २०७५ को नियम ७२ बमोजिम देहायको जरुरी सार्वजनिक महत्वको विषयमा माननीय स्वास्थ्य तथा जनसंख्या मन्त्रीको ध्यानाकर्षण गर्न अनुमति चाहन्छु, कांग्रेसको ध्यानाकर्षण प्रस्तावमा भनिएको छ ।"
'फिताबाट होइन अब यन्त्रबाट नापनक्सा',"काठमाडौं : भूमि व्यवस्था, सहकारी तथा गरिबी निवारण मन्त्री पद्मा कुमारी अर्यालले अब फिताले नभएर यन्त्रले जमिनको नापनक्सा गर्ने सिस्टमको विकास गरिएको बताएकी छन्। मन्त्रालयको बिनियोजन शीर्षकहरुमाथि राष्ट्रियसभाका सांसदहरुले उठाएका प्रश्नहरुको बुधवार राष्ट्रियसभामा जवाफ दिँदै मन्त्री अर्यालले नाप नक्साको क्षेत्रमा अब फिताले नभएर यन्त्रले नाप्ने प्रविधिको विकास गरिएको बताएकी हुन्। विगतको त्रुटीपुर्ण नापनक्साका कारण जनताले निकै अप्ठ्यारो झेल्नु परेकाले धेरै खालका गुनासाहरु आउने गरेको भन्दै मन्त्री अर्यालले ती कुरालाई मध्यनजर गर्दै नापनक्साको काम फिताबाट नभएर यन्त्रबाट गर्ने कार्यको शुरुवात गरिएको बताइन। 'विगतमा फिताबाट नापनक्सा गर्दा कमजोरी भयो। त्यसैले अब यन्त्रबाट नापनक्साको काम गरिनेछ भनेर त्यो काममा हामी अगाडी बढेका छौ', मन्त्री अर्यालले भनिन् 'देशभर आधुनिक तरिकाबाट डिजिटल प्रणालीबाट पुनः नापजाँच गर्ने कार्य भइरहेको छ। यो सबै ठाउँमा गर्न जुरुरी पनि छ र त्यो कामको थालनी पनि भएको छ।' नापनक्सा क्षेत्रको अत्याधुनिक प्रविधि 'लाइडर प्रविधि' यसै आर्थिक वर्षदेखि नेपालको सुदुरपश्चिम प्रदेशबाट शुरु भएको भन्दै उनले त्यसले पृथ्वीको धरातलीय स्वरुपको नापजाँच गर्ने कार्य भइरहेको बताइन। सरकारी स्तरबाट पहिलोपटक यस किसिमको सर्भेक्षण गरिएको उनको भनाइ थियो। सात दशक लामो भूमिहिन, सुकुम्बासी समस्याको समाधान यो सरकारले गर्ने बताउँदै मन्त्री अर्यालले लामो समयदेखि रहेको भूमिहिन, सुकुम्बासी, अव्यवस्थित बसोबासीको समस्या समाधान गरिने बताइन। जमिनमा पसिना बगाउने वर्ष नै सात दशकदेखि जमिनको स्वामित्व नपाएर तड्पिरहेको दारुण दृष्य हेरेर सरकार बस्न नसकेको भन्दै मन्त्री अर्यालले अब कानुनी रुपमै व्यवस्था गरेर भूमिहिन, सुकुम्बासी, दलितलाई जग्गा उपलब्ध गराइने बताइन। 'भूमिहिन सुकुम्बासीका समस्या सात दशक लामो समस्या हो। जमिनमा पसिना बगाउने वर्गले जमिनको स्वामित्व नपाउने दारुण दृष्य हेरेर यो सरकार बसिरहन सकेन', मन्त्री अर्यालले भनिन्, 'भूमिहिन, सुकुम्बासी र दलितलाई एकपटकका लागि जग्गा उपलब्ध गराउन कानुनी रुपमै व्यवस्था गरेर अगाडी बढेका छौ।' अव्यवस्थित बसोबासीका सन्दर्भमा उनीहरुको जोतभोगका आधारमा निश्चित शुल्क लिएर स्वामित्व प्रदान गर्नुपर्छ भन्ने कानुनी व्यवस्था गरिएको बताइन। भूमिहिन सुकुम्बासीका समस्या समाधान गर्न सरकारले भूमि समस्या समाधान आयोग गठन गरेर काम अगाडी बढाएको भन्दै उनले अहिलेको प्रतिकूल समयका कारण आयोग फिल्डमा गएर काम गर्न कठिनाइ भएपनि अनुकुल समय आउनेबित्तिकै फिल्डमा गएर यी समस्याको समाधान गरिने बताइन। उनले भनिन् 'ती भूमिहिन सुकुम्बासी दलित सिमान्तकृत समुदाय जो विगतदेखि भूमिको समस्या खेपिरहेका छन्। भूमिको स्वामित्वको अधिकार खोजिरहेका छन्। त्यो चिजको समाधान पुर्जा वितरणको काम शुरु गरिनेछ।' मुक्त हलिया, हरुवा चरुवा, कमैया, कमलहरीका समस्या पनि समाधान गर्नेगरी सरकार अगाडी बढेको भन्दै उहाँले बाँकी कामहरु स्थानीय तहलाई हस्तान्तरण गरेर स्थानीय तहमार्फत नै सबै समस्याको समाधान गर्ने गरी मन्त्रालय अगाडी बढेको बताइन। विगतमा नेपालको नक्सामा छुटाइएको नेपालको नक्सासहितको राजनीतिक, प्रशासनिक नक्सा तयार गरी सार्वजनिक गरिएको भन्दै मन्त्री अर्यालले सरकारले यस कार्यले सबै नेपालीको स्वाभिमान उच्च भएको बताइन। बाँकी कुरा नेपाल सरकारले कुटनीतिक हिसाबले दुई पक्षीय वार्ता गरेर टुंग्याउने मन्त्री अर्यालले बताइन। 'हामी यस्तो समस्याको समाधान वार्ताबाटै गरौं भन्ने चाहान्थ्यौं। सरकारको तर्फबाट अनेकन पटक प्रयत्न पनि भयो। तर हाम्रो संवेदनशीलता, हाम्रो जुनखालको हतारो थियो त्यो खालको भावना बुझ्ने कुरा भएन', मन्त्री अर्यालले भनिन् 'वार्ता एक्लै हुँदैन दुई पक्षीय हुनुपर्यो। हामी जुनखालको हुटहुटीमा थियौं। जुन संवेदनशिलतामा थियौं त्यसमा गम्भीरता प्रकट नभइसकेपछि बाँकी चिजहरु फेरि दुईपक्षीय वार्ताबाट, कुटनीतिक संवादबाट समस्याको समाधान गर्नेगरी हिजो छुटाइएको भूभाग समेटेर नक्सा प्रकाशन गरेका छौ।'"
मौलिक हकका कानून कार्यान्वयन अन्तिम चरणमा : कानूनमन्त्री,"काठमाडौं : कानून, न्याय तथा संसदीय मामिलामन्त्री डा शिवमाया तुम्वाहाङ्फेले मौलिक हकका कानुन कार्यान्वयनको अन्तिम चरणमा पुगेको बताएकी छन् । राष्ट्रियसभाको आजको बैठकमा विनियोजन विधेयक, २०७७ अन्तर्गत कानुन मन्त्रालयसम्बन्धी छलफलको जवाफ दिँदै मन्त्री तुम्वाहाङ्फेले मौलिक हकका कानून कार्यान्वयनका लागि दुई मौलिक हकसम्बन्धी नियमावली बनाउन मात्र बाँकी रहेको बताइन् । 'मौलिक हक कार्यान्वयनको अन्तिम चरणमा पुगेका छौ', मन्त्री तुम्वाहाङ्फेले भनिन्, '१४ वटा मौलिक हकको नियमावली पनि बनिसकेको छ, आवासको हक र खाद्यसम्बन्धी हकको नियमावली बनाउन अन्तिम चरणको छलफल बाँकी थियो, बन्दाबन्दीले गर्दा केही ढिला भएको छ ।' सर्वोच्च अदालतमा २१ हजार मुद्दा रहेको र सुनुवाइ ढिला भएको सांसदको जिज्ञासामा उनले न्यायलाई छिटो र सहज बनाउने तथा स्थानीय तहका न्यायिक समितिलाई बलियो बनाउन आवश्यक बजेटका लागि मन्त्रालयले पहल गर्ने धारणा राखिन् । 'सर्वोच्च अदालत र कानून मन्त्रालय फरक पाटो हो, दुवैको बजेट र योजना फरक छ', मन्त्री तुम्वाहाङ्फेले भनिन्,'सर्वोच्च, उच्च र जिल्लामा आवश्यक बजेटका लागि सहजीकरण गर्छौ, तर सबैलाई बजेट अहिले कम छ, जनताको ज्यान बचाउन स्वास्थ्यमा रकम बढी खर्च भएको छ ।' उनले आगामी आर्थिक वर्षको बजेटमा नागरिकको स्वास्थ्य संरक्षणलाई पहिलो प्राथमिकता दिइएको हुँदा सबैलाई बजेट कमी स्विकारिन्। मन्त्री तुम्वाहाङ्फेले मन्त्रालयमा तालीमका लागि आवश्यक रकमको अभाव नहुने उल्लेख गर्दै कानूनमा व्यावहारिक रुपमा अनुभवबाटै छिटो न्याय सम्पादन गर्नुपर्नेमा जोड दिइन् ।"
प्रधानसेनापति थापा र सशस्त्र प्रहरीका आईजीपी खनाल कालापानी क्षेत्रमा,"काठमाडौं : नेपाली सेनाका प्रधानसेनापति पूर्णचन्द्र थापा र सशस्त्र प्रहरी बलका प्रमुख शैलेन्द्र खनाल बुधबार दार्चुला पुगेका छन्। कालापानीलिम्पियाधुरालिपुलेक क्षेत्रमा भारतले एकतर्फीरूपमा सडक निर्माण गरी उद्घाटन गरेपछि कालापानी नजिकै सेनाले खडा गरेको अस्थायी क्याम्प र सशस्त्र प्रहरीको बोर्डर आउट पोष्ट (बीओपी) को निरीक्षण गर्न उनीहरु त्यहाँ पुगेका हुन्। बैशाख ३१ गते गृहमन्त्री रामबहादुर थापाका सुरक्षा सल्लाहकार प्राध्यापकडा इन्द्रजित राई तथा सशस्त्र प्रहरी अतिरिक्त महानिरीक्षक नारायणबाबु थापाले कालापानी नजिकै दार्चुलाको छाङरुमा बिओपीको उद्घाटन गरेका थिए। त्यहाँ सशस्त्र प्रहरी निरीक्षक लिलिबहादुर चन्दको कमाण्डमा २५ सशस्त्र प्रहरी खटाइएको छ। नेपाली सेनाको हेलिकप्टरले दुई पटक गरेर सशस्त्र प्रहरी, नेपाल प्रहरी र बिओपीका लाग चाहिने सामान छाङरु पुर्याएको थियो। सीमा सुरक्षामा सक्रियता अपनाउँदै सशस्त्र प्रहरी बलले कालापानी क्षेत्रमा नियमित गस्ती गरिरहेको छ। नेपाल, भारत र चीनको त्रिदेशीय नाकासँग जोडिएको सामरिक महत्वको सो क्षेत्रमा राज्यको उपस्थिति बढाउने क्रममा नियमित पैदल गस्ती हुन थालेको हो। दार्चुलाको व्यास गाउँपालिका१ स्थित छाङ्रु (गागा) सीमा निगरानी चौकी (बिओपी) सञ्चालनमा ल्याइएपछि त्यहाँबाट खटिएका सुरक्षाकर्मीले कालापानीको सेतो पुलसम्म पुगेर नियमित गस्ती गर्न थालेका हुन्। छाङ्रुबाट कालापानी १४ किलोमिटरको दूरीमा पर्छ। सेनाले छाङरुदेखि तिंकर भन्ज्याङसम्म ८७ किलोमिटर सडक बनाउँदैछ। त्यसअघि सर्वसाधारणका लागि छाङरुसम्म पुग्ने बाटोका लागि घाँटी बगरमा ट्याक खोल्ने काम अहिले सेनाले गरिररहेको छ। विसं २०७४ को अन्त्यसम्म ८७ वटा रहेको बिओपीलाई २२१ सम्म विस्तार गर्ने योजनाअनुहार हाल १३० सञ्चालनमा ल्याइएको छ। उत्तरी सीमातर्फ संखुवासभाको किमाथांका, दार्चुला छाङ्रु, मुस्ताङ्गको नेचुङ्गमा नयाँ बिओपी स्थापना भएका हुन्। सीमा सुरक्षासहित विभिन्न १४ कार्यादेश पाएको सशस्त्र प्रहरीले साङ्गठनिक पुनःसंरचना गर्दै चालू आवमा २२१ बिओपी स्थापनाको लक्ष्य लिएको छ भने क्रमशः यसलाई विस्तार गरी दीर्घकालमा ५०० सम्म बनाउने योजना अघि सारेको छ। यसरी विस्तार गर्दा सीमा सुरक्षामा १९ हजारसम्म सुरक्षाकर्मी खटाउनुपर्ने देखिएको छ। यसका लागि करिब १० हजार जनशक्तिको दरबन्दी थप्न बलले नेपाल सरकारसँग आग्रह गरेको छ। सीमा क्षेत्रमा थप १ सय १४ वटा बिओपी निर्माण गर्न नेपाल सरकारबाट स्वीकृति प्राप्त भएकामध्ये २३ वटा स्थापना भइसकेको र अन्य स्थापनाको क्रममा रहेको बलले जनाएको छ। अहिलेसम्म छाङरुभन्दा पनि झण्डै ५ किलोमिटर उत्तरमा रहेको गागा क्षेत्रमा वर्षमा ६ महिनाका लागि मात्रै नेपाल प्रहरी बस्दै आएको छ।"
उपल्लो मुस्ताङको स्कुलमा तोडफोड,"जोमसोम : उपल्लो मुस्ताङको लोमान्थाङ गाउँपालिका२ छोसेरमा अवस्थित एकमात्र उच्च तहको दिव्यदिप माध्यमिक विद्यालयमा अज्ञात समूहले तोडफोड गरेका छन्। घुम्ती कक्षा सञ्चालनका लागि पोखरा झरेको उक्त विद्यालय गत कार्तिक महिनादेखि पूर्ण रुपमा बन्द थियो। हालै विद्यालयको कम्पाउण्ड वाल स्तरोन्नती गर्ने क्रममा विद्यालय तोडफोडको अवस्थामा पाइएको जिल्ला प्रहरी कार्यालय मुस्ताङले जनाएको छ। गत कार्तिक महिनामा घुम्ती कक्षाका लागि पोखरा झरेको उक्त विद्यालय बैशाख महिनामा साविककै स्थानमा सञ्चालन हुनुपर्ने भए पनि विश्वव्यापी महामारीको रुपमा फैलिएको कोरोना भाइरस (कोभिड१९) रोकथाम तथा नियन्त्रण गर्न सरकारले लकडाउन गरेसँगै लामो समयदेखि पठनपाठन बन्द थियो। लकडाउनसँगै विद्यालय पूर्व निर्धारित समयमा खुल्न सकेको थिएन। उक्त विद्यालय मुस्ताङको उत्तरी कोरला नाकादेखि दक्षिण १० किलोमिटर यता पर्छ। जिल्ला प्रहरी कार्यालय मुस्ताङका अनुसार उक्त विद्यालयको १ देखि १० कक्षासम्मका सबै ढोकाहरुको ताल्चा फोरिएको र प्रत्येक कक्षाका सिसा र काठ बनेका सबै झ्याल फोरिएको अवस्थामा रहेको छ। यस्तै विद्यालयको प्रधानाध्याक कार्यकक्ष र अफिस कक्षको पनि ताल्चा फोरिएको अवस्थामा रहेको छ। विद्यालयको भौतिक सम्पती नष्ट भएको जानकारी पाएपछि तत्काल विद्यालय व्यवस्थापन समितिले ईलाका प्रहरी कार्यालय छोसेरलाई जानकारी गराएको थियो। प्रहरीका अनुसार विद्यालयभित्र के कस्तो सामान थिए भन्ने विवरण खुल्न बाँकी रहेको र घटनाको एकिन क्षति विवरण बिहीबार विद्यालय समिति, जनप्रतिनिधि र प्रहरीको अनुसन्धानबाट सार्वजनिक गरिने जनाइएको छ। प्रहरीका अनुसार विद्यालय तोडफोड कुन समूहले कुन प्रयोजनमा गरेको भन्ने जानकारी हुन नसकेको जनाएको छ। उपल्लो मुस्ताङको लोमान्थाङ र लोघरक दामोदरकुण्ड गाउँपालिका अन्तर्गत दिव्यदिप एक मात्र माध्यमिक तहको सरकारी विद्यालय हो। उक्त विद्यालय वर्षको ७ महिना मात्र खुल्ला रहन्छ भने २ महिना पोखरामा घुम्ती कक्षा सञ्चालन हुने गरेको छ। हिउँद याममा अत्यधिक हिमपात र चिसो बढ्ने भएकाले उपल्लो मुस्ताङका सुरक्षाकर्मी जाडो छल्न जिल्लामा मर्ज गरिने गरिएको छ। हिमपात, चिसो र लकडाउनले जिल्लाभित्र कुनै नयाँ अनुहार प्रवेश नगरेकाले विद्यालय तोडफोडको बिषय रहस्यमय बनेको स्थानीय बताउँछन्।"
मालपोत घुसको अड्डा : डिल्लीबजार मालपोतका प्रमुखलाई विभागीय कारवाही,"काठमाडौं : मातहतका कर्मचारी साढे आठ लाख घुससहित पक्राउ परेपछि भूमिसुधार तथा मालपोत कार्यालय डिल्लीबजारका प्रमु्खलाई विभागीय कारवाही गरिएको छ। डिल्लीबजारका प्रमुख मालपोत अधिकृत गोविन्दप्रसाद अधिकारीलाई भूमि व्यवस्था तथा अभिलेख विभागमा तानिएको छ। उनलाई बुधबारबाट विभागमा हाजिर गराइएको भूमि व्यवस्था, सहकारी तथा गरिबी निवारण मन्त्रालयका स्रोतले जनाएको छ। मातहतका कर्मचारी घुस सहित पक्राउ परेपछि कार्यालय प्रमुख कारवाही पर्ने नगन्य उदाहरण हुन्छन्। अख्तियार दुरुपयोग अनुसन्धान आयोगको टोलीले साढे आठ लाख लिदा लिँदै मंगलबार साँझ ६ कर्मचारीलाई पक्राउ गरेका थियो। जग्गाको कित्ताकाट गर्न आदेश गराई दिए बापत सेवाग्राहीसँग घुस लिदै गर्दा मालपोत अधिकृत रघुवंश कंडेल, नायब सुब्बा उद्वव सापकोटा, नारायणप्रसाद पोखरेल, नवराज घिमिरे, गोपाल खड्का र खरिदार दिपक खनाल प्रक्राउ गरिएको अख्तियार प्रवक्ता एवं सहसचिव प्रदीपकुमार कोइरालाले जानकारी दिए। उनका अनुसार उनीहरुलाई घुस लिइसकेको अवस्थामा टोखा नगरपालिका९ सामाखुशी चोक स्थित स्काई पार्टी प्यालेस अगाडिबाट नियन्त्रणमा लिएको हो। घुससहित नियन्त्रणमा लिई आवश्यक अनुसन्धान भइरहेको प्रवक्ता कोइरालाले जानकारी दिए। लकडाउनपछि कार्यालय खोले लगतै डिल्लीबजार मालपोतमा घुस काण्ड भएको छ। काठमाडौंमा अत्याधिक अनियमितता हुने डिल्लीबजार, कंलकी र चावहित मालपोतलाई चाकडीको नामले चिनिन्छन्।"
आत्महत्या गरेकाको पीसीआर रिपोर्ट पोजिटिभ,सन्धिखर्क : आरडीटी परीक्षणमा पोजेटिभ देखिएका अर्घाखाँचीको शितगंगाका एक जनाको पीसीआर रिपोर्ट पोजिटिभ आएको छ। शितगंगा नगरपालिका५ जुकेना गल्दाको हरि माध्यमिक विद्यालयको क्वारेन्टाइनमा बस्दै आएका स्थानीय ४५ बर्षीय देवबहादुर विकले झुन्डिएर आत्महत्या गरका थिए। गत जेठ १० गते भारतबाट घर फर्किएका बिकको आरडीटी रिपोर्ट पोजेटिभ आएपछि परीक्षणका लागि जेठ २४ गते स्वाब संकलन गरेर पठाइएको थियो। उनले गएराति क्वारेन्टाइन नजिकैको एक रुखमा झुण्डिएर आत्महत्या गरेका थिए। बुधबार दिउँसो उनको पीसीआर रिपोर्ट पोजिटिभ आएको जिल्ला स्वास्थ्य कार्यालय अर्घाखाँचीका जनस्वास्थ्य निरीक्षक गणेशराज पौडेलले जानकारी दिए। घटनाबारे थप अनुसन्धान जारी रहेको जिल्ला प्रहरी कार्यालय अर्घाखाँचीले बताएको छ। बुधबार एकै दिन अर्घाखाँचीका ५२ जनामा कोरोना संक्रमण पुष्टि भएको छ। जिल्लाका विभिन्न स्थानमा गरिएको स्वाब परीक्षणमा ५२ जनामा कोरोना संक्रमण पुष्टि भएको जनस्वास्थ्य निरीक्षक पौडेलले जानकारी दिए। योसंगै जिल्लामा कोरोना संक्रमितको संख्या एक सय १० पुगेको छ। कोरोनाका कारण ३ जनाको मृत्यु भएको छ।
"थप १८ जनामा कोरोना संक्रमण, कर्णालीमा संक्रमितको संख्या ११ सय नाघ्यो","सुर्खेत : कर्णाली प्रदेशमा थप १८ जनामा कोरोना पुष्टि भएको छ । प्रदेश अस्पताल तथा पशुपन्छी रोग अन्वेषण प्रयोगशाला सुर्खेतमा गरिएको पीसीआर परीक्षण रिपोर्ट अनुसार ४ जना र कर्णाली स्वास्थ्य विज्ञान प्रतिष्ठान जुम्लामा गरिएको पीसीआर परीक्षणमा १४ गरी थप १८ जना नयाँमा कोरोना संक्रमण पुष्टि भएको हो। योसँगै कर्णालीमा कोरोना संक्रमितको संख्या १ हजार १ सय ४ पुगेको छ । कर्णाली प्रदेश सामाजिक विकास मन्त्रालय स्वास्थ्य सेवा महाशाखाका अनुसार बुधबार पृष्टि भएका नयाँ संक्रमितमध्य सुर्खेत र दैलेखका २२ तथा कालिकोट सान्नीत्रिवेणी गाउँपालिका २, ३ र ५ नम्बर वडाका १४ जना रहेका छन् । कर्णालीमा हालसम्म ४ सय ९४ जनाले कोरोना जीतेर घर फर्किएका छन् भने १६ हजार बढीको कोरोना परीक्षण गरिएको छ । कर्णालीमा कोरोना पुष्टि भएका तीनजनाको हालसम्म मृत्यु भएको छ। गएको सोमबार बिहान सुर्खेत गुर्भाकोटमा क्वारेन्टाइन बसेका एक युवकको पीसीआर रिपोर्ट नेगेटिभ आएको छ। कर्णालीमा हालसम्म सबैभन्दा बढी दैलेखमा ६ सय ३६ जना र सबैभन्दा कम हुम्ला र डोल्पामा एकएक तथा मुगुका दुईजनालाई कोरोना पुष्टि भएको छ । यस्तै सल्यानका १ सय ३७, सुर्खेतका २ सय ३७, जाजरकोट ८, कालिकोट ४२, जुम्लामा २४ र अन्य प्रदेशका १६ जनामा कोरोना पुष्टि भएको छ।"
"दैलेखमा कोरोना संक्रमितको संख्या ६३४ पुग्यो, १८५ जना डिस्चार्ज","दैलेख : दैलेखका कोरोना संक्रमितको संख्या ६ सय ३४ पुगेको छ। मंगलबार दुल्लु नगरपालिकामा पाँच जनामा संक्रमण पुष्टि भएको छ। कर्णाली प्रदेश अस्पतालको पशुपन्छी रोग अन्वेषण प्रयोगशाला सुर्खेतले गरेको पिसिआर परिक्षणमा यस्तो नतिजा देखिएको हो। दुल्लु नगरपालिका३ का एक, ५ का एक, ७ का दुई र ११ का एक जनामा संक्रमण देखिएको हो। कोरोना संक्रमित मध्ये नारायण नगरपालिकाका एक सय ९९ जना, नौमूले गाउँपालिकाका एक सय ४२ जना, महाबु गाउँपालिकाका एक सय ८ जना, दुल्लु नगरपालिकाका ७२ जना, डुङ्गेश्वर गाउँपालिकाका ६८ जना रहेको स्वास्थ्य सेवा कार्यालय दैलेखले जनाएको छ। यस्तै आठबीस नगरपालिकाका २१ जना, भगवतीमाई गाउँपालिकाका ९ जना, भैरबी गाउँपालिकाका ९ जना, ठाटीकाँध गाउँपालिकाका ३ जना, गुराँस गाउँपालिकाका२ जना र चामुण्डाविन्द्रासैनी नगरपालिकाका १ जना छन्। स्वास्थ्य सेवा कार्यालय दैलेखका कोभिड१९ फोकल पर्सन थिरप्रसाद रेग्मीका अनुसार मंगलबारसम्म विभिन्न स्कुलका आइसोलेसनबाट ७ महिलासहित एक सय ८५ जना घर फर्किएका छन्। नारायण नगरपालिकाका एक सय ४५, दुल्लु नगरपालिकाका ३४, डुङ्गेश्वर गाउँपालिकाका ३, गुराँस गाउँपालिकाका २ जना घर फर्किएका छन्। कर्णाली प्रदेशकै पहिलो संक्रमित युवा गत साता प्रदेश अस्पताल सुर्खेतको कोरोना विशेष अस्पतालबाट डिस्चार्ज भइसकेका छन्। उनी आठबीस नगरपालिका१ सात्तलाका हुन्।"
सीमामा बस्ने नागरिकलाई सुरक्षाको प्रत्याभूति : महानिरीक्षक खनाल,काठमाडौं : दार्चुला सदरमुकाम खलंगामा सशस्त्र प्रहरी बल नेपाल नम्बर ५० गुल्म हेडक्वाटर स्थापना भएको छ। गुल्म मुख्यालय भवनको बुधबार सशस्त्र प्रहरी महानिरीक्षक (आइजीपी) शैलेन्द्र खनालले उदघाटन गरेका हुन्। सीमा सुरक्षा निरीक्षणका क्रममा दार्चुला पुगेका खनालले भवन उद्घाटनपछि कार्यरत सकल दर्जालाई सीमा सुरक्षा राष्ट्रियताको रक्षाका लागि निरन्तर लाग्न निर्देशन दिएका थिए। महानिरीक्षक खनालले व्यास गाउँपालिका१ छांगरुमा गत वैशाख ३१ गते स्थापना भएको सशस्त्र प्रहरीको बोर्डर आउट पोष्ट बीओपीको निरीक्षण गरेका छन्। सशस्त्रले दार्चुलामा भारतसँग सीमा जोडिएका १२५ किलोमिटर र चीनसँग सीमा जोडिएको २० किलोमिटर क्षेत्र सीमा निगरानी गरिरहेको छ। महानिरीक्षक खनालले सीमित स्रोत साधनका बीचमा सशस्त्रले आफ्नो जिम्मेवारी निर्वाह गरिरहेको छ। सीमामा बस्ने नागरिकलाई सुरक्षाको अनुभूति हुने गरी सशस्त्र प्रहरी खटिरहेको छ। खनालले सीमामा बस्ने नागरिकलाई सुरक्षाको प्रत्याभूति हुने बताउँदै स्वास्थ्य सेवामा पनि ध्यान दिने बताए। तिंकरमा १५ शैय्याको अस्पताल निर्माण गर्न सक्यौं भने त्यहाँका नागरिकले पनि सुविधा पाउँछन् उनले भने सशस्त्रबाट डाक्टर नै खटाउनुपर्छ भने पनि हामी गर्छौ। सशस्त्रको उपस्थितिपछि सिमावर्ती क्षेत्रबाट विस्थापित भएका स्थानीय पनि फेरि गाउँ फर्केका छन्।
कारागारबाट चौकीदार फरार,बेंसीसहर : लमजुङ कारागारबाट बुधबार दिउँसो एकजना कैदी फरार भएका छन्। कर्तव्य ज्यान मुद्दामा २०६९ पुस २२ देखी कैद भोग्दै आएका राइनास नगरपालिका१० कोकेगाउँका २७ वर्षीय दिनेश परियार कारागारबाट भागेका हुन्। दिउँसो सवा ४ बजेतिर खोजी गर्दा उनी फेला नपरेको कारागारका जेलर विष्णुप्रसाद पौडेलले बताए। कारागारमा रहेको सिसि क्यामेरामा उनी ४ बजे कैद भएको देखिएको छ। कारागारबाट भाग्नु अघि ३४ पटक ओहोरदोहोर गरेको सिसिटिभीमा देखिएको पौडेलले बताए। उनी अहिलेसम्म फर्केका छैनन्। जिल्ला अदालत लमजुङले २०६९ चैत १५ गते उनलाई २० वर्ष कैद फैसला गरेको थियो। ५० प्रतिशत कैद छुट हुँदा उनी साँढे २ वर्षपछि छुट्दै थिए। गत वर्ष जेठ १९ गते चौकीदारको जिम्मा पाएका उनी दुई पटकसम्म नाइके भएका थिए। चौकीदार भएपछि १ कोस टाढासम्म जानआउन पाइन्छ। यसअघि पनि बाहिर निस्किएपछि कारागार फर्कने गरेकाले सुरुमा उनीमाथि शंका नगरिए पनि सम्पर्कमा नआएपछि प्रहरीले खोजी थालेको छ। प्रमुख जिल्ला अधिकारी कृष्णप्रसाद शर्माले भागेका कैदीको खोजी भइरहेको बताए। लमजुङ कारागारमा हाल ७३ जना कैदीबन्दी छन्। यसमा ६६ जना पुरुष र ७ जना महिला छन्। कारागारको क्षमता भने ३५ जनाको हो।
कोरोनाबाट मृत्यु हुनेको संख्या २० पुग्यो,काठमाडौं : कोरोना भाइरस (कोभिड१९) ले मृत्यु हुनेको संख्या २० पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार बुधबार कोरोनाले थप एक जनाको मृत्यु भएको हो । गौतमका अनुसार बाँके बैजनाथ गाउँपालिका६ की ४६ वर्षीया महिलाको कोरोनाकै कारण ज्यान गएको हो। मृतक महिला नेपालगजञ्ज शिक्षण अस्पताल कोहलपुरमा जेठ ३० गते मिर्गौलामा समस्यादेखिएपछि भर्ना भएकी थिइन्। मृत्युपछि भएको पीसीआर परीक्षणमा उनको रिपोर्ट पोजिटिभ आएको प्रवक्ता गौतमले जानकारी दिए । यसअघि नेपालमा कोरोना संक्रमणबाट १९ जनाको मृत्यु भइसकेको छ । त्यस्तै बुधबार एकै दिन पाँच सय ८६ जनामा कोरोना संक्रमण पुष्टि भएको छ। योसँगै संक्रमितको संख्या सात हजार एक सय ७७ पुगेको छ।
मुलुकभर फोरजीको सेवा पुग्ने गरी काम भइरहेको छ : अर्थमन्त्री खतिवडा,"काठमाडौं : सञ्चार तथा सूचना प्रविधिमन्त्री डा युवराज खतिवडाले आगामी आर्थिक वर्षभित्रै मुलुकभर नै दूरसञ्चारको फोरजीको सेवा पुग्ने गरी काम गरिरहेको जानकारी दिएका छन्। विनियोजन विधेयक, २०७७ अन्तर्गत सञ्चार तथा सूचना प्रविधिमन्त्रालयका विभिन्न शीर्षकमाथि राष्ट्रियसभाको छलफलमा उठेका प्रश्नको जवाफ दिँदै उनले कर्णाली र सुदूरपश्चिम प्रदेशलगायतका जिल्लामा फोरजीसेवा विस्तारका लागि सर्वेक्षणको काम भइरहेको बताए। मन्त्री खतिवडाले भने 'लकडाउनका कारणले टावर निर्माण र मर्मत केही ढिलाइ भए पनि फोरजी सेवा मुलुकभर चल्ने छ। मुलुकका सबै क्षेत्रमा दुई वर्षभित्र ईन्टरनेट सेवा पुग्ने गरी सरकारले फोरजीको काम अघि बढाइरहेको छ। सेटेलाइट विस्तारका लागि पाएको अधिकार प्रयोग गर्ने सन्दर्भमा कुन विधिबाट ल्याउने भन्नेमा बहस गर्न सकिने भए पनि नेपालको आफ्नै सेटेलाइट हुनुपर्छ भन्नेमा कुनै विवाद नरहेको बताउँदै उनले भने 'सेटेलाइट सम्बन्धी सबै कुरा पारदर्शी र प्रतिस्र्धाका आधारमा हुनेछ। यसको प्रारम्भिक काम मात्रै आगामी आर्थिक वर्षमा प्रारम्भ गरिन लागिएको हो। विज्ञापन अब छापाको माध्यमबाट मात्र होइन, अन्य माध्यमबाट पनि दिन सकिन्छ भन्ने व्यवस्था गरिएको बताउँदै अर्थमन्त्री खतिवडाले विज्ञापन बोर्ड गठन भइसकेपछि विधिसम्मत् ढङ्गले लोककल्याणकारी विज्ञापन उपलब्ध हुने उनले बताए। उनले भने 'बोर्ड गठनपछि कुनै व्यक्ति विशेषलाई विज्ञापन दिने स्थिति हुँदैन, विज्ञापन बोर्ड अब छिट्टै गठन हुनेछ। कसलाई दिने, कसलाई नदिने, कुन विधिबाट दिने, निश्चित मापदण्ड र वस्तुवादी ढङ्गबाट पारदर्शी ढङ्गले बोर्डले काम गर्नेछ।' विगतका तुलनामा सञ्चार माध्यमलाई यस पटकको बजेटले धेरै सम्बोधन गरेको बताउँदै मन्त्री खतिवडाले भने 'सञ्चार गृहका लागि कारोवारका आधारमा लाग्ने शुल्कमा ५० प्रतिशतले घटाइएको छ, दर्ता नवीकरण गर्ने समय बढाइएको छ, सबै किसिमका बैङ्किङ प्रणाली ऋण लिएर सञ्चार गृह सञ्चालन गरिएको छ भने ब्याज र ऋणको ब्याज बुझाउने समयसीमा धकेल्ने स्किम सञ्चार क्षेत्रलाई पनि छ।' रेडियो नेपाल र टेलिभिजनलाई स्वायत्त र सक्षम सार्वजनिक सञ्चारमाध्यमको रुपमा विकास गर्न सार्वजनिक सेवा प्रसारण अन्तर्गत सञ्चालनका लागि आवश्यक कानूनी व्यवस्था अघि बढाइ सकिएको उनले जानकारी दिए। कोरोनाको बीमा र पत्रकार दुर्घटना बीमालगायत धेरै कुरामा बजेटले सञ्चार क्षेत्रलाई समेटिएको बताउँदै अर्थमन्त्रीले भने 'पहिलेको तुलनामा सञ्चार माध्यमलाई थप सुविधा दिइएको छ, यो राहतकै पाटो हो।' यसअघि विनियोजन विधेयक, २०७७ अन्तर्गत अर्थमन्त्रालयका विभिन्न शीर्षकमाथि राष्ट्रियसभाको छलफलमा उठेका प्रश्नको जवाफ दिँदै अर्थमन्त्री खतिवडाले स्थानीय पूर्वाधार साझेदारी कार्यक्रम अन्तर्गत रकम वितरण भन्दा पनि विकासमा सङ्घीय सांसदको सहभागिता रहोस् भनेर बजेट विनियोजन गरिएको स्पष्ट पार्नुभयो। उहाँले अहिले सरकार इकमर्श र इव्यापारका लागि डिजिटल इकोनोमितर्फ काम गरिरहेको जानकारी दिए। अर्थमन्त्रीसँग सांसदहरु अनिता देवकोटा, जीतेन्द्रनारायण देव, रमेशजङ्ग रायमाझी र प्रकाश पन्थले पुरक प्रश्न सोधेका थिए।।"
मर्मत गर्न लाने क्रममा जेनेरेटरमा आगो लागेपछि,बागलुङ : बागलुङबाट मर्मतका लागि काठमाडौं लैजाँदै गरेको जेनेरेटरमा बुधबार साँझ अचानक आगलागी भएको छ। बागलुङको बलेवा पाक्जा खण्डको कर्ण बिल्र्डसले जिम्मा लिएको निर्माणाधिन सडकको प्रयोजनका लागि लगिएको जेनेरेटर बिग्रिएपछि मर्मतका लागि काठमाडौं लैजाने क्रममा बागलुङ पर्वतको सिमाना मालढुंगामा अचानक आगलागी भएको थियो। ट्रिपरमा माथि राखेर लैजाने क्रममा अचानक आगलागी भएपछि ट्रिपर चालकले हतार हतार पर्वत जिल्लाको सहस्रधारामा पुर्याए। त्यसपछि तत्काल दुवै जिल्लाको दमकल बोलाइएको थियो। बिग्रिएको जेनेरेटर मर्मतका लागि लगिँदै भए पनि बाटोमै एक्कासी आगो लागेपछि दमकलको सहायताले नियन्त्रणमा लिइएको बागलुङका प्रमुख जिल्ला अधिकारी गौलोचन शैजुले जानकारी दिए। समयमै आगलागी भएको थाहा पाएको र दमकल पुगेकाले ठूलो क्षति भने हुन नपाएको उनले बताए।
पैसालाई कसरी बनाउने संक्रमणरहित ?,"काठमाडौं : के तपाईलाई थाहा छ? पैसाबाट कोरोना भाइरस सर्ने सम्भावना धेरै हुन्छ। पैसा नभए हाम्रो घर व्यवहार चल्दैन। जहाँ जानुस् पैसा छैन भने कुनै काम बन्दैन। तर हामीले ख्याल गर्नैपर्छ कि पैसाबाट पनि विभिन्न सङ्क्रमण फैलिने गर्छन्। दैनिकरुपमा प्रयोग गर्ने पैसा हामीले सोंचेभन्दा बढी फोहर हुन्छ। एउटा नोटमा सयौँ किसिमका ब्याक्टेरिया, फङ्गस तथा भाइरस हुन्छन। पैसा अन्यन्तै क्रियाशील हुने र जसको हातमा पनि पुग्ने भएकाले पैसा विभिन्न रोगको संवाहक हुनसक्छ। कागज तथा कटनको नोटमा भन्दा पोलिमर नोटमा जीवाणु कम समय रहन्छन्। नोटभन्दा क्वाइनमा भाइरस तथा ब्याक्टेरिया धेरै समय रहन्छ। नोटमा दुई दिनसम्म र क्वाइनमा लामो समयसम्म भाइरस रहन सक्छ। स्विस अध्ययनले पैसामा १२ दिनसम्म जीवाणु रहनसक्ने बताएको छ। क्यासको विकल्पका रुपमा कार्ड प्रयोग गरिने अभ्यास छ। कार्ड पनि सङ्क्रमित हुनसक्छ। पैसाका माध्यमबाट कोभिड१९ सर्ने खतरा देखिएपछि छिमेकी मुलुक चीनमा गत फागुनमा करिब ८४ हजार करोड पैसा नष्ट गरियो। पैसाका माध्यमबाट कोरोना फैलने सम्भावनालाई न्यून गर्न चीन सरकारले केन्द्रीय बैंकको सहयोगमा कोरोना प्रभावित क्षेत्रबाट सङ्कलन गरिएका ती पैसा नष्ट गरेको हो। यसअघि गरिएको अध्ययनले पैसाबाट पनि विभिन्न प्रकारका भाइरस सर्ने सम्भावना अधिक भएको पुष्टि गरिसकेको छ। न्युयोर्क युनिभर्सिटिले गरेको एक अध्ययनअनुसार पैसामा पनि सुक्ष्म जीव बाँच्न र हुर्कन उपयुक्त वातावरण भएको प्रमाणित भइसकेको छ। चिकित्सकले पनि कुनै पनि भाइरसका जीवाणु पैसामा करिब दुई सातासम्म जीवित रहनसक्ने बताउँदै आइरहेका छन्। नेपालको पैसामा अनुसन्धान भएको पनि छैन। तर यसबारे हामी सजक रहनुपर्छ। पैसामा तीन हजारभन्दा बढी प्रकारका किटाणु जस्तै भाइरस, ब्याक्टेरिया, सामान्य किटाणु, ढुसी देखा परेका छन्। त्यस अध्ययनमा बैंकबाट निकालिएको पैसामा आठ प्रकारका ब्याक्टेरिया देखिएका थिए। अध्ययनअनुसार तरकारी बजार, मासु पसल, पान पराग पसल, पेट्रोलपम्प, जुत्ता सिलाउने पसल र माग्नेसँग भएको नोटमा शतप्रतिशत जीवाणु हुने पुष्टि भएको छ। विभिन्न किसिमका प्राणघातक सरुवा रोगको व्याक्टेरियाले पैसामा सङ्क्रमण भएको पुष्टि गरेको छ। संयुक्त राज्य अमेरिकाको पैसामा कोकेन भएको फरेन्सिक साइन्स इन्टरनेशनलले प्रमाणित गरिसकेको छ। हेपाटाइटिस सीको स्रोतका रुपमा कोकेनलाई लिइन्छ। यसैगरी दक्षिण अफ्रिकाको पैसामा पनि ९० प्रतिशत विभिन्न किसिमका प्राणघातक ब्याक्टेरिया तथा ढुसीबाट दूषित भएको पाइएको छ। मास्टर कार्डका अनुसार शौचालय र जुत्ताको तलुवाभन्दा पैसा बढी फोहर भएको परीक्षणका क्रमममा पाइएको थियो। कोरोना भाइरसले विश्वव्यापीरुपमा प्रभाव जमाउँदै गएसँगै विश्वस्वास्थ्य सङ्गठन (डब्लुएचओ) ले समेत कारोना भाइरस पैसाबाट पनि सर्ने भएकाले यसबाट बच्ने उपायको प्रयोग गर्न आग्रह गरिसकेको छ। पैसामा ब्याक्टेरिया कसरी विकसित हुन्छन् ? विभिन्न कारणबाट पैसामा ब्याक्टेरियाका फैलावट हुने इञ्जिनीयर राम बाडेले बताए। पैसाको प्रयोग गर्दा जथाभावी कच्याककुचुक गरी राख्ने गरेमा अझ बढी ब्याक्टेरिया भाइरस फैलने सम्भावना ज्यादा हुन्छ। 'दैनिकरुपमा पैसा एक हातबाट अर्को हात हुँदै अत्यधिक आदानप्रदान हुनु भनेकै एक व्यक्तिको रोग अर्को व्यक्तिमा सार्ने जस्तै हो', उनले भने 'जति बढी पैसाको प्रयोग आउँछ उति नै बढी प्रदूषण फैलने सम्भावना हुन्छ।' दैनिकरुपमा प्रयोगमा आएका पैसामा मानिसहरुको थुक, दिशा पिसाब, खोकी तथा हाच्छ्युँ आदिबाट समेत दूषित हुन्छ। नेपाली पैसाको प्रदूषणस्तर जाँच गर्दा प्रष्टै देखिने उनको भनाइ छ। कसरी कीटाणुरहित बनाउने ? पैसामा भएको ब्याक्टेरिया तथा भाइरसलाई विभिन्न तरिकाबाट हटाउन सकिने उनको भनाइ छ। युभी रे टेक्नोलोजी, जेर्मिसाइड मेथोड र प्लाज्मा आयोन टेक्नोलोजी बाट सहजरुपमा किटाणुनाशक बनाउन सकिन्छ। युभी रे टेक्नोलोजी, जेर्मिसाइड मेथोड बाट पैसालाई किटाणुनाशक बनाउँदा मानव शरीरप्रति नकारात्मक प्रभाव पार्ने भएकाले प्लाज्मा आयोन टेक्नोलोजी अहिलेको अत्याधुनिक प्रविधि भएको उनले बताउनुभयो। यो प्रविधि मानव र वातावरणमैत्री भएको उनको दाबी छ। संयुक्त राज्य अमेरिका, कोरिया, सिङ्गापुर, चीन, भारत, जापान, अस्ट्रेलिया, थाइल्याण्ड, भियतनाम, कम्बोडिया, बेलायत, कुवेत र संयुक्त अरब इमिरेट्स (युएई) लगायत कतिपय मुलुकका बैंक तथा वित्तीय संस्थाले पैसामा हुने प्राणघातक ब्याक्टेरिया तथा भाइरसको किटाणुनाशक बनाउने उपकरण प्रयोगमा ल्याएका छन्। नेपालले पनि पैसालाई सङ्क्रमणरहित बनाउन प्लाज्मा आयोन टेक्नोलोजीलाई आत्मसात गर्नुपर्ने अहिले आवश्यकता रहेको इञ्जिनीयर राम बाडेको भनाइ छ। 'पैसाबाट हुने कोरोना सङ्क्रमणबाट बच्नका लागि बैङ्कहरुले प्लाज्मा आयोन टेक्नोलोजीको प्रयोगमा जोड दिनुपर्छ', उनले भने। पैसालाई सङ्क्रमणरहित बनाउनका लागि यस्ता उपकरणको प्रयोगमा नेपाल राष्ट्र बैङ्कले नेतृत्वदायी भूमिका निर्वाह गर्नुपर्ने देखिएको छ।"
बुधबार अर्घाखाँचीका सय जनामा कोरोना पुष्टि,"अर्घाखाँची : अर्घाखाँचीमा बुधबार एकै दिन एक सय जनामा कोरोना पुष्टि भएको छ । योसंगै जिल्लामा कोरोना संक्रमितको संख्या १ सय ५८ पुगेको छ । बुधबार थप भएका संक्रमित भूमिकास्थान नगरपालिकाका ५२, सितगंगा नगरपालिकाका २२, मालारानी गाउँपालिकाका १४, छत्रदेव गाउँपालिकाका ७ र ठेगाना नखुलेका ५ गरेर एक सयजना थपिएको जिल्ला स्वास्थ्य कार्यालयका जन स्वास्थ्य निरीक्षक गणेशराज पौडेलले जानकारी दिए । कोरोनाका कारण अर्घाखाँचीका ३ जनाको मृत्युु भइसकेको छ ।"
मेलम्चीको पानी परीक्षणको काम असारमै हुने,"काठमाडौं : खानेपानीमन्त्री बीना मगरले मेलम्चीको पानी परीक्षणको काम असारमै हुने बताएकी छन्। राष्ट्रियसभाको बुधबार बसेको बैठकमा सांसदहरुको प्रश्नको उत्तर दिँदै उनले असारमा परीक्षण सकिएपछि पानी काठमाडौँ झारिने बताइन। उनले पानीको वितरणका लागि आवश्यक व्यवस्थापनको काम आयोजना कार्यान्वयन निर्देशनालयले गरिरहेको जानकारी गराउनुभयो। पानीको वितरण काठमाडौँ उपत्यका खानेपानी लिमिटेड (केयुकेएल)ले नै गर्ने उनको भनाइ थियो। उनले भनिन् 'पानी घरघरमा पुग्ने कुरामा शङ्का गर्नुपर्ने अवस्था छैन।' सो आयोजना समयमा सम्पन्न नहुँदा काठमाडौँवासी मात्रै नभएर सबै नेपाली निरास बनाएको उनको भनाइ थियो। आयोजना सञ्चालनका क्रममा थुप्रै प्रतिबद्धता जाहेर भए पनि विगतमा अन्योल र निरासा देखिएको उनको भनाइ थियो। आयोजना निर्माण भइरहँदा कहिले भूकम्प त कहिले ठेक्का तोड्नुपर्ने अवस्था र निर्माण मजदूरको आन्दोलन लगायतका समस्या आएको मन्त्री मगरले बताइन। अहिले विश्वव्यापी रुपमा फैलिएको कोभिड१९ को प्रकोपबीच पनि पहिलो चरणको आधारभूत काम सम्पन्न हुने क्रममा रहेको उनको भनाइ छ। उनले भनिन् 'सबै चुनौती भए पनि आगामी आवको शुरुमा पानी वितरण गरिनेछ, त्यो दिन सबै नेपालीको गौरवको दिन हुनेछ।' मन्त्रालयलाई भर्खर मात्रै क्वारेन्टाइनमा खानेपानी र शौचालय, सरसफाइ निर्माणको जिम्मेवारी आएकाले त्यो कार्यान्वयनमा लागेको मन्त्री मगरले बताउनुभयो। अहिले आवश्यकतानुसार छिटोभन्दा छिटो कार्यान्वयन गर्न मन्त्रालय अघि बढ्ने उनको भनाइ छ। खानेपानी तथा सरसफाइ विधेयक सदनमा छलफलका क्रममा रहेको र यसै अधिवेशनबाट पारित हुने उनले विश्वास व्यक्त गरे। उनले सरकारले तय गरेको १५ औँ योजनामा सबैमा खानेपानी पुग्ने लक्ष्य लिइएकामा आगामी आवको अन्त्यसम्म ९४ प्रतिशत आधारभूत खानेपानी पुर्याउने र ३२ प्रतिशतमा मध्यम तथा उच्चस्तरको स्तरको खानेपानी पुर्याउने गरी बजेट विनियोजन गरी सोही अनुसार कार्यक्रम कार्यान्वयन हुने बताइन्। मन्त्री मगरले सबै घरधुरीमा शौचालय पुगेर नेपाल खुला दिसामुक्त राष्ट्र घोषणा भइसकेकाले अहिले यसको निरन्तरता स्थानीय तहले दिइरहेको बताइन्। तीनै तहको सरकारको समन्वयमा पूर्ण सरसफाइ उन्मुख कार्यक्रम सञ्चालन गर्ने कार्यक्रम बनाइएको छ। प्रदेश र स्थानीय तहसँग योजना तथा कार्यक्रमसँग दाहोरोपना नहुने गरी मन्त्रिपरिषद्ले भौगोलिक विकटतालाई हेरेर तराईमा १५ हजार, पहाडमा पाँच र हिमाली क्षेत्रमा एक हजार जनसङ्ख्यासम्म लक्षित कार्यक्रम मन्त्रालयबाट सञ्चालन हुने निर्णय गरेको उनले बताइन्। त्यसभन्दा कम जनसङ्ख्या लक्षित कार्यक्रम प्रदेश र स्थानीय तहबाट कार्यान्वयन हुनेछ। विगतका अधुरा आयोजनामध्ये क्रमागत आयोजनालाई निरन्तरता दिइएको उनको भनाइ थियो। खानेपानी चरम अभाव रहेका स्थानलाई प्राथमिकता दिएर क्षेत्रीय सन्तुलन मिलाइएको छ। मन्त्रालयले अभाव रहेका सुक्खा क्षेत्रमा लक्षित जलवायु अनुकूलित बृहत् खानेपानी आयोजनासञ्चालन गरेको छ। मन्त्रालयले आगामी आवमा नयाँ कार्यक्रमअन्तर्गत जिल्ला सदरमुकाम, स्थानीय तहको प्रशासनिक केन्द्र, पहाडी तथा दुर्गम क्षेत्रका बजारमा लक्षित आयोजनाका लागि बजेट विनियोजन गरेको छ। ती आयोजना आगामी तीन वर्षमा सम्पन्न हुनेछन्। मध्यम तथा ठूला शहरमा चौबिस घण्टा पानी मिलाउने १४ मध्यम तथा ठूला शहरमा आयोजना सम्भाव्यता अध्ययन भएको छ। यी आयोजनामध्ये आगामी आवमा पाँच आयोजनाको विस्तृत अध्ययन गरिने उनले बताइन। एकीकृत खानेपानी तथा सरसफाइ आयोजना विभिन्न शहरमा सम्भाव्यता अध्ययन गरी आगामी आवमा पाँच आयोजनामा विस्तृत आयोजना अध्ययन गरिने मन्त्री मगरले बताइन्। तराई मधेशमा जनसङ्ख्या अनुरुप भूमिगत पानी घटिरहेकाले ठूला नदीमा आधारित थोक वितरण प्रणाली सञ्चालन गरिने मन्त्री मगरले जानकारी दिइन। त्यस क्षेत्रमा आर्सेनिक समस्या समाधान गर्न हाल प्रदेशबाट कार्यान्वयन भइरहेका आयोजना सम्पन्न गर्न बजेट विनियोजन भएको छ। मन्त्रालयले खानेपानी सेवा नपुगेका बस्ती तथ्याङ्क सङ्कलन गरी खानेपानी सरसफाइ स्वच्छता अभियान वास योजना तयार गर्ने उनले बताइन।"
यी हुन् नयाँ विद्युत् महसुल दरमा भएका मुख्य परिवर्तन,"काठमाडौँ : विद्युत् नियमन आयोगले नयाँ विद्युत् महसुल दर प्रस्ताव गरेसँगै मासिक न्यूनतम १० युनिटसम्म खपत गर्ने ग्राहस्थ ग्राहकलाई इनर्जी शुल्क निःशुल्क भएको छ। दश युनिटभन्दा माथि खपत गर्ने ग्राहस्थ ग्राहकको विद्युत् महसुल अधिकतम १० प्रतिशतसम्म घटाइएको छ। डेडिकेटेड र ट्रङ्क लाइनको महशुल खारेज गरिएको छ। औद्योगिक, व्यापारिक र गैरव्यापारिक ग्राहकको करिब ६५ प्रतिशतसम्म महसुल कम हुनेछ। सामुदायिक खानेपानी र सिँचाइ वर्गका ग्राहकको डिमाण्ड शुल्क पूर्णरुपले हटाइएको छ भने सामुदायिक खानेपानी ग्राहकको इनर्जी शुल्क पाँच रुपैयाँ २० पैसाबाट चार रुपैयाँ २० कायम गरिएको छ। ११ केभीका सामुदायिक खानेपानी ग्राहकको महसुल रातिको समयमा तीन रुपैयाँ ४० पैसा कायम गरिएको छ। यसबाट औशत खानेपानी ग्राहकको महशुल ४० देखि ५० प्रतिशत कम हुने बताइएको छ। विद्युतीय सवारी साधनको प्रयोगलाई प्रोत्साहन गर्न चार्जिङ स्टेशनको महसुल अत्यन्त सस्तो कायम गरिएको छ। राति (११ देखि बिहान ५ बजेसम्म)का लागि ११ केभीको इनर्जी शुल्क चार रुपैयाँ २० पैसा कायम गरिएको छ। यसबाट विद्युतीय सवारी साधनको प्रतिकिलोमिटर विद्युत् खर्च पेट्रोल गाडीको भन्दा १० गुणा कम हुनेछ। यस्तै सामुदायिक थोक ग्राहकको २० युनिटसम्मको इनर्जी शुल्क ४ रुपैयाँ २५ पैसाबाट तीन रुपैयाँ अर्थात ३१ प्रतिशतले कम कायम गरिएको छ।"
बर्दियामा कोरोना त्रास : बढैयातालका २६ जनामा संक्रमण,"गुलरिया : बर्दियाको बढैयाताल गाउँपालिका १ र २ मा २६ जनामा कोरोना संक्रमण देखिएको छ। क्वारेन्टाइनमा आरडीटी परीक्षण नेगेटिभ देखिएर डिस्चार्ज भएकामा पुनः भेरी अस्पताल नेपालगञ्जमा गरिएको स्वाब परीक्षणका क्रममा कोरोना पोजिटिभ पाइएको हो। एकैदिन बर्दियाका ३१ जनामा कोरोना पुष्टि भएसँगै संक्रमितको संख्या १ सय ४१ पुगेको छ। बर्दियाको बढैयाताल गाउँपालिकामा २६, राजापुर नगरपालिका १ र बाँसगढी नगरपालिकामा ४ जना गरी बर्दियाका ३१ जनामा एकैदिन कोरोना पोजिटिभ पाइएको स्वास्थ्य कार्यालय बर्दियाका जनस्वास्थ्य निरीक्षक कृष्णगोपाल चौधरीले पुष्टि गरे। बढैयातालमा समुदायमै कोरोना पुगेको उनको भनाइ छ। क्वारेन्टाइनमा १४ दिन आश्रय लिएर आरडीटी परीक्षण पश्चात घर फर्केका र उनीसँग सम्पर्कमा आएकाको स्वाब परीक्षण गर्दा कोरोना संक्रमणको नतिजा पोजिटिभ आएको हो। बढैयातालस्थित साविक जमुनी क्षेत्रको समुदायमा कोरोना संक्रमण पुगेको उनको दाबी छ। क्वारेन्टाइनहरु अव्यवस्थित बसोबासले कोरोना फैलिएको उनको भनाइ छ। क्वारेन्टाइनमा राम्रो हेरचाह तथा परामर्श भएन। चौधरीले भने जमुनी क्षेत्रमा स्वाब संकलन गर्ने कार्य जारी छ। यससँगै बढैयातालको जमुनी क्षेत्रमा कडा लकडाउन पालना गर्नुपर्ने तर्फ उनले सचेत पारे। बर्दियामा हालसम्म १३ जनाले कोरोना जितेका छन्। हालसमम्म बर्दियाको गुलरिया नगरपालिका २२, मधुवन २८, राजापुर १३, ठाकुरबाबा ४, बारबर्दिया ८, बाँसगढी नगरपालिका २० र बढैयाताल गाउँपालिकामा ४६ जना कोरोनामा संक्रमण पुष्टि भएको हो। लकडाउन खुकुलो भएसँगै बजार तथा सडकहरुमा मानिसको भिडभाड बढ्न थालेको छ। बर्दियामा अझै संक्रमितहरुको संख्या बढ्न सक्ने अनुमान स्वास्थ्य कार्यालय बर्दियाको छ।"
ताप्लेजुङमा पहिरोले विद्यालय नै बगायो,"ताप्लेजुङ : मंगलबार रातिको वर्षाका कारण आएको पहिरोले ताप्लेजुङको फक्ताङ्लुङ गाउँपालिका४ इखाबुस्थित रानी आधारभुत विद्यालय भवन बगाएको छ । राति ११ बजे विद्यालयभन्दा करिब ५० मिटरमाथिबाट आएको पहिरोले विद्यालयको ४ कोठे भवनसहित, २ कोठे पक्की शौचालय, ५० जोेर फर्निचर, विद्यालयको खाजाघर, १ सय जोर थालबटुको र भाँडाकुडा समेत बगाएको प्रधानाध्यापक प्रेम खतिवडाले जानकारी दिए । त्यस्तै, पहिराले स्थानीय फुलबहादुर तामाङको सुँगुर, बाख्राको खोर र भक्त लाबुङको किचन र सुँगुरको खोरसमेत बगाएको खतिवडाले बताए । त्यसै ठाउँमा घर भएका गाउँपालिका अध्यक्ष सरोज एभेङका अनुसार गाउँ पसेको पहिरोले मकैबारीमा ठूलो क्षति पुगेको छ । उक्त गाउँमा गतवर्ष पनि पहिरो गएको थियो । पानी पर्नासाथ पहिरोको जोखिम हुने भएकाले स्थानीयलाई सुरक्षित गर्नेबारे गाउँपालिकाले योजना बनाइरहेको अध्यक्ष एभेङले बताए ।"
दुर्घटनामा मोटरसाइकल चालकको मृत्यु,धनगढी : कैलालीको गोदावरी नगरपालिका६ लालपुरमा जीप र मोटरसाइकल ठोक्किँदा एकजनाको घटनास्थलमै मृत्यु भएको छ । मोटरसाइकल चालक समेत रहेका गम्भीर कोटकेनीको घटनास्थलमै मृत्यु भएको हो । इलाका प्रहरी कार्यालय मालाखेतीका प्रहरी नायव उपरीक्षक ज्ञानवहादुर विष्टका अनुसार बा २० च ५१२८ नम्बरको जीप र से ४ प ७३९८ नम्बरको मोटरसाइकल ठोक्किँदा उनको मृत्यु भएको हो । जीप चालक गौरीगंगा नगरपालिका४ का जीवन विकलाई प्रहरीले नियन्त्रणमा लिएको छ ।
कोरोना संक्रमित स्वास्थ्यकर्मी भन्छन् 'एउटै पीपीइ सेट १२ दिनसम्म धोएर लगाएँ',"महेन्द्रनगर : कोरोना संक्रमित बिरामी अथवा सम्भावित संक्रमणबाट जोगिन स्वास्थ्यकर्मीले पीपीइ सेट लगाउने गर्छन्। एक पटक प्रयोग गरिसकेपछि त्यसलाई डिस्पोज गर्नुपर्ने हुन्छ । तर, कञ्चनपुरको लालझाडी गाउँपालिकाको स्वास्थ्य चौकीमा कार्यरत स्वास्थ्यकर्मीले भने एउटै पीपीइ सेट १२ दिनसम्म धोएर लगाएको बताए। गत चैत्र अन्तिम सातादेखि गाउँपालिकाको क्वारेन्टाइनमा स्वाब संकलनमा खटिएका ती स्वास्थ्यकर्मीलाई गत ३१ गते कोरोना संक्रमणको पुष्टि भयो । जेठ २२ गते कोरोना परीक्षणका लागि आफ्नो स्वाब लिइ सेती प्रादेशिक प्रयोगशाला पठाउँदा कोरोना पोजिटिभ देखिएको ती स्वास्थ्यकर्मीले बताए । गाउँपालिकाको क्वारेन्टाइनमा स्वाब संकलनका लागि जाँदा पर्याप्त सुरक्षा सामग्री नहुँदा आफू संक्रमित हुन पुगेको स्वास्थ्यकर्मीको भनाइ छ । 'क्वारेन्टाइनमा बसेकाको स्वाब संकलन गर्दागर्दै आफूलाई नै संक्रमण भयो, उनले भने,'सुरुमा पीपीई अभावका कारण एउटै पीपीइ सेट घरमा लगेर १२ दिनसम्म धोएर लगाए ।' गाउँपालिकामा पीपीइ नहुँदा स्वाब संकलन गरेर घर फर्किँदा सधै पीपीइ धुने र अर्को दिन पनि पुनःसोही सेट प्रयोग गरी स्वाब संकलनमा खटिने गरेको स्वास्थ्यकर्मीको भनाइ छ । धोएरै १२ दिनसम्म लगाएको उक्त पीपीइ सेट नयाँ आएपछि मात्रै डिस्पोजल गरियो ।उनले क्वारेन्टाइनमा दिनहुँ आरडीटी, स्वाब संकलन र तापक्रम मापनमा जाँदा डब्लुएचओको मापदण्ड अनुसारका स्वास्थ्य सामग्री नपाउँदा कोरोना लागेको दु:खेसो गरे । हरेक दिन बिहान ७ बजेदेखि बेलुकी अबेरसम्म यहाँका क्वारेन्टाइनमा खटिने गरेको कोरोना संक्रमण पुष्टिपछि होम क्वारेन्टाइनमा रहेका लालझाडी गाउँपालिका२ कञ्जका ३२ वर्षीय संक्रमितले बताए । 'स्वाब लिएको  दिनपछि मात्रै आफूलाई संक्रमण भएको थाहा पाए, उनले भने, 'दुई महिनाको अवधीमा पाँचवटा पीपीइ मात्रै पाएको थिए।' गाउँपालिकाको स्वास्थ्य शाखाबाटै एक पटक लगाएको पीपीइ धोएर पुनः लगाउन मिल्छ भनेपछि पहिलो पटक पाएको पीपीइ सेट १२ दिनसम्म लगाएको संक्रमित स्वास्थ्यकर्मीको भनाइ छ । अहिले होम क्वारेन्टाइनमा बसेर तातो पानी, अदुवा, गुर्जो लगायत खानेकुराको प्रयोग गरिरहेको उनले बताए । यसअघि कञ्चनपुरको पुर्नबास नगरपालिकामा दुईजना स्वास्थ्यकर्मीमा समेत कोरोना संक्रमण देखिएको थियो । पूर्नवास नगरपालिकामा कार्यतर स्वास्थ्यकर्मी जनक धामी भने कोरोनालाई परास्त गरेर घर फर्किसकेका छन् ।गत चैत्रदेखि क्वारेन्टाइन र सीमानाकामा खटिएका धामीलाई कोरोना संक्रमण देखिएको थियो । फिल्डमा खटिदा सुरक्षा सामग्री नपाउँदा संक्रमित हुन पुगेको धामीको गुनासो छ । 'हामी विनासुरक्षा सामग्री फिल्डमा खटियौं, स्वास्थ्य सुरक्षा सामग्री नहुँदा नै संक्रमण भएको हो।' कोरोना परास्त गरेर घर फर्केका धामीले भने , 'भएका स्वास्थ्य सुरक्षा सामग्री पनि गुणस्तरीय थिएनन्।' उनले राज्यले ग्रामीण भेगलाई बेवास्ता गरेको बताउँदै सहरी क्षेत्रमा रहेका ठूला अस्पतालमा मात्रै स्वास्थ्य सामग्री पठाएको बताए ।'गामीण भेगमा धेरै मान्छे भित्रिएका छन् यहाँ संक्रमण भएपछि मात्रै सहरका ठूला अस्पताल जान्छन्, उनले भने, 'हामी त सीमानाकामा स्वास्थ्य सुरक्षा सामग्रीबिनै ज्यान जोखिममा राखेर खटियौं।' उनले सुरुवाति चरणमा नयाँ रोग भएकाले पनि केही प्राविधिक समस्या आएको बताए । लालझाडी गाउँपालिकाका प्रमुख प्रशासकीय अधिकृत शेरबहादुर बुढाले सुवाति चरणमा स्वास्थ्य सामग्रीको अभाव भएको बताए। 'स्वास्थ्य सामग्री नहुँदा एउटै पीपीइ सेटले काम चलाउनु परेको थियो,' उनले भने, 'अहिले त पर्याप्त मात्रामा स्वास्थ्य सामग्री छन्।'"
अर्घाखाँचीका २ जनाले जिते कोरोना,"सन्धिखर्क : अर्घाखाँचीका दुईजना कोरोना संक्रमित निको भएका छन् ।पाणिनी गाउँपालिका ८, पालीको कमला माविको क्वारेन्टाइनमा रहेका दुईजना कोरोना जितेको अर्घाखाँची अस्पतालका प्रमुख डाक्टर कपिल गौतमले बताए । गत जेठ २ गते भारतको रायबरेलीबाट पैदल हिंडेरै पाँचजना गृहजिल्ला आइपुगेका उनीहरुलाई पाणिनी गाउँपालिका वडा नम्बर८ को विद्यालयमा क्वारेन्टाइनमा राखिएको थियो । गत जेठ १० गते शनिबार उनीहरुको थ्रोट स्वाब संकलन गरिएको थियो । प्रादेशिक प्रयोगशाला भैरहवामा गरिएको परीक्षणमा क्वारेन्टाइनमा रहेका १९ वर्षीय र ४३ वर्षीय दुई पुरुषमा पीसीआर जाँच गर्दा गत जेठ १३ गते कोरोना पोजिटिभ देखिएको थियो । पुन: स्वाब परीक्षणको लागि पठाइएको थियो । बुधबार उनीहरु दुबैजनाको रिपोर्ट कोरोना नेगेटिभ आएको र उनीहरुलाई घर पठाउने तयारी भइरहेको छ । उनीहरु घरमा गएर सेल्फ क्वारेन्टाइनमा बस्ने गरी पठाइने अर्घाखाँची अस्पतालका प्रमुख डाक्टर गौतमले बताए । जिल्लामा कोरोना संक्रमितको संख्या ६१ पुगेको छ । कोरोनाबाट २ जनाको मृत्यु भइसकेको छ।जिल्लामा एक हजार पाँच सय ५६ जनाको स्वाब संकलन गरिएको छ। ५ सय ६६ जनाको रिपोर्ट आएको जिल्ला स्वास्थ्य कार्यलयका जन स्वास्थ्य निरीक्षक गणेशराज पौडेलले बताए । जसमध्ये ६१ जनाको कोरोना पोजिटिभ देखिएको हो ।"
दार्चुलामा ढुंगाले लागेर महिलाको मृत्यु,दार्चुला : दार्चुलातिंकर सडकको राताकाठा क्षेत्रमा ढुंगाले लागेर एक महिलाको ज्यान गएको छ । दुहूँ गाउँपालिकाका कलावती बडालको ढुंगा लागेर ज्यान गएको जिल्ला प्रहरी कार्यालय दार्चुलाले जनाएको छ । राताकाठा क्षेत्रको माथिल्लो क्षेत्रमा खानेपानी योजनाको निर्माण कार्य भइरहेकाले उक्त क्षेत्रबाट ढुंगा खसेको हुनसक्ने अनुमान गरिएको छ । घटनाको खबर पाएपछि जिल्ला प्रहरी कार्यालय दार्चुलाबाट प्रहरी निरीक्षक भास्कर चन्दको नेतृत्वमा प्रहरी टोली घट्नास्थल तर्फ गएको जिल्ला प्रहरी कार्यालय दार्चुलाका सूचना अधिकारी सुरेन्द्र जोशीले बताए ।
भारतीय कामदार घर जान थाले,"परासी : लकडाउनका कारण उद्योगमै रहेका भारतीय कामदारहरु धमाधम घर जान थालेका छन्। पश्चिम नवलपरासीका विभिन्न इट्टा उद्योगमा काम गर्ने भारतीय कामदारहरु रुपन्देहीको बेलहिया नाका हुँदै जान थालेका हुन्। जिल्लामा २३ उद्योग छन्। त्यहाँ रहेका करिब ३ हजार कामदारमध्ये २२ सय बढी भारतीय रहेको नवलपरासी इट्टा उद्योग संघका अध्यक्ष धनपद यादवले जानकारी दिए। घर पठाउनका लागि डेढ महिनाअघि कामदारको विवरण संघले जिल्ला प्रशासन कार्यालयमा पठाएको थियो। प्रकृया पूरा भएपछि बुधबारबाट उनीहरुलाई भन्सार नाकाहुँदै पठाउन थालिएको यादवले बताए। नेपालमा आउँदा कामदारहरु आफ्नै सवारी साधन (एक्का) लिएर परिवारसहित आउने गर्दछन्। फर्कदा पनि त्यसैगरी फर्कने गरेका छन्। भन्सार नाकाबाट आवश्यक प्रकृया पूरा गरेपछि उनीहरुलाई भारतको जिम्मा लगाइने संघले जनाएको छ। इट्टा उद्योगमा नेपाली कामदारहरुले काम गर्न इच्छा देखाउने नगरेका कारण वर्षेनी भारतबाट कामदार ल्याउनुपर्ने बाध्यता छ । इट्टा उत्पादनको काम कात्तिकदेखि सुरु भई जेठको पहिलो सातामा सकिने गरेको छ। त्यसपछि उद्योग बन्द हुन्छ। यसवर्ष लकडाउनका कारण ३० देखि ४० प्रतिशत उत्पादनमा कमि आएका संघले जनाएको छ। विगतका वर्षहरुमा उत्पादनले जिल्लाको मागलाई पूरा गरेर बाहिर पठाउने गरिएको अध्यक्ष यादवले बताए। यादवले भने,' यसवर्ष उत्पादनमा कमि आउँदा आर्थिक रुपमा घाटा भएको छ। तर पनि जिल्लाको मागलाई भने यसले पूरा गर्छ ।' १ नं इट्टा (अब्बल) प्रति गोटा १५ रुपैयाँ बिक्री गर्ने गरिएको छ।"
नाकाबन्दी खोल्न दलितको अल्टिमेटम,"राजविराज : सप्तरीको तिरहुत गाउँपालिका४ डिमनस्थित राम टोलका ५० घरधुरी दलित परिवारले नाकाबन्दी खोल्न अल्टिमेटम दिएका छन् । स्थानीय विशेश्वर यादवले जनप्रतिनिधीहरूको अगाडि जेठ मसान्तभित्र बाटो खुला गर्ने भनी गरेको प्रतिवद्धता पूरा नगरेपछि दलित अगुवाहरूले आन्दोलनको चेतावनी दिदै अल्टिमेटम दिएका हुन् । संघर्ष समितिका संयोजक सुकराती रामको नेतृत्वमा मंगलबार राजविराज आएको दलित अगुवाहरूको टोलीले सीडीओ शंकरहरी आचार्यसँग भेंटी अविलम्ब बाटो खोल्न माग गरे । यसअघि उनीहरूले वडा र गाउँपालिका कार्यालयमा ज्ञापनपत्र बुझाएका छन् । बस्तीको समस्याबारे जनप्रतिनिधिले ध्यान नदिएको आरोप लगाउँदै स्थानीय दलितहरूले असार १० गतेभित्र नाकाबन्दी नखोले वडा कार्यालय अगाडि अनशन बस्ने चेतावनी दिए । दलितहरूले अविलम्ब बाटो खुल्ला गरी ठोसरुपमा बाटो निर्माण गर्न, नाप नक्सा किटान गर्न, बिजुलीको व्यवस्था गर्न र पछिल्लो बैठकबाट बाटो सम्बन्धी भएको निर्णय सार्वजनिक गर्न माग गरेका छन् । बस्ती जोड्ने गाउँ ब्लकमा रहेको दलितहरूको राम टोल जाने बाटोको मुखैमा केही स्थानीयबासीले एक महिनाअघि छेकबार गरेका कारण समस्यामा परेको भन्दै चमार समुदायका अगुवाहरूले गुनासो गरे । अघोषित नाकाबन्दीले गाईबस्तु थुनिएको, उपचारका लागि बिरामीलाई बाहिर लैजान नसकेकोले दलित समुदाय समस्यामा परेको भोला रामले दुखेसो सुनाए । कोही बिरामी पर्दा, गर्भवती महिलालाई व्यथा लागे वा सर्पदंशले कोही पीडित भएमा उनीहरूलाई बोकेरै सडकसम्म पुयाउनु पर्ने हुन्छ, भोल्बीदेबी रामले भनिन्, सडकसम्म पुग्ने बाटो बन्द गरिएकाले आगलागी वा प्राकृतिक प्रकोपका बेला झनै जोखिम हुन्छ । वडा तथा गाउँपालिका कार्यालय धाएर थाक्यौँ, बाटो थुनिएपछि बस्तीछेउको खाली खेत, छिमेकीको घरआँगनबाट हिँड्दै आए पनि वर्षात् लागेकाले कहाँबाट हिँड्ने चिन्तामा छौँ, रामसेवक रामले भने, पानी नपर्दा त छिमेकीको घरआँगन र खाली खेतबाट हिँडौँला, वर्षातमा त निक्लन पाइदैन । पुस्तौदेखि कायम रहेको बाटोमा धनीहरूले बेलाबेलामा आफ्नो जग्गा भन्दै सडक थुन्ने गरेका छन् । संघर्षपछि बाटो खोल्ने फेरी बन्द गर्ने धनी किसानहरूले लकडाउनको मौका छोपी यसपटक जेठ ५ गतेदेखि पूर्ण रुपले चारैतिरबाट नाकाबन्दी गरेको उनीहरूले जानकारी दिए । यसअघि ०७५ साउनभदौमा समेत अघोषित नाकाबन्दी हुँदा संघर्षपछि खुलेको उनीहरूले सुनाए । सप्तरीका प्रजिअ आचार्यले दलित बस्तीले भोग्नु परेको समस्या समाधान गर्न आफूले तत्काल पहल थाल्ने आश्वासन दिए । पुस्तौदेखि हिँड्दै आएको बाटो थुन्न नहुने भन्दै प्रजिअ आचार्यले बाटो खुलाउन गाउँपालिका, वडा कार्यालय र प्रहरीसँगको समन्वयमा पहल गर्ने बताए । स्थानीय विजय यादवका अनुसार विकास र समृद्धिका लागि बाटोघाटो जरुरी भएपनि दलित बस्तीमा जीवनयापन नै असहज बनाउने गरी मान्छेलाई आउजाउ गर्ने बाटोघाटो नै बन्द गरिएको छ । बस्तीमा बाटोघाटो खुल्ला होलान् र आफूहरूको जीवनयापन सहज होला भने आशामा दुःख कष्ठ गरेर वर्षौँदेखि दलितहरू प्रतीक्षामा बसेका छन् । पुस्तौदेखि प्रयोग गर्दै आएको बाटोसमेत बन्द भएपछि झनै दुःख बढेको शान्तिदेबी रामले बताइन् ।"
सुन लुटेरा र खरिद गर्ने पक्राउ,बैतडी : सुन लुटेरा र खरिद गर्नेलाई प्रहरीले पक्राउ गरेको छ। पक्राउ पर्नेमा बझाङ बित्थडचीर गाउँपालिका ७ का २७ वर्षीय बिर्ख लुहार र बैतडीको सिगास गाउँपालिका ७ का प्रकाश बोहरा रहेका छन् । बिर्खले सिगास गाउँपालिका ७ अगुरालीकी ४४ वर्षीया नर्मा बोहराले कानमा लगाएको सुनका गरगहना लुटेको प्रहरी नायव उपरीक्षक नारायणप्रसाद अधिकारीले जानकारी दिए । स्थानीय जंगलमा घाँस काटिरहेकी नर्मालाई बिर्खले गत जेठ ३२ गते कैचीको पाता देखाई मार्छु भनी डर धम्की दिएर मुन्द्रा लुटेको प्रहरीले जनाएको छ।यस्तै बिर्खबाट सुनका मुन्द्रा किन्ने प्रकाशलाई पनि प्रहरीले पक्राउ गरेको छ । प्रकाशले साठी हजारमा मुद्रा किनेको हुनाले पक्राउ गरेको प्रहरीले जनाएको छ । उनीहरु दुबैजनालाई बिक्रीवितरण गरिएको सुनसहित घरबाटै पक्राउ गरिएको हो । पक्राउ परेका दुबैजनालाई इलाका प्रहरी कार्यालय पाटनको हिरासतमा राखिएको छ । घटनाको थप अनुसन्धान भइरहेको जिल्ला प्रहरी कार्यालय बैतडीले जनाएको छ ।
परीक्षणबिनै कोरोना संक्रमित डिस्चार्ज,"बैतडी : कोरोना परीक्षणबिनै बैतडीका छैटौं संक्रमितलाई डिस्चार्ज गरिएको छ। पाटन नगरपालिका ८ का ३१ वर्षीय युवकलाई पाटन प्राथमिक स्वास्थ्य केन्द्रबाट डिस्चार्ज गरिएको हो। ती युवकमा यही जेठ १९ गते संक्रमण पुष्टि भएपछि केन्द्रको आइसोलेसनमा राखिएको थियो। स्वास्थ्य मन्त्रालयको नयाँ निर्देशिका अनुसार १४ दिनसम्म आइसोलेसनमा राखेपछि संक्रमितलाई डिस्चार्ज गर्न सकिने भनिएकोले युवकलाई डिस्चार्ज गरिएको पाटन नगरपालिकाका स्वास्थ्य शाखा प्रमुख मदनसिंह महराले जानकारी दिए। उनले भने युवकमा अहिले कुनै लक्षण देखिएको छैन्। हामीले सात दिन होम आइसोलेसनमा बस्ने गरेर डिस्चार्ज गरेका छौं। संक्रमण पुष्टि भएको कम्तिमा १० दिनपछि लगातार २ पटक २४ घण्टामा पिसिआर परीक्षण गर्ने र दुइटै रिपोर्ट नेगेटिभ आए कोरोना निको भएको मानिन्छ। तर ती युवकको यसअघि गरिएको दोस्रो पिसिआर परीक्षणको रिपोट पनि पोजेटिभ नै आएको थियो। गत जेठ ८ गते भारतको मुम्बईबाट गौरीफन्टा नाका हुँदै स्वदेश पुगेका ती युवकलाई ज्वरो आउने, घाँटी दुख्ने लक्षण देखिएका कारण जेठ ९ गतेदेखि क्वारेन्टाइनमा राखिएको थियो। पाटनका ती युवकसँगै बैतडीका कोरोना संक्रमित भएर डिस्चार्ज हुनेको संख्या ६ पुगेको छ। गत जेठ ९ गते कोरोना पुष्टि भएका शिवनाथ गाउँपालिका २ का २२ वर्षीय युवक जेठ २१ गते जितेपछि डिस्चार्ज भएका थिए। यस्तै जेठ १० गते कोरोना पुष्टि भएका शिवनाथ गाउँपालिका वडा नम्वर १ का २० वर्षीय र २७ वर्षीय पुरुष तथा शिवनाथ गाउँपालिका  २ का २० र २२ वर्षीय पुरुषलाई पनि गत जेठ २३ गते सेती प्रादेशिक अस्पतालले परीक्षण बिनै डिस्चार्ज गरेको थियो। बैतडीमा संक्रमितको संख्या २७ रहेको छ।"
५ दिनपछि भेटियो पहिरोमा पुरिएका बालकको शव,"पर्वत : पर्वतको कुश्मा नगरपालिका वडा न ३ दुर्लुङको काहुलेमा गएको पहिरोमा पुरिएर हराइरहेका एक बालकको शव पाँच दिनपछि भेटिएको छ । पहिरोमा हराएका १४ वर्षीय जेनिश विकको शव बुधबार बिहान फेला परेको हो । यो सँगै पहिरोमा पुरिएर ज्यान गुमाउनेको संख्या ९ पुगेको छ। गएको शनिबार राति आएको पहिरोले पुरिएर बेपत्ता भएका बालकको खोजीका लागि चार दिनसम्म सुरक्षाकर्मी र स्थानीयबासी सक्रीय थिए । गण्डकी प्रदेश प्रहरी कार्यालय पोखराबाट तालिम प्राप्त कुकुर झिकाएर समेत मंगलबार दिनभर खोजी गरिएको भएपनि आज बिहान स्थानीयबासीले शव फेला पारेको स्थानीय प्रभु गुरुङले जानकारी दिए । पहिरोमा परि मृत्यु भएका तुलबहादुर थापाको परिवारका ४ जना र कमला विकको परिवारका २ जनाको कालीगण्डकी र मोदी नदीको संगम रहेको धार्मिकस्थल मोदीबेणीमा सोमबार सामूहिक अन्तेष्टि गरिएको छ भने तुलबहादुरकी छोरी र नातिको बागलुङको जैमिनीघाटमा दाहसंस्कार गरिएको छ । दुर्लुङमा शनिबार राति दुई घण्टासम्मको मुसलधारे वर्षापछि गएको पहिरोमा परेर ५३ वर्षीय तुलबहादुर थापा, उनकी श्रीमती ५२ वर्षीया मिनाकुमारी थापा, छोरी ३४ वर्षीय दिर्पा थापा, नातिनी ११ वर्षीय बिबिसा थापा, नातिहरु १५ वर्षीय सम्राट थापा र १७ वर्षीय विवेक थापाको मृत्यु भएको थियो । यसैगरी पहिरोमा परेर २८ वर्षीय कमला विकका साथै ८ वर्षीया छोरी प्रमिशा विक र १४ वर्षीय छोरा जेनिश विकको मृत्यु भएको छ। बालकको खोजीका लागि बुधबार बिहान नेपाल कम्युनिष्ट पार्टी(नेकपा) दुर्लुङ गाउँ कमिटीको अगुवाईमा शव खोजी गर्दा घर भन्दा तल चौतारी नजिक शव भेटिएको नेकपाका नेता डोलराज शर्माले जानकारी दिए । मृतक बालकको शव आजै जिल्ला अस्पतालमा पोष्टमार्टम गरी दाहसंस्कार गरिने स्थानीय प्रभु गुरुङले जानकारी दिए।"
"एकै गाउँका ४ जनामा कोरोना संक्रमण, उदयपुरमा संक्रमितको संख्या ४७ पुग्यो","उदयपुर : उदयपुरमा थप एक महिलासहित ४ जनामा कोरोना भाइरस पुष्टि भएको छ । त्रियुगा नगरपालिका ४ वगाहाका ३६, ४६,४८ वर्षीय पुरुष र २८ वर्षीया महिलामा बुधबार कोरोना पुष्टि भएको हो। वीपी कोइराला स्वास्थ्य विज्ञान प्रतिष्ठान धरानको प्रयोगशालामा गरिएको परीक्षणमा उनीहरुलाई कोरोना पुष्टि भएको जिल्ला स्वास्थ्य कार्यालयका प्रमुख मोहनप्रसाद सुवेदीले जानकारी दिए। योसँगै उदयपुरमा कोरोना संक्रमितको संख्या ४७ पुगेको छ । संक्रमितमध्ये ३८ जना पुरुष र ९ जना महिला रहेका छन् । उपचार पछि निको हुनेको संख्या ३३ पुगेको छ। संक्रमित सबै जना भारतबाट घर फर्किएका हुन् । विभिन्न नाकाबाट नेपाल भित्रिएका उनीहरुलाई त्रियुगा नगरपालिकाले उद्धार गरी सिधै वडानं ३ स्थित त्रियुगा जनता बहुमुखि क्याम्पस मोतिगडाको क्वारेन्टाइनमा राखेको थियो। योसँगै संक्रमितको संख्या जिल्लामा सबैभन्दा बढी त्रियुगा नगरपालिकामा ३९ जना पुगेको छ। ३९ मध्ये ३३ जना उपचारपछि घर फर्किसकेका छन्। त्यस्तै बेलका नगरपालिकामा संक्रमितको संख्या ५ पुगेको छ । चौदण्डीगढी, कटारी नगरपालिका र उदयपुरगढी गाउँपालिकामा ११ जना यसअघि नै संक्रमित पुष्टि भइसकेका छन् । स्वास्थ्य प्रमुख सुवेदीका अनुसार हालसम्म ८ सय ७० जना महिलासहित दुई हजार ८ सय ७९ जनाले पीसीआर परीक्षण गरिसकेका छन् । त्यसमध्ये २ हजार ८ सय २ जनाको रिर्पोट आइसकेको छ । त्यस्तै १ सय २१ जना महिलासहित ६ सय ९४ जनाको आरडिटी टेष्ट भइसकेको छ । त्यसमध्ये २ जना पुरुष १ जना महिलामा पोजिटिभ देखिएको छ भने बाँकी सबैको रिर्पोट नेगेटिभ आएको स्वास्थ्य प्रमुख सुबेदीले बताए । कार्यालयकाअनुसार २२ जना महिला र १ सय ६६ जना पुरुष गरी १ सय ८८ जना क्वारेन्टाइनमा रहेका छन् भने १४ जना महिला र ४ सय ४६ जना पुरुष गरी ४ सय ६० जना होमक्वारेन्टाइनमा छन् ।"
पत्रकारलाई समयमै तलब नदिए र कामबाट निकाले आन्दोलन गर्ने महासंघको निर्णय,"काठमाडौं : नेपाल पत्रकार महासङ्घले विभिन्न सञ्चार गृहले कोभिड१९ को कारण देखाउँदै श्रमजीवी पत्रकारलाई सेवाबाट निष्काशन नगर्न आग्रह गरेको छ। महासङ्घको मङ्गलबार सम्पन्न केन्द्रीय समितिको उपलब्ध पदाधिकारी तथा सदस्यको बैठकपछि विज्ञप्ति जारी गर्दै महासङ्घले सो आग्रह गरेको हो। कोरोना भाइरस कोभिड१९ को कारण देखाउँदै सञ्चार माध्यमले श्रमजीवी पत्रकारलाई तलब नदिने, तोकिएको पारिश्रमिक एकतर्फी ढङ्गले कटौती गर्ने, विभिन्न बहाना देखाएर काम गर्ने वातावरण बन्न नदिने र राजीनामा दिन दबाब दिने जस्ता कार्य जारी राखेकाले त्यसविरुद्ध आन्दोलनमा जाने निर्णय गरेको विज्ञप्तिमा जनाइएको छ। महासङ्घले एक साताभित्र सम्बन्धित सञ्चार प्रतिष्ठानलाई श्रमजीवी पत्रकार विरुद्धका सबैखाले गतिविधि बन्द गर्न, श्रमजीवी पत्रकार ऐनको पूर्ण पालना गर्न र सोको जानकारी महासङ्घलाई गराउनसमेत आग्रह गरेको छ। एक साताभित्र श्रमजीवी पत्रकारका समस्या समाधान नभए महासङ्घले चरणवद्ध आन्दोलनका कार्यक्रम अघि बढाउन बाध्य हुने विज्ञप्तीमा उल्लेख गरिएको छ। श्रमजीवी पत्रकारको पेशागत रक्षाका लागि हुने आन्दोलनलाई सफल बनाउन महासङ्घले सबै प्रदेश समिति, जिल्ला तथा प्रतिष्ठान शाखा र एसोसियट संस्थासहित सञ्चारसम्बद्ध सबै सङ्घसंस्थामा अपिल गरेको छ।"
बंगलादेश र बैंककमा अलपत्र नेपाली साँझ काठमाडौं आइपुग्ने,"काठमाडौं : नेपाल एयरलाइन्स र हिमालय एयरलाइन्सले बुधबार पनि विभिन्न मुलुकबाट अलपत्र नेपाली उद्धार उडान गरी नेपाल ल्याउँदैछन्। नेपाल एयरलाइन्सले बैंककबाट र हिमालयले ढाकाबाट उद्धार उडान गरी नेपाली ल्याउने त्रिभुवन अन्तर्राष्ट्रिय विमानस्थलले जनाएको छ। त्यस प्रयोजनका निम्ति दुबै एयरलाइन्सका जहाज गन्तव्यतर्फ उडिसकेका छन्। दुबै जहाज साँझ काठमाडौँ फर्कने जनाइएको छ। विभिन्न मुलुकमा अलपत्र नेपाली ल्याउन राष्ट्रिय ध्वजाबाहक नेपाल वायुसेवा निगम (नेपाल एयरलाइन्स) र निजी लगानीको हिमालय एयरलाइन्सका जहाज प्रयोग हुनेछन्। सरकारले विभिन्न मुलुकमा अलपत्र परेका करिब ३० हजार नेपाली जहाज चार्टर्ड गरेर ल्याउने निर्णय गरेसँगै निगमले जुन महिनाभर विभिन्न देशबाट गरिने चार्डर्ड उडानको कार्यतालिका बनाइसकेको छ। संस्कृति, पर्यटन तथा नागरिक उड्डयन मन्त्रालयले नेपाल एयरलाइन्सलाई २४ र हिमालय एयरलाइन्सलाई १९ उडान गर्नेगरी अनुमति दिएको थियो। त्यस्तै २४ वटासम्म विदेशी एयरलाइन्सलाई उडान दिइएको छ। नेपाल एयरलाइन्सका दुई वाइडबडी र दुई न्यारोबडी गरी चार जहाजले उडान गर्नेछन् भने नेपालबाट अन्तर्राष्ट्रिय उडान भर्ने निजी लगानीको हिमालय एयरलाइन्ससँग चार न्यारो बडी जहाज छन्।"
क्वारेन्टाइनमा बसेर २३ दिनदेखि पीसीआर रिपोर्ट कुर्दै,"जाजरकोट : जाजरकोटबाट कोरोनाको पीसीआर परीक्षणका लागि स्वाब संकलन गरेर पठाएको २३ दिन बित्दा पनि अझै रिपोर्ट आउन सकेको छैन । जिल्लाको छेडागाड नगरपालिका, नलगाड नगरपालिका र जुनीचाँदे गाउँपालिकाबाट स्वाब संकलन गरेर सुर्खेत पठाएको २३ दिन बितिसक्दा पनि रिपोर्ट आउन नसकेको हो । भारतबाट आएर विभिन्न क्वारेन्नटाइनमा बसेकोको स्वाव संकलन गरेर पठाइएको थियो । तर, रिपोर्ट नआउँदा केहीलाई क्वारेन्टाइनमै राखिएको र केहीलाई होम क्वारेन्टाइनमा बस्ने गरी घर पठाइएको पालिकाले जनाएका छन् । जिल्लाबाट गत जेठ १२ गते पठाइएका चार सय पाँच जनाको रिपोर्ट अझै आउन नसकेको प्रमुख जिल्ला अधिकारी जनकराज पन्तले बताए । भेरी नगरपालिका र बारेकोट गाउँपालिकाबाट त्यस भन्दा पछि स्वाब संकलन गरि पठाएको रिपोर्ट आइसकेको छ हाम्रो अझै आएको छैन छेडागाड नगरपालिकाका मेयर लालबहादुर महताराले भने रिपोर्ट समयमा नआउँदा गाउँमा निकै अन्यौल भएको बताए । जिल्लाका करिब एक हजारको रिपोर्ट आउन बाँकी छ । पठाएकाको रिपोर्ट नआउँदा कतिपय क्वारेन्टाइनबाट मानिस भाग्न थालेका छन् भने दैनिक व्यवस्थामा समस्या भएको प्रजिअ पन्तले बताए । सुर्खेतमा मेसिन एउटा मात्र भएको र धेरै जिल्लाबाट त्यही स्वाब पठाउँदा जाजरकोटको पालो आउन नसकेको सामाजिक विकास मन्त्रालय सुर्खेतले जनाएको छ । जाजरकोटका केही नमुना सुर्खेतमा चाप भएपछि काठमाडौं पठाइएको छ ।"
रिपोर्ट नआउँदै घर पठाएका युवामा देखियो कोरोना संक्रमण,"राजविराज : कोरोना भाइरसको पीसीआर रिपोर्ट नआउँदै घर पठाइएका राजविराज १ डुमरी शिवथानका ३० वर्षीय युवकमा कोरोना पोजिटिभ देखिएपछि उनको घर परिवारलाई मङ्गलबार राजविराजको क्वारेन्टाइनमा ल्याइएको छ । पीसीआर रिपोर्ट आउनु एक दिन अगाडि घर पुगेका युवकको रिपोर्ट पोजिटिभ आएपछि उनकी आमा, श्रीमती, छोरा र छोरी तथा उनको कपाल, दाह्री काटने ठाकुरलाई समेत क्वारेन्टाइनमा ल्याइएको राजविराज नगरपालिकाका स्वास्थ्य संयोजक निरञ्जनप्रसाद यादवले बताए । युवकलाई भने राजविराजस्थित आइसोलेसन केन्द्र पठाइएको छ । यादवका अनुसार युवकको सम्पर्कमा आएका उनका साथी वा अन्य व्यक्तिको कन्ट्रयाक्ट ट्रेसिङ कार्य अघि बढाइएको छ ।भारतको पञ्जाबस्थित जमुनानगरबाट ५१ वर्षीय बुवासँग फर्केका युवक जेठ १३ गतेदेखि राजविराजस्थित राजदेवी माविको क्वारेन्टाइन केन्द्रमा सँगै बसेका थिए । युवकको पीसीआर रिपोर्ट नआए पनि बुवाको नेगेटिभ रिपोर्ट आएपछि उनी समेत डिस्चार्ज भएर घर गए । नेगेटिभ रिपोर्ट आएकालाई घर पठाइरहेका बेला युवक झुक्किएर निक्लिएको हुनसक्ने स्वास्थ्यकर्मीले बताए । 'बुवाको रिपोर्ट नेगेटिभ आएपछि सँगै बस्ने आफ्नो पनि रिपोर्ट नेगेटिभ आउने विश्वासमा युवक निक्लिएको हुनुपर्छ।' स्वास्थ्य सहसंयोजक स्वास्थ्य सहसंयोजक हरीवंश यादवले भने, 'जे जसरी भएपनि त्रुटी भयो, त्रुटी सुधार्ने काम भइरहेको छ, युवक र उनको सम्पर्कका व्यक्तिलाई क्वारेन्टाइनमा ल्याइएको छ, अरुको पनि खोजी भइरहेको छ ।' संक्रमण मुक्त भनेर घर फर्काइएका व्यक्तिमा कोरोना पोजिटिभ भेटिएपछि क्वारेन्टाइनको व्यवस्थापन हेर्नेले गल्ती गरेको भन्दै स्थानीय आक्रोशित भएका छन् । रिपोर्ट नआउँदै घर पठाइएका युवकको भोलिपल्ट रिपोर्ट पोजिटिभ आएको खबरले गाउँमा खैलाबैला मच्चिएको र त्रास बढेको स्थानीय बैजु दासले बताए । 'रिपोर्टबारे जानकारी फोनमार्फत नै हुने गर्दा समेत गल्ती हुन सक्छ,' यादव भन्छन्, 'संक्रमित भएको ठाउँमा आवतजावत गर्न नसकिने हुँदा क्वारेन्टाइनमा बस्नेलाई स्वास्थ्यकर्मी, कर्मचारीले नचिन्ने गरेका कारण झुक्याएर जान सक्ने सम्भावना रहन्छ ।' वडा अध्यक्ष चन्द्रशेखर चौधरीले संक्रमितको सम्पर्कमा आएका व्यक्तिको खोजी गरी क्वारेन्टाइन पठाउने काम भइरहेको र युवकले झुक्याएर भन्दा पनि बुवाको नेगेटिभ आएपछि आफ्नो पनि पोजिटिभ नआउने भन्दै झगडा गरेर निस्किएको जानकारी आएको बताए । कमजोर व्यवस्थापनले रिपोर्ट नआएका व्यक्तिलाई घर पठाउँदा समस्या भएको भन्दै वडा अध्यक्ष चौधरीले झुक्याएर वा झगडा गरेर निक्लिन दिने व्यवस्थापन पक्षको गल्ती भएको बताए । यता राजविराज नगरपालिका कार्यालयले राजदेवी मावि क्वारेन्टाइनमा खटिएका हेल्थ असिस्टेन्ट राजकुमार पटेललाई काज फिर्ता गरी विषहरिया स्वास्थ्य चौकी पठाएको छ । रिपोर्ट नआउँदै घर पठाएर गम्भीर लापरवाही भएको भन्दै पटेललाई काज फिर्ता गरिएको हो ।"
विदेशबाट ल्याउने नेपालीको उद्धार उडान तालिका परिवर्तन,"काठमाडौं : राष्ट्रिय ध्वजाबाहक नेपाल वायुसेवा निगम (नेपाल एयरलाइन्स) ले विश्वका विभिन्न मुलुकमा रहेका नेपालीको उद्धार चार्टर्ड उडानको पूर्वनिर्धारित तालिका परिवर्तन गरेको छ। उक्त उद्धार उडानबाट नेपाल आउने नेपालीले अनिवार्य रुपमा पिसिआर परीक्षणको रिपोर्ट पेश गर्नुपर्ने भएकाले चार्टर्ड उडानको तालिका परिवर्तन गर्नुपरेको निगमले विज्ञप्तिमार्फत जनाएको छ। पिसिआर रिपोर्ट समयमा आउन नसेकेको तथा अन्य प्राविधिक कारणले गर्दा सम्बन्धित देशका नेपाली दूतावासबाट अनुरोध भएकाले पूर्वनिर्धारित उडान तालिकामा केही परिवर्तन गरिएको हो। निगमले यसअघि जुन १४ देखि २५ सम्मको उद्धार उडानको तालिका सार्वजनिक गरेको थियो। निगमको पहिलो उडानमा वाइड बडी जहाजले बङ्गलादेशबाट २५८ नेपाली उद्धार गरी नेपाल ल्याएको थियो। जुन १५ र १६ को उडान रद्द भएको थियो। पछिल्लो पटक निगमले उडानको नयाँ कार्यतालिका बनाएको छ। निगमको उडान तालिकाअनुसार जुन १७ मा थाइल्याण्डको बैंकक रहेको छ। त्यसैगरी जुन १८ मा साउदी अरेबियाको रियाद र दुबई, जुन १९ मा जापानको नारिता र कुवेत, जुन २० मा साइप्रस, क्वालालम्पुर र दोहा उडान हुनेछ। त्यसैगरी जुन २१ मा ढाका, दक्षिण कोरिया र बहराइन जुन २२ मा अष्ट्रेलियाको सिङ्नी र बैंकक उडान हुनेछ। त्यस्तै जुन २३ मा नारिता र माले, जुन २४ मा नारिता साउदी अरबको जेद्दा, जुन २५ मा बहराईन, जुन २६ मा मेलबर्न, जुन २७ मा मेलबर्न, जुन २९ मा तेल अभिव, साइप्रस, जेद्दा र जुन ३० मा साइप्रसका लागि उडान निर्धारण गरिएको छ। दूतावाससँगको समन्वयमा हुने चार्टर्ड उडानमा यात्रुले पिसिआर वा आरडिटी परीक्षण नेटेटिभ वा कोभिडको लक्षण नभएको स्वास्थ्यकर्मीको प्रमाणित प्रमाण पेश गरेको हुनुपर्नेछ। चार्टर्ड उडान यात्रुको उपलब्धताको आधारमा परिवर्तन हुनसक्ने र जहाजमा ८५ प्रतिशत अकुपेन्सी भएमा मात्र चार्टर्ड हुने निगमले विज्ञप्तिमा उल्लेख गरेको छ।"
क्वारेन्टाइनमा रहेका युवाले गरे आत्महत्या,सन्धिखर्क : आरडिटी परीक्षणमा कोरोना पोजिटिभ देखिएका अर्घाखाँची शितगंगाका एकजनाले आत्महत्या गरेका छन् । शितगंगा नगरपालिका ५ जुकेना गल्दाको हरि माध्यमिक विद्यालयको क्वारेन्टाइनमा बस्दै आएका स्थानीय ४५ वर्षीय देवबहादुर विकले झुन्डिएर आत्महत्या गरेको जिल्ला प्रहरी कार्यालय अर्घाखाँचीका प्रहरी नायव उपरीक्षक माधब बुढाथोकीले बताए । गत जेठ १० गते भारतबाट घर फर्किएका विकको आरडिटी रिपोर्ट पोजिटिभ आएपछि पीसीआर परीक्षणका लागि जेठ २४ गते स्वाब संकलन गरी पठाइएको भएपनि रिपोर्ट भने आइनसकेको प्रहरी नायव उपरीक्षक बुढाथोकीले बताए । गएराती क्वारेन्टाइन नजिकैको एक रुखमा झुण्डिएर आत्महत्या गरेको तथा घटनाबारे थप अनुसन्धान भइरहेको जिल्ला प्रहरी कार्यलय अर्घाखाँचीले जनाएको छ।
कोरोना नियन्त्रणमा सरकार गम्भीर नभएको भन्दै कञ्चनपुरमा प्रदर्शन,"महेन्द्रनगर : बुधबार महेन्द्रनगरको मदन चोकमा सरकारलाई खबरदारी गर्दै कञ्चनपुरका युवाले शान्तीपूर्ण प्रदर्शन गरेका छन् ।कोरोना महामारीका बेला जनताको स्वास्थ्य र जीवनसँग खेलवाड गर्दै नेताहरुकै पारिश्रमिक बढाउनु दुःखद् भएको बताउँदै उनीहरुले सरकारलाई खबरदारी गरेका हुन् । स्वस्र्फुत रुपमा प्लेकार्डसहित प्रर्दशनमा उत्रिएका युवाले क्वारेन्टाइनमा महिला बलात्कृत हुनु, कोरोनाबाट मर्नेको संख्यामध्ये अधिकांशको क्वारेन्टाइनमा बस्नेहरु हुनु र मरेपछि मात्रै पीसीआर परीक्षण गरिनु दुर्भाग्य भएको भन्दै सरकारको ध्यानाकर्षण गराए । प्रदर्शनमा सहभागी धिरज जोशीले भने, 'कोरोना संक्रमितको संख्या बढ्दै पीसीआर परीक्षणको दायरा बढाउनुको साटो हाम्रो प्रदेश सरकार नेताहरुको तलब भत्ता वृद्धि गर्नमा व्यवस्त छ।' क्वारेन्टाइनबाटै संक्रमण फैलिरहेको स्मरण गराउँदै युवाहरुले सरकार गम्भीर नभएको आरोप लगाए । तत्काल सरकारले पीसीआर परीक्षणको दायर बढाएर नागरीकको स्वास्थ्य अधिकारको सुनिश्चित गर्नुपर्ने बताए ।"
म्याग्दीमा व्यवसायिक एभोकाडो खेती सुरू,"बेनी : म्याग्दीका कृषकले 'घ्यू फल' भनेर चिनिने एभोकाडो जातको फलफूल खेती भित्र्याएका छन् । मंगला, मालिका र धवलागिरी गाउँपालिकाको मध्य पहाडी क्षेत्रका कृषकले एभोकाडो खेती सुरु गरेका हुन् । परीक्षणका लागि रोपिएका बिरुवाले राम्रो उत्पादन दिन थालेपछि व्यवसायिक खेती सुरु गरेको मंगला४ बरंजाका रेशम बुढाथोकीले बताए । उनले केही वर्ष पहिले धनकुटाबाट ल्याएर रोपेको बिरुवाले राम्रो फल दिन थालेको छ ।१६ रोपनी पाखोमा २५० वटा बिरुवा लगाएको बताए । मंगला गाउँपालिकाले २० जना भन्दा बढी कृषकलाई अनुदानमा दुई हजार वटा एभोकाडोका बिरुवा वितरण गरेको छ । मालिका गाउँपालिकाको २ रुममा चार हजार ५०० र ३ डाडागाउँमा तीन हजार बिरुवा उपलब्ध गराएको गाउँपालिकाले जनाएको छ । बिमको बाइन्दफाँटमा ५०० रोपनी झाडी फाडेर एभोकाडो खेती सुरु गरेका छन् । सामुहिकरुपमा पाँच हजार एभोकाडोका बिरुवा रोप्ने तयारी गरेको स्थानीय बेगप्रसाद गर्बुजाले बताए ।'एभोकाडो खेती गर्नलाई बीस वर्षभन्दा बढी समयदेखि बाँझो जमिनमा झाडी फाडेर खाडल खनेका छौं, उनले भने, 'लकडाउनमा गाउँमा फुर्सदिला भएका युवाहरुलाई परिचालन गरेका छौं।' मालिका४ ओखरबोट र देविस्थानमा पनि चार हजार एभोकाडोका बिरुवा वितरण गर्न लागिएको छ । मालिकाका प्रमुख प्रशासकीय अधिकृत सूर्य विश्वकर्माका अनुसार एभोकाडो खेती विस्तार गर्न यस वर्ष बीस लाख रुपैयाँ बिनियोजन भएको छ । धवलागिरी गाउँपालिकाले पचास प्रतिशत अनुदानमा ताकममा चार हजार र मराङमा एक हजार ३०० बिरुवा वितरण गरेको छ । उपयुक्त हावापानी, बजारको सम्भावना, स्वास्थ्यव्रद्र्धक, छिटो र धेरै वर्षसम्म आम्दानी गर्न सकिने भएकाले एभोकाडो खेतीप्रति म्याग्दीका कृषकको आकर्षण बढेको हो । एभोकाडोका बिरुवा उत्पादन गर्ने पोखराको मञ्जुश्री नर्सरीका सञ्चालक पुस्कर विकका अनुसार यस वर्ष म्याग्दीमा पन्ध्र हजार एभोकाडोका बिरुवा रोपिएको छ । समुन्द्री सतहदेखि चार सयदेखि एक हजार ७०० मिटर उचाईको पहाडी भूगोलमा हुने एभोकाडोको बिरुवाले रोपेको तेस्रोचौथो वर्षबाट उत्पादन दिन सुरु गर्छ । प्रशस्त भिटामिन, प्रोटिन र चिल्लो पदार्थ पाइने एभोकाडो उच्च रक्तचाप, मधुमेह, मुटु रोगका बिरामीका लागि लाभादायक मानिन्छ । पचास वर्षसम्म उत्पादन दिने एभोकाडोको एकवटा बोटमा वार्षिक २०० किलोसम्म फल लाग्ने कृषि ज्ञान केन्द्र म्याग्दीका प्रमुख गोविन्दराज कोइरालाले बताए । उनका अनुसार एभोकाडो म्याग्दीमा भित्रिएको नयाँ जातको फलफूल हो । नेपालमा मेक्सिकन, ग्वाटेमिलन र भारतीय जातको एभोकाडो खेती हुन्छ । यो फलफूल मेक्सिको र अमेरिकामा उत्पति भएको मानिन्छ । धनकुटाको पाख्रीबासमा २०२५ सालमा फल खान ल्याएको दानाको बिया उम्रिएपछि विस्तार भएको मानिन्छ । थोकमा दुई सय रुपैयाँ प्रतिकिलो र फुटकर ३५० देखि ४०० रुपैयाँ मूल्य पर्ने एभोकाडोको जुस बनाएर समेत उपभोग गर्न सकिन्छ । ठूला होटल, पर्यटक, विदेशबाट आएका र सहर बजारका बासिन्दा एभोकाडोका मुख्य उपभोक्ता हुन् । कात्तिक महिनामा टिप्न सुरु गरिने एभोकाडोको फल फागुनसम्म बोटमा राख्न सकिन्छ । कलमी र बिजु दुई विधिबाट यसको बिरुवा उत्पादन गर्न सकिन्छ । बिजु बिरुवा पचास र कलमी बिरुवा १५० रुपैयाँ प्रतिगोटा मूल्य पर्छ ।"
एउटै चितामा जले दम्पती,"कुश्मा : चन्द्र शमशेरले १९७७ सालमा सती प्रथामा बन्देज लगाएपछि त्यस्ता घटना विरलै सुनिन्थे। तर, सोमबार पर्वतको मोदीवेणी घाटमा भएको घटनाले सती प्रथाकै झल्को दिइरहेको थियो। श्रीमान् श्रीमती एउटै चितामा जलिरहेका थिए। पहिरोले पुरिँदा ज्यान गुमाएका तुलबहादुर थापा र उनकी श्रीमती मीनकुमारीलाई एउटै चितामा राखेर दाहसंस्कार गरिएको हो। कुश्मा नगरपालिका३ दुर्लुङको काउलेमा शनिबार राति पहिरोमा पुरिएर दुई परिवारका ८ जनाको मृत्यु भएको थियो। सँगै मर्ने र सँगै बाँच्ने वाचाकसम खाएर झन्डै चार दशकअघि विवाह गरेका थापा दम्पती अन्ततः एउटै चितामा जलेर खरानी बने। उनीहरूलाई १ छोरी, १ नातिनी र २ नातिहरूसँगै विनाशकारी पहिरोले लगेको थियो। थापा दम्पतीको चितासँगै थिए, नातिनी विदिशा र नाति सम्राटका चिता पनि। यस्तो वीभत्स दृश्य देखेर मलामी गएकाहरू भावविह्वल देखिन्थे। कसैका आँखा ओभाना थिएनन्। घाटमा चिता बनाउनेका हात काँपिरहेका थिए। आफन्त र गाउँलेहरू ठूला ढुंगाको लुकेर रुँदै गरेका देखिन्थे। कोही डाँको छोडेर रुँदै थिए त कोही गहभरि आँसु पार्दै। ६ जनाको अन्त्येष्टिका लागि लहरै बनाइएका चिता देख्दा मन थाम्न सक्ने अवस्था नरहेको स्थानीय याम शर्माले बताए। कलिला बालबालिकालाई चितामा राख्दा कसैले मन थाम्न नसकेको उनको भनाई छ। त्यहाँ रहेकाहरू शत्रु लागोस तर दैव नलागोस भन्दै भावविह्ल बनिरहेका थिए। बाबुआमा र छोराछोरीलाई एकैपटक दागबत्ती दिनुपर्दा तुलबहादुरका छोरा अम्मरबहादुर होसमा थिएनन्। मलामी गएका स्थानीय सूर्यबाबु गिरीले तुलबहादुर र मीनकुमारीको मृत्यु एकै दिन एकै ठाउँमा भएकाले आफन्तको सल्लाहमा एउटै चितामा जलाइएको बताए। छोरा अम्मरबहादुरले एउटै चितामा जलाउँदा बाबुआमाको सपना पूरा हुने बताएका थिए। विनाशकारी पहिरोमा ज्यान गुमाएकामध्ये थापा परिवारका चार र कमला विक र उनकी छोरी प्रमिशालाई मोदीवेणी घाटमा सामूहिक दाहसंस्कार गरियोे। कमला र प्रमिशालाई जेठाजु चक्रबहादुर विकले दागबत्ती दिए। कमलाका श्रीमान् विकास विक साउदी अरबमा छन्। तुलबहादुरकी छोरी दिर्पा र छोरीतर्फका नाति विवेकलाई उनीहरूको घर बागलुङको थन्थापतर्फ पठाएर जैमिनी घाटमा दाहसंस्कार गरियो। पहिरोमा पुरिएका नौ जनामध्ये कमलाका १२ वर्षिय छोरा जेनिस अझै फेला पर्न सकेका छैनन्। शनिबार रातिदेखि निरन्तर सुरक्षाकर्मी, स्थानीय र मंगलबार दिउँसो तालिमप्राप्त कुकुरमार्फत खोजी गरिए पनि अझै पत्ता नलागेको हो। दुई परिवारका ६ जनालाई एकै ठाउँमा जलाएको घटना जिल्लामै पहिलो भएको कुश्मा३ का वडाध्यक्ष तेजप्रसाद पाध्याले बताए। यस्तो हृदयविदारक घटनाले सिंगो गाउँवासीलाई रुवाएको उनको भनाइ छ। थापा परिवार काउले गाउँमा बस्न थालेको डेढ दशक मात्रै भएको थियो। दुर्लुङ ढकालबारीमा जन्मिएका तुलबहादुरले जन्मथलोमा सधै पहिरोको जोखिम भएपछि सुरक्षा खोज्दै गाउँको समथर जमिन भएको काउलेमा वासस्थान बनाएका थिए। पल्लो ढकालबारीमा रहेको घर भएको जमिन सधै कोल्टे पर्ने र ढल्कने समस्या थियो। पहिरोको उच्च जोखिम भएकाले तुलबहादुरले परिवारलाई सुरक्षित बनाउन काउले गाउँमा २०६२ सालमा घर बनाएका हुन्। पहिरोको डरले परिवारलाई जोगाउन जन्मथलो छाडे। बाउबाजेको थातथलो छाडेर किनेको जमिनले पनि उनको परिवारलाई बचाउन सकेन, स्थानीय प्रभु गुरुङले भने, दैवको खल यस्तै रहेछ। बेपत्ताको खोजी सोही पहिरोमा बेपत्ता बालकको खोजीका लागि तालिमप्राप्त कुकुरको प्रयोग गरिएको छ। १२ वर्षीय जेनिश बिकको खोजीका लागि गण्डकी प्रदेश प्रहरी कार्यालय पोखराबाट तालिमप्राप्त कुकुर झिकाएर खोजी थालिएको हो। जिल्ला प्रहरी पर्वतका प्रमुख बिश्वराज अधिकारीले तीन दिनसम्म खोजी गर्दा पनि बेपत्ता बालकलाई फेला पार्न नसकेपछि तालिमप्राप्त कुकुर प्रयोग गरिएको बताए। उक्त पहिरोले पुरिँदा ५३ वर्षीय तुलबहादुर, उनकी ५२ वर्षीया पत्नी मीनकुमारी, छोरी ३४ वर्षीया दिर्पा, नातिहरू १५ वर्षीय विवेक र १४ वर्षीय सम्राट तथा नातिनी ११ वर्षीया विदिशाको मृत्यु भएको थियो । तुलबहादुरकै छिमेकी कमला विक र उनकी आठ वर्षीया छोरी प्रमिशाले पनि ज्यान गुमाएका थिए । कमलाका छोरा जेनिश बेपत्ता छन । पहिरोमा पुरिएका दुई परिवारका आठ शव भेटियो : एक बेपत्ता"
लकडाउनमा बढ्यो महिला हिंसा,"काठमाडौं : घटना १ शनिबार राती कैलालीस्थित लम्कीचुहा नगरपालिकामा शहीद स्मृति आधारभूत विद्यालयको क्वारेन्टाईनमा बसेकी ३१ वर्षीया एक महिलालाई बलात्कार गरेको आरोपमा तीन जना पक्राउ परेका छन्। क्वारेन्टाईनमा कार्यरत स्वास्थ्यकर्मी किशोर परियार र स्वयंसेवकहरु लक्ष्मण विक र सर्जन बिकलाई पक्राउ गरेर प्रहरीले अनुसन्धान सुरु गरेको छ। ईलाका प्रहरी कार्यालय लम्कीबाट खटिएको प्रहरीले पीडित महिलासँगको बयानपछि आरोपीलाई नियन्त्रणमा लिएको हो। घटना २ पर्साको ठोरी गाउँपालिकास्थित स्याउली बस्तीमा आफ्नै छोरीलाई बलात्कार गरेको आरोपमा बाबु पक्राउ परे। ४५ वर्षीय बाबुले ११ वर्षीया छोरीलाई आइतबार मदिराको नसामा बलात्कार गरेको आरोप पीडित परिवारको छ। बालिका चिच्याउन थालेपछि छरछिमेकी र आफन्तले नै बालिकाको उद्धार गरे। प्रहरी चौकी विजय बस्तीको टोलीले सोही दिन राती छोरी बलात्कारको आरोपमा बाबुलाई पक्राउ गरेको थियो। मदिराको नशामा बाबुले आफूलाई यसअघि पनि पटकपटक बलात्कार गरेको पीडित बालिकाको आरोप छ। यी दुई घटना कोरोना भाइरस (कोभिड १९) ले मुलुक चपेटामा परिरहेका बेला भएका गम्भीर प्रकृृतिका अपराध हुन्। लकडाउनमा परिवारसँगै भएका बेला होस् वा अन्य अवस्थामा आपराधिक मनोवृत्ति भएका व्यक्तिले अपराध गरेको देखिन्छ। राष्ट्रिय मानव अधिकार आयोगलेसमेत लकडाउनमा हुनसक्ने महिला बालबालिकाविरुद्धका अपराध नियन्त्रणकालागि सरकारको ध्यानाकर्षण गराईरहेको छ। सुरक्षाकर्मी परिचालनको संख्या बढेपनि यस्ता प्रकृतिका अपराध नियन्त्रणमा भने खासै सुधार देखिदैन। प्रहरी प्रधान कार्यालयका अनुसार लकडाउनको अवधि (चैत ११ देखि जेठ ३२) भित्र देशभर महिला बालबालिका विरुद्ध एक हजार नौ सय ४६ वटा आपराधिक घटना भएका छन्। सबै भन्दा बढी आत्महत्या र त्यसपछि घरेलु हिंसाका घटना भएका छन्। प्रहरी मुख्यालयका अनुसार आत्महत्याका सात सय १९ र घरेलु हिंसा (प्रहरीमा दर्ता भएका मात्रै) ६ सय ३८ वटा घटना प्रहरी अभिलेखमा छ। घरेलु हिंसापछि बलात्कारका घटना धेरै भएका छन्। लकडाउनको तीन महिनाको अवधिमा बलात्कारका मात्रै तीन सय ७३ वटा घटना प्रहरीमा दर्ता भएका छन्। यो संख्या सामान्य अवस्थाको भन्दा धेरै हो। लकडाउनको अवधि (चैत ११ देखि जेठ ३२) भित्र देशभर महिला बालबालिका विरुद्ध एक हजार नौ सय ४६ वटा आपराधिक घटना भएका छन्। प्रहरी मुख्यालयका अनुसार बहुविवाह, जातिय विभेद, छुवाछुत, अवैध गर्भपतन, बालयौन दुव्र्यवहार र अप्राकृतिक मैथुन गरि एक हजार नौ सय ४६ वटा घटना भएको प्रहरी मुख्यालयले जनाएको छ। तीन सय ७३ वटा बलात्कारका घटना मध्ये दुई वटा सामुहिक बलात्कार र एउटा बैवाहिक बलात्कारको घटना छ। त्यसैगरी, एउटा श्रीमान्बाट, २४ वटा छिमेकीबाट, दुई वटा बुबाबाट, एउटा दाजुबाट, एउटा वटा परिवारका सदस्यवाट र अन्य चिनजानकै व्यक्तिबाट भएको प्रहरी मुख्यालयका प्रवक्ता प्रहरी नायब महानिरीक्षक (डीआइजी) निरजबहादुर शाहीले जानकारी दिए। उनका अनुसार घरेलु हिंसाका घटनामा लोग्नेले कुटपीट गरेको, खान लगाउन नदिएको, श्रीमान्ले रक्सी सेवन गरेर लछारपछार पारेको, सासु ससुराले बुहारीलाई माईतबाट सम्पत्ति नल्याएको भन्दै कुटपीट गरेको, बुहारीले सासुलाई घरबाट निस्कन भनेको जस्ता विषय समेटिएका छन्। घरेलु हिंसाका ६ सय ३८ वटा घटनामा सबै भन्दा बढी १६ देखि ३० वर्ष उमेर समूहका हिंसाबाट प्रभावित भएको पाइएको छ। यो उमेर समूहका तीन सय ३८ जना महिला हिंसाको सिकार भएका बनेका छन्। ३१ देखि ४० वर्ष उमेर समूहका एक सय पाँच जना, ४१ देखि ४५ बर्ष उमेर समूहका ४० जना, ४६ बर्ष भन्दा माथिका ८७ जना महिला हिंसाको सिकार बनेका छन्। १६ बर्षभन्दा कम उमेरका ६८ जना बालिका हिंसाबाट प्रभावित भएका प्रवक्ता शाहीले जानकारी दिए। समाज अझै चेतनशिल भएको छैन  प्रहरी प्रवक्ता, निरजबहादुर शाही लकडाउनको अवधिमा परिवारसँगै रहँदा पनि महिला बालबालिका विरुद्धका अपराधका घटना नियन्त्रणमा नआउनुमा चेतनाको अभाव प्रष्ट देखिन्छ। खासगरी गरिबीसँग जोडिएको आर्थिक अभाव, बेरोजगारीले हुने मानसिक तनाव जस्ता कुराले अपराध जन्मिएको देखिन्छ। समाज अझै चेतनशिल नभएको यो ज्वलन्त उदाहरण पनि हो। हाम्रो समाज अझै परिस्कृत भएको देखिदैन। तपाईले उपत्यकामै हेर्नु भयो भने थाहा हुन्छ। उपत्यकामै महिला हिंसाका ७८ वटा घटना प्रहरीमा दर्ता भएका छन्। केन्द्रको अवस्था यो छ। अरु विकट ठाउँको अवस्था झन् दयनीय छ। बलात्कारका अधिकांश घटनामा आफन्त नै पीडक देखिन्छन्। हामीले महिला हिंसाका घटना न्युनिकरण गर्न प्रहरी समुदाय साझेदारी कार्यक्रममार्फत सचेतना गर्दै आएका छौं। यसले पनि केही हदसम्म न्युनिकरणमा प्रभावकारी भूमिका खेलेको छ। प्रहरीले अपराधमा संलग्नलाई खोजीखोजी कानुनी दायरामा ल्याईरहेको छ। पीडित र पीडकसँगै हुँदा हिंसाका घटना धेरै मनोविद्, गोपाल ढकाल लकडाउनमा महिला बालबालिका विरुद्ध हुने घटना धेरै भएका छन्। खासगरी यो समयमा पीडित र पीडकसँगै एउटै घरमा बस्ने भएकाले पनि यस्ता घटना धेरै भएका हुन्। समान्य अवस्थामा दुव्र्यवहारका घटना हुँदा पीडितले भागेर कसैको सहयोग माग्न सक्थ्यो। तर, अहिले परिवारका सदस्य एउटै घरमा रहदा त्यो संभावना रहँदैन। यौन हिंसा, जवर्जस्ती करणी, कुटपीट जस्ता महिला हिंसाका घटना मानसिक तनावले बढी सिर्जित हुन्छन्। मान्छेमा मेनिया भन्ने मानसिक रोग देखापरेपछि उसमा चिटचिटाहट बढी हुने, कसरी आनन्द लिने वा आफ्नो मनलाई कसरी खुसी राख्ने भन्नेमै उसको ध्यान जान्छ। उ विस्तारै डिप्रेसनमा जान्छ। फलस्वरुप उसले यौन हिंसाको बाटो रोज्छ। अर्को तनाव धेरै भएका बेला मानिसले मदिरा सेवन गर्छ। म्दिरा पिएपछि उसले आवेगमा अपराध गर्छ। जुन योजनावद्ध हुँदैनन्। तनावमा मानिसले अरु मनोरञ्जनको साधन भेट्दैन। उसले यौनमा रमाउँन खोज्छ र जवर्जस्ती करणीका घटना गराउँछ। यस्तो अवस्थामा घर परिवारमा तनाव व्यस्थापनका लागि विभिन्न उपाय अपनाउनुपर्ने देखिन्छ। एकले अर्कोको भावना बुझ्ने कोसिस गर्नुपर्छ। मनसिक बिरामीको लक्ष्मण देख्ने बित्तिकै उपचारमा लाग्नुपर्छ।"
पहिरोले नारायणगढमुग्लिन सडक अवरुद्ध,चितवन : पहिरोको कारण नारायणगढमुग्लिन सडक अवरुद्ध भएको छ। बुधबार बिहान सबा चार बजे इच्छाकामना गाउँपालिका६ स्थित चारकिलोमा पहिरो खसेपछि सडक पूर्णरुपमा बन्द भएको छ। रातिको वर्षाका कारण पहिरो गएको र अहिले पहिरो हटाउने काम भइइरहेको जिल्ला ट्राफिक प्रहरी कार्यालय चितवनका प्रमुख प्रहरी निरीक्षक दयाकृष्ण भट्टले बताए। पहिरो खसिरहेको कारण बाटो सफा गर्न कठिनाई भएको छ। त्यो ठाउँ अत्याधिक पहिरोको जोखिमयुक्त क्षेत्र मानिन्छ। त्यहाँ पहिरो नियन्त्रणको काम भइरहेको छ। बाटो बन्द भएपछि सवारी साधनहरुलाई दासढुङ्गा र मुग्लिन बजारमा रोकिएका छन्।

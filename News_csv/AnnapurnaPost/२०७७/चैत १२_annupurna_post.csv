शीर्षक,विवरण
क्षयरोगको जोखिम,"क्षयरोगबारे सामान्य जानकारी धेरैलाई भए पनि नेपालमा यसको प्रभाव कस्तो छ भन्ने विषयमा कमै मानिस मात्र सचेत भएको पाइन्छ। धेरैले सुनेको, जानेको र परोक्ष रूपमा भोगिरहेको यो रोगको रोकथामका लागि प्रभावकारी पूर्वतयारी भएको पनि पाइँदैन। यसले अदृश्य रूपमा पारेको प्रभाव नियाल्ने हो भने अन्य रोगभन्दा पनि जटिल रूप लिइरहेको पुष्टि हुन्छ। यो रोगबाट ग्रसितको संख्या, दैनिक मृत्यु हुने नागरिकको तथ्यांक र अन्य पक्ष विश्लेषण गर्ने हो भने यसले भित्रभित्रै भयानक रूप धारण गरिसकेको देखिन्छ। यसलाई पनि प्राणघातक रोगको वर्गमा राखेर बेलैमा निरोधात्मक उपाय नअपनाउने हो भने छिटै धेरै जनसंख्यालाई एकैपटक पिरोल्ने देखिन्छ। तसर्थ नागरिक र सरकारी स्तरबाट संयुक्त अभियान सञ्चालन गरेर यसको फैलावट नियन्त्रण गर्नुपर्छ। मुख्यगरी क्षयरोग श्वासप्रश्वासका माध्यमबाट सर्छ। नेपालमा दैनिक औसत ४६ जनाको मृत्यु हुने गरेको सरकारी तथ्यांक छ। वार्षिक १७ हजार क्षयरोगीको ज्यान जाने गरेको छ। नेपालमा औसत २५ प्रतिशत क्षयरोगीको मृत्यु हुने गरेको छ। आर्थिक वर्ष २०७५७६ मा गरिएको क्षयरोग प्रिभ्यालेन्स सर्वेक्षणअनुसार प्रत्येक वर्ष करिब ६९ हजार क्षयरोगी थपिने गरेका छन्। हाल नयाँ तथा पुराना क्षयरोगीको संख्या एक लाख १७ छ; जसमध्ये झन्डै ४१ हजार नयाँ बिरामीलाई उपचारको दायरामा ल्याउन सकिएको छैन। क्षयरोगका बिरामी पत्ता लाग्ने दर प्रतिलाख जनसंख्यामा ९३ जना रहेका छन्। पछिल्लो १९ महिनाको अवधिमा बाँकेमा ५८ क्षयरोगीको मृत्यु भएको छ। साउनदेखि पुससम्म २० जनाको ज्यान गएको छ। नेपालको सन्दर्भमा क्षयरोग विशेषगरी तराई र सहरी भेगका नागरिकमा बढी देखिने गरेको छ। छिमेकी मुलुक भारत र चीन तुलनात्मक रूपमा विश्वमै धेरै क्षयरोगी भएको देशमा पर्छन्। हाम्रो मुलुकमा पनि यसको जोखिम उच्च देखिन्छ। नेपालमा क्षयरोग निवारण गर्न विभिन्न प्रयास गरिएको भए पनि पूर्ण प्रभावकारी बन्न सकेको छैन। कूल जनसंख्याको ४५ प्रतिशत मानिसमा क्षयरोग संक्रमण जोखिमको सम्भावना रहेको विभिन्न अध्ययनले देखाएको छ। क्षयरोगीको संख्या बर्सेनि बढिरहेको छ। डट्स सेन्टरमा उपचारका लागि आउने सबै टीबीका रोगीको उपचार निःशुल्क हुने गरेको छ। नेपालमा चार हजारभन्दा बढी डट्स सेन्टर छन्। रोगीको संख्या बढिरहेकाले सरकारले सन् २०३५ सम्ममा क्षयरोग निवारण गरिसक्ने लक्ष्यमा समेत असर पर्ने देखिन्छ। लक्ष्य भेट्टाउने हो भने मुलुकभरबाट खकारको नमुना संकलन गरी रोग परीक्षण, जनचेतना अभिवृद्धि, स्थानीय तहसँग समन्वय र आम नागरिकले बुझ्ने गरी क्षयरोगको प्रचारात्मक अभियान सञ्चालन गर्नुपर्ने हुन्छ। विज्ञान र प्रविधिको विकाससँगै उपचार पद्धतिमा पनि आधुनिकीकरण हुन थालेको छ। यो रोगका बिरामीको अवस्थाअनुसार इन्टेन्सिफ चरण र कन्टिडियसन चरण गरी दुई विधिबाट उपचार गरिन्छ। इन्टेन्सिफ चरणअन्तर्गत नयाँ केसका बिरामीको दुई महिनासम्म र कन्टिडियसन चरणका बिरामीका लागि चार महिनासम्म उपचार गर्नुपर्ने हुन्छ। क्षयरोग फोक्सो र फोक्सोबाहेक शरीरका अन्य भागमा गरी दुई किसिमले लाग्ने गर्छ। सरकारले क्षयरोगको अत्याधुनिक उपचार विधि छोटो अवधि उपचार विधि (एसटीआर) सुरु गरिसकेको छ। बहुऔषधि प्रतिरोधी उपचार विधि अपनाउँदै आएको क्षयरोग केन्द्रले पहिलो चरण चार महिना र दोस्रो चरण पाँच महिनाको हुन्छ। तर सरकारको पहलले मात्रै यो रोगको पूर्ण रोकथाम हुँदैन। यसका लागि नागरिक स्तरबाट पनि उत्तिकै अभियान सञ्चालन हुनुपर्छ।"
कता ढल्किएला जसपा ?,"काठमाडौं : प्रतिनिधिसभा पुनःस्थापना र कम्युनिस्ट एकता भंगको नयाँ परिस्थितिमा सत्ताको चाबी जनता समाजवादी पार्टी (जसपा)को हातमा पुगेको छ। प्रधानमन्त्री केपी शर्मा ओलीलाई जसरी पनि ढाल्ने रणनीतिमा लागेको माओवादी केन्द्रको सहकार्य पहलमा उक्त दलले खासै रुचि देखाएको छैन। बरु सत्ता टिकाउने प्रधानमन्त्रीको कदममा साथ दिने संकेत उसले देखाएको छ। सरकार र जसपा नेतृत्वबीच भएको अनौपचारिक वार्ता साबिककै अवस्थाबाट अघि बढे आगामी साता सत्ता साझेदारीको प्रक्रिया अघि बढ्ने सम्भावना छ। प्रधानमन्त्री ओली र जसपा नेताहरूबीच अनौपचारिक वार्तापछि मधेसथरुहट आन्दोलनका क्रममा चलाइएका २ सय ९२ मध्ये केही मुद्दाको फस्र्योट तत्काल हुन सक्ने दाबीसमेत उच्च स्रोतले गरेको छ। स्रोतका अनुसार प्रधानमन्त्रीले महान्यायाधिवक्तालाई तीमध्ये केही प्रमुख मुद्दाको फस्र्योट तत्काल गर्न निर्देशन दिएका छन्। प्रतिनिधिसभा सदस्य रेशमलाल चौधरीको रिहाइको विषय त्यसमध्ये एक हो। प्रधानमन्त्रीसँगको छलफलका क्रममा जसपाले संविधानका केही प्रावधानको संशोधन गर्ने सर्तमा मात्र सरकारमा सहभागी हुने संकेत दिएको छ। यद्यपि, जसपाले माओवादी र कांग्रेससँगको सहकार्यमा भन्दा प्रधानमन्त्री ओलीसँग मिलेर सरकारमा सहभागी हुनुलाई प्राथमिकतामा राखेको छ, पार्टी स्रोत भन्छ। वर्तमान राजनीतिक परिदृश्यमा जसपाभित्र दुई धार स्पष्टरूपमा देखिए पनि सत्ताका लागि फुट्ने सम्भावना भने निकै कम देखिएको छ। हामी सर्वसम्मतिमै सत्तामा जान्छौं, स्रोत भन्छ, जारी भएदेखि नै संविधान संशोधन जसपाको माग रहँदै आएको छ। जसपा फुट्ने सम्भावना निकै कम छ। जसपाका नेता केशव झा वर्तमान अवस्थामा कांग्रेस र माओवादीले सामान्य राजनीतिक संस्कारलाई समेत आत्मसात् नगरेको बताउँछन्। कांग्रेस र माओवादीमा सामान्य राजनीतिक संस्कार पनि देखिएन्, उनी भन्छन्, जसपाको अन्तिम उद्देश्य भनेको कांग्रेस र कम्युनिस्ट पार्टीको विकल्प नै हो। यद्यपि अहिले जसपाभित्र दुई धार छ। जसपाका वरिष्ठ नेता अशोक राई भन्छन्, हाम्रो माग जसले पहिला पूरा गर्छ, उसैलाई साथ दिन्छौं। कांग्रेस र कम्युनिस्टले आफ्नो लागि मात्र बनाएको वर्तमान संविधान संशोधन नभएसम्म स्वीकार्य हुन सक्दैन। सांसद रेशम चौधरीको रिहाइ र मधेसथरुहट आन्दोलनका बेला लगाइएका झुटा मुद्दा फिर्ता नै प्रधानमन्त्री केपी शर्मा ओलीसँगको वार्ताका लागि सहज वातावरण हुन सक्ने वरिष्ठ नेता राईले बताए। पार्टी नेता लक्ष्मणलाल कर्ण र सर्वेन्द्रनाथ शुक्लको भनाइ उस्तैउस्तै छ। सत्ता समीकरणका लागि नभई सांसद चौधरीको रिहाइ र मधेसथरुहट आन्दोलनका बेला लगाइएका झुटा मुद्दा फिर्ता तथा संविधान संशोधनको उपयुक्त वातावरण बनाउन अनौपचारिक वार्ताको पहल गरेको उनीहरूको भनाइ छ। कर्ण भन्छन्, प्रधानमन्त्री ओलीले नैतिकताका आधारमा राजीनामा नदिने र कांग्रेसले निर्वाचनमै जाने अडान लिएको वर्तमान अवस्थामा जसपा सत्ता साझेदारीको खेलमा सहभागी हुनु हुँदैन। वरिष्ठ नेता राई भने कांग्रेस, एमाले र माओवादी केन्द्र तीनवटै दल प्रतिगमनकारी भएको आरोप लगाउँछन्। उनी भन्छन्, अन्तरिम संविधान निर्माण भइरहँदा उनीहरूले संघीयता, समानुपातिक र समावेशितालाई बेवास्ता गरेका थिए। जसपाका एक वरिष्ठ नेता भन्छन्, उपेन्द्र यादव र डा बाबुराम भट्टराईले केपी ओलीलाई मात्रै प्रतिगमनकारी देखिरहनु तथा महन्थ ठाकुर, राजेन्द्र महतो, महेन्द्र राय यादव, शरत्सिंह भण्डारी र अनिलकुमार झा प्रधानमन्त्री ओली सरकारसँग सत्ता साझेदारीका लागि अघि बढ्नु जसपाभित्रको आजको राजनीतिक अन्योलको मुख्य कारण हो।"
अपराध गर्न दोहोरो नागरिकता !,"विराटनगर: आपराधिक क्रियाकलापमा संलग्न भारतीय गिरोहले नेपाली नागरिकता लिएर अवैध धन्धा चलाउने गरेको पाइएको छ । खुल्ला सीमाका कारण भारतीय सीमावर्ती क्षेत्र सहित आसपासका भारतीय अपराधीहरुले नेपाली नागरिकता बनाएर नेपालमा आपराधिक क्रियाकलाप गर्ने गरेको रहस्य खुलेको हो। मंसिर १९ गते सुनसरीको धरानमा राजकुमार सिंह ७७ ग्राम ब्राउन सुगर सहित पक्राउ परेका थिए । सुनसरीको धरानबाट ७७ ग्राम ब्राउन सुगर सहित पक्राउ परेका सिंह सप्तरीको तत्कालिन पकरी गाविस२ निवासी भनिए पनि उनको नेपाली नागरिकता नै किर्ते रहेको रहस्य बाहिर आएको हो । सिंह भारतीय नागरिक हुन् । र भारतमा पनि उनको आपराधिक पृष्ठभुमि नै रहेको अनुसन्धानबाट खुलेको हो । इलाका प्रहरी कार्यालय धरानले बा १५ च ९०८८ नम्बरको स्कारपियोमा रहेका बेला सिंहलाई ७७ ग्राम ब्राउन सुगर सहित पक्राउ गरेको थियो । बिहारको भीमनगरका स्थायी बासिन्दा सिंह बिहारमा हत्या र लुटपाटका घटनामा जेल परेका थिए । उनी जेलबाट रिहा भएपछि अन्य मुद्दामा समेत समातिने डरले नेपाल प्रवेश गरेको हो । उनको नाममा त्यहाँ ३२०८२९७२१८५६को आधार कार्ड समेत जारी रहेको छ । त्यहाँको मतदाता नामावलीमा समेत सिरियल नम्बर ११६ मा रामवालक सिंहको छोरा राजकुमार सिंह रहेको उल्लेख छ । पक्राउ परेका सिंहको साथबाट बरामद भएको उनको सवारी चालक अनुमति पत्रमा रहेको नेपाली नागरिकता प्रमाणपत्रको नम्बरका आधारमा उनको नागरिकता किर्ते भएको खुलेको हो । नेपाली नागरिकता नम्बर २०७३९३११३ उल्लेख रहेको छ भने ठेगाना सप्तरी जिल्लाको तत्कालिन पकरी गाविस वडा नम्बर २ छ । तर उक्त नम्बरको नेपाली नागरिकता प्रमाण पत्र जिल्ला प्रसासन कार्यालय सप्तरीबाट जारी नै नभएको देखिन्छ । जिल्ला प्रसासन कार्यालय सप्तरीका प्रसाशकीय अधिकृत आनन्दकुमार ठाकुरले २०७३९३११३ नम्बरको नेपाली नागरिकता सप्तरीबाट जारी नभएको बताए । सवारीचालक अनुमति पत्रमा ठेगाना तात्कालीन पकरी गाविस २ सप्तरी रहे पनि उक्त ठाउँमा सिंह थरका एक जना पनि नरहेको स्थानीय बासिन्दाहरु बताउँछन् । ब्राउन सुगरसहित पक्राउ गरिएका तथा सप्तरीबाट जारी भएको भनिएको किर्ते नागरिकताधारी राजकुमार सिंह बिहारको सुपौल जिल्ला अन्तर्गत बसन्तपुर प्रखण्डको भीमनगर पञ्चायतका बासिन्दा रहेको समेत खुलेको छ । उनको नाममा त्यहाँ ३२०८२९७२१८५६को आधार कार्ड समेत जारी छ । त्यहाँको मतदाता नामावलीमा समेत सिरियल नम्बर ११६ मा रामवालक सिंहको छोरा राजकुमार सिंह उल्लेख छ । उनको रासन कार्ड नम्बर १०२०८०११०२२२०८७६००००१९५१ भएको बुझिएको छ । भारतमा अझै नागरिक रहे पनि उनले नेपालबाट किर्ते नागरिकता लिइ नेपालभारत सीमा क्षेत्रमा विभिन्न गैरकानुनि गतिविधिमा संलग्न रहँदै आएको अनुसन्धानबाट खुलेको छ । बिहार भीमनगरका स्थायी बासिन्दा सिंह बिहारमा हत्या र लुटपाटका घटनामा जेल परेका थिए । उनी जेलबाट रिहा भएपछि अन्य मुद्दामा समेत समातिने डरले नेपाल प्रवेश गरेको खुलासा भएको छ । नेपाल प्रवेश गरी उनले किर्ते नेपाली नागरिकता बनाएका नेपालमै दोश्रो विवाह समेत गरेका छन् । भण्डाबारीका पौडेल थरकी महिलासँग विवाह गरेका सिङ सुनसरीको इनरुवालाई पछिल्लो पटक कर्मभुमि बनाएका थिए । सप्तरी जिल्लाको ठेगाना देखाएर किर्ते नागरिकता बनाएका भारतीय नागरिक राजकुमार सिंहले सुनसरीको इनरुवामा कपडा पसल खोले पनि अन्य प्रतिबन्धित व्यवसाय समेत गर्दै आएको र सोही क्रममा गत मंसिर १९ गते ब्राउन सुगरसहित धरानबाट पक्राउ परेका हुन् । उनले विभिन्न प्रतिबन्धित व्यवसाय गर्दै नेपालमा करौडौँको सम्पति नेपालमा जोडेको समेत खुलेको छ । सप्तरीबाट नागरिकता जारी भएको देखिएकोले सप्तरी प्रहरीले नागरिकतासमबन्धी अनुसन्धान गर्ने जनाएको छ । जिल्ला प्रहरी कार्यालय सप्तरीका एसपी राजेन्द्रप्रसाद धमलाले सुनसरी जिल्ला सरकारी वकिल कार्यालयले उनको नागरिकता शंका लागेर आवश्यक अनुसन्धान गर्ने बताए । सिंहको ड्राईभिङ लाइसेन्स, नागरिकतालगायत कागजातहरुको प्रारम्भीक अनुसन्धानबाट उनी नेपाली नागरिक नै भएको भन्दै प्रहरीले अनुसन्धान सुरु गरेको थियो । उनको नागरिकतामा सप्तरीको तात्कालिन पकरी गाविस२ भनी ठेगाना देखिएपछि त्यसबारे खोजी थाल्दा सिंहको नागरिकता नै किर्ते रहेको रहस्य खुल्न आएको बताइएको छ । पछिल्लो समय पूर्वी नेपालको झापादेखि सुनसरी सप्तरी हुँदै पश्चिमको नेपालगञ्ज सम्ममा ब्राउन सुगरसहित धमाधमा अभियुक्तहरु पक्राउ परिरहेका घटनाहरुले समेत ब्राउन सुगरको कारोवारमा भारतीय नागरिकहरुको कनेक्शन र संगठित संजाल नै रहेको तथ्य समेत प्रहरी अनुसन्धानहरुबाट खुलेको छ । आफ्नो देशमा अपराध गरी त्यहाँका प्रहरी प्रशासनलाई छलेर नेपाल प्रवेश गरेको तथा किर्ते नेपाली नागरिकता लिएर नेपालमा गैर कानुनी गतिविधि गर्ने आरोपमा पक्राउ परेकाहरुको सूचीमा पछिल्लो पटक भारत बिहारको भीमनगर निवासी राजकुमार सिंहको नाम पनि जोडिएको छ । यसअघि कुख्यात बंगलादेशी आतंकी सुब्रत बेन, भारतीय अपराधी धिरेन्द्र यादव, सुभाष झा, बमबम यादव लगायत यसरी नै नेपालमा पक्राउ परेका थिए। नेपाल प्रहरीका उच्च अधिकारीहरुको भनाइ अनुसार ब्राउन सुगरको कारोबार भारतमै हुने गरेको तथा नेपालतर्फ यसको प्रयोगकर्ता मात्रै रहेको तथ्य स्पष्ट हुन्छ । गाँजा, चरेसको कारोबारी नेपालमा हुने तथा प्रयोगकर्ताहरु भारत तिर हुने गर्छन् । अर्थात् गाँजा चरेस नेपालबाट भारततर्फ तस्करी हुने र ब्राउन सुगरको कारोबार भारतमा हुने तथा त्यसको प्रयोगकर्ता नेपालमा हुने भएकोले भारतबाट नेपालमा ब्राउन सुगर भित्रयाउने खेल खुला सिमानामार्फत भइरहेको छ । यस कार्यमा अधिकांश भारतीयहरु नै ठूलो कारोवारीको रुपमा सीमा क्षेत्रमा सक्रिय रहेको तथा भरियाका रुपमा नेपालीहरुलाई प्रयोग गर्ने गरेको स्रोत बताउँछ । ब्राउन सुगरसहित पक्राउ परेका भारतीय नागरिक राजकुमार सिंह पनि त्यस्तै कारोवारमा संलग्न रहेको प्रहरी स्रोतको दावी छ । सिंहको किर्ते नेपाली नागरिकता, किर्ते नागरिकताकै आधारमा उनले सुनसरीको इनरुवामा संचालन गरेको कपडा पसल र सिंहको नाममा नेपालमा रहेको करौडौको अकुत सम्पत्ति विवरणले समेत ब्राउन सुगर कारोबारमा सिंहको संलग्नता पुरानै रहेको भनि पुष्टि गर्ने आधार रहेको समाचार स्रोतले जनाएको छ । यसअघि ०७३ साउन २९ गते त्रिभुवन अन्तर्राष्ट्रिय विमान स्थलबाट समातिएका भारतीय नागरिक रईस मियाँसँग मोहम्मद मुस्तकिमको नाममा नेपाली राहदानी फेला परेको थियो । मियाँमाथि सप्तरी र सुनसरी गरी सात जनाको हत्यामा संलग्न रहेको आरोप छ । अनुसन्धान गर्दै जाँदा अभियुक्तको साथबाट तीन थान छुट्टा छुट्टै राहदानीहरु फेला परेका थिए । ती राहदानीहरुमा सप्तरी, सुनसरी र सिराहा जिल्लाको ठेगाना देखिएको थियो । कुनै बेला ईन्टरपोलबाट रेड कर्नर नोटिस जारी रहेका बंगलादेशी आतंकी सुब्रत बेन नेपालमा असरफ अलि अन्सारीको नामबाट नागरिकता र राहदानी लिएका थिए । सुनसरीको सिमरिया५ बाट नेपाली नागरिकता लिएका बेन बंगलादेशका कुख्यात अपराधी हुन् । सन् २००८ मा बंगलादेश सरकारले भारत सरकारलाई बुझाएको आफ्नो मुलुकका २३ कुख्यातहरुको सूचीमा बेनको नाम समेत रहेको थियो । बेनमाथि हत्या हिंसाका दर्जनौँ मुद्दा छ । अन्तर्राष्ट्रिय आतंकी संगठनहरुसँग समेत बेनको साँठगाँठ रहेको आरोप छ । सन् २००५ मा बंगलादेशको ढाकास्थित बंगबन्धु एभेन्यूमा आयोजित एक र्यालीमा ग्रिनेड हमला गरेको आरोपमा बंगलादेशका सुरक्षा निकायले बेनलाई मस्टवाण्टेड सुचीमा राखेका हुन् । उनीमाथि १५ लाख रुपैयाँको इनाम समेत बंगलादेश सरकारले घोषणा गरेका थिए । झुम्का कारागार तोडेर फरार भएका बेन त्यसको एक महिना पनि नबित्दै भारतको कलकत्तामा फक्राउ परेका थिए । बेनसँगै झुम्का जेलबाट भाग्न सफल भएका भारतीय कुख्यात अपराधी धिरेन्द्र यादव सप्तरी र सुनसरीको छुट्टाछुट्टै दुई गाविसबाट फरकफरक नाममा नेपाली नागरिकता लिएका छन् । नेपाली भूमीमा बसेर अपराधिक क्रियाकलाप गर्न सजिलै हुने दृष्टिले नेपालका दुई जिल्लाबाट उनले नेपाली नागरिकता लिएका हुन् । भारतको बिहार राज्यअन्तर्गत पर्ने सुपौल जिल्लाको चिकनीपट्टी निवासी यादवले १२ फागुन २०६७ मा खटिएको नागरिकता टोलीबाट सप्तरीको वभनगामा कट्टी गाविस२ र सुनसरीको पश्चिम कुशाहा गाविस१ बाट गरी दुई वटा नेपाली नागरिकता लिएका छन् । यादवले सप्तरी बभनगामा कट्टी२ निवासी शंकर यादवलाई बुवा मानेर महावीर यादवको नामबाट नेपाली नागरिकता लिएका छन् भने सुनसरीको पश्चिम कुशाहा१ निवासी महेश यादवको नामबाट नागरिकता लिएका हुन् । धिरेन्द्र उपर फरबिसगञ्जको गोल्छा हत्या काण्ड, राघोपुरको विपिन चौधरी हत्याकाण्ड लगायत २३ वटा आपराधिक मुद्दाहरु भारतमा छन् । नेपालमा भने कृषि विकास बैंक राजविराजका तत्कालिन प्रबन्धक विक्रमप्रसाद साहको हत्या तथा ३० लाख लुटपाट गरेको आरोपमा उनी जेल चलान भएका थिए । सन् २००८ मा नेपाल प्रहरीले सुनसरीको इटहरीस्थित रोयल रिसोर्टबाट धिरेन्द्रलाई पक्राउ गरेको थियो । हत्या, अपहरण, लुटपाल, फिरौतिलगायत मुद्दामा भारतीय प्रहरीको दवाव थेग्न नसकेर नेपाल छिरेका उनी सुनसरीको हरिपुर गाविसबाट हरिशचन्द्र झाको नाममा नेपाली नागरिकता प्राप्त गरे । नक्कली नागरिकताकै मुद्दामा झुम्का कारागारमा रहेका झा सुब्रत बेन, धिरेन्द्र यादव लगायतहरुसँग भाग्न सफल भएका थिए । झाले दिनेश झाको नाममा समेत नेपाली नागरिकता लिएको आरोप छ । यद्यपि उक्त तथ्यबारे खासै खुल्न सकेको छैन । त्यस्तै भारत बिहार राज्यको सुपौल जिल्लाअन्तर्गत पर्ने त्रिवेणीगंजका बासिन्दा बमबम यादव उपर हत्या, अपरहण, लुटपाट लगायत १७ वटा मुद्दा भारतमा मात्रै रहेका छन् । उनी धिरेन्द्र यादवका निकटस्थ मानिन्छन् । झुम्का कारागारबाट भाग्नेहरुमध्ये उनी पनि एक हुन् । उनीसँग पनि नेपाली नागरिकता छ । नेपाली नागरिक जतिसुकै बेला पनि सहज रुपमा भारत आवत जावत गर्न सक्छन्, चाहेको बेला विना कुनै रोकटोक भारतको जुनसुकै सहरमा बस्न पाउँछन् तर पाकिस्तानी, बंगलादेशी वा अन्य विदेशीको हकमा भने भारत सरकारले उक्त सुविधा दिएको छैन । त्यसैले भारतमा आतंकी गतिविधि सञ्चालन गर्न पाकिस्तानी तथा बंगलादेशी आतंककारीहरु नेपाली नागरिकता र राहदानी लिन उपयुक्त ठान्ने गरेको बताइएको छ । भारतीय, बंगलादेशीलगायत विदेशी नागरिकहरुले पछिल्लो समय नेपाली नागरिकता प्राप्त गर्न सप्तरी, सुनसरी जस्ता सीमासँग जोडिएका जिल्लाहरुलाई सहज रुपमा प्रयोग गर्दै आएका छन् ।"
आधा नेपालीमा सुषुप्त टीबी,"ललितपुर : विज्ञले नेपालमा कुल जनसंख्याको आधा हिस्सालाई सुषुप्त अवस्थाको (लक्षणबिनाको) क्षयरोग (टीबी) हुन सक्ने बताएका छन्। विश्व क्षयरोग दिवसका अवसरमा बुधबार जिल्ला स्वास्थ्य कार्यालय ललितपुरले आयोजना गरेको कार्यक्रममा यसबारे जानकारी दिइएको हो। क्षयरोगसम्बन्धी काम गर्दै आएका गौरीशंकर जोशीले सुषुप्त खालको क्षयरोग कुनै पनि समय सक्रिय हुन सक्ने बताए। जोशीका अनुसार प्रतिरोधात्मक क्षमता कमजोर भएका बेला क्षयरोगका कीटाणु सक्रिय हुन थाल्छन्। क्षयरोग लागेर प्रत्येक दिन औसतमा ४६ जनाको मृत्यु भइरहेकाले सामान्य नठान्न जोशीले आग्रह गरे। एक जना क्षयरोगीबाट कम्तीमा १५ जनालाई सर्न सक्ने भएकाले सावधानी अपनाउनुपर्ने उनले बताए। स्वास्थ्य कार्यालय ललितपुरले दिएको जानकारीअनुसार क्षयरोगका कुल बिरामीमध्ये १३ प्रतिशत उपत्यकामा छन्। हिमाली क्षेत्रमा ३ प्रतिशत, पहाडमा २५ र अन्य तराईका जिल्लामा बिरामीको संख्या धेरै देखिएको छ। उपत्यकाको जनघनत्व धेरै भएकाले १३ प्रतिशतबाट धेरैमा सर्न सक्ने जोखिम रहेको स्वास्थ्य कार्यालयले जनाएको छ। स्वास्थ्य कार्यालयका अधिकृत राजाराम अधिकारीले जनसंख्याको चाप धेरै भएको ठाउँमा संक्रमणको दर उच्च रहेको बताए। उनका अनुसार ललितपुरमा ३ सय ४ जना क्षयरोगी छन। ललितपुर महानगरपालिकामा १ सय ९५, महालक्ष्मी नगरपालिकामा ४९, गोदावरीमा ४७, कोन्जोस्योम र महांकाल गाउँपालिकामा ५५ र बागमतीमा ३ जना बिरामी छन्। २०७६ सालमा ७७ वटै जिल्लाका ९९ क्लस्टरमा गरिएको परीक्षणमा १ लाख १७ हजार जना क्षयरोगी भेटिएको उनले जनाए। उनका अनुसार पहिलेको तुलनामा १८ प्रतिशतले बिरामी बढेका छन्। प्रत्येक वर्ष ६९ हजार बिरामी बढ्ने अनुमान गरिएको छ। स्वास्थ्य कार्यालय प्रमुख खगेश्वर गेलालले मृत्युको प्रमुख कारक १० रोगमध्ये क्षयरोग सातौं नम्बरमा छ। ८० प्रतिशत फोक्सो र २० प्रतिशत शरीरका अन्य भागमा यसको संक्रमण रहेको अध्ययनले देखाएको छ। १५ वर्षभन्दा माथिका बिरामी धेरै छन्। गेलालका अनुसार २०७००७१ मा ३४ हजार १ सय १२ बिरामी देखिएका थिए। २०७१०७२ मा ३२ हजार ५६, २०७२०७३ मा ३१ हजार ७ सय ६४, २०७३०७४ मा ३२ हजार ४ सय ७४, २०७५०७६ मा ३२ हजार ४३ बिरामी भेटिएका थिए। २०७६०७७ मा २७ हजारमा झरेको छ। क्षयरोगलाई ९१ प्रतिशत उपचार गर्न मिल्ने तथा निको हुने सम्भावना रहेको मानिन्छ। नेपाल सफल उपचार गराउने मुलुकमा पर्छ। क्षयरोगका बिरामीमा पुरुषको संख्या ६४ प्रतिसत देखिएको गेलालले जनाए। ३६ प्रतिशत महिलामा क्षयरोगको समस्या छ।"
स्थानीय तहले ७० प्रतिशत बजेट के गर्ने?,"काठमाडौं : प्रधानमन्त्री केपी शर्मा ओलीले स्थानीय तहमा ७० प्रतिशत बजेट पठाउनुपर्ने विषयमा असहमति जनाएका छन्। नेपाल नगरपालिका संघको २८औं वार्षिकोत्सवलाई सम्बोधन गर्दै प्रधानमन्त्री ओलीले यो विषय सुहाउँदो नभएको धारणा व्यक्त गरेका हुन्। ७० प्रतिशत बजेट के गर्ने ? ओढ्नेओछ्याउने हो र ?, प्रधानमन्त्री ओलीले स्थानीय तहका जनप्रतिनिधिको मागप्रति प्रतिक्रिया दिँदै भने, त्यसो हो भने प्रदेशले के गर्ने ?, केन्द्र सरकारले के गर्ने ? ओलीले स्थानीय तहहरूलाई अधिकार दिन नहिच्किचाएको स्पष्ट पारे। ओलीले स्थानीय तहले आफ्नो क्षमता बढाउनुपर्ने बताए। स्थानीय तहलाई अधिकारसम्पन्न नबनाए कसलाई अधिकारसम्पन्न बनाउने ? स्थानीय तहले घरमा लगेर त्यो अधिकार गाई भैंसीलाई खुवाउने हो र ? त्यहाँ देश विकासका लागि, जनताका लागि खर्च गर्छन् नि, ओलीले भने, त्यसकारण त्यो अधिकार दिन हिच्किचाउनुपर्ने कुनै कारण छैन। खाली के भने क्यापासिटी बिल्डिङको स्थितिमा अलिकति हामीले तालमेल मिलाउनुपर्छ। त्यो विकास गर्दै जानुपर्छ। उनले पुँजीगत खर्च गर्ने क्षमताको कमी राष्ट्रिय कमजोरीको रूपमा रहेको बताए। पुँजीगत खर्च हुने गरी स्थानीय तहमा बजेट विनियोजन गर्नुपर्ने उनको भनाइ थियो। उनले केन्द्र सरकारले स्थानीय तहको अधिकार नखोस्ने स्पष्ट पारे। अधिकार कसले किन खोस्छ ? प्रधानमन्त्रीले खल्तीमा हालेर त्यसको ब्याज पाउँछ ? स्थानीय तहका अधिकारहरू खोसेर आफ्नो टेबलमा राख्यो भने फूलदानी हुन्छ ? सजिन्छ त्यो ? केही पनि हुँदैन, उनले भने, हामी सबैले मिलेर आआफ्ना ठाउँबाट देशको विकास गर्नु छ। हामी पक्षविपक्ष हैनौं, छैनौं। मेयरको ठाउँमा मेयर हुन्छ, प्रधानमन्त्रीको ठाउँमा म हुन्छु। त्यहाँ पनि अलिअलि मतभेद छ। त्यो मिल्दै जान्छ। उनले संघीयता कार्यान्वयनको अभ्यासमै भएको बताए। हामीले भर्खर यो अभ्यास सुरु गरेका छौं। नयाँ अभ्यास भएको हुँदा एकैपटक हुँदैन। बच्चा जम्मँदै नाच्ने, गाउने हुन्छ र ? यो पनि त्यस्तै हो, उनले भने, यो समस्या त तल पनि छ। वडाध्यक्षको आफ्ना गुनासा छन्, उपमेयरका गुनासा छन्। यो समस्या अभ्यासबाट परिमार्जित हुने क्रममात्रै हो। प्राप्त उपलब्धिहरूको रक्षा गर्दै जाने हो। उनले प्रदेश सरकार र स्थानीय तहले सरकार भनेपछि केन्द्र सरकारजस्तै हो भन्ने भ्रम पनि राख्न नहुने बताए। उनले संघ, प्रदेश र केन्द्र मिलेर अघि बढ्नुपर्ने बताए। उनले कोभिड१९ अवधिमा स्थानीय तहले गरेको कामको प्रशंसा गरे। भने, स्थानीय तहको औचित्य, आवश्यकता थियो नै, कोभिड१९ को समयमा स्थानीय तहको आवश्यकता, औचित्य र त्यसको प्रभावकारिताको प्रत्यक्ष अनुभव गर्न पायौं।"
उपत्यकामा उच्च सतर्कता,"काठमाडौं : कोरोना भाइरस संक्रमणको जोखिम फेरि बढेपछि उपत्यकाका तीन जिल्लामा उच्च सतर्कता अपनाइएको छ। जनस्वास्थ्य मापदण्ड पालना नगर्ने व्यक्तिलाई कारबाही गरिने भएको छ। काठमाडौं उपत्यकामा केही दिनयता संक्रमितको संख्या वृद्धि भएपछि जनस्वास्थ्य मापदण्ड पालनामा कडाइ गरिएको हो। काठमाडौं, ललितपुर र भक्तपुर जिल्ला प्रशासन कार्यालयले बुधबार प्रेस विज्ञप्तिमार्फत संक्रामक रोग ऐन, २०२० बमोजिम कारबाही गरिने जनाएका छन्। पछिल्लो २४ घण्टामा बुधबार काठमाडौंमा ५३ जना नयाँ संक्रमित फेला परेका छन्। ललितपुरमा ८ र भक्तपुरमा २ जना संक्रमित थपिएको स्वास्थ्य तथा जनसंख्या मन्त्रालयले जनाएको छ। उपत्यकाका काठमाडौं, ललितपुर र भक्तपुर प्रशासन कार्यालयले छुट्टाछुट्टै विज्ञप्ति जारी गर्दै संक्रमण बढ्न नदिन सार्वजनिक स्थलमा भीडभाड नगर्न अनुरोध गरेका छन्। घरबाहिर तथा सार्वजनिक स्थान एवं सार्वजनिक यातायात प्रयोग गर्दा अनिवार्य रूपमा मास्क लगाउन, सेनिटाइजर प्रयोग गर्न र भौतिक दूरी कायम गरी स्वास्थ्य मापदण्डलाई परिपालना गर्न विज्ञप्तिमार्फत आग्रह गरिएको छ। मन्त्रालयका सहप्रवक्ता डा समीरकुमार अधिकारीका अनुसार कोरोना संक्रमितको संख्या बिस्तारै बढ्न थालेको छ। संक्रमितको संख्यामा केही कमी आएको भए पनि संक्रमणको जोखिम घटिसकेको अवस्था होइन, डा अधिकारीले भने, जनस्वास्थ्य मापदण्ड नअपनाएका कारण संक्रमितको संख्या बढेको हो। लकडाउनको योजना नरहे पनि संक्रमितको संख्या उच्च हुन गए परिस्थितिअनुसारको नीतिगत निर्णय गरी संक्रमणको चक्र रोक्नुपर्ने डा अधिकारीले बताए। संक्रमणलाई भयावह रूपमा फैलिन नदिन सबैजना सजग हुनुपर्छ, उनले भने। मुलुकभर १ हजार १ सय ८२ जना सक्रिय संक्रमित छन्। जसमध्ये संस्थागत आइसोलेसनमा २ सय १३ जना छन्। होम आइसोलेसनमा ९ सय ६९ जना छन्। पछिल्लो २४घण्टामा १सय ४५ जनामा कोरोना संक्रमण पुष्टि भएको डा अधिकारीले बताए। पछिल्लो २४ घण्टामा कोरोना संक्रमणबाट एक जनाको मृत्यु भएको मन्त्रालयले जनाएको छ। इपिडिमियोलोजिस्ट डा अर्चना श्रेष्ठका अनुसार भारतमा संक्रमण र मृत्यु हुनेको संख्या बढिरहेकोले नेपालमा पनि केही सातामै संक्रमणको संख्या बढ्दै जाने सम्भावना देखिएको छ। दोस्रो चरणको महामारी आउने सम्भावना देखिँदै छ। महामारी न्यूनीकरणको लागि सबैले सतर्क भएर जनस्वास्थ्यका नियमहरू पालना गर्नुपर्छ। विशेषगरी दीर्घ रोगीले बढी सतर्कता अपनाउनु पर्छ, डा श्रेष्ठले भनिन्। होली घरमै मनाउन आग्रहस्वास्थ्य तथा जनसंख्या मन्त्रालयले कोरोना संक्रमणको जोखिम कायमै रहेकोले यस वर्षको होली पर्व घरमै बसेर मनाउन अनुरोध गरेको छ। मन्त्रालयका सहप्रवक्ता डा अधिकारीले बुधबारको प्रेस ब्रिफिङमा यसपालिको होली घरमै मनाउन र अनावश्यक भीडभाड नगर्न अनुरोध गरेका हुन्। चैत १५ गते पहाडमा र १६ गते तराईमा होली पर्व परेको छ। गृह मन्त्रालयले पनि ७७ वटै जिल्लामा जनस्वास्थ्यको मापदण्ड अपनाउन र भीडभाड, भेला, सभा, सम्मेलन नगर्न पत्राचारसमेत गरेको छ। फागु पर्वको अवसरमा सार्वजनिक स्थलमा भीडभाड नगर्न र होली पर्वलाई आफ्नो घरभित्र नै सीमित गरी सामाजिक, सांस्कृतिक मर्यादाअनुसार खेल्न आग्रह गरिएको छ।"
ललिता निवासका घरटहरा भत्काइने,"काठमाडौं : बालुवाटारस्थित ललिता निवासको जग्गामा निर्माण भइरहेका घरटहरा हटाइने भएको छ। भूमि व्यवस्था, सहकारी तथा गरिबी निवारण मन्त्रालयले बुधबार यस सम्बन्धमा संघीय मामिला तथा सामान्य प्रशासन मन्त्रालयलाई पत्राचार गरेको हो। बालुवाटारस्थित ललिता निवास क्याम्पभित्रका केही जग्गाहरूमा हाल पनि घरटहरा निर्माण कार्य भइरहेको जानकारी प्राप्त भएकोले, पत्रमा लेखिएको छ, यसै पत्रसाथ संलग्न विवरणका जग्गाहरूमा नक्सा पाससम्बन्धी कार्य नगराउने व्यवस्था मिलाउन र कानुनविपरीत घरटहरा निर्माण कार्य भइरहेको भए निर्माण कार्य रोक्का गर्ने व्यवस्थाका लागि लेखी पठाउने भनी नेपाल सरकार (मा मन्त्रीस्तर)बाट मिति २०७७१२१० मा निर्णय भएको हुँदा समन्वय र सहयोगको लागि अनुरोध छ। मन्त्रिपरिषद्को २०७५ फागुन २८ गतेको निर्णयअनुसार भूमिसुधार तथा मालपोत कार्यालय डिल्लीबाजरबाट जग्गा रोक्का राखी हदबन्दी छानबिन भइरहेको पत्रमा उल्लेख छ। यस जग्गामा नक्सापाससम्बन्धी कार्य नगर्ने नगराउने व्यवस्था मिलाउन र कानुनविपरीत घरटहरा निर्माण कार्य भइरहेको भए निर्माण रोक्का गर्न भनिएको छ। ललिता निवासको जग्गा हिनामिना प्रकरणमा पूर्वउपप्रधानमन्त्री विजयकुमार गच्छदारसहित तीन पूर्वमन्त्री, अख्तियारका पूर्वप्रमुख आयुक्त दीपकुमार बस्न्यातलगायत १ सय ७५ जनाविरुद्ध विशेष अदालतमा मुद्दा दायर गरिएको थियो। अख्तियारले ललिता निवासको अतिक्रमित १ सय ३६ रोपनी जग्गा सरकारको नाम फिर्ता गर्न निर्देशन दिएको छ। तर, अहिलेसम्म त्यो अतिक्रमित जग्गा सरकारको नाममा फिर्ता भएको छैन। उल्टै त्यो फिर्ता गर्नुपर्ने जग्गामा नयाँ घरटहरा बनिरहेका छन्।"
ब्युँताइँदै कोभिड अस्पताल,"कोरोना भाइरस संक्रमणको जोखिम फेरि बढेसँगै आवश्यक भौतिक संरचना ब्युँताउन थालिएको छ। स्थानीय तह र प्रशासनले कोभिड अस्पताल, क्वारेन्टाइनदेखि आइसोलेसनसम्म पुनः सञ्चालन गर्ने तयारी थालेका छन् । प्रदेश १ सरकारले विराटनगर१० मा सञ्चालन गरेको कोभिड१९ अस्पताल कोरोना संक्रमण शून्य अवस्थामा झरेसँगै बन्द थियो। तर, फेरि संक्रमणको जोखिम देखिएकाले करारका कर्मचारी पुनः खटाउने तयारी गरिएको सामाजिक विकास मन्त्रालयले जनाएको छ। संक्रमण देखिएपछि मन्त्रालयले प्राविधिकसहित चिकित्सकसँग छलफल सुरु गरेको छ, मन्त्रालयका प्रशासन महाशाखा प्रमुख अम्बिकाप्रसाद चौलागाईंले भने, बिरामी आउनासाथ राख्न समस्या हुन दिनेछैनौं। करारका चिकित्सक, नर्स र पारामेडिकललाई फागुन २८ गते हटाइएको थियो । मेडिकल अफिसर ८, स्टाफ नर्स ८, एचए ८, स्विपर ३, इलेक्ट्रिकल र प्लम्बर ४, बायोमेकानिकल इन्जिनियर १, कार्यालय सहायक ९ र १ जना गार्ड थिए। अस्पतालका निमित्त संयोजक एपोलोकुमार भगतले मन्त्रालयका सचिवसहित टोली आएर जनशक्तिका विषयमा छलफल गरेको बताए। ठूलो लगानीको अस्पताल सञ्चालन गर्न प्रदेश सरकारले विभिन्न तहका ४१ कर्मचारी नियुक्त गरेको थियो। नेसनल ट्रेडिङको भवनमा प्रदेश सरकारले सुरुमा ८० बेडको अस्पताल सञ्चालन गरेको थियो। आईसीयू ८, एचडीयू २२ र रिकभरी १२ बेडसहितको अस्पतालमा कोभिड महामारीका बेला दैनिक ४० देखि ६० जना बिरामी आउने गरेका थिए। झापाको मेची प्रादेशिक अस्पतालको नयाँ भवनमा राखिएको जिल्लाको एक मात्र कोभिड अस्पताल पनि संक्रमितको संख्या घटेसँगै बन्द थियो। उक्त अस्पतालमा बुधबारसम्म पनि ताला लागेको छ। तर, संक्रमण बढे पुनः सञ्चालन गर्न सम्बन्धित निकाय खटिएका छन्। अस्पतालमा कोभिड१९ संक्रमितका लागि चाहिने सम्पूर्ण संरचना यथावस्थामा रहेको झापाका सहायक प्रमुख जिल्ला अधिकारी कृष्णबहादुर शाहीले बताए। शाहीका अनुसार आवश्यक परे जुनसुकै बेला अस्पताल कोभिडका बिरामी राख्न तयार छ। संक्रमितको उपचार गर्न मेची प्रादेशिक अस्पतालकै फिजिसियन डा गोविन्द कँडेलको संयोजकत्वमा ८ सदस्य समिति गठन गरिएको थियो। अस्पतालमा करिब ५० वटा आइसोलेसन बेड छन्। कोभिड अस्पताल हेर्दै आएका स्वास्थ्यकर्मी बिरामी शून्य भएपश्चात् प्रादेशिक अस्पतालमै फर्केका थिए। आवश्यक परेका बखत स्वास्थ्यकर्मीलाई फिर्ता बोलाउन सकिन्छ, अस्पताल विकास समितिका अध्यक्ष एवं जिसस प्रमुख सोमनाथ पोर्तेलले अन्नपूर्ण पोस्ट्सँग भने, अस्पताल बन्द भएको छैन, बिरामी नभएकाले मात्र नखोलिएको हो। सुनसरीको धरानस्थित बीपी कोइराला स्वास्थ्य विज्ञान प्रतिष्ठानमा स्थापना गरिएको कोभिड अस्पताललाई थप व्यवस्थित गरी सञ्चालन गरिने भएको छ। भारतसँग सिमाना जोडिएको सुनसरीमा संक्रमितको संख्या वृद्धि हुन थालेपछि उच्च सतर्कता अपनाउन सबैलाई सचेत गराइएको प्रमुख जिल्ला अधिकारी उमेशकुमार ढकालले बताए। ढकालले कोभिड अस्पताल तयारी अवस्थामा राख्न प्रतिष्ठानका पदाधिकारीलाई निर्देशन दिएको सुनाए। प्रतिष्ठानको कोभिड अस्पतालमा बिरामी भर्ना गर्न र भर्ना भएका बिरामीको उपचार गर्न आवश्यक चिकित्सक, नर्स र कर्मचारी तयारी अवस्थामा राख्न भनिएको उनको भनाइ छ। प्रतिष्ठानको कोभिड अस्पतालमा १५ आईसीयू, २५ एचडीयू र ६० नर्मल बेड तयारी अवस्थामा रहेको प्रतिष्ठानका प्रवक्ता डा चूडामणि पोखरेलले बताए। उनका अनुसार चिकित्सक, नर्स र स्वास्थ्यकर्मीहरूलाई तयारी अवस्थामा राखिएको छ। लुम्बिनीमा तयार छन् अस्पताललुम्बिनी प्रदेशमा४ कोरोना विशेष अस्पतालमा १८ जना उपचाररत छन्। तीबाहेक अन्य ६ अस्पतालमा जनशक्ति व्यवस्थापनदेखि अन्य तयारी गरिएको छ। सामाजिक विकास मन्त्रालयमातहत आईसीयूसहितका ४ कोरोना विशेष अस्पताल सञ्चालनमा छन। बुटवल, भैरहवा, दाङ र नेपालगन्जमा आईसीयू र भेन्टिलेटरसहितका अस्पताल छन्। मन्त्रालयका सूचना अधिकारी डा पुष्पराज पौडेलले अस्पताललाई तयारी अवस्थामा राखी जनशक्ति व्यवस्थापनको काम भइरहेको बताए। यो प्रदेशको धेरै सीमा भारतसँग जोडिएकाले उच्च जोखिम छ। भारतबाट नेपाल आएका कोही पनि व्यक्तिमा संक्रमण नदेखिएको डा पौडेलले बताए। हामीले भारतबाट आउनेको विवरण सीमामै राखेका छौं, उनले भने, भारतबाट आएका व्यक्तिमा संक्रमण देखिएको छैन। यो प्रदेशमा रूपन्देहीको बेलहिया, बाँकेको जमुनिहवा, कपिलवस्तुको कृष्णनगर र नवलपरासीको महेशपुर नाकाबाट बढी आवातजावत हुने गरेको छ। अन्य साना नाकाबाट पनि आउने क्रम जारी छ। कतिपय लुकेरै प्रवेश गर्ने गरेका छन्। संघीय सरकारले हरेक स्थानीय तहलाई भारत यात्रा विवरण भएकालाई घरकै क्वारेन्टाइनमा राख्न परिपत्र गरेको छ। स्थानीय तहले सोहीबमोजिम काम गरिरहेका छन्। रूपन्देहीको सैनामैना नगरपालिकाका प्रमुख चित्रबहादुर कार्कीले पहिलेजस्तै महामारी रोकथाममा स्थानीय तह काम गर्न सक्षम रहेको बताए। हामीले निगरानी थालिसकेका छौं, कार्कीले भने।बुटवलस्थित धागो कारखानामा अस्थायी कोरोना अस्पताल छ। महामारीका बेला यही अस्पतालले धेरै भार थेगेको थियो। यो अस्पताल पहिलेकै अवस्थामा सञ्चालन गर्न सकिने मन्त्रालयले जनाएको छ। बाँकेका सहायक प्रमुख जिल्ला अधिकारी दीर्घराज उपाध्यायले सीमामा भित्रिने नागरिकमा लक्षण देखिए एन्टिजेन परीक्षण गर्ने निर्णय भएको बताए। आउनेको अनिवार्य स्वास्थ्य परीक्षण र अभिलेख राखिनेछ, उपाध्यायले भने, लक्षण देखिए एन्टिजेन परीक्षण हुन्छ। एन्टिजेन परीक्षणमा पोजिटिभ आएका तर सामान्य अवस्थाका बिरामीलाई १० दिन घरमै बस्न निर्देशन दिइएको छ। लक्षण बढी भए भेरी अस्पतालमा राख्ने तयारी छ। भेरी अस्पतालमा दुई सय बेड राखिएको छ। यो बेडले अपुग भए कोहलपुरस्थित मेडिकल कलेजमा बिरामी राखिने उपाध्यायले बताए। मेडिकल कलेजमा यसअघि रहेको कोरोना बेडलाई बिरामीको संख्या कम भएपछि हटाइएको थियो। दाङको बेलझुन्डीमा आयुर्वेद औषधालयको बेड कोरोनाका बिरामीका लागि प्रयोग हुेनछन्। यी अस्पताल तयारी अवस्थामै रहेकाले संक्रमण बढे पनि केही समय समस्या नहुने सामाजिक विकास मन्त्रालयले जनाएको छ। प्रदेशका प्रमुख सचिव भरतमणि सुवेदीले संक्रमण फैलिन थालेकाले उच्च सतर्कता अपनाउन निर्देशन दिएका छन्। संक्रमण बढ्दो छ, स्वास्थ्य मापदण्ड कडाइकासाथ पालना गर्नुपर्छ, खोपसम्बन्धी बैठकमा सुवेदीले भने। सरकारले होली पर्व मनाउँदा सतर्कता अपनाउन आग्रह गरेको छ। अत्यावश्यकबाहेक भारत नजान निर्देशनसमेत जारी गरिएको छ।क्वारेन्टाइन, आइसोलेसन बन्द कोरोना महामारीका बेला खोलिएका क्वारेन्टाइन र आइसोलेसन बन्द छन्। सरकारले कात्तिकमा विद्यालयहरूमा बनाइएका क्वारेन्टाइन खाली गरी पठनपाठन सुरु गर्न निर्देशन दिएको थियो। त्यससँगै स्थानीय तहहरूले सञ्चालन गरेका क्वारेन्टाइन बन्द गरेका हुन्। तर, भारतमा फेरि कोरोना फैलिरहँदा त्यता रहेका नेपाली फर्किन थालेका छन्। तर, सीमा नाकाबाटै क्वारेन्टाइनमा पठाउने वा कोरोना देखिएकाहरूलाई आइसोलेसनमा राख्ने व्यवस्थापन हुन सकेको छैन। पछिल्लो एक सातामा कैलालीको गौरीफन्टा नाकाबाट भित्रिएका ११ र कञ्चनपुरको गड्डाचौकी नाकाबाट फर्किएका ३ जनामा एन्टिजेन पोजेटिभ देखिएको छ। कैलालीमा एन्टिजेन पोजिटिभ देखिएका व्यक्तिहरूमा कोरोना पनि पोजिटिभ देखिएको छ। तर उनीहरूमा नयाँ भाइरस हो वा पुरानो भन्ने खुलेको छैन। ११ जनाको कोरोना जाँचमा पोजेटिभ नतिजा आएको छ। तीमध्ये ३ जनालाई अक्सिजन सपोर्टमा राखिएको छ, सेती प्रादेशिक अस्पतालका सूचना अधिकारी दिलीप श्रेष्ठले भने।सेती प्रादेशिक अस्पतालको ५० बेडको आइसोलेसन छ। ती बिरामीलाई त्यही भर्ना गरिएको अस्पतालले जनाएको छ। तर, कञ्चनपुरमा गत वर्ष संक्रमित होम आइसोलेसन र महाकाली प्रादेशिक अस्पतालको आइसोलेसनमा बस्ने व्यवस्था मिलाइएको थियो। कञ्चनपुरमा केही महिनायता कोरोना संक्रमण शून्य भएपछि महाकाली अस्पतालको आइसोलेसन बन्द छ।मंगलबार मात्रै भारतको महाराष्ट्रबाट फर्किएका कञ्चनपुरको पुनर्वासका एक पुरुषमा एन्टिजेन पोजेटिभ देखिएपछि महाकाली अस्पतालको आइसोलेसनमा राखिएको हो। त्यसअघि पोजिटिभ देखिएका दुई जनालाई अस्पतालको आइसोलेसन बन्द हुँदा घर पठाइएको थियो। संक्रमित नरहेकाले केही समय आइसोलेसन बन्द गरिए पनि बिरामी आउनेबित्तिकै सञ्चालनमा आउने महाकाली अस्पतालका सूचना अधिकारी नारद भट्टले बताए। बीचमा कोरोनाको बिरामी नभएकाले आइसोलेसन बन्द थियो, भट्टले भने, आइसोलेसन तयार भइसकेको छ। महाकाली अस्पतालमा एक जना एन्टिजेन पोजेटिभलाई राखिएको छ। अस्पताल स्रोतका अनुसार यसअघि कोरोना संक्रमित नहुँदा आइसोलेसनलाई गोदाम बनाइएको थियो। बुधबार मात्रै अस्पतालमा बैठक बसेर आइसोलेसन कक्ष तुरुन्त खाली गर्ने निर्णयसमेत गरिएको छ। कोरोनाका बिरामी बोक्ने महाकाली अस्पतालको एम्बुलेन्स बिग्रिएको छ। यसअघि कञ्चनपुरका ९ वटै स्थानीय तहले आआफ्नो क्षेत्रका विद्यालयमा क्वारेन्टाइन र आइसोलेसन सञ्चालन गरेका थिए। गड्डाचौकी नाकाबाट भित्रिएका प्यूठान, बझाङ र बैतडीका गरी तीन जनाको पनि दुई दिनअघि मात्रै एन्टिजेन रिपोर्ट पोजेटिभ देखियो। उनीहरूमध्ये बैतडीका एक जना महेन्द्रनगरमा आफन्तको घरमा आइसोलेसनमा बसेका छन्। दुई जना भने क्वारेन्टिनर आइसोलेसनको अभावमा सार्वजनिक गाडी चढेर घर गएका थिए। संक्रमितलाई क्वारेन्टिन तथा आइसोलेसनसम्म पुर्याउन एम्बुलेन्स नहुँदा समस्या देखिएको स्वास्थ्यकर्मीको भनाइ छ। संक्रमणदर घटेसँगै व्यवस्थापनमा ध्यान नदिएकाले फेरि कोरोना परीक्षण तथा आइसोलेसनको व्यवस्थापन गर्न समस्या देखिएको स्वास्थ्य कार्यालय कञ्चनपुरका कोभिड१९ फोकल पर्सन सिद्धराज भट्टले बताए।भारतबाट नेपाली फर्किने नाकाहरूसँग सीमा जोडिएका स्थानीय तहले क्वारेन्टाइन र आइसोलेनस व्यवस्थापन गर्न थालेको जनाएका छन। भारतबाट फर्किने नेपालीको संख्या बढे विद्यालयमै क्वारेन्टाइन सञ्चालन गरिने स्थानीय जनप्रतिनिधिको भनाइ छ। हामीलाई पहिलो चरणको कोरोनाको अनुभव पनि छ। अहिले नेपालीहरू फर्किने क्रम बढेको छ। क्वारेन्टाइन र अस्थायी आइसोलेसनको जानकारी हामीसँग छ। भारतबाट मानिसहरूको चाप हुनेबित्तिकै सञ्चालनमा ल्याउने तयारी छ, धनगढी उपमहानगरपालिकाका कोभिड उपसमितिका संयोजक नारायण बरालले भने। सुदूरपश्चिमका कैलाली कञ्चनपुर, बैतडी र दार्चुलाका नाकाहरूमा स्वास्थ्यकर्मी परिचालन गरी भारतबाट फर्किनेहरूको एन्टिजेन टेस्ट गरिन थालिएको छ। पहिलो चरणको कोरोनाका बेला सीमा नाकाको अस्तव्यस्तता नदोहोर्याउने प्रदेशका सामाजिक विकास मन्त्री कृष्णराज सुवेदीले बताए। कैलालीको गौरीफन्टा, कञ्चनपुरको गड्डाचौकी, बैतडीको झुलाघाट र दार्चुलाको पुलघाटमा भारतबाट फर्किने नेपालीहरूको एन्टिजेन परीक्षण भइरहेको छ। पोजेटिभ देखिएकाहरूलाई नजिकको अस्पतालमा आइसोलेसनमा राख्ने व्यवस्था गरिएको छ, मन्त्री सुवेदीले भने। भारतका विभिन्न राज्यमा कोरोनाका संक्रमितको संख्या बढिरहेको र त्यसै अनुपातमा मृतकको संख्या पनि उकालो लागेपछि सुदूरपश्चिमका तराईका जिल्लामा त्रास देखिएको छ।कञ्चनपुरमा मंगलबार र कैलालीमा बुधबार स्थानीय प्रशासनले भारतमा कोरोनाका बिरामी बढेकाले सीमा नाकामा कडाइका साथै जिल्लाभित्र पनि भीडभाड नगर्न निर्देशन जारी गरेका छन्। नजिकै आइरहेको फागु पर्वका अवसरमा भीडभाड नगर्न, नगराउन अनुरोध गरिन्छ, दुवै जिल्लाका प्रमुख जिल्ला अधिकारीले जारी गरेको अपिलमा उल्लेख छ।स्थानीय प्रशासनले हरेक स्थानीय तह, सीमा नाकामा क्वारेन्टाइन र आइसोलेसनको व्यवस्थापन गर्न अनुरोध गरेका छन्। सरकारी कार्यालय, निकाय, संघसंस्था वा शैक्षिक संस्थाहरूमा सामाजिक दूरी कायम गरी जनस्वास्थ्यको सुरक्षाका लागि भरपूर प्रयास गर्न अनुरोध छ, दुवै जिल्लाका प्रमुख जिल्ला अधिकारीहरूले अनुरोध गरेका छन। गण्डकी प्रदेशमा पनि सतर्कता अपनाइएको प्रदेश स्वास्थ्य निर्देशक डा विनोदबिन्दु शर्माले बताए। भारतीय सीमा क्षेत्र नवलपुरसहित अन्य जिल्लामा पनि सतर्कता अपनाइएको डा शर्माको भनाइ छ। उनका अनुसार कोरोना संक्रमणको अवस्था हेरी अस्पतालको व्यवस्था गर्ने गरी प्रदेश सरकारले संक्रामक रोग अस्पतालमा मात्र संक्रमितको उपचार भइरहेको छ। पछिल्लो समय सबै जिल्ला अस्पताललाई कोभिडका बिरामी नराख्न, कोरोनापूर्वकै अवस्थामा चलाउन भनिएको उनले सुनाए। संक्रामक रोग अस्पतालमा ५० जना बिरामी मात्र राख्न सकिन्छ। उनले कोरोना संक्रमण बढ्दै गए जिल्ला अस्पताल पनि पहिलेजस्तै गरी सञ्चालनमा ल्याइने बताए। जिल्ला अस्पताल तयारी अवस्थामा रहेको र अस्पतालमा अक्सिजनसहितको व्यवस्था रहेको पनि उनले सुनाए। उनका अनुसार पहिलेका आइसोलेसनलाई पनि तयार पारिएको छ। कोरोनाबारे सबै जानकार रहेकाले त्यहीअनुसार सतर्कता अपनाउनुपर्ने उनको भनाइ छ। कास्कीमा पछिल्लो समय सबैभन्दा धेरै पश्चिमाञ्चल इन्जिनियरिङ क्याम्पसका विद्यार्थीमा कोरोना संक्रमण देखिएको छ। ७ सय ५१ जनामा गरिएको स्वाब परीक्षणमा ७५ जनामा कोरोना देखिएको क्याम्पसका सूचना अधिकारी खेम पुलामी मगरले बताए। चैत १ गते एक विद्यार्थीमा कोरोनाको लक्षण देखिएपछि आफै निजी ल्याबमा कोरोना परीक्षण गरेका थिए। लक्षण देखिएका विद्यार्थीमा चैत २ गते संक्रमण पुष्टि भएको थियो। क्याम्पसका ४५ विद्यार्थी फागुन १९ देखि २१ गतेसम्म फिल्ड भिजिटमा विराटनगर र जनकपुर गएका थिए। कलेजका विद्यार्थीमा एकै पटक कसरी कोरोना संक्रमण भयो भन्ने यकिन भन्न नकिने सूचना अधिकारीले बताए। कोरोना संक्रमण भएका सबै विद्यार्थी क्याम्पसकै आइसोलेसनमा रहेको र सबैको स्वास्थ्य राम्रो रहेको सूचना अधिकारी मगरले बताए।मकवानपुरमा हाल तीन जना सक्रिय संक्रमित छन्। हेटौंडास्थित आइसोलेसन तयारी अवस्थामा रहेको हेटौंडा उपमहानगरपालिकाका जनस्वास्थ्य निरीक्षक भोला चौलागाईंले बताए। उनका अनुसार संक्रमित थपिए आवश्यकताअनुसार व्यवस्थापन गर्न सकिने अवस्था छ। हेटौंडा अस्पतालमा स्थायी पीसीआर ल्याब सञ्चालनमा छ।स्थानीयलाई सतर्क रहन अनुरोध गरिएको जिल्ला प्रशासन कार्यालयका सूचना अधिकारी देवचन्द्र गर्तौंलाले बताए। सिन्धुलीका सहायक प्रमुख जिल्ला अधिकारी ऋद्धिप्रकाश सिटौलाले जिल्लाका सबै स्थानीय तहमा क्वारेन्टाइन र आइसोलेसनलाई तयारी अवस्थामा राख्ने निर्णय भएको बताए। एक वर्षअघि जिल्लामा स्थापना गरिएका क्वारेन्टाइन र आइसोलेसन जोखिम कम हुँदै गएपछि हटाइएको थियो। पुनः कोरोना जोखिम बढेपछि जिल्लामा क्वारेन्टाइन र आइसोलेसन पुनःस्थापना तथा स्वास्थ्य सतर्कताका अपनाउन आवश्यक सम्पूर्ण कार्य तत्काल गर्ने निर्णय भएको स्वास्थ्य कार्यालय सिन्धुलीका प्रमुख जितेन्द्र शाहले बताए। सिन्धुलीमा १ सय ३३ वटा आइसोलेसन र पाँच सयभन्दा बढी क्वारेन्टाइन स्थापना गरिएको थियो। क्वारेन्टाइन हटाएर विद्यालय सञ्चालनमा आएका छन्। हामी फेरि सम्भावित जोखिमलाई मध्यनजर गरेर पूर्वतयारीमा लागेका छौं, शाहले भने। उनका अनुसार सिन्धुलीमा ४७ बेडको आइसोलेसन सिन्धुली सदरमुकाममा सञ्चालनमै छ। आईसीयू र भेन्टिलेटर सुविधा भएको ४७ बेडको कोभिड१९ युनिट अस्पतालको ४७ बेड तयारी अवस्थामा भएको अस्पताल व्यवस्थापन समितिका अध्यक्ष प्रल्हाद पोखरेलले बताए। धादिङमा सञ्चालित आइसोलेसन तयारी अवस्थामा नरहेको पाइएको छ। आइसोलेसन वार्डहरू भने स्वास्थ्य संस्थामै गाभिएका छन्। जिल्ला स्वास्थ्य प्रमुख डा भुवन पौडेलले भने, विद्यालय भवन, सामुदायिक भवनजस्ता ठाउँहरूमा सञ्चालिन आइसोलेसन वार्डहरूलाई निर्मलीकरण गरी स्थानीय स्वास्थ्य संस्था र पालिकाहरूमा राखिएको छ। अब त्यसैलाई पुनः परिचालन गर्ने योजना कोभिड व्यवस्थापन समितिले लिएको छ। धादिङ जिल्लामा गत माघको २९ गतेसम्म १ सय ६० बेडको आइसोलेसन क्षमता रहेको भए पनि सक्रिय बिरामी भेटिन छाडेसँगै आइसोलेसन वार्डहरू पनि बन्द गरिएको थियो। अहिले कोही संक्रमित व्यक्ति भेटिएको खण्डमा राख्ने आइसोलेसन धादिङमा छैन। संक्रमित व्यक्ति आफैंले व्यवस्थापन गर्नुपर्ने अवस्था देखिएको छ।जिल्ला कोभिड१९ संकट व्यवस्थापन केन्द्र धादिङको बुधबारको बैठकले सबै पालिकामा क्वारेन्टिन र आइसोलेसन भवन तयारी अवस्थामा राखिने निर्णय गरेको छ। जितेन्द्रनारायण ठाकुर। विराटनगर, राधा खनाल। झापा, रत्नप्रसाद आचार्य। धरान, लक्ष्मण पोखरेल। बुटवल, शिवराज भट्टधनगढी, महादेव अवस्थीमहेन्द्रनगर, कृष्णमणि बराल पोखरा, शुभलक्ष्मी विश्वकर्माहेटौंडा, राजन गाउँलेसिन्धुली, मनीष दुवाडीधादिङ"
बंगलादेशसँग घट्यो दूरी,"काठमाडौं : राष्ट्रपति विद्यादेवी भण्डारीको दुईदिने राजकीय भ्रमणसँगै बंगलादेशसँगको द्विपक्षीय सम्बन्ध थप गाढा भएको छ। राष्ट्रपतिको भ्रमणका क्रममा भएका महत्वपूर्ण समझदारीसँगै बंगलादेश हुँदै तेस्रो मुलुकसँग व्यापार गर्न बाटो खुलेको छ। नेपालभारतबंगलादेश त्रिदेशीय व्यापार सहकार्यको सुविधासमेत प्राप्त भएको छ। सम्झौताअनुसार नेपालले अब आयातीत सामान बंगलादेशको रोहनपुरबाट रेलमार्ग हुँदै भारतको पश्चिम बंगालस्थित सिंहबादसम्म ल्याउन सक्छ। सिंहवादबाट सिलीगुडी र सिलीगुडीबाट काँकडभिट्टा हुँदै विराटनगरको आईसीडीसम्म ल्याउन सकिने। रोहनपुरसिंहवाद रुट सुविधाका कारण सामान ढुवानी गर्दा लाग्ने समय र ढुवानी दुवैमा बचत हुनेछ, उद्योग, वाणिज्य तथा आपूर्ति मन्त्रालयका सचिव दिनेश भट्टराईले भने। भारतको कोलकाता बन्दरगाहबाट सामान आयात गर्दा ढुवानी र समय बढी लाग्ने गरेको छ। सचिव भट्टराईका अनुसार रोहनपुरबाट सिंहवादसम्म अतिरिक्त रेलवे सुविधा मार्ग र तेस्रो मुलुकसँग व्यापार गर्न को ट्रान्जिट रुटका लागि सहकार्य गर्ने समझदारीपत्रमा हस्ताक्षर भएको हो। नेपालबंगलादेश पारवहन सम्झौता संशोधनमार्फत रोहनपुरसिंहवाद रुट थप गरी सहमतिपत्र आदानप्रदान गरिएको सचिव भट्टराईको भनाइ छ। यो मार्गबाट पहिलेदेखि सामान्य रूपमा व्यापारिक गतिविधि भए पनि अहिलेको समझदारीपश्चात् रोहनपुरसिंहवाद रुट प्रयोग गरी नेपाली वस्तु सहजै बंगलादेशको बजारसम्म पुर्याउन सक्षम भएका छौं, भट्टराईले भने, हाम्रो मौलिक उत्पादन बंगलादेशसहित तेस्रो मुलुकसम्म पुर्याउने सवालमा महŒवपूर्ण समझदारी भएको हो। उनका अनुसार यो मार्ग सदुपयोग गर्न भने भौतिक पूर्वाधार, भन्सार, सवारीसाधन, झन्झटिलो प्रक्रियालगायत विषयमा द्विपक्षीय छलफल गर्न बाँकी छ। नेपालले बंगलादेशको मोंगला र चटगाउँ बन्दरगाह प्रयोग गर्दै आएको छ। चटगाउँको बन्दरगाहमा भीड हुने र आयातित सामान राख्न समस्या भएको छ। यो समस्या समाधान गर्न बंगलादेशले चटगाउँभन्दा ६० किलोमिटर दूरीमा रहेको रोहनपुरलाई बन्दरगाहको रूपमा विकास गरी पर्याप्त स्थान छुट्ट्याएको छ। भारत र बंगलादेशबीच रोहनपुरसम्म रेल सेवा सञ्चालनमा छ। सिंहवादबाट रोहनपुरसम्मको दूरी २ सय ५५ किलोमिटर छ। बंगलादेशसँग स्यानेटरी र फाइटो स्यानेटरीका विषयमा पनि समझदारी भएको छ। जसअनुसार बोटविरुवा तथा पशुपन्छीमा सूक्ष्म जीवाणुका कारण हुन सक्ने रोग तथा जीवाणुको विषयमा आवश्यक अध्ययन, अनुसन्धान, क्षमता अभिवृद्धि तथा बोटबिरुवा र पशुपन्छी आयात गर्दा जारी गरिने प्रमाणपत्रको विषयमा द्विपक्षीय रूपमा सहकार्य गरिनेछ। यस्तै पर्यटन क्षेत्रमा सहकार्य गर्ने समझदारी भएको छ। जसअनुसार दुवै मुलुकका पर्यटक आवतजावत गर्न सहज प्रक्रिया अपनाइनेछ। यसका लागि नेपालले बंगलादेशको सैयदपुरबाट विराटनगरसम्म सोझो हवाई सेवा सञ्चालन गर्न आवश्यक गृहकार्य गर्नेछ। बंगलादेशका पर्यटक नेपाल आउन झन्झटिलो प्रक्रिया छ। भारतले बंगलादेशीलाई मल्टिपल इन्ट्री भिसा उपलब्ध नगराएका कारण उनीहरू भारत हुँदै एकपटक नेपाल आउन पाए पनि स्थलमार्ग हुँदै भारत जान पुनः भिसा लगाउनुपर्ने बाध्यता छ। यो समस्या समाधान गर्न बंगलादेशको सैयदपुरबाट नेपालको विराटनगरसम्म सोझो हवाई सेवा सञ्चालन गर्न आवश्यक छ, भट्टराईले भने, यो विषयमा पनि बंगलादेश र भारतसँग छलफल गरिरहेका छौं। हवाई रुटका लागि भारतसँग पनि सहकार्य गर्नुपर्ने उनको कथन छ। संस्कृति सहकार्य समझदारीअनुसार सन् २०२२ देखि २०२५ सम्म सहकार्य गर्ने कार्यक्रम छ। जसअनुसार नेपाल र बंगलादेशका विद्यार्थी तथा संस्कृतिविज्ञले ज्ञान र क्षमता आदानप्रदान गर्नेछन्। एकअर्का मुलुकको संस्कृतिको बारेमा अध्ययन गर्नेलाई सरकारले नै सहयोग गर्ने यो सम्झौताको निचोड छ। बंगलादेशबाट नेपालमा वार्षिक रूपमा ६ अर्ब रुपैयाँको विभिन्न वस्तु आयात हुन्छ। नेपालबाट एक अर्बको रुपैयाँबराबरको विभिन्न वस्तु निर्यात हुन्छ। बंगलादेशसँग ४ देखि ५ अर्बको व्यापारघाटा छ।कृषिजन्य वस्तु निर्यात असहजउद्योग, वाणिज्य ता आपूर्ति मन्त्रालयका पूर्वसचिव पुरुषोत्तम ओझाका अनुसार द्विपक्षीय तथा तेस्रो मुलुकसँग व्यापार गर्न रोहनपुरसिंहवाद मार्ग उपयुक्त भए पनि नेपाली वस्तु निर्यात गर्न असहज छ। नेपालबाट कार्पेट, दाल, अलैंची, चिया, कफीजस्ता वस्तुको ठूलो बजार बंगलादेश भए पनि भन्सारसहित अन्य प्रकारको ठूलो अवरोध छ। बंगलादेशबाट कृषिजन्य वस्तुसहित अन्य वस्तु नेपालमा आयात हुँदा १३ प्रतिशत मात्रै भन्सार शुल्क लाग्छ। यसले गर्दा बंगलादेशको कृषिसहित अन्य वस्तुले सहजै नेपालमा प्रवेश पाउँछ। तर, नेपालबाट कृषिजन्यसहित अन्य वस्तु निर्यात गर्न भन्सार शुल्क, गैरभन्सार शुल्क र भन्सारबाहेक अन्य शुल्क (पारा ट्यारिफ)को चरण पार गर्न मुख्य चुनौती छ। उसै पनि बंगलादेशले आफ्नो मुलुकमा कृषिजन्य वस्तुमा भन्सार शुल्क निकै बढी राखेको छ। बंगलादेशले कृषिजन्य वस्तुतर्फ भन्सार शुल्क (ट्यारिफ) २५ प्रतिशत राखेको छ। यस्तै अन्य शुल्क (पारा ट्यारिफ) तर्फ सप्लिमेन्ट्री ड्युटीतर्फ ३ सय ५० प्रतिशत, भ्याटतर्फ १५ प्रतिशत, एडभान्स इनकम ट्याक्सतर्फ ५ प्रतिशत, रेगुल्याट्री ड्युटीतर्फ ३ र एडभान्स ट्रेड भ्याटतर्फ ५ प्रतिशत शुल्क तोकेको छ। बंगलादेशमा कृषिजन्य वस्तु निर्यात गर्दा भन्सार शुल्क र अन्य शुल्क मात्रै जोड्दा १ सय ३० प्रतिशतसम्म शुल्क तिर्नुपर्ने बाध्यता छ। यसले गर्दा बंगलादेशमा कृषिजन्य वस्तु निर्यात गर्न चुनौतीपूर्ण रहेको पूर्वसचिव ओझाको भनाइ छ। यसबाहेक बंगलादेशले आफूखुसी भन्सार मूल्यांकन गर्दा त्यसले निर्यात प्रक्रियामा झनै चुनौती थपिएको छ। प्रतिमेट्रिक टन २ सय २५ डलर पर्ने अदुवाको ९ सय डलरसम्म भन्सार मूल्यांकन गरिएका कारण बंगलादेशमा निर्यात गर्न निक्कै असहज भएको ओझाले बताए। यसबाहेक गैरशुल्क (नन्ट्यारिफ) को समस्या त्यत्तिकै रहेको उनले बताए। नेपाली वस्तु निर्यात गर्न बंगलादेश ठूलो बजार भए पनि यस्ता शुल्क नघटाइँदा र नहटाइँदासम्म निर्यात गर्न सहज छैन। एचएस कोड ६ अन्तर्गत १४ वस्तुअन्तर्गत ७६ प्रकारका नेपाली वस्तु बंगलादेशमा निर्यात गर्न सकिने जानकारी उनले दिए। भन्सारको शुल्क, गैरभन्सार शुल्क र भन्सारबाहेक अन्य शुल्क (पारा ट्यारिफ) का विषयमा बंगलादेश सरकारसँग छलफल गरेर कृषिजन्य वस्तुमा लाग्दै आएको भन्सार शुल्क शून्यमा झार्नुपर्ने, अन्यको हकमा घटाउनुपर्ने, गैरभन्सार शुल्क र अन्य शुल्कको व्यवस्था हटाउनुपर्ने सुझाव ओझाको छ। समझदारीका विषय रोहनपुरसिंहवाद नयाँ रेलमार्गयो मार्ग प्रयोग गरी थोरै समय र कम खर्चमा नेपाली वस्तु बंगलादेशको बजारसहित तेस्रो मुलुकसम्म पुर्याउन सकिने। स्यानेटरी र फाइटो स्यानेटरीबोटबिरुवा तथा पशुपन्छीमा हुने सूक्ष्म जीवाणुका कारण हुन सक्ने रोग तथा फैलन सक्ने जीवाणुको विषयमा आवश्यक अध्ययन, अनुसन्धान, क्षमता अभिवृद्धि आदानप्रदान। पर्यटन क्षेत्रमा सहकार्यदुवै मुलुकका पर्यटकलाई एकअर्का मुलुकमा सहज रूपमा आवागमन। यसका लागि बंगलादेशको सैयदपुरबाट विराटनगरसम्म सोझो हवाईसेवा सञ्चालन गर्ने विषयमा आवश्यक गृहकार्य गरिने। संस्कृति सहकार्यदुवै मुलुकका विद्यार्थी तथा संस्कृतिविज्ञलाई एकआपसमा आवश्यक ज्ञान र क्षमता आदानप्रदान गरिने। एकअर्का मुलुकको संस्कृतिबारे अध्ययन गर्नेलाई सरकारले सहयोग गर्ने।"
स्पष्टीकरणमा उल्टै आरोप,"काठमाडौं : एमाले वरिष्ठ नेता माधवकुमार नेपालले आफूलाई सोधिएको स्पष्टीकरण अवैध भई अमान्य भएको जवाफ दिएका छन्। नेता नेपालले स्पष्टीकरणमार्फत पार्टी अध्यक्ष केपी शर्मा ओलीलाई नै उल्टै आरोप लगाएका छन्। महाधिवेशन आयोजक समिति अवैधानिक किसिमले गठन गरिएको आरोप नेपालको छ। नेपालले आफू होइन, अध्यक्ष ओलीले नै नेपाली जनता र एमाले पंक्तिलाई धेरै विषयमा स्पष्टीकरण दिनुपर्ने उल्लेख गरेका छन्। महासचिव ईश्वर पोखरेलको हस्ताक्षरसहित नेपाल, भीम रावल, सुरेन्द्र पाण्डे र घनश्याम भुसाललाई स्पष्टीकरणपत्र पठाइएको थियो । चारै नेताले छुट्टाछुट्टै स्पष्टीकरण दिएका हुन्। ओलीका गतिविधि एमालेको नवौं राष्ट्रिय महाधिवेशनबाट पारित विधानको अध्याय ७ का विभिन्न धाराविपरीत भएको नेपालको स्पष्टीकरणमा उल्लेख छ। ओलीले गरेका कामकारबाहीमा धारा ४९ आकर्षित हुने उल्लेख गर्दै यसअनुसार कारबाही गरिनुपर्ने प्रकृतिका रहेको नेपालको आरोप छ। नेपालले व्यक्तिगत स्वार्थ, दम्भ र पदलोलुपताको सिकार भई पार्टी विधानविपरीत कार्य गरेको आरोप ओलीविरुद्ध लगाएका छन्। यस्तै, पार्टी निर्णय अनेक पटक उल्लंघन गरेको, राष्ट्रिय हित, अस्मिता र स्वाभिमानमा आघात पुर्याएको, गुटबन्दी गर्दै पार्टीविरुद्ध षड्यन्त्र गरेको, पार्टीको सिद्धान्त, नीति र कार्यक्रमप्रति विश्वास र निष्ठा कायम नराखेको, पार्टीको मात्र होइन, संविधान, देशकै प्रतिष्ठा र मर्यादामा आँच पुर्याएको आरोप लगाइएको छ। सिद्धान्त, नीति र अनुशासनबाट च्युत भएको, पार्टी र देशको गोपनीयता भंग गरेकोगराएको, विपक्षीसँग अनेकौं पटक साँठगाँठ गर्दै पार्टीलाई कमजोर तुल्याएको आरोप नेपालले ओलीलाई लगाएका छन्। फागुन २३ गते सर्वोच्च अदालतको फैसलामा साविकका नेकपा (एमाले) र नेकपा (माओवादी केन्द्र) पुनः मिल्ने भए १५ दिनभित्र निर्वाचन आयोगमा आउनु भनी दिएको सूचनाको बारेमा केन्द्रीय कमिटीको अध्यक्षको हैसियतले केन्द्रीय कमिटीको बैठक विधिवत् बोलाई तपाईंले छलफल किन गराउनु भएन ?, स्पष्टीकरणमा छ। नेपालको कम्युनिस्ट आन्दोलनलाई विभाजित बनाइराख्ने गलत मनसाय ओलीको रहेको आरोपसमेत लगाइएको छ। स्पष्टीकरणमा लेखिएको छ, पार्टी एकीकरण पूर्वको स्थितिमा रहेको स्वीकार गरौं र तपाईंबाट फागुन २८ गते अवैधानिक रूपमा गरिएको निर्णय बदर गरौं भन्दा तपाईंले किन मान्नुभएन ? यसको तात्पर्य तपाईंमा पार्टी विभाजनको दुराशय रहेको देखियो किन नभन्ने ? उनले महाधिवेशनबाट निर्वाचित पदाधिकारी र सदस्यहरूको जिम्मेवारी परिवर्तन गर्ने, पार्टी सदस्य नरहेका २३ जनालाई केन्द्रीय कमिटीमा मनोनयन गर्ने, विधानमा संशोधन गर्नेजस्ता निर्णय गरिएको भनी सार्वजनिक गरेर विधानको ठाडो उल्लंघन गर्दै पार्टी विभाजनको रेखा कोर्ने आपत्तिजनक काम किन गर्नुभयो भन्दै प्रश्न गरेका छन्। गुटगत गतिविधि गरी एमालेको झन्डा, चुनाव चिह्न र संगठनको दुरुपयोग गरेको आरोप पनि उनले लगाएका छन्। विधान संशोधन स्वेच्छाचारी किसिमले ओलीले गरेको आरोप लगाइएको छ। पार्टी एकीकरणपश्चात् स्थापित नेपाल कम्युनिस्ट पार्टी (नेकपा)को सञ्चालनमा कसले कहाँ स्वेच्छाचारी र अनुशासनहीन काम गर्यो तथा कसले विधान एवं पद्धति मिच्यो भन्ने सन्दर्भमा तपाईंले तथ्यगत जानकारी चाहेको भए तपाईंले पुनःस्थापित नेकपा (एमाले) केन्द्रीय कमिटीको बैठक बोलाएर तत्सम्बन्धमा छलफल गर्ने आँट किन गर्नुभएन ? स्पष्टीकरणमा लेखिएको छ, यथार्थमा तपार्इं स्वयंले पटकपटक पार्टी विधान, पद्धति र निर्णयको उल्लंघन तथा अवज्ञा गर्नुभएकोले यसबारे बैठक नै नगर्ने चाल चल्नुभएको होइन र ? पार्टी एकीकरणको आरम्भदेखि सर्वोच्चको फैसलासम्म ओलीले पार्टी विधान, निर्णय र अनुशासन उल्लंघन गरेको धेरै परिघटना रहेको स्पष्टीकरणमा उल्लेख छ। उनले ओलीलाई हटाएर आफू अध्यक्ष भएको विषय पनि उल्लेख गरेका छन्। स्पष्टीकरणमा लेखिएको छ, पार्टीको विधान मिचेर अलग संगठन निर्माण गर्नुभएकोले २०७७ साल पुस ७ गते बसेको नेपाल कम्युनिस्ट पार्टी (नेकपा) को स्थायी कमिटीको प्रस्तावमा केन्द्रीय कमिटीको सोही मितिमा बसेको बैठकले पार्टी अध्यक्षबाट हटाई रिक्त स्थानमा मलाई पार्टी अध्यक्ष चयन गरेको तथ्य तपाईंलाई जानकारी छैन र ? नेता नेपालले आफू नभई ओली नै पुष्पकमल दाहालको मतियार भएको आरोप लगाएका छन्। नेपाल कम्युनिस्ट पार्टी (नेकपा) को विधान र नीतिविपरीत तपाईंले अनधिकृत गतिविधि गरेकोमा त्यस्ता गलत कार्यलाई रोक्न पार्टीमा संस्थागत रूपमा भएका काम र तपाईं स्वयंको हस्ताक्षरमा कार्यकारी अधिकार प्राप्त अर्का अध्यक्ष पुष्पकमल दाहाल प्रचण्डसमेत संलग्न कार्यक्रममा मेरो सहभागितालाई कसैको मतियार भएको देख्नु तपाईंको व्यक्तिवादको अभिव्यक्ति मात्र हो भनी किन नभन्ने ? यदि तपाईंको जस्तो दृष्टिकोण राख्ने हो भने पार्टी एकताको पूर्वसन्ध्यादेखि प्रतिनिधिसभाको विघटनसम्मको अवधिमा तपाईंले पुष्पकमल दाहाल प्रचण्ड सँग गर्नुभएका सम्झौता, निरन्तर गर्ने गरेको गोप्य बैठक र सहकार्यको आधारमा तपाईं नै उहाँको सबभन्दा ठूलो मतियार हो भन्न सकिन्न र ? तर यस्तो दृष्टिकोण ममा छैन, स्पष्टीकरणमा लेखिएको छ। नेता रावलले विदेशीसामु लम्पसार परेको, भ्रष्टाचार गरेकोदेखि पार्टीले अनुशासनको कारबाही गरेको प्रसंगमा समेत ओलीलाई आरोपित गरेका छन्। उनले उपाध्यक्षकै रूपमा स्पष्टीकरण दिएका हुन्। यसैबीच एमाले संसदीय दलका नेताले आफ्ना सांसदलाई ६ महिनासम्म निलम्बन गर्न पाउने भएका छन्। दलको ७ चैतमा बसेको बैठकले विधान संशोधन गरी केन्द्रीय समितिले पारित गरेसँगै लागू भएको छ।"
एमाले संसदीय दलको बैठक शुक्रबार : यी हुन् प्रमुख तीन एजेन्डा,"काठमाडौं : नेकपा (एमाले)का अध्यक्ष एवम् प्रधानमन्त्री केपी ओलीले संसदीय दलको बैठक बोलाएका छन् । शुक्रबार दिउँसो ३ बजेका लागि अध्यक्ष ओलीले संसदीय दलको बैठक बोलाएका हुन् । एमाले संसदीय दलका प्रमुख सचेतक विशाल भट्टराईका अनुसार पछिल्लो राजनीतिक घटनाक्रम र पार्टीको आन्तरिक छलफलका लागि संसदीय दलको बैठक बोलाइएको जानकारी दिए । भट्टराईका अनुसार संसदलाई कसरी प्रभावकारी बनाउने र संसदीय दललाई कसरी एक ढिक्का बनाएर अगाडि बढ्नेलगायत विषयलाई एजेन्डाको रुपमा अगाडि सारिएको छ । शुक्रबार दिउँसो ३ बजेका लागि संसदीय दलको बैठक बोलाइएको छ, प्रमुख सचेतक भट्टराईले भने, संसदलाई कसरी प्रभावकारी बनाउने, विकास निर्माणका कार्यक्रमलाई कसरी अगाडि बढाउने र एमालेको संसदीय दललाई कसरी एक ढिक्का बनाउने भन्ने तीन विषयलाई एजेन्डा बनाएका छौँ । यसअघि बालुवाटारमा बसेको संसदीय दलको बैठकमा वरिष्ठ नेता माधवकुमार नेपाल समूह नगएपछि यस पटकको बैठकमा यो विषयलाई एमालेले एजेन्डा बनाएको हो । प्रधानमन्त्री ओलीले फागुन २८ गते गरेका निर्णय फिर्ता नलिएसम्म उनले बोलाएका कुनै पनि बैठकमा नजाने अडानमा वरिष्ठ नेता नेपाल समूह रहेको छ । प्रधानमन्त्री ओलीसँग असन्तुष्ट भए पनि अघिल्लो संसदीय दलको बैठकमा उपाध्यक्ष वामदेव गौतम भने सहभागी थिए ।"
प्रदेशका अविश्वास प्रस्ताव झिकिँदै,"विराटनगरहेटौंडा : प्रदेश १ का मुख्यमन्त्रीविरुद्ध प्रदेशसभामा पुगेको अविश्वासको प्रस्ताव फिर्ता लिन एमाले सांसद सहमत भएका छन्। एमालेको प्रदेश १ संसदीय दलको बुधबारको बैठकमा सहभागी सांसदले सबै जना विराटनगरमा नभएकाले केही दिनमै सामूहिक रूपमा हस्ताक्षर फिर्ता लिने बताएका हुन्। हामीले हाम्रो कुरा पनि बैठकमा राख्यौं, सांसद लीलावल्लव अधिकारीले अन्नपूर्ण पोस्ट्सँग भने, पहिलेजस्तो परिस्थिति अहिले छैन, अब सबैले एकैपटक फिर्ता लिने हो। अधिकारीले पनि अविश्वास प्रस्तावमा हस्ताक्षर गरेका थिए। सर्वोच्च अदालतले नेकपा एकता बदर गरेपछि एमाले दलको बैठक बसेको हो। बैठकमा दलका नेतासमेत रहेका मुख्यमन्त्री शेरधन राईले एक साताभित्र हस्ताक्षर फिर्ता लिन निर्देशन दिएका थिए। अविश्वासको प्रस्तावमा हस्ताक्षर गर्नुहुने एमालेका सांसदहरुलाई एक साताभित्र हस्ताक्षर फिर्ता लिन दलको बैठकले निर्देशन दिएको छ, सांसद गोपाल बुढाथोकीले भने, एमालेका सबै सांसद अहिले एक ठाउँमा छौं। बैठकले दलको विधान पारित गरेको छ। संसदीय बोर्ड गठन गरिएको छ। साविक नेकपा हुँदा दाहालनेपाल समूहका ३७ सांसदले हस्ताक्षर गर्दै अविश्वास प्रस्ताव दर्ता गरेका थिए। तीमध्ये १६ माओवादीका र बाँकी एमालेको माधवकुमार नेपाल पक्षका थिए। नेपाल पक्षधर सांसदहरु तुलसी न्यौपाने, लीलाबल्लभ अधिकारीलगायतले अविश्वास प्रस्ताव फिर्ता गर्ने बताएका हुन्। यस्तै बागमती प्रदेशका मुख्यमन्त्री डोरमणि पौडेलको पद पनि जोगिने निश्चित भएको छ। नेपाल समूहले मुख्यमन्त्रीविरुद्ध दर्ता गरेको अविश्वासको प्रस्ताव फिर्ता लिने निर्णय गरेको जनाइएको छ। काठमाडौंमा बुधबार बसेको नेपाल समूहको स्थायी कमिटी बैठकले बागमती र प्रदेश १ मा दर्ता गरिएको अविश्वास प्रस्ताव फिर्ता लिने निर्णय गरेको हो। यसबारे आधिकारिक जानकारी भने नआएको बागमती प्रदेशसभा सदस्य एवं एमाले मकवानपुरकी अध्यक्ष मुनु सिग्देलले बताइन्। अविश्वास प्रस्तावको हस्ताक्षरकर्तामध्येकी एक सिग्देलले भनिन्, पार्टीले निर्णय गरेको भनेर मिडियाबाट सुनेकी छु। निर्णय भएको हो भने त्यहीअनुसार अगाडि बढ्छौं। यसअघि अध्यक्ष केपी शर्मा ओली पक्षले अविश्वासको प्रस्ताव फिर्ता नलिए कारबाही गर्ने चेतावनी दिएको थियो। साविक नेकपाको दाहालनेपाल पक्षका सांसदले मुख्यमन्त्री पौडेलबिरुद्ध पुस १० गते ४५ जना सांसदको हस्ताक्षरसहित अविश्वासको प्रस्ताव दर्ता गराएका थिए।"
अनेरास्ववियू क्रान्तिकारीले ब्युँतायो पुरानै पदाधिकारी,"काठमाडौं : नेकपा (माओवादी केन्द्र) समर्थित विद्यार्थी संगठन अनेरास्ववियू (क्रान्तिकारी) ब्युँतिएको छ । सर्वोच्च अदालतको फैसलापछि पुनर्जीवित भएको माओवादी केन्द्र निकट विद्यार्थी संगठन पदाधिकारीको बैठकले बिहीबार पुरानै पदाधिकारी ब्युँताउने निर्णय गरेको हो । यसअघि एमाले निकट अनेरास्ववियुसँगको एकताबाट एकीकृत संगठनको नाम अनेरास्ववियू रहेको थियोे । अनेरास्ववियू (क्रान्तिकारी) ब्युँतिएपछि पुरानै पदाधिकारी पनि पुनर्जीवित भएको छ। पुरानै पदाधिकारी पुनर्जीवित हुँदा अध्यक्षमा रञ्जित तामाङ , उपाध्यक्षमा सुरेन्द्र बस्नेत, दिपक देवकोटा, तिलकराज भण्डारी, विजय गौतम, पञ्चा सिंह, दिपेश पुन, इन्द्र भुषाल, रविकिरण यादव र महासचिवमा उत्तम अधिकारी रहेका छन् । यसैगरी उपमहासचिवमा जीपी मैनाली र तुकमान महरा छन् । सचिवमा नरेश रेग्मी , पवन कार्की, मदन भट्टराई, सूर्यनारायण शाह, क्षीतिज सापकोटा, नारायण खनाल, अम्मरराज शाही, राजकुमार लिम्बू, अच्युत भट्ट, गजेन्द्र देव, प्रविणा अधिकारी, मदन भुल र कोषाध्यक्षमा केशव रावल रहेका छन् । उपाध्यक्ष सुरेन्द्र बस्नेतका अनुसार चैत्र १४ गते काठमाडौंमा केन्द्रीय कमिटी बैठक बस्दै छ । बैठकले नयाँ परिस्थितिमा संगठनले लिनुपर्ने थप योजना र कार्यक्रम ल्याउने उनको भनाइ छ ।"
स्पष्टीकरणको जवाफमा ओलीलाई नेपालका प्रश्नैप्रश्न : यस्तो छ १३ बुँदे पत्र (पूर्णपाठ),"काठमाडौं : नेकपा (एमाले)का वरिष्ठ नेता माधवकुमार नेपालले पार्टी अध्यक्ष केपी ओलीलाई १३ बुँदे स्पष्टीकरण पठाएका छन् । पार्टी हित विपरित काम गरेको भन्दै अध्यक्ष ओलीले चैत ७ गते वरिष्ठ नेता नेपालसहित चार नेतालाई स्पष्टीकरण सोध्ने निर्णय गरेका थिए । नेता नेपालको निवासमा चैत ८ गते स्पष्टीकरण सोधिएको पत्र छोडिएको थियो । सोही पत्रका आधारमा नेता नेपालले बिहीबार १३ बुँदे स्पष्टीकरण लेखेका हुन् । तपाईले गुटगत गतिविधि गरी नेकपा (एमाले) को झण्डा, चुनाव चिह्न र संगठनको दुरुपयोग गरेको कुरा सार्वजनिक सञ्चार माध्यमबाट जानकारी भएकोले त्यस्तो पार्टी विधान विपरीत गरिएको बैठकका अवैध निर्णयको आधारमा नेकपा (एमाले) बारे कुनै पनि सूचना अद्यावधिक नगरियोस् भनी म समेतले निर्वाचन आयोगमा मिति २०७७।१२।१ मा निवेदन समेत गरेको तपाईलाई जानकारी छ कि छ्रैन ?, स्पष्टीकरणमा ओलीलाई प्रश्न गर्दै नेपालले भनेका छन्, तपाईले उक्त प्रकारका कार्य गरी नेकपा (एमाले) को नवौं राष्ट्रिय महाधिवेशनद्वारा पारित विधानका प्रावधानहरुको ठाडो उल्लंघन किन गर्नुभयो ? नेता नेपालले विधानलाई उल्लंघन गरेका बुँदासमेत उल्लेख गरेका छन् । नेता नेपालको स्पष्टीकरणमा जवाफ भन्दा प्रश्न बढी छन् । उनले अध्यक्ष ओलीले नै पार्टी विधान, राष्ट्रियहित र स्वाभिमानमा आघात पुर्याएको आरोप लगाएका छन् । ओलीका गतिविधिले देशको संविधान र प्रतिष्ठा एवम् मर्यादामा आँच पुगेको भन्दै नेपालले ओली स्वयम् अनुशासनबाट च्युत भएको बताएका छन् । नेपालले एमाले पार्टी पंक्तिलाई नै अध्यक्ष ओलीले स्पष्टीकरण दिनुपर्ने उनको भनाइ छ । नेपालले ओलीमाथि पार्टी विधानको अनुसार कारवाही गर्नुपर्ने आवश्यक देखिएको बताएका छन् । उनले स्पष्टीकरण पत्र नै अवैध र अमान्य रहेको उल्लेख गरेका छन्। तपाईले नै व्यक्तिगत स्वार्थ, दम्भ र पद लोलुपताको शिकार भई पार्टी विधान विपरीत कार्य गरेको, पार्टी निर्णय अनेक पटक उल्लंघन गरेको, राष्ट्रिय हित, अस्मिता र स्वाभिमानमा आघात पुर्याएको, जनताको, विशेषतः श्रमजीवी जनताका, हितमा कुठाराघात गरेको, गुटबन्दी गर्दै पार्टी विरुद्ध षडयन्त्र गरेको, पार्टीको सिद्धान्त, नीति र कार्यक्रमप्रति विश्वास र निष्ठा कायम नराखेको, पार्टीको मात्र होइन देशको संविधान र देशकै प्रतिष्ठा र मर्यादामा आँच पुर्याएको, सिद्धान्त, नीति र अनुशासनबाट च्युत भएको, पार्टी र देशको गोपनीयता भंग गरेको, गराएको, विपक्षीसंग अनेकौं पटक साँठगाँठ गर्दै पार्टीलाई कमजोर तुल्याएकोले नेपाली जनता र नेकपा (एमाले) पार्टी पंक्तिलाई ती समेत धेरै विषयमा स्पष्टिकरण दिनुपर्ने प्रष्ट छ, नेता नेपालले लेखेका छन्, तपाईले गर्नुभएका उक्त गतिविधिहरु नेकपा (एमाले) को नवौं राष्ट्रिय महाधिवेशनबाट पारित विधानको अध्याय सातका विभिन्न धारामा स्थापित मान्यताका विपरीत हुनुका साथै धारा ४९ को १, २, ३, ४, ५, ६, ७, ९ र १४ आकर्षित हुनेभई कार्वाई गरिनुपर्ने प्रकृतिका रहेको देखिन्छ । यसबारे नवौं राष्ट्रिय महाधिवेशनबाट निर्वाचित केन्द्रीय कमिटीमा छलफल हुनु आवश्यक छ । यसको विपरीत अवैधानिक किसिमले गठन गरिएको कुनै महाधिवेशन आयोजक कमिटीको कुनै पदाधिकारीले मलाई कुनैपनि प्रकारको पत्राचार गर्ने कार्य नै अवैध भई अमान्य छ ।"
माधव पक्षले बोलायो केन्द्रीय सदस्यहरुको बैठक,"काठमाडौं : नेकपा एमालेका माधवझलनाथ पक्षले शुक्रबार केन्द्रीय सदस्यहरुको बैठक बोलाएको छ। शुक्रबार बिहान ११ बजे एक होटलमा काठमाडौंमा उपलब्ध केन्द्रिय सदस्यलाई बोलाइएको एक नेताले बताए। पार्टीमा देखिएको विवाद र आफ्ना पक्षका ४ जना नेताहरुलाई सोधिएको स्पष्टीकरणबारे छलफल गर्न बैठक बोलाइएको बताइएको छ। पार्टी हित विपरित काम गरेको भन्दै नेकपा (एमाले)ले माधवकुमार नेपाल, भीम रावल, सुरेन्द्र पाण्डे र घनश्याम भुसाललाई स्पष्टीकरण सोधेको छ। शनिबार बालुवाटारमा बसेको केन्द्रीय कमिटी बैठकको निर्णयअनुसार एमाले महासचिव ईश्वर पोखरेलले उनीहरुलाई स्पष्टीकरण सोधेका थिए। तीन दिनभित्र स्पष्टीकरणसहित लिखित जवाफ प्रस्तुत गर्न उनीहरुलाई समय दिएपनि अहिलेसम्म स्पष्टीकरण दिएका छैनन्। नेपाल पक्षका नेताहरुले स्पष्टीकरणको जवाफ तयार भइरहेको जनाएका छन्। यहि विषयमा छलफल गर्न नेपाल पक्षको बुधबार स्थायी कमिटी सदस्यहरुबीच छलफलसमेत भएको थियो। बैठकले एमालेको केन्द्रीय कमिटी बैठक माग गर्दै अध्यक्ष केपी शर्मा ओलीलाई निवेदन दिने तयारी समेत गरेको छ। विधानअनुसार एक चौथाई केन्द्रीय सदस्यले बैठक माग गर्न पाउने व्यवस्था छ। यो पक्षले महिला संघ, अखिल र युवा संघमा समानान्तर कमिटी पनि गठन गरिसकेको छ।"
खैरो हिरोइनसहित चारजना पक्राउ,"धरान : खैरो हिरोइन कारोवारमा संलग्न चारजनालाई धरान प्रहरीले पक्राउ गरेको छ । बिहीबार धरान उपमहानगरपालिका१५ स्थित श्याम चोकबाट उनीहरुलाई पक्राउ गरिएको इलाका प्रहरी कार्यालय धरानका डीएसपी ज्ञानेन्द्र बहादुर बस्नेतले बताएका छन् । लामो समयदेखि भारतबाट तस्करी गरी खैरो हिरोइन धरान ल्याएर कारोवार गर्ने गरेको गोप्य सूचना प्राप्त गरेको प्रहरीले उनीहरुलाई पक्राउ गरी जिल्ला अदालत सुनसरीमा ७ दिनको म्याद थप गरी हिरासतमा लिएको छ । खैरो हिरोइन कारोवारमा संलग्न धरान१५ का मनुष तामाङ, सुजन धमला, अर्पण धमला, विधान आलेमगरलाई पक्राउ गरिएको डीएसपी बस्नेतलले जाकारी दिए । पक्राउ परेकाको साथबाट ११ ग्राम खैरो हिरोइन बरामद गरिएको छ । पक्राउ परेका चारैजना खैरो हिरोइन सेवनकर्ता र कारोवारीसमेत रहेको प्रहरीले जनाएको छ । उनीहरुले भारतको जोगवनी, भाण्टावारी नाका हुँदै खैरो हिरोइन धरान ल्याएर विक्री गर्ने गरेको प्रहरी समक्ष वयान दिएका छन् ।"
२६ जनाले गुमाए वैदेशिक रोजगारीमै ज्यान,"पोखरा : साउदी अरब गएका पोखराका मनोज विकको उतै मृत्यु भयो। यसै वर्ष ज्यान गुमाएका उनको परिवारलाई नेपाल सरकारको वैदेशिक रोजगार विभागले ७ लाख रुपैयाँ उपलब्ध गरायो। बिमा वापत पनि उनको परिवारले ११ लाख ५० हजार रुपैयाँ पाएको छ। वैदेशिक रोजगारीमा जाँदा मनोजले श्रम स्वीकृति लिँदा सरकारको कल्याणकारी कोषमा १५ सय रुपैयाँ बुझाएका थिए। वैधानिक बाटोबाट जाने मनोजजस्तै सबैले त्यस्तो रकम बुझाएकै हुन्छन्। त्यही कोषबाट सरकारले उनको परिवारलाई राहत रकम स्वरुप ७ लाख रुपैयाँ बुझाएको हो। साढे ११ लाख भने म्यादी जीवन बिमा बापतबाट उपलब्ध भयो। धन्न मनोज सरकारबाट मान्यता प्राप्त मेनपावर कम्पनीबाट विदेश गएका थिए र मृत्यु भए पनि परिवारले राहत रकम प्राप्त गर्यो। पोखरा महानगरपालिकामा वैदेशिक रोजगारीको कार्यक्षेत्र हेर्दै आएकी माया गुरुङका अनुसार मृतकको शव घरसम्मै पुर्याउनेसम्मको काम पनि सरकारबाटै भएको थियो। वैध बाटोबाट जानेहरुलाई यस्तो प्रकारको राहत सरकारबाट उपलब्ध हुँदै आएको उनले सुनाइन्। गुरुङकै भनाइमा यो वर्षमात्रै पोखरा र आसपासका २६ जनाले वैदेशिक रोजगारीका क्रममा ज्यान गुमाएका छन्। परिवारका सदस्यको विदेशमा मृत्यु भएपछि शव ल्याउने लगायतका प्रक्रियाका लागि पोखरास्थित श्रम कार्यालय पुग्ने गरेका छन्। तर श्रम कार्यालयले श्रमपुनस्वीकृतिबाहेकका काम गर्दैन। पोखरा महानगरपालिका पठाइदिन्छ, जहाँ माया गुरुङ त्यस्ता अपेक्षाग्राहीलाई बाटो देखाइदिन्छिन्। स्याङ्जाका धनबहादुर गुरुङ पनि यसै वर्ष वैदेशिक रोजागारीमा ज्यान गुमाएका पोखरा र आसपासका २६ जनामध्येका एक हुन्। बहराइनमा मृत्यु भएका उनको परिवारलाई दुर्घटनाको क्षतिपूर्तिबापत ९ लाख ७७ हजार रुपैयाँ उपलब्ध हुने प्रक्रियामा रहेको गुरुङले सुनाइन्। पोखराका रेशमलाल बरालले कतारमा ज्यान गुमाएका थिए, कारण थियो कोरोना भाइरस। उनको परिवारलाई बिमा बापतको १३ लाख प्राप्त भएको छ भने सरकारले सान्त्वना स्वरुप थप ५० हजार रुपैयाँ पनि दिएको छ। श्रम अवधिभित्रै मृत्यु हुँदा राहत रकम उपलब्ध गराउने व्यवस्था रहेको गुरुङ बताउँछिन्। तर श्रम अवधि कट्दा वा अवैध बाटोबाट जानेहरुलाई सुविधा हुँदैन। मृत्यु भए शव ल्याउने कामचाहिँ सरकारले गरिदिन्छ, उनले भनिन्। समता फाउन्डेसनले बिहीबार पोखरामा वैदेशिक रोजगारीका चुनौती र सरोकारवाला पक्षको भूमिका विषयक अध्ययनको निष्कर्षबारे अन्तक्र्रिया गरेको थियो। सोही कार्यक्रममा गुरुङले यो वर्ष पोखरा र आसपासका २६ जनाले वैदेशिक रोजगारीमा ज्यान गुमाएको तथ्यांक महानगरपालिकामा आएको जानकारी गराएकी थिइन्। महानगरपालिकाकी माया गुरुङले भनिन्, दुख पाउने भनेको अवैध जानेहरुले नै हो। प्रमाण पुर्याउने वैध कागजात हुनेहरुले न्याय पाउँछन्। प्रायजसो ठगी आफन्तहरुबाटै हुने गरेको अनुभव पनि उनले सुनाइन्। सेन्टर फर माइग्रेसन एन्ड इन्टरनेसनल रिलेसनका डा अनुज तिवारीले अझै पनि केही जानकारी नै नलिईकन वैदेशिक रोजगारीमा जाने प्रवृत्ति रहेको सुनाए। उनले गण्डकी प्रदेशबाट वैदेशिक रोजगारीमा जाने दर वृद्धि भइरहेको पनि जानकारी दिए। गण्डकी प्रदेश सभाका सभामुख नेत्रनाथ अधिकारीले स्वदेशमै रोजगारीको अधिकार संविधानमै उल्लेख भएको सुनाए। रोजगारी मौलिक अधिकारै भए पनि सजिलै प्राप्न हुन कठिन भइरहेको पनि उनले बताए। कृषिमा आधुनिकीकरण गरे नेपालले मात्रै ११ करोड जनसंख्याका लागि आवश्यक खाद्यान्न उत्पादन गर्न सक्ने उनको भनाइ थियो। इन्सेककी सबनम शर्माले दक्षता नभई वैदेशिक रोजगारीमा गएका महिलाहरु हिंसामा परिरहेको बताइन्। समता फाउन्डेसनका अध्यक्ष प्रदीप परियार, वैदेशिक रोजगारीबाट फर्किएका कृष्ण रानाभाट, दलित युवा सञ्जालका महासचिव भीम विश्वकर्मा, पत्रकार दीपक परियार लगायतले कार्यक्रममा धारणा राखेका थिए।"
गोरखामा आगो निभाउ गएका वृद्धको मृत्यु,गोरखा : डँडेलो निभाउने क्रममा गोरखामा एकजनाको मृत्यु भएको छ । आरुघाट गाउँपालिका वडा नम्बर ७ को सातदोबाटो सामुदायिक वनमा लागेको डँडेलो निभाउने क्रममा स्थानीय मोहन फेवाली मगरको मृत्यु भएको हो । वनको आगो घर नजिकैको परालको टौवामा आउन सक्ने भन्दै निभाउन गएका ७२ वर्षीय फेवाली मगरको ज्यान गएको जिल्ला प्रहरी कार्यालय गोरखाले जनाएको छ । बुधवार राति आगो निभाउन गएका उनी लामो समय नफर्किएपछि खोजी गर्दा मृत भेटिएका एसपी शेखर खनालले जानकारी दिए । त्यस्तै बारपाक सुलिकोट गाउँपालिका ८ जराङका एक किसानको भैंसीलाई डडेलोले जलाएको छ । जंगलमा लागेको डढेलोबाट चरनमा लगेको भैंसीलाई पोलेर घाइते बनाएको भैंसी धनी शङ्खे रम्तेलले बताए । भैंसीको शरीरको विभिन्न भागमा पोलेर घाइते बनाएको रम्तेलले बताए । ब्याउने बेला भएको भैंसी डढेलोले पोल्दा रम्तेल चिन्तित छन् ।
पाँचथरबाट अख्तियारमा ३८ उजूरी,"फिदिम : यो आर्थिक वर्षमा पाँचथरबाट ३८ ओटा उजूरी अख्तियारमा परेको छ । अख्तियार दुरुपयोग अनुसन्धानको कार्यालय इटहरीले फिदिममा आयोजना गरेको भ्रष्टाचार नियन्त्रणमा अख्तियार दुरुपयोग अनुसन्धान आयोगको भूमिका विषयक अन्तरक्रिया कार्यक्रममा उक्त तथ्यांक सार्वजनिक भएको हो । अख्तियारका इटहरी कार्यालयका प्रमुख बाबुराम खतिवडाले प्रस्तुत गरेको तथ्यांक अनुसार सबैभन्दा धेरै संघीय मामिलासम्बन्धी उजूरी परेका हुन् । संघीय मामिलासम्बन्धी १५, शिक्षासम्बन्धी आठ, खानेपानीसम्बन्धी तीन मुद्दा परेका हुन् । कृषि तथा पशुपंक्षी, सहकारी र भौतिकमा दुईदुई ओटाका दरले उजूरी परेका छन् । उद्योग, ऊर्जा, वन, भूमिसुधार, सिचाई, र स्वास्थ्यमा एकएक ओटा मुद्दा परेको खतिवडाले बताए । अख्तियारका आयुक्त किशोरकुमार सिलवालको अध्यक्षतामा भएको कार्यक्रममा पाँचथरका कार्यालय प्रमुख र स्थानीय तहका जनप्रतिनिधिको सहभागिता रहेको थियो । अख्तियारको कार्यक्षेत्रभन्दा बाहिरका विषयमा धेरै उजूरी आउने गरेका छन्, अन्तरक्रियाको क्रममा खतिवडाले भने, अधिकारक्षेत्र भन्दा बाहिरको बिषयमा हामीले काम गर्न सक्दैनौँ ।"
"बुवा, छोरा र ज्वाइँबाट सामूहिक बलात्कार !","राजविराज : बुवा, छोरा र ज्वाइँ मिलेर गरेको सामूहिक बलात्कारको घटनाका एक अभियुक्त बिहीबार पक्राउ परेका छन्। सप्तरीको तिलाठी कोइलाडी गाउँपालिका५ का विकु मुखियाका छोरा श्यामा मुखिया पक्राउ परेको सप्तरीका एसपी राजेन्द्रप्रसाद धमलाले जानकारी दिए। घरमै लुकिछिपी बसेका उनलाई प्रहरी चौकी को बर्साइनको टोलीले पक्राउ गरेको हो। एसपी धमलाका अनुसार फैसला कार्यान्वयनलाई अभियानका साथ खोजतलाश गर्ने क्रममा मुखिया घरबाटै पक्राउ परेका हुन्। दाजुले बहिनीलाई तथा बुवाले छोरीलाई बलात्कार गरेको समाचार यदाकदा आउँछन्। सप्तरीमा पहिलो पटक बुवा, छोराहरु र ज्वाइँसमेत संलग्न सामूहिक बलात्कारको घटनामा फरार रहेकामध्ये ४३ वर्षीय छोरा श्यामा पक्राउ परेका हुन्। यकिन गर्न पनि मुस्किल हुन्छ कि यस्ता घटना पनि हुन सक्छन्। यही मुस्किलबीच जिल्ला र उच्च अदालतले यो सवाल निरुपण गरेको छ। घटना सप्तरीको तिलाठी कोइलाडी गाउँपालिका५ को बर्साइनस्थित घना काँसघारीको हो। पीडितकी आमाले बिकु मुखिया, उनका छोराहरु डोमा भनिने डोमी र श्यामा मुखिया तथा ज्वाइँ तिलाठी कोइलाडी गाउँपालिका३ का लोकेन्द्र भनिने जोगेन्द्र मुखियाविरुद्ध प्रहरी कार्यालयमा सामूहिक बलात्कारको मुद्दा दर्ता गरिन्। पीडितकी आमाका अनुसार ०६४ असोज ९ गते दिउँसो गाउँका आठदेखि १२ वर्षका ६ जना नाबालक बालबालिका मिलेर भैंसी चराउन सँगै कोशी टप्पु कटैया पलार गए। एक्कासी आइपुगेका आरोपितले बालकलाई हतियार देखाई डोरीले बाँधी कुटपिट गरे। बालकले बताए अनुसार होहल्ला गरे ज्यान मार्ने धम्की दिए। घना काँसघारीमा लगेर पालैपालो बलात्कार गरे। स्थानीय लक्ष्मी मुखियाले जनाए अनुसार भोलिपल्टै गरिएको घटनास्थल मुचुल्कामा समेत काँस मिलाएर ओछ्याउन झै बनाइएको, केही मडारिएको र लतारिएको, बालुवा खोस्रिएको, काँसघारीमा मानिस आएगएको निशानी देखिएको छ। लगत्तै सगरमाथा अञ्चल अस्पतालमा गरिएको स्वास्थ्य परीक्षणमा समेत १० वर्षीया बालिकाको बलात्कार भएको र भेजिना च्यातिएर रगत बगेको भनेर स्पष्ट लेखिएको छ। अस्पतालले यति स्पष्ट लेखेर दिएको रिपोर्ट त्यसयता फेला पर्न सकेको छैन्। अधिवक्ता मीन देवले त्यसयता अस्पतालले बलात्कार भएको होहोइन यसै भन्न नसकिने भनेर रिपोर्ट दिदै आएको छ। सप्तरी जिल्ला अदालतका तत्कालीन न्यायाधीश श्रीप्रसाद सञ्जेलले २०७५ असार ५ गते नाबालिकालाई सामूहिक बलात्कार गरेको अभियोग ठहर गर्दै चारै जनालाई जनही १३ वर्ष कैद सजायको फैसला गर्यो। जिल्ला अदालतले अभियुक्तलाई सजाय गरे पनि क्षतिपूर्तितर्फ विचारै नगरी फैसला भएकोले क्षतिपूर्ति समेत माग गर्दै २०७५ पुस २७ गते पीडित पक्षले उच्च अदालत जनकपुर राजविराज इजलाशमा पुनरावेदन दिए। उच्च अदालत जनकपुर राजविराज इजलाशका न्यायाधीशद्वय भानुभक्त शर्मा न्यौपाने र दिपेन्द्र अधिकारीको इजलाशले जनही १३ वर्ष कैदसँगै क्षतिपूर्तिवापत जनही २० हजारका दरले भराई पाउने ठहर गर्दै ०७७ मङसिर ८ गते फैसला गर्यो। आरोपितमध्ये श्यामका दाजु डोमा भनिने डोमीको मृत्यु भएकाले सजाय माफी भएको र अन्य फरार रहेको जिल्ला अदालतका तहसिलदार दिनेश सुबेदीले बताए।"
लार्जुङनाउरिकोटगुरुसाङ्वो सडक अलपत्र,"जोमसोम: जोमसोममुस्ताङको थासाङ गाउँपालिका२ लार्जुङदेखि पर्यटकीय गाउँ नाउरिकोट हुँदै गुरुसाङ्वो जोड्ने सडक बजेट अभावमा अलपत्र परेको छ । २०७५ सालमा सुरु भएको निर्माण कार्य अझै सम्पन्न हुन सकेको छैन । नेपाल सरकार भौतिक पूर्वाधार मन्त्रालय मार्फत् डिभिजन सडक कार्यालय बाग्लुङले २०७५ सालबाट सुरु गरेको सडक चालु आर्थिक वर्ष बजेट अभावमा काम ठप्पै भएको हो। थासाङको लार्जुङदेखि गुफासम्म पुग्ने करिव १८ किमी सडकमध्ये जम्मा ३ किमी सडक मात्र काम भएको डिभिजन सडक कार्यालय बाग्लुङका सव ईन्जिनीयर सगुनकुमार सार्कीले जानकारी दिए । पूर्वाधार मन्त्रालयले लार्जुङगुरुसाङ्वो सडक क्रमागत रुपमा विस्तार गर्ने जनाएपछि चालु वर्ष बजेट प्राप्त नभएको सव ईन्जिनीयर सार्कीले उल्लेख गरे । समुन्द्री सतहदेखि करिव ३ हजार मिटर अग्लो उचाईमा अवस्थित थासाङको धार्मिक तिर्थस्थल गुरुसाङ्वो गुफाको पहुँचमार्ग निर्माणका लागि सरकारले आव २०७५०७६ मा १ करोड र आव २०७६०७७ मा ३ करोड विनियोजन भएको थियो । संघीयताअघि लार्जुङदेखि माथि नाउरिकोटसम्म साविक जिल्ला विकास समितिले ट्याक ओपन गरिएको सडकलाई मन्त्रालयको बजेटले स्तरोन्नती गरिएको हो भने सोही योजनाको बजेटले बोक्सीखोलादेखि नाउरिकोट जोड्ने सडक विस्तार गरिएको हो । सडकको पहिलो वर्ष आएको १ करोड बजेटले महादेव निर्माण सेवा र गत वर्षको ३ करोड बजेटमा महादेव निर्माण सेवा र कोमल कन्ट्रक्सनले सडक स्तरोन्नति गरेको डिभिजन सडक कार्यालय बाग्लुङले जनाएको छ। कार्यालयका अनुसार पहिलो वर्षको बजेटले सडक स्तरोन्नती र सडकमा ग्याविक लगाउने काम भएको थियो भने दोश्रो वर्षको ३ करोडले सडक स्टक्चर निर्माण, ग्राभेल, ग्याविनवाल लगाउने र नाली निर्माण लगायतको काम भएको सव ईन्जिनीयर सार्कीले जानकारी दिए । उनका अनुसार सोही बजेटले नाउरिकोटमा ६५ मिटर सडक ढलान र गाउ अगाडीको घट्टे खोला नजिक ६० मिटर सडक ढलान गरिएको छ । मन्त्रालयले थासाङको गुरुङसाङ्वो गुफासम्म सडक पुर्याउने उद्देश्यले लार्जुङदेखि सडक स्तरोन्नती सुरु गरेको थियो । तर, लगातार दुई सालसम्म विनियोजन भएको सडकमा नयाँ ट्याक ओपन गर्ने काम भने भएको छैन । सरकारले सो सडकका लागि यसवर्ष बजेटमा समावेश गरेको छैन। आठौं सेन्चुरी ताका भारतबाट मुस्ताङ हुँदै तिब्बत जान आएका गुरु रिम्पोर्छे (पद्यसम्भव )सोही गुफामा केही समय ध्यान गरी बसेको भन्ने भनाइ छ । गुफामा गुरु पद्यसम्भव बसेका विभिन्न ऐतिहासिक किंवदन्ती रहेकाले सो स्थानको नाम गुरुसाङ्वो गुफा रहन गएको हो। सो गुफासम्म पुग्ने सडक विस्तार भएमा आन्तरिक तथा वाह्य पर्यटक गुफा हेर्न पुग्ने थासाङका वडाध्यक्ष नरप्रसाद हिराचनले उल्लेख गरे ।"
वनमा लागेको डढेलो गाउँ पस्यो : चार घर र एउटा बाख्रा फार्म जलेर नष्ट,"खोटाङ : सामुदायिक वनमा लागेको डढेलो गाउँमा पसेपछि खोटाङमा चार घर र एउटा बाख्रा फार्म जलेर नष्ट भएको छ। दिक्तेल रुपाकोट मझुवागढी नगरपालिका१५ विजयखर्कस्थित सामुदायिक वनमा लागेको डढेलो बुधबार गाउँमा पस्दा बसेरीका तेजविनोद ढकाल, हेमसागर ढकाल, खेमराज ढकाल र बडहरेका दुर्गाबहादुर भुजेलको घर जलेर नष्ट भएको हो। स्थानीय जुरेथुम्का र साँघुरी सामुदायिक वनमा लागेको डढेलो हावाहुरीसँगै गाउँमा पसेपछि उनीहरुको घर जलेर नष्ट भएको स्थानीयवासी सागर खनालले बताए। खनालका अनुसार आठ वर्षअघि जङ्गलमा लागेको डढेलो गाउँ पस्दा घर गुमाएका ढकाल परिवारले पुनः निर्माण गरेका घर पुनः यस वर्ष सामुदायिक वनबाट गाउँ पसेको डढेलोले जलेर नष्ट बनाएको हो। सामुदायिक वनमा लागेको डढेलो अनियन्त्रित भइ गाउँ पस्दा सहकारी संस्थाबाट रु एक लाख ७० हजार अनुदान लिएर बनाएको आगलागी पीडित भुजेलको बाख्रा फार्मसमेत खरानी भएको जनाइएको छ। आगलागी पीडित भुजेलको घरमा भने वर्षायाममा मात्र बस्ने गरिएको थियो। डढेलो नियन्त्रणका लागि दिक्तेलबाट नेपाली सेना, नेपाल प्रहरी र सशस्त्र प्रहरी बलको टोली डढेलो प्रभावित क्षेत्रमा पठाइएको प्रमुख जिल्ला अधिकारी एवं जिल्ला प्राकृतिक प्रकोप समितिका अध्यक्ष मित्रलाल शर्माले जानकारी दिए। साँझपख घटनास्थल पुगेका सुरक्षाकर्मी र स्थानीयवासीले अहिले पनि डढेलो निभाउने प्रयास गरिरहेका छन्। डढेलो निभाउन चम्पावती माविका कक्षा ९ र १० का छात्रछात्रा र शिक्षकसमेत खटिएका स्थानीयवासी किसन भुजेलले जानकारी दिए। डढेलोले तीन घर जलेको जानकारी आए पनि क्षतिको विस्तृत विवरण आउन बाँकी छ। हलेसी तुवाचुङ नगरपालिका११ राजापानीतिरबाट तीन दिनअघि शुरु भएको डढेलो विजयखर्कको साँघुरी सामुदायिक वन हुँदै अन्य वनमा प्रवेश गरेको बताइएको छ। डढेलोबाट घर जोगाउन कतिपय स्थानीय बासिन्दाले आआफ्नो घरको छानामा पानी छ्यापेर बसिरहेका छन्। आगोबाट घर जोगाउन छानामा पानी छ्याप्ने क्रममा लडेर स्थानीय मोहन विश्वकर्मा घाइतेसमेत भएको वडाध्यक्ष वीरेन्द्र ढकालले बताए। विश्वकर्माको देब्रे हात भाँचिएको र एम्बुलेन्समा राखेर उपचारका लागि स्वास्थ्य संस्था पठाइएको वडाध्यक्ष ढकालले जानकारी दिए। डढेलोले जुरेथुम्का सामुदायिक वनको पूर्व र पश्चिम मोहडा, साँघुरी सामुदायिक वन र भुन्टेम्मा सामुदायिक वनको अधिकांश भाग जलिसकेको स्थानीय बासिन्दाले बताएका छन्। सामुदायिक वनमा डढेलो लाग्नुको कारण पत्ता लागेको छैन।"
वीरगन्ज नाकाबाट ब्राउन सुगरसहित पक्राउ,वीरगन्ज : भारतबाट लागूऔषध ब्राउन सुगर लिएर वीरगन्ज आएका एकजनालाई प्रहरीले पक्राउ गरेको छ । पक्राउ पर्नेमा वीरगन्ज महानगरपालिका वडा नम्बर १८ भवानीपुरका ३८ वर्षीय शीवलाल महत्तो धानुक रहेका छन् । धानुकलाई २५ ग्राम ब्राउन सुगरसहित पक्राउ गरिएको पर्साका प्रहरी नायव उपरिक्षक ओम प्रकाश खनालले जानकारी दिए । वीरगन्ज भन्सार नाकाको शंकरआचार्य प्रवेशद्धारमा खटिएको प्रहरी टोलीले चेकजाँच गर्ने क्रममा रक्सौलबाट बीरगन्ज तर्फ साइकलमा आइरहेका धानुकमाथि शंका लागि शरीर खानतलासी गर्दा उनले लगाएको कालो हाफ ज्याकेटको खल्तीबाट २५ ग्राम ब्राउन भेटिएको प्रहरी नायव उपरीक्षक खनालले बताए । धानुकलाई जिल्ला प्रहरी कार्यालय पर्साको हिरासतमा राखेर अनुसन्धान अगाडि बढाइएको खनालले जानकारी दिए ।
झापामा कोरोनाले एक महिलाको मृत्यु,झापा : झापामा थप एक जनाको कोरोना भाइरस (कोभिड१९) संक्रमणका कारण मृत्यु भएको छ । झापाको कन्काई नगरपालिका ३ सुरूङ्गामा कोरोनाका कारण एक महिलाको मृत्युु भएको हो । ३९ वर्षीया महिलाको कोरोनाका कारण बिहीबार ज्यान गएको जिल्ला स्वास्थ्य कार्यालय झापाका फोकल पर्सन जीवन चम्लागाईले जानकारी दिए । विर्तामोडस्थित बिएण्डसी अस्पतालमा बिहान ४ बजे उनको ज्यान गएको हो । १० दिन अघि मात्र ती महिला भारतबाट घर फर्किएकी थिइन् । भारतबाट आए लगत्तै उनमा श्वासप्रश्वासमा समस्या देखिएपछि विर्तामोडको विर्तासिटी अस्पताल लगिएको थियो । उपचारका क्रममा कोरोना पुष्टि भएपछि उनलाई बिएण्डसी सारिएको थियो । उनको उपचारकै क्रममा बिहीबार मृत्यु भएको अस्पतालले जानकारी दिएको छ ।
विराटनगरमा सुरक्षागार्डकै अगाडि चोरी,"विराटनगर : विराटनगर महानगरपालिका२ मेनरोडस्थित एउटा पान पसलमा सुरक्षागार्डकै अगाडि चोरी भएको छ। जुनसुकै बेला पनि सुरक्षागार्डको निगरानीमा रहने महानगरपालिकाको कार्यालय अगाडिको विनोद पान पसलमा चोरी भएको प्रहरीले जनाएको छ। विनोद राजवंशीले सञ्चालन गरेको पसल महानगरको मुल गेटबाट अन्दाजी १० मिटरजति अगाडि मात्रै छ। महानगरको मुल गेटमा २४ घण्टामै सुरक्षागार्ड खटाइएको हुन्छ। राति झलमल्ल बत्ति बल्ने र परिचालित सुरक्षागार्डले प्रत्यक्ष देख्नसक्ने स्थानमा चोरी भएपछि घटनालाई शंकास्पद मानिएको छ। महानगर र चोरी भएको पसलको बीचमा सडकले सीमा छुट्याएको छ। प्रहरीले रातको समयमा चोरी भएको हुन सक्ने बताएको छ। तर पसलको ढकन ह्याक्सोले काट्दै चोरी गर्दा पनि सुरक्षागार्डले थाहा नपाउनुलाई शंकास्पद रुपमा लिइएको हो। प्रहरीले सुरक्षागार्ड निदाएका बेलामाा वा मिलेमतोमा घटना भएको हुनसक्ने आशंका गरेको छ। पसलबाट रजनीगन्धा, चुरोट तथा किराना सामान चोरी भएको बताइए पनि कति रुपैयाँ बराबरको सामान चोरियो भन्ने खुलाइएको छैन। पसल सञ्चालकले पसलमा नराख्ने गरेका कारण पैसा भने चोरी नभएको पाइएको छ। पान पसलमै सटेको चियानास्ता पसल खुलेपछि बिहीबार बिहान चोरी भएको पत्ता लागेको हो। कमजोर बारबेरा रहेको चिया पसलबाट छिरेर टिनको ढकनलाई ह्याक्सोले काटेर चोरी गरेको पाइएको प्रहरीले जनाएको छ। मेनरोड प्राय प्रहरीको मूभमेन्ट भइरहने स्थान हो। घटनास्थलबाट वडा प्रहरी कार्यालय पनि लगभग तीन सय मिटर मात्रै दक्षिणमा छ। आँखै अगाडि रातको समयमा चोरी हुँदा पनि महानगरको मुल गेटमा २४ घण्टा नै रहने सुरक्षागार्डले थाहा नपाएपछि प्रहरीले घटनालाई शंकास्पद मानेर अनुसन्धानको दायरा फराकिलो पारिएको जनाएको छ। प्रहरीले पनि घटनाका बारेमा कुनै सुराक मिल्न नसकेको जनाएको छ। मोरङ प्रहरीका प्रवक्ता डीएसपी मानबहादुर राईले घटनाका बारेमा अनुसन्धान थालिएको जानकारी दिए। चोरीमा संलग्नको पहिचान हुन नसकेको र खोजी तीव्र पारिएको उनको भनाइ छ। राईले सुरक्षागार्डका अगाडि चोरी हुँदा पनि घटना बिहान मात्रै सार्वजनिक हुनुमा धेरै रहस्य लुकेको हुनसक्ने बताए।"
चार सन्तानसहित कर्णालीमा हाम फालेर आत्महत्या : श्रीमानविरुद्ध आत्महत्या दुरुत्साहनको मुद्धा,दैलेख : दैलेखको आठबीस नगरपालिका३ निमायलकी ३५ वर्षीया सुकी बडुवालले चार सन्तान सहित कर्णाली नदीमा हाम फालेर आत्महत्या गरेको घटनामा सुकीका श्रीमानविरुद्ध आत्महत्या दुरुत्साहनको मुद्धा दर्ता भएको छ। उक्त घटनामा सुकीका श्रीमान ४३ वर्षीय मानसिंह बडुवाललाई कारबाहीको माग गर्दै सुकीका भाइ बजिरसिंह थापाले आत्महत्या दुरुत्साहन मुद्दा दिएका हुन्। मानसिंह विरुद्ध ज्यान सम्बन्धी कसुर (आत्महत्या दुरुत्साहन) मुद्धाको जाहेरी परेको जिल्ला प्रहरी कार्यालय दैलेखका प्रहरी निरीक्षक इन्द्रजित सुनारले बताए। आत्महत्या दुरुत्साहन मुद्धामा जाहेरी परेको र सुकीका श्रीमान मानसिंह पक्राउ परिसकेको प्रहरी निरीक्षक सुनारले बताए। आत्महत्या दुरुत्साहन मुद्दामा पक्राउ परेका सुकीका श्रीमान मानसिंहलाई प्रहरीले दैलेख जिल्ला अदालतबाट १० दिनको म्याद थप अनुमती दिइ थप अनुसन्धान थालेको छ। सुकी चार सन्तानसहित फागुन २३ गते कर्णालीमा हाम फालेकी थिइन्। कर्णाली नदीमा हाम फालेको भोलिपल्ट अर्थात फागुन २४ गते सुकीका छोरीहरू १४ वर्षीया कल्पना बडुवाल र १२ वर्षीया सरिता बडुवालको शव नदीमा फेला परेको थियो। त्यसको भोलिपल्ट फागुन २५ गते सुकी र उनका छोरा १० वर्षीय ललित बडुवालको शव पनि कर्णाली नदीमै भेटिएको थियो। कल्पना र सरिताको हात एउटै डोरीले बाँधिएको र सुकीको पटुकी र छोरा ललितको टिसर्ट गाँठो परेको अवस्थामा शव भेटिएको प्रहरीले जनाएको छ। आमासहित कर्णाली नदीमा हामफालेकी ५ वर्षीया बालिका रजनी बडुवालको शव भने १० दिनपछि कर्णाली नदिको किनारमै भेटिएको थियो। उनको शव १० दिनपछि अछामको तुर्माखाँद गाउँपालिका३ स्थित कर्णाली नदी किनारमा भेटिएको थियो। कर्णालीमा हाम फालेर आत्महत्या गरेका पाँचै जनाको पोष्टमार्टम अछामको मंगलसेनस्थित जिल्ला अस्पतालमा गरिएको थियो।
भागरथी हत्या प्रकरण: आरोपित दिनेश भट्ट र मृतकको स्वाबको डीएनए मिल्यो,काठमाडौं : बलात्कारपछि हत्या गरिएकी बैतडीको दोगडाकेदार गाउँपालिका७ चडेपानीकी १७ वर्षीया भागरथी भट्टको शवबाट निकालिएको 'भजाइन स्वाब' को डीएनए र आरोपित दिनेश भट्टको डीएनए मिलेको छ। केन्द्रीय प्रहरी विधि विज्ञान प्रयोगशाला सामाखुशीमा गरिएको परीक्षणबाट दुवैजनाको डीएनए मिलेको सुदूरपश्चिम प्रहरीले जनाएको छ। प्रहरीले घटनामा भट्टको संलग्नता देखिएको भन्दै फागनु ५ गते सार्वनजिक गरेको थियो। अहिले आरोपित भट्ट पुर्पक्षका लागि डोटी बाल सुधारगृहमा छन्। बैतडीको दोगडाकेदार गाउँपालिका७ चडेपानीस्थित सनातन धर्म माविमा कक्षा १२ मा पढ्ने भागरथीलाई त्यसै विद्यालयमा पढ्ने दिनेशमाथि बलात्कारपछि हत्या गरेको अभियोग लागेको छ । भागरथीको शव गएको माघ २३ गते चडेपानीकै खोचलेकचडेपानी ग्रामीण सडकको लवलेक जङ्गलमा भेटिएको थियो । डोटीको सिलगढीमा रहेको सुधारगृहमा रहेका अभियुक्त किशोरले आफैंले हत्या नगरको भन्दै बोली फेरेका छन्। भागरथी र निर्मलाको नियति कहिलेसम्म ? भागरथी हत्याका अभियुक्त भट्ट डोटी बाल सुधारगृहमा भागरथी हत्या प्रकरण : अभियुक्तले फेरे बयान
"सिन्धुलीमा ट्याक्टर दुर्घटना, घटनास्थलमै चालककाे मृत्यु",सिन्धुली : सिन्धुलीमा ट्याक्टर दुर्घटना हुदाँ एक जनाको मृत्यु भएको छ भने दुई जना घाइते भएका छन्। प्रदेश २०३००१ त १८७५ नम्बरको ट्याक्टर दुर्घटना हुँदा दुधौली नगरपालिका१३ ठाकुरदमारका २५ वर्षीय इन्द्रबहादुर खड्काको घटनास्थलमा नै मृत्यु भएको जिल्ला प्रहरी कार्यालय सिन्धुलीका प्रहरी नायव उपरीक्षक मनोज लामाले जानकारी दिए। उनी उक्त ट्याक्टरका चालक हुन्। ट्याक्टर भीरमा दुर्घटना भएको र शव निकाल्न कठिनाई भएको बताइएको छ। दुर्घटनामा दाङ जिल्ला सुनढ्याब्री गाउँपालिकाका ३० वर्षीय भगतराम चौधरी र सोहि ठेगाना भएका रामु चौधरी गम्भीर घाइते भएका छन्। घाइते दुवै जनाको उपचारको लागि विराटनगर पठाइएको प्रहरीले जनाएको छ। ट्याक्ट्र बाँसबोटे स्कुलबाट निर्माण सामग्री अनलोड गरी सिकारी ढुङगातर्फ गएको थियो।
ताप्लेजुङको तिरिङ्गेमा महिलाको शव फेला,"ताप्लेजुङ : ताप्लेजुङको पाथीभरा याङ्वरक गाउँपालिका३ तिरिङ्गेमा महिलाको शव भेटिएको छ। नानीलाई विद्यालय पुर्याउन हिँडेकी ३१ वर्षीय बिमला डाँगी बस्नेतको शव भेटिएको हो। बुधबार बिहान नानीलाई विद्यालय पुर्याउन हिँडेकी बस्नेतलाई बेलुका ९ बजे स्थानीयले मृत भेटेका थिए। घाँटीमा पासो लगाएको अवस्थामा भुईंमा शव रहेको स्थानीय दिपक बस्नेतले जानकारी दिए। टाढाबाट हेर्दा शरिरभरी निलडाम देखिएको उनले बताए। घटनास्थलमा जिल्ला प्रहरी कार्यालय ताप्लेजुङका प्रमुख बालनरसिंह राणाको टोली पुगेको छ। म भर्खरै घटनास्थल आइपुगेँ। अनुसन्धान सुरु गरेका छौं, राणाले भने, अहिल्यै थप भन्न सक्ने अवस्था छैन। स्थानीयका अनुसार बुधबारै दिउँसो १२ बजेदेखि बिमलाका जेठाजु नाताका घनश्याम बस्नेत पनि बेपत्ता भएका छन्। मृतकका श्रीमान कुमार बस्नेत झापामा बस्दै आएका छन्।"
प्रभावमा आधारित मौसम पूर्वानुमान : पूर्वाभ्यासमा विज्ञ र साझेदार प्रतिनिधि,"काठमाडौं : जलवायु परिवर्तन विज्ञ डा ङमिन्द्र दाहाल र मौसमविद् वरुण पौडेल नेतृत्वको तेस्रो नम्बर समूहले मंगलबार र बुधबार प्रभावमा आधारित मौसम पूर्वानुमानका बारेमा विभिन्न अभ्यास गरेको छ। भारी वर्षा आएको काल्पनिक परिदृश्यलाई अधार बनाएर उक्त समूहले समुदायमा पर्ने प्रभावसम्मको आकलन गरी अभ्यास गरेको थियो। अभ्यासमा भारी वर्षाको सम्भावनासहितको सूचना मौसम विज्ञान विभागबाट आयो। बागलुङ ढोरपाटनलाई केन्द्रविन्दु बनाएर भारी वर्षापछि केके अवस्था हुनसक्छ भन्ने कुराको परिदृश्यलाई एउटा म्याट्रिक्स र टेबलमा उतारे। विज्ञका अनुसार जति छोटो अवधिको मौसम आकलन हुन्छ मिल्ने सम्भावना बढी हुन्छ भने जति लामो समयको आकलन हुन्छ त्यो औसत मिल्ने तह घट्दै जान्छ। सोहीअनुसार नै अभ्यास गरिएको थियो। शुरुमा १२ घण्टा, अर्को दिन २४ घण्टा र तेस्रो दिन ४८ घण्टा लगातार पानी पर्ने सम्भावना देखियो। तीन प्रकृतिको वर्षाले त्यो समाजमा कस्तोकस्तो असर पर्छ भन्ने कुरा समूहगत छलफलबाट निष्कर्ष निकाल्ने काम भयो। त्यसको अघिल्लो दिन परम्परागत मौसम सूचना प्रणाली र प्रभावमा आधारित मौसम सूचना प्रणालीको फरक अवस्थाबारे समूहगत छलफल र अभ्यास भएको थियो। आज तेस्रो दिन भने सबै अभ्यासलाई एकीकृत गरी प्रेस विज्ञप्ति जारी गर्दाको अवस्थासम्मको अभ्यास हुनेछ। उनीहरु जस्तै फरकफरक छ वटा समूह पनि त्यसैगरी अभ्यासमा जुटेको थियो। प्रथमतः पूर्वानुमानका लागि मुख्य जिम्मेवार जल तथा मौसम विज्ञान विभाग नै हुने भएकाले हरेक समूहमा मौसमविद् सहभागी गराएर अभ्यास गरिएको हो। अभ्यासले नेपालमा नयाँ नमूनाका रूपमा प्रयोग हुन लागेको प्रभावमा आधारित मौसम पूर्वानुमानका बारेमा सहज सिकाइ हुने विश्वास गरिएको राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रवक्ता जनार्दन गौतम बताउँछन्। उनले भर्चुअलमा सहभागी अन्तर्राष्ट्रिय विज्ञसँग प्रतिप्रश्न गर्दै विश्वको प्रयोग र नेपालमा लागू गर्न सकिने तरिकाका बारेमा जिज्ञासा राखेका थिए। बङ्गलादेश, बेलायत, युगान्डालगायत देशमा विगतमा धेरै जनधनको क्षति हुन्थ्यो तर यसरी प्रभावमा आधारित मौसम पूर्वानुमानले क्षति कम गराएको तथ्य प्रमाणित छ। प्रभावमा आधारित मौसम पूर्वानुमान गर्दा यही अभ्यास नै पछि वास्तविक घटना हुँदा लागू गर्नुपर्ने हुन्छ, जलवायु परिवर्तन विज्ञ डा दाहाल भनिन्, विकसित देशमा प्रयोगमा आएको र प्रमाणित भएको पद्धति भएकाले ठूलो जनधनको क्षति रोक्न सहयोग गर्छ। उनीले उक्त अभ्यासको निष्कर्ष भनेको सम्भावित घटना हुँदैछ भनेपछि त्यसको असरको सम्भावनाको तह, क्षति हुने समुदायमा कति गम्भीर असर पर्छ र क्षतिको क्षेत्र तथा गाम्भीर्यता आकलन गर्न सकिने बताए। त्यसबाट समुदायमा क्षति कम गर्न सकिन्छ। उक्त प्रणालीले जोखिममा परेको क्षेत्र र समुदायले अब के गर्ने भन्ने सूचना र सुझावसमेत प्राप्त गर्ने भएकाले प्रभावकारी हुने विश्वास गरिएको छ। वरिष्ठ मौसमविद् पौडेलले घटना भएझैँ नै गरिएको अभ्यासले ठूलो सिकाइ भएको स्मरण गरे। उनीले नेपालमा पूर्वानुमानको विश्वसनीयता बढ्दै गएको सन्दर्भ जोड्दै भनिन्,वर्षा, हुरी, चट्याङ आउँदै छ भन्ने सूचना आएपछि त्यसको असर कहाँकहाँ र कस्तो पर्छ भन्ने पूर्वानुमानको टड्कारो आवश्यकता छ, त्यस हिसाबले यो अभ्यास फलदायी हुन्छ भन्ने लागेको छ। उनले त्यस्ता विपद्बाट आम समुदायले के तयारी गर्नुपर्छ, साझेदार संस्था कसरी पूर्वतयारीमा लाग्नुपर्छ भन्ने कुरा सँगसँगै जाने विश्वस व्यक्त गरे। गण्डकी प्रदेश आन्तरिक मामिला मन्त्रालयका शाखा अधिकृत प्रकाशचन्द्र ढुङ्गानाले प्रशिक्षणमा मौसम बदली भई भारी वर्षा हुने छ मात्रै नभएर त्यसको असर कुनै क्षेत्रमा कस्तो हुन्छ भन्नेसम्मको जानकारी प्राप्त भएकाले प्रभावमा आधारित मौसम सूचना प्रणाली अपनाउन सके मुलुकमा ठूलो क्षतिबाट जोगाउन सकिने महसुस भएको बताए। यसलाई कार्यरत क्षेत्रमा लागू गर्ने आफ्नो प्रयास रहने उनको भनाइ थियो। नेपालका विभिन्न नौ जिल्लामा प्रभावमा आधारित मौसम पूर्वानुमानको नमूना कार्यक्रम शुरु हुन लागेको सन्दर्भमा पहिलो चरणको प्रशिक्षण काठमाडौँमा भएको हो। उक्त कार्यक्रम गत वर्ष बढी प्रभावित भएको जिल्ला स्याङ्जा, म्याग्दी, बागलुङ, दैलेख, कालीकोट, जाजरकोट, गोरखा, सिन्धुपाल्चोक र कास्कीमा लागू हुँदैछ। यही मनसुनबाट उक्त कार्यक्रम शुरु गर्ने योजना रहेको रेडक्रस रेड क्रिसेन्ट क्लाइमेट सेन्टरका टेक्निकल एड्भाइजर माधव उप्रेतीले बताए। जल तथा मौसम विज्ञान विभाग, राष्ट्रिय विपद् जोखिम न्यूनीकरण तथा व्यवस्थापन प्राधिकरण, युके मेट र रेडक्रस रेड क्रिसेन्ट क्लाइमेट सेन्टरको संयुक्त आयोजनामा उक्त प्रशिक्षण शुरु भएको हो। पहिलो चरणको प्रशिक्षण सकिएपछि पुनः वाग्मती, गण्डकी र कर्णाली प्रदेशमा प्रभावित क्षेत्रका व्यक्तिसमेत सहभागी गराएर प्रशिक्षण गर्ने योजना छ।"
कृषि फार्ममा आगलागी : ३४ खसी र ४० कुखरा मरे,विराटनगर : मोरङको कटहरी गाउँपालिका७ थलाहामा रहेको एउटा कृषि फार्ममा बिहीबार बिहान भएको आगलागीमा परेर ३४ वटा खसी र ४० वटा कुखुरा जलेर मरेका छन्। देवेन्द्र भट्टराई र प्रतीक केसीले सञ्चालन गरेको सगरमाथा कृषि फार्ममा बिहान ४ बजेतिर अचानक आगलागी भएको हो। आगोले फार्ममा पालिएका खसी र कुरा मरेको मोरङ प्रहरीका प्रवक्ता डीएसपी मानबहादुर राईले जानकारी दिए। आगो लाग्नसाथ बाहिर निकाल्न नसकिएका कारण खसी र कुखुरा फार्मभित्रै जलेर मरेको उनले बताए। घटनामा तीन लाख ५० हजार रुपैयाँभन्दा बढीको क्षति भएको प्रहरीको अनुमान छ। आगोले फार्म पनि पूर्ण रुपमा जलेको छ। स्थानीय बासिन्दा र प्रहरीले एक घण्टापछि आगो नियन्त्रणमा लिएका थिए। विद्युत् सर्ट भएर आगो लागेको हुनसक्ने बताउँदै डीएसपी राईले घटनाका बारेमा अनुसन्धान थालिएको जानकारी दिए।
निजी स्कुलमा कोभिड कोष खडा गर्न निर्देशन,काठमाडौं : राष्ट्रिय नीजि तथा आवासिय विद्यालय एसोसियसन नेपाल (एन प्याब्सन) ले आफ्ना सदस्य स्कुलमा अनिवार्य रुपमा कोभिड कोष खडा गर्न निर्देशन दिएको छ । यस्तो कोषमा कुल आम्दानीको न्युनतम जिरो दशमलव पाँच प्रतिशत रकम जम्मा गर्न पनि उसले सदस्य स्कुललाई अनुरोध गरेको छ । कन्चनपुरको महेन्द्रनगरमा संस्थाको हालै सम्पन्न बैठकले यस्तो निर्णय गरेको हो । कोभिड १९ को कारण मुलुकका थुपै्र नीजि स्कुलहरु आर्थिक संकटमा परेर बन्द हुने अवस्थामा पुगेकोले यस्तो कोषको आवश्यकता परेको संस्थाको विश्लेषण छ । कोषमा जम्मा भएको रकम कुनैपनि प्रकारको विपत्ति वा संकटमा परेको अवस्थामा प्रयोग गर्न सकिने संस्थाको भनाइ छ । बैठकले संस्थाको राष्ट्रिय महाधिवेसन आगामी कात्तिक ११ गतेदेखि १३ गतेसम्म आयोजना गर्ने निर्णय गरिएको अध्यक्ष ऋतुराज सापकोटाले जानकारी दिए । उनका अनुसार महाधिवेसन स्थलको बारेमा पछि निर्णय गरिनेछ । यस संस्था अन्तर्गत मुलुकभरका दुई हजार तीन सय नीजि स्कुल सदस्य छन् ।
नेपाली नक्कली नोटसहित दुईजना पक्राउ,काठमाडौं : नेपाली नक्कली नोटसहित प्रहरीले दुई जनालाई पक्राउ गरेको छ। महानगरीय प्रहरी वृत्त कालिमाटीको प्रहरी टोलीले बाफल बस्ने ३९ वर्षीया माया तामाङ र कीर्तिपुर बस्ने गनबहादुर लोप्चनलाई ८० हजार सात सय बराबरको नेपाली नक्कली नोटसहित नियन्त्रणमा लिएको हो। बरामद नोट एक हजार दरका ५१ वटा र पाँच सय दरको ५७ वटा छन्। सुरुमा तामाङलाई प्रहरीले कलंकीबाट पाँच सय दरका नौ वटा नोटसहित पक्राउ गरेपछि थप अनुसन्धान गर्दा कीर्तिपुर बस्ने लोप्चनले प्रिन्ट मेसिनमार्फत नक्कली नोट बनाउने गरेको रहस्य खुलेको थियो। महानगरीय प्रहरी परिसर टेकुका प्रमुख एसएसपी अशोककुमार सिंहका लोप्चनले अनुसार फोटोकपी पेपरमार्फत प्रिन्टर मेसिनबाट नक्कली नोट बनाउँदै आएका थिए।
स्याङ्जाको वालिङ् बन्यो मुलुकभरकै सर्वोत्कृष्ट नगर,"स्याङ्जा : स्मार्ट सिटीको कार्यान्वयनको चरणमा रहेको वालिङ नगरपालिका मुलुकभरमै सर्वोत्कृष्ट नगरका रुपमा पुरस्कृत भएको छ। पुरस्कृत भएसँगै वालिङ नगरवासी लगायत स्याङ्जाबासी खुशी भएका छन्। सर्वोत्कृष्ट नगरका रुपमा प्रधानमन्त्री केपी ओलीले वालिङ् नगर प्रमुख दिलीपप्रताप खाँणलाई पुरस्कार प्रदान गरेका छन्। नेपाल नगरपालिका संघको बुधबार काठमाडौंमा सम्पन्न २८ औं वार्षिकोत्सव पारेर प्रधानमन्त्री ओलीले पुरस्कार प्रदान गरेका हुन्। वालिङ् नगरपालिका शहरी योजना, वातावरण, विपद जोखिम ब्यवस्थापन र उत्थानशीलतामा देशकै सर्वोत्कृष्ट नगर घोषित भएको हो। नगरपालिका सर्वोत्कृष्ट घोषित भएसँगै नगर प्रमुख खाँणले आगामी दिनमा काम गर्नका लागि थप उर्जा तथा प्रेरणा मिलेको प्रतिक्रिया दिए। नगरपालिकाले शहरी विकासमा अल्पकालीन, मध्यकालीन र दीर्घकालीन योजनाहरु निर्माण गरी विगत दुई वर्षदेखि कार्यरत छ। यसैबीच, करिब ५ वर्षअघि पनि वालिङ नगरपालिका देशभरका २ सय १७ नगरपालिकामध्ये सर्वोत्कृष्ट भइ पुरस्कृत भइसकेको छ। यसैगरी, संघीय तथा स्थानीय विकास मन्त्रालयले २०७४ सालमा देशभरका पालिकाहरुमध्ये सर्वोत्कृष्ट सफा नगरका रुपमा वालिङलाई पुरस्कृत गरेको थियो। जिल्लाको मध्य भागमा रहेको वालिङ नगरपालिकाले दिर्घकालिन लक्ष्य अनुरुपका विकास निर्माणलाई अघि बढाएको छ। तर, बजेटको भने अभाव छ। गण्डकी प्रदेशसभा सदस्य भागवतप्रकाश मल्ल भन्छन्, समग्र नगरको विकासका लागि संघीय सरकारले आवश्यकता अनुरुपको बजेट बिनियोजन गर्नुपर्छ। नेपाल नगरपालिका संघले विभिन्न ३ विधामा देशभरका नगरपालिका मध्येबाट स्याङ्जाको वालिङ, रुपन्देहीको तिलोत्तमा र झापाको कन्काई नगरपालिका सर्वोत्कृष्ट चयन गरी पुरस्कृत गरेको हो।"

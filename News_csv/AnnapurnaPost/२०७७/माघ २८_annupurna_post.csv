शीर्षक,विवरण
सुशासनका वाधक,"सामान्यतः राजनीतिक स्थायित्व नपाएको मुलुकमा सुशासन र सदाचारको पाटो पनि कमजोर रहन्छ। यसबाट प्रशाासनिक ढिलासुस्ती हुन्छ। विकास निर्माणका कामले गति लिन सक्दैन। नागरिक अधिकार कमजोर बनाउँछ। थुपै्र राजनीतिक आन्दोलन भोग्दै अहिलेको अवस्थामा आइपुगेको नेपालमा पनि राजनीतिक अस्थिरता हर प्रकारका काममा मुख्य गाँठो बन्ने गरेको छ। यति हुँदाहुँदै पनि सुशासन र पारदर्शिताका क्षेत्रमा देखिएका केही सकारात्मक पाटाले भने आशाको दियो जगाइदिएको छ। अधिकारप्राप्त हरेक सरकारी निकायले कुनै पनि बहाना नपारी तोकिएको जिम्मेवारी पूरा गरिदिने हो भने सुशासन टाढा छैन भन्ने आभास भएको छ। गत आर्थिक वर्षमा सुशासन र आर्थिक तथा प्रशासनिक अनियमिततासँग सम्बन्धित विषयमा अख्तियार दुरुपयोग अनुसन्धान आयोगमा गत आर्थिक वर्ष मात्रै २५ हजार उजुरी परेको थियो। यसमा अध्ययन गरेर अख्तियारले ४४१ वटा मुद्दा दायर गरेको थियो। १८ वटा मुद्दा अकूत सम्पत्तिसँग सम्बन्धित छ। अख्तियारको इतिहासमा यस्ता घटना बिरलै मात्र भएका थिए। उजुरीको संख्या बढ्नेघट्ने भए पनि मुद्दा नै दायर गरिएको यो संख्या ऐतिहासिक हो। ट्रान्सपेरेन्सी इन्टरनेसनलले केही महिनाअघि सार्वजनिक गरेको प्रतिवेदनमा पनि नेपालमा घुस लिनेदिने दरमा कमी आएको उल्लेख गरेको थियो। जटिल राजनीतिक परिस्थति हुँदाहुँदै पनि प्राप्त यी उपलब्धिलाई सकारात्मक मान्नुपर्छ। तर अझै पनि यसमा मात्रै सन्तुष्ट भएर भने पुग्दैन। मुलुकमा संघीय लोकतान्त्रिक गणतन्त्र कार्यान्वयनमा आएसँगै जनताका हर प्रकारका समस्या स्थानीय स्तरमै सम्बोधन हुन थालेका छन्। तर अख्तियारमा परेको उजुरीमध्ये सबैभन्दा बढी स्थानीय स्तरमा भएको आर्थिक अनियमिततासँग सम्बन्धित छ। जनतासँग सबैभन्दा नजिक रहेर काम गर्ने निकायमा यस्तो समस्या आउनु दुःखद हो। यो पद्धतिमा सुधार आवश्यक छ। स्थानीय सरकारले आफूलाई जनताको सेवक ठानेर काम गर्न जरुरी छ। जनताका गुनासालाई सकेसम्म छिटो सम्बोधन गर्नुपर्छ। वास्तविक अर्थमा सुशासन भनेको पनि यही नै हो। मुलुकभर सरकारी खर्च हुने कार्यालयको संख्या ६ हजारभन्दा बढी छ। यी सबै कार्यालय कुनै न कुनै रूपमा जनतासँग सम्पर्क हुने गर्छ। तसर्थ सुशासन र पारदर्शिताको सुरुवात पनि यिनै कार्यालयबाट हुनुपर्छ। पदीय दुरुपयोगमा संलग्न ठूला माछालाई कारबाही गर्नुपर्ने जनताका मागलाई सम्बोधन गर्न पनि तल्लो तहका कर्मचारीको आचरणमा सुधार आवश्यक छ। किनकि खरिदार वा सुब्बा तहमा जागिर खाएर करोडौं रकम कुम्ल्याउने प्रवृत्ति नेपालको प्रशासनवृत्तमा सबैभन्दा ठूलो समस्या बन्दै आएको छ। यसको मतलब नीतिगत तथा अन्य ठूला प्रशासनिक भ्रष्टाचारमा संलग्नलाई चोख्याउनुपर्छ भन्ने होइन। अख्तियार दुरुपयोग अनुसन्धान आयोगले यतातिर पनि ध्यान दिन आवश्यक छ। सँगसँगै अख्तियारको कार्य क्षेत्रको दायरा पनि स्पष्ट हुन आवश्यक छ। प्रशासनिक र नीतिगत निर्णयको परिभाषा स्पष्ट हुनुपर्छ। अख्तियारको अध्ययनलाई छल्ने बहानामा प्रशासनिक कामलाई पनि नीतिगत मानेर मन्त्रिपरिषद्बाट निर्णय गर्ने पद्धतिमा सुधार आवश्यक छ। मुख्य कुरा सुशासनका लागि राजनीतिक शुद्धीकरण आवश्यक छ। अर्थप्रशासनमा देखिएको विकृति न्यूनीकरणका लागि साझा प्रतिबद्धता आवश्यक छ। यसको मुख्य जिम्मेवार सरकार स्वयं बन्नुपर्छ। महालेखापरीक्षकका प्रतिवेदनले औंल्याएका कमजोरी सुधार्नेतर्फ ध्यानु दिनुपर्छ। जहाँ भ्रष्टाचार बढी हुन्छ, त्यहाँ नागरिक अधिकार कमजोर हुन्छ। भ्रष्टाचारले कानुनी शासनमा चुनौती थपिदिन्छ र स्वतन्त्र प्रेसलाई नियन्त्रण गरिदिन्छ। सुशासन र सदाचार स्थापित गराउन नागरिक संस्थाले पनि सहयोग गर्नुपर्छ।"
संसद् विघटनविरुद्ध राजधानीमा नेकपाको विशाल जनप्रदर्शन (फोटो फिचर),"काठमाडौं : प्रतिनिधिसभा विघटन नेपाल कम्युनिस्ट पार्टी (नेकपा) प्रचण्डनेपाल समूहले अहिले राजधानीमा विशाल सभा गर्दैछ । बिहन ११ बजे राजधानीका विभिन्न स्थानबाट सुरु भएको प्रदर्शन अहिले सभास्थल पुगेको छ । पुलचोक, माइतीघर, त्रिपुरेश्वर, केशरमहल र जमलबाट निस्केको जुलुस भृकुटीमण्डपमा पुगेको हो । विरोध सभामा सहभागी हुन नेकपाले गाउँ(गाउँबाट कार्यकर्तालाई काठमाडौंमा उतारेको छ। विरोधसभालाई अध्यक्षद्वय पुष्पकमल दाहाल प्रचण्ड माधवकुमार नेपाल, झलनाथ खनालसहितका शीर्ष नेताले सम्बोधन गर्दैछन् । यसअघि २३ गते प्रधानमन्त्री केपी ओली समूहले दरबारमार्गस्थित नारायणहिटी दरबार अगाडि गरेको शक्ति प्रदर्शन लगत्तै प्रचण्ड समूहले जवाफी आन्दोलनको रुपमा प्रदर्शन गरेको हो । गत पुस ५ गते प्रधानमन्त्री ओलीले संसद विघटन गरेपछि प्रचण्ड, माधव नेपाल, झलनाथ खनाल, नारायणकाजी श्रेष्ठ, पम्फा भुसाललगायत नेताहरु निरन्तर सडक आन्दोलनमा छन् । उनीहरुले संसदको पुनर्स्थापना र प्रधानमन्त्रीको राजीनामा लगायत माग गर्दै आएका छन् । प्रतिनिधिसभा विघटनको मुद्दा सर्वोच्च अदालतमा विचाराधिन छ। पार्टीको दुई समूहले आआफ्नो पक्षका प्रदर्शन र सभालाई निरन्तरता दिँदै आएका छन्।"
आगामी चुनावमा केपी ओलीको जमानत जफत हुन्छ : झलनाथ खनाल,"काठमाडौं : नेपाल कम्युनिस्ट पार्टी (नेकपा) वरिष्ठ नेता झलनाथ खनालले आगामी चुनावमा प्रधानमन्त्री केपी ओलीको जमानत जफत हुने बताएका छन्। बुधबार राजधानीमा आयोजित नेकपाको प्रचण्डनेपाल समूहले गरेको विशाल विरोधसभालाई सम्बोधन गर्दै नेता खनालले यस्तो बताएका हुन्। पूर्वप्रधानमन्त्रीसमेत रहेका नेता खनालले एउटा भँगेराको कथा सुनाउँदै ओलीका खुट्टीबारे आफूलाई थाहा भएको बताउँदै आगामी चुनावमा उनको जमानत जफत हुने बताएका हुन्। नेता खनालले नेकपाको यो आन्दोलन प्रचण्ड र माधवकुमार नेपाललाई प्रधानमन्त्री बनाउनका लागि नभएर केपी ओलीले ध्वस्त बनाएको संविधानको रक्षाका लागि अगाडि बढाएको बताए। हामीहरु कमरेड प्रचण्ड र माधव नेपाललाई प्रधानमन्त्री बनाउन एउटा कुर्सीका लागि लडिराखेका छैनौँ, खनालले भने, केपी ओलीले ध्वस्त गरेको संविधानको रक्षाका निम्ति लडिराखेका छौँ। केपी ओली पतन भएको र पशुपतिनाथमा गएर क्षमापूजा गर्ने अवस्थामा पुगेको टिप्पणी खनालले गरेका छन्। नेता खनालले संसद पुनस्र्थापनाका लागि हुन लागेको संयुक्त आन्दोलनमा सहभागी हुन सबैलाई आह्वानसमेत गरेका छन्। संयुक्त आन्दोलनबाट संसद पुनस्र्थापनाको विकल्प छैन, उनले भने, संविधानको रक्षा गरौँ र समाजवादतर्फ अगाडि बढौँ।"
"प्रतीक्षा, सरकारी शुल्कमा मेडिकल शिक्षा","खयरका बुट्यान भएको झाडी, २०६५ सालताका यही हो मेडिकल कलेज बन्ने स्थान भनेपछि मानिसहरू पत्याउथेनन्। सामुदायिक वनमा मेडिकल कलेज बन्ने रे ? अधिकांशको प्रश्न हुन्थ्यो। तर अहिले कैलालीको गोदावरी नगरपालिका५ मा रहेको सहिद संघारी सामुदायिक वन क्षेत्रमा दुई दर्जनभन्दा बढी भवनहरू रंगरोगन लगाएर चिटिक्क पारिएका छन्। उपकरण र भित्रको फर्निसिङको कामबाहेक बाहिरबाट हेर्दा गेटा आँखा अस्पतालको पूर्वको सो क्षेत्र रौनकदार छ। २०६५ सालदेखि सरकारी स्वामित्वको मेडिकल कलेज बनाउने चर्चा चलेसँगै जग्गाको भोगाधिकार पाइएपछि २०६८ सालमा मन्त्रिपरिषद्को गठनादेशले मेडिकल कलेज पूर्वाधार विकास समिति गठन भयो। आर्थिक वर्ष २०७०७१ देखि त भवनहरूको निर्माण नै सुरु भएर अन्तिम चरणमा पुगेको छ। सरकारी स्वामित्वको मेडिकल कलेज हुने वा पूर्ण स्वायत्तता भएको स्वास्थ्य विज्ञान प्रतिष्ठान हुने भन्ने विषयमा अझै टुंगो नलागेपछि २०७९ सालदेखि एमबीबीएसको पढाइ सुरु हुने गरी तयारी भइरहेको छ। पछिल्ला ६ वर्षमा ६ सय शय्याको अस्पताल भवन, एमबीबीएसका लागि कलेज भवन, विद्यार्थीका लागि चारतले दुई वटा छात्रावास भवन, प्रोफेसर र चिकित्सकहरूका लागि आवास भवनहरू, नर्सिङ स्टापका लागि आवासहरू, प्रशानिक भवन गरी २२ वटाभन्दा बढी भवनहरूको निर्माणकार्य अन्तिम चरणमा पुगेको मेडिकल कलेज पूर्वाधार निर्माण समितिले जनाएको छ। एक दशकअघि बनाइएको गुरुयोजनाअनुसार गेटा मेडिकल कलेजको निर्माणका लागि ७ अर्ब ३३ करोडको लागत अनुमान गरिएको थियो। अहिलेसम्म ३ अर्ब ५४ करोड रकमको पूर्वाधारहरू बनिसकेका छन्। मेडिकल कलेज पूर्वाधार निर्माण समितिका कार्यकारी निर्देशक भीमबहादुर साउदले, कलेज भवनको निर्माण सकिएको बताए। कलेज भवनको निर्माण सकिएको छ, अस्पताल भवनको निर्माण ९५ प्रतिशत सकिएको छ। प्रोफेसरका आवास, नर्सिङ स्टाफहरूका आवास, छात्रावासहरूको काम ७० प्रतिशतदेखि ८५ प्रतिशतसम्म सकिएको छ कार्यकारी निर्देशक साउदले भने। क्यान्टिन र शव गृहको पनि निर्माण अन्तिम चरणमा पुगेको छ। अस्पतालका लागि उपकरण, कलेज भवनका लागि फर्निसिङको काम मात्रै बाँकी छ। अबको एक वर्षमा त्यो पनि सकिन्छ कार्यकारी निर्देशक साउदले भने। मेडिकल कलेज बन्ने वा प्रतिष्ठान बन्ने भन्ने विषयको टुंगो लगिसकेको भए २०७८ सालको शैक्षिक सत्रदेखि एमबीबीएसको पढाइ सुरु गर्ने लक्ष्य थियो तर त्यसको टुंगो भने लागि सकेको छैन। शिक्षा विज्ञान तथा प्रविधि मन्त्रालयले एकीकृत स्वास्थ्य शिक्षा प्रतिष्ठानअन्तर्गत सञ्चालन गर्ने भनेर विधेयक बनाएर मन्त्रिपरिषद्मा पेस गरिसकेको छ। तर सुदूरपश्चिमका राजनीतिज्ञ र बौद्धिक वर्गले त्यसमा असन्तुष्टि जनाएका छन्। पछिल्ला ६ वर्षमा ६ सय शय्याको अस्पताल भवन, एमबीबीएसका लागि कलेज भवन, विद्यार्थीका लागि चारतले दुई वटा छात्रावास भवन, प्रोफेसर र चिकित्सकहरूका लागि आवास भवनहरू, नर्सिङ स्टापका लागि आवासहरू, प्रशासनिक भवन गरी २२ वटाभन्दा बढी भवनहरूको निर्माणकार्य अन्तिम चरणमा पुगेको मेडिकल कलेज पूर्वाधार निर्माण समितिले जनाएको छ । सुर्खेत, बुटबल, बर्दिबास र गेटामा एकै प्रतिष्ठान बनाएर मेडिकल कलेज सञ्चालन गर्ने तयारी भइरहेका बेला त्यसमा यस क्षेत्रका राजनीतिज्ञ र बौद्धिक वर्गले सहमति जनाएका छैनन्। चार वटै मेडिकल कलेजलाई एकीकृत स्वास्थ्य शिक्षा प्रतिष्ठान बनाइने हो भने भोलि एमबीबीएसपछि एमडीसहितका संकाय सञ्चालनमा पनि अनुमति लिनुपर्ने झन्झट भएकाले, धेरैको भनाइ स्वायत्त प्रतिष्ठान हुनुपर्ने रहेको छ कार्यकारी निर्देशक साउदले भने। यस क्षेत्रमा सहिद दशरथ चन्दका नामबाट पूर्ण स्वायत्त रहेको स्वास्थ्य विज्ञान प्रतिष्ठान बनाउनुपर्ने माग उठ्दै आएको छ। तर मेडिकल कलेज वा प्रतिष्ठान जे बने पनि, हरेक वर्ष एक सय जना चिकित्सक उत्पादन हुनेछन्। हरेक वर्ष नेपालीलाई सरकारी शुल्कमा र केही कोटा भारत लक्षित गरेर पनि राख्न सकिन्छ, अहिले त्यो छलफलकै चरणमा छ कार्यकारी निर्देशक साउदले भने। उनले कोभिडका कारण पनि एमबीबीएसको भर्नामा केही ढिलाइ भएको बताए। हामीले एक सय जनाको कोटामा चालू आर्थिक वर्षदेखि नै भर्ना लिने सोच बनाएका थियौं, तर कोभिडले पनि केही ढिलाइ भयो, त्योभन्दा पनि मेडिकल कलेज हुने वा प्रतिष्ठान हुने भन्ने विषयको टुंगो पनि लागेन, अनि अन्योलता भयो उनले भने। मन्त्रिपरिषद्ले यससम्बन्धी विधेयकलाई स्वीकृति दिएर संसद्ले पास गरे मात्रै मेडिकल कलेज वा प्रतिष्ठानको टुंगो लाग्छ। तर अहिले त अब संसद् पनि छैन, अर्को संसद् बन्न समय लाग्ला जस्तो छ, सरकारले अध्यादेश ल्याएर भए पनि टुंगो लगाउनुपर्छ कार्यकारी निर्देशक साउदले भने। मेडिकल कलेज सञ्चालन गर्नका लागि भौतिक संरचना बनिसकेका छन्, अब त्यसमा पानी, बिजुली, फोहोरमैला व्यवस्थापन र उपकरणको आपूर्ति मात्रै बाँकी छ। कलेज भवनदेखि अस्पताल भवन जोड्नका लागि आकाशेपुल पनि बन्ने चरणमा छ। उच्च शिक्षाका लागि सुदूरपश्चिम विश्वविद्यालय मेडिकल कलेज मात्रै होइन, सरकारी स्वामित्वको सुदूरपश्चिम विश्वविद्यालय त सञ्चालनमै आइसकेको छ। २०६७ सालमा नेपाल सरकारको लगानीमा सुदूरपश्चिम विश्वविद्यालयको स्थापना भएको हो। २०६९ सालमा महेन्द्रनगरस्थित सिद्धनाथ बहुमुखी क्याम्पसलाई केन्द्रीय क्याम्पसका रूपमा समायोजन गरेर शैक्षिक कार्यक्रमहरू सञ्चालन सुरु गरिएका छन्। विश्वविद्यालयले सुदूरपश्चिम प्रदेशका नौ वटा जिल्लामा १५ वटा क्याम्पसहरूबाट उच्च शिक्षा प्रदान गर्दै आएको छ। स्नातक तहमा २२ वटा र स्नातकोत्तर तहमा १० वटा शैक्षिक कार्यक्रमहरू सञ्चालनमा छन्। यसै शैक्षिक सत्रदेखि स्वास्थ्य विज्ञान संकाय तथा कानुन संकाय पनि सञ्चालन भएको छ। मानविकी तथा सामाजिक शास्त्र तथा व्यवस्थापन संकायमा एमफिल र पीएचडी कार्यक्रम पनि यसै शैक्षिक सत्रदेखि भर्ना सुरु गरिसकेको विश्वविद्यालयले जनाएको छ। २०६९ सालदेखि महेन्द्रनगरमा केन्द्रीय कार्यालय रहेर सञ्चालन हुँदै आएका शैक्षिक कार्यक्रमहरू २०७५ सालबाट मात्रै अन्य १४ वटा क्याम्पस समायोजन गरी शैक्षिक कार्यक्रम सञ्चालनमा आएका थिए। मानविकी तथा सामाजिक शास्त्र संकाय, व्यवस्थापन संकाय, शिक्षाशास्त्र संकाय, विज्ञान तथा प्रविधि संकाय, इन्जिनियरिङ संकाय र कृषि विज्ञान संकायका शैक्षिक कार्यक्रमहरू सञ्चालनमा छन्। विश्वविद्यालयको केन्द्रीय क्याम्पसमा तीन हजारभन्दा बढी विद्यार्थी अध्ययनरत छन्। स्नातक तहमा केन्द्रीय क्याम्पस र आंगिक क्याम्पस गरी आठ हजारभन्दा बढी विद्यार्थी अध्ययनरत छन् भने स्नातकोत्तर तहमा १ हजार ८२ विद्यार्थी अध्यनरत छन्। उच्च शिक्षा हासिल गर्नका लागि सुदूरपश्चिमबाट काठमाडौं अथवा अन्य जिल्लामा जानुपर्ने बाध्यता विश्वविद्यालय स्थापनापछि हटेको छ। सुदूरका पहाडी जिल्लामा समेत उच्च शिक्षा अध्ययनका लागि विश्वविद्यालयले कमान्ड गरेको छ। दुर्गम मानिने बाजुरा, अछाम, दार्चुलालगायतका अन्य पहाडी जिल्लामा समेत विश्वविद्यालयले सहज रूपमा शैक्षिक कार्यक्रमहरू सञ्चालन गरेको छ। विश्वविद्यालयले एमफिल र पीएचडी पनि सञ्चालन गरेपछि यहाँका विद्यार्थीमा थप उत्साह थपिएको छ भने लाखौं खर्च गरेर उच्च शिक्षा अध्ययन र पीएचडीका लागि अन्यन्त्र जानुपर्ने बाध्यता हटेको छ। विश्वविद्यालयको केन्द्रीय क्याम्पसमा स्नातक दोस्रो सेमेस्टरमा अध्यनरत नवीन भट्टले एमफिल र पीएचडीमा भनाए सुरु गर्दा उत्साह थपिएको बताए। घर नजिकैको विश्वविद्यालयमा एमफिल र पीएचडी अध्ययन गर्न पाउने कुराले खुसी छु उनले भने। अब अध्ययनका लागि अन्यत्र जानु नपर्ला। देशकै सुदूरमा अवस्थित विश्वविद्यायलयले शैक्षिक क्षेत्रमा फड्को मारेको विश्वविद्यालय सभाका सदस्य लीलाध्वज बस्नेतले बताए। घरआगँनमा पीएचडी गर्न पाउँदा यहाँका विद्यार्थी र अभिभावक हर्षित भएका छन् उनले भने। विश्वविद्यालयले गुणस्तरीय शिक्षा, रोजगारी सिर्जना हुने शिक्षा प्रदान गर्नेछ र विश्वसँग प्रतिस्पर्धा गर्नेछ। उनले राष्ट्रका लागि आवश्यक जनशक्तिसमेत विश्वविद्यालयले उत्पादन गर्ने बताए। त्यसैगरी विश्वविद्यालयले शैक्षिक क्षेत्रमा मारेको फड्को सुदूरपश्चिमका लागि गौरवको विषय भएको सुदूरपश्चिम विश्वविद्यालयका पूर्वडीन टेकराज पन्तले बताए। अब विश्वविद्यालयले युग सुहाँउदो शिक्षा र प्राविधिकतर्फ बढी जोड दिनुपर्छ उनले भने । उनले सुदूरमा उच्च शिक्षाको विकास र विस्तार गनुपर्नेमा जोड दिए। पछिल्लो समय विश्वविद्यालयमा राजनीतिक भागबन्डामा आधारमा हुने नियुक्तिले भने विश्वविद्यालयको संस्कार माथि प्रश्न उठेको छ। विश्वविद्यालयमा राजनीति हुनु गलत भएको भन्दै नागरिक स्तरबाट चर्को विरोधसमेत भएको छ। विश्वविद्यालयका पूर्वडिन पन्तले क्याम्पसमा राजनीतिको दुरुपयोग भएको टिप्पणी गरे। जब विश्वविद्यालयमा राजनीतिक भागबन्डा हुन्छ, त्यहीबाट विसंगति सुरु हुन्छ उनले भने। प्राध्यापकहरूले आफ्नो वौद्धिकता बिर्सेर राजनीतिक दलका पछाडि चाकरी गर्नु निन्दनीय हो। उनले समाजलाई बाटो देखाउने मान्छेले अन्धो नहुनु पर्ने बताए। विश्वविद्यालयका उपकुलपति अम्मराज जोशीले विश्वविद्यालयमा थप शैक्षिक कार्यक्रमहरू सञ्चालन गर्ने योजना रहेको बताए। हामीले यसै शैक्षिक सत्रदेखि एमफिल, पीएचडी र बीए एलएलबीलगायतका कार्यक्रमहरू थप गरेका छौं, भर्ना सुरु भइसकेको छ उनले भने। अन्य थप शैक्षिक कार्यक्रमहरू सञ्चालनका लागि हामीले गृहकार्य गरिरहेका छौं, सम्भवतः अर्को शैक्षिक वर्षदेखि सुरुआत गर्नेछौं। सुदूरपश्चिममा १४ वटा क्याम्पसलाई २०७५ सालमा समायोजन गरेको भए पनि कैलालीको कैलाली बहुमुखी क्याम्पसलाई यस वर्ष समायोजन गरेको उनने बताए। त्यसैगरी केन्द्रीय क्याम्पस अन्य आंगिक क्याम्पसमा भौतिक पूर्वाधारको अभाव भएकाले भौतिक संरचना निमार्ण गर्न समेत पहल गरिरहेको उनको भनाइ छ। हरेक ६ महिनामा हुनुपर्ने विश्वविद्यालयको सभा (सिनेट बैठक) दुई वर्षसम्म हुन नसक्दा विश्वविद्यालयले पुँजीगत बजेट खर्च गर्न सकेको थिएन। सिनेट बैठक सम्पन्न भएको छ हामीलाई काम गर्ने बाटो खुलेको छ उनले भने। अब भौतिक संरचना र विश्वविद्यालयका अन्य गतिविधिले गति लिन्छ।"
मह बेचेर ३५ लाख,"काठमाडौं : शिवसताक्षी नगरपालिका दूधे झापाकी मौरीपालक किसान देवी दाहाललाई २०६० सालअघि घरखर्च चलाउन मुस्किल पथ्र्यो। उनले २०६० देखि २ घार मौरी पाल्न थालिन्। उनीसँग अहिले ३ सय घार मौरी छ। मह बेचेर उनले वार्षिक ३५ लाख कमाउँछिन्। उनले गत वर्ष ३५ लाख आम्दानी गरिन्। त्यसमध्ये १२ लाख खर्च भएको थियो। खर्च कटाएर उनले २३ लाख नाफा गरिन्। उनले दुई जनालाई नियमित पारिश्रमिक दिएर श्रमिक राखेकी छन्। अन्य ६ जनालाई मौसमअनुसार ज्यालामा काम लगाउँछिन्। मह काढ्न, चराउन जान ज्यालादारी श्रमिक बढी चाहिने उनले सुनाइन्। हेर्न भने आफैं जान्छिन्। मह बेचेर उनले दुई छोराछोरीलाई उच्च शिक्षासम्मको शिक्षा दिलाइन्। सम्पत्ति पनि राम्रै जोडेकी छन्। यसपालिको पुस मसान्तसम्म उनले २२ लाखको मौरी र मह बेचिसकेकी छन्। त्यसमध्ये ५ लाख खर्च भइसकेको छ। अरू १७ लाख उनको नाफा हो। मह जेठसम्म बिक्री हुन्छ। विश्वव्यापी रूपमा फैलिएको कोरोना भाइरसले गत वर्षको तुलनामा व्यापार केही कम हुने उनको आकलन छ। कोरोनाले भनेजति मह निकाल्न पाइएन, उनले भनिन्, अहिले सिजन राम्रो छ। झापामा चरन अभाव छ। दाङ, चितवनसम्म लैजानुपर्छ। जग्गाको समस्या भएकाले चरनको अभाव भएको हो। किसानले फापर लगाउन छाडेकाले मह उत्पादनमा समेत ह्रास आउन थालेको उनको बुझाइ छ। फापर लगाउनुहोस्, हामी किन्छौं भन्दा पनि कृषक लगाउन मान्दैनन्, बरु बाँझै राख्न तयार हुन्छन्, उनले भनिन्। पछिल्लो समय स्थानीय सरकारले जग्गा बाँझो राख्न नदिने व्यवस्था गरेसँगै उत्पादन बढ्ने विश्वास उनले व्यक्त गरिन्। परागसेचन हुन्छ भन्ने चेतना छैन, उनले भनिन्, मौरीले पुष्प खान्छन् भन्ने किसानलाई भ्रम छ। विषादी तथा कीटनाशक औषधिसम्बन्धी चेतना फैलाउन सके महबाट मनग्गे आम्दानी गर्न सकिने उनले बताइन्। दाहाल नमुना किसान मात्र हुन्। संस्थामा आबद्ध अधिकांशले मौरी पाल्छन्। शिवसताक्षी महिला मौरीपालन सहकारी संस्थाका ४ सय ६८ कृषकमध्ये ३ सय २० जना कृषकले मौरी पालेका छन्। संस्थामा २० हजारदेखि १ लाखसम्म सेयर सदस्य गरी ९२ करोड सेयर पुँजी छ। संस्थाले १० जनालाई प्रत्यक्ष रोजगारी दिएको छ। संस्थाले वार्षिक ६० टन मह बिक्री गर्छ। संस्था आफैंले र सदस्यको उत्पादन गरी ४ करोड बराबरको बह बिक्री हुन्छ। युटर्न कम्पनीमार्फत ताप्लेजुङदेखि काठमाडौंसम्म सतासी मह बिक्री गर्ने गरिएको संस्थाका अध्यक्ष धनमाया थापाले बताइन्। धनमायाले २ सय घारमा माहुरी पालेकी छन्। अहिले विदेश जानेले मह लैजान्छन्। लेभलिङ र प्याकेजिङ गरी विदेशसम्म निर्यात गर्ने योजना संस्थाको छ। वैदेशिक रोजगारीमा जान चाहने महिला तथा उनका परिवारका पुरुषलाई पनि संस्थाले रोकेको उनले सुनाइन्। विदेश जान खोज्नेलाई तालिम दिएर मौरीपालक कृषक बनाउँछौं, उनले भनिन्, तालिम लिएर धेरै स्वरोजगार भएका छन्। संस्थाले ४० लाखको प्रशोधन मेसिन खरिद गरेको छ। सदस्यको मह काड्न संस्थाले सघाउँछ। मह संकलन गर्न १ करोडजति खर्च हुन्छ। संस्थाले प्रशोधन, लेबलिङ गरी मह बिक्री गर्छ। कात्तिकदेखि जेठसम्म महको सिजन हो। संस्थाले २० टन मह स्टक राखी सिजनमा ६० टन बिक्री गर्र्छ। अफ सिजनमा मह बिक्री गर्न २० टन स्टक राख्ने गरिएको उनले बताइन्। सहकारीको ४७ गोला मौरी छ। नसक्नेलाई धरौटीमा गोला दिने गरेको उनको भनाइ छ। मौरी धरौटीमा लैजान १६०० राख्नुपर्छ। त्यति पनि नभए ऋण दिने गरिएको अध्यक्ष थापाले बताइन्। चरन राम्रो भए २ घारबाट एकै वर्षमा ८ घारसम्म हुन्छ। एक घारमा सिजनमा २० देखि १ सय २० केजीसम्म मह उत्पादन हुन्छ। किसानले एक घारबाट औसतमा ४० केजी मह उत्पादन गर्छन्। तोरी महले रुघा ठीक गर्छ। फापरले डाइबेटिज सन्तुलनमा ल्याउनुका साथै ब्लिडिङ रोक्ने काम गर्छ। मौरीपालन केन्द्रीय सहकारी संघको भूमिका गौण छ। संघले सिफारिससम्म गर्न सके पनि अन्य प्रवद्र्धनका काम गर्न नसकेको कृषकको गुनासो छ।"
विकासको आयाम सडक,"काठमाडौं : सडकलाई पूर्वाधारको आयाम भनिन्छ। सडक, यातायातको पहुँचले नै विकासका गतिविधि बढाउँछ। सडक नभएका स्थानमा विकासका गतिविधि अगाडि बढाउन समस्या हुने पूर्व भौतिक सचिव तुलसीप्रसाद सिटौला बताउँछन्। सडक नभएमा निर्माण सामग्री तथा खाद्यवस्तु हवाईमार्ग वा मानिसले बोकेर ढुवानी गर्नुपर्छ, सिटौलाले भने, सडक तथा यातायात नपुगेको स्थानमा हरेक वस्तु महँगो हुन्छ। सडकले महँगी घटाउनेसम्मको काम गर्ने सिटौलाको भनाइ छ। केही वर्षअघिसम्म जुम्ला, हुम्लालगायत कर्णालीका केही पहाडी जिल्लामा सडक तथा यातायातको पहुँच पुगेको थिएन। यातायात पुगेको स्थानको तुलनामा ती जिल्लामा उपभोग्य वस्तुको मूल्य उच्च रहने गरेको थियो। यातायातको पहुँचसँगै उच्च पहाडी जिल्लामा महँगी दर घट्दो क्रममा छ। साथै ती भेगमा उत्पादन हुने तरकारी, जडीबुटी, फलफूल अन्य स्थानमा सहज रूपमा निर्यात हुन सकेको छ। स्थानीय उत्पादनले बजार पाइरहेका छन्। सडक पुगेको स्थानै धेरै विकास भएका छन्, सिटौलाले भने, नयाँ विकास उन्मुख सहरहरू पनि राजमार्ग आसपासकै क्षेत्रमा छन्। साथै सरकारले पनि नयाँ सहरहरू मध्यपहाडी तथा तराईको हुलाकी राजमार्गमा निर्माण गर्न गइरहेको छ। मध्यपहाडी राजमार्ग र हुलाकी सडकको निर्माणसँगै त्यस आसपासबाट अन्यत्र हुने बसाइँसराइमा कमी आएको छ। स्थानीय कृषि उपजले बजार पाउनुका साथै स्कुल, कलेज, हस्पिटल, बिजुली, खानेपानी, टेलिफोनलगायत सुविधा थप हुनुका साथै रोजगारीको अवसर सिर्जना भइरहेको छ। मध्यपहाडी क्षेत्रमा सडक विस्तारसँगै ठूलाठूला जलविद्युत् परियोजना सुरु भएका छन्। साथै आन्तरिक तथा बाह्य पर्यटक पनि भित्रिने क्रम बढ्दो छ। सडकका माध्यमबाट आर्थिक तथा सामाजिक गतिविधि बढिरहेको छ। मध्यपहाडी राजमार्गमध्यपहाडी राजमार्ग निर्माणाधीन छ। यो राजमार्ग पाँचथरको पूर्वी भेगमा पर्ने चियोभञ्ज्याङबाट सुरु भई बैतडीको झुलाघाटमा गएर टुंगिन्छ। चियोभञ्ज्याङदेखि झुलाघाटसम्म पुग्दा यो राजमार्गले पहाडका ३९ जिल्लामध्ये २४ जिल्ला पार गर्छ। १९ जिल्लाका सदरमुकाम छिचोलेर वा छोएर जान्छ। गाउँ मात्र नभएर यसले नेपालका धेरै सहरसँग पनि सम्पर्क राखेर नै अघि बढ्छ। मध्यपहाडी राजमार्गलाई पहाडी जिल्लाको गेमचेन्जर परियोजनाको रूपमा लिइएको छ। मध्यपहाडी राजमार्ग आयोजना २०६४६५ देखि सुरु गरी २०७४७५ मा सम्पन्न हुने अनुमान गरिएको थियो। संशोधित कार्यतालिकाअनुसार २०७९८० सम्म सम्पन्न गर्ने लक्ष्य राखिएको छ। यो आयोजनाको प्रारम्भिक लागत ३३ अर्ब ३६ करोड रुपैयाँ थियो। हाल संशोधित कुल लागत करिब ८४ अर्ब ३३ करोड रुपैयाँ पुगेको छ। हालसम्म ४७ अर्ब ८४ करोड २१ लाख रुपैयाँ खर्च भइसकेको छ। मध्यपहाडी आयोजनाको भौतिक प्रगति ४९३१ प्रतिशत पुगेको छ। लोकमार्गको कुल लम्बाइ १ हजार ८ सय ७९ किलोमिटरमध्ये ९ सय १३ किलोमिटर कालोपत्रे भइसकेको छ। आयोजना निर्देशनालयका अनुसार ६ सय ४५ किमिमा कालोपत्रे स्तरमा स्तरोन्नति गर्ने ठेक्का व्यवस्थापन भइसकेको छ। बाँकी ३ सय २१ किमि सडकमध्ये ९३ किमि कालोपत्रे स्तरमा स्तरोन्नति गर्न चालू आवमा सूचना प्रकाशन भइसकेको छ। १ सय २८ किमि सडक कालोपत्रे स्तरमा स्तरोन्नति गर्ने ठेक्का व्यवस्थापनका क्रममा छ। कोभिड१९ ले आयोजनालाई तोकिएको अवधिभन्दा पछि धकेलेको छ। यस्तै आयोजनाका केही स्थानमा मुआब्जा र रेखांकनको विवाद कायमै छ। बूढीगण्डकी जलविद्युत् र सुनकोसी जलविद्युत् परियोजना पनि यो मार्गभित्र पर्ने देखिएको छ। रेखांकन र मुआब्जाको विषय सुल्झाउन अबेर गरिए तोकिएको समयमा आयोजना सम्पन्न गर्न असहज हुने निर्देशनालयले जनाएको छ। विस्तार प्रक्रियालाई सहजीकरण गर्न निर्देशनालयअन्तर्गत ५ वटा योजना कार्यालय छन्। कोभिड१९ का कारण सरकारले जारी गरेको लकडाउनले कालोपत्रे गर्न समस्या भएको निर्देशनालयका अधिकारी बताउँछन्। नेपालमा फागुन, चैत र वैशाख कालोपत्रे गर्न उपयुक्त समय हो। चैत दोस्रो साता लकडाउन सुरु भएकाले गत आर्थिक वर्षमा लक्ष्यअनुरूप कालोपत्रे गर्न नसकिएको आयोजनाले जनाएको छ। विषम परिस्थिति भए पनि ३९३३ किमि सडक कालोपत्रे गरिएको छ। ८४२ किमि ग्राभेल सडक निर्माण, ७०४२ किमि सडक चौडा गर्ने कार्य र ५ वटा पुल निर्माण सम्पन्न गरिएको निर्देशनालयले जानकारी दिएको छ। लोकमार्गका कुल १ सय २९ पुलमध्ये ८३ वटाको निर्माण सम्पन्न भएको छ। आयोजनामा २०७६७७ सम्म १ सय २९ वटा चालु ठेक्का छन्। लोकमार्ग निर्माण सुरु भएसँगै आसपासका बस्ती जाने सडक बनेको निर्देशनालयका इन्जिनियर सुरज अधिकारी बताउँछन्। यसले मानिसको गतिशीलता बढाएको छ, इन्जिनियर अधिकारी भन्छन्, यातायात सञ्चालनमा आउन थालेपछि पहाडी जिल्लाका कृषि उपजले बजार पाउन थालेको छ। सडकले मध्यपहाडी क्षेत्रमा आर्थिक क्रियाकलाप बढाउन मद्दत गरेको उनको भनाइ छ। हुलाकी राजमार्गहुलाकी राजमार्गले पूर्वमा झापा केचनादेखि पश्चिममा कञ्चनपुर दोधारा चाँदनीसम्मको भूभागलाई जोड्नेछ। तराईमधेसका २० जिल्ला जोड्नेछ। नेपालको पूर्वपश्चिम हुँदै तराईका बस्तीहरूमा यातायातको सहज पहुँच विस्तार गर्ने लक्ष्य लिई हुलाकी राजमार्ग निर्माण सुरु गरिएको हो। हुलाकी राजमार्गले पूर्वमा झापा केचनादेखि पश्चिममा कञ्चनपुर दोधारा चाँदनीसम्मको भूभागलाई जोड्नेछ। तराईमधेसका २० जिल्ला जोड्नेछ। तराईमधेसको मेरुदण्ड मानिएको हुलाकी राजमार्ग विस्तारको काम ५७ प्रतिशत सम्पन्न भएको निर्देशनालयका निर्देशक रोहित बिसुराल बताउँछन्। हुलाकी राजमार्ग स्तरोन्नति गरी पूर्वपश्चिम जोड्ने वैकिल्पक मार्गका रूपमा विकास गर्ने उद्देश्य रहेको यो आयोजना आव २०६५६६ मा सुरु गरिएको हो। सुरुवाती समयमा भारतको आर्थिक तथा प्राविधिक सहयोगमा बनाउन खोजिएको थियो। तत्कालीन समयमा १ लेनको सडक बनाउने गरी डिजाइन गरिएको थियो। ७ सय किलोमिटर सडकका लागि भारतले ८ अर्ब रुपैयाँ विनियोजन गरेको थियो। तराईको बढ्दो जनसंख्यालाई यो राजमार्गले थेग्न नसक्ने देखेर नयाँ प्रक्रियाबाट निर्माण थालनी गरिएको पूर्व भौतिक सचिव तुलसी सिटौला सुनाउँछन्। भारतको पूर्ण सहयोगमा बनाउन खोजिएको सडकमा प्राविधिक र व्यावहारिक कठिनाइ रहेको पनि सिटौलाको भनाइ छ। सडकको चौडाइ ६ मिटरको थियो। ३० मिटर जग्गा अधिग्रहण गर्ने प्रस्ताव थियो। निर्माणमा सहभागी सबै ठेकेदार भारतीय थिए, उनी भन्छन्। उनले भने, लागतभन्दा कम मूल्यमा ठेक्का हालिएको थियो। घाटा लाग्ने देखिएपछि ठेकेदार काम अलपत्र छोडेर निस्किए। उक्त खण्डमा १ सय २ वटा पुल नेपाल आफैंले बनाउनुपर्ने पनि थियो। भारतले सडक विस्तारका लागि छुट्ट्याएको ८ अर्ब रुपैयाँमा अपुग रकम थप गरी नेपाल आफैं बनाउने निर्णयमा पुगेको उनी सुनाउँछन्। सरकारले हुलाकी राजमार्गलाई प्राथमिकता दिई राष्ट्रिय गौरवको आयोजनामा समावेश गरेको छ। आव २०७२७३ मा हुलाकी राजमार्ग आयोजना निर्देशनालय स्थापनापछि विस्तारले गति समातेको निर्देशनालयका निर्देशक बिसुराल बताउँछन्। आयोजना निर्देशनालय स्थापनाअघि विस्तारको काम कछुवाको गतिमा थियो। अहिले कामको गति बढेको छ, बिसुराल भन्छन्, धेरै काम पछिल्लो पाँच वर्षमा भएका हुन्। यो आयोजनाको प्रारम्भिक लागत अनुमान ४७ अर्ब २४ करोड रुपैयाँ थियो। संशोधित लागत ६५ अर्ब २० करोड छ। विस्तार सम्पन्न गर्ने समय अवधि २०७९८० तोकिएको छ। तराई मधेसका २० जिल्ला भएर बन्ने सडकबाट १ करोडभन्दा धेरै जनसंख्या प्रत्यक्ष लाभान्वित हुनेछ। बीपी राजमार्गसंघीय राजधानीलाई पूर्वी तराईसँग जोड्ने बीपी राजमार्ग १ सय ६० किलोमिटर छ। बीपी राजमार्ग हुँदै सोलुखुम्बु, ओखलढुंगा, रामेछापलगायत पूर्वी पहाडी जिल्ला जाने सडक निर्माण भएका छन्। बीपी राजमार्ग निर्माण हुनुअघि दुईतीनवटा सवारी साधन चढेर ती जिल्ला जानुपथ्र्यो। तर, अहिले ८९ घण्टाको यात्रामा ती जिल्ला पुग्न सकिने भएको छ। जापान सरकारको आर्थिक तथा प्राविधिक सहयोगमा निर्माण गरिएको बीपी राजमार्ग २०७७ माघ १५ गते नेपाल सरकारलाई हस्तान्तरण गरिएको छ। संघीय राजधानीलाई पूर्वी तराईसँग जोड्ने बीपी राजमार्ग १ सय ६० किलोमिटर छ। जापानले सन् १९९६ मा निर्माण सुरु गरेर २०१५ मार्चमा सम्पन्न गरी नेपाललाई हस्तान्तरण गरेको थियो। हस्तान्तरण गरेको दुई महिना नबित्दै २०७२ वैशाख १२ गतेको महाभूकम्पका कारण पाँच ठाउँमा क्षति पुगेको थियो। पूर्वी तराई र काठमाडौंको दूरी छोट्याउने उद्देश्यले यसको निर्माण गरिएको हो।"
"निर्वाचन आयोगमा पुगेर प्रधानमन्त्री ओलीले भने, दलको विवादमा नछिर्नोस्","काठमाडौं : प्रधानमन्त्री केपी शर्मा ओलीले निर्वाचनको समयमा दलभित्रको विवादमा प्रवेश गर्न नहुने बताएका छन्। निर्वाचनको तयारी बुझ्न मंगलबार आयोग पुगेका ओलीले आयुक्तहरूसँग यस्तो बताएका हुन्। प्रधानमन्त्री ओलीले आफूले ६४ प्रतिशत मतको प्रतिनिधित्व गरेर प्रतिनिधिसभा विघटनको सिफारिस गरेको जिकिर आयोगमा गरे। प्रधानमन्त्री ओली नेकपा महासचिव विष्णु पौडेल, सचिवालय सदस्य ईश्वर पोखरेल, स्थायी कमिटी सदस्य सुवास नेम्वाङ, कानुनमन्त्री लीला श्रेष्ठ, अधिवक्ता बाबुराम दाहाल, रमेश बडालसहित आयोग पुगेका थिए। छलफलका क्रममा २०७५ जेठ ३ गते नेकपा एमाले र नेकपा माओवादी केन्द्र मिलेर नेकपा बनेको स्मरण गराउँदै प्रधानमन्त्री ओलीले आयोगले जेठ २३ गते नै यससम्बन्धी सूचना जारी गरेको स्मरणसमेत गराएका थिए। म एउटै दलको संसदीय दलको नेताका हैसियतले प्रधानमन्त्री भएको थिएँ। पुस ५ गते मेरो सिफारिसमा प्रतिनिधिसभा विघटन हुँदासम्म मेरो त्यो हैसियत कायमै थियो, ओलीले आयोगका पदाधिकारीसँग भने, पहिलो अध्यक्ष हुँ। मेरो एकल हस्ताक्षर मान्य नहुने हुँदैन। केही मान्छे बाहिरिएको हो। अहिले आएर विवाद गर्न मिल्दैन। प्रधानमन्त्री ओलीले मंगलबारको मन्त्रिपरिषद् बैठकले गरेको निर्णयबारे आयोगलाई जानकारी गराएका थिए। आयोगले निर्वाचनका सम्बन्धमा गरेको तयारीप्रति प्रधानमन्त्रीले सन्तुष्टि व्यक्त गर्नुभएको छ, छलफलमा संलग्न एक आयुक्तले अन्नपूर्णसँग भने। पहिलो चरणमा ४० र दोस्रो चरणमा ३७ वटा जिल्लामा निर्वाचन गराइने जनाउ प्रधानमन्त्रीले आयोगलाई गराए। आयोगमा बिहान भएको छलफलमा प्रमुख निर्वाचन आयुक्त दिनेशकुमार थपलिया र अन्य आयुक्त उपस्थित थिए। मन्त्रिपरिषद्को बैठकले पहिलो चरणअन्तर्गत वैशाख १७ गते ४० जिल्लामा र वैशाख २७ गते ३७ जिल्लामा निर्वाचन गर्ने निर्णय गरेको थियो। प्रधानमन्त्री ओलीले पहिलो चारणअन्तर्गत वैशाख १७ गते प्रदेश २, गण्डकी प्रदेश, लुम्बिनी प्रदेश र सुदूरपश्िचम प्रदेशमा रहेका ४० जिल्लामा निर्वाचन गरिने बताए। यस्तै दोस्रो चरणमा प्रदेश १, कर्णाली प्रदेश र बागमती प्रदेशमा रहेका ३७ जिल्लामा निर्वाचन गरिनेछ। नेकपाका अर्का अध्यक्ष पुष्पकमल दाहाल समूहले आयोगमा बुझाएको र पार्टीको आधिकारिकतामा प्रश्न गरेकोप्रति प्रधानमन्त्री ओलीको आपत्ति थियो। छलफलका क्रममा उनले सूर्य चिह्नमा कसैले दाबी गर्न नमिल्ने बताएका थिए। प्रचण्ड कहिल्यै सूर्य चिह्नमा निर्वाचन लड्नुभएको छैन। अहिले किन चाहियो ?, प्रधानमन्त्री ओलीको भनाइ थियो। प्रधानमन्त्री चुनावको तयारीबारे बुझ्न आयोग पुगेका थिए। सोही क्रममा दल र निर्वाचन चिह्नको विषयमा पनि छलफल भएको थियो। प्रधानमन्त्रीले आयोगलाई विवेकसम्मत निर्णय गर्नसमेत सुझाएका थिए। निर्वाचन आयोगको काममा कुनै हस्तक्षेप नगर्ने प्रतिबद्धतासमेत ओलीले जनाए। आयोगले चुनावको तयारीबारे ब्रिफिङ गरेको थियो। आयोगले निर्वाचनका लागि तयारी अवस्थामा रहेको बताउँदै पुस ५ गतेलाई कट अफ डेट मानेर मतदाता नामावलीको अन्तिम रुजु गरिरहेको जानकारी गराएको थियो।"
भ्रष्टाचारका पछिल्ला प्रवृत्ति,"भ्रष्टाचार नियन्त्रण नेपालको सन्दर्भमा चुनौतीपूर्ण रहँदै आएको छ। यस दिशामा नीतिगत, कानुनी, प्रणालीगत तथा संस्थागत पहल नभएका भने होइनन् तर आम नागरिकले अपेक्षा गरेअनुरूप भ्रष्टाचारको न्यूनीकरण तथा सुशासन प्रवर्द्धन भने हुन नसकेको हो। राजनीतिक क्षेत्रमा हुने अपारदर्शी चन्दा, नीतिगत निर्णयको नाममा हुने स्वार्थ समूहको पक्षपोषण नेपालजस्तो अल्पविकसित देशमा हुने भ्रष्टाचारको जग मानिएको छ। मन्त्रिपरिषद्बाट गरिने नीतिगत निर्णय अख्तियार दुरुपयोग अनुसन्धान आयोगको अनुसन्धानको दायरामा नपर्ने ठानेर विभागीय प्रमुखबाट हुन सक्ने निर्णयसमेत मन्त्रिपरिषद्मा पठाउने प्रवृत्ति देखिएको छ। निजी क्षेत्रको भ्रष्टाचारलाई भ्रष्टाचारविरुद्धको अन्तर्राष्ट्रिय महासन्धिले अनुसन्धानको दायरामा ल्याउनुपर्ने कुरामा जोड दिन्छ। नेपालले पनि यसलाई अनुमोदन गरिसकेको छ। बैंक, वित्तीय संस्था, सहकारी संस्था, मेडिकल कलेजहरूमा जनसाधारणको समेत लगानी रहेको हुन्छ। यस्ता क्षेत्रमा सञ्चालक, व्यवस्थापक वा कर्मचारीले गर्ने भ्रष्टाचारजन्य कार्यको अनुसन्धान नगर्ने हो भने जनताको लगानी खेर जाने अवस्था आउन सक्छ। निजी क्षेत्रको नियमन गर्ने संस्था छन् तर प्रभावकारिता देखिएको छैन। सार्वजनिक पदमा बहाल भएपछि कतिपय पदाधिकारी तथा कर्मचारीको आर्थिक हैसियत धाक, रवाफ, लवाइखवाइमा ठूलो परिवर्तन आउने गरेको पाइन्छ। पदको दुरुपयोग गर्दै भ्रष्टाचारबाट हुने आम्दानीले समाजमा विकृति पैदा गरेका छन्। धेरै पैसा हुनेले सामाजिक व्यवहार चाडपर्वमा गर्ने खर्चले नहुने वर्गलाई प्रताडित बनाएको अवस्था सहजै देख्न सकिन्छ। अकुत सम्पत्ति आर्जन गर्ने मनोरोगबाट कैयौं पदाधिकारी र कर्मचारी ग्रसित छन्। यस विषयमा भइरहेका अनुसन्धानले मुलुकका लागि आय गर्ने, विकास निर्माणका कार्यमा खर्च गर्ने र शक्तिको उपयोग गर्नेहरूबाट बढी मात्रामा सम्पत्ति थुपार्ने गरेको तथ्य फेला पर्ने गरेको छ। मुलुक संघीय ढाँचामा रूपान्तरण भएपछि सेवा प्रवाह, विकास व्यवस्थापन, सार्वजनिक सम्पत्तिको उपयोग, प्राकृतिक स्रोतको प्रयोगका अधिकारहरू प्रदेश र स्थानीय तहमा हस्तान्तरण भए। यससँगै ठूलो आर्थिक स्रोत पनि तल्लो तहसम्म पुग्यो। अधिकार र जिम्मेवारीको हस्तान्तरणसँगै भ्रष्टाचार र अनियमितता पनि प्रस्टै रूपमा विकेन्द्रित भयो। सार्वजनिक सेवा प्रवाह गर्ने मालपोत, नापी, यातायात व्यवस्था, जिल्ला प्रशासन आदिमा सुधारका लागि केही प्रयास हुँदैछन् तर घुस, रिसवत लिनेदिने प्रवृत्ति पनि छँदैछ। सर्वासाधारणले अतिरिक्त रकम दिनुपर्ने बाध्यता हटिसकेको छैन। कम भएको मात्र हो। विकास आयोजनामा दोहोरो तेहेरो भुक्तानी, काम सम्पन्न नगरी रकम भुक्तानी गर्ने, नक्कली उपभोक्ता समिति बनाएर स्थानीय तहकै राजनीतिक नेतृत्वले फाइदा लिने गरेको प्रशस्त गुनासा उजुरी रहेका छन्। समयमा नै काम सम्पन्न नगर्ने प्रवृत्तिले विकास खर्च अनावश्यक रूपमा बढेको छ। आवश्यकता र औचित्यको प्रवाह नगरी, वातावरणीय पक्षको बेवास्ता गरेर केवल लोकप्रियताका लागि सडक निर्माण गर्ने कार्यले स्रोतको दुरुपयोग भएको छ। यसमा भ्रष्टाचार छ छैन अर्कै कुरा भयो तर सुशासनको आँखाबाट हेर्ने हो भने यसले दीर्घकालसम्म नकारात्मक परिणाम दिने देखिन्छ। प्राकृतिक स्रोतको दोहन खासगरी स्थानीय तहमा आयआर्जनको माध्यम बनेको देखिन्छ। जसले प्राकृतिक विपत्तिलाई आमन्त्रण गर्ने सहजै अनुमान गर्न सकिन्छ। सरकारी सार्वजनिक जग्गा मिच्ने, एउटाको जग्गा अर्कैको नाउँमा नापी गरिदिने, गुठी र वन क्षेत्रको जग्गा अतिक्रमण गर्ने, नक्कली कागजात बनाउने, अनेकन समस्या भूमि क्षेत्रमा छन्। यसभित्र भ्रष्टाचार अनियमिततासमेत देखिएका छन्। प्रदेश तथा स्थानीय तहका पदाधिकारीले कानुनले तोकेको भन्दा बढी सुविधा लिने, दोहोरो सुविधा लिने, अनावश्यक विज्ञ, सल्लाहकार भर्ना गर्ने, दरबन्दीमा नै नभएका कर्मचारी करारमा भर्ना गर्ने, केन्द्रकै जस्तो गरी बोर्ड, प्राधिकरण, समिति गठन गरी पदाधिकारी भर्ना गर्ने जस्ता प्रवृत्तिले मुलुकको राजस्वको ठूलो हिस्सा अनुत्पादक रूपले खर्च भइरहेको छ। सुशासनको दृष्टिले यो अनुचित हो। भ्रष्टाचारबाट प्राप्त भएको आम्दानीलाई वैधानिक बनाउने र उपयोग गर्न जग्गा जमिनमा लगानी गर्ने, अर्काको नाममा सेयर खरिद, व्यवसायमा अदृश्य लगानी गर्ने, व्यवसायीहरूलाई अदृश्य साझेदार बनाउने, महँगा स्कुल कलेजमा सन्ततिलाई पढाउने पछिल्लो प्रवृत्तिका रूपमा पाइएको छ। यसबाट भ्रष्टाचारलाई झनै बल पुग्ने देखिन्छ। उल्लेखित भ्रष्टाचारजन्य कार्य र सुशासनविरुद्धका क्रियाकलापमा अख्तियार दुरुपयोग अनुसन्धान आयोग, सम्पत्ति शुद्धीकरण विभाग, राजस्व अनुसन्धानजस्ता संस्थाले ध्यान नपुर्याएका होइनन्। कारबाहीको दायरामा पनि ल्याएका छन्। तर यो प्रवृत्ति यत्ति व्यापक छ कि यी संस्थाको प्रयासले मात्र यस्ता क्रियाकलाप नियन्त्रण भइहाल्ने अवस्था छैन। सार्वजनिक जवाफदेहिताको पालना, असल कार्य संस्कार प्रविधिमा आधारित सेवा प्रवाह, सार्वजनिक क्षेत्रमा नागरिक निगरानीको अभ्यास, विकास निर्माण कार्यको प्राथमिकीकरण, नागरिक परीक्षणबाट भ्रष्टाचारलाई न्यूनीकरण गर्न सकिन्छ। सामाजिक क्रियाकलाप र व्यावहारमा रूपान्तरण, सामाजिक सचेतता, राजनीतिक पारदर्शिता र प्रतिबद्धता भ्रष्टाचार न्यूनीकरण र सुशासन प्रवद्र्धनका लागि आवश्यक हुन्छ। विकसित मुलुकहरूले कर प्रणालीमा सुधार गरेर, सामाजिक सुरक्षाको प्रत्याभूति गरेर, सार्वजनिक निकायमा काम गर्ने कर्मचारीलाई कामको आधारमा प्रोत्साहित गरेर, पारदर्शी र जवाफदेही कार्य प्रणाली अवलम्बन गरेर तथा भ्रष्टाचार गर्नेलाई कठोरतापूर्वक दण्ड सजाय गरेर नै भ्रष्टाचार न्यूनीकरण तथा सुशासन कायम गर्ने गर्दछन्। हामीले पनि असल अन्तर्राष्ट्रिय अभ्यासको सिको गर्नुपर्दछ। गैरकानुनी सम्पत्ति आर्जन र अपारदर्शी खर्चलाई कर प्रणालीले निरुत्साहन गर्न सक्नुपर्दछ। सामाजिक सुरक्षा जस्तो निःशुल्क स्वास्थ्य, स्वास्थ्य बिमा, निःशुल्क र गुणस्तरीय शिक्षाको प्रत्याभूतिले आफ्ना सन्ततिको लागि सम्पत्ति जोहो गर्ने प्रवृत्तिमा कमी आउछ। सामाजिक व्यवहारमा मितव्ययिताले खर्च कम गर्छ र भ्रष्टाचारविरुद्धको शून्य सहनशीलताले भ्रष्टाचार गर्नेहरूलाई त्रसित गर्दछ। साथै भ्रष्टाचार नियन्त्रण र सुशासनका लागि क्रियाशील संस्थाहरूको सबलीकरणले अनुसन्धान तथा अभियोजन प्रणालीलाई सशक्त बनाउँछ। भ्रष्टाचारविरुद्ध एक्लै लड्न सकिँदैन। समुदाय, समाज, बुद्धिजीवी, सञ्चार जगत् र सरकारका सबै तहसँगको सहकार्य जरुरी हुन्छ। नागरिकप्रति प्रतिबद्ध तथा जवाफदेही शासन र सरकार रहनुपर्दछ भन्ने मान्यता विकास भएको छ। भ्रष्टाचाररहित शासकीय पद्धतिलाई मात्र जनविश्वास आर्जन गर्दछ र विकास तथा समृद्धि हासिल गर्न सकिन्छ।  अधिकारी अख्तियार दुरुपयोग अनुसन्धान आयोगका सचिव हुन्"
कोभिडपछिको पर्यटन : भ्रमणमा आउन थाले विद्यार्थी,"पोखरा : कोरोना (कोभिड१९) पछि सुस्ताएको पर्यटन उद्योगले विस्तारै गति लिन थालेको छ। आन्तरिक पर्यटक घुमघाममा निस्कन थालेपछि पर्यटन उद्योग चलायमान हुन थालेको हो। विदेशी पर्यटक भने आउने अवस्था अझै बनिनसकेको पोखराका पर्यटन व्यवसायी बताउँछन्। कोभिडपछि विभिन्न जिल्लाबाट विद्यार्थी शैक्षिक भ्रमण र कृषक समूह अध्ययन भ्रमणमा आउन थालेको पोखरा पर्यटन परिषद्का अध्यक्ष गोपीबहादुर भट्टराईले जानकारी दिए। बर्दिया बाँझगढीका ४० जना कृषक समूह फेवातालको किनारमा आइतबार ताल अवलोकन गर्दै थिए। कोरोना सतर्कता अपनाएर पोखरा घुम्न आएको आमा फूलबारी कृषक समूहकी सदस्य सीता थारूले बताइन्। कृषक सोमली थारूले पहिलो पटक घुम्न आएको र पोखरा निकै रमाइलो लागेको सुनाइन्। विद्यालयले नै विद्यार्थीलाई शैक्षिक भ्रमणमा ल्याउन थालेका हुन्। सर्लाही मलङ्वाको पदमरत्न विद्यामन्दिरका ४५ जना विद्यार्थी पोखरा भ्रमणमा छन्। विद्यालय खुलेसँगै शैक्षिक भ्रमणमा आउन पाउँदा निकै खुसी लागेको विद्यार्थी राहुल यादवले बताए। पोखरा, मनकामना, सौराहा, देवघाट, हेटौंडाको सहिद स्मारक घुम्ने गरी ५ देखि १० कक्षासम्मका विद्यार्थीलाई शैक्षिक भ्रमण ल्याएको शिक्षक गुणराज धमलाले बताए। आन्तरिक पर्यटकले पोखराका होटल तथा रेस्टुरेन्ट विस्तारै चलायमान हुन थालेको पश्चिमाञ्चल होटल संघ पोखराका अध्यक्ष विकल तुलाचनले बताए। विदेशी पर्यटक आउने अवस्था सहज नबन्दासम्म पर्यटन उद्योग सस्टेन हुन नसक्ने पनि उनले सुनाए। पोखराको पर्यटन अन्नपूर्ण संरक्षण क्षेत्रको पदयात्रामा जाने विदेशी पर्यटकको कारण बढी चलायमान हुने गर्थ्यो। विदेशी पर्यटक नआउँदासम्म यहाँका होटल, रेस्टुरेन्ट, ट्रेकिङ सपलगायत उद्योग चलायमान नहुने टान पोखराका अध्यक्ष सुशीलराज पौडेलले बताए। पदयात्रा क्षेत्रमा काम गर्ने मजदुर पदयात्राका लागि आउने विदेशी पर्यटक नआउँदासम्म बेरोजगार बन्ने पनि उनले सुनाए। अन्नपूर्ण संरक्षण क्षेत्रमा सन् २०१९ मा १ लाख ८१ हजार विदेशी पर्यटकले पदयात्रा गरेका थिए। अन्नपूर्ण संरक्षण क्षेत्रमा आउने पर्यटक पोखरा हुँदै संरक्षण क्षेत्रको पदयात्रामा जाने गर्छन्। फर्कंदा पनि पोखरामै केही दिन बसेर फर्कन्छ। यसैले पोखरा चलायमान हुने गरेको टान पोखराका अध्यक्ष पौडेलले बताए। उनले भने, कोरोना संक्रमणको कारण सन् २०२० मा भने स्थापनाकालको भन्दा पनि कम पर्यटक अन्नपूर्ण संरक्षण क्षेत्रको पदयात्रामा पुगे। त्यो पनि कोरोना संक्रमण हुनुअघि। सन् २०२० मा १८ हजार ७ सय ९६ जना पर्यटक मात्र पदयात्रा गर्न पुगेको अन्नपूर्ण संरक्षण क्षेत्र आयोजना (एक्याप)का सूचना अधिकारी ऋषि बरालले जानकारी दिए। सन् १९८९ मा अन्नपूर्ण संरक्षण क्षेत्रमा ३६ हजार ५ सय ८४ पर्यटक पुगेका थिए। सन् १९९० मा घटेर ३५ हजार ८ सय ११ पर्यटक अन्नपूर्ण संरक्षण क्षेत्रमा पदयात्रा गरेको उनले बताए।"
आंशिक खुल्यो तातोपानी,"काठमाडौं : उत्तरी छिमेकी मुलुक चीनले विभिन्न बहानामा बन्द गर्दै आएको तातोपानी नाका मंगलबारदेखि पुनः सञ्चालनमा ल्याएको छ। उक्त नाका पछिल्लो २० दिनदेखि पूर्ण रूपमा बन्द थियो। चिनियाँ सरकारले मितेरी पुलको पुनर्निर्माण गर्नुपर्ने भन्दै गत माघ ७ देखि २७ गतेसम्म नाका बन्द गरेको थियो। चीन सरकारले उक्त पुलको पुनर्निर्माणपश्चात् मंगलबार दिउँसोदेखि तातोपानी नाका सञ्चालनमा ल्याएको हो। नाका सञ्चालनमा आएपछि मंगलबार दिउँसोदेखि साँझसम्म जम्मा ६ वटा कन्टेनर सामान बोकेर भोटेकोसी गाउँपालिकाको लार्चास्थित सुक्खा बन्दरगाहमा आइपुगेको हो। सुक्खा बन्दरगाहस्थित भन्सार कार्यालयका प्रमुख लालबहादुर खत्रीले तातोपानी नाका सञ्चालनमा आएपछि मंगलबार ६ वटा कन्टेनर आइपुगेको जानकारी दिए। उनका अनुसार मितेरी पुलपारि अड्केका ६ वटा कन्टेनर उक्त बन्दरगाहमा आइपुगेको हो। त्यहाँबाट नेपाली नम्बर प्लेटका ६ वटा कन्टेनरमा लोड गरी गन्तव्यस्थलका लागि साँझसम्म छाडिएको हो, खत्रीले भने, नाका सञ्चालनमा आइसकेपछि सुरुआती समयमा केही कम संख्यामा कन्टेनर आउने तय भए पनि विस्तारै यसको संख्या पूर्ववत् रूपमा बढ्दै जानेछ। तातोपानी नाका पुनः सञ्चालनमा आए पनि यो हालसम्म एकतर्फी मात्रै हो। यो नाकासहित रसुवाबाट हालसम्म नेपाली वस्तुको निर्यातको बाटो भने खुलेको छैन। उनका अनुसार बुधबार सामान बोकेर करिब ८ वटा कन्टेनर भित्रिनेछ। यसरी थुप्रिएका सम्पूर्ण कन्टेनर भिœयाइसकेर खासाबाट पूर्ववत् रूपमा दैनिक कम्तीमा २० वटा कन्टेनर भित्र्याउने तयारी भएको खत्रीले अन्नपूर्ण पोस्ट्लाई जानकारी दिए। कन्टेनरको संख्या बढाउने विषयमा चिनियाँ पक्षले पनि सकारात्मक चासो देखाएकाले आगामी आइतबारदेखि यो नाका पूर्ववत् रूपमा सञ्चालनमा आउनेछ, खत्रीले बताए। चिनियाँ पक्षले दैनिक ४० को संख्यामा सामानसहित कन्टेनर पठाउने आन्तरिक तयारी गरेको भन्सार कार्यालयले जनाएको छ। लार्चास्थित भन्सार कार्यालयमा हालसम्म ४८ वटा ट्रली मात्रै भएकाले दैनिक करिब २० वटासम्म कन्टेनर आउन सक्ने व्यवस्था मिलाइएको खत्रीको भनाइ छ। व्यापारिक दृष्टिले चीनलाई जोड्ने प्रमुख नाका तातोपानी नाका नै हो। विभिन्न बहानामा पटकपटक अवरुद्ध भएको तातोपानी नाकाको विकल्पका रूपमा रसुवा नाका खोलिएको हो। चीनसँग वार्षिक रूपमा २० अर्बभन्दा बढीको आयात र करिब तीन अर्ब मूल्यबराबरको निर्यात हुन्छ। यसको प्रमुख मार्ग तातोपानी नाका हो। नेपाल राष्ट्रिय व्यवसायी महासंघका अध्यक्ष नरेश कटुवालका अनुसार तातोपानी नाका खुलेपछि पूर्ववत् रूपमा पर्याप्त परिमाणमा कन्टेनर आउन नसकेको जानकारी दिए। पछिल्लो ३४ वर्षदेखि जुन समस्या व्यहोर्न व्यवसायी बाध्य थिए, त्यही समस्या अहिले पनि भोग्न बाध्य भएको कटुवालले जानकारी दिए। उनले भने, तातोपानी नाका सञ्चालन भए पनि हामीले मागअनुसार पर्याप्त संख्यामा कन्टेनर भित्र्याउन सकेनौं। दैनिक ५६ कन्टेनर भित्र्याएर व्यापार उँभो लाग्दैन। हामीले दैनिक कम्तीमा २५ देखि ३० कन्टेनर भित्र्याउन पाउनुपर्ने माग राखेका छौं। नेपाल हिमालय सीमापार वाणिज्य संघका अध्यक्ष बच्चु पौडेलले तातोपानी नाका सञ्चालनमा आए पनि हालसम्मको अवस्थाले चीनले कोटा प्रणाली लागू गरेको जानकारी दिए। उनका अनुसार नयाँ सामानसहित चीनबाट कन्टेनर आइपुगेको छैन। पुरानै सामान बोकेर थन्किएको कन्टेनर मात्रै आइपुगेको हो। त्यो पनि ६ वटा कन्टेनर मात्रै आउँदा चीनले अझै आयात निर्यातका लागि बाटो सहज नबनाएको पौडेलले जानकारी दिए। नेपाली कन्टेनर निर्बाध रूपमा खासा बजारसम्म जाने अवस्था सिर्जना नहुँदासम्म द्विपक्षीय व्यापारमा चिनियाँ अंकुश कायमै रहने पौडेलले बताए। उनका अनुसार चीनमा नयाँ वर्षको समय नजिकिँदै गएकाले अबको करिब ३ साता उक्त नाका प्रभावित हुनेछ। नयाँ वर्षको समयमा चीनले बर्सेनि सीमा नाका पूर्ण रूपमा बन्द गर्दै आएको छ।"
कांग्रेस नेता जोशीविरुद्धको अनुशासन कारबाही फिर्ता सिफारिस,"दमौली : कांग्रेस पूर्व सहमहामन्त्री गोविन्दराज जोशीमाथि गरिएको अनुशासनको कारबाही फिर्ता लिन जिल्ला कार्य समिति तनहुँले सिफारिस गरेको छ । बुधबार बसेको जिल्ला कार्यसमितिको बैठकले वडाबाट जोशीमाथि कारबाही फुकुवाको सिफारिस आएको भन्दै केन्द्रमा कारबाही फूकुवाका लागि सिफारिस गरेको हो । जोशी सरबाट कुनै निवेदन आएन, पार्टी सभापति बैकुण्ठ न्यौपानेले भने,तर वडाबाट कारबाही फुकुवाका लागि सिफारिस आएकाले त्यसलाई केन्द्रमा पठाउने निर्णय गरेका हौं । यसअघि जोशी पक्षका केही नेता र सभापति न्यौपानेबीच कुराकानी भएको चर्चा चलेको थियो । न्यौपानेले त्यसलाई स्वीकारे । केही नेताहरुले पनि फिर्ताका लागि पहल होस् भनेर भन्नुभएको थियो, उनले भने, पार्टी सभापतिको हैसियतले बदलिंदो परिस्थितिमा कारबाही फुकुवाका लागि सिफारिस हुनुपर्छ भन्ने लागेर सिफारिस गरेका हौैँ। भीष्मराज आङदेम्बे नेतृत्वको समितिले २०७४ सालको प्रतिनिधिसभा निर्वाचनमा पार्टीका आधिकारिक उम्मेदवार हराउन भूमिका खेलेको भन्दै जोशीलाई अनुशासनको कारबाही गरेको थियो । जिल्ला कार्य समितिको सिफारिसका आधारमा केन्द्रले जोशीलाई पाँच वर्षसम्मका लागि सदस्यताबाट निष्कासनको निर्णय गरेको थियो । तर जोशीले आफू आधिकारिक उम्मेदवार पनि नरहेकाले कारबाहीको औचित्य नभएको जिकिर गर्दै आएका थिए ।"
अर्कोपल्ट १० लाख जनताले बालुवाटार र सिंहदबार घेर्ने प्रचण्डको चेतावनी,"काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले अर्को पल्ट बालुवाटार र सिंहदरबार घेर्ने चेतावनी दिएका छन्। बुधबार राजधानीमा आयोजित विशाल विरोधसभालाई सम्बोधन गर्दै प्रचण्डले प्रधानमन्त्री केपी ओलीलाई यस्तो चेतावनी दिएका हुन्। केपीजी अर्कोपल्ट १० लाख जनता लिएर बालुवाटार र सिंहदरबार घेर्न आउनु नपरोस्, प्रचण्डले भने। उनले ओलीले घोषणा गरेको चुनाव नौटंकी मात्र भएको भन्दै यो प्रतिगमनविरुद्धको लडाइँ जित्ने विश्वाससमेत व्यक्त गरेका छन्। यो लडाईँमा हामी जित्छोँ। केपीको चुनावी नौटंकी हुनेवाला छैन, उनले भने, त्यसको भ्रममा नपरौँ। प्रचण्डले नेपाली जनतालाई हेप्ने गल्ती नगर्न निर्वाचन आयोगलाई चेतावनीसमेत दिएका छन्। मंगलबार मात्र प्रधानमन्त्री केपी ओलीले निर्वाचन आयोगमा पुगेर धम्क्याएको भरमा निर्णय गर्ने गल्ती नगर्न उनले आयोगलाई चेतावनी दिएका हुन्। केपी ओलीले गएर धम्क्याउँदा मात्र त्यसलाई ठूलो मान्ने गल्ती निर्वाचन आयोगले गर्नु हुँदैन। नेपाली जनतालाई हेप्ने गल्ती कसैले नगरे हुन्छ। अढाई सय वर्ष पुरानो सामन्ती शासन फाल्ने जनता यिनै हुन्। यो सत्य कुरा हो। यही हो जित। खेलाची कसैले नठाने हुन्छ, प्रचण्डले भने, संवैधानिक निकायमा पुगेका मान्छेले खेलाची ठाने देश र जनताले दुःख पाउँछन्। निर्वाचन आयोग खुट्टा नकमाऊ प्रचण्डले सुरुमा जनतालाई अपमान गर्ने काम नगर्न निर्वाचन आयोगलाई चेतावनी दिए पनि सम्बोधनकै क्रममा यसलाई अपमान गर्न खोजेको नभन्न आग्रह गरे। सत्यको पक्षमा निर्णय गर्न खुट्टा नकमाउन उनले आगोगलाई आग्रह गरेका हुन्। सत्यको जित हुने कुरामा मलाई विश्वास छ। मैले कसैलाई अपमान गरेको छैन, प्रचण्डले भने, निर्वाचन आयोग खुट्टा नकमाऊ। काइते कुराको पछाडि नलाग। ठगी कुराको पछाडि लाग्ने र लोकतन्त्रमाथि हुने घात जनताले सहदैनन्। प्रचण्डले माधवकुमार नेपाल र झलनाथ खनाललाई अपमानित गरेर ओलीले गल्ती गरेको बताए। केपीजी तपाईंले माधवजी र झलनाथ खनालजीलाई अपमानति गरेर ठूलो गल्ती गर्नुभयो, उनले भने। प्रचण्डले माधव र झलनाथ प्रचण्डको कार्यकर्ता भए भनेर ओलीले गल्ती गरेको बताएका हुन्। माधव र झलनाथ प्रचण्डको कार्यकर्ता हुनुभएको होइन। मचाहिँ शान्ति प्रक्रियामा आएको हुँ, प्रचण्डले भने। प्रचण्डले ओलीको नाटकको पर्दाफास भएको तर आफूहरुबीच विचार र भावनामा आधारित एकता भएको दाबी गरे। हाम्रो एकता विचार र भावनामा आधारित एकता हो, प्रचण्डले भने, तिम्रो नाटकको पर्दाफास भइसक्यो। प्रचण्डले केही विषयमा आफूहरु चुकेको स्वीकार गर्दै अब समीक्षा गरेर अगाडि बढ्ने प्रतिवद्धतासमेत जनाएका छन्। केपी ओलीबाट माखो मर्नेवाला छैन प्रचण्डले अब केपी ओलीबाट माखो नमर्ने उल्लेख गरे। यो आन्दोलन कुर्सी र प्रधानमन्त्रीका लागि नभएको भन्दै उनले यस्तो बताएका हुन्। प्रचण्डले देशको समृद्धि र संविधानको रक्षाका लागि यो आन्दोलन आवश्यक भएकोमा जोड दिए। हामीलाई प्रधानमन्त्री र कुर्सी चाहिएको होइन। नेपाली जनताको हक अधिकार चाहिएको हो, उनले भने, यो जनताका सपना छताछुल्ल पार्ने केपी ओलीको प्रवृत्ति विरुद्धको लडाइँ हो। अहिले केपीले किसानलाई भ्रम दिने प्रयत्न गरेका छन्। केपीबाट माखो मर्नेवाला छैन।"
तस्बिरमा नेकपाको प्रतिनिधिसभा विघटनविरुद्धको जनसभा,"काठमाडौं : प्रतिनिधिसभा विघटनविरुद्ध नेपाल कम्युनिस्ट पार्टी (नेकपा)ले बुधबार राजधानीमा विशाल जनसभा गरेको छ। नेकपा पुष्पकमल दाहाल प्रचण्ड, माधवकुमार नेपाल समूहले विशाल जनप्रदर्शनपछि विरोधसभा गरेको हो। बिहन ११ बजे राजधानीका विभिन्न स्थानबाट सुरु भएको प्रदर्शन भृकुटीमण्डपमा पुगेर विरोधसभामा परिणत भएको थियो। विरोधसभालाई अध्यक्षद्वय पुष्पकमल दाहाल प्रचण्ड माधवकुमार नेपाल, झलनाथ खनाल, नारायणकाजी श्रेष्ठ, जनार्दन शर्मा, रघुजी पन्त, रामकुमारी झाक्रीलगायत नेताले सम्बोधन गरे। यसअघि २३ गते प्रधानमन्त्री केपी ओली समूहले दरबारमार्गस्थित नारायणहिटी दरबार अगाडि गरेको शक्ति प्रदर्शन लगत्तै प्रचण्ड समूहले जवाफी आन्दोलनको रुपमा प्रदर्शन गरेको हो। गत पुस ५ गते प्रधानमन्त्री केपी ओलीले प्रतिनिधिसभा विघटन गरेपछि नेकपा दुई समूहमा विभाजन भएको छ। एउटा समूहको नेतृत्व ओलीले गरेका छन् भने अर्को समूहको नेतृत्व प्रचण्ड र नेपालले गरेका छन्। प्रचण्ड र नेपाल प्रतिनिधिसभा विघटनलाई असंवैधानिक भन्दै सडक संघर्षमा छन्। बुधबारको विरोधसभालाई सम्बोधन गर्दै प्रचण्डले अब प्रतिनिधिसभा विघटनविरुद्धको लडाइँ जित नजिक पुगेको घोषणा गरेका छन् भने नेता नेपालले केपी ओलीलाई अब कसैले माफी नदिने चेतावनी दिएका छन्। वरिष्ठ नेता खनालले आगामी चुनावमा ओलीको जमानत जफत हुने दाबी गरेका छन् भने प्रवक्ता नारायणकाजी श्रेष्ठले ओलीले चुनाव गराउनै नसक्ने बताएका छन्। नेतृ झाक्रीले ओलीलाई कागजी बादशाहको संज्ञा दिएकी छन् भने राजाहरु वीरेन्द्रको वंशनाश र ज्ञानेन्द्रको राजगद्दी जोगाउन नसक्ने पशुपतिनाथले ओलीको कुर्सी नजोगाउने चेतावनी नेता रघुजी पन्तले दिएका छन्। प्रतिनिधिसभा विघटनको मुद्दा सर्वोच्च अदालतमा विचाराधिन भए पनि नेकपा प्रचण्ड नेपाल समूहले आनदोलन चर्काइराखेको छ। तस्बिर : उमा विष्ट, विकास कार्की र दिपेन श्रेष्ठ राजधानीमा भएको विरोध जुलुस तथा प्रदर्शनले सर्वसाधारणलाई सास्ती भएको छ। । बुधबारमा नेकपाको प्रचण्ड नेपाल पक्षले राजधानीमा आयोजना गरेको शक्ति प्रदर्शनले सहरको यातयात दिनभर नै अस्तव्यस्त रह्यो। चक्रपथ मात्र होइन, भित्री मूल सडकमा पनि निरन्तर जाम हुँदा सर्वसाधारणलाई सास्ती भएको थियो। तीनकुनेदेखि बबरमहलसम्मको मूल सडकमै प्रदर्शनकारी ओसार्ने गाडीहरू पार्क गरेर राखिएकोले पनि सवारी अस्तव्यस्त भएको थियो। राजधानी बाहिरका विभिन्न जिल्लाबाट प्रदर्शनमा सहभागी हुन आएका नागरिक ओसार्ने बसहरू मूल सडकमै राख्दा थप समस्या भएको हो। गत माघ २३ गते प्रधानमन्त्री केपी ओली नेतृत्वको नेकपाले शक्ति प्रदर्शन गर्दा पनि राजधानीका सडकमा यस्तै सकस भएको थियो।"
प्रचण्डको चेतावनी : ओलीसँग डराएर निर्वाचन आयोगले गल्ती नगरोस् !,"काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले नेपाली जनतालाई हेप्ने गल्ती नगर्न निर्वाचन आयोगलाई चेतावनी दिएका छन् । बुधबार नेकपा प्रचण्डनेपाल समूहले गरेको प्रतिनिधिसभा विघटनविरुद्धको विशाल विरोधसभालाई सम्बोधन गर्दै प्रचण्डले यस्तो चेतावनी दिएका हुन् । मंगलबार मात्र प्रधानमन्त्री केपी ओलीले निर्वाचन आयोगमा पुगेर धम्क्याएको भरमा निर्णय गर्ने गल्ती नगर्न उनले आयोगलाई चेतावनी दिएका हुन् । केपी ओलीले गएर धम्क्याउँदा मात्र त्यसलाई ठूलो मान्ने गल्ती निर्वाचन आयोगले गर्नु हुँदैन । नेपाली जनतालाई हेप्ने गल्ती कसैले नगरे हुन्छ । अढाई सय वर्ष पुरानो सामन्ती शासन फाल्ने जनता यिनै हुन् । यो सत्य कुरा हो । यही हो जित । खेलाची कसैले नठाने हुन्छ, प्रचण्डले भने, संवैधानिक निकायमा पुगेका मान्छेले खेलाची ठाने देश र जनताले दुःख पाउँछन् । प्रचण्डले अर्को पल्ट बालुवाटार र सिंहदरबार घेर्ने चेतावनी समेत दिएका छन्। विरोधसभालाई सम्बोधन गर्दै प्रचण्डले प्रधानमन्त्री केपी ओलीलाई यस्तो चेतावनी दिएका हुन्। केपीजी अर्कोपल्ट १० लाख जनता लिएर बालुवाटार र सिंहदरबार घेर्न आउनु नपरोस्, प्रचण्डले भने। उनले ओलीले घोषणा गरेको चुनाव नौटंकी मात्र भएको भन्दै यो प्रतिगमनविरुद्धको लडाइँ जित्ने विश्वाससमेत व्यक्त गरेका छन्। यो लडाईँमा हामी जित्छोँ। केपीको चुनावी नौटंकी हुनेवाला छैन, उनले भने, त्यसको भ्रममा नपरौँ। प्रचण्डले सुरुमा जनतालाई अपमान गर्ने काम नगर्न निर्वाचन आयोगलाई चेतावनी दिए पनि सम्बोधनकै क्रममा यसलाई अपमान गर्न खोजेको नभन्न आग्रह गरे। सत्यको पक्षमा निर्णय गर्न खुट्टा नकमाउन उनले आगोगलाई आग्रह गरेका हुन्। सत्यको जित हुने कुरामा मलाई विश्वास छ। मैले कसैलाई अपमान गरेको छैन, प्रचण्डले भने, निर्वाचन आयोग खुट्टा नकमाऊ। काइते कुराको पछाडि नलाग। ठगी कुराको पछाडि लाग्ने र लोकतन्त्रमाथि हुने घात जनताले सहदैनन्। प्रचण्डले माधवकुमार नेपाल र झलनाथ खनाललाई अपमानित गरेर ओलीले गल्ती गरेको बताए। केपीजी तपाईंले माधवजी र झलनाथ खनालजीलाई अपमानति गरेर ठूलो गल्ती गर्नुभयो, उनले भने। प्रचण्डले माधव र झलनाथ प्रचण्डको कार्यकर्ता भए भनेर ओलीले गल्ती गरेको बताएका हुन्। माधव र झलनाथ प्रचण्डको कार्यकर्ता हुनुभएको होइन। मचाहिँ शान्ति प्रक्रियामा आएको हुँ, प्रचण्डले भने। प्रचण्डले ओलीको नाटकको पर्दाफास भएको तर आफूहरुबीच विचार र भावनामा आधारित एकता भएको दाबी गरे। हाम्रो एकता विचार र भावनामा आधारित एकता हो, प्रचण्डले भने, तिम्रो नाटकको पर्दाफास भइसक्यो। प्रचण्डले केही विषयमा आफूहरु चुकेको स्वीकार गर्दै अब समीक्षा गरेर अगाडि बढ्ने प्रतिवद्धतासमेत जनाएका छन्। केपी ओलीबाट माखो मर्नेवाला छैन प्रचण्डले अब केपी ओलीबाट माखो नमर्ने उल्लेख गरे। यो आन्दोलन कुर्सी र प्रधानमन्त्रीका लागि नभएको भन्दै उनले यस्तो बताएका हुन्। प्रचण्डले देशको समृद्धि र संविधानको रक्षाका लागि यो आन्दोलन आवश्यक भएकोमा जोड दिए। हामीलाई प्रधानमन्त्री र कुर्सी चाहिएको होइन। नेपाली जनताको हक अधिकार चाहिएको हो, उनले भने, यो जनताका सपना छताछुल्ल पार्ने केपी ओलीको प्रवृत्ति विरुद्धको लडाइँ हो। अहिले केपीले किसानलाई भ्रम दिने प्रयत्न गरेका छन्। केपीबाट माखो मर्नेवाला छैन।"
शक्ति प्रदर्शनले सर्वसाधारणलाई सास्ती,"काठमाडौं : आजभोलि राजधानीमा दिनहुँजसो हुने विरोध जुलुस तथा प्रदर्शनले सर्वसाधारणलाई सास्ती हुने गरेको छ। कहिले सरकारी नेकपा त कहिले विरोधी नेकपाले गर्ने जुलुस तथा प्रदर्शनको सिकार राजधानीबासी भएका छन्। सवारी व्यवस्थापन गर्न ट्राफिक प्रहरीलाई निकै सकस हुने गरेको छ। बुधबारमा नेकपाको पुष्पकमल दाहाल प्रचण्ड र माधव नेपाल पक्षले राजधानीमा आयोजना गरेको शक्ति प्रदर्शनले सहरको यातयात दिनभर नै अस्तव्यस्त रह्यो। चक्रपथ मात्र होइन, भित्री मूल सडकमा पनि निरन्तर जाम हुँदा सर्वसाधारणलाई सास्ती भएको थियो।तीनकुनेदेखि बबरमहलसम्मको मूल सडकमै प्रदर्शनकारी ओसार्ने गाडीहरू पार्क गरेर राखिएकोले पनि सवारी अस्तव्यस्त भएको थियो। राजधानी बाहिरका विभिन्न जिल्लाबाट प्रदर्शनमा सहभागी हुन आएका नागरिक ओसार्ने बसहरू मूल सडकमै राख्दा थप समस्या भएको हो। गत माघ २३ गते प्रधानमन्त्री केपी ओली नेतृत्वको नेकपाले शक्ति प्रदर्शन गर्दा पनि राजधानीका सडकमा यस्तै सकस भएको थियो।"
"निर्वाचन आयोगमा पुगेर प्रधानमन्त्री ओलीले भने, दलको विवादमा नछिर्नोस्","काठमाडौं : प्रधानमन्त्री केपी शर्मा ओलीले निर्वाचनको समयमा दलभित्रको विवादमा प्रवेश गर्न नहुने बताएका छन्। निर्वाचनको तयारी बुझ्न मंगलबार आयोग पुगेका ओलीले आयुक्तहरूसँग यस्तो बताएका हुन्। प्रधानमन्त्री ओलीले आफूले ६४ प्रतिशत मतको प्रतिनिधित्व गरेर प्रतिनिधिसभा विघटनको सिफारिस गरेको जिकिर आयोगमा गरे। प्रधानमन्त्री ओली नेकपा महासचिव विष्णु पौडेल, सचिवालय सदस्य ईश्वर पोखरेल, स्थायी कमिटी सदस्य सुवास नेम्वाङ, कानुनमन्त्री लीला श्रेष्ठ, अधिवक्ता बाबुराम दाहाल, रमेश बडालसहित आयोग पुगेका थिए। छलफलका क्रममा २०७५ जेठ ३ गते नेकपा एमाले र नेकपा माओवादी केन्द्र मिलेर नेकपा बनेको स्मरण गराउँदै प्रधानमन्त्री ओलीले आयोगले जेठ २३ गते नै यससम्बन्धी सूचना जारी गरेको स्मरणसमेत गराएका थिए। म एउटै दलको संसदीय दलको नेताका हैसियतले प्रधानमन्त्री भएको थिएँ। पुस ५ गते मेरो सिफारिसमा प्रतिनिधिसभा विघटन हुँदासम्म मेरो त्यो हैसियत कायमै थियो, ओलीले आयोगका पदाधिकारीसँग भने, पहिलो अध्यक्ष हुँ। मेरो एकल हस्ताक्षर मान्य नहुने हुँदैन। केही मान्छे बाहिरिएको हो। अहिले आएर विवाद गर्न मिल्दैन। प्रधानमन्त्री ओलीले मंगलबारको मन्त्रिपरिषद् बैठकले गरेको निर्णयबारे आयोगलाई जानकारी गराएका थिए। आयोगले निर्वाचनका सम्बन्धमा गरेको तयारीप्रति प्रधानमन्त्रीले सन्तुष्टि व्यक्त गर्नुभएको छ, छलफलमा संलग्न एक आयुक्तले अन्नपूर्णसँग भने। पहिलो चरणमा ४० र दोस्रो चरणमा ३७ वटा जिल्लामा निर्वाचन गराइने जनाउ प्रधानमन्त्रीले आयोगलाई गराए। आयोगमा बिहान भएको छलफलमा प्रमुख निर्वाचन आयुक्त दिनेशकुमार थपलिया र अन्य आयुक्त उपस्थित थिए। मन्त्रिपरिषद्को बैठकले पहिलो चरणअन्तर्गत वैशाख १७ गते ४० जिल्लामा र वैशाख २७ गते ३७ जिल्लामा निर्वाचन गर्ने निर्णय गरेको थियो। प्रधानमन्त्री ओलीले पहिलो चारणअन्तर्गत वैशाख १७ गते प्रदेश २, गण्डकी प्रदेश, लुम्बिनी प्रदेश र सुदूरपश्िचम प्रदेशमा रहेका ४० जिल्लामा निर्वाचन गरिने बताए। यस्तै दोस्रो चरणमा प्रदेश १, कर्णाली प्रदेश र बागमती प्रदेशमा रहेका ३७ जिल्लामा निर्वाचन गरिनेछ। नेकपाका अर्का अध्यक्ष पुष्पकमल दाहाल समूहले आयोगमा बुझाएको र पार्टीको आधिकारिकतामा प्रश्न गरेकोप्रति प्रधानमन्त्री ओलीको आपत्ति थियो। छलफलका क्रममा उनले सूर्य चिह्नमा कसैले दाबी गर्न नमिल्ने बताएका थिए। प्रचण्ड कहिल्यै सूर्य चिह्नमा निर्वाचन लड्नुभएको छैन। अहिले किन चाहियो ?, प्रधानमन्त्री ओलीको भनाइ थियो। प्रधानमन्त्री चुनावको तयारीबारे बुझ्न आयोग पुगेका थिए। सोही क्रममा दल र निर्वाचन चिह्नको विषयमा पनि छलफल भएको थियो। प्रधानमन्त्रीले आयोगलाई विवेकसम्मत निर्णय गर्नसमेत सुझाएका थिए। निर्वाचन आयोगको काममा कुनै हस्तक्षेप नगर्ने प्रतिबद्धतासमेत ओलीले जनाए। आयोगले चुनावको तयारीबारे ब्रिफिङ गरेको थियो। आयोगले निर्वाचनका लागि तयारी अवस्थामा रहेको बताउँदै पुस ५ गतेलाई कट अफ डेट मानेर मतदाता नामावलीको अन्तिम रुजु गरिरहेको जानकारी गराएको थियो।"
"खड्कप्रसाद ओली कागजी बादशाह हुन्, ती ढलिसके, अब अन्तिम घोषण गर्न बाँकी छ : नेतृ झाँक्री","काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहकी केन्द्रीय सदस्य रामकुमारी झाँक्रीले प्रधानमन्त्री केपी ओली कागजी बादशाह भएको आरोप लगाएकी छन्। संसद विघटनविरुद्ध राजधानीमा प्रचण्डनेपाल समूहको शक्तिप्रदर्शन पछि विरोधसभा बोल्दै नेतृ झाँक्रीले यस्तो बताएकी हुन्। 'आज राजधानीका सडकमा छरपस्ट मानिसले भनेका छन्, खड्कप्रसाद ओली काजगी बादशाहा हुन्। ती ढलिसके। अब अन्तिम घोषणा गर्न बाँकी छ,'उनले भनिन्। उनले प्रधानमन्त्री ओलीको पछिल्लो कदमलाई अधोगतिको संकेत दिइन्। 'जब बादशाहा या तानाशाहाले आफ्नो कदलाई घटाउँदै घटाउँदै जान्छन् त्यतिबेला राज्यको सम्पतिको दोहोन गर्दै कागजका अग्ला कदका प्रतिमा मात्र होइनन् बुख्याचाहरु बनाउँछन् ओलीले त्यही गरेका हुन्। यो अधोगति हो।' राष्ट्रपतिको भूमिकामाथि प्रश्न उठाउँदा आलोचना भएको भन्दै झाक्रीले आक्रोश समेत व्यक्त गरिन्। उनले आफूले राष्ट्रपति विद्यादेवी भण्डारीको विरुद्ध नबोलेर र व्यक्तिको प्रवृत्तिविरुद्ध आवाज उठाएको जिकिर गरिन्। उनले भनिन्,' कार्यकारी प्रधानमन्त्रीको एउटा कोठाको एसिस्टेन्सजस्तै प्रधानमन्त्री या मन्त्रिपरिषदका निर्णयहरुलाई खुसुस्क सही छाप गर्ने राष्ट्रपतिका विरुद्ध आवाज उठाएको हो। यो राष्ट्रपति सम्मानीय संस्था हो। यो हाम्रो बलिदानीले प्राप्त गरेको संस्था हो। हाम्रो शीरमाथिको संस्था हो।' ' त्यो संस्थामा कुनै व्यक्तिले निर्वाचनको प्रक्रियाबाट गएर निरुंकुशको सांक्षी बस्छ भने त्यस्ता व्यक्तिको विरुद्धमा बोल्न पाइन्छ। एउटा खलपात्रकाविरुद्ध बोल्दै गर्दै कसले भन्छ महिला अस्मिता मिचियो भनेर ? बोल्न पाइन्छ,' उनले भनिन्। 'महिला अस्मिता त त्यतिबेला बलात्कृत भएको छ, जतिबेला निर्मला पन्त, भागरथी भट्ट जस्ता किशोरीहरु बलात्कृत भएका छन्, उनीहरुको हत्या भएको छ, उनले भनिन्,'कलिला किशोरी र बालिकाहरु बलात्कृत भएका छन्। हत्या भएको छ। त्यत्तिबेला महिला अस्मिता बेचिएको छ। खण्डित भएको छ। आफूहरुले व्यक्तिको नभइ ओली प्रवृत्तिको विरोध गरेको भन्दै नेतृ झाँक्रीले पार्टीमा आगामी दिनमा यस्तो प्रवृत्ति जन्मन नदिने प्रतिवद्धता जनाउन नेताहरुलाई आग्रहसमेत गरिन् ।"
केपी ओलीले चुनाव नगराउने उद्देश्यले चुनाव घोषणा गरेका हुन् : नारायणकाजी श्रेष्ठ,"काठमाडौं : प्रचण्डनेपाल समूहको नेकपाको पार्टी प्रवक्ता नारायणकाजी श्रेष्ठले यो सरकार अवैधानिक भएकाले केपी ओलीलाई १ मिनेट पनि प्रधानमन्त्री पदमा बस्ने वैधानिक आधार नभएको आरोप लगाएका छन्। बुधबार राजधानीमा संसद विघटनविरुद्धको शक्तिप्रदर्शनपछि विरोधसभामा सम्बोधन गर्दै श्रेष्ठले यस्तो बताएका हुन्। उनले प्रधानमन्त्री ओली संसदको सदस्य समेत रहेको दावी गरे। 'वर्तमान सरकारले आफैले असंवैधानिक तरिकाले संसद विघटन गरेर अवस्थामा केपी ओली संसदको सदस्य छैनन्। यस्तो अवस्थामा राष्ट्रपतिद्वारा अर्को सरकार नबन्दासम्म यो काम चलाउन सरकार हो भन्ने अवस्था बाहेक प्रधानमन्त्री पदमा बस्न मिल्दैन। यो स्वत: काम चलाउ सरकार हुनसक्थ्यो। तर यो कामलचाउ सरकार पनि वैधानिकरुपमा घोषणा नगरेको अवस्थामा यो अवैधानिक सरकार हो,' उनले भने,' केपी ओलीलाई १ मिनेट पनि प्रधानमन्त्री पदमा बस्ने वैधानिक आधार छैन।' प्रचण्डनेपाल समूहको केन्द्रीय संघर्ष समितिका संयोजक श्रेष्ठले संवैधानिक परिषदको अवैधानिक बैठकबाट बलमिच्याइँ गरेर संवैधानिक निकायमा गरिएको नियुक्ति खारेज गर्नु र संसदलाई सुचारु गर्नु नै आन्दोलनको मुल उद्देश्य रहेको बताए। पार्टीका सचिवालय सदस्य समेत रहेका श्रेष्ठले प्रधानमन्त्री ओलीले वैशाखमा चुनाव नगर्नका निम्ति घोषणा गरेको जिकिर गरे।उनले केपी ओलीली घोषणा गरेको चुनाव लोकतन्त्रअन्तरगतको चुनाव नभएको दावी गरे। उनले भने ,' यो चुनाव वास्तविक चुनाव होइन। यो चुनाव केपी ओलीले चुनाव नगर्नका लागि घोषणा गरेका हुन्।'"
दाहालनेपाल समूहको आज पनि काठमाडौंमा शक्ति प्रदर्शन,"काठमाडौं : आन्दोलनरत नेपाल कम्युनिष्ट पार्टी (नेकपा) माधवप्रचण्ड समूहले प्रतिनिधिसभा विघटनको विरोधमा आज काठमाडौंमा शक्ति प्रदर्शन गर्दैछ। राजधानीका विभिन्न स्थानबाट जुलुस निकालेर १२ बजे सुनधारामा मूल प्रदर्शन हुने नेकपाले जनाएको छ। भृकुटीमण्डपमा हुने विरोधसभा अगाडि पुलचोक, माइतीघर, त्रिपुरेश्वर, केशरमहल र जमलबाट जुलुस निकालेर सुन्धारामा मुल प्रदर्शन हुने नेकपाले जनाएको छ। विरोध सभामा सहभागी हुन नेकपाले गाउँगाउँबाट कार्यकर्तालाई काठमाडौंमा उतारेको छ। विरोधसभालाई अध्यक्षद्वय पुष्पकमल दाहाल 'प्रचण्ड', माधवकुमार नेपाललगायत नेताहरुले सम्बोधन गर्नेछन्। प्रधानमन्त्री केपी ओलीले पुस ५ गते प्रतिनिधिसभा विघटन गरेपछि नेकपा दुई समूहमा विभाजित भएको छ। एउटा समूहको नेतृत्व प्रधानमन्त्री केपी ओलीले गरेका छन् भने अर्को समूहको नेतृत्व प्रचण्ड र नेपालले गरेका छन्। प्रतिनिधिसभा विघटनको मुद्दा सर्वोच्च अदालतमा विचाराधिन भए पनि प्रचण्डनेपाल समूहले आन्दोलन चर्काइरहेको छ। प्रधानमन्त्री ओली समूहले भने माघ २३ गते नारायणहिटी दरबार अगाडि सभा गरेर निर्वाचनमा जुट्न आह्वान गरेको थियो। ओली समूहले दरबारमार्गस्थित नारायणहिटी दरबार अगाडि गरेको शक्ति प्रदर्शन लगत्तै प्रचण्ड समूहले जवाफी आन्दोलनको रुपमा प्रदर्शन गर्न लागेको हो। पार्टीको दुई समूहले आआफ्नो पक्षका प्रदर्शन र सभालाई निरन्तरता दिएका हुन्। कसले कहाँको नेतृत्व गर्दैछन् ? नेकपाको केन्द्रीय संघर्ष समितिका अनुसार पुल्चोकबाट निस्कने जुलुसको नेतृत्व कृष्णबहादुर महरा, पम्फा भुसाल, रघुजी पन्त, प्रमेश हमाल तथा संघप्रदेशका सांसदहरुले गर्नेछन्। त्रिपुरेश्वरबाट निस्कने जुलुसको नेतृत्व अष्टलक्ष्मी शाक्य, घनश्याम भुसाल, चक्रपाणि खनाल, जनार्दन शर्मा, मुकन्द न्यौपाने, युवराज ज्ञवाली, वर्षमान पुन, सुरेन्द्र पाण्डे, विष्णुपुकार श्रेष्ठ, केन्द्रीय कमिटी सदस्यहरु, सम्बन्धित प्रदेश कमिटी, संघ तथा प्रदेशका सांसदहरुले गर्नेछन्। माइतीघरबाट निस्कने जुलुसको नेतृत्व नेताहरु अमृतकुमार बोहोरा, गणेश शाह, गिरिराजमणि पोखरेल, भीम आचार्य, मातृका यादव, हरिबोल गजुरेल, केन्द्रीय कमिटी सदस्यहरु सम्बन्धित प्रदेश कमिटी, संघ तथा प्रदेशका सांसदहरुले गर्नेछन्। केशरमहलबाट निसक्ने जुलुसको नेतृत्व नेताहरु देवप्रसाद गुरुङ, देवेन्द्र पौडेल, भीम रावल, शक्तिबहादुर बस्नेत, केन्द्रीय कमिटी सदस्यहरु, सम्बन्धित प्रदेश कमिटीका सदस्यहरु, संघ तथा प्रदेशका सांसदहरुले गर्नेछन्। जमलबाट निस्कने जुलुसमा लीलामणि पोखरेल, केन्द्रीय कमिटी सदस्यहरु, पेसागत संगठन हेर्ने केन्द्रीय सदस्यहरु, पेसागत संगठन हेर्ने केन्द्रीय सदस्यहरुले गर्नेछन्। उपत्यकाको ट्राफिक अस्तव्यस्त विभिन्न राजनीतिक दल र संघसंस्थाले काठमाडौंमा गर्ने प्रदर्शन र विरोधसभाका कारण उपत्यकाको ट्राफिक अस्तव्यस्त हुँदै आएको छ। आजपनि पुल्चोक, त्रिपुरेश्वर, माइतीघर, केशरमहल, र जमलबाट केन्द्रीयस्तरका नेताहरूको नेतृत्वमा नेकपाले जुलुस निकाल्ने भएसँगै उक्त क्षेत्र भएर हिँड्ने सवारी ट्राफिक जाममा पर्ने भएका हुन्। सन्धारामा मुल प्रदर्शन र रत्नपार्कभृकुटीमण्डप सडकखण्डको मुख्य सडक नै थुनेर सभा गर्न लागिएपछि विशेषगरी टुँडीखेल वरिपरि र चक्रपथ भित्रको ट्राफिक प्रभावित हुने भएको हो। ट्राफिक प्रहरी महाशाखाले र्याली, जुलुस र आमसभा हुने स्थान सार्वजनिक भएकाले ट्राफिकका लागि वैकल्पिक मार्ग प्रयोग गर्न सुझाव दिएको छ।"
कांग्रेसका पूर्वसांसद जोशीको निधन,"महेन्द्रनगर : पूर्वसांसद गङ्गादत्त जोशीको बुधबार बिहान हृदयाघातका कारण ८४ वर्षका उमेरमा निधन भएको छ । केही दिनअघि आँखाको शल्यक्रिया गराएका नेपाली कांग्रेस कञ्चनपुरका पूर्वसभापति जोशीको बिहान महेन्द्रनगरस्थित घरबाट आँखाको थप उपचारका लागि अस्पताल जाने क्रममा बाटामै निधन भएको हो । 'नातिनीको स्कुटरमा चढेर गेटा आँखा अस्पताल जाने क्रममा उनलाई घर नजिकै हृदयाघात भयो, 'कांग्रेस कञ्चनपुरका पार्टी सचिव ईश्वरीप्रसाद जोशीले भने, ' उनलाई उपचारका लागि महाकाली अस्पताल लैजाँदै गर्दा बाटोमै मृत्यु भएको खबर छ ।' उनको शव महाकाली अस्पतालमा राखिएको छ । परिवारका सदस्यसितको सल्लाहमा दाहसंस्कार गरिने जोशीले बताए । वृद्धावस्थामा पनि राजनीतिमा सक्रिय जोशीले उच्च रक्तचापबाट पीडित थिए।रासस"
केपी ओलीलाई पशुपतिनाथले माफी दिँदैनन् : माधव नेपाल,"काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहका अध्यक्ष माधवकुमार नेपालले प्रधानमन्त्री केपी ओलीको पाप पशुपतिमा बत्ती बालेर नपखालिने बताएका छन्। बुधबार नेकपा प्रचण्डनेपाल समूहले गरेको विरोधसभालाई सम्बोधन गर्दै नेता नेपालले यस्तो बताएका हुन्। आम जनताले भन्दै छन् केपी अोलीलाई धिक्कार छ। पशुपतिनाथले पनि भन्दै होलान् केपी ओलीलाई धिक्कार छ, नेपालले भने, उनको पाप बत्ती बालेर कसैले पनि धोइपखाली गर्न सक्दैनन्। अहिले केपी ओली पशुपतिनाथ गएर मन्त्र जप्न थालेको तर पशुपतिनाथले माफी नदिने उनको भनाइ छ। केपी ओली पशुपतिनाथको मन्त्र जप्न थाल्नु भएको छ। तर, पाप गर्नेलाई पशुपतिले पनि माफी गर्दैनन्, पूर्वप्रधानमन्त्रीसमेत रहेका नेपालले भने, संविधान मिच्नेलाई, लोकतन्त्रको हत्या गर्ने हत्यारालाई कसैले माफ दिन सक्दैन। नेता नेपालले केपी ओलीले पहिलो अध्यक्ष हुँ भनेर हुँदै नभएको दाबी गरेको आरोप लगाएका छन्। उनले ओलीलाई गुटको कि बालकोटको पहिलो अध्यक्ष भन्दै प्रश्नसमेत गरेका छन्। निर्वाचन आोगमा गएर केपी ओलीले धम्क्याएका हुन्। केपी ओली कताको पहिलो अध्यक्ष हुन् ? केपी ओली गुटको कि कम्युनिस्ट पार्टीको ? पहिलो अध्यक्ष बालकोटको होला ? , प्रश्न गर्दै नेपालले भने। नेपालले विधानदेखि पार्टीको दस्तावेज र निर्णयमा कतै पनि ओली पहिलो अध्यक्ष भनेर नलेखिएको प्रष्ट पारे। ओली कसैले नजिताए पनि ताज लगाएर हिँडेको भन्दै निर्वाचन आयोगलाई दस्तावेज हेरेर मात्र अगाडि बढ्न उनले सुझाव दिए। ओलीले धम्क्याएको भरमा निर्णय नगरी दस्तावेज, निर्णय र विधान हेर्न सुझाव दिँदै नेपालले त्यसमा शंका लागि ४४१ जनालाई बोलाएर टाउको गन्न आयोगलाई चुनौती दिएका छन्। तस्बिर उमा विष्ट"
आगामी चुनावमा केपी ओलीको जमानत जफत हुन्छ : झलनाथ खनाल,"काठमाडौं : नेपाल कम्युनिस्ट पार्टी (नेकपा) वरिष्ठ नेता झलनाथ खनालले आगामी चुनावमा प्रधानमन्त्री केपी ओलीको जमानत जफत हुने बताएका छन्। बुधबार राजधानीमा आयोजित नेकपाको प्रचण्डनेपाल समूहले गरेको विशाल विरोधसभालाई सम्बोधन गर्दै नेता खनालले यस्तो बताएका हुन्। पूर्वप्रधानमन्त्रीसमेत रहेका नेता खनालले एउटा भँगेराको कथा सुनाउँदै ओलीका खुट्टीबारे आफूलाई थाहा भएको बताउँदै आगामी चुनावमा उनको जमानत जफत हुने बताएका हुन्। नेता खनालले नेकपाको यो आन्दोलन प्रचण्ड र माधवकुमार नेपाललाई प्रधानमन्त्री बनाउनका लागि नभएर केपी ओलीले ध्वस्त बनाएको संविधानको रक्षाका लागि अगाडि बढाएको बताए। हामीहरु कमरेड प्रचण्ड र माधव नेपाललाई प्रधानमन्त्री बनाउन एउटा कुर्सीका लागि लडिराखेका छैनौँ, खनालले भने, केपी ओलीले ध्वस्त गरेको संविधानको रक्षाका निम्ति लडिराखेका छौँ। केपी ओली पतन भएको र पशुपतिनाथमा गएर क्षमापूजा गर्ने अवस्थामा पुगेको टिप्पणी खनालले गरेका छन्। नेता खनालले संसद पुनस्र्थापनाका लागि हुन लागेको संयुक्त आन्दोलनमा सहभागी हुन सबैलाई आह्वानसमेत गरेका छन्। संयुक्त आन्दोलनबाट संसद पुनस्र्थापनाको विकल्प छैन, उनले भने, संविधानको रक्षा गरौँ र समाजवादतर्फ अगाडि बढौँ।"
"प्रतीक्षा, सरकारी शुल्कमा मेडिकल शिक्षा","खयरका बुट्यान भएको झाडी, २०६५ सालताका यही हो मेडिकल कलेज बन्ने स्थान भनेपछि मानिसहरू पत्याउथेनन्। सामुदायिक वनमा मेडिकल कलेज बन्ने रे ? अधिकांशको प्रश्न हुन्थ्यो। तर अहिले कैलालीको गोदावरी नगरपालिका५ मा रहेको सहिद संघारी सामुदायिक वन क्षेत्रमा दुई दर्जनभन्दा बढी भवनहरू रंगरोगन लगाएर चिटिक्क पारिएका छन्। उपकरण र भित्रको फर्निसिङको कामबाहेक बाहिरबाट हेर्दा गेटा आँखा अस्पतालको पूर्वको सो क्षेत्र रौनकदार छ। २०६५ सालदेखि सरकारी स्वामित्वको मेडिकल कलेज बनाउने चर्चा चलेसँगै जग्गाको भोगाधिकार पाइएपछि २०६८ सालमा मन्त्रिपरिषद्को गठनादेशले मेडिकल कलेज पूर्वाधार विकास समिति गठन भयो। आर्थिक वर्ष २०७०७१ देखि त भवनहरूको निर्माण नै सुरु भएर अन्तिम चरणमा पुगेको छ। सरकारी स्वामित्वको मेडिकल कलेज हुने वा पूर्ण स्वायत्तता भएको स्वास्थ्य विज्ञान प्रतिष्ठान हुने भन्ने विषयमा अझै टुंगो नलागेपछि २०७९ सालदेखि एमबीबीएसको पढाइ सुरु हुने गरी तयारी भइरहेको छ। पछिल्ला ६ वर्षमा ६ सय शय्याको अस्पताल भवन, एमबीबीएसका लागि कलेज भवन, विद्यार्थीका लागि चारतले दुई वटा छात्रावास भवन, प्रोफेसर र चिकित्सकहरूका लागि आवास भवनहरू, नर्सिङ स्टापका लागि आवासहरू, प्रशानिक भवन गरी २२ वटाभन्दा बढी भवनहरूको निर्माणकार्य अन्तिम चरणमा पुगेको मेडिकल कलेज पूर्वाधार निर्माण समितिले जनाएको छ। एक दशकअघि बनाइएको गुरुयोजनाअनुसार गेटा मेडिकल कलेजको निर्माणका लागि ७ अर्ब ३३ करोडको लागत अनुमान गरिएको थियो। अहिलेसम्म ३ अर्ब ५४ करोड रकमको पूर्वाधारहरू बनिसकेका छन्। मेडिकल कलेज पूर्वाधार निर्माण समितिका कार्यकारी निर्देशक भीमबहादुर साउदले, कलेज भवनको निर्माण सकिएको बताए। कलेज भवनको निर्माण सकिएको छ, अस्पताल भवनको निर्माण ९५ प्रतिशत सकिएको छ। प्रोफेसरका आवास, नर्सिङ स्टाफहरूका आवास, छात्रावासहरूको काम ७० प्रतिशतदेखि ८५ प्रतिशतसम्म सकिएको छ कार्यकारी निर्देशक साउदले भने। क्यान्टिन र शव गृहको पनि निर्माण अन्तिम चरणमा पुगेको छ। अस्पतालका लागि उपकरण, कलेज भवनका लागि फर्निसिङको काम मात्रै बाँकी छ। अबको एक वर्षमा त्यो पनि सकिन्छ कार्यकारी निर्देशक साउदले भने। मेडिकल कलेज बन्ने वा प्रतिष्ठान बन्ने भन्ने विषयको टुंगो लगिसकेको भए २०७८ सालको शैक्षिक सत्रदेखि एमबीबीएसको पढाइ सुरु गर्ने लक्ष्य थियो तर त्यसको टुंगो भने लागि सकेको छैन। शिक्षा विज्ञान तथा प्रविधि मन्त्रालयले एकीकृत स्वास्थ्य शिक्षा प्रतिष्ठानअन्तर्गत सञ्चालन गर्ने भनेर विधेयक बनाएर मन्त्रिपरिषद्मा पेस गरिसकेको छ। तर सुदूरपश्चिमका राजनीतिज्ञ र बौद्धिक वर्गले त्यसमा असन्तुष्टि जनाएका छन्। पछिल्ला ६ वर्षमा ६ सय शय्याको अस्पताल भवन, एमबीबीएसका लागि कलेज भवन, विद्यार्थीका लागि चारतले दुई वटा छात्रावास भवन, प्रोफेसर र चिकित्सकहरूका लागि आवास भवनहरू, नर्सिङ स्टापका लागि आवासहरू, प्रशासनिक भवन गरी २२ वटाभन्दा बढी भवनहरूको निर्माणकार्य अन्तिम चरणमा पुगेको मेडिकल कलेज पूर्वाधार निर्माण समितिले जनाएको छ । सुर्खेत, बुटबल, बर्दिबास र गेटामा एकै प्रतिष्ठान बनाएर मेडिकल कलेज सञ्चालन गर्ने तयारी भइरहेका बेला त्यसमा यस क्षेत्रका राजनीतिज्ञ र बौद्धिक वर्गले सहमति जनाएका छैनन्। चार वटै मेडिकल कलेजलाई एकीकृत स्वास्थ्य शिक्षा प्रतिष्ठान बनाइने हो भने भोलि एमबीबीएसपछि एमडीसहितका संकाय सञ्चालनमा पनि अनुमति लिनुपर्ने झन्झट भएकाले, धेरैको भनाइ स्वायत्त प्रतिष्ठान हुनुपर्ने रहेको छ कार्यकारी निर्देशक साउदले भने। यस क्षेत्रमा सहिद दशरथ चन्दका नामबाट पूर्ण स्वायत्त रहेको स्वास्थ्य विज्ञान प्रतिष्ठान बनाउनुपर्ने माग उठ्दै आएको छ। तर मेडिकल कलेज वा प्रतिष्ठान जे बने पनि, हरेक वर्ष एक सय जना चिकित्सक उत्पादन हुनेछन्। हरेक वर्ष नेपालीलाई सरकारी शुल्कमा र केही कोटा भारत लक्षित गरेर पनि राख्न सकिन्छ, अहिले त्यो छलफलकै चरणमा छ कार्यकारी निर्देशक साउदले भने। उनले कोभिडका कारण पनि एमबीबीएसको भर्नामा केही ढिलाइ भएको बताए। हामीले एक सय जनाको कोटामा चालू आर्थिक वर्षदेखि नै भर्ना लिने सोच बनाएका थियौं, तर कोभिडले पनि केही ढिलाइ भयो, त्योभन्दा पनि मेडिकल कलेज हुने वा प्रतिष्ठान हुने भन्ने विषयको टुंगो पनि लागेन, अनि अन्योलता भयो उनले भने। मन्त्रिपरिषद्ले यससम्बन्धी विधेयकलाई स्वीकृति दिएर संसद्ले पास गरे मात्रै मेडिकल कलेज वा प्रतिष्ठानको टुंगो लाग्छ। तर अहिले त अब संसद् पनि छैन, अर्को संसद् बन्न समय लाग्ला जस्तो छ, सरकारले अध्यादेश ल्याएर भए पनि टुंगो लगाउनुपर्छ कार्यकारी निर्देशक साउदले भने। मेडिकल कलेज सञ्चालन गर्नका लागि भौतिक संरचना बनिसकेका छन्, अब त्यसमा पानी, बिजुली, फोहोरमैला व्यवस्थापन र उपकरणको आपूर्ति मात्रै बाँकी छ। कलेज भवनदेखि अस्पताल भवन जोड्नका लागि आकाशेपुल पनि बन्ने चरणमा छ। उच्च शिक्षाका लागि सुदूरपश्चिम विश्वविद्यालय मेडिकल कलेज मात्रै होइन, सरकारी स्वामित्वको सुदूरपश्चिम विश्वविद्यालय त सञ्चालनमै आइसकेको छ। २०६७ सालमा नेपाल सरकारको लगानीमा सुदूरपश्चिम विश्वविद्यालयको स्थापना भएको हो। २०६९ सालमा महेन्द्रनगरस्थित सिद्धनाथ बहुमुखी क्याम्पसलाई केन्द्रीय क्याम्पसका रूपमा समायोजन गरेर शैक्षिक कार्यक्रमहरू सञ्चालन सुरु गरिएका छन्। विश्वविद्यालयले सुदूरपश्चिम प्रदेशका नौ वटा जिल्लामा १५ वटा क्याम्पसहरूबाट उच्च शिक्षा प्रदान गर्दै आएको छ। स्नातक तहमा २२ वटा र स्नातकोत्तर तहमा १० वटा शैक्षिक कार्यक्रमहरू सञ्चालनमा छन्। यसै शैक्षिक सत्रदेखि स्वास्थ्य विज्ञान संकाय तथा कानुन संकाय पनि सञ्चालन भएको छ। मानविकी तथा सामाजिक शास्त्र तथा व्यवस्थापन संकायमा एमफिल र पीएचडी कार्यक्रम पनि यसै शैक्षिक सत्रदेखि भर्ना सुरु गरिसकेको विश्वविद्यालयले जनाएको छ। २०६९ सालदेखि महेन्द्रनगरमा केन्द्रीय कार्यालय रहेर सञ्चालन हुँदै आएका शैक्षिक कार्यक्रमहरू २०७५ सालबाट मात्रै अन्य १४ वटा क्याम्पस समायोजन गरी शैक्षिक कार्यक्रम सञ्चालनमा आएका थिए। मानविकी तथा सामाजिक शास्त्र संकाय, व्यवस्थापन संकाय, शिक्षाशास्त्र संकाय, विज्ञान तथा प्रविधि संकाय, इन्जिनियरिङ संकाय र कृषि विज्ञान संकायका शैक्षिक कार्यक्रमहरू सञ्चालनमा छन्। विश्वविद्यालयको केन्द्रीय क्याम्पसमा तीन हजारभन्दा बढी विद्यार्थी अध्ययनरत छन्। स्नातक तहमा केन्द्रीय क्याम्पस र आंगिक क्याम्पस गरी आठ हजारभन्दा बढी विद्यार्थी अध्ययनरत छन् भने स्नातकोत्तर तहमा १ हजार ८२ विद्यार्थी अध्यनरत छन्। उच्च शिक्षा हासिल गर्नका लागि सुदूरपश्चिमबाट काठमाडौं अथवा अन्य जिल्लामा जानुपर्ने बाध्यता विश्वविद्यालय स्थापनापछि हटेको छ। सुदूरका पहाडी जिल्लामा समेत उच्च शिक्षा अध्ययनका लागि विश्वविद्यालयले कमान्ड गरेको छ। दुर्गम मानिने बाजुरा, अछाम, दार्चुलालगायतका अन्य पहाडी जिल्लामा समेत विश्वविद्यालयले सहज रूपमा शैक्षिक कार्यक्रमहरू सञ्चालन गरेको छ। विश्वविद्यालयले एमफिल र पीएचडी पनि सञ्चालन गरेपछि यहाँका विद्यार्थीमा थप उत्साह थपिएको छ भने लाखौं खर्च गरेर उच्च शिक्षा अध्ययन र पीएचडीका लागि अन्यन्त्र जानुपर्ने बाध्यता हटेको छ। विश्वविद्यालयको केन्द्रीय क्याम्पसमा स्नातक दोस्रो सेमेस्टरमा अध्यनरत नवीन भट्टले एमफिल र पीएचडीमा भनाए सुरु गर्दा उत्साह थपिएको बताए। घर नजिकैको विश्वविद्यालयमा एमफिल र पीएचडी अध्ययन गर्न पाउने कुराले खुसी छु उनले भने। अब अध्ययनका लागि अन्यत्र जानु नपर्ला। देशकै सुदूरमा अवस्थित विश्वविद्यायलयले शैक्षिक क्षेत्रमा फड्को मारेको विश्वविद्यालय सभाका सदस्य लीलाध्वज बस्नेतले बताए। घरआगँनमा पीएचडी गर्न पाउँदा यहाँका विद्यार्थी र अभिभावक हर्षित भएका छन् उनले भने। विश्वविद्यालयले गुणस्तरीय शिक्षा, रोजगारी सिर्जना हुने शिक्षा प्रदान गर्नेछ र विश्वसँग प्रतिस्पर्धा गर्नेछ। उनले राष्ट्रका लागि आवश्यक जनशक्तिसमेत विश्वविद्यालयले उत्पादन गर्ने बताए। त्यसैगरी विश्वविद्यालयले शैक्षिक क्षेत्रमा मारेको फड्को सुदूरपश्चिमका लागि गौरवको विषय भएको सुदूरपश्चिम विश्वविद्यालयका पूर्वडीन टेकराज पन्तले बताए। अब विश्वविद्यालयले युग सुहाँउदो शिक्षा र प्राविधिकतर्फ बढी जोड दिनुपर्छ उनले भने । उनले सुदूरमा उच्च शिक्षाको विकास र विस्तार गनुपर्नेमा जोड दिए। पछिल्लो समय विश्वविद्यालयमा राजनीतिक भागबन्डामा आधारमा हुने नियुक्तिले भने विश्वविद्यालयको संस्कार माथि प्रश्न उठेको छ। विश्वविद्यालयमा राजनीति हुनु गलत भएको भन्दै नागरिक स्तरबाट चर्को विरोधसमेत भएको छ। विश्वविद्यालयका पूर्वडिन पन्तले क्याम्पसमा राजनीतिको दुरुपयोग भएको टिप्पणी गरे। जब विश्वविद्यालयमा राजनीतिक भागबन्डा हुन्छ, त्यहीबाट विसंगति सुरु हुन्छ उनले भने। प्राध्यापकहरूले आफ्नो वौद्धिकता बिर्सेर राजनीतिक दलका पछाडि चाकरी गर्नु निन्दनीय हो। उनले समाजलाई बाटो देखाउने मान्छेले अन्धो नहुनु पर्ने बताए। विश्वविद्यालयका उपकुलपति अम्मराज जोशीले विश्वविद्यालयमा थप शैक्षिक कार्यक्रमहरू सञ्चालन गर्ने योजना रहेको बताए। हामीले यसै शैक्षिक सत्रदेखि एमफिल, पीएचडी र बीए एलएलबीलगायतका कार्यक्रमहरू थप गरेका छौं, भर्ना सुरु भइसकेको छ उनले भने। अन्य थप शैक्षिक कार्यक्रमहरू सञ्चालनका लागि हामीले गृहकार्य गरिरहेका छौं, सम्भवतः अर्को शैक्षिक वर्षदेखि सुरुआत गर्नेछौं। सुदूरपश्चिममा १४ वटा क्याम्पसलाई २०७५ सालमा समायोजन गरेको भए पनि कैलालीको कैलाली बहुमुखी क्याम्पसलाई यस वर्ष समायोजन गरेको उनने बताए। त्यसैगरी केन्द्रीय क्याम्पस अन्य आंगिक क्याम्पसमा भौतिक पूर्वाधारको अभाव भएकाले भौतिक संरचना निमार्ण गर्न समेत पहल गरिरहेको उनको भनाइ छ। हरेक ६ महिनामा हुनुपर्ने विश्वविद्यालयको सभा (सिनेट बैठक) दुई वर्षसम्म हुन नसक्दा विश्वविद्यालयले पुँजीगत बजेट खर्च गर्न सकेको थिएन। सिनेट बैठक सम्पन्न भएको छ हामीलाई काम गर्ने बाटो खुलेको छ उनले भने। अब भौतिक संरचना र विश्वविद्यालयका अन्य गतिविधिले गति लिन्छ।"
'वीरेन्द्रको वंश र ज्ञानेन्द्रको गद्दी जोगाउन नसक्ने पशुपतिले ओलीलाई जोगाउन सक्दैनन्',"काठमाडौं : नेपाल कम्युनिस्ट पार्टी (नेकपा) नेता रघुजी पन्तले राजा वीरेन्द्रको वंश र राजा ज्ञानेन्द्रको गद्दी जोगाउन नसक्ने पशुपतिनाथले केपी ओलीलाई जोगाउन नसक्ने बताएका छन्। बधुबार नेकपा प्रचण्डनेपाल समूहले गरेको विरोधसभालाई सम्बोधन गर्दै पन्तले यस्तो बताएका हुन् । उनले प्रतिनिधिसभा विघटनपछि पशुपतिनाथको दर्शन गर्न गएकोप्रति व्यङ्ग्य गर्दै नेता पन्तले यस्तो बताएका हुन् । पन्तले सधै सम्बोधन गर्दा सम्बोधनको अन्तिममा पशुपतिनाथले सबैको कल्याण गरुन भन्ने वीरेन्द्र र ज्ञानेन्द्रलाई जोगाउन नसकेको पशुपतिनाथले ओलीलाईसमेत नजोगाउने दाबी गरेका हुन् । प्रधानमन्त्री केपी ओली धेरैपछि पशुपतिनाथ जानुभयो । रुद्राक्षको माला लगाएर निस्कनुभयो । त्यहाँ गएर के बरदान माग्नु भयो थाहा छैन । एक अर्ब लाग्ने पशुपतिको जलारी राख्न २० करोड निकास अहिले नै गर्ने बताउनुभयो, पन्तले राजाहरुलाई सम्झदै भने, मलाई राजा वीरेन्द्रको सम्झना भयो । बोल्दा अन्तिममा उनी सधै पशुपतिनाथले हामी सबैको कल्याण गरुन् भन्थे । सधैँ पशुपतिनाथले गुहार्ने राजा वीरेन्द्रको वंश नाश भयो । पशुपतिले कल्याण गरेनन् । राजा ज्ञानेन्द्रले सम्बोधनमा अन्तिममा पशुपतिनाथले कल्याण गरुन भन्थे । पशुपतिनाथले राम्रै कल्याण गरे नारायणहिटीबाट नागार्जुन पुर्यायो । नेता पन्तले नबोल्ने पशुपतिनाथको मूर्तीलाई भन्दा जनतालाई खुसी पार्न सुझाव दिएका हुन् । उनले जनता बोल्ने पशुपति भएकाले तिनलाई खुसी पार्न सुझाएका हुन् । पशुपतिले कृपा गर्ने भए वीरेन्द्रको वंश नाश हुने थिएन । सधैँ पशुपति गुहार्ने ज्ञानेन्द्रले गद्दी छोडेर जानु पर्ने थिएन, उनले भने, ओलीजी सुन्नुहोस् । त्यहा नबोल्ने पशुपतिनाथको मूर्ती होइन यहाँ बोल्ने पशुपतिनाथहरुलाई खुसी बनाउनुहोस् । जो यहाँ उपस्थित छन् ।"
पुथाउत्तरगङ्गा गाउँपालिकालाई तीन टुक्रा बनाउन प्रस्ताव,"रुकुम (पूर्व) : रुकुम (पूर्व)को पुथाउत्तरगङ्गा गाउँसभामा गाउँपालिका विभाजनसम्बन्धी दुई प्रस्तावमा छलफल भइरहेका बेला तेस्रो प्रस्ताव दर्ता गरिएपछि विवाद भएको छ। पालिकालाई टुक्र्याएर तीनवटा बनाउनुपर्ने भन्दै तेस्रो प्रस्ताव दर्ता भएपछि गाउँसभामा विवाद भएको हो। यसअघि दुईवटा गाउँपालिका बनाउने दुई प्रस्तावमाथि गत माघ १७ गते छलफल भएको थियो। भौगोलिक दृष्टिले सर्वसाधारणलाई सुविधा नभएकाले हालको गाउँपालिकालाई तीनवटा बनाउन प्रस्ताव गरिएको छ। हालको केन्द्रलाई नै केन्द्र मान्ने गरी उत्तरगङ्गा, कोल र जाङको क्षेत्र मिलाएर जामाबगर केन्द्र बनाउने गरी सुनगुफा, हुकाम र मैकोटको केन्द्र गरघाट हुने गरी पुथा गाउँपालिका प्रस्ताव गरिएको छ। गाउँपालिका अध्यक्ष, उपाध्यक्ष र कार्यपालिका सदस्यसमेतको समर्थनमा गाउँपालिका टुक्र्याउने प्रस्ताव गरिएको हो। तेस्रो गाउँपालिका बनाउने प्रस्ताव आएपछि गाउँसभा अनिर्णित बनेको गाउँपालिका अध्यक्ष ओमप्रकाश घर्ती मगरले जानकारी दिए। पैँतालीस दिनभित्र विशेष गाउँसभा गर्ने र त्यसैबाट थप गाउँपालिकाको सिफारिस गरिने अध्यक्ष घर्तीले बताए। गाउँपालिका विभाजनबारे विवाद बढेपछि आयोग बनाउन छलफल भएको छ। वडा मिलाउने र सीमारेखा पनि अनुकूल हुने गरी सिफारिस गर्न कार्यपालिकाले आयोग बनाउने तयारी गरेको हो। पुथाउत्तरगङ्गा१२ का वडाध्यक्ष गङ्गबहादुर पुन मगरले गाउँपालिका भूगोलमा ठूलो भएपछि सबैले सेवा प्रवाहमा असहज महसुस गरेको बताए। माघ १५ गते शुरु भएको गाउँसभा १७ गते स्थगन भएको हो। रुकुम (पूर्व)का तीन स्थानीय तहमध्ये पुथाउत्तरगङ्गा सबैभन्दा ठूलो हो। साविकका रन्मामैकोट, हुकाम, जाङ, कोल, राङ्सी र तकसेरा गाविस मिलाएर यो गाउँपालिका बनाइएको छ। यसमा १४ वडा छन्। जिल्लाबाट पुथा र उत्तरगङ्गा गाउँपालिका भनेर सिफारिस गरिए पनि माथिबाट एउटै भएर आएको थियो।"
प्रचण्डको चेतावनी : ओलीसँग डराएर निर्वाचन आयोगले गल्ती नगरोस् !,"काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले नेपाली जनतालाई हेप्ने गल्ती नगर्न निर्वाचन आयोगलाई चेतावनी दिएका छन् । बुधबार नेकपा प्रचण्डनेपाल समूहले गरेको प्रतिनिधिसभा विघटनविरुद्धको विशाल विरोधसभालाई सम्बोधन गर्दै प्रचण्डले यस्तो चेतावनी दिएका हुन् । मंगलबार मात्र प्रधानमन्त्री केपी ओलीले निर्वाचन आयोगमा पुगेर धम्क्याएको भरमा निर्णय गर्ने गल्ती नगर्न उनले आयोगलाई चेतावनी दिएका हुन् । केपी ओलीले गएर धम्क्याउँदा मात्र त्यसलाई ठूलो मान्ने गल्ती निर्वाचन आयोगले गर्नु हुँदैन । नेपाली जनतालाई हेप्ने गल्ती कसैले नगरे हुन्छ । अढाई सय वर्ष पुरानो सामन्ती शासन फाल्ने जनता यिनै हुन् । यो सत्य कुरा हो । यही हो जित । खेलाची कसैले नठाने हुन्छ, प्रचण्डले भने, संवैधानिक निकायमा पुगेका मान्छेले खेलाची ठाने देश र जनताले दुःख पाउँछन् । प्रचण्डले अर्को पल्ट बालुवाटार र सिंहदरबार घेर्ने चेतावनी समेत दिएका छन्। विरोधसभालाई सम्बोधन गर्दै प्रचण्डले प्रधानमन्त्री केपी ओलीलाई यस्तो चेतावनी दिएका हुन्। केपीजी अर्कोपल्ट १० लाख जनता लिएर बालुवाटार र सिंहदरबार घेर्न आउनु नपरोस्, प्रचण्डले भने। उनले ओलीले घोषणा गरेको चुनाव नौटंकी मात्र भएको भन्दै यो प्रतिगमनविरुद्धको लडाइँ जित्ने विश्वाससमेत व्यक्त गरेका छन्। यो लडाईँमा हामी जित्छोँ। केपीको चुनावी नौटंकी हुनेवाला छैन, उनले भने, त्यसको भ्रममा नपरौँ। प्रचण्डले सुरुमा जनतालाई अपमान गर्ने काम नगर्न निर्वाचन आयोगलाई चेतावनी दिए पनि सम्बोधनकै क्रममा यसलाई अपमान गर्न खोजेको नभन्न आग्रह गरे। सत्यको पक्षमा निर्णय गर्न खुट्टा नकमाउन उनले आगोगलाई आग्रह गरेका हुन्। सत्यको जित हुने कुरामा मलाई विश्वास छ। मैले कसैलाई अपमान गरेको छैन, प्रचण्डले भने, निर्वाचन आयोग खुट्टा नकमाऊ। काइते कुराको पछाडि नलाग। ठगी कुराको पछाडि लाग्ने र लोकतन्त्रमाथि हुने घात जनताले सहदैनन्। प्रचण्डले माधवकुमार नेपाल र झलनाथ खनाललाई अपमानित गरेर ओलीले गल्ती गरेको बताए। केपीजी तपाईंले माधवजी र झलनाथ खनालजीलाई अपमानति गरेर ठूलो गल्ती गर्नुभयो, उनले भने। प्रचण्डले माधव र झलनाथ प्रचण्डको कार्यकर्ता भए भनेर ओलीले गल्ती गरेको बताएका हुन्। माधव र झलनाथ प्रचण्डको कार्यकर्ता हुनुभएको होइन। मचाहिँ शान्ति प्रक्रियामा आएको हुँ, प्रचण्डले भने। प्रचण्डले ओलीको नाटकको पर्दाफास भएको तर आफूहरुबीच विचार र भावनामा आधारित एकता भएको दाबी गरे। हाम्रो एकता विचार र भावनामा आधारित एकता हो, प्रचण्डले भने, तिम्रो नाटकको पर्दाफास भइसक्यो। प्रचण्डले केही विषयमा आफूहरु चुकेको स्वीकार गर्दै अब समीक्षा गरेर अगाडि बढ्ने प्रतिवद्धतासमेत जनाएका छन्। केपी ओलीबाट माखो मर्नेवाला छैन प्रचण्डले अब केपी ओलीबाट माखो नमर्ने उल्लेख गरे। यो आन्दोलन कुर्सी र प्रधानमन्त्रीका लागि नभएको भन्दै उनले यस्तो बताएका हुन्। प्रचण्डले देशको समृद्धि र संविधानको रक्षाका लागि यो आन्दोलन आवश्यक भएकोमा जोड दिए। हामीलाई प्रधानमन्त्री र कुर्सी चाहिएको होइन। नेपाली जनताको हक अधिकार चाहिएको हो, उनले भने, यो जनताका सपना छताछुल्ल पार्ने केपी ओलीको प्रवृत्ति विरुद्धको लडाइँ हो। अहिले केपीले किसानलाई भ्रम दिने प्रयत्न गरेका छन्। केपीबाट माखो मर्नेवाला छैन।"
"कुनै पनि पदको लिंग हुँदैन, राष्ट्रपति संस्था हो, त्यसविरुद्ध बोल्न पाइछ","काठमाडौं : नेपाल कम्युनिस्ट पार्टी (नेकपा) नेतृ रामकुमारी झाक्रीले राष्ट्रपति सन्की प्रधानमन्त्रीको ब्याधा बनेको आरोप लगाएकी छन्। बुधबार नेकपा प्रचण्डनेपाल समूहले गरेको प्रतिनिधिसभा विघटनविरुद्धको विशाल सभालाई सम्बोधन गर्दै झाक्रीले यस्तो बताएकी हुन्। राष्ट्रपतिको भूमिकामाथि प्रश्न गर्दा आलोचना भएको भन्दै झाक्रीले आक्रोश व्यक्त गरेकी हुन्। एउटा तानाशाह बन्दै गएको। एउटा अहंकारी। सन्की प्रधानमन्त्रीको ब्याधा बन्ने व्यक्तिकाविरुद्ध बोल्न पाइछ, उनले भनिन्, यहाँ महिला अस्मिताको कुनै प्रश्न आउँदैन। कुनै पनि पदमा लिंग हुँदैन। त्यो सार्वजनिक पद हो। त्यसैले बोल्न पाइन्छ। सँगै नेतृ झाक्रीले राष्ट्रपति प्रधानमन्त्रीको एउटा कोठाको सहयोगी जस्तै बनेको भन्दै आपत्ति जनाइन्। राष्ट्रपति पद नभएर संस्था भएको भन्दै उनले त्यो संस्थाविरुद्ध नभएर व्यक्तिको प्रवृत्तिविरुद्ध आफू बोलेको प्रष्ट पारिन्। उनले राष्ट्रपति एउटा निरंकुशताको साक्षी बसेको भन्दै आपत्ति जनाइन्। कार्यकारी पधानमन्त्रीको एउटा कोठाको एसिस्टेन्ट जस्तै, प्रधानमन्त्री तथा मन्त्रिपरिषद्का निर्णयलाई खुसुक्क सहीछाप गर्ने सम्माननीय राष्ट्रपति ? यो राष्ट्रपति सम्माननीय पद होइन संस्था हो। यो हाम्रो बलिदानीले प्राप्त संस्था हो। हाम्रो शिरमाथिको संस्था हो। तर त्यो संस्थाका विरुद्ध बोल्ने दुष्साहस गरेको छैन। त्यो संस्थामा कुनै व्यक्तिले निर्वाचनको प्रक्रियाबाट गएर निरंकुशताको साक्षी बस्छ त्यसको एउटा ब्याधा बन्छ भने त्यस्ता पात्रकाविरुद्ध बोल्न पाइछ। कसले भन्छ बोल्न पाइदैन भनेर, उनले भनिन्, एउटा खलपात्रको विरुद्ध बोल्दै गर्दा कसले भन्छ यहाँ महिला अस्मिता मिचियो भनेर ? महिला अस्मिता त यत्तिबेला बलात्कृत भएको छ। भागिरथ भट्ट जस्तै, निर्मला पन्त जस्तै। कलिला किशोरी र बालिकाहरु बलात्कृत भएका छन्। हत्या भएको छ। त्यत्तिबेला महिला अस्मिता बेचिएको छ। खण्डित भएको छ।"
प्रधानमन्त्री ओलीले पदसँग संविधान र संघीयता साटे : जनार्द्धन शर्मा,"काठमाडौं : प्रचण्डनेपाल समूह नेकपाको स्थायी समिति सदस्य जनार्द्धन शर्मा 'प्रभाकर'ले प्रधानमन्त्री केपी ओलीले पदसँग संविधान र संघीयता साटेको आरोप लगाएका छन्। बुधबार राजधानीमा संसद विघटनविरुद्धको शक्तिप्रदर्शनपछि विरोधसभामा सम्बोधन गर्दै शर्माले यस्तो बताएका हुन्। 'सात दशक लामो संघर्षबाट ल्याएको संविधानलाई प्रधानमन्त्रीले कुर्सीसँग साट्नुभयो। हाम्रो संघीयतालाई उहाँले पदसँग साटनुभयो,' उनले भने,' संविधान पदसँग साटिन सक्छ ? कि संघीयता कुनै सनकमा खारेज हुनसक्छ ? उनले संघीयता सनकमा खारेज गर्न नपाइने भन्दै केपी ओलीको हर्कतका विरुद्ध आन्दोलनम उत्रिनु परेको बताए। नेता शर्माले कानुन बनाउने क्रममा जनताको अधिकार भाँचभुच गरिएको समेत आरोप लगाए। उनले भने,' कानुन बनाउने क्रममा जनताको अधिकार भाँचभुच गरिएको छ। संघीयता लागू गर्न नदिनका लागि अपांग बनाइएको छ। जनताका संकट समाधानका सट्टा ओम्नीहरुलाई अगाडि बढाएर ओम्नीका नाममा जनताको जीवनमाथि खेलबाड गरिएको छ।' उनले अब जनताको विरोधले नै संघीयता विरोधी, गणतन्त्र विरोधी र जनअधिकार विरोधीलाई समाप्त पार्ने जिकिर गरे। केपी ओलीलाई गाली मात्र नगरेर केपी ओली प्रवृत्ति पैदा हुनुको पछाडिको समीक्षा गर्नु आवश्यक रहेको उनले बताए। उनले त्यसको समिक्षा गरिएन भने फेरि महेन्द्रहरु जन्मिने र फेरि ओली जन्मिने जिकिर गरे"
संसद विघटनविरुद्ध राजधानीमा नेकपाको विशाल विरोधसभा (भिडियो लाइभ),"काठमाडौं : प्रतिनिधिसभा विघटन नेपाल कम्युनिस्ट पार्टी (नेकपा) प्रचण्डनेपाल समूहले अहिले राजधानीमा विशाल सभा गर्दैछ । बिहन ११ बजे राजधानीका विभिन्न स्थानबाट सुरु भएको प्रदर्शन अहिले सभास्थल पुगेको छ । पुलचोक, माइतीघर, त्रिपुरेश्वर, केशरमहल र जमलबाट निस्केको जुलुस भृकुटीमण्डपमा पुगेको हो । विरोध सभामा सहभागी हुन नेकपाले गाउँ(गाउँबाट कार्यकर्तालाई काठमाडौंमा उतारेको छ। विरोधसभालाई अध्यक्षद्वय पुष्पकमल दाहाल प्रचण्ड माधवकुमार नेपाल, झलनाथ खनालसहितका शीर्ष नेताले सम्बोधन गर्दैछन् । यसअघि २३ गते प्रधानमन्त्री केपी ओली समूहले दरबारमार्गस्थित नारायणहिटी दरबार अगाडि गरेको शक्ति प्रदर्शन लगत्तै प्रचण्ड समूहले जवाफी आन्दोलनको रुपमा प्रदर्शन गरेको हो । गत पुस ५ गते प्रधानमन्त्री ओलीले संसद विघटन गरेपछि प्रचण्ड, माधव नेपाल, झलनाथ खनाल, नारायणकाजी श्रेष्ठ, पम्फा भुसाललगायत नेताहरु निरन्तर सडक आन्दोलनमा छन् । उनीहरुले संसदको पुनर्स्थापना र प्रधानमन्त्रीको राजीनामा लगायत माग गर्दै आएका छन् । प्रतिनिधिसभा विघटनको मुद्दा सर्वोच्च अदालतमा विचाराधिन छ। पार्टीको दुई समूहले आआफ्नो पक्षका प्रदर्शन र सभालाई निरन्तरता दिँदै आएका छन्। भिडियो : न्युज एजेन्सी नेपाल"
काठमाडौंमा प्रचण्डनेपाल पक्षको शक्ति प्रदर्शन (फोटोफिचर),"काठमाडौं : संसद विघटनविरुद्ध सडक आन्दोलन गरिरहेको प्रचण्ड नेपाल समूहको नेकपाको जुलुस काठमाडौंका विभिन्न स्थानबाट सुरु भएको छ। पुलचोक, माइतीघर, त्रिपुरेश्वर, केशरमहल र जमलबाट जुलुस निस्केको छ। भृकुटीमण्डपमा हुने विरोधसभा अगाडि पुलचोक, माइतीघर, त्रिपुरेश्वर, केशरमहल र जमलबाट जुलुस निस्केको हो। विरोध सभामा सहभागी हुन नेकपाले गाउँगाउँबाट कार्यकर्तालाई काठमाडौंमा उतारेको छ। विरोधसभालाई अध्यक्षद्वय पुष्पकमल दाहाल 'प्रचण्ड', माधवकुमार नेपाललगायत नेताहरुले सम्बोधन गर्नेछन्। यसअघि २३ गते प्रधानमन्त्री केपी ओली समूहले दरबारमार्गस्थित नारायणहिटी दरबार अगाडि गरेको शक्ति प्रदर्शन लगत्तै प्रचण्ड समूहले जवाफी आन्दोलनको रुपमा प्रदर्शन गर्न लागेको हो । गत पुस ५ गते प्रधानमन्त्री ओलीले संसद विघटन गरेपछि प्रचण्ड, माधव नेपाल, झलनाथ खनाल, नारायणकाजी श्रेष्ठ, पम्फा भुसाललगायत नेताहरु निरन्तर सडक आन्दोलनमा छन् । उनीहरुले संसदको पुनर्स्थापना र प्रधानमन्त्रीको राजीनामा लगायत माग गर्दै आएका छन् । प्रतिनिधिसभा विघटनको मुद्दा सर्वोच्च अदालतमा विचाराधिन छ। पार्टीको दुई समूहले आआफ्नो पक्षका प्रदर्शन र सभालाई निरन्तरता दिँदै आएका छन्।"
नेकपा प्रचण्डमाधव पक्षले कहाँकहाँबाट निकाल्यो जुलुस ?,"काठमाडौं : आन्दोलनरत नेपाल कम्युनिष्ट पार्टी (नेकपा) माधवप्रचण्ड समूहले राजधानीका विभिन्न स्थानबाट जुलुस निकालेको छ। बिहान ११ बजेबाट प्रतिनिधिसभा विघटनको विरोधमा विभिन्न स्थानबाट पुलचोक, माइतीघर, त्रिपुरेश्वर, केशरमहल र जमललाई केन्द्र बनाएर जुलुस निकालेका हुन्। उनीहरु सुन्धारामा हुने मुल प्रदर्शनमा १२ बजे आइपुगेपछि सुनधारामा मूल भृकुटीमण्डपमा हुने विरोधसभामा सहभागी हुने नेकपाले जनाएको छ। विरोध सभामा सहभागी हुन नेकपाले गाउँगाउँबाट कार्यकर्तालाई काठमाडौंमा उतारेको छ। विरोधसभालाई अध्यक्षद्वय पुष्पकमल दाहाल 'प्रचण्ड', माधवकुमार नेपाललगायत नेताहरुले सम्बोधन गर्नेछन्। विरोध सभाका लागि तयार पारिएको मञ्च। यसअघिको सभामा मञ्चमा सोफा राख्दा त्यसको आलोचना भएपछि सबै नेताका लागि कुर्सी राखिएको हो। तस्बिर : नेकपाको फेशबुक पेज प्रधानमन्त्री केपी ओलीले पुस ५ गते प्रतिनिधिसभा विघटन गरेपछि नेकपा दुई समूहमा विभाजित भएको छ। एउटा समूहको नेतृत्व प्रधानमन्त्री केपी ओलीले गरेका छन् भने अर्को समूहको नेतृत्व प्रचण्ड र नेपालले गरेका छन्। प्रतिनिधिसभा विघटनको मुद्दा सर्वोच्च अदालतमा विचाराधिन भए पनि प्रचण्डनेपाल समूहले आन्दोलन चर्काइरहेको छ। प्रधानमन्त्री ओली समूहले भने माघ २३ गते नारायणहिटी दरबार अगाडि सभा गरेर निर्वाचनमा जुट्न आह्वान गरेको थियो। ओली समूहले दरबारमार्गस्थित नारायणहिटी दरबार अगाडि गरेको शक्ति प्रदर्शन लगत्तै प्रचण्ड समूहले जवाफी आन्दोलनको रुपमा प्रदर्शन गर्न लागेको हो। नेकपाले जुलुस निकाल्न थालेपछि उक्त क्षेत्र भएर हिँड्ने सवारी ट्राफिक जाममा परेका छन्। सन्धारामा मुल प्रदर्शन र रत्नपार्कभृकुटीमण्डप सडकखण्डको मुख्य सडक नै थुनेर सभा गर्न लागिएपछि विशेषगरी टुँडीखेल वरिपरि र चक्रपथ भित्रको ट्राफिक प्रभावित हुने भएको हो। ट्राफिक प्रहरी महाशाखाले र्याली, जुलुस र आमसभा हुने स्थान सार्वजनिक भएकाले ट्राफिकका लागि वैकल्पिक मार्ग प्रयोग गर्न सुझाव दिएको छ।"
संसद् विघटनविरुद्ध राजधानीमा नेकपाको विशाल जनप्रदर्शन (फोटो फिचर),"काठमाडौं : प्रतिनिधिसभा विघटन नेपाल कम्युनिस्ट पार्टी (नेकपा) प्रचण्डनेपाल समूहले अहिले राजधानीमा विशाल सभा गर्दैछ । बिहन ११ बजे राजधानीका विभिन्न स्थानबाट सुरु भएको प्रदर्शन अहिले सभास्थल पुगेको छ । पुलचोक, माइतीघर, त्रिपुरेश्वर, केशरमहल र जमलबाट निस्केको जुलुस भृकुटीमण्डपमा पुगेको हो । विरोध सभामा सहभागी हुन नेकपाले गाउँ(गाउँबाट कार्यकर्तालाई काठमाडौंमा उतारेको छ। विरोधसभालाई अध्यक्षद्वय पुष्पकमल दाहाल प्रचण्ड माधवकुमार नेपाल, झलनाथ खनालसहितका शीर्ष नेताले सम्बोधन गर्दैछन् । यसअघि २३ गते प्रधानमन्त्री केपी ओली समूहले दरबारमार्गस्थित नारायणहिटी दरबार अगाडि गरेको शक्ति प्रदर्शन लगत्तै प्रचण्ड समूहले जवाफी आन्दोलनको रुपमा प्रदर्शन गरेको हो । गत पुस ५ गते प्रधानमन्त्री ओलीले संसद विघटन गरेपछि प्रचण्ड, माधव नेपाल, झलनाथ खनाल, नारायणकाजी श्रेष्ठ, पम्फा भुसाललगायत नेताहरु निरन्तर सडक आन्दोलनमा छन् । उनीहरुले संसदको पुनर्स्थापना र प्रधानमन्त्रीको राजीनामा लगायत माग गर्दै आएका छन् । प्रतिनिधिसभा विघटनको मुद्दा सर्वोच्च अदालतमा विचाराधिन छ। पार्टीको दुई समूहले आआफ्नो पक्षका प्रदर्शन र सभालाई निरन्तरता दिँदै आएका छन्।"
लेनदेन विवादले खुल्यो गोरु तस्करीको धन्दा,"विराटनगर : लेनदेन विवादका कारण नेपालबाट भारततिर अवैध रुपमा भइरहेको गोरु तस्करीको धन्दा खुलेको छ। लोड गरेर लैजाँदै गरेको अवस्थामा तीनवटा ट्रकसहित प्रहरीले मोरङबाट तस्करीका ६७ वटा गोरु मंगलबार नियन्त्रणमा लिएको छ। मोरङ प्रहरीका प्रवक्ता डीएसपी लोकदर्शन थापाकाअनुसार ना ६ ख ६१३२, ना ६ ख ९७३४ र ना ५ ख ७७५७ नम्बरका ट्रकमा लोड गरिएको अवस्थामा गोरु फेला पारिएको हो। तीनवटा ट्रक र ६७ वटै गोरु नियन्त्रणमा लिएर आवश्यक कारबाहीका लागि राजस्व अनुसन्धान कार्यालय इटहरीमा बुझाइएको जानकारी थापाले दिए। उनका अनुसार गोरु सिन्धुपाल्चोक घर भएका विश्व बस्नेतको भएको खुलेको छ। घटना अनुसार पूर्वपश्चिम लोकमार्ग अन्तर्गत सुन्दरहरैँचाको बाँसबारी हुँदै ट्रकमा लोड गरिएका गोरु झापाको दमकतिर लगिँदै थियो। व्यवसायमा साझेदारी गर्दाको पैसा बस्नेतले आफूहरुलाई दिन बाँकी रहेको भन्दै मोरङको केराबारी गाउँपालिका८ का डोरबहादुर विक लगायत नौ जनाले राजमार्गबाट गोरु लोड गरिएको ट्रक अघि बढ्न दिएनन्। चालकले गोरुसहित भगाएर तीनवटै ट्रक केराबारी५ सत्तिसाले पुर्याए। त्यसपछि घटनाका बारेमा चाल पाएको प्रहरीले बाँसबारीबाट भगाएर सत्तिसाले पुर्याइएको गोरु र ट्रक बिहान ७ बजेतिर नियन्त्रणमा लिएको हो। विकसहितका व्यक्ति र बस्नेतले यसअघि मिलेमतोमा गोरु नेपालबाट भारततिर कटाउने गरेको खुलेको प्रहरी स्रोतले बतायो। संयुक्त रुपमा काम भइरहे पनि लेनदेनमा कुरा नमिलेपछि दुई पक्षबीच फाटो आउँदा गोरु तस्करी धन्दा बाहिरिएको बताइएको छ। विक लगायतले आफूहरुलाई बस्नेतले पुरानो हिसाबकिताब बापतको पैसा दिन बाँकी रहेको बताएको प्रहरीले जनाएको छ। तर उनीहरुबीचमा लेनदेन हुनपर्ने रुपैयाँका बारेमा भने खुल्न नसकेको प्रहरीका एक अधिकृतले बताए। तर प्रहरीका उच्च अधिकारीकै मिलेमतोमा नेपालबाट भारततिर गाई गोरु लगायतका पशु चौपायाको तस्करी भइरहेको स्रोतले बतायो। बारम्बार भइरहेको तस्करी नियन्त्रणमा प्रहरीले चासो नदिनुलाई मिलेमतोको रुपमा हेरिएको छ। विवादका कारण ट्रक नरोकिएको भए झापाका सीमावर्ती नाका हुँदै सिधै गोरु भारततिर पुग्ने थिए, स्रोतले भन्यो, प्रहरीले चासो नदिइरहेका बेला दुई पक्षबीचको विवादले राजमार्गबाट निर्वाध रुपमा भइरहेको गोरु तस्करी धन्दा बाहिर आयो। स्रोतका अनुसार पूर्वपश्चिम राजमार्ग हुँदै झापा पुर्याएर दैनिक रुपमा नेपालबाट भारततिर गोरु तस्करी हुने गरेको छ। पश्चिम नेपालदेखि संकलन हुने गोरु भारतको बाटो हुँदै बंगलादेशसम्म पुग्ने गरेको पाइएको प्रहरी स्रोतले बतायो। प्रहरीले नियन्त्रणमा लिँदा ट्रकका चालकहरुले सर्लाहीको लालबन्दीबाट गोरु लिएर आएको बताएका थिए। प्रहरीका अनुसार गोरु खरिदबिक्री सम्बन्धी केही कागजपत्र पनि उनीहरुसँग थियो। क्वारेन्टाइन गरेको र पशु स्वास्थ्य कार्यालयको कागजात तथा राजस्व तिरेको बिल चालकहरुले देखाएका हुन्। तर बिल र कागजपत्र नक्कली हो कि सक्कली भन्ने यकिन नभएकाले ट्रकसहित नियन्त्रणमा लिइएका गोरु कारबाहीका लागि राजस्व अनुसन्धान कार्यालयमा बुझाइएको छ, प्रहरी स्रोतले भन्यो, यस विषयमा उतैबाट अनुसन्धान भएर वास्तविकता पत्ता लाग्नुपर्छ। हेर्दा आवश्यक प्रक्रिया पुर्याएर काम भएको देखिएपनि दुई पक्षबीचको विवादका कारण गोरु नियन्त्रणमा लिनु परेको प्रहरीले जनाएको छ। राजस्व कार्यालय इटहरीका अनुसन्धान अधिकृत रमेश ओझाका अनुसार प्राप्त कागजपत्रबाट मोरङको विराटचोकको दृष्टि आरम्भ बहुउदेश्यीय बाख्रा फार्मले झापाको दमकस्थित हेमा खरिदबिक्री फार्मलाई गोरु बिक्री गरेको देखिन्छ। तर गोरु भने धेरै पश्चिमको सर्लाहीबाट ल्याइएको खुलेपछि त्यो कागजपत्र नै नक्कली हुनसक्ने आशंका गरिएको छ। गोरु भगाएर केराबारी पुर्याइएको बाँसबारी भन्ने ठाउँ पनि विराटचौकबाट लगभग आठ किलोमिटर पश्चिममा पर्छ। गोरु पश्चिमतिरबाट ल्याइएको छ। तर कागजपत्रबाट भने पूर्वको विराटचौकमा खरिद बिक्री भएको देखिन्छ, ओझाले भने, के कारणले यस्तो भएको हो भन्ने विषयमा थप अनुसन्धान अघि बढाइएको छ। अनुसन्धान सकिएपछि वास्तविकता बाहिर आउँछ। कुनै एक पक्षले अर्कोलाई बिक्री गर्दा माल वस्तुको परिणाम र मूल्यसमेत उल्लेख गरेर राजस्व कार्यालयको वेबसाइडमा इन्ट्री गर्नुपर्ने नियम रहेको उनको भनाइ छ। नभए गोरु वा कुनै पशु चौपाया लैजान नपाइने ओझाले बताए। उनले प्रक्रिया पुर्याएर गोरु लगिएको हो या नपुर्याइकन भन्ने विषयमा पनि कागजपत्र हेरेर चेकजाँच गर्ने काम भइरहेको जनाए। कतैबाट किनेर ल्याएको गोरु मोरङको विराटचोकमा खरिद बिक्री भएको हुनसक्ने उनको भनाइ छ। तर गोरु भने ट्रकसहित भगाएर विराटचोकभन्दा धेरै पश्चिमतिरबाट केराबारीको सत्तिसाले पुर्याइएको थियो। यस घटनाबाट आवश्यक कागजपत्र मिलाएर सबै पक्षसँग सेटिङ मिलाउँदै गोरु तस्करी भइरहेको प्रष्ट हुने स्रोतले बतायो। सबै प्रक्रिया पूरा गरेको भए राजमार्गबाट पूर्व दमकतिर लग्नुपर्ने गोरु किन उत्तर (केराबारी)तर्फ लगियो भन्ने कुराले थप शंका जन्माएको छ, एक प्रहरीले भने, तस्करीकै भएकाले पक्राउ पर्ने डरले राजमार्गबाट भगाएर अर्को बाटोको प्रयोग गर्दै गोरु कटाउने प्रयास गरिएको छ। राजस्व इटहरीका प्रमुख दीपक खड्काले तस्करीका लागि गोरु लगिएको पुष्टि भएमा कानुनमा भएको व्यवस्था अनुसार कारबाही हुने बताए। गोरु खरिदबिक्रीदेखि लिएर सबै विषयमा अनुसन्धान थालिएको छ, उनले भने, कमजोरी भेटिएमा अवैध रुपमा गोरु लैजान प्रयास गर्नेमाथि कारबाही हुन्छ। ट्रकमा लोड गरेको अवस्थामा प्रहरीले मोरङको केराबारीबाट नियन्त्रणमा लिएका गोरु।"
गैंडा तस्करीमा संलग्न १४ जना सार्वजनिक,"काठमाडौं : गैंडा चोरी शिकारी तथा खाग तस्करीमा संलग्न १४ जना पक्राउ परेका छन् । बुधबार चितवन राष्ट्रिय निकुञ्ज कार्यालयले पत्रकार सम्मेलन गरेर तस्करीमा संलग्न १४ जनालाई सार्वजनिक गरेको हो । निकुञ्जका प्रमुख संरक्षण अधिकृत अणनाथ बराले पत्रकार सम्मेलन गरेर तस्करीमा संलग्न १४ जनालाई सार्वजनिक गरेका हुन् । तस्करीमा संलग्न व्यक्तिलाई नेपाली सेनाको बटुकदल गण, नेपाल प्रहरीको केन्द्रीय अनुसन्धान ब्यूरोको सक्रियतामा पक्राउ गरिएको हो ।"
खाग तस्करीमा संलग्न गिरोह पक्राउ,"चितवन : गैडाको खाग तस्करीमा संलग्न गिरोह पक्राउ परेको छ। गत भदौ १६ र २१ गते र कार्तिक १९ गते चोरी शिकारीबाट गैडा मरेपछि अनुसन्धानको क्रममा ठूलो गिरोह समातिएको हो । उनीहरुको साथबाट चोरी शिकारीमा प्रयोग भएको २ थान भरुवा बन्दुक ,एउटा स्कार्पियो गाडी, मोटरसाइकल , बैंकमा जम्मा गरिएको ४१ लाखको भौचर , पैसाको बण्डलजस्तै देखिने गरि कागजको बण्डल र केही खानेकुरा बरामद भएको छ । उनीहरुविरुद्ध नवलपुर जिल्ला अदालतमा आजै मुद्दा दायर गरिएको छ निकुञ्ज प्रशासन , नेपाल प्रहरीको केन्द्रीय अनुसन्धान ब्यूरोले अनुसन्धानबाट यति ठूलो संख्या पक्राउ गर्न सफल भएको हो।"
सामाजिक सञ्जाल निर्देशिका ल्याइने,"काठमाडौं : सरकारले सूचना प्रविधिको माध्यमबाट प्रवाह हुने सामाजिक सञ्जालको सञ्चालन एवं प्रयोगलाई व्यवस्थित र मर्यादित बनाउन सामाजिक सञ्जाल सम्बन्धी निर्देशिका २०७७ ल्याउने तयारी गरेको छ। यसबारे जानकारी दिँदै सञ्चार तथा सूचना प्रविधिमन्त्री पार्वत गुरुङले संविधानले पूर्ण प्रेस स्वतन्त्रता, अभिव्यक्ति स्वतन्त्रता, सञ्चार गर्ने स्वतन्त्रताका साथै सूचनाको हकको ग्यारेन्टी गरेको र त्यसलाई पूर्ण पालना गर्न नेपाल सरकार प्रतिवद्ध रहेको बताए। उनले भने, पछिल्ला दिनहरूमा अभिव्यक्ति स्वतन्त्रताको आडमा छाडा, घिनलाग्दा, उत्तेजक, व्यक्ति केन्द्रीत मन्तव्य दिँदै हिँड्ने र त्यसलाई सामाजिक सञ्जाल र केही जिम्मेवार अनलाइनसमेतले प्रकाशन तथा प्रसारण गर्ने गरेको पाइएको छ। लामो राजनीतिक द्वन्दबाट स्थापित लोकतान्त्रिक शासन पद्धतिमाथि प्रहार गर्ने, हिंसा फैलाउने र मुलुकलाई मुडभेठतर्फ धकेल्ने खालको अभिव्यक्ति र त्यसलाई सार्वजनिक गर्ने माध्यमको गतिविधि खेदजन्य भएको उनले बताए । मन्त्री गुरुङले स्वतन्त्रको उपभोग गर्ने नाममा कुनै दर्ता बिनै फेसबुकलगायतका माध्यमको विकृति रोक्न निर्देशिका २०७७ जारी गर्ने तयारी गरिएको बताए।"
तरुण दल गोरखाका अध्यक्ष थापा निश्कासित,"गोरखा : नेपाल तरुण दल गोरखाका अध्यक्ष यमबहादुर थापालाई नेपाल तरुण दल केन्द्रीय समितिले निस्काशित गरेको छ । तरुण दलका केन्द्रीय अध्यक्ष जीतजंग बस्नेतले विज्ञप्ति जारी गरी थापालाई तरुण दलबाट निश्कासित गरेको जानकारी गराएका हुन् । नेपाल तरुण दलको सिद्धान्त, आदर्श र भावना विपरीत काम गरेकाले निश्कासित गरिएको सो विज्ञप्तिमा उल्लेख गरिएको छ । साथै संगठन निर्माण कार्यमा सक्रिय नभएको, जिल्लाको नियमित सांगठिनक प्रक्रियामा सहभागी नभएको, केन्द्रबाट गरिएको नीति निर्देशन पालना नगरेको, दलको केन्द्रीय समितिका जिल्लाको सांगठनिक गतिविधिको बारेमा जानकारी नगराएको कारण देखाउँदै थापालाई तरुण दलको अध्यक्षबाट हटाइएको सो विज्ञप्तिमा भनिएको छ । उनी निस्क्रिय भएपछि यसअघिदेखि नै तरुण दल गोरखाको कार्यबाहक अध्यक्षको कार्यभार आनन्द गुरुङले सम्हाल्दै आएका थिए । थापा केही वर्षअघि प्रचण्ड नेतृत्वको तत्कालिन नेकपा एमाओवादीबाट काङ्ग्रेसमा प्रवेश गरेका थिए ।"
सेनाले सुदृढीकरण र दिगोपना कार्यक्रम गर्दै,"काठमाडौं : नेपाली सेनाले सङ्गठनात्मक परिवर्तन, सुदृढीकरण र दिगोपनसम्बन्धी विषयलाई केन्द्रित गरी एक बृहत् गोष्ठी गर्ने भएको छ। सेनाको सङ्गठनात्मक संस्कृति, सञ्चालन प्रक्रिया र हाल थालनी गरिएका सुधारका कदमलाई संस्थागत गर्दै उस्तै प्रकृतिका कार्यक्रमलाई दिगो तुल्याउन व्यवस्थापन र सुदृढीकरणका सैद्धान्तिक र व्यावहारिक आधार तयार पार्ने उद्देश्य कार्यक्रमको रहेको सैनिक प्रवक्ता सन्तोषबल्लभ पौडेलले जानकारी दिए। प्रधानसेनापति पूर्णचन्द्र थापाले आफ्नो कार्यकालको तेस्रो वर्षलाई सुदृढीकरण र दिगोपनको वर्ष घोषणा गरेअनुरूप त्यसमा आधारित सेनाले फागुन २ देखि ५ गतेसम्म उक्त कार्यक्रम गर्न लागेको हो। सेनाका विशिष्ट श्रेणी, रक्षा मन्त्रालय र अरु सुरक्षा निकायका उच्च अधिकारीको सहभागिता रहने उक्त कार्यक्रममा गैरसैनिक विषयविज्ञबीच समेत प्रस्तुतीकरण र छलफल गरी निष्कर्ष निकालिने बताइएको छ। सङ्गठनमा विद्यमान पद्दति र प्रणालीलाई सुदृढ गर्दै लैजान र भविष्यमा परिवर्तन व्यवस्थापनको कार्यलाई सम्पादन गर्ने दायित्व भएका भावी पुस्ताको नेतृत्वलाई उक्त प्रक्रियामा हिस्सेदार र जिम्मेवार बनाउँदै लैजाने उद्देश्यले कार्यक्रम गर्न लागिएको सेनाले जानकारी दिएको छ। रासस"
"फेरि पश्चिमी वायुको प्रभावः हल्का हिमपात, वर्षाको सम्भावना भने कमै","काठमाडौं : पश्चिमी वायुको प्रभावले बुधबार देशभर आंशिकदेखि सामान्य बदली हुने भएको छ । मंगलबार बेलुकादेखि देशको पश्चिमी भूभाग हुँदै प्रवेश गरेको वायुको प्रभावले देशभर आंशिकदेखि सामान्य बदली रही पहाडी भूभागका केही स्थानमा हल्का वर्षा र उच्च पहाडी तथा हिमाली भूभागमा हल्का हिमपातको सम्भावना रहको बताइएको छ । यस प्रणालीको प्रभावले वर्षाको सम्भावना भने कमै रहेको मौसमविद् निराजन सापकोटाले बताए । 'उक्त प्रणालीमा जलवाष्पयुक्त हावा कम भएकाले वर्षा हुने सम्भावना कम रहेको हो,' उनले भने,'हिउँद याममा १४ मिलिलिटर वर्षा हुनुपर्नेमा हालसम्म १३ मिलिलिटर मात्र वर्षा भएको छ ।' मौसमविद्का अनुसार अझै केही दिन ठूलो वर्षाको सम्भावना रहेको छैन् । सो प्रणालीको प्रभाव साँझापखबाट हटेर जाने विभागले जनाएको छ । उच्च पहाडी तथा हिमाली भूभागमा हल्कादेखि मध्यम हिमपातको सम्भावना र तराईका केही भूभागमा बिहानपख हुस्सुकुहिरो लाग्न सक्ने हुँदा चिसो अझै रहिरहने देखिएकाले आवश्यक सतर्कता अपनाउन सबैमा अनुरोध गरिएको छ । हाल देशको सुदूरपश्चिम, कर्णाली, लुम्बिनी, गण्डकी, प्रदेश नं १ तथा वाग्मती प्रदेशका पहाडी भूभागमा आंशिकदेखि सामान्य बदली रही बाँकी स्थानमा मौसम सामान्यतया सफा रहेको छ । दिउँसो देशभर आंशिकदेखि सामान्य बदली रही पहाडी भूभागमा थोरै स्थानमा हल्का वर्षाको सम्भावना रहनुका साथै हिमाली भूभागका हल्कादेखि मध्यम हिमपातको सम्भावना रहेको छ । मौसम पूर्वानुमान महाशाखाको पछिल्लो विवरणअनुसार बुधबार काठमाडौँ उपत्यकाको न्यूनतम तापक्रम तीन दशमलव सात डिग्री र अधिकतम तापक्रम २३ दशमलव दुई डिग्री सेल्सियस रहेको छ । त्यस्तै आज सबैभन्दा कम जिरीको न्यूनतम तापक्रम माइनस शून्य दशमलव ६ डिग्री र सबैभन्दा धेरै धरानको न्यूनतम तापक्रम १२ दशमलव २ डिग्री सेल्सियस रहेको छ । रासस"
आगामी तीन दिनको मौसम : हल्का वर्षा र हिमपातको सम्भावना,"काठमाडौं : नेपालमा पश्चिमी वायुको प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार हाल सुदूरपश्चिम, कर्णाली प्रदेश, लुम्बिनी प्रदेश, गण्डकी प्रदेश लगायत प्रदेश नं १ र बागमती प्रदेशका पहाडी भुभागमा आँशिकदेखि समान्य बदली रहि बाँकी स्थानहरुमा मौसम सामान्यतया सफा रहेको छ। आज दिउँसो देशभर आँशिकदेखि सामान्य बदली रही पहाडी भूभागका थोरै स्थानहरुमा हल्का वर्षाको सम्भावना रहेको छ। उच्च पहाडी तथा हिमाली भूभागमा हल्कादेखि मध्यम हिमपातको सम्भावना रहेको छ। राती बागमती प्रदेश, गण्डकी प्रदेश, प्रदेश नं २ र प्रदेश नं १ मा आँशिक देखि सामान्य बदली रही बाँकी भुभागहरुमा आँशिक बदली रहनेछ। बागमती प्रदेश, गण्डकी प्रदेश र प्रदेश नं १ का पहाडी भूभागका थोरै स्थानहरुमा हल्का वर्षाको सम्भावना रहेको छ। मध्य तथा पुर्वी उच्च पहाडी तथा हिमाली भूभागमा हल्कादेखि मध्यम हिमपातको सम्भावना रहेको महाशाखाद्वारा जारी बुलेटिनमा उल्लेख छ। बिहीबार दिउँसोपहाडी भुभागमा आँशिक बदली रही बाँकी भुभागहरुमा मौसम सामान्यतया सफा रहनेछ। राती सुदूर पश्चिम, कर्णाली प्रदेश, लुम्बिनी प्रदेश, बागमती प्रदेश, गण्डकी प्रदेशमा र प्रदेश नं १ मा आँशिक बदली रहि प्रदेश नं २ मा मौसम सामान्यतया सफा रहनेछ। शुक्रबार दिउँसो देशभर आँशिकदेखि सामान्य बदली रही उच्च पहाडी तथा हिमाली भूभागमा हल्का हिमपातको सम्भावना रहेको छ। राती सुदूर पश्चिम, कर्णाली प्रदेश, लुम्बिनी प्रदेश, बागमती प्रदेश, गण्डकी प्रदेशमा र प्रदेश नं १ मा आँशिक बदली रहि प्रदेश नं २ मा मौसम सामान्यतया सफा रहनेछ। उच्च पहाडी तथा हिमाली भूभागमा हल्का हिमपातको सम्भावना रहेको महाशाखाले जनाएको छ। उच्च पहाडी तथा हिमाली भूभागमा हल्कादेखि मध्यम हिमपातको सम्भावना र तराईका केहि भुभागमा बिहानपख हुस्सुकुहिरो लाग्ने हुँदा चिसो अझै रहिरहने भएकाले आवश्यक सतर्कता अपनाउन महाशाखाले अनुरोध गरेको छ।"

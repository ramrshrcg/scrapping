शीर्षक,विवरण
"ओली दुवै पद नछाड्ने, दाहालनेपाल अर्को रणनीतिमा","काठमाडौं : शीर्ष नेताहरूको कटुतासँगै नेकपाका कार्यकर्तामाझ एउटा चिन्ता गढेको छ कतै एकता भत्किने त होइन ? नेकपा फेरि फुट्ने त होइन ? मेलमिलापको अपेक्षासहित दुई अध्यक्ष एकएक विश्वासपात्रसहित शुक्रबार तीन घण्टा बसे। जति बसाइ लम्बिँदै गयो, शुभेच्छुकको आशा बढ्दै गयो। तर, छुटुन्जेलमा मन त माझियो। कुरा बाझिएरै रह्यो। दुई अध्यक्षबीच खुलेरै कुराकानी भएको छ, अध्यक्षद्वय केपी शर्मा ओली र पुष्पकमल दाहालबीच भएको छलफलमा सँगै रहेका स्थायी समिति सदस्य जनार्दन शर्माले भने, तर, विषयवस्तुमा ठोस सहमति भएको छैन। अर्को राउन्ड फेरि छलफल हुने भएको छ। छलफलमा महासचिव विष्णु पौडेल पनि थिए। उनले पनि सञ्चारमाध्यमलाई ओली र दाहालबीच खुलस्त कुराकानी भएको र आफूलाई लागेका कुराहरू दुवै अध्यक्षले राखेको जानकारी गराएका थिए। सम्बन्ध नट गुड, नट ब्याड (न राम्रो, न खराब) भयो, बैठकको उपलब्धिबारे बालुवाटार स्रोतले भन्यो। ओलीसँगको बालुवाटार छलफलबारे दाहालले आफ्नो निवासमा वरिष्ठ नेता झलनाथ खनाल, माधव नेपाल, उपाध्यक्ष वामदेव गौतम, प्रवक्ता नारायणकाजी श्रेष्ठ र गृहमन्त्री रामबहादुर थापालाई बोलाएर शुक्रबार साँझ जानकारी गराएका छन्। त्यहाँ सहभागी एक सचिवालय सदस्यका अनुसार, ओली शुक्रबारको छलफलमा पनि आफ्नो अडानमा यथावत् छन्। वरिष्ठ नेता खनालले अन्नपूर्णसँग भने, दुई अध्यक्षबीच बालुवाटारमा भएको छलफल हामीलाई प्रचण्ड कमरेडले बिफ्रिड गर्नुभयो। कुरा मिलेनछ। अडानमै उहाँ (प्रधानमन्त्री) देखिनु भएको छ। अब स्थायी समितिबाटै कोर्स अगाडि बढ्छ। अर्का एक सचिवालय सदस्यका अनुसार, दाहाल बालुवाटार पुगेपछि भएको छलफलको प्रारम्भमै ओलीले आफ्नो पुरानै अडान दोहोयाउँदै भनेका थिए, पार्टी अध्यक्ष र प्रधानमन्त्रीको विषयमा कुरा गर्न आउनु भएको भए त्यो कुरै नगरौं, त्यो च्याप्टर क्लोज भयो। त्यो कुनै सम्भावनै छैन, अरू केही कुरा छन् भने गरौं। दाहालले पार्टीभित्र उठेका विषयमा छलफल नगर्ने भन्न नसुहाउने भन्दै एकता जोगाई राख्नुपर्ने र पार्टीको निर्णयलाई सबैले मानेर जाने गरी अगाडि बढ्नुपर्ने आग्रह गरेका थिए। त्यसपछि ओलीले दाहालसँग भने, पार्टी एकता सकेसम्म गर्ने हो। तर पार्टी अहिले फुटे बराबर छ। तपाईंले भोलि कारबाही गर्नुस्, त्यसपछि म अर्काे पार्टी बनाउँछु। त्यति मात्र होइन, दाहाललाई ओलीले शुक्रबारको छलफलमा वरिष्ठ नेता माधव नेपाल वा आफ्नो टिममध्ये कुनमा बस्ने रोज्नसमेत आग्रह गरेका थिए। उहाँ (प्रधानमन्त्री) ले पार्टी एकता कायम गर्ने हो भने अध्यक्ष र प्रधानमन्त्रीको कुरा भएन, अर्काे एउटा पनि निर्णय गर्नुहोस् तपाईंले मेरो टिममा बस्ने हो कि माधव नेपालको टिममा बस्ने हो ? फैसला गर्नुहोस्सम्म मलाई भन्नुभयो, ओलीले आफूलाई राखेको प्रस्ताव सुनाउँदै दाहालले ब्रिफिङमा भने। दाहालले भने पार्टीको निर्णयलाई मानेर जानुपर्नेमै ओलीलाई जोडबल गरेका थिए। एकीकृत पार्टी भइसकेपछि कहाँ त्यस्तो हुन्छ ? तपाईं (प्रधानमन्त्री) ले त्यागको कुनै भावना नै देखाउनु भएन, यस्तो पनि हुन्छ ? दाहालको यस्तो प्रश्नपछि ओलीले भने, मैले गल्ती गर्दिनँ। दुई अध्यक्षबीचको छलफलमा कुरा नमिलेपछि महासचिव विष्णु पौडेल र नेता जनार्दन शर्माले फेरि पनि छलफल गर्ने र अविश्वास हटाउने विषयमा जानुपर्ने मत राखेका थिए। त्यसपछि भने ओलीले शनिबारको पार्टी स्थायी समिति बैठक अगाडि पुनः एकपटक बस्ने र छलफल गरेर हेरौं भन्दै दाहाललाई बिदाइ गरेका थिए। दाहालनेपाल पक्षले शनिबार ओलीसँग दाहालले गर्ने छलफल पनि सकारात्मक नदेखिए पुनः सचिवालयका नेताहरूको बैठक बसेर कसरी जाने भन्ने प्रक्रिया टुंगो लगाउने भएका छन्। अब उहाँहरूबीचको शनिबार हुने छलफल हेरौं। त्यहाँ पनि प्रधानमन्त्री टसमस नभई आउनुभयो भने हामी स्थायी समिति बैठक अगाडि सचिवालयका साथीहरू बस्छौं। त्यसपछि स्थायी समिति बैठकमा केन्द्रीय समिति बैठक बोलाउने गरी निर्णय गरेर जान्छौं, त्यही दिशामा हाम्रो छलफल छ, ती सचिवालय सदस्यले अन्नपूर्णसँग भने। दाहालसँगको छलफलमा ओलीले ४ मंसिर २०७६ मा दुई अध्यक्षबीच भएको अधिकार बाँडफाँटको सहमतिलाई थप व्याख्या स्थायी समितिबाट गरेर जान भने आफू तयार रहेको बताएका थिए। तर दाहालले परिस्थिति त्यसभन्दा धेरै अगाडि गएकोले विगतका सहमति, सम्झौतामा मात्र अब नअड्किने धारणा राखेका थिए। तर त्यसमा ओली सहमत देखिएका छैनन्। २ जेठ २०७५ मा ओली र दाहालबीच भएको लिखित पाँचबुँदे सम्झौतामा अढाई वर्षपछि आलोपालो सरकारको नेतृत्व गर्ने उल्लेख भएको विषयमा विवाद बढेपछि विवाद मिलाउन २०७६ मंसिर ४ मा अर्काे समझदारी भएको थियो। त्यसमा दाहाललाई दल र ओलीलाई पाँच वर्ष नै सरकार सञ्चालन गर्न दिने सहमति भएको थियो। तर पनि नेकपाभित्र ओली दाहाल संघर्ष रोकिएन। त्यो अहिले बढेर उत्र्कषमा पुगेको छ। पार्टी विवाद उत्कर्षमा पुगेपछि शुक्रबार एक दिनका लागि स्थायी समिति रोकेर नेताहरू सहमतिको मिलनबिन्दु खोजीमा जुटेका थिए। दुई अध्यक्ष मात्र होइन, दोस्रो पुस्ताका नेताहरू पनि शुक्रबार दिनभर एकअर्काे पक्षबीच छरिएरसमेत साइडलाइन छलफलमा बसेका थिए। पार्टीभित्र देखा परेको विवादलाई पूर्णविराम लगाउने उपायको खोजीमा शुक्रबार दोस्रो पुस्ताका नेताहरू ताते पनि उनीहरूले पनि सहमति फेला पार्न सकेका छैनन्। अध्यक्षकै तहमा चर्काे असमझदारीपछि करिब एकतामै ब्रेक लाग्ने देखेपछि एकता भत्काउन नदिन दोस्रो तहका नेताहरू जुर्मुराएका थिए। शुक्रबार बिहान कृषिमन्त्री तथा स्थायी समिति सदस्य घनश्याम भुसालको पुल्चोकस्थित निवासमा ओली, दाहाल र वरिष्ठ नेता नेपाल तीनै पक्षका नेताहरू जुटेर छलफल गरेका थिए। छलफलमा भुसाल, योगेश भट्टराई, सुरेन्द्र पाण्डे, शंकर पोखरेल, विष्णु रिमाल, मणि थापा, जनार्दन शर्मा, टोपबहादुर रायमाझी, वर्षमान पुन, शक्ति बस्नेतलगायत सहभागी थिए। पार्टीका दुवै अध्यक्षलाई भेट गरी २ जेठ २०७५ को पाँचबुँदे सहमति र २०७६ मंसिर ४ को दुई अध्यक्षबीचको कार्य विभाजनकै आधारमा टेकेर कुनै न कुनै मिलन बिन्दु खोजी गर्न दबाब दिने निष्कर्ष ती नेताहरूले निकालेका थिए। मिलनबिन्दु पत्ता नलाग्दा ओलीले पनि बालुवाटारमा आफू निकट नेताहरूसँग छलफल जारी राखेका थिए। माधव नेपालले पनि स्थायी समिति सदस्य वेदुराम भुसाल, भीम रावललगायतसँग आफ्नै निवास कोटेश्वरमा भेट गरेका थिए। उता राष्ट्रपति विद्यादेवी भण्डारीले नेकपाभित्रको विवादमा चासो देखाउँदै नेताहरूलाई सहमतिका लागि आग्रह गरिरहेकी छन्। उनले शुक्रबार बिहान उपाध्यक्ष वामदेव गौतमसँग भेट गरी छलफल गरेकी थिइन्। त्यस्तै, नेकपाका युवा केन्द्रीय सदस्यले केन्द्रीय कार्यालयमा पार्टी विवादमा उपयुक्त विकल्पसहित समाधान खोज्न माग गर्दै धर्ना दिएका थिए। नेताहरू जगन्नाथ खतिवडा, डा विजय पौडेल, ठाकुर गैरे, हिमाल शर्मा, रामकुमारी झाँक्री, दिलुकमारी पन्तलगायत नेताले पार्टीलाई विभाजनबाट रोक्नुपर्ने, विधि प्रक्रियाबाट समाधान निकाल्नुपर्ने भन्दै दिउँसो तीन घण्टा धर्ना दिएका थिए।"
को बन्लान् आईजीपी ?,"काठमाडौं : प्रहरी महानिरीक्षक (आईजीपी) ठाकुरप्रसाद ज्ञवालीले यही असार २४ मा अनिवार्य अवकाश लिँदै छन्। २८औं आईजीपीको दौडमा प्रहरी अतिरिक्त महानिरीक्षक (एआईजी)द्वय शैलेश थापा क्षत्री र हरिबहादु पाल छन्। उनीहरू दुवै जना २०४९ सालमा प्रहरी निरीक्षकबाट सेवा प्रवेश गरेका हुन्। दुवै एआईजीका कार्यप्रकृति र कार्यशैली फरक छन्। दुवै जना विवादित देखिएका छैनन्। एआईजी क्षत्री तीन वर्षयता केन्द्रमै विभिन्न जिम्मेवारीमा काम गरिरहेका छन्। पालले प्रहरी नायब महानिरीक्षक (डीआईजी) हुँदा २ नम्बर प्रदेश प्रहरी कार्यालय, विशेष ब्युरोको नेतृत्व सम्हाले। उनले एआईजी भएपछि मानव कार्य एवं अपराध अनुसन्धान विभागको नेतृत्व गरिरहेका छन्। क्षत्रीले डीआईजी हुँदा प्रहरी केन्द्रीय प्रवक्ता, महानगरीय प्रहरी कार्यालय रानीपोखरीको नेतृत्व गरेका थिए। एआईजी भइसकेपछि उनी मानव स्रोतसाधन र प्रशासन विभागको नेतृत्वमा छन्। कमान्ड कन्ट्रोल, नीति तथा योजना तर्जुमा र संगठन सुदृढीकरणमा दुवै जना सक्षम रहेको बुझाइ प्रहरी मुख्यालयकै अधिकृतको छ। प्रहरी संगठनले २०७० मंसिरयता चार जना नेतृत्व पायो। उनीहरू डीआईजीबाट सिधै आईजीपीमा बढुवा भए। अबको नेतृत्व भने एआईजीबाटै चयन हुनेछ। नेतृत्वमा पुग्न कार्यक्षमता, कार्यदक्षता, वरिष्ठता र योग्यतालाई आधार मानिँदै आएको छ। यी योग्यतामा दुवै जनाको उत्तिकै दाबी छ। उनीहरूले प्रहरी निरीक्षकदेखि एआईजीसम्म आइपुग्दा जिल्लादेखि केन्द्रमै भएका चुनौतीपूर्ण घटनानजिक रहेर काम गरेका छन्। क्षत्रीले सशस्त्र द्वन्द्वका बेला जिल्ला प्रहरी सल्यानको प्रमुख भएर काम गरेका थिए। त्यसपछि क्रमशः सिन्धुपाल्चोक, कास्की, धादिङ र झापामा प्रहरी प्रमुख भए। पालले सशस्त्र द्वन्द्वका बेला रोल्पा, रुकुम र डडेलधुरामा काम गरे। उनी एसपी हुँदा रूपन्देही, धनुषा, कास्कीको प्रहरी प्रमुख भए। भावी आईजीपीका लागि प्रमुख चुनौती भनेको संगठनको खस्किँदै गएको साख जोगाउनु हो। संगठनभित्र चरम राजनीतीकरण छ, खासगरी सरुवाबढुवामा। आईजीपी सेरेमोनियल भइदिने र नीति निर्णयमा सरकारले हस्तक्षेप गर्दै जाने हो भने नेतृत्व परिवर्तनले खासै अर्थ राख्ने देखिँदैन। भ्रष्टाचारमा शून्य सहनशीलतालाई मुख्य आधार बनाएको प्रहरीले अझै आफूमा निखारता ल्याउन सकेको देखिँदैन। एआईजी क्षत्री २८ वर्ष लामो सेवा अवधिपछि प्रहरी नेतृत्वमा पुग्ने अवसर आएको बताउँछन्। एकले अर्काको तेजोबध नगर्ने उनको भनाइ छ। प्रतिस्पर्धीका हिसाबले म र हरिबहादुर पाल दुवै दाबेदार हौं। हामी दुवैसँग प्रहरी संगठनमा सेवा गरेको लामो अनुभव छ। कमान्ड कन्ट्रोलदेखि चुनौतीपूर्ण कार्यमा हामी अब्बल नै छौं, उनी भन्छन्, वर्तमान आईजीपीलाई छाडेर यसअघिका प्रहरी नेतृत्वमा पुग्न देखिएका अनेक चलखेलबारे हामीलाई ज्ञात छ। संगठन आईजीपी एक्लैले हाँक्ने होइन। नेतृत्व एउटाले लिन्छ, त्यति मात्रै हो। टिममा रहेर काम गर्नुपर्छ। विगतमा नेतृत्व परिवर्तन हुन तीन महिना बाँकी छँदै तँछाडमछाड गर्ने, एकले अर्काको तेजोबध गर्ने र दौडधुपलाई अवसरका रूपमा लिने कार्यबारे पनि हामी जानकार छौं। पाल आफ्ना व्यक्तिगत र व्यावसायिक मित्र भएको उनको भनाइ छ। आईजीपी नियुक्ति नितान्त सरकारले गर्ने निर्णय भएकाले आफूले दाबी गर्नु स्वाभाविक भएको उनी बताउँछन्। एआईजी पाल आफूहरूबीच कुनै कटुता नरहेको बताउँछन्। संगठनको नेतृत्व पविर्तनको समयमा को बन्ला भन्ने कौतुहल हुनु स्वाभाविक भएको उनको भनाइ छ। सरकारको निर्णयमा म अडिग रहन्छु। क्षेत्री मेरा मित्र मात्रै होइनन् लामो सयम एउटै संगठनमा रहेर काम गरिसकेको परिवारभित्रका सदस्य हुन्। हामीमा कटुता छैन, उनी भन्छन्, हामी दुईमध्येबाटै एक जनालाई सरकारले आईजीपीमा नियुक्ति गर्ने हो। त्यसकारण म आफ्नो दाबीलाई स्वाभाविक ठान्छु। हामी दुवैसँग प्रहरी हेडक्वार्टर कसरी चल्छ भन्ने ज्ञान छ। कार्य प्रकृतिको हिसाबले एआईजीबाट आईजीपी पाउनु संगठनको लागि गौरवको कुरा पनि हो। सरकारले जसलाई आईजीपी बनाए पनि एकले अर्कोलाई सहयोग गरी मिलेरै जाने योजना रहेको उनको भनाइ छ। प्रहरी नियमावली २०७१ मा एआईजीमध्येबाट र एआईजी नभएको अवस्थामा डीआईजीहरूमध्येबाट ज्येष्ठता, कार्यकुशलता, कार्यक्षमता, उत्तरदायित्व वहन गर्न सक्ने क्षमता, नेतृत्व प्रदान गर्न सक्ने कुशलता तथा आफूभन्दा मुनिको प्रहरीलाई प्रोत्साहन र परिचालन गर्न सक्ने सामथ्र्यका आधारमा नेपाल सरकारले उपयुक्त देखेको उम्मेदवारलाई प्रहरी महानिरीक्षकमा बढुवा गर्नेछ उल्लेख छ। नयाँ थिति बसाल्ने अवसर  गोविन्द कुसुम, पूर्वगृहसचिव आईजीपी नियुक्तिमा राजनीति हाबी हुने गरेको यसअघिका विभिन्न नियुक्तिले पुष्टि गरिसकेका छन्। अब यसरी चल्दैन। खासगरी फौजमा चेन अफ कमान्ड नै महत्वपूर्ण मानिन्छ। प्रहरी नियमावलीमै लेखिएका कुरालाई अक्षरशः पालना गरेर सरकारले आईजीपी नियुक्ति गर्ने हो भने प्रहरी संगठनमा नेतृत्व विकासमा निखारता आउँछ। जुन बेला नियुक्ति आउँछ, त्यति बेलै राजनीतीकरण हुन थाल्यो र शक्तिकेन्द्र हावी हुन थाल्यो भने संगठनको गरिमामा आँच आउँछ। पहिला त नेतृत्वमा पुग्ने उम्मेदवारको क्षमता मापन हुन जरुरी छ। प्रहरी निरीक्षक वा असइमा भर्ना भएदेखि डीआईजी वा एआईजीसम्म पुग्दा उसले के राम्रो गर्यो वा के राम्रो गरेन त्यसको विश्लेषण हुन जरुरी छ। विश्लेषण गरिएका कुरालाई संस्थागत अभिलेखीकरण गर्न जरुरी छ। अभिलेखीकरणअनुसार जसको क्षमता पुग्छ र संगठन हाँक्न सक्ने देखिन्छ उसलाई नेतृत्व चयन गर्नुपर्छ। सरकारले कार्यक्षमता राम्रो हुँदाहुँदै पनि सिनियरलाई छाडेर जुनियरलाई नेतृत्व दिने हो भने संगठन बिग्रन्छ र चेन अफ कमान्डमा ह्रास आउँछ। प्रधानन्यायाधीश र नेपाली सेनाका सेनापति चयनमै हेरौं न, त्यहाँ विवाद देखिँदैन। एकदुई वर्षअघिबाटै कसले नेतृत्व पाउँछ, पहिल्यै थाहा हुन्छ। प्रहरी नेतृत्व विकासमा पनि यस्तै अभ्यासको जरुरी छ। अबको नेतृत्वमा दुई जनामध्येबाट एक जना हुने हो। सरकारले नियमावली नबिर्सियोस्। कार्य अभिलेखको आधारमा नियुक्ति गर्दा राम्रो हुन्छ।"
"बालुवाटारमा मन्त्रीलाई प्रधानमन्त्री ओलीको प्रश्न, 'अब तपाईंहरु कता ?'","काठमाडौं : प्रधानमन्त्री केपी शर्मा ओलीले पार्टी एकता संकटमा परेको बताएका छन्। शनिबार साँझ प्रधानमन्त्रीको सरकारी निवास बालुवाटारमा मन्त्रीहरुसँग छलफल गर्दै प्रधानमन्त्री ओलीले यस्तो बताएका हुन्। नेपाल कम्युनिस्ट पार्टी (नेकपा) अध्यक्षसमेत रहेका ओलीले सरकारमा सहभागी सबै मन्त्री र राज्यमन्त्रीसँग राष्ट्रियता र पार्टी एकता दुवै संकटमा परेको भन्दै आफ्नो कित्ता छुट्याउन मन्त्रीलाई आग्रह गरेका हुन्। यतिबेला राष्ट्रियता र पार्टी एकता संकट परेको छ, प्रधानमन्त्रीको भनाइ उद्धृत गर्दै एक मन्त्रीले भने, अब तपाईंहरु कुन पक्षमा हुनुहुन्छ आफ्नो कित्ता छुट्याउनुहोस्। ओली दुवै पद नछाड्ने, दाहालनेपाल अर्को रणनीतिमा नेकपा स्थायी कमिटी बैठक असार २२ गतेसम्म स्थगित जनार्दन शर्मा भन्छन्, पार्टी फुट्दैन, फुटाउन दिँइदैन रणनीति बनाउन नेकपाका ६ सचिवालय सदस्य खुमलटारमा प्रधानमन्त्री शीतल निवासमा : मन्त्री र राज्यमन्त्रीलाई बालुवाटारमा निम्ता राष्ट्रपतिसँगको भेट सकेर प्रधानमन्त्री निवास फर्किए : मन्त्री र राज्यमन्त्री बालुवाटारमा प्रधानमन्त्री ओलीले यो अवस्थामा जतिबेला जे पनि हुन सक्ने भन्दै मन्त्रीहरुसँग बालुवाटारमा पार्टी नै रहन नसक्ने ब्रिफिङ गरेका हुन्। बैठकमा बोल्दै कृषिमन्त्री घनश्याम भुसाल र ऊर्जामन्त्री वर्षमान पुनले पार्टी एकता दुई अध्यक्षले गरेको र संकटको समयमा एकतालाई दरिलो बनाउने जिम्मा पनि मन्त्रीहरुकै भएको बताएका थिए। प्रधानमन्त्री ओलीले सबै मन्त्री र राज्यमन्त्रीसँगको छलफल सकिएपछि आफू निकटका मन्त्रीसँग छुट्टै छलफल गरेका छन्।प्रधानमन्त्री ओलीले राष्ट्रपतिलाई महाअभियोग लगाउने प्रमाण आफूसँग भएको खुलासासमेत गरेका छन् । पार्टीमित्र अध्यक्ष र प्रधानमन्त्री दुवै पद छोड्नुपर्ने अडान अर्को समूहले लिएपछि मन्त्री र राज्यमन्त्रीलाई बालुवाटार बोलाएर ओलीले राष्ट्रपतिलाई महाअभियोग लगाउनेसम्मको गम्भीर राजनीतिक षड्यन्त्र भएको खुलासा गरेका हुन् । ओलीले राष्ट्रियता र पार्टी एकतालाई स्वीकार गरे पनि त्यस विपरित हुने कुनै काम स्वीकार्य नहुने बताए । सँगै उनले परिस्थिति अनुसार अगाडि बढ्नुपर्नेसमेत प्रष्ट पारेका छन् । ओलीले राष्ट्रियताको पक्षमा आफूले गरेको काममा सहयोग गर्न सबै मन्त्रीलाई आग्रहसमेत गरेका छन् । प्रधानमन्त्रीसँगको छलफलमा मन्त्री, राज्यमन्त्रीसँगै प्रधानमन्त्रीका सल्लाहकार उपस्थित थिए । मन्त्रीसँग छलफल गर्नुअघि प्रधानमन्त्री ओलीले शीतल निवास पुगेर राष्ट्रपति विद्यादेवी भण्डारीसँग करिब डेढ घण्टा छलफल गरेका थिए।"
नेकपा स्थायी कमिटी बैठक असार २२ गतेसम्म स्थगित,"काठमाडौं : नेपाल कम्युनिस्ट पार्टी (नेकपा) स्थायी कमिटी बैठक असार २२ गते सम्म स्थगित भएको छ। कम्युनिस्ट पार्टी (नेकपा प्रचार विभाग उपप्रमुख एवम् प्रधानमन्त्रीका प्रेस सल्लाहकार सूर्य थापाले शनिबार ११ बजे बस्नेगरी बिहीबार स्थगित भएको बैठक २२ गतेसम्म स्थगित भएको जानकारी दिए। नेकपाभित्र चर्कँदै गएको आन्तरिक कलहले गम्भीर मोड लिएपछि शीर्ष नेताहरु आन्तरिक छलफलमा व्यस्त छन्। स्थायी समितिको मंगलबारको बैठकमा प्रधानमन्त्री केपी शर्मा ओलीको राजीनामा माग्दै चर्काचर्कीभएपछि आन्तरिक कलहले गम्भीर मोड लिएको हो। अध्यक्षद्वय ओली र प्रचण्ड आन्तरिक परामर्शमै रहेकाले स्थायी कमिटी बैठक स्थगित भएको बालुवाटार स्रोतले जनाएको छ। पार्टीभित्रैबाट चर्को आलोचनासहित राजीनामा माग भएपछि तनावमा रहेका प्रधानमन्त्री ओली बचाउको रणनीतिसहित व्यक्तिगत र समूहगत छलफललाई तीव्र बनाएका छन्। ओलीको राजीनामा मागिसकेका अध्यक्ष पुष्पकमल दाहाल 'प्रचण्ड', वरिष्ठ नेता झलनाथ खनाल, माधवकुमार नेपाल र उपाध्यक्ष वामदेव गौतम पनि रणनीतिक छलफलमा व्यस्त छन्। शुक्रबार दुई अध्यक्ष र एकएक विश्वासपात्रसहित शुक्रबार तीन घण्टा छलफलमा बसेपनि निकास निस्कन सकेन। एक सचिवालय सदस्यका अनुसार, दाहाल बालुवाटार पुगेपछि भएको छलफलको प्रारम्भमै ओलीले आफ्नो पुरानै अडान दोहोर्याउँदै भनेका थिए, पार्टी अध्यक्ष र प्रधानमन्त्रीको विषयमा कुरा गर्न आउनु भएको भए त्यो कुरै नगरौं, त्यो च्याप्टर क्लोज भयो। त्यो कुनै सम्भावनै छैन, अरू केही कुरा छन् भने गरौं। दाहालले पार्टीभित्र उठेका विषयमा छलफल नगर्ने भन्न नसुहाउने भन्दै एकता जोगाई राख्नुपर्ने र पार्टीको निर्णयलाई सबैले मानेर जाने गरी अगाडि बढ्नुपर्ने आग्रह गरेका थिए। त्यसपछि ओलीले दाहालसँग भने, पार्टी एकता सकेसम्म गर्ने हो। तर पार्टी अहिले फुटे बराबर छ। तपाईंले भोलि कारबाही गर्नुस्, त्यसपछि म अर्काे पार्टी बनाउँछु। दाहाललाई ओलीले शुक्रबारको छलफलमा वरिष्ठ नेता माधव नेपाल वा आफ्नो टिममध्ये कुनमा बस्ने रोज्नसमेत आग्रह गरेका थिए। उहाँ (प्रधानमन्त्री) ले पार्टी एकता कायम गर्ने हो भने अध्यक्ष र प्रधानमन्त्रीको कुरा भएन, अर्काे एउटा पनि निर्णय गर्नुहोस् तपाईंले मेरो टिममा बस्ने हो कि माधव नेपालको टिममा बस्ने हो ? फैसला गर्नुहोस्सम्म मलाई भन्नुभयो, ओलीले आफूलाई राखेको प्रस्ताव सुनाउँदै दाहालले शुक्रबार साँझ आफ्ना पक्षका नेताहरुलाई ब्रिफिङमा भने। दाहालले भने पार्टीको निर्णयलाई मानेर जानुपर्नेमै ओलीलाई जोडबल गरेका थिए। एकीकृत पार्टी भइसकेपछि कहाँ त्यस्तो हुन्छ ? तपाईं (प्रधानमन्त्री) ले त्यागको कुनै भावना नै देखाउनु भएन, यस्तो पनि हुन्छ ? दाहालको यस्तो प्रश्नपछि ओलीले भने, मैले गल्ती गर्दिनँ। दुई अध्यक्षबीचको छलफलमा कुरा नमिलेपछि महासचिव विष्णु पौडेल र नेता जनार्दन शर्माले फेरि पनि छलफल गर्ने र अविश्वास हटाउने विषयमा जानुपर्ने मत राखेका थिए। दाहालसँगको छलफलमा ओलीले ४ मंसिर २०७६ मा दुई अध्यक्षबीच भएको अधिकार बाँडफाँटको सहमतिलाई थप व्याख्या स्थायी समितिबाट गरेर जान भने आफू तयार रहेको बताएका थिए। तर दाहालले परिस्थिति त्यसभन्दा धेरै अगाडि गएकोले विगतका सहमति, सम्झौतामा मात्र अब नअड्किने धारणा राखेका थिए। २ जेठ २०७५ मा ओली र दाहालबीच भएको लिखित पाँचबुँदे सम्झौतामा अढाई वर्षपछि आलोपालो सरकारको नेतृत्व गर्ने उल्लेख भएको विषयमा विवाद बढेपछि विवाद मिलाउन २०७६ मंसिर ४ मा अर्को समझदारी भएको थियो। त्यसमा दाहाललाई दल र ओलीलाई पाँच वर्ष नै सरकार सञ्चालन गर्न दिने सहमति भएको थियो। तर पनि नेकपाभित्र ओली दाहाल संघर्ष रोकिएन। त्यो अहिले बढेर उत्र्कषमा पुगेको छ। पार्टी विवाद उत्कर्षमा पुगेपछि शुक्रबार एक दिनका लागि स्थायी समिति रोकेर नेताहरू सहमतिको मिलनबिन्दु खोजीमा जुटेका थिए। दुई अध्यक्ष मात्र होइन, दोस्रो पुस्ताका नेताहरू पनि शुक्रबार दिनभर एकअर्को पक्षबीच छरिएरसमेत साइडलाइन छलफलमा बसेका थिए।"
रणनीति बनाउन नेकपाका ६ सचिवालय सदस्य खुमलटारमा,"काठमाडौं : नेपाल कम्युनिस्ट पार्टी (नेकपा)का बहुमत सचिवालय सदस्यको बैठक बसिरहेको छ। शनिबार दिउँसो नेकपा अध्यक्ष पुष्पकमल दाहाल 'प्रचण्ड' निवास खुमलटारमा बैठक बसिरहेको छ। बैठकमा प्रचण्ड, वरिष्ठ नेता झलनाथ खनाल, माधवकुमार नेपाल, उपाध्यक्ष वामदेव गौतम,प्रवक्ता नारायणकाजी श्रेष्ठ र गृहमन्त्री रामबहादुर थापा 'बादल' सहभागी छन्। जसमा प्रधानमन्त्रीसमेत रहेका केपी ओली समूहका सदस्य भने सहभागी छैनन्। नेकपाको ९ सदस्यीय सचिवालय सदस्यमध्ये ओली, रक्षामन्त्री ईश्वर पोखरेल र महासचिव विष्णु पौडेल बैठकमा उपस्थित नभएका हुन्। नेकपाभित्र विवादले उग्र रुप लिएपछि पार्टी एकता कसरी जोगाउने भन्ने विषयमा छलफल भइरहेको बैठकमा एक सचिवालय सदस्यले अन्नपूर्ण अनलाइनलाई जानकारी दिए। शुक्रबार बालुवाटारमा प्रचण्डसँग पार्टी एकता सकेसम्म गर्ने तर पार्टी अहिले फुटे सरह रहेकाले आफूले अर्को पार्टी बनाउने बताएपछि नेकपाभित्र अर्को तरंग फैलिएको छ। उनले भने, 'हिजो ओलीले पार्टी एकता कायम गर्ने हो भने अध्यक्ष र प्रधानमन्त्रीको कुरा नगर्नुस् भनेर प्रचण्डलाई भन्नु भएछ अब कसरी पार्टी एकता जोगाउने भन्नेमा हामी छौं, यही विषयमा छलफल चलिरहेको छ।' ओलीले शुक्रबारको छलफलमा वरिष्ठ नेता माधव नेपाल वा आफ्नो टिममध्ये कुनमा बस्ने रोज्न भन्दै प्रचण्डलाई आग्रह गरेका थिए। उहाँ (प्रधानमन्त्री) ले पार्टी एकता कायम गर्ने हो भने अध्यक्ष र प्रधानमन्त्रीको कुरा भएन, अर्को एउटा पनि निर्णय गर्नुहोस् तपाईंले मेरो टिममा बस्ने हो कि माधव नेपालको टिममा बस्ने हो? फैसला गर्नुहोसमेत मलाई भन्नुभयो, ओलीले आफूलाई राखेको प्रस्ताव सुनाउँदै प्रचण्ड ब्रिफिङ गरे। २ जेठ २०७५ मा ओली र प्रचण्डबीच भएको लिखित पाँच बुँदे सम्झौतामा अढाई वर्षपछि आलोपालो सरकारको नेतृत्व गर्ने उल्लेख भएको विषयमा विवाद बढेपछि विवाद मिलाउन २०७६ मंसिर ४ मा अर्को समझदारी भएको थियो। त्यसमा प्रचण्डलाई दल र ओलीलाई पाँच वर्ष नै सरकार सञ्चालन गर्न दिने सहमति भएको थियो। तर पनि नेकपाभित्र ओलीप्रचण्ड संघर्ष रोकिएको छैन्। पार्टी विवाद उत्कर्षमा पुगेपछि शुक्रबार एक दिनका लागि स्थायी समिति रोकेर नेताहरू सहमतिको मिलनबिन्दु खोजीमा जुटेका थिए। दुई अध्यक्ष मात्र होइन, दोस्रो पुस्ताका नेता पनि शुक्रबार दिनभर एकअर्को पक्षबीच छरिएरसमेत साइडलाइन छलफलमा बसेका थिए। छलफलमा भुसाल, योगेश भट्टराई, सुरेन्द्र पाण्डे, शंकर पोखरेल, विष्णु रिमाल, मणि थापा, जनार्दन शर्मा, टोपबहादुर रायमाझी, वर्षमान पुन, शक्ति बस्नेतलगायत सहभागी थिए। पार्टीका दुवै अध्यक्षलाई भेट गरी २ जेठ २०७५ को पाँच बुँदे सहमति र २०७६ मंसिर ४ को दुई अध्यक्षबीचको कार्य विभाजनकै आधारमा टेकेर कुनै न कुनै मिलन बिन्दु खोजी गर्न दबाब दिने निष्कर्ष ती नेताहरूले निकालेका थिए। मिलनबिन्दु पत्ता नलाग्दा ओलीले पनि बालुवाटारमा आफू निकट नेताहरूसँग छलफल जारी राखेका थिए। माधव नेपालले पनि स्थायी समिति सदस्य वेदुराम भुसाल, भीम रावललगायतसँग आफ्नै निवास कोटेश्वरमा भेट गरेका थिए।"
राष्ट्रपतिसँगको भेट सकेर प्रधानमन्त्री निवास फर्किए : मन्त्री र राज्यमन्त्री बालुवाटारमा,"काठमाडौं : प्रधानमन्त्री केपी ओली शीतल निवासमा राष्ट्रपतिसँग भेट गरेर बालुवाटार फर्किएका छन् । राष्ट्रपति विद्यादेवी भण्डारीसँग करिब डेढ घण्टा छलफल गरेर प्रधानमन्त्री ओली बालुवाटार फर्किएका हुन् । नेपाल कम्युनिस्ट पार्टी (नेकपा) अध्यक्षसमेत रहेका प्रधानमन्त्री ओलीले अहिले मन्त्री र राज्यमन्त्रीसँग छलफल गर्दैछन् । प्रधानमन्त्री शीतल निवास जानुअघि नै मन्त्री र राज्यमन्त्रीलाई सात बजे बालुवाटार उपस्थित हुन् निम्ता गरिएको थियो । प्रधानमन्त्री ओलीले छलफलका लागि मन्त्री र राज्यमन्त्रीलाई बालुवाटार बोलाएका हुन् । नेकपाभित्र आन्तरिक द्वन्द्व चर्को बन्दै गएपछि पछिल्ला दिनमा प्रधानमन्त्री ओली बालुवाटारमा सक्रिय छन् भने अर्का अध्यक्ष पुष्पकमल दाहाल प्रचण्डले पार्टी नेतासँगको भेटघाट र छलफललाई तिब्रता दिएका छन् । स्थायी कमिटी बैठकमा प्रधानमन्त्री र अध्यक्ष पदबाटै ओलीको राजीनामा मागेपछि नेकपा भित्रको विवाद चर्को बनेको छ । प्रचण्डलाई सचिवालयकै वरिष्ठ नेता माधवकुमार नेपाल, झलनाथ खनालसहित ६ नेताले साथ दिएका छन् । पछिल्लो राजनीतिक घटनाक्रम र पार्टी भित्रको तनाका बीच प्रधानमन्त्री र राष्ट्रपतिबीचको भेटवार्तालाई महत्वका साथ हेरिएको छ । राष्ट्रपतिसँगको भेट र छलफलको विषय भने सार्वजनिक गरिएको छैन । ओली दुवै पद नछाड्ने, दाहालनेपाल अर्को रणनीतिमा नेकपा स्थायी कमिटी बैठक असार २२ गतेसम्म स्थगित जनार्दन शर्मा भन्छन्, पार्टी फुट्दैन, फुटाउन दिँइदैन रणनीति बनाउन नेकपाका ६ सचिवालय सदस्य खुमलटारमा प्रधानमन्त्री शीतल निवासमा : मन्त्री र राज्यमन्त्रीलाई बालुवाटारमा निम्ता असार १८ गते भने प्रधानमन्त्री ओलीले राष्ट्रपतिसँग भेट गरे लगत्तै अर्का अध्यक्ष प्रचण्ड शीतल निवास पुगेका थिए । प्रचण्डले संसद अधिवेशन अन्त्य गरेर अध्यादेशको तयारी त भएको होइन भन्दै राष्ट्रपतिसँग जिज्ञासा राखेका थिए । जवाफमा राष्ट्रपति भण्डारीले सामान्य राजनीतिक विषयमा छलफल मात्र भएको बताएकी थिइन् । आन्तरिक विवाद चर्किदै जाँदा नेकपा नेतृत्वमा एक अर्कोप्रति अविश्वाससमेत बढ्दै गएको देखिन्छ । शनिबार मात्र प्रचण्ड निवासमा सचिवालयका ६ सदस्यले छलफल गरेका थिए ।"
"जनार्दन शर्मा भन्छन्, पार्टी फुट्दैन, फुटाउन दिँइदैन","काठमाडौं : नेपाल कम्युनिस्ट पार्टी (नेकपा) स्थायी कमिटी सदस्य जनार्दन शर्माले पार्टीलाई एकताबद्ध गरी राष्ट्र र जनताको आवश्यकतामा सञ्चालन गर्न नेता कार्यकर्तामा गम्भीर जिम्मेवारी आएको बताएका छन्। ' नेकपा भित्रको विवादलाई सिमित नेताहरूको समस्याको रुपमा मात्र नहेरौ यो हाम्रो राष्ट्र,देश र कम्युनिस्ट आन्दोलनको समस्याको रुपमा देखिएको छ ।' शनिबार बिहान फेसबुकमा उनले लेखेका छन्, 'दुई नेताले के गर्लान भनेर अब हेरेर बस्नु हुँदैन । पार्टीलाई एकताबद्ध गरी राष्ट्र र जनताको आवश्यकतामा सञ्चालन गर्न नेकपाका हामी आम नेता कार्यकर्तामा गम्भीर जिम्मेवारी आएको छ ।' उनले नेकपा नफुट्ने र फुटाउन नदिने धारणा राखेका छन् । पार्टीलाई विचार, विधि र पद्धतिबाट विचलित गरी व्यक्तिका आआफ्ना स्वार्थ पूर्तिको हतियार बन्न दिन नहुने स्पष्ट पारेका छन्। 'एकता गर्दा गरिएका सहमति,आम जनता र कार्यकर्ताको सुझावको आधारमा तयार हुने सहमतिको नयाँ प्रस्ताव स्वीकार गरी रुपान्तरण सहित नेतृत्व गर्न नेताहरूलाई आग्रह गर्दछौं ।' उनले भनेका छन्, 'कार्यकर्ता र जनताको आग्रह अस्विकार गर्ने अधिकार कुनै नेता विशेषलाई प्राप्त छैन भन्ने कुरा स्मरण गराउन चाहन्छु ।' शर्माले एकताको एक अभियान्ताको नाताले सबै नेता कार्याकर्तालाई पार्टी एकताको पक्षमा योग्दान गर्न अपिल गरेका छन्। उनले रुपान्तरणसहितको एकता आजको आवश्यकता भएको औल्याएका छन् । नेकपाभित्र चर्कँदै गएको आन्तरिक कलहले गम्भीर मोड लिएपछि शीर्ष नेताहरु आन्तरिक छलफलमा व्यस्त छन्। नेपाल कम्युनिस्ट पार्टी (नेकपा) स्थायी कमिटी बैठक असार २२ गते सम्म स्थगित भएको छ। कम्युनिस्ट पार्टी (नेकपा प्रचार विभाग उपप्रमुख एवम् प्रधानमन्त्रीका प्रेस सल्लाहकार सूर्य थापाले शनिबार ११ बजे बस्नेगरी बिहीबार स्थगित भएको बैठक २२ गतेसम्म स्थगित भएको जानकारी दिए। नेकपाभित्र चर्कँदै गएको आन्तरिक कलहले गम्भीर मोड लिएपछि शीर्ष नेताहरु आन्तरिक छलफलमा व्यस्त छन्। स्थायी समितिको मंगलबारको बैठकमा प्रधानमन्त्री केपी शर्मा ओलीको राजीनामा माग्दै चर्काचर्कीभएपछि आन्तरिक कलहले गम्भीर मोड लिएको हो। शुक्रबार अध्यक्षद्वय ओली र अध्यक्ष पुष्पकमल दाहाल प्रचण्ड बीचको ३ घण्टा लामो छलफलमा महासचिव विष्णु पौडेल र नेता जनार्दन शर्मा समेत सहभागी थिए। छलफलमा ठोस निष्कर्ष निस्कन सकेन। अध्यक्षद्वय आन्तरिक परामर्शमै रहेकाले स्थायी कमिटी बैठक असार २२ गतेसम्म स्थगित गरिएको छ। प्रधानमन्त्री ओली र प्रचण्डको छलफल सकियो : महासचिव पौडेल र नेता शर्मा साक्षी ओली दुवै पद नछाड्ने, दाहालनेपाल अर्को रणनीतिमा नेकपा स्थायी कमिटी बैठक असार २२ गतेसम्म स्थगित"
पार्टी र सरकारलाई दोलखा नेकपाको एकमना एकता गर्न ध्यानाकर्षण,"दोलखा : नेपाल कम्युनिस्ट पार्टी (नेकपा) दोलखाले शनिबार पार्टी र सरकारलाई एकजुट हुनको लागि एक ध्यानाकर्षण पत्र जारी गरेको छ। बैठक चलिरहेका बेला स्थायी समितिका सम्पूर्ण सदस्य विभिन्न मतमा विभाजित भई पार्टी एकता, जनभावना तथा पार्टी कार्यकर्ताको भावनामाथि चोट पुर्याउने कार्य निश्चय पनि प्रशंसा योग्य नभएको भन्दै नेकपा दोलखाले पार्टी र सरकारलाई एकजुट हुनको लागि शनिबार ध्यानाकर्षण पत्र जारी गरेका छन्। नेकपा दोलखाका अध्यक्ष ईश्वरचन्द्र पोखरेल र सचिव गोपाल पाण्डेद्वारा हस्ताक्षरित ध्यानाकर्षण पत्रमा स्वदेशी तथा विदेशी प्रतिक्रियावादीलाई खुशी र उत्साहित बनाउने कार्य बन्द गर्न अनुरोध गरेका छन्। त्यस्ता गतिविधिहरु अन्त्य गरी वार्ता, छलफल सहकार्यलाई निरन्तरता दिँदै पार्टीलाई एकमना एकताका साथ अघि बढाउँदै नेपाली जनताको हितमा लाग्न ध्यानाकर्षण गराइएको छ।"
"ओली दुवै पद नछाड्ने, दाहालनेपाल अर्को रणनीतिमा","काठमाडौं : शीर्ष नेताहरूको कटुतासँगै नेकपाका कार्यकर्तामाझ एउटा चिन्ता गढेको छ कतै एकता भत्किने त होइन ? नेकपा फेरि फुट्ने त होइन ? मेलमिलापको अपेक्षासहित दुई अध्यक्ष एकएक विश्वासपात्रसहित शुक्रबार तीन घण्टा बसे। जति बसाइ लम्बिँदै गयो, शुभेच्छुकको आशा बढ्दै गयो। तर, छुटुन्जेलमा मन त माझियो। कुरा बाझिएरै रह्यो। दुई अध्यक्षबीच खुलेरै कुराकानी भएको छ, अध्यक्षद्वय केपी शर्मा ओली र पुष्पकमल दाहालबीच भएको छलफलमा सँगै रहेका स्थायी समिति सदस्य जनार्दन शर्माले भने, तर, विषयवस्तुमा ठोस सहमति भएको छैन। अर्को राउन्ड फेरि छलफल हुने भएको छ। छलफलमा महासचिव विष्णु पौडेल पनि थिए। उनले पनि सञ्चारमाध्यमलाई ओली र दाहालबीच खुलस्त कुराकानी भएको र आफूलाई लागेका कुराहरू दुवै अध्यक्षले राखेको जानकारी गराएका थिए। सम्बन्ध नट गुड, नट ब्याड (न राम्रो, न खराब) भयो, बैठकको उपलब्धिबारे बालुवाटार स्रोतले भन्यो। ओलीसँगको बालुवाटार छलफलबारे दाहालले आफ्नो निवासमा वरिष्ठ नेता झलनाथ खनाल, माधव नेपाल, उपाध्यक्ष वामदेव गौतम, प्रवक्ता नारायणकाजी श्रेष्ठ र गृहमन्त्री रामबहादुर थापालाई बोलाएर शुक्रबार साँझ जानकारी गराएका छन्। त्यहाँ सहभागी एक सचिवालय सदस्यका अनुसार, ओली शुक्रबारको छलफलमा पनि आफ्नो अडानमा यथावत् छन्। वरिष्ठ नेता खनालले अन्नपूर्णसँग भने, दुई अध्यक्षबीच बालुवाटारमा भएको छलफल हामीलाई प्रचण्ड कमरेडले बिफ्रिड गर्नुभयो। कुरा मिलेनछ। अडानमै उहाँ (प्रधानमन्त्री) देखिनु भएको छ। अब स्थायी समितिबाटै कोर्स अगाडि बढ्छ। अर्का एक सचिवालय सदस्यका अनुसार, दाहाल बालुवाटार पुगेपछि भएको छलफलको प्रारम्भमै ओलीले आफ्नो पुरानै अडान दोहोयाउँदै भनेका थिए, पार्टी अध्यक्ष र प्रधानमन्त्रीको विषयमा कुरा गर्न आउनु भएको भए त्यो कुरै नगरौं, त्यो च्याप्टर क्लोज भयो। त्यो कुनै सम्भावनै छैन, अरू केही कुरा छन् भने गरौं। दाहालले पार्टीभित्र उठेका विषयमा छलफल नगर्ने भन्न नसुहाउने भन्दै एकता जोगाई राख्नुपर्ने र पार्टीको निर्णयलाई सबैले मानेर जाने गरी अगाडि बढ्नुपर्ने आग्रह गरेका थिए। त्यसपछि ओलीले दाहालसँग भने, पार्टी एकता सकेसम्म गर्ने हो। तर पार्टी अहिले फुटे बराबर छ। तपाईंले भोलि कारबाही गर्नुस्, त्यसपछि म अर्काे पार्टी बनाउँछु। त्यति मात्र होइन, दाहाललाई ओलीले शुक्रबारको छलफलमा वरिष्ठ नेता माधव नेपाल वा आफ्नो टिममध्ये कुनमा बस्ने रोज्नसमेत आग्रह गरेका थिए। उहाँ (प्रधानमन्त्री) ले पार्टी एकता कायम गर्ने हो भने अध्यक्ष र प्रधानमन्त्रीको कुरा भएन, अर्काे एउटा पनि निर्णय गर्नुहोस् तपाईंले मेरो टिममा बस्ने हो कि माधव नेपालको टिममा बस्ने हो ? फैसला गर्नुहोस्सम्म मलाई भन्नुभयो, ओलीले आफूलाई राखेको प्रस्ताव सुनाउँदै दाहालले ब्रिफिङमा भने। दाहालले भने पार्टीको निर्णयलाई मानेर जानुपर्नेमै ओलीलाई जोडबल गरेका थिए। एकीकृत पार्टी भइसकेपछि कहाँ त्यस्तो हुन्छ ? तपाईं (प्रधानमन्त्री) ले त्यागको कुनै भावना नै देखाउनु भएन, यस्तो पनि हुन्छ ? दाहालको यस्तो प्रश्नपछि ओलीले भने, मैले गल्ती गर्दिनँ। दुई अध्यक्षबीचको छलफलमा कुरा नमिलेपछि महासचिव विष्णु पौडेल र नेता जनार्दन शर्माले फेरि पनि छलफल गर्ने र अविश्वास हटाउने विषयमा जानुपर्ने मत राखेका थिए। त्यसपछि भने ओलीले शनिबारको पार्टी स्थायी समिति बैठक अगाडि पुनः एकपटक बस्ने र छलफल गरेर हेरौं भन्दै दाहाललाई बिदाइ गरेका थिए। दाहालनेपाल पक्षले शनिबार ओलीसँग दाहालले गर्ने छलफल पनि सकारात्मक नदेखिए पुनः सचिवालयका नेताहरूको बैठक बसेर कसरी जाने भन्ने प्रक्रिया टुंगो लगाउने भएका छन्। अब उहाँहरूबीचको शनिबार हुने छलफल हेरौं। त्यहाँ पनि प्रधानमन्त्री टसमस नभई आउनुभयो भने हामी स्थायी समिति बैठक अगाडि सचिवालयका साथीहरू बस्छौं। त्यसपछि स्थायी समिति बैठकमा केन्द्रीय समिति बैठक बोलाउने गरी निर्णय गरेर जान्छौं, त्यही दिशामा हाम्रो छलफल छ, ती सचिवालय सदस्यले अन्नपूर्णसँग भने। दाहालसँगको छलफलमा ओलीले ४ मंसिर २०७६ मा दुई अध्यक्षबीच भएको अधिकार बाँडफाँटको सहमतिलाई थप व्याख्या स्थायी समितिबाट गरेर जान भने आफू तयार रहेको बताएका थिए। तर दाहालले परिस्थिति त्यसभन्दा धेरै अगाडि गएकोले विगतका सहमति, सम्झौतामा मात्र अब नअड्किने धारणा राखेका थिए। तर त्यसमा ओली सहमत देखिएका छैनन्। २ जेठ २०७५ मा ओली र दाहालबीच भएको लिखित पाँचबुँदे सम्झौतामा अढाई वर्षपछि आलोपालो सरकारको नेतृत्व गर्ने उल्लेख भएको विषयमा विवाद बढेपछि विवाद मिलाउन २०७६ मंसिर ४ मा अर्काे समझदारी भएको थियो। त्यसमा दाहाललाई दल र ओलीलाई पाँच वर्ष नै सरकार सञ्चालन गर्न दिने सहमति भएको थियो। तर पनि नेकपाभित्र ओली दाहाल संघर्ष रोकिएन। त्यो अहिले बढेर उत्र्कषमा पुगेको छ। पार्टी विवाद उत्कर्षमा पुगेपछि शुक्रबार एक दिनका लागि स्थायी समिति रोकेर नेताहरू सहमतिको मिलनबिन्दु खोजीमा जुटेका थिए। दुई अध्यक्ष मात्र होइन, दोस्रो पुस्ताका नेताहरू पनि शुक्रबार दिनभर एकअर्काे पक्षबीच छरिएरसमेत साइडलाइन छलफलमा बसेका थिए। पार्टीभित्र देखा परेको विवादलाई पूर्णविराम लगाउने उपायको खोजीमा शुक्रबार दोस्रो पुस्ताका नेताहरू ताते पनि उनीहरूले पनि सहमति फेला पार्न सकेका छैनन्। अध्यक्षकै तहमा चर्काे असमझदारीपछि करिब एकतामै ब्रेक लाग्ने देखेपछि एकता भत्काउन नदिन दोस्रो तहका नेताहरू जुर्मुराएका थिए। शुक्रबार बिहान कृषिमन्त्री तथा स्थायी समिति सदस्य घनश्याम भुसालको पुल्चोकस्थित निवासमा ओली, दाहाल र वरिष्ठ नेता नेपाल तीनै पक्षका नेताहरू जुटेर छलफल गरेका थिए। छलफलमा भुसाल, योगेश भट्टराई, सुरेन्द्र पाण्डे, शंकर पोखरेल, विष्णु रिमाल, मणि थापा, जनार्दन शर्मा, टोपबहादुर रायमाझी, वर्षमान पुन, शक्ति बस्नेतलगायत सहभागी थिए। पार्टीका दुवै अध्यक्षलाई भेट गरी २ जेठ २०७५ को पाँचबुँदे सहमति र २०७६ मंसिर ४ को दुई अध्यक्षबीचको कार्य विभाजनकै आधारमा टेकेर कुनै न कुनै मिलन बिन्दु खोजी गर्न दबाब दिने निष्कर्ष ती नेताहरूले निकालेका थिए। मिलनबिन्दु पत्ता नलाग्दा ओलीले पनि बालुवाटारमा आफू निकट नेताहरूसँग छलफल जारी राखेका थिए। माधव नेपालले पनि स्थायी समिति सदस्य वेदुराम भुसाल, भीम रावललगायतसँग आफ्नै निवास कोटेश्वरमा भेट गरेका थिए। उता राष्ट्रपति विद्यादेवी भण्डारीले नेकपाभित्रको विवादमा चासो देखाउँदै नेताहरूलाई सहमतिका लागि आग्रह गरिरहेकी छन्। उनले शुक्रबार बिहान उपाध्यक्ष वामदेव गौतमसँग भेट गरी छलफल गरेकी थिइन्। त्यस्तै, नेकपाका युवा केन्द्रीय सदस्यले केन्द्रीय कार्यालयमा पार्टी विवादमा उपयुक्त विकल्पसहित समाधान खोज्न माग गर्दै धर्ना दिएका थिए। नेताहरू जगन्नाथ खतिवडा, डा विजय पौडेल, ठाकुर गैरे, हिमाल शर्मा, रामकुमारी झाँक्री, दिलुकमारी पन्तलगायत नेताले पार्टीलाई विभाजनबाट रोक्नुपर्ने, विधि प्रक्रियाबाट समाधान निकाल्नुपर्ने भन्दै दिउँसो तीन घण्टा धर्ना दिएका थिए।"
प्रधानमन्त्री शीतल निवासमा : मन्त्री र राज्यमन्त्रीलाई बालुवाटारमा निम्ता,काठमाडौं : प्रधानमन्त्री केपी शर्मा ओली शीतल निवास पुगेका छन्। नेकपा अध्यक्षसमेत रहेका प्रधानमन्त्री ओली पछिल्लो राजनीतिक घटनाक्रम र पार्टीको आन्तरिक विवादको छलफलमा व्यस्त भएका बेला शीतल निवास पुगेका हुन्। प्रधानमन्त्रीले पार्टी भित्रको आन्तरिक तनाव र पछिल्लो घटनाक्रमको विषयमा पछिल्ला दिनमा राष्ट्रपति विद्यादेवी भण्डारीसँग छलफल गर्दै आएका छन्। पार्टीका अर्का अध्यक्ष पुष्पकमल दाहाल प्रचण्डसहित ६ जना सचिवालय सदस्यको छलफल खुमलटारमा चल्दै गर्दा प्रधानमन्त्रीले बालुवाटार र शीतल निवासको भेटलाई निरन्तरता दिएका हुन्। साँझ मन्त्री र राज्यमन्त्रीलाई बालुवाटारमा निम्ता प्रधानमन्त्री ओलीले शनिबार साँझ ७ बजे मन्त्री र राज्यमन्त्रीलाई बालुवाटारमा बोलाएका छन्। एक मन्त्रीका अनुसार प्रधानमन्त्रीले बोलाउनुको कारण नखुलाए पनि छलफलका लागि बोलाएको जानकारी दिए।
अरूको घर भत्किन्छ र आफ्नो घर बन्छ भन्नु दुर्भाग्यपूर्ण : नेता पौडेल,काठमाडौं : नेपाली कांग्रेसका वरिष्ठ नेता रामचन्द्र पौडेलले नेता पौडेलले कांग्रेसले जोड घटाउ गरेर सत्ता प्राप्तिको राजनीति छोडेर सिद्धान्त र आदर्शको राजनीति अवलम्बन गर्नुपर्ने बताएका छन्। सामाजिक लोकतन्त्र अध्ययन केन्द्रले आज वाग्मती प्रदेशका काँग्रेस नेता कार्यकर्ताहरुसँग गरेको छलफलमा उहाँले समसामयिक राजनीतितर्फ इङ्गित गर्दै अरूको घर भत्किन्छ र आफ्नो घर बन्छ भन्नु दुर्भाग्यपूर्ण हुने बताए। नेता पौडेलले कम्युनिष्टहरु विभाजन भएर सत्ता प्राप्ति गर्ने काँग्रेसले मुलुकलाई समाधान दिन नसक्ने भन्दै मुलुकका सबै समस्या समाधान गर्ने मिशनका लागि भिजन भएको काँग्रेस आवश्यक रहेकामा जोड दिए। साथै उहाँले काँग्रेसको आगामी १४औँ महाधिवेशनले त्यो मिशनका लागि भिजन भएको काँग्रेस बनाउने बताए। अहिले कम्युनिष्टहरुले पाएको झण्डै दुई तिहाइको जनमत मुलुकको समस्या समाधानका लागि सहयोगी हुनुपर्नेमा जोड दिँदै उहाँले मुलुकमा सङ्कट परेका बेला भ्रष्टाचार र सत्ताका लागि भाँडभैलो गर्नु शोभनीय होइन उनले भने। विश्वका पूँजीवादी र कम्युनिष्ट देशहरु पनि उपभोक्तावादी भइसकेको भन्दै विश्वमा देखिएको समस्या नै पूँजीवाद र साम्यवादले नभई प्रजातान्त्रिक समाजवादले समाधान गर्ने नेता पौडेलको भनाइ थियो। उनले गान्धीवाद समाजवाद नभए पनि गान्धीवादमा आधारित समाजवादले विश्वलाई जोगाउने तर्क गर्दै पूँजीवादीहरुले राज्यका सबै दायित्व व्यापारीलाई सुम्पेको र कम्युनिष्टहरुले जनतालाई दबाएर बन्द संस्कृति सिर्जना गरेकाले समस्या देखिएको धारणा व्यक्त गरे।
को बन्लान् आईजीपी ?,"काठमाडौं : प्रहरी महानिरीक्षक (आईजीपी) ठाकुरप्रसाद ज्ञवालीले यही असार २४ मा अनिवार्य अवकाश लिँदै छन्। २८औं आईजीपीको दौडमा प्रहरी अतिरिक्त महानिरीक्षक (एआईजी)द्वय शैलेश थापा क्षत्री र हरिबहादु पाल छन्। उनीहरू दुवै जना २०४९ सालमा प्रहरी निरीक्षकबाट सेवा प्रवेश गरेका हुन्। दुवै एआईजीका कार्यप्रकृति र कार्यशैली फरक छन्। दुवै जना विवादित देखिएका छैनन्। एआईजी क्षत्री तीन वर्षयता केन्द्रमै विभिन्न जिम्मेवारीमा काम गरिरहेका छन्। पालले प्रहरी नायब महानिरीक्षक (डीआईजी) हुँदा २ नम्बर प्रदेश प्रहरी कार्यालय, विशेष ब्युरोको नेतृत्व सम्हाले। उनले एआईजी भएपछि मानव कार्य एवं अपराध अनुसन्धान विभागको नेतृत्व गरिरहेका छन्। क्षत्रीले डीआईजी हुँदा प्रहरी केन्द्रीय प्रवक्ता, महानगरीय प्रहरी कार्यालय रानीपोखरीको नेतृत्व गरेका थिए। एआईजी भइसकेपछि उनी मानव स्रोतसाधन र प्रशासन विभागको नेतृत्वमा छन्। कमान्ड कन्ट्रोल, नीति तथा योजना तर्जुमा र संगठन सुदृढीकरणमा दुवै जना सक्षम रहेको बुझाइ प्रहरी मुख्यालयकै अधिकृतको छ। प्रहरी संगठनले २०७० मंसिरयता चार जना नेतृत्व पायो। उनीहरू डीआईजीबाट सिधै आईजीपीमा बढुवा भए। अबको नेतृत्व भने एआईजीबाटै चयन हुनेछ। नेतृत्वमा पुग्न कार्यक्षमता, कार्यदक्षता, वरिष्ठता र योग्यतालाई आधार मानिँदै आएको छ। यी योग्यतामा दुवै जनाको उत्तिकै दाबी छ। उनीहरूले प्रहरी निरीक्षकदेखि एआईजीसम्म आइपुग्दा जिल्लादेखि केन्द्रमै भएका चुनौतीपूर्ण घटनानजिक रहेर काम गरेका छन्। क्षत्रीले सशस्त्र द्वन्द्वका बेला जिल्ला प्रहरी सल्यानको प्रमुख भएर काम गरेका थिए। त्यसपछि क्रमशः सिन्धुपाल्चोक, कास्की, धादिङ र झापामा प्रहरी प्रमुख भए। पालले सशस्त्र द्वन्द्वका बेला रोल्पा, रुकुम र डडेलधुरामा काम गरे। उनी एसपी हुँदा रूपन्देही, धनुषा, कास्कीको प्रहरी प्रमुख भए। भावी आईजीपीका लागि प्रमुख चुनौती भनेको संगठनको खस्किँदै गएको साख जोगाउनु हो। संगठनभित्र चरम राजनीतीकरण छ, खासगरी सरुवाबढुवामा। आईजीपी सेरेमोनियल भइदिने र नीति निर्णयमा सरकारले हस्तक्षेप गर्दै जाने हो भने नेतृत्व परिवर्तनले खासै अर्थ राख्ने देखिँदैन। भ्रष्टाचारमा शून्य सहनशीलतालाई मुख्य आधार बनाएको प्रहरीले अझै आफूमा निखारता ल्याउन सकेको देखिँदैन। एआईजी क्षत्री २८ वर्ष लामो सेवा अवधिपछि प्रहरी नेतृत्वमा पुग्ने अवसर आएको बताउँछन्। एकले अर्काको तेजोबध नगर्ने उनको भनाइ छ। प्रतिस्पर्धीका हिसाबले म र हरिबहादुर पाल दुवै दाबेदार हौं। हामी दुवैसँग प्रहरी संगठनमा सेवा गरेको लामो अनुभव छ। कमान्ड कन्ट्रोलदेखि चुनौतीपूर्ण कार्यमा हामी अब्बल नै छौं, उनी भन्छन्, वर्तमान आईजीपीलाई छाडेर यसअघिका प्रहरी नेतृत्वमा पुग्न देखिएका अनेक चलखेलबारे हामीलाई ज्ञात छ। संगठन आईजीपी एक्लैले हाँक्ने होइन। नेतृत्व एउटाले लिन्छ, त्यति मात्रै हो। टिममा रहेर काम गर्नुपर्छ। विगतमा नेतृत्व परिवर्तन हुन तीन महिना बाँकी छँदै तँछाडमछाड गर्ने, एकले अर्काको तेजोबध गर्ने र दौडधुपलाई अवसरका रूपमा लिने कार्यबारे पनि हामी जानकार छौं। पाल आफ्ना व्यक्तिगत र व्यावसायिक मित्र भएको उनको भनाइ छ। आईजीपी नियुक्ति नितान्त सरकारले गर्ने निर्णय भएकाले आफूले दाबी गर्नु स्वाभाविक भएको उनी बताउँछन्। एआईजी पाल आफूहरूबीच कुनै कटुता नरहेको बताउँछन्। संगठनको नेतृत्व पविर्तनको समयमा को बन्ला भन्ने कौतुहल हुनु स्वाभाविक भएको उनको भनाइ छ। सरकारको निर्णयमा म अडिग रहन्छु। क्षेत्री मेरा मित्र मात्रै होइनन् लामो सयम एउटै संगठनमा रहेर काम गरिसकेको परिवारभित्रका सदस्य हुन्। हामीमा कटुता छैन, उनी भन्छन्, हामी दुईमध्येबाटै एक जनालाई सरकारले आईजीपीमा नियुक्ति गर्ने हो। त्यसकारण म आफ्नो दाबीलाई स्वाभाविक ठान्छु। हामी दुवैसँग प्रहरी हेडक्वार्टर कसरी चल्छ भन्ने ज्ञान छ। कार्य प्रकृतिको हिसाबले एआईजीबाट आईजीपी पाउनु संगठनको लागि गौरवको कुरा पनि हो। सरकारले जसलाई आईजीपी बनाए पनि एकले अर्कोलाई सहयोग गरी मिलेरै जाने योजना रहेको उनको भनाइ छ। प्रहरी नियमावली २०७१ मा एआईजीमध्येबाट र एआईजी नभएको अवस्थामा डीआईजीहरूमध्येबाट ज्येष्ठता, कार्यकुशलता, कार्यक्षमता, उत्तरदायित्व वहन गर्न सक्ने क्षमता, नेतृत्व प्रदान गर्न सक्ने कुशलता तथा आफूभन्दा मुनिको प्रहरीलाई प्रोत्साहन र परिचालन गर्न सक्ने सामथ्र्यका आधारमा नेपाल सरकारले उपयुक्त देखेको उम्मेदवारलाई प्रहरी महानिरीक्षकमा बढुवा गर्नेछ उल्लेख छ। नयाँ थिति बसाल्ने अवसर  गोविन्द कुसुम, पूर्वगृहसचिव आईजीपी नियुक्तिमा राजनीति हाबी हुने गरेको यसअघिका विभिन्न नियुक्तिले पुष्टि गरिसकेका छन्। अब यसरी चल्दैन। खासगरी फौजमा चेन अफ कमान्ड नै महत्वपूर्ण मानिन्छ। प्रहरी नियमावलीमै लेखिएका कुरालाई अक्षरशः पालना गरेर सरकारले आईजीपी नियुक्ति गर्ने हो भने प्रहरी संगठनमा नेतृत्व विकासमा निखारता आउँछ। जुन बेला नियुक्ति आउँछ, त्यति बेलै राजनीतीकरण हुन थाल्यो र शक्तिकेन्द्र हावी हुन थाल्यो भने संगठनको गरिमामा आँच आउँछ। पहिला त नेतृत्वमा पुग्ने उम्मेदवारको क्षमता मापन हुन जरुरी छ। प्रहरी निरीक्षक वा असइमा भर्ना भएदेखि डीआईजी वा एआईजीसम्म पुग्दा उसले के राम्रो गर्यो वा के राम्रो गरेन त्यसको विश्लेषण हुन जरुरी छ। विश्लेषण गरिएका कुरालाई संस्थागत अभिलेखीकरण गर्न जरुरी छ। अभिलेखीकरणअनुसार जसको क्षमता पुग्छ र संगठन हाँक्न सक्ने देखिन्छ उसलाई नेतृत्व चयन गर्नुपर्छ। सरकारले कार्यक्षमता राम्रो हुँदाहुँदै पनि सिनियरलाई छाडेर जुनियरलाई नेतृत्व दिने हो भने संगठन बिग्रन्छ र चेन अफ कमान्डमा ह्रास आउँछ। प्रधानन्यायाधीश र नेपाली सेनाका सेनापति चयनमै हेरौं न, त्यहाँ विवाद देखिँदैन। एकदुई वर्षअघिबाटै कसले नेतृत्व पाउँछ, पहिल्यै थाहा हुन्छ। प्रहरी नेतृत्व विकासमा पनि यस्तै अभ्यासको जरुरी छ। अबको नेतृत्वमा दुई जनामध्येबाट एक जना हुने हो। सरकारले नियमावली नबिर्सियोस्। कार्य अभिलेखको आधारमा नियुक्ति गर्दा राम्रो हुन्छ।"
मर्दाको मलामी पनि बनेन समाज,"स्याङ्जा :जिउँदाको जन्ती, मर्दाको मलामी। भन्ने नेपाली समाजको उपदेश। हाम्रो संस्कार, समाज, परिवार र हामी एक अर्काका पुरक हौं। जसले हामीलाई बाँच्न र अनन्तकालसम्म हाम्रा संस्कार र संस्कृतिको संरक्षण गर्न सिकाएको हुन्छ। तर, सोही संस्कार, संस्कृति र समाजलाई कोरोना कहरले अहिले बिक्षिप्त बनाउँदै गएको छ। कोरोना भाइरसको डर, त्रासका कारण छिमेकी र गाउँले पनि टाढा टाढा बनेका हुन्। जुन अवस्थामा आफना आफन्तको सहानुभूति र सहयोगको खाँचो पर्छ, त्यही बेलामा रोगका सन्त्रास गाउँलेमा परेको छ। आफन्तको निधनमा शोकाकुल बनेका परिवार भेटघाटमा गर्नसमेत डराउने अवस्था देखिएको स्थानीयबासीको भनाई छ। यही असार १० गते कोरोनाका कारण पोखरामा उपचारका क्रममा ज्यान गुमाएका स्याङजा आँधीखोला गाउँपालिकाका ५५ वर्षे एक पुरुषको परिवारले किरियामा बस्दासमेत छिमेकीको सहयोग र सद्भावबाट बञ्चित हुनु पर्यो। कोरोनाका कारण उनको मृत्यु भएको पुष्टि भएसँगै छिमेकीहरु उनका घरमा पुगेनन्। दु:खद परिस्थितीसँगै पोखरामै उनको सतगत गरियो। उनीसँगै पोखरा पुगेकी पत्नी केही दिनको पोखरा बसाईपछि गाउँ फर्किइन्। एक छोरा नावालक छन्। उनका २ छोरी पनि किरियामा छन्। गोठभरी गाईवस्तु। तर आफन्त बाहेक कसैले त्यस घरतर्फ नजर लगाएन्। जनस्वास्थ्य निरीक्षक डिल्लीराम अधिकारीले भने बरु, त्यही बाटो भएर म हिँडेको थिएँ, मेरो पिसिआर टेष्ट गरिदिनु पर्यो भन्दै छिमेकीहरु स्वास्थ्य केन्द्र आईपुगे। उनी बलिया र स्वस्थ्य हुने बेलासम्म समाजका सहयोगी बनेका थिए उनी। उनका मृत्युसँगै उनका परिवारले समाजका ती सहानुभूतिको शब्द पनि सुन्न पाएको छैन्। शनिवार उनको निधनको पनि १० दिन बितिसकेको छ। पण्डित आउँछन् नावालक छोरा भएकाले किरिया बसेका मृतकका भाई, पत्नीलाई काजकिरियाका बिधी सिकाउँछन् अनि फर्कन्छन। आफन्तै पर्ने २४ परिवारले मात्र सहयोग गरेको स्थानीयबासीको भनाई छ। उनीहरु पनि डराई, डराई आउने गरेका छन्। अर्जुनचौपारी गाउँपालिका घर भएका उनी केही वर्षदेखि आँधीखोला गाउँपालिकामा व्यापार गर्दै आएका थिए। ५५ वर्षीय ती पुरुष भारतीय सेनाबाट निवृत्त हुन्। हट्टाकट्टा देखिने उनी जेठ २३ गतेदेखि नियमितरुपमा पर्म (मेला) गएको बताइएको छ। जेठअसारको महिना मानो खाएर मुरी उब्जाउने दिन भने झैं उनले पनि दिनभर बाउसेको काम गर्थे। कहिले बाउसे बने त कहिले खेत रोप्ने रोपारे। कहिले भने बीउ काढ्ने गरेर झण्डै १०१२ दिन लगातार काम गरेपछि उनी असार ५ गते टाउको र ज्यान दुख्यो भन्दै मेलामा जान नसकेर घरमा बसेको पारिवारिक स्रोतले जनाएको छ। ७ गते वान्ता भएपछि ज्वरो आउनु र श्वास फेर्न गाह्रो हुनुका साथै खोकी पनि लागेकाले पंचमूल प्राथमिक स्वास्थ्य केन्द्र पुगेका उनलाई त्यहाँका डागणेश वाग्लेसहितको चिकित्सकीय टोलीले एम्बुलेन्स खोजेर पोखरा पठाएको हो। उही नै उनलाई कोरोना पुष्टि भएपछि ८ गते पोखरास्थित स्वास्थ्य विज्ञान प्रतिष्ठानमा राखी उपचार गर्ने क्रममा १० गते निधन भएको थियो। अधिकांश समय पंचमूल बसेर व्यापार गर्ने उनी अर्जुनचौपारी २ पटक पुगेका थिए। एक पटक श्राद्ध र अर्को पटक सामाजिक पुजामा पुगेको बताइएको छ। उनको निधनपछि दुबै पालिकामा गरी ७८ जनाको कन्ट्रयाक ट्रेसिङ गरिएको छ। ती मध्ये २१ जनाको नेगेटिभ आएको छ भने बाँकीको रिपोर्ट आउन बाँकी छ।"
स्वास्थ्य वैज्ञानिकको सम्मेलन हुँदै,काठमाडौं : स्वास्थ्य तथा जनसङ्ख्या वैज्ञानिकको छैटौँ राष्ट्रिय सम्मेलन सोमबार र मङ्गलबार हुने भएको छ। नेपाल स्वास्थ्य अनुसन्धान परिषद्को आयोजनमा हुने सम्मेलनमा ३२ वटा अनुसन्धानमूलक कार्यपत्र प्रस्तुति हुनेछ। कोभिड१९ का कारणले सम्मेलन भर्चुअल (जुम) बाट गरिने परिषद्का वरिष्ठ अनुसन्धान अधिकृत डा मेघनाथ धिमालले जानकारी दिए। उनले स्वास्थ्य तथा जनसङ्ख्याका क्षेत्रमा भएका अध्ययन अनुसन्धानबाट निस्केको निष्कर्षले सरकारलाई ती क्षेत्रको नीतिनिर्माण सहयोग पुग्ने उद्देश्यले सम्मेलन आयोजना गरिएको बताउनुभयो। सम्मेलनको स्वास्थ्य तथा जनसङ्ख्यामन्त्री भानुभक्त ढकालले उद्घाटन गर्नेछन्। परिषद्ले प्रत्येक वर्ष सम्मेलन गर्दै आइरहेको छ। सम्मेलनमा करीब पाँच सय वैज्ञानिकको सहभागिता हुनेछ। स्वास्थ्य वैज्ञानिकको सम्मेलन हुँदै काठमाडौं : स्वास्थ्य तथा जनसङ्ख्या वैज्ञानिकको छैटौँ राष्ट्रिय सम्मेलन सोमबार र मङ्गलबार हुने भएको छ। नेपाल स्वास्थ्य अनुसन्धान परिषद्को आयोजनमा हुने सम्मेलनमा ३२ वटा अनुसन्धानमूलक कार्यपत्र प्रस्तुति हुनेछ। कोभिड१९ का कारणले सम्मेलन भर्चुअल (जुम) बाट गरिने परिषद्का वरिष्ठ अनुसन्धान अधिकृत डा मेघनाथ धिमालले जानकारी दिए। उनले स्वास्थ्य तथा जनसङ्ख्याका क्षेत्रमा भएका अध्ययन अनुसन्धानबाट निस्केको निष्कर्षले सरकारलाई ती क्षेत्रको नीतिनिर्माण सहयोग पुग्ने उद्देश्यले सम्मेलन आयोजना गरिएको बताउनुभयो। सम्मेलनको स्वास्थ्य तथा जनसङ्ख्यामन्त्री भानुभक्त ढकालले उद्घाटन गर्नेछन्। परिषद्ले प्रत्येक वर्ष सम्मेलन गर्दै आइरहेको छ। सम्मेलनमा करीब पाँच सय वैज्ञानिकको सहभागिता हुनेछ।
४७ जनाले लिए श्रम स्वीकृति,"काठमाडौं : सरकारले बिदामा नेपाल आएका तथा करार अवधि बाँकी रहेका नागरिकलाई कोरोना भाइरस कोभिड१९ परीक्षण र स्वास्थ्यसम्बन्धी प्रोटोकल पालना गरी वैदेशिक रोजगारीमा जान दिने निर्णय गरेसँगै वैदेशिक रोजगार कार्यालय ताहचलले शनिबार ४७ जनालाई श्रम स्वीकृति प्रदान गरेको छ। कार्यालयले विभिन्न मुलुकमा रोजगारीका लागि लागि ३० पुरुष र १७ महिलालाई श्रम स्वीकृति प्रदान गरेको हो। ब्रुनाई, ओमन, कतार र दक्षिण कोरियाका लागि एकएक, पोल्यान्डका लागि दुई, जापानका लागि पाँच, इजरायलका लागि आठ, संयुक्त अरब इमिरेट्सका लागि ११ र माल्टाका लागि १७ जनालाई स्वीकृति प्रदान गरेको कार्यालयले जनाएको छ। यही असार १५ गते बसेको मन्त्रिपरिषद् बैठकले स्वास्थ्यसम्बन्धी मापदण्डको पालना गरी बिदामा आएका तथा करार अवधि बाँकी रहेका नागरिकलाई वैदेशिक रोजगारीमा जान दिने निर्णय गरेको थियो। यस्तै यसअघिको करार अवधि समाप्त भई पुनः करार नवीकरण गरेका र प्रवेशाज्ञाको म्यादसमेत थप भएका व्यक्तिलाई पुनः श्रम स्वीकृति प्रदान गर्ने निर्णय गरेको थियो। कोरोना महामारीबाट नेपालका प्रमुख श्रम गन्तव्य मुलुक प्रभावित भएपछि गत फागुन २९ गते बसेको कोभिड१९ रोकथाम तथा नियन्त्रण उच्चस्तरीय समन्वय समितिको बैठकले वैदेशिक रोजगारीका लाग दिइने श्रम स्वीकृति स्थगन गर्ने निर्णय गरेको थियो। मन्त्रिपरिषद्ले वैदेशिक रोजगारीमा जान दिने बाटो खोलेसँगै श्रम, रोजगार तथा सामाजिक सुरक्षा मन्त्रालयले वैदेशिक रोजगार विभागलाई पत्र लेख्दै तोकिएको मापदण्ड पूरा गरी श्रम स्वीकृति प्रदान गर्न निर्देशन दिएको थियो। हवाई टिकट लिएर श्रम स्वीकृति लिन बाँकी रहेकालाई प्राथमिकताका आधारमा स्वीकृति प्रदान गरिएको कार्यालयले जनाएको छ।"
ढल र मङ्गाल सफा गर्ने प्रविधि भित्रियो,"ललितपुर : ललितपुर जिल्लामा जिटिङ, रोडिङ एन्ड ग्र्याबिङ नामक नयाँ प्रविधि भित्रिएको छ। महानगरपालिका३ ले पानीको ढल र मङ्गल सफा गर्न उक्त प्रविधि भित्र्याएको हो। वडाले वार्षिक रुपमा पाउने रु दुई करोडको बजेटमध्ये चालू आर्थिक वर्षको रु ७७ लाख तिरेर सो प्रविधि खरिद गरेको वडाध्यक्ष श्रीगोपाल महर्जनले बताए। उनले भने 'यो प्रविधिले २० फिटमुनिसम्मको फोहर झिक्ने काम गर्छ। यस प्रविधिभित्र एक हजार ५०० लिटरको पानी ट्याङ्की पनि हुन्छ।' सो वडा पाटनढोकादेखि कीर्तिपुरसम्म जोडिन पुग्ने भएकाले जनताको सुविधाका लागि सानो रकममा सहयोग प्रदान गर्ने उद्देश्यका साथ ल्याइएको महर्जनले बताए। सो प्रविधिले तीन किसिमको काम गर्छ। एउटा पानी सफा गर्ने, ढलभित्र भएका बोरा, पुराना कपडा तथा प्लाष्टिक तान्ने र अर्को भने प्रविधिको सहायताले सफा पानी प्रयोग गरी मङ्गाल भित्रको फोहर तान्ने काम पनि गर्छ। एभिडा कामधेनु नामक कम्पनीको प्रविधि नेपालमा पहिलोपटक भित्र्याएको महर्जनले दाबी गरे। सो प्रविधिलाई इन्धनको प्रयोग गरी सञ्चालन गराउनुपर्छ। 'वडाभित्र प्रविधिलाई प्रयोग ल्याउनुपूर्व यसमा एक चालक, दुईजना सहयोगी र प्रविधिले हरेक पटक झिकेको फोहर व्यवस्थापन गर्ने स्थानको सुनिश्चितता हुनुपर्ने छ' महर्जनले भने 'महानगरपालिकाको अन्य २८ वडामा यस प्रविधिलाई प्रयोग गराउनुपूर्व हामीले समितिसँग बसी छलफल गरेर त्यसै अनुरुपको सेवा र सुविधा दिने लिने निर्णय गराउनेछौं।'"
शनिबार १०८२ नेपाली फर्किए,"काठमाडौं : त्रिभुवन अन्तर्राष्ट्रिय विमानस्थलमा शनिबार ११ अन्तर्राष्ट्रिय उडान भएका छन्। यी उडानमार्फत विभिन्न मुलुकमा अलपत्र एक हजार ८२ यात्रु नेपाल फर्किएको विमानस्थलले जनाएको छ। साउदीबाट पाँच, मलेसियाबाट तीन र दमामबाट दुई गरी १० शव पनि नेपाल ल्याइएको छ। नेपाल एयरलाइन्सले साउदी अरेबियाको रियादबाट २४९ यात्रु र पाँच शव ल्याएको छ। सोही एयरलाइन्सले दमामबाट १४४ र मलेसियाको क्वालालम्पुरबाट ९६ यात्रु र तीन शव ल्याएको छ। यस्तै हिमालय एयरलाइन्सले दमामबाट १५४ यात्रु र दुई शव तथा कुवेतबाट १५६ यात्रु ल्याएको छ। उक्त एयरलाइन्सको जहाज नेपाली ल्याउन आज राति दोहा र आबुधाबी प्रस्थान गरेको छ। नेपाल एयरलाइन्सको जहाज पनि दोहा प्रस्थान गरेको छ। उद्धार उडानका लागि टर्किस एयरलाइन्स पनि इस्तान्बुल प्रस्थान गरेको छ। त्यसैगरी कतार एयरवेजले दोहाबाट १२७ र जजिराले कुवेतबाट १५६ यात्रु ल्याएको छ। भोलि आइतबार पनि नौ अन्तर्राष्ट्रिय उडान हुने विमानस्थलले तालिका सार्वजनिक गरेको छ। नेपाल एयरलाइन्स, हिमालय एयरलाइन्स र जजिरा एयरवेजले दोहा, अबुधाबी, दुबई, दमाम, बहराइन, कुवेत र क्वालालम्पुरबाट चार्टर्ड उडान गरी नेपाली ल्याउने तालिका रहेको विमानस्थलले जनाएको छ।"
'जागिरपछिको जीवन पनि प्रहरीकै श्रीवृद्धिका लागि समर्पण गर्छु',"परासी : प्रहरी महानिरीक्षक (आईजीपी) ठाकुरप्रसाद ज्ञवालीले जागिरपछिको जीवन पनि प्रहरीकै श्रीवृद्धिका लागि समर्पण गर्ने बताएका छन्। पश्चिम नवलपरासीस्थित प्रहरी युक्ति तालिम महाविद्यालय जर्गाहाको निरीक्षण एंव आधुनिक (स्वचालित) प्रवेशद्धारको उद्घाटन गर्न शनिबार त्यहाँ पुगेका आईजीपी ज्ञवालीले आफूले ३० वर्षे लामो सेवा प्रहरी संगठनमै बिताएकाले बाँकी जीवन पनि प्रहरीकै लागि समर्पण गर्ने बताएका हुन्। आइजीपी ज्ञवालीले असार २४ गतेबाट अवकाश लिदैं छन्। 'मैले ४ दिनपछि सेवाबाट अवकाश लिदैँछु। सेवामा रहँदा संगठनको विकास र सुदृढिकरणका लागि मेरो क्षमताले भ्याएसम्म गरे अब बाँकी जीवन पनि यही संगठनको सहयोगका लागि रहन्छ' उनले भने। नेपाल प्रहरीले नियमित कामबाहेक पनि अन्य काममा महत्वपूर्ण योगदान दिदैं आएकाले अवकाशपछि पनि आफ्नो विवेक र राष्ट्रले सम्झेको बखत जहिले पनि सहयोग गर्न तयार रहेको उनले बताए। पछिल्लो पटक देखिएको सीमा विवादबारे उनले भने 'कोभिड१९ को नियन्त्रणमा जसरी नेपाल प्रहरी अग्रपंक्तिमा छ, सीमा रक्षाको लागि पनि त्यसरी नै अग्रपंक्तिमै रहन्छ' उनले भने। सुनवल नगरपालिकाको ५ लाख आर्थिक सहयोग र श्रमदानबाट बनाइएको १६ लाख बराबरको स्वचालित प्रवेशद्धार र अधिकृत कक्षको आइजीपी ज्ञवाली र नगरप्रमुख भीम बहादुर थापाले संयुक्त रुपमा उद्घाटन गरेका थिए। कार्यक्रममा महाविद्यालयका प्रचार्य एंव वरिष्ठ प्रहरी उपरीक्षक बसन्तबहादुर कुँवरले ७५ विगाहा क्षेत्रफलमा फैलिएको महाविद्यालयमा निर्माण भएका भौतिक संरचना र अन्य संरचनाका बारेमा जानकारी गराएका थिए।"
फरार अभियुक्त ६ महिनापछि पक्राउ,ओखलढुंगा : प्रहरीले ज्यान मार्ने उद्योग मुद्दाका एक जना फरार अभियुक्तलाई ६ महिनापछि पक्राउ गरेको छ। छिमेकीलाई मरणासन्न हुने गरी कुटपिट गरेर फरार रहेका लिखु गाउँपालिका४ का ताराबहादुर पाण्डेलाई प्रहरीले पक्राउ गरेको हो। उनलाई शनिबार घरबाट पक्राउ गरिएको प्रहरी निरिक्षक मिलन बस्नेतले बताए। पक्राउ परेका पाण्डे ०७६ फागुन १० गते मादक पदार्थ सेवन गरेर छिमेकी रिकाबहादुर थापालाई मरणासन्न हुने गरी कुटपिट गरि भागेका थिए। उनलाई ज्यान मार्ने उद्योगमा यस अघि नै मुद्दा दर्ता भएकाले अदालतमा हाजिर गराई बयान गराइने प्रहरीले जनाएको छ।
व्यास नगरपालिकामा असार २१ गते सार्वजनिक बिदा,"दमौली : तनहुँको व्यास नगरपालिकाले व्यास जयन्ती (गुरु पूर्णिमा) का अवसरमा नगर क्षेत्रभित्र सार्वजनिक बिदा दिने निर्णय गरेको छ। असार २१ गते आइतबार मनाइने गुरु पूर्णिमाका अवसरमा नगरपालिकाले सार्वजनिक बिदा दिने निर्णय गरेको हो। नगरपालिकाको ३२औँ नगरसभाको निर्णयबमोजिम स्थानीय बिदा दिने निर्णय भएको र उक्त दिन नगरपालिका कार्यालय र अन्तर्गतका सम्पूर्ण वडा कार्यालय, अत्यावश्यक सेवा बाहेकका अन्य कार्यालय बन्द रहने प्रमुख प्रशासकीय अधिकृत दिनेशराज पन्तले जानकारी दिए। गुरु पूर्णिमाका अवसरमा कार्यालय परिसरमा व्यास अवतरण दिवस मनाउने कार्यक्रम रहेको छ।"
बाँदर धपाउन 'मंकी एयर गन' वितरण,सन्धिखर्क : केहि वर्षदेखि खेतबारीमा लगाएको अन्नबाली बाँदरले सखाप पार्न थालपछि छत्रदेव गाउँपालिकाले 'मंकी एयर गन' वितरण गरेको छ। बाँदरले बाली खाने भएपछि कृषक चिन्तित बनेका थिए। कृषकहरुको गुनासोलाई मध्यनजर गर्दै गाउँपालिका भित्रका आठ वडामा ५ वटाका दरले बाँदर धपाउने यन्त्र वितरण गरिएको गाउँपालिकाका अध्यक्ष लेखनाथ पोख्रेलले जानकारी दिए। दैनिक जसो बाँदरले किसानको अन्नबाली खाइदिने र क्षति गरेकाले अन्नबाली संरक्षणको लागि कार्वन राखेर बन्दुक पड्काए जस्तो आवाज आउने र त्यो आवाज सुनेर बाँदर डराएर भाग्ने भएकाले मंकी एयर गन वितरण गरिएको गाउँपालिकाका प्रमु्ख प्रशासकीय अधिकृत खिमानन्द भुसालले बताए। जिल्लाका विभिन्न गाउँमा बाँदरले अन्नबाली सखाप पार्दै आएको छ। अघिल्ला वर्षमा छत्रदेव गाउँपालिकाले गाउँगाउँमा बाँदर हेरालुको समेत व्यवस्था गरेको थियो। मकै बारीमा पसेको बाँदर लखेट्ने क्रममा गत वर्षको साउनमा मालारानी गाउँपालिकामा एक जनाको ज्यान समेत गएको थियो।
झडप र तनावबीच कोरोनाले ज्यान गुमाएकाको १२ घण्टापछि अन्त्यष्टि,गोरखा : गोरखामा कोरोनाबाट मरेकाको शव १२ घण्टापछि अन्त्येष्टि भएको छ । स्थानीयबासीको दिनभरको अवरोधपछि नेपाली सेनाको विशेष टोलीले सहिद लखन गाउँपालिका १ लुदीखोलाघाटमा अन्त्येष्टि गरेको हो । कोरोना फैलने भन्दै स्थानीय समुदायले अवरोध गर्ने क्रममा पटकपटक झडप भएको थियो । स्थानीयबासीले अन्त्यष्टी गर्ने घाटसम्म जाने बाटोमा ह्युमपाइप तेस्र्याएर अवरोध गरेका थिए । सडक सुचारु गर्न खोज्ने प्रहरीमाथि स्थानीयबासीले ढुङ्गामुढा गरेका थिए भने भीड नियन्त्रण गर्न प्रहरीले लाठी चार्ज र सात सेल अश्रुग्यास प्रहार गरेको थियो । झडपमा चारजना प्रहरी र केही आसपासका बासिन्दा घाइते भएका प्रहरी उपरीक्षक सुरेन्द्र गुरुङले जानकारी दिए । केही युवालाई नियन्त्रणमा लिएर छाडिएको उनले बताए । भीड तितरबितर भएपछि साँझ छ बजे नेपाली सेनाको विशेष टोलीले मृतकको दाहसंस्कार गरेको रणसिंह दल गणका गणपति उज्वल केशीले जानकारी दिए । शव व्यवस्थापनमा अवरोध भएपछि गोरखामा तनाव : चार सेल अश्रुग्यास प्रहार शव व्यवस्थापनमा अवरोध भएपछि गोरखामा लाठीचार्ज (फोटो र भिडियो) गत मंगलबार कतारबाट घर फर्केका पालुङ्टार नगरपालिका ७ पुर्नेपिपलका ४४ वर्षीया पुरुषको शनिबार बिहान पाँच बजे गोरखा अस्पतालमा उपचारको क्रममा मृत्यु भएको थियो । उनी मधुमेहका दीर्घरोगी पनि रहेको गोरखा अस्पतालका सूचना अधिकारी कृष्ण ढकालले जानकारी दिए ।
खोकनामा किसान र प्रहरीबीच झडप(फोटो),"काठमाडौं : ललितपुरको खोकनामा किसान र प्रहरीबीच झडप भएको छ। स्थानीयले प्रहरीमाथि ढुंगामुढा गरेपछि प्रहरीले स्थिति नियन्त्रणमा लिन केही सेल अश्रुग्यास हानेको छ। सरकारले काठमाडौंतराई द्रूतमार्ग, बाहिरी चक्रपथसँगै मातातीर्थभक्तपुर १३२ केभी प्रसारण लाइन खोकना हुँदै बनाउने तयारी गरेर जग्गा अधिग्रहण गरेको छ। त्यसको विरोधमा खोकनाबासी आन्दोलित भएका हुन्। सरकारले अधिग्रहणका लागि सूचना सार्वजनिक गर्दै खेतीबाली लगाउन नदिएपछि स्थानीय आक्रोशित भएका हुन्। सरकारको निर्णयविरुद्ध खोकनाबासीले खुला फाटमा संयुक्त रुपमा रोपाई कार्यक्रम गरेपछि प्रहरीले हस्तक्षेप गर्न खोज्दा झडप भएको हो। स्थानीयले विकासका नाममा सरकारले धर्म र संस्कृतिमाथि प्रहार गरेको भन्दै अपत्ति जनाएका छन्। तस्बिर : अशोक दुलाल"
शव व्यवस्थापनमा अवरोध भएपछि गोरखामा लाठीचार्ज (फोटो र भिडियो),"गोरखा : कोरोनाले मृत्यु भएका व्यक्तिको शव व्यवस्थापनमा अवरोध हुँदा लाठीचार्ज भएको छ। शनिबार बिहान कोरोनाकै कारण ज्यान गुमाएका पालुङटार नगरपालिका७ का ४४ वर्षीय पुरुषको शव व्यवस्थापनमा अवरोध भएपछि प्रहरीले स्थिति नियन्त्रणमा लिन लाठीचार्ज गरेको हो। नेपाली सेनाको विशेष टोलीले शव व्यवस्थापनका लागि शनिबार दिउँसो सहिद लखन गाउँपालिका१ को लुदीखोला घाटमा लगेपछि स्थानीयले अवरोध गरेका हुन्। शव व्यवस्थापनमा अवरोध गर्नेलाई लक्षित गरेर प्रहरीले सुरुमा चार सेल अश्रुग्यास प्रहार गरेको थियो। तनाव बढ्दै गएपछि अहिले लाठीचार्ज गरेको हो। असार १७ गते कतारबाट नेपाल आएका उनको उपचारको क्रममा शनिबार बिहान ५ बजे गोरखा अस्पतालमा मृत्यु भएको थियो। सरकारले संक्रमितको मृत्यु भएपछि जतिसक्दो चाँडो शव व्यवस्थापन गर्नुपर्ने निर्देशिकामा उल्लेख गरेको छ। तर, १५ घण्टासम्म शव व्यवस्थापन हुन नसकेपछि स्थिति नियन्त्रणमा लिन प्रहरीले बल प्रयोग गरेको हो। शव व्यवस्थापनमा अवरोध भएपछि गोरखामा तनाव : चार सेल अश्रुग्यास प्रहार कतारबाट गत मंगलबार पालुङ्टार आइपुगेका उनी मधुमेह रोगी भएको अस्पतालले विज्ञप्तिमार्फत् जानकारी गराएको थियो। कोरोनाको जटिल लक्षण देखिएपछि उनलाई जीवनज्योति माविको क्वारेण्टाइनबाट शुक्रबार राति १० बजे गोरखा अस्पतालको आइसोलेसनमा भर्ना गरिएको थियो। योसँगै नेपालमा कोरोनाले मृत्यु हुनेको संख्या ३४ पुगेको छ।"
एक महिलालाई नदीले बगायो,बैतडी : खोलाले बगाउँदा बैतडीमा शनिबार एक महिलाको मृत्यु भएको छ। पुर्चौडी नगरपालिकास्थित जमाडी नदीले बगाउँदा अन्दाजी ३५ वर्षीया महिलाको मृत्यु भएको हो। मृतक महिलाको पहिचान हुन नसकेको बैतडीका प्रहरी प्रमुख प्रहरी नायव उपरिक्षक नारायणप्रसाद अधिकारीले जानकारी दिए। जमाडी नदीले बगाएर ल्याएको शव गिरीजाबगर भन्ने स्थानमा फेला परेको हो। 'मृतक महिलालाई नदीले बगाएर ल्याएको जस्तो छ। स्थानीयहरुले शवदेखिपछि प्रहरीलाई खबर गरेका थिए। प्रहरी नायव उपरीक्षक अधिकारीले भने प्रहरीको टोली घटनास्थलतर्फ गएको छ।
मेयरलाई घर छाड्न विप्लव जनअदालतको धम्की,"बुटवल : विप्लव नेतृत्वको नेपाल कम्युनिष्ट पार्टीको जनअदालत रुपन्देहीले देवदह नगरपालिकाका मेयर हिराबहादुर खत्रीलाई आफ्नो निवास छाड्न धम्कीपूर्ण पत्र दिएको छ । जनअदालतमा परेका मुद्धामा खत्री दोषी सावित भएको भन्दै जनअदालतले १० दिनभित्र देवदह नगरपालिका वडा नम्बर १०, भलुहीचोकमा रहेको घर खाली गर्न निर्देशन दिएको हो । जनअदालत रुपन्देहीका प्रमुख कमलमणिद्वारा हस्ताक्षरित सूचनामा अदालतको निर्देशन अवज्ञा गरे जिल्ला जनपरिषद्को नीति अनुसार कारवाही हुने चेतावनी दिइएको छ । तत्कालीन जनयुद्धताका देवदह नगरपालिका वडा नम्बर ३ मा रहेको १० बिगाहा ९ कठ्ठा जमिन भूमिहिनलाई दिइएकोमा मेयर खत्रीलेले उनीहरुको उठिवास बनाउने गरी जमिन खोसेको आरोप जनअदालतले पुष्टि गरेको जनाइएको छ । कित्ता नम्बर १५७ नक्सा नम्बर ४ को उत्त जग्गा भूमिहीनकै अधिकार भएको नेपालले जारी गरेको विज्ञप्तीमा जनाइएको छ । देवदह नगरपालिकाले सो जग्गा असार १ गते भत्काएको थियो । त्यहा बस्दै आएका ३५ परिवारले सो जमिनमा खेती लगाउँदै आएका थिए । जनअदालतले मेयर खत्रीले विकास निर्माणमा भ्रष्टाचार, नदीजन्य पदार्थको दोहन, सार्वजनिक बनको तस्करी र सार्वजनिक जग्गाको दुरुपयोग गरेको आरोप पुष्टि गरेको विज्ञप्तीमा उल्लेख गरिएको छ । नेकपा पार्टीमाथि दमन र सुराकी काम गरेको आरोपसमेत मेयरलाई लगाइएको छ । जनअदालतले असार १८ गतेदेखि १० दिनको म्याद दिएर घर खाली गर्न निर्देशन दिएको हो । मेयर खत्रीले सो पत्रको सूचना आफूले पनि पाएको बताए ।"
"बझाङमा पहिराले १७ घर पुरिए, बेपत्ता सातमध्ये तीन जनाको शव भेटियो","बझाङ : बझाङ जिल्लाको केदारस्युँ गाउँपालिका  ८ मल्लेसीमा पहिरो जाँदा १७ घर पुरिएका छन् । सात जना बेपत्तामध्ये तीन जनाको शव भेटिएको प्रहरीले जनाएको छ । अविरल वर्षापछि शुक्रबार राति १२ बजेतिर पहिरो आएको हो। वडाध्यक्ष गणेश बोहराकाअनुसार ११ वर्षकी सुन्ता जेठारा, ७ वर्षकी अस्मीता जेठारा र ११ वर्षका प्रयागराज जेठाराको शव भेटिएको छ भने अन्यको बेपत्ता भएका छन् । बेपत्ता भएकाहरुमा ८० वर्षका दले जेठारा २० वर्षका जिरजा जेठारा, ४४ वर्षकी रामदेवी जेठारा र ७ वर्षकी शान्ता जेठारा रहेका पनि उनले घटनास्थलबाट जानकारी दिए। पुरिएकी रामदेवी जेठाराका मृतक भेटिएका छोरा प्रयागराजसहित छोरी अस्मिता हुन् भने शान्ता बेपत्ता छन् । पुरिएका घरको पशु चौपायसहित खाद्यान धन सम्पति पनि क्षति भएको प्रमुख जिल्ला अधिकारी कमलराज भण्डारीले बताए।"
लागू औषध कारोवारमा संलग्न व्यक्ति हतियारसहित पक्राउ,"धरान : कोरानाका कारण सिंगो देश लकडाउनमा रहेका बेला सुनसरीको धरान उपमहानगरपालिकामा भने लागू औषध कारोवार बढेको छ। लकडाउनको मौका छोपी कारोवारीले भारतबाट प्रतिबन्धित लागू औषध ल्याइ बिक्री वितरण गरिरहेको पाइएको छ। प्रहरीले शुक्रबार राति धरानमा लागू औषध कारोवारमा संलग्न व्यक्तिलाई हतियारसहित पक्राउ गरेको छ। इलाका प्रहरी कार्यालय धरानबाट खटिएको प्रहरी टोलीले विशेष सुराकीको आधारमा धरान उपमहानगरपालिका७ का ४४ वर्षीय किशन श्रेष्ठलाई पक्राउ गरेको हो। श्रेष्ठको कोठा छापामारी एकथान एयरगन हतियार, एकलाख ९२ हजार नगद र भारी मात्रामा लागू औषध बरमत गरिएको धरानका डिएसपी ज्ञानेन्द्र बस्नेतले जानकारी दिए। हतियारसहित पक्राउ परेका श्रेष्ठलाई शनिबार इलाका प्रहरी कार्यालय धरानले पत्रकार सम्मेलन गरी सार्वजनिक गरेको छ। लागू औषध कारोवारी श्रेष्ठको कोठाबाट नाइट्रोसन २ सय ६० ट्याब्लेट, स्पास्मो प्रोक्सिभन ५ सय ५२ क्याप्सुल र डाइलेक्स डिसि सय एमएलको ६ बोतल बरामद भएको डिएसपी बस्नेतले जानकारी दिएका छन्। लकडाउनको समयमा धरानमा लागू औषध कारोवार भइरहेको भन्ने गोप्य सुचनाको आधारमा प्रहरी सक्रिय भएर श्रेष्ठलाई पक्राउ गर्न सफल भएको बस्नेतले बताए। श्रेष्ठलाई पक्राउ गरेपछि लागू औषध बिक्री गर्ने अन्य गिरोहको पहिचान गरी खोजी गर्न प्रहरीको विशेष टोली परिचालन गरिएको प्रहरीले जनाएको छ। धरानमा लकडाउनको समयमा समेत लागू औषधको कारोवार बढेको भन्दै धरानबासीले सुरक्षा व्यवस्था कडा बनाइ लागू औषधको करोवारलाई नियन्त्रण गर्न माग गरेका छन्। प्रहरीले लागू औषध सेवन गर्ने र कारोवार गर्नेलाई पक्राउ गरी मुद्दा चलाएको भए पनि अदालतको आदेशमा उनीहरु छुट्नासाथ पुनः कारोवार र सेवन मै लाग्ने गरेका कारण धरानमा लागू औषध नियन्त्रणमा समस्या भएको इलाका प्रहरी कार्यालय धरानका प्रहरी निरीक्षक हेमराज ओलीको भनाइ छ।"
चीनभारत जोड्ने सडक ठप्प,"संखुवासभा : चीन र भारत जोड्ने सबैभन्दा छोटो दूरीको किमाथांकाविराटनगररानी सडकको ट्र्याक खोल्ने कार्य दुई वर्षयता अघि बढेको छैन। चट्टान भएको १४ किलोमिटर क्षेत्र निर्माण कम्पनीले काम गर्न नसकेपछि सेनालाई दिने भनिए पनि हालसम्म सुरु भएको छैन। राष्ट्रिय गौरवको यो आयोजनाको काम दुई वर्षदेखि रोकिँदा पनि सरकारको गएको छैन। खाँदबारीकिमाथांका सडकखण्डको १ सय ६२ किलोमिटर सडकमध्ये १४ किलोमिटर ट्र्याक खुल्न बाँकी रहेको उत्तरदक्षिण (कोसी) सडक आयोजनाका प्रमुख गौतमकुमार श्रेष्ठले बताए। उत्तरदक्षिण (कोसी) सडक कार्यालयले सात खण्डमा विभाजन गरेका ट्र्याक ओपन र स्तरोन्नतिको ठेक्कामार्फत काम सुरू गरेको थियो। च्याम्ताङदेखि घोङगोप्पासम्म १४ किलोमिटर ट्र्याक खोल्न बाँकी छ। गत भदौ २२ गतेको मन्त्रिपरिषद् बैठकले किमाथांकाजोगबनी सडकखण्डको १४ किलोमिटर भीर फुटाउने जिम्मा सेनालाई दिने निर्णय गयो। त्यसपछि काम छिटो सकिने आशामा रहेका संखुवासभावासी निर्णय भएको एक वर्ष पुग्न लाग्दा पनि सुरू नभएपछि निराश बनेका छन्। त्रिदेशीय लिकंरोड किमाथांकाजोगबनी सडकखण्डको भीर फुटाउने जिम्मा सेनालाई दिने निर्णयपछि १४ किलोमिटर क्षेत्रको जिम्मेवारी आफ्नो कार्यालयमा नरहेको आयोजना प्रमुख श्रेष्ठले बताए। भौतिक पूर्वाधार तथा यातायात मन्त्रालयले सोझै सेनासँग सम्झौता गरेर काम अगाडि बढ्ने भएकाले यसबारे कुनै जानकारी नरहने उनको भनाइ छ। भीर फुटाउन आश्वयक विस्फोटक पदार्थ राख्ने बंकर बनाउने कार्य भने अन्तिम चरणमा पुगेको उनले बताए। च्याम्ताङदेखि घोङगोप्पासम्म १४ किलोमिटर ट्र्याक खोल्ने कार्यले प्राथमिकता नपाउँदा किमाथांकाजोगवनी सडकखण्ड छिमेकी देश चीनभारत जोड्ने सबैभन्दा छोटो सडक ओझेलमा परेको छ। योजनाले ०६५६६ देखि किमाथांका सडक जोड्न प्याकेजमा काम गरिरहेको सडक हटिया खण्डमा हेलिकप्टरबाट ट्र्याक्टर र स्काभेटर ढुवानी गरेको थियो। खाँदबारीबाट १ सय ३४ किलोमिटरसम्म सडकको ट्र्याक खोल्ने काम सम्पन्न भएको आयोजनाले जनाएको छ। त्यसैगरी किमाथांका नाकाबाट पनि यसअघि नै १४ किलोमिटर सडकको ट्र!ाक खोलिसकिएको छ। दुई वर्षपहिले नै घोङ्गोप्पासम्म सडक मार्ग खुले पनि सडक संरक्षण नहुँदा पहिलेकै अवस्थामा पुग्न लागेको छ। सिन्धुपाल्चोकबाट तिब्बत हुँदै डोजर र इन्धन ल्याएर किमाथांकाबाट १४ किलोमिटर सडक निर्माण भइसकेको छ। शर्माएपेक्सकान्छाराम कम्पनीले ट्र्याक खोल्ने ठेक्का लिएको किमाथांकादेखि १९ किलोमिटर (१६२ देखि १४३ किलोमिटर) सम्मको सडकमध्ये १४ किलोमिटर दुई वर्ष पहिले नै सम्पन्न गरेको थियो। च्याम्ताङसम्म ट्र्याक खुले पनि खाँदबारीबाट वरुण दोभानसम्म ८० किमि खण्डमा हिउँदको समयमा मात्र गाडी चल्ने गरेको छ। बर्खामा मुस्किलले फ्याक्सिन्दासम्म यातायात सञ्चालन हुन्छ। हिउँदको समयमा भोटखोला गाउँपालिकाको केन्द्र हटियासम्म ट्र्याक्टर सामान लिएर पुग्ने गरेको छ। यसरी सडक निर्माण र किमाथांका सडक विस्तारसँगै त्यस क्षेत्रमा चहलपहल बढे पनि किमाथांका नाका भने सञ्चालनमा आउन सकेको छैन। सडक विस्तारसँगै सीमा बीओपी स्थापना भए पनि र भन्सार कार्यालयसमेत स्थापना हुनुपर्ने स्थानीयको माग छ। नेपालकै दुई मित्रराष्ट्र चीनभारत जोड्ने छोटो सडकको रुपमा रानी विराटनगरदेखि किमाथांका सडकलाई लिइन्छ। सडक विस्तारले चीनसँग व्यापार बढाउने र जिल्लाका उत्तरी भेगका नागरिकले यातायात तथा अन्य सुविधा पाउनेछन्। यस सडकले एक नम्बर प्रदेशका मोरङ, सुनसरी, धनकुटा, तेह्रथुम, संखुवासभा र भोजपुरवासी प्रत्यक्ष रूपमा लाभान्वित हुनेछन्। किमाथांका नाका चीनसँग जोडिने सबैभन्दा होचो र मानवबस्ती रहेको नाका हो। ६५ प्रतिशत काम सम्पन्न खाँदबारीकिमाथाङ्का (१६२ किमि) सडकअन्तर्गत यस आर्थिक वर्षमा ६५ प्रतिशत काम सम्पन्न भएको उत्तरदक्षिण (कोसी) सडक आयोजनाका प्रमुख गौतमकुमार श्रेष्ठले बताए। ट्र्याक ओपनबाहेक सडक स्तरोन्नति, चौडा बनाउने, सबबेस तयार र पुल निर्माणको काम भइरहेको छ। अधिकांश ठेक्काको समय यही आर्थिक वर्षमा सकिँदै छ। निर्माण अवधि सकिएका निर्माण कम्पनीले २ पटकसम्म समय थप गर्दा पनि काम सम्पन्न गर्न सकेका छैनन्। आर्थिक वर्ष २०७६०७७ मा ८४ करोडमध्ये साढे ५४ करोड मात्र हालसम्म खर्च भएको आयोनाका सूचना अधिकारी आशिष नेपालले जनाए। उनका अनुसार भुक्तानी हुन अझै बाँकी रहेकाले यस महिनाको अन्त्यसम्म थोरै खर्च रकम बढ्ने छ। चीन र भारत जोड्ने संखुवासभाको किमाथांका नाका सबैभन्दा छोटो नाकाको रुपमा रहेकाले सरकारले गौरवको आयोजनामा राखेको छ। तर प्रभावकारी रुपमा काम नहुँदा सडक विस्तार हुन सकेको छैन। यो सडक खण्ड निर्माणका क्रममा ३ अर्ब खर्च भइसकेको छ। बिराटनगरबाट किमाथांका सम्मको दूरी ३ सय ९० किलोमिटर छ। समयमै काम सकिए किमाथांका नाका चीनसँग जोडिने अन्य ६ वटा नाकाभन्दा सहज हुनेछ । ९ वटा पुल निर्माणका क्रममा नुमदेखि बरुण दोभान सम्म ९ वटा सडक पुल निर्माणकोे क्रममा रहेको छ। अधिकांश पुल मकालु बरुण राष्ट्रिय निकुञ्ज क्षेत्रमा पर्ने भएकाले वातावरण प्रभाव मूल्याङ्कन (ईआइए) नगरी ठेक्का लगाएकाले समयमा काम सम्पन्न हुन सकेन। निकुञ्ज क्षेत्रभन्दा वाहिर रहेको फाक्रे खोलाको पुलको काम समेत ५० प्रतिशत मात्र सम्पन्न भएको छ। यी सबै पुलको काम सम्पन्न गर्नुपर्ने समय यही आर्थिक वर्षको अन्त्यसम्म छ। एकुवा खोला, ठाडो खोला र उवा खोलाको काम भने हालसम्म सुरू हुन नसकेको आयोजनाका सूचना अधिकारी आशिष नेपालले जानकारी दिए। नाङ, चाङ, जोर, उवाङ् र वाङ् खोलाको पुलको प्रगति पनि न्युन रहेको छ। ईआईए नभई ठेक्का लागेका कारण निकुञ्जले काम गर्न रोकेकाले पुल निर्माणको काम ढिलाई भएको नेपालले बताए। यस सडक खण्डमा १८ वटा पक्की पुल निर्माण गर्नुपर्नेछ।"
अधेरी खोलाको पुल निर्माण अलपत्र,"धरान : धरान उपमहानगरपालिका५ अधेरी खोलाको निर्माणधिन पक्की पुल अलपत्र परेको छ। तीन वर्षदेखि निर्माण थालिएको अधेरी खोलाको पुल निर्माण गर्न छाडेर ठेकेदार सम्पर्कबिहीन भएपछि निर्माण अलपत्र परेको हो। समयमा पुल निर्माण नभएपछि धरानको ५, ६ र १५ वडामा आवत जावतमा समस्या भएको छ। धरान उपमहानगरपालिकासंग गाभिएको सुनसरी साविकको पाचकन्याँ गाविसका बासिन्दालाई आवतजावतमा समस्या भएपछि पुल निर्माण सुरु भएको थियो। भौतिक पूर्वाधार तथा यातायात मन्त्रालय अन्र्तगतको पुल आयोजना पूर्वी सेक्टर नम्बर १ धरानले अधेरी खोलामा एक सय २५ मिटर लम्बाई र ११ मिटर चौडाइको पुल बनाउन मृत सञ्जीवनी एचके विल्डर जेभीलाई जिम्मा दिइएको थियो। ७ करोड ५० लाख रुपैयाँमा ठेक्का पारेको मृत सञ्जीवनीले काम अलपत्र छोडेर हिँडेपछि स्थानीय समस्यामा परेका हुन्। पुल २०७६ असार २५ गते निर्माण गरिसक्नु पर्ने थियो। तर, ठेकेदार हजबुल मियाँले पुलको अवधि २०७६ माघ २५ गते सम्म थपे पनि निर्माण कार्य थालेका छैनन्। दोस्रो पटक म्याद थप गर्दा समेत ठेकेदार मियाँले पुल निर्माणको काम नथाली अलपत्र पारेको अधेरी खोला पुल निर्माण समन्वय समितिका अध्यक्ष पदम कार्कीले जानकारी दिए। पुल निर्माण अलपत्र पारेको आरोप लागेका ठेकेदार मियाँले पुल निर्माणमा काम गरेका मजदुरको समेत भुक्तिानी नदिएको पीडितको गुनासो छ। पुल निर्माण गर्दा ढुङ्गा गिटी बिक्री गरेको रकम समेत नपाएको पीडित प्रेमकुमार राईले गुनासो गरे। ठेकेदारले पुल निर्माणमा काम गर्ने मजदुरलाई दिने रकम चेक काटेर दिए पनी भुक्तानी नपाएको पीडितको भनाइ छ। आयोजनाकी सव इन्जिनियर बिनिता साहले ठेकेदारले पुल निर्माणमा ढिलाई गरेकाले समयमा सम्पन्न गर्न ताकेता गरिरहेको बताइन्। ठेकेदार मियाँले आयोजनाले भुक्तानी नदिएको र कोरानाका कारण भारतीय मजदुर नआएकाले पुल निर्माणमा समस्या भएको बताए। उनले पुल निर्माण गर्ने मजदुर र ढुङ्गा गिटीको रकम केही दिनमै भुक्तानी गर्ने बताएका छन्।"
सलहले अर्घाखाँचीमा मकैबाली नष्ट (फोटो फिचर ),"सन्धिखर्क : अर्घाखाँचीमा पाँच सय हेक्टरभन्दा बढी क्षेत्रफलमा लगाएको मकै बाली सलह किराले नष्ट गरेको छ । छ दिनदेखि सलहले खेतबारी नछाडेपछि स्थानीय हैरान भएका छन् । केहिदिन अघि थाल ठटाउँदै आगो बालेर सलह धपाउन लागि परे पनि सलह नभागेपछि कृषक चिन्तित छन् । जिल्लाका केही भागमा सलह नियन्त्रणमा आए पनि शितगंगा नगरपालिकामा सलह नियन्त्रणमा आउन सकेको छैन। शितगंगा नगरपालिका वडा नम्बर ७ को जलुके, जुवाकोट, लगायतका क्षेत्रमा लगाएको मकै पूर्ण रुपमा नष्ट गरेको वडा अध्यक्ष मोहन पन्थीले जानकारी दिए । सलहले खेती खाएपछि वडाबासीहरु अत्यन्तै चिन्तित भएको उनले जानकारी दिए । सितगंगा १० सिद्धाराको दुम्सी लगायतका क्षेत्रमा पनि सलहले मकैबाली पूर्ण रुपमा नष्ट गरेको वडा अध्यक्ष हिम्मत पोख्रेलले बताए । एक रोपनी क्षेत्रफलमा सामान्य पनि २ क्विनटल मकै उत्पादन हुन्छ । जिल्लाका सबै क्षेत्रमा गरी १० हजार रोपनी भन्दा बढी क्षेत्रफलमा लगाएको मकै पूर्ण रुपमा र केही भागमा आंशिक क्षति पुगेको छ । सन्धिखर्क नगरपालिका, शितगंगा नगरपालिका, भूमिकास्थान नगरपालिका, छत्रदेव गाउँपालिका, मालारानी गाउँपालिका र पाणिनि गाउँपालिका सबैतिर सलह देखिएको यसले धेरै क्षेत्रमा क्षती पुर्याएको कृषी ज्ञान केन्द्र अर्घाखाँचीका कृषि प्राविधिक निमबहादुर आचार्यले जानकारी दिए । मकै बाली लगायतका अन्य बालीमा क्षती पुगेको र तथ्याङ्क संकलन गर्ने कार्य भैरहेको जानकारी उनले दिए ।"
"बर्सेनी विपत : तराईमा कटान, पहाडमा पहिरो","परमानन्द पाण्डे टीकापुर, गीता कुँवर अछाम, कैलाश जोशीधनगढी : कैलालीको टीकापुर१ का दीपेन्द्र भण्डारी वर्षा होस् कि हिउँद कर्णाली नदी कटानबारे चिन्तित हुन्छन्। कर्णाली नदीले टीकापुर नगरपालिका८ श्रीलंकामा रहेको आफ्नो उब्जाऊ भूमि वर्षेनी कटान गर्न थालेपछि उनी चिन्तित बनेका हुन्। २०६० सालबाट नदीले कटान शुरु गरेको भए पनि पछिल्ला तीन वर्ष यता कटान तीब्र छ। उनी नदी कटानबारे जिल्ला प्रशासन, जिल्ला विकास समिति, स्थानीय तह, प्रदेश सरकार हुँदै संघीय सरकारसँग पटक पटक गुहार माग्न पुगे। तर कतैबाट सुनुवाइ भएन। नदी कटान भएदेखि नै सरकारी निकायहरु धाउन थालेका उनको, तीन विघा जमिन कर्णालीमा बगिसकेको छ। सात विघा जमिनमध्ये उनीसँग अहिले ४ विघा मात्रै बाँकी छ। उनी मात्रै होइनन् वर्षेनी नदी कटानले श्रीलंकाका खड्क साउँद, कालु साउँद, गोपाल साउँद, बलविरे टमट्टा, डंग्ला चौधरीसहित दर्जनौं किसानले सयौं विघा जमिन गुमाएका छन्। नदीले वर्षेनी २० विघा भन्दा बढी जमिन कटान गर्दै आएको छ। २०४० सालदेखि नै कटान शुरु भएको हो, साविक धनसिंहपुर गाविसको वडा नं १ पुरै कटान भएर नदी बगिरहेको छ भण्डारीले भने,पछिल्ला तीन वर्षमा मात्रै हजार विघा जति जमिन कटान भएको छ। आफूहरूले पटक पटक विभिन्न निकाय धाएको भए पनि आश्वासनबाहेक केही नपाएको उनले गुनासो गरे। वर्षेनी राज्यलाई कर तिर्दै आएका छौं, बदलामा हामीले हाम्रो जमिन कर्णालीमा गुमाइरहेका छौं भण्डारीले भने। राज्य नदी नियन्त्रणमा ध्यान नदिँदा ५ सय बढी घरपरिवार रहेको श्रीलंकाबाट थुप्रै मानिस पलायन भएका छन्। कर्णालीको कटानबाट आफ्नो उर्बर भूमि बालुवामा परिणत हुँदै गएको स्थानीय डंग्ला चौधरीले बताए। सबै बाली निकै राम्रो फल्थ्यो, वर्षेनी कटान हुँदै जान थालेपछि जतिबेला पनि उठिबास लाग्न सक्छ, चौधरीले भने। कर्णाली सुदूरपश्चिमको कैलाली र प्रदेश ५ को बर्दियाको सीमाना भएर बग्छ। बर्दिया तर्फको कर्णालीमा तटबन्ध निर्माण भएपछि कैलालीतर्फ नदीको कटान तीब्र भएको हो। कर्णाली नदीले श्रीलंकामा वर्षभरि नै कटान भइरहेको टीकापुर नगरपालिका वडा नं ८ का वडाअध्यक्ष दीर्घ ठकुल्लाले बताए। कटान नियन्त्रणका लागि प्रदेश र संघमा पहल गरिरहेको भए पनि सुनुवाई नहुँदा किसानले उर्बर भूमि गुमाइरहेको उनले बताए। धमाधम कर्णाली नदीले कटान शुरु गर्न थालेपछि श्रीलंकाबासी रातभर सुत्दैनन्। पानी परेको बेला नदीको सतह बढ्ने र बाढी गाउँ पस्ने डरले उनीहरू रातभर जाग्राम बस्ने गरेका छन्। पानी धेरै परेको दिन रातभरी निदाउन पाईदैन, घर छोडेर अग्लो ठाउँमा गएर बस्नुपर्छ, स्थानीय भोला चौहानले भने। पहाडमा पानी परेपछि पनि उनीहरू नदी बढ्ने र कटान शुरु गर्ने हुनाले राति जागाराम बस्ने गरेका कर्णालेश्वर आधारभूत विद्यालयका शिक्षक पदम बुढाले बताए। कर्णाली नदीले तीब्र कटान गर्न थालेपछि नेपाल भारतका ठाउँ ठाउँका सीमा स्तम्भ वर्षेनी कटान हुँदै आएका छन्। यस वर्ष कर्णाली नदीले दुई देशको दशजगा क्षेत्रमै बैशाख पहिलो सातादेखि नै कटान शुरु गरेको छ। नदी कटानले यस वर्ष श्रीलंकामा रहेको ७०११ नम्बरको सहायक सीमास्तम्भ बगाएको छ। कर्णाली मात्र नभई सीमा क्षेत्र भएर बग्ने मोहना नदीले समेत दुई देशका सीमास्तम्भ बगाउँदै आएको छ। कर्णाली र मोहना नदीले टीकापुर नगरपालिकाअन्तर्गत पर्ने सहायक पिल्लर ७०२, ७०३ र ७०४ बगाएको थियो। टीकापुर नगरपालिका भित्रका ४ मुख्य र १० सहायक सीमास्तम्भ नदीले बगाएको सशस्त्र प्रहरी सीमा सुरक्षा बल खक्रौलाका इञ्चार्ज चन्द्रदेव भट्टले बताए। सुदूरपश्चिम प्रदेशको टीकापुर र प्रदेश नं ५ को बर्दियाको राजापुरलाई जोड्ने हुलाकी राजमार्ग अन्तर्गत कर्णाली नदीको सत्ती घाटमा निर्मित पुल समेत कटानको जोखिममा छ। तीन वर्षदेखि नदी कटानले गर्दा पुलको राजापुरतर्फको किनारमा ठूलो प्वाल परेको छ। पुलको अन्तिम पिलरसँगै बनाइएको ताराजालीसहित तटबन्ध वर्षेनी भासिदै आएपछि पुल पनि जोखिममा परेको छ। अछाममा पनि बाढीको त्रास अछामको बुढीगंगा नदी र छिपेखोलाका कारण साँफेबगर आसपासको क्षेत्र बाढीको जोखिममा परेको छ। शनिवार रातीदेखि लगातार परेको बर्षाका कारण नदी र खोलामा बाढी आएको छ। साँफेबगर नगरपालिका १ का एक सय ४ परिवार र वडा नम्बर ५ का ७ सय ८० घरपरिवार बाढीको जोखिममा छन्। वर्षायामको समय सुरुवात भएसँगै बाढीको त्रासका कारण उनीहरू रातभरी नसुत्ने गरेको बताउछन्। साँफेबगर नगरपालिका७ को ककडसातका ८० घरपरिवार अझ बाढीको उच्च जोखिममा रहेका वडाध्यक्ष मिठ्ठु भाटले बताए। वर्षायाम सुरू हुने बित्तिकै बुढीगंगा र छिपेखोला आसपासका स्थानीयको भोक निद्रा हराउँछ, खेतीपाती बगाउँछ, गतिलो तटबन्धन छैन, तटबन्धनका नाममा तारजाली मात्र हाल्ने काम मात्र हुन्छ, त्यो तारजाली बर्षेनी बाढीले बगाएर लैजाने गर्छ, वडाध्यक्ष भाटले भने। मष्टामान्डौका करिब ५ सय घरपरिवारमध्ये पुलबजारका ४० घरपरिवार बाढीको उच्च जोखिममा रहेका वडाध्यक्ष तथा नगरपालिकाका प्रवक्ता बालगिरि कुँवरले बताए। पुलबजार निवासी रत्ना देवी नेपालीले भनिन्, २०३९ र २०६३ सालमा आएको बाढीले भएभरको सबै सम्पत्ति बगायो, त्यसको लेखाजोखा छैन। असार, साउन र भदौका तीन महिनामा नदीको डरले निन्द्रा लाग्दैन। बुढीगंगा र छिपे खोलामा दीगो तटबन्धको लागि कसैले पनि ध्यान गएको छैन। नदीले तारेको कुनाबाट धार परिवर्तन गरेमा यहाँका सयौ बस्ती, साँफेबगर बजार समेत बाढीको जोखिममा रहेको स्थानीय रामबहादुर कुँवरले बताए। २०६३ सालमा आएको बाढीले साँफेबगर क्षेत्रको करिब ४० रोपनीभन्दा बढी खेतीयोग्य जमिन बगाएको थियो। त्यसपछि पनि सरकारले त्यसको रोकथामको प्रयास गरेन। साँफेबगर आसपासमा सबैभन्दा बढी क्षति छिपे खोलाले गर्छ। साँफेबगर नगरपालिकाको कार्यालय र विमानस्थल लगायत सयौ घरसमेत जोखिममा रहेका छन्। उत्तरबाट बुढीगंगा नदी र पूर्वबाट छिपे खोलाका कारण साँफेको एयरपोर्ट बजार नै जोखिममा परेको छ। जिल्ला विपद् पूर्वतयारी तथा प्रतिकार्य योजनाले गरेको सर्भेअनुसार पहिरोको जोखिम बढेको छ। यहाँका २० बस्ती पहिरोको जोखिममा छन्। ६१ भन्दा बढी बस्तीलाई प्रभावित क्षेत्रका रूपमा राखिएको छ। सो योजनाअनुसार १७ हजार ४ सय ७६ घरधुरी प्रभावित सूचीमा छन्। प्रभावकारी भएन प्रदेशको बजेट तराई क्षेत्रमा बाढी तथा डुवान र पहाडी क्षेत्रमा पहिरो र कटानका लागि प्रदेश र स्थानीय सरकारले गरेको ठूलो धनराशीको प्रभावकारिता देखिएको छैन। विपद जुनसुकै समयमा पनि आउन सक्ने भएकाले यसको पूर्वतयारी तथा प्रतिकार्य योजना बनाएर सरकार अघि बढ्नुपर्ने हुन्छ। सुदूरपश्चिम प्रदेश सरकारले चालु आर्थिक वर्ष ०७६७७ मा विपदमा लोकप्रिय भनी प्रस्तुत गरेका कार्यक्रम पनि आगामी आर्थिक वर्षमा निरन्तरता पाएका छैनन्। आर्थिक वर्ष २०७६७७ को बजेटमा आन्तरिक मामिला तथा कानुन मन्त्रालयले पहाडी जिल्ला र तराईमा एकएक वटा वायर हाउस निर्माण गर्ने भनिए पनि त्यसका लागि विनियोजन गरिएको ४ करोड बजेट फ्रिज गएको छ। मन्त्रालयका लेखा अधिकृत नारायणदत्त मि श्रले विपद सामग्री भण्डारण गर्न पहाडी जिल्ला र तराईमा एकएक वटा वायर हाउस निर्माण गर्ने बजेट फ्रिज भएको जानकारी दिए। उनले विपद् पूर्व सम्भावित जोखिमको नक्साङ्कन गर्ने कार्यका लागि सूचना आह्वान गरे पनि लकडाउनका कारण अघि बढ्न नसकेको बताए। उनले भने आगामी आर्थिक वर्ष २०७७७८ का लागि वायर हाउस निर्माण गर्ने कार्यक्रम नसमेटिए पनि सम्भावित जोखिमको नक्साङ्कन गर्ने कार्यले निरन्तरता पाएको छ। आर्थिक वर्ष २०७६७७ को बजेटमा भौतिक पूर्वाधार मन्त्रालयले वर्षेनी बाढी पहिरो तथा नदीजन्य क्षतिबाट कटान हुँदै गएको जमिनलाई संरक्षण गरी जोखिमरहित मानव वस्ती एवं पूर्वाधार निर्माणका लागि तटबन्ध कार्यक्रम सञ्चालन गर्ने भनेको थियो। तर त्यो पनि यो वर्ष लागु भएन। असार १ गते प्रस्तुत भएको आगामी वर्षको बजेटमा कञ्चनपुरका बनहरा, चौधर र जोगबुडा नदी, कैलालीका कान्द्रा नदी र डडेल्धराको रंगुन नदीजन्य प्रकोप न्यूनीकरण तथा व्यवस्थापनका लागि ४४ करोड विनियोजन गरिएको छ। तर ससाना टुक्रे योजना बनाएर नदी नियन्त्रणको काम कार्यकर्तापोस्ने बाहेक केही पनि हुन सकेको छैन।"
सप्तकोसीमा पुल बन्ने,"इटहरी : पकलीकञ्चनपुर सडकअन्तर्गत सप्तकोसी नदीमा झण्डै तीन किलोमिटर लामो पुल बन्ने भएको छ। सुनसरीको बराहक्षेत्र ९ को प्रकाशपुरस्थित राजाबासमा २८५७ मिटर लामो पुल बन्ने भएको हो। पुलको चौडाई २०९२३ मिटर हुनेछ। यसलाई सप्तकोशी ब्यारेजको वैकल्पिक मार्गको रुपमासमेत हेरिएको छ। सप्तकोसी नदिमा बनेको ब्यारेजको आयु ६० वर्ष पुगिसकेको छ। ब्यारेज जीर्ण बनिरहँदा वैकल्पिक मार्गको रुपमा पकलीकन्चनपुर सडक बन्न लागेको हो। सोअन्तर्गत बनेको नयाँ पुलले अहिलेको कोशी ब्यारेजजस्तै प्रदेश १ को सुनसरी र प्रदेश २ को सप्तरीलाई जोड्नेछ। सप्तकोशी नदिबाहेक त्रियुगा नदीमा ३१५ मिटर लामो पुल बन्नेछ भने थप ३२ वटा पुल बन्न लागेको छ। पुल र राजमार्ग निर्माणको लागि वातावरणीय प्रभाव मूल्यांकन सुरु गरिएको छ। सडक विभागले सप्तकोसीमा पुल बनाउनेदेखि अन्य निर्माणको विषयमा वातावरण प्रभाव मूल्यांकनको लागि सार्वजनिक सुचना जारी गरेको छ। पकलीकन्चनपुर सडक कुल ४४२१४ किलोमिटर लामो हुनेछ। सोअन्तर्गत पकलीदेखि भासीसम्म हालको २ लेन चौडा राजमार्गलाई ४ लेनमा स्तरोन्नती गरिनेछ। यस्तै भासीदेखि बलार्धसम्म ४ लेनको नयाँ सडक निर्माण गरिनेछ, जुन ३३१ किमि लामो हुनेछ। यस्तै बलार्धदेखि कन्चनपुरसम्मको ९६१४ किमि लामो सडकलाई चार लेनमा स्तरोन्नती गरिनेछ। सडकले सुनसरीको इटहरी उपमहानगरपालिका, रामधुनी नगरपालिका, बराहक्षेत्र नगरपालिका छुनेछ। यस्तै उदयपुरको बेलका नगरपालिका, सप्तरीको सप्तकोसी नगरपालिका, मलेठ नगरपालिका र कन्चनरुप नगरपालिकासमेतले लाभ पाउनेछन्। वातावरणीय प्रभाव मूल्यांकनको लागि प्रोजेक्ट प्रिपरेटोरी कन्सल्टेन्ट सासेक रोड कनेक्टीभीटी प्रोजेक्टले परामर्शदाताको रुपमा काम गरिरहेको छ। सडक निर्माणका क्रममा ६ वटा जति घर पर्ने र व्यक्तिको जग्गाहरुसमेत पर्ने भएकोले मुआब्जा दिएर अधिग्रहण गर्ने कुरा भइरहेको बराहक्षेत्र नगरपालिका९ का वडाध्यक्ष दीपककुमार लिम्बुले जानकारी दिए। सडक तथा पुलको वातावरणीय प्रभाव मूल्यांकनबारे सूचना प्रकाशित भएपछि स्थानीयले खुसी व्यक्त गरेका छन्। राष्ट्रिय महत्वको सडक र पुल हाम्रो वडामा बन्दैछ, यसले वडा र समग्र नगरपालिकाकै विकास गर्नेमा हामी विश्वस्त छौं, वडाध्यक्ष लिम्बुले भने। यस्तै बराहक्षेत्र नगरपालिकाकी उपमेयर कमला मगरकाअनुसार पुल बन्ने पक्का पक्की भएको बताउँदै खुसी व्यक्त गरिन्। पहिले बराहक्षेत्र तराई र पहाडको ट्रान्जिट र व्यापारिक केन्द्र थियो, उनले भनिन्, अब त झन् कोशी ब्यारेजको विकल्पमा प्रयोग हुने पुलका रुपमा अर्को महत्व पाउने भएको छ।"
"बझाङमा पहिरोले १७ घर पुरिए, ७ जनाको मृत्यु","बझाङ : बझाङमा शुक्रबार राती पहिरो जाँदा केदारस्यूँ गाउँपालिका ८ मल्लेस गाँउमा १७ घर पहिरोमा पुरिएका छन् भने ७ जनाको मृत्यु भएको छ। शनिबार बिहान स्थानीय र सुरक्षाकर्मीले पहिरोमा पुरिएका लास निकालेका छन् । आफ्नै घरभित्र पुरिएको अवस्थामा ४० वर्षीय राममती जेठारा, उनका छोरा ११ वर्षीय प्रयागराज र छोरी ७ वर्षीया अस्मिताको लास निकालेको घटना स्थलबाट प्रहरी असै रायभान सिंह एरीले बताए। उनका अनुसार ८० वर्षका दले जेठाराको पनि लास भेटिएको छ। पहिरोमा पुरिएका अन्य सन्तु जेठारा, गिरीजा जेठारा र लक्ष्मी जेठाराको खोजी कार्य भइरहेको उनले बताए। 'राती अविरल वर्षासहित गाउँमाथिबाट अलिअलि पहिरो आएको जानकारी भएपछि हल्लाखल्ला गरेर राती नै घरबाट बाहिर निस्कियौं', स्थानीय सुरेश जेठाराले भने, 'उनीहरु भाग्न नसकेर पहिरोमा पुरिए।' पहिले १८ घरमा पूर्ण क्षति भएको छ। 'राती सुतेको अवस्थामा एकाएक पहिरो आउँदा बाँच्नै मुस्किल भयो', सुरेशले भने, 'सबै घरको धन सम्पती गाइ भैंसी बाख्रा पनि पुरिंदा गाँउ नै शोकमा छ। गाँउमाथि सामुदायिक वन पालेको थियो। यसरी पहिरो आउला भनरे सोचेकै थिएनौं।' अहिले पनि गाउँमा पहिरो बग्न रोकिएको छैन। गाउँ जानलाई खोला तर्नु पर्ने भएकाले समस्या छ। यो गाँउमा ४० परिवारको बसोबास छ। यस घटनामा क्षति भएका पीडित परिवारलाई राहात दिनका लागि गृह मन्त्रालयसँग समन्वय भइरहेको प्रतिनिधिसभा सदस्य आशा विकले बताइन्। 'अहिले मृतकलाई निकाल्ने काम भइरहेको छ', प्रमुख जिल्ला अधिकारी कमलराज भण्डारीले भने, 'अरु क्षतिको विवरण लिन बाँकी छ।'"
वडाध्यक्षद्वारा स्थानीयलाई कुटपिट,"कालिकोट : जिल्लाको पचालझरना गाउँपालिका९ का वडाध्यक्ष जोरे तिरुवाले एक स्थानीयलाई कुटपिट गरेका छन्। बालबालिकाले ढुंगा फालेको विषयमा विवाद हुँदा वडाध्यक्ष तिरुवाले छिमेकी नयाँ तिरुवालाई कुटपिट गरेका हुन्। वडाध्यक्षको कुटाइबाट घाइते भएका नयाँ तिरुवा अस्पताल भर्ना भएका छन्। बालबालिकाले ढुंगा फोलेको विषयमा विवाद हुँदा वडाध्यक्ष जोरेले हसिया प्रयोग गरी नयाँ तिरुवालाई सक्त घाइते बनाएको नयाँका भाइ प्रेमसिंह तिरुवाले जानकारी दिए।नयाँ तिरुवाको घरभन्दा तल वडाध्यक्षको घर छ। नयाँ तिरुवाको घरका दुई नाबालकले घरको आँगनबाट ढुंगा खसाल्दा वडाध्यक्षको आँगनमा पर्यो। वडाध्यक्षको बुहारीले बालबालिकाहरुले ढुंगा लगायतका फोहहरु फालेको भन्दै गाली गरेपछि नयाँ तिरुवाले गाली नगर्न आग्रह गरे' उनले भने, 'तलमाथि अल्लो पल्लो घरमा बच्चाबच्चीले गरेको गल्तीका विषयमा हामीले गाली गर्नु राम्रो होइन भनेर सम्झाए। त्यही विषयमा वडाध्यक्ष आफैं आएर विवाद गर्न थाले। उनीहरुले एकोहोर गाली गरेपछि नयाँ तिरुवा रिसाए।' त्यसै विवादमा घरबाट हसिया ल्याएर वडाध्यक्षले जोरे तिरुवाको टाउकोमा हिर्काएको र उनलाई उपचारका लागि जिल्ला अस्पताल लगिएको प्रेमसिंह तिरुवाले बताए। उनले भने, 'बच्चाको सामान्य विवादमा वडाध्यक्ष जोरे तिरुवा र उनका छोरा पूर्ण तिरुवाले नयाँ तिरुवालाई कुटपिट गरे। पहिलेदेखि नै वडाध्यक्षका परिवारले विभिन्न बाहाना बनाएर गाली गर्ने, कुटपिट गर्ने गर्दै आएका थिए। यसपटक हसियाले हानेर गम्भीर घाइते बनाएकाले न्यायको लागि जिल्ला प्रहरी कार्यालयमा उजुरी दिएका छौं।' यता वडाध्यक्ष जोरे तिरुवाले आफूले नयाँ तिरुवालाई कुटपिट गर्ने हिसावले नहानेको बताए। उनले भने, नयाँ तिरुवा मदीरा सेव गरी आएका थिए। आफ्नो बुहारीले सधैं माथिबाट तल घरमा फोहोर नफाल भन्दा उल्टै गाली गरे। आफूले गाली नगर भन्न गएपछि मलाई हान्न लागेको हसिया खोस्न खोज्दा उसैलाई लागेको हो। नयाँ तिरुवाले ल्याएर आएका हसिया खोस्न खोज्दा फुत्केर टाउकोमा लागेको उनको भनाइ छ।"
शव व्यवस्थापनमा अवरोध भएपछि गोरखामा तनाव : चार सेल अश्रुग्यास प्रहार,"गोरखा : शनिबार बिहान कोरोनाकै कारण ज्यान गुमाएका पालुङटार नगरपालिका७ का ४४ वर्षीय पुरुषको शव व्यवस्थापनमा अवरोध भएको छ। नेपाली सेनाको विशेष टोलीले शव व्यवस्थापनका लागि शनिबार दिउँसो सहिद लखन गाउँपालिका१ को लुदीखोला घाटमा लगेपछि स्थानीयले अवरोध गरेका हुन्। शव व्यवस्थापनमा स्थानीयले अवरोध गरेपछि प्रहरीले स्थिति नियन्त्रणमा लिन चार सेल अश्रुग्यास प्रहार गरेको छ। कतारबाट नेपाल आएका उनको उपचारको क्रममा शनिबार बिहान ५ बजे गोरखा अस्पतालमा मृत्यु भएको थियो। सरकारले संक्रमितको मृत्यु भएपछि जतिसक्दो चाँडो शव व्यवस्थापन गर्नुपर्ने निर्देशिकामा उल्लेख गरेको छ। तर, १० घण्टासम्म शव व्यवस्थापन हुन नसकेपछि स्थिति नियन्त्रणमा लिन अश्रुग्यास प्रहार गर्नु परेको प्रहरीको भनाइ छ। कतारबाट गत मंगलबार पालुङ्टार आइपुगेका उनी मधुमेह राेगी भएको अस्पतालले विज्ञप्तिमार्फत् जानकारी गराएको थियो। कोरोनाको जटिल लक्षण देखिएपछि उनलाई जीवनज्योति माविको क्वारेण्टाइनबाट शुक्रबार राति १० बजे गोरखा अस्पतालको आइसोलेसनमा भर्ना गरिएको थियो। योसँगै नेपालमा कोरोनाले मृत्यु हुनेको संख्या ३३ पुगेको छ।"
पहिरोको पिरलो,"बैतडी : जिल्लाको दोगडाकेदार गाउँपालिका६ डोलका लोगसिंह भाटको घर पहिरोको जोखिममा छ। गत साल पहिरोले घरको आँगन पुरै बगाएपछि भाट परिवार अहिले कहाँ बस्ने भनेर चिन्तित छन्। भाट जस्तै डोलमा अहिले करिब २५ परिवार पहिरोकै जोखिममा बसेका छन्। २०१८ सालदेखि आउन थालेको पहिरोले अहिले पनि गाउँलेलाई सुत्न दिएको छैन। बर्षातको समयमा लगातार आइरहने पहिरोले कतिखेर घरखेत बगाउने थाहा नै हुँदैन। हरेक वर्षातमा अनिदो रात काट्नु पर्छ, स्थानीय भोजराज जोशीले भने, हाम्रो गाउँका हरेक घर बांगा छन्। भित्रभित्रै जमिन भासिएपछि घर बांगा भएका हुन्। पहिरोको जोखिममै बाध्यता बस्नु परिरहेको छ। डोल पहिरोले अहिलेसम्म ९ जनाको ज्यान लिइसकेको छ भने करिब २ सय रोपनी खेतीयोग्य जमिन बगाइसकेको छ। अहिले पनि माथिबाट पहिरो आउने क्रम नरोकिएको स्थानीयबासी कासीराम लुहारले बताए। उनले भने, २०१८ सालमा पहिरो आएको हो। उतिबेलादेखि हामी पहिरोको जोखिममा बसिरहेका छौं। तर हाम्रा लागि न सरकार छ न कोही। मेरो त घर पनि जोखिमपूर्ण अवस्थामा छ। पहिरोले बगाउने अवस्था छ। पञ्चायतकालमा डोलबस्तीलाई स्थानान्तरण गर्नुपर्ने भन्दै तत्कालीन राजा वीरेन्द्रले हुकुम प्रवांगी समेत दिएका थिए। तर राजनीतिक खिचातानी भएपछि डोलबासीको अन्यत्र जाने सपना अधुरै रह्यो। आर्थिक अवस्था सबल भएकाहरु सबैले तराईतिर जमिन किनेर उतै गइसकेका छन्। तर गरिब र दलित समुदायका नागरिक भने पहिरोको जोखिममै बस्न बाध्य भएका छन्। पछिल्लो समयमा पहिरोले विकराल रुप लिन थालेको स्थानीबासी मोहन चन्दले बताए। उनले भने, अहिले त पहिरोको जोखिम नभएको कुनै ठाउँ नै छैन्। वर्षातको बेला जाग्राम बसेर रात काट्नुपर्छ। डोल पहिरोले प्रत्येक बर्ष खेतीयोग्य जमीन र पानीको मुहान बगाउँदै आएको छ। चाङीलपन्यार खानेपानीको मूहान प्रत्येक वर्ष पहिरोले बगाउँदा वर्षातमा खानेपानीको समस्या हुने गरेको स्थानीय देवदत्त जोशीले बताए। पहिरोका कारण पुरै गाउँ सेताम्य छ। जमिनको भित्र कमेरोयुक्त माटो भएको हुनाले समान्य वर्षा हुँदा बगेर जाने गरेको छ। उनले भने, डोलबासीहरुलाई सधैं जस्तै यो वर्ष पनि पहिरोकै पीर छ। लामुनी पहिरोको सास्ती उस्तै जिल्लाको पुरचौंडी नगरपालिका८ को लामुनी पहिरोले पनि प्रत्येक वर्ष स्थानीयको घर खेत बगाउने गरेको छ। पहिरोका कारण गाउँ नै जोखिममा रहेको स्थानीय गणेश साउदले बताए। उनले भने, लामुनी पहिरोले सैयौं हेक्टर खेतीयोग्य जमिन बगाईसकेको छ। कतिपय नागरिक घरबारबिहीन भएका छन्। यो वर्ष पनि वर्षात सुरु हुने बित्तिकै पहिरोले कटान गर्न सुरु गरिसकेको छ। प्रत्येक वर्ष बग्ने पहिरो यो वर्ष पनि बग्न थालेको स्थानीय नरेन्द्र साउदले बताए। लामुनी पहिरो नियन्त्रणका लागि झण्डै दुई करोड खर्च भइसकेको भएपनि उपलब्धि भने शून्य छ। यता मेलौली नगरपालिकाको ८ र ९ का करिब ६ सय परिवार पनि पहिरोको जोखिममा रहेको स्थानीय सुरेश भट्टले बताए।"
गुडिरहेको बाइक ठोक्किएर आगो लागेपछि,पोखरा : पोखराको नयाँ बजारमा शनिबार दिउँसो साढे ३ बजे २ वटा मोटरसाइकलमा आपसमा ठोक्किँदा आगजनी भएको छ। ठोक्किँदा लागेको आगोले दुवै मोटरसाइकल जलेर खरानी भएका छन्। दुवै मोटरसाइकल महेन्द्रपुलतिरबाट नयाँ बजार गइरहेका थिए। बृहस्पति आयल स्टोर्सको ठिक सामुन्ने पुग्दा ती मोटरसाइकल ठोक्किएका हुन्। दुवै मोटरसाइकलमा २२ जना सवार थिए। सबै ४ जना सामान्य घाइते भएका छन्। पोखरा २७ रिठेपानीका २५ वर्षे इच्छा गुरुङले चलाएको ग १६ प ४४४१ र सुरेन्द्र सुनारले चलाएको ३८६१ नम्बरको मोटरसाइकल ठोक्किएका हुन्। इच्छाको बाइकको पछाडि बसेका २० वर्षे दीपेन्द्र नेपाली र सुरेन्द्रले चलाएको बाइकको पछाडि बसेकी सुनीता सुनार गरी सबै ४ जनाका हातमा ददारिएको छ। उनीहरुलाई उपचारका लागि गण्डकी मेडिकल कलेज शिक्षण अस्पताल लगिएको छ। मोटरसाइकलमा लागेको आगो निभाउन पोखरा महानगरपालिकाको दमकल आइपुगेका थियो। तर आगोले ध्वस्त भइसकेका बाइक काम लाग्ने गरी जोगिएनन्। बलिरहेको आगो मात्रै दमकलले निभाउन सक्यो।
"प्युठानमा टिपर दुर्घटना, दुई जनाको मृत्यु",प्युठान : चुनढुङ्गा बोकेको टिपर दुर्घटना हुँदा घटनास्थलमै दुईजनाको मृत्यु भएको छ। लुप्लुङ चुनढुङ्गा खानीबाट शुभश्री अग्नी सिमेन्ट उद्योग कालेकाटे दाङतर्फ जाँदै गरेको ना ७ ख ८९३८ नम्बरको टिपर शनिबार बिहान ९ बजेतिर सरुमारानी गाउँपालिका ६ स्थित मोतिपुर नजिकै दुर्घटनामा परेको जिल्ला प्रहरी कार्यालय प्यूठानका प्रमुख नरेन्द्रकुमार कार्कीले जानकारी दिए। दुर्घटनामा नौबहिनि गाउँपालिका६ का चालक रोशन थापा र जोगबहादुर पुनको मृत्यु भएको हो। ब्रेक फेल भएर दुर्घटना भएको हुन सक्ने प्रहरीले प्रारम्भिक अनुमान लगाएको छ। टिपर झण्डै ३ सय मिटर तल माडी नदिमा खसेको छ।
पहिरोको डरले ढुक्कले सुत्न सक्दैनन् स्थानीय,"ताप्लेजुङ : फक्ताङलुङ गाउँपालिका४ खानीका १७ परिवार १८ दिनयता घरमा सुतेका छैनन्। असार २ गते रातीको पहिरोले गाउँको विद्यालय र खेतीयोग्य जमिन बगाएपछि सुत्न छिमेकी गाउँमा जान थालेका छन्। पानी सामान्य मात्रै परेको थियो, पहिरो जाला भनेर सोकेकौ थिएनौं', स्थानीय भक्त लावुङले भने,तर सानै पानीमा गाउँ पहिरोले बगाएपछि घरमा बास बस्न डर लाग्छ। गाउँको बिचबाट पहिरो गएको र अहिले पनि छिनछिनमा वर्षा भइरहेकोले जोखिम कायमै रहेको उनले सुनाए। दिनभरि डराउँदै घरको काम गर्छौ, साँझ भएपछि खाना खाएर माथिल्लो गाउँमा गएर सुत्छौं।सोहि वडाका कृष्ण लिम्बुको घर पनि चारैतिर पहिरोले घेरेको छ। तमोर नदीसम्मै पुगेको पहिरोले गाउँलेलाई बाह्रै महिना त्रसित बनाउँ। वर्षेनी खेतबारी बगाउँछ, लिम्बु भन्छन्, कुनबेला लैजाला भन्ने डरले पिरोलिरहन्छ। गाउँमा तीन वर्षयता पहिरो जान थालेको उनले सुनाए। गाउँपालिका अध्यक्ष सरोज एभेङ पहिरोकै कारण उक्त गाउँ बस्नका लागि उपयुक्त नभएको बताउँछन्। वर्खाको सुरुमै गएको पहिरोले हामीलाई पनि झस्काएको छ, उनले भने, विद्यालय सुरक्षित भनेको त्यहाँ पनि पहिरो गयो, यस विषयमा गाउँपालिकाले उचित निर्णय लिन्छ। मिक्वाखोला गाउँपालिका३ लिवाङका गोपी अधिकारी पनि सामान्य वर्षा हुनासाथ निदाउन सक्दैनन्। चार वर्षअघिको पहिरोमा आफन्त र छिमेकी गुमाएको पीडाले अझै झस्काइरहन्छ। ५९ जनाको ज्यान जाने गरी गएको पहिरोले घरखेत बगाए पनि अलिकति बचेको जमिनमा जोखिम मोलेरै बसिरहेका छन्। सिङ्गो गाउँ नै बगाउला जस्तो गरेर पानी पर्छ, डराउँदै बस्नुको विकल्प छैन, अधिकारीले भने। पहिरोले जिल्लामा हरेक वर्ष ठूलो जनधनको क्षति पुर्याउने गरेको छ। त्यो श्रृङ्खला यस वर्ष पनि सुरु भएको छ। जिल्ला विपद् व्यवस्थापन समितिको तथ्याङ्क अनुसार २० वर्षमा १ सय ५० जनाले पहिरोमा परेर ज्यान गुमाएका छन्। पछिल्ला वर्षमा अव्यवस्थित रुपमा खनिएका सडकबाट बगेको पहिरोले गाउँ चिराचिरा परेको छ। ६१ वडा रहेको जिल्लाका ३० वडा पहिरोको उच्च जोखिममा रहेको विपद् व्यवस्थापन समितिको तथ्याङ्क छ। अन्य सबै वडा जोखिममा छन्। वर्षामा यी गाउँहरुमा जुनसुकै बेला बाढी पहिरोको सम्भावना छ, समितिको पछिल्लो २५ वर्षको तथ्याङ्क समेटिएको प्रतिवेदनले भनेको छ, हिरेवा, चिनेवा पहिरोले ठूलो रुप लिएमा सदरमुकाम फुङलिङ नै खतरामा देखिन्छ। बढी पहिरो जस्ता विपद्का घटनालाई न्युनीकरण गर्नेमा सरकारको ध्यान पुगेको छैन। राहत र उद्धारका लागि तयारी अवस्थामा रहेको बताउने स्थानीय सरकारले विपद् हुन नदिन योजना ल्याएका छैनन्। राहत र उद्धारका लागि विपद् व्यवस्थापन कोष खडा गरेका छौं, मिक्वाखोलाका प्रमुख प्रशासकीय अधिकृत योगेन्द्रराज गुरुङले भने,हामीले गर्न सक्ने यति नै हो।"
दुदुली लेकमा पहिरो : महिलाको ज्यान गयो,कालिकोट : जिल्लाको नरहरीनाथ गाउँपालिका७ माल्कोटको लेकाली क्षेत्र दुदुलीमा पहिरो जाँदा एक महिलाको ज्यान गएको छ। माल्कोटका भैँसी चराउने लेक दुदुलीमा शनिबार पहिरो जाँदा ३५ वर्षीया तुला बटालाको ज्यान गएको हो। भैँसी गोठालो गएकी बटाला पानी लिन जाँदै गर्दा पहिरोसँगै बगेर मृत्यु भएको जिल्ला प्रहरी कार्यालयका प्रमूख डिएसपी श्यामबाबु ओलीयाले जानकारी दिए। उनका अनुसार उनी भैँसी गोठबाट पानी लिन जाँदा बीचबाटोमा पहिरो खसेर पहिरोसँगै बगेकी थिईन्। उनको घटना स्थलमै मृत्यू भएको र प्रहरी चौकी कुमालगाँउबाट घटना स्थलमा प्रहरीको टोली पठाईएको छ। पहिरोमा भएको क्षेतीको थप बिबरण आउन बाँकी छ। शुक्रबार बेलुकीदेखी आएको निरन्तर बर्षका कारण कालिकोटको जनजीवन प्रभावित बनेको छ। नरहरीनाथ गाउँपालिका७ को वडा कार्यालय पनि पहिरोले पुरिएको प्रहरीले जनाएको छ।
६० रुपैयाँको औषधि २४ सयमा बिक्री,"मेलम्ची : सिन्धुपाल्चोकका केही औषधि पसलले लकडाउनको फाइदा उठाउँदै बढी मूल्य लिई औषधि विक्री गरेको भेटिएको छ। जिल्ला जनस्वास्थ्य कार्यालय र बाह्रबिसे नगरपालिका स्वास्थ्य शाखाको समन्वयमा बाह्रबिसे नगरपालिकाका बजार क्षेत्रका औषधि पसलमा शुक्रबार गरिएको अनुगमनका क्रममा वास्तविक मूल्य भन्दा वढी मूल्य लिएको भेटिएको नगर प्रमुख निमफुञ्जो शेर्पाले बताए। उनका अनुसार सेतीदेवी मेडिकल राम्चेले बढी मूल्यमा औषधि बिक्री गरेको पाइएको हो। 'मेडिकलले अनियमितता गरिरहेको छ भन्ने सूचनाका आधारमा हामीले नै औषधि किन्न पठाउँदा त्यस्तो प्रमाण पायौँ' उनले भने। उनका अनुसार सरकारले निःशुल्क एबोसनको औषधि वितरण गरे पनि बढीमा रु ६० पर्ने औषधिलाई सो मेडिकलले रु दुई हजार ४०० लिएको हो। त्यस्तै सोही मेडिकलले औषधि बिक्रीवितरण गर्दा बिल नदिएको पाइएको छ। यसैगरी कँुवेर मेडिकल राम्चे९ को मेडिकल दर्ता गरे पनि सम्बन्धित व्यक्तिले सञ्चालन नगरी अर्कैले सञ्चालन गरेको पाइएको, सदीक्षा फार्मेसीको बिरामी जाँच्ने आधिकारिक व्यक्ति नभएको पाइएको नगर स्वास्थ्य शाखाको ठहर छ। प्रायः सबै मेडिकलहलमा चिकित्सकको सिफारिसबिना अवैधानिकरूपमा औषधि बिक्री गरेको पाइएको शाखाले जनाएको छ। प्रतिवेदन तयार गरी जिल्ला प्रशासन तथा जनस्वास्वास्थ्य कार्यालयमा जानकारी गराउने तथा ती सबै पाँच मेडिकललाई लिखित स्पष्टीकरण तथा कारवाहीका लागि नगर स्वास्थ्य शाखाबाट पत्रचार गर्ने निर्णय भएको नगरप्रमुख शेर्पाले जानकारी दिए।"
त्रासमा महाकालीका बासिन्दा,"दार्चुलाबैतडी : २०७० सालको असार २ गते आएको भीषण बाढीले तहसनहस भएको दार्चुलावासी अहिले पनि ठूलो पानी पनेबित्तिकै झस्किन्छन्। त्यसबेलाको बाढीले जिल्ला सदरमुकामका एक दर्जन घर र सैयौं हेक्टर जमिन बगाएको थियो। महाकालीको बाढीले अहिले जिल्ला सदरमुकामको भौगोलिक स्वरूप नै परिवर्तन गरिदिएको छ। बाढीले ठूलो रिङ्नताल र गल्फै क्षेत्रका बस्ती नै लोप भएका छन्। २०७० सालको बाढीले जमिन धसिएर धेरैका घर चर्केका छन्। ७ वर्षदेखि आफूहरू निकै जोखिममा परेको तर राज्यले पुनर्निर्माण र पुनःस्थापनाको कुनै व्यवस्था गरेन, मालिकार्जुन गाउँपालिकाका ७ का वीरराम लुहारले भने। लुहारका छिमेकी १२ दलित र ४ गैरदलितको घर बाढीसँगै पहिरोको उच्च जोखिममा छ। महाकाली नदीको तटीय क्षेत्रका खलंगाबाहेक ब्यासको तिग्रम, दुहुको खेतीगाउँ, महाकाली नगरपालिकाको श्रीबगड, कलोन, किम्तडी, धाप, सकार, दत्तु, बेत जोखिममा छन्। त्यस्तै, मालिकार्जुन गाउँपालिकाको भर्तोला, खेतार, जौलजिवी, उकु, भोल्यानी, बाकु, लेकम गाउँपालिकाको बाकु, शेरालगायत बस्ती पनि जोखिममा रहेको मालिकार्जुन गाउँपालिकाका अध्यक्ष नरेन्द्रसिंह धामीले बताए। जिल्ला विपत व्यवस्थापन समितिका अनुसार केही बस्तीमा मात्र तारजालीको अस्थायी तटबन्ध निर्माण भएको छ। बाँकी बस्ती बाढीको जोखिममा छ। महाकाली नगरपालिका१ श्रीबगडका दुइटै बस्ती बाढीको उच्च जोखिममा रहेका स्थानीय सुरेन्द्रबहादुर बमले बताए। नदीमा पानीको सतह बढ्नेबित्तिकै बहाब नेपाल फर्किन्छ, बमले भने, भारतको धौलीगंगा जलविद्युत् परियोजनाअन्तर्गत भारतले सिमानातर्फ पक्की तटबन्ध र ठूल्ठूला स्काप बनाएर नदी गाउँ फर्काएको छ, यसले नेपाली बस्ती बढी जोखिममा छन्। महाकाली नगरपालिका४ बंगाबगडका बाढीपीडित हरकसिंह बडालले तटबन्ध निर्माणले सदरमुकामको अन्य ठाउँ सुरक्षित भए पनि बंगाबगडमा भारतको खोतिला पहिरोले जोखिम निम्त्याउने सम्भावना बढेको बताए। उक्त क्षेत्रमा सुख्खा मौसममा समेत पहिलो खस्छ। गत फागुनमा सहायक प्रमुख जिल्ला अधिकारी र भारतीय प्रशासनका समकक्षीबीच दुवै देशका प्राविधिकले तीन दिनभित्र प्राविधिक रिपोर्ट र त्यसको केही दिनमै पहिरो हटाउने प्रयास गर्ने सहमति भएको थियो। सहमति कार्यान्वयन नभएको महाकाली नदी नियन्त्रण आयोजनाका प्रमुख रणबहादुर बमले जनाए। भारतको खोतिला भन्ने स्थानमा २०७३ असोज २९ गते गएको विशाल पहिरोले महाकालीको बहाव नेपाल फर्काउँदा बाढीको जोखिम बढेको हो। भारतको धौलीगंगा जलविद्युत् आयोजना दार्चुलाको महाकाली नदीबाट ७ किलोमिटर टाढा पर्छ। २८० मेगावाट विद्युत् उत्पादन हुने उक्त आयोजनाको बाँधको उचाइ झन्डै ६० मिटर छ। जलाशययुक्त आयोजनामा क्षमताभन्दा बढी पानी भएपछि उसले आयोजनाका सबै ढोका खोल्छ। यसले महाकालीमा एकैपटक पानीको बहाब तीब्र हुँदा नदी कटान हुन्छ। धौलीगंगाको निकास महाकाली नदी हो। स्मरण रहोस्, २०७० सालमा भारतले बिनासूचना धौलीगंगा बाँधको सबै ढोका खोलेकै कारण दार्चुला सदरमुकाम बगेको विज्ञले निष्कर्ष निकालेका थिए। मालिकार्जुन गाउँपालिका सलेतीका शेखर धामी भन्छन्, भारतले बाँधको ढोका कहिले खोल्छ र फेरि बाढीको बितन्डा मन्चिन्छ भन्ने चिन्ता लागि रहन्छ। धौलीगंगा भारतकै आयोजना भए पनि त्यसको निकास महाकालीमा हुँदा दार्चुलादेखि कञ्चनपुर सम्मको क्षेत्र खतरामा पर्ने गरेको छ। प्राविधिक भन्छन्, एकैपटक २ सय ८० मेगावाट विद्युत् उत्पादन गर्दा सामान्यतया एक सय ७ क्युसेक पानी डिस्चार्ज हुन्छ, त्यति परिमाणमा पानी छोड्दा महाकाली नदीको सतह कति बढ्छ ? नाप्ने यन्त्र र उपकरण हामीसँग छैन। राहतविहीन बाढीपीडित तत्कालीन सरकारको मन्त्रिपरिषद्को निर्णयले महाकाली बाढीपीडित र व्यवसायीलाई सहुलियत रूपमा ऋण दिने, बाढीपीडितका छोराछोरीलाई वैदेशिक रोजगारी तथा अन्य सरकारी सेवासुविधामा सहुलियत दिने निर्णय गरेको थियो। तर यसको कुनै कार्यान्वयन नभएको महाकाली बाढीपीडित संघर्ष समितिका अध्यक्ष ललितसिंह बोहराले बताए। धितोबिना बैंकले ऋण दिएन। जबकि पीडितसँग भएको लालपूर्जा महाकालीले बगाइसकेको थियो। बाढी गएयता राज्यले तत्काल ३५ हजार नगद राहतबाहेक कुनै सहयोग नदिएको बोहराले बताए। सरकारले राहत दिन्छौं भनेर झुटो आश्वासन दियो, बाढीपीडित विक्रमसिंह रैखोलाले भने, नेताहरूले पनि भाषण गरे, सान्त्वना दिए तर फर्केर आएनन्। उस्तै डोल पहिरो बैतडीको दोगडाकेदार गाउँपालिका६ डोलका लोगसिंह भाटको घर पहिरोको जोखिममा छ। गत साल पहिरोले घरको आँगन पुरै बगाएपछि भाट परिवार अब कहाँ बस्ने भनेर चिन्तित छन्। भाटजस्तै डोलमा अहिले करिब २५ परिवार पहिरोको जोखिममा छन्। २०१८ सालदेखि दुःख दिन थालेको पहिरोले अहिले पनि गाउँलेलाई सुत्न दिएको छैन। वर्षात्को समयमा लगातार आइरहने पहिरोले कतिखेर घरखेत बगाउने थाहा छैन। हरेक वर्षात्मा अनिदो रात काट्नु पर्छ, स्थानीय भोजराज जोशीले भने, हाम्रो गाउँका हरेक घर बांगा छन्। भित्रभित्रै जमिन भासिएपछि घर बांगा भएका हुन्। डोल पहिरोले अहिलेसम्म ९ जनाको ज्यान लिइसकेको छ भने करिब २ सय रोपनी खेतीयोग्य जमिन बगाइसकेको छ। अहिले पनि माथिबाट पहिरो आउने क्रम नरोकिएको स्थानीयबासी काशीराम लुहारले बताए। पञ्चायतकालमा डोलबस्तीलाई स्थानान्तरण गर्नुपर्ने भन्दै तत्कालीन राजा वीरेन्द्रले हुकुम प्रमांगीसमेत दिएका थिए। तर गरिब, निमुखा डोलबासीको अन्यत्र जाने सपना अधुरै रह्यो। आर्थिक अवस्था सबल भएका भने तराईमा बसाई सरेका छन्। पछिल्लो समयमा पहिरोले विकराल रूप लिन थालेको स्थानीबासी मोहन चन्दले बताए। उनले भने, अहिले त पहिरोको जोखिम नभएको कुनै घर नै छैन। वर्षात्को बेला जाग्राम बसेर रात काट्नुपर्छ। डोल पहिरोले प्रत्येक बर्ष खेतीयोग्य जमिन र पानीको मुहान बगाउँदै आएको छ। चाङीलपन्यार खानेपानीको मुहान प्रत्येक बर्ष पहिरोले बगाउँदा वर्षात्मा खानेपानीको समस्या हुने गरेको स्थानीय देवदत्त जोशीले बताए। बैतडीकै पुरचौंडी नगरपालिका८ को लामुनी पहिरोले पनि प्रत्येक वर्ष स्थानीयको घर खेत बगाउने गरेको छ। पहिरोका कारण गाउँ नै जोखिममा रहेको स्थानीय गणेश साउदले बताए। उनले भने, लामुनी पहिरोले सैयौं हेक्टर खेतीयोग्य जमिन बगाइसकेको छ। यसले कैंयों घरबारविहीन भएका छन्। यो वर्ष पनि वर्षात् सुरु हुनेबित्तिकै पहिरो खस्न थालिसकेको स्थानीय नरेन्द्र साउदले बताए। साउदका अनुसार जिल्लाको सबैभन्दा ठूलो पहिरो भए पनि नियन्त्रणका लागि खासै प्रयास भएको छैन। लामुनी पहिरो नियन्त्रणका लागि झन्डै दुई करोड खर्च भइसकेको छ। प्रत्येक वर्ष तटबन्धका नाममा बजेट विनियोजन हुँदै आए पनि पहिरोमुनि तटबन्ध बनाउँदा प्रत्येक वर्ष बनाएको तटबन्ध नै बग्ने गरेको स्थानीय बताउँछन्।"
वीरगन्ज रक्सौल मुख्य नाकाको पुल र सडक जीर्ण,"वीरगन्ज : लकडाउनमा पनि दैनिक औसतमा ८९ सय मालवाहक गाडी आउजाउ गर्ने वीरगन्जरक्सौल मुख्य नाकाको मितेरी पुल मर्मत सम्भार नहुँदा जीर्ण भइ भासिने जोखिममा छ। दैनिक ४२ देखि ४५ करोड भन्सार राजश्व उठ्ने वीरगन्जरक्सौल नाकाको मितेरी पुल र त्योसँगै जोडिएको वीरगन्ज भन्सार क्षेत्रको सडक पनि जीर्ण भइसकेको छ। मुख्य नाकाको पुल र भन्सार क्षेत्र सडक जीर्ण भइसक्दा पनि मर्मत सम्भार नहुँदा दुर्घटनाको जोखीमसमेत बढेको छ। मितेरी पुल र पुलको एप्रोच सडक ठाउँ ठाउँमा भत्किएर गहिरो खाल्डो परेको छ। पुलको दुवैतिरको फुटपाथ पनि भासिएका छन्। सुरक्षाका लागि पुलको दुवैतर्फ बनाइएका रेलिङ पनि भत्किसकेका छन्। रक्सौल वीरगन्ज नाकाको सिर्सिया नदिमाथि , नेपाल भारतबीच पारवाहनका लागि भारत सरकारले २६ वर्ष पहिले (सन्१९९४मा) ६ सय मिटर लम्बाइको मितेरी पुल निर्माण गरेको थियो। तर निर्माण भए यता पुलको मर्मत सम्भार नहुँदा जीर्ण भइ पुल भासिने अवस्थामा पुगेको हो। जीर्ण पुलको भारततर्फको भागमा त्यहाँको सरकारले मर्मत कार्य थालेको छ। तर नेपालतर्फको जीर्ण भएको पुल मर्मतका लागि भने नेपाल सरकारको ध्यान र चासो नै पुग्न सकेको छैन। अहिले वर्षाको पानी पुलमा परेका खाल्डोमा जमेका कारण मालवाहक सवारी सधानको घण्टौ जाम लाग्ने गरेको छ। पुल जीर्ण हुँदा दुर्घटनाको जोखिम बढेको मालवाहक सवारीका चालक बताउँछन्। 'पुलको ठाउँठाउँमा गहिरो खाल्डो भएर पानी जमेको छ', शुक्रुबार रक्सौल इन्धन लिन जाँदै गरेका ट्यांकर चालक अनिल साह भन्छन्,पानी जमेकाले खाल्डो कति गहिरो छ अनुमान नै हुँदैन, गाडी हाल्न डर नै हुन्छ।' 'रक्सौलतिर खाली गाडी लिएर जाँदा पनि खाल्डोमा पल्टिने डर हुन्छ', अर्का टयांकर चालक रोशन लामा भन्छन्, पारीबाट माल लोड गरेर आउँदा जाम नहुँदा पनि पुल पार गर्न मात्रै आधा घण्टा लाग्छ, जाम भएको बेलामा त २३ घण्टा पुलमै रोकिनुपर्छ।' पटके सवारी करबाट ५ करोड उठ्छ तर पुल र सडकको मर्मत हुँदैन वीरगन्ज महानगरपालिकाले पटके सवारी करका नाममा रकम उठाउँदै आएको भए पनि पुल मर्मतका लागि चासो नदेखाएको सवारी चालकको गुनासो छ। महानगरले ६ चक्के सवारीसँग दैनिक ११५ र १० चक्के सवारीसँग १७० रुपैयाँ पटके सवारी कर असुल्दै आएको छ। पटके सवारी करबाट मात्रै महानगरले वार्षिक झण्डै ५ करोड रुपैयाँ उठाउँदै आएको भए पनि मुख्य नाकाको पुल र सडक मर्मत नगरिदिएको सवारी चालक बताउँछन्। महानगरपालिकाले आगामी आर्थिक वर्षका लागि फेरि पटके सवारी कर संकलनको ठेक्का ४ करोड ९१ लाखमा लगाइ सकेको छ। शुक्रबार इन्धन भर्न रक्सौल जाँदै गरेका ट्याङकर चाकल दिपेश श्रेष्ठले भने, यो अहिलेको मात्र होइन सधैको समस्या हो, सवारी करका नाममा महानगरपालिकाले पैसा उठाइरहेको छ तैपनि पुल र बाटोको बेहला यस्तो छ।' नेपालमा आयात निर्यातको करिब ६०७० प्रतिशत कारोबार हुँदै आएको वीरगन्ज नाकाको पुल र सडक जीर्ण भइ दुर्घटनाको जोखिम हुँदासमेत मर्मत सम्भारको सवालमा स्थानीय तह पन्छिएको छ। वीरगन्ज महानगरपालिकाका नगर प्रमुख विजय सरावगी, भन्सार नाकाको पुल र सडक संघीय सरकारको जिम्मेवारीमा रहेको बताउँछन्। उनि भन्छन्, मितेरी पुल भारत सरकारले बनाउन त बनाइदियो तर त्यसको ममर्मत सम्भार नेपाल वा भारत कुन देशले गर्ने स्पष्ट छैन, त्यसैले नेपाल सरकारले भारत सरकारसँग कुराकानी गरेर पुलको व्यवस्थापन गर्नुपर्छ।' मितेरी पुलदेखि रजत जयन्ति चोकसम्मको भन्सार क्षेत्रको सडक, महानरपालिका अन्तर्गतको नभइ संघ सरकारको सडक विभाग मातहतमा रहेको उनी बताउँछन्। नगर प्रमुख सरावगी भन्छन्, नाका र भन्सार क्षेत्रको सडक, सडक विभागको सडक भएकाले त्यसको मर्मतको जिम्मा सडक विभागकै हो। दुइ वर्ष पहिले तत्कालीन भौतीक पुर्वाधारमन्त्री रघुवीर महासेठ वीरगन्ज आएका बेला दुई पटक मितेरी पुलमै लगेर देखाइदिएको थिएँ', सरावी भन्छन्, पुल र सडक मर्मतका लागि संघ सरकारसँग त्यसबेला ७ करोडको माग पनि गरेको थिएँ, तर अहिलेसम्म एक सुका पनि आएको छैन।' भन्सार क्षेत्रको जीर्ण सडक मर्मत सम्भारका लागि सडक विभागसँग फेरि समन्वय गरिरहेको सरावगी बताउँछन्। भन्सार क्षेत्रको सडक, संघ सरकार मातहतको सडक रहेकाले उक्त सडकमा महानगरपालिकाले सवारी व्यवस्थापन कर नउठाएको दावी उनी गर्छन्।"
"कोरोनाले गोरखामा एकको मृत्यु, मृतकको संख्या ३३ पुग्यो","गोरखा : कोरोनाबाट संक्रमित एकको गोरखा अस्पतालमा मृत्यु भएको छ। पालुङटार नगरपालिका ७ पुर्नेपिपलबाट शुक्रबार गोरखा अस्पतालको आइसोलेशनमा भर्ना हुन आएका संक्रमितको शनिबार बिहान साँढे पाँचबजे मृत्यु भएको गोरखा अस्पतालले जनाएको छ। कतारबाट गत मंगलबार पालुङ्टार आइपुगेका ४४ वर्षका उनी मधुमेह रोगका दीर्घरोगी रहेको अस्पतालले जारी गरेको प्रेस विज्ञप्तिमा जनाइएको छ। कोरोनाको जटिल लक्षण देखिएपछि उनलाई जीवनज्योति माविको क्वारेण्टाइनबाट ल्याई शुक्रबार राति १० बजे गोरखा अस्पतालको आइसोलेशनमा भर्ना गरिएको थियो। योसँगै नेपालमा कोरोनाले मृत्यु हुनेको संख्या ३३ पुगेको छ। कोरोनाले काठमाडौंमा एकको मृत्यु, मृतकको संख्या ३२ पुग्यो"
क्षेत्रीय अस्पताल सुनसान,पोखरा : पश्चिमाञ्चल क्षेत्रीय अस्पताल पोखरा स्वास्थ्य विज्ञान प्रतिष्ठान गण्डकी प्रदेशकै रिफर अस्पताल हो। न्यून आय भएका नागरिकको समेत पहुँच भएको यो अस्पतालमा दैनिक १२ देखि १५ सयले उपचार गराउँदै आएका थिए। पछिल्लो समयमा कोरोना संक्रमण बढेसँगै सेवा लिन आउनेको संख्या घटेको अस्पताल प्रशासनले बताएको छ। अस्पतालमा डायग्नोसिस गर्न पुगेको पोखरा २० का रेवतीविशाल शर्माले निकै डर मानेर अस्पताल आउने गरेको सुनाए। हप्ताको दुई पटक डायग्नोसिस गराउनुको विकल्प नरहेका उनले पश्चिमाञ्चल क्षेत्रीय अस्पताललाई कोरोना डेडिकेटेड अस्पताल बनाएपछि छिमेकीले गर्ने व्यवहार फरक हुँदै गएको बताए। अस्पतालमा एक सय जना नियमित डायग्नोसिस गर्न आउने गरेको अस्पताल प्रशासनले बताएको छ। नसासम्बन्धी समस्या लिएर उपचार गराउन आएकी कास्कीकोटकी सावित्रा सुवेदीले सबै अस्पताललाई कोरोना अस्पताल बनाए पछि आउनै त्रास भएको सुनाइन्। सुरुमा छुट्टै भवनमा दस शैयामा कोरोना संक्रमितको उपचार हुँदै आएको थियो। भारतमा रहेका घर फर्किने बढेसँगै कोरोना संक्रमितको चाप बढेको निर्देशक अर्जुन आचार्यले जानकारी दिए। सामान्य अवस्थामा दैनिक १२ सय देखि १५ सय बिरामी उपचार सेवा लिन पुग्ने अस्पतालमा अहिले दैनिक ५०६० जना बिरामी मात्र आउने गरेको अस्पतालका सूचना अधिकारी नारायणप्रसाद आचार्य बताए। प्रतिष्ठानका उपकुलपति डा बुद्धिबहादुर थापाले सावधानी अपनाएर सामान्य बिरामीको पनि उपचार भइरहेको बताए। पश्चिमाञ्चल क्षेत्रीय अस्पतालमा उपचार गरिरहेको स्याङ्जाका दुई पुरुषको उपचारको क्रममा मृत्यु भएको छ। पश्चिमाञ्चल क्षेत्रीय अस्पतालमा अहिले ३० जना कोरोना संक्रमीतको उपचार भइरहेको उनले जानकारी दिए। अस्पतालमा ३ सय ७७ बेड छन्। दस बेड आईसीयू र ४ वटा भेन्टिलेटर अस्पतालमा रहेको पनि सूचना अधिकारी जानकारी दिए। तत्काल ५ वटा भेन्टिलेटर थप्ने योजनामा अस्पताल रहेको पनि उनले सुनाए। उपचार गर्न आउनेका संख्या ज्यादै न्यून भएपछि पश्चिमाञ्चल क्षेत्रीय अस्पताल आर्थिक संकटमा परेको छ। प्रतिष्ठानका ३ सय र नेपाल सरकारका ३ सय एक गरी ६ सय एक जना कर्मचारी रहेको अस्पतालमा आम्दानी घटेपछि तलब खुवाउन समस्या आचार्यले बताए। अस्पतालमा २ सय जना कर्मचारी करारमा कार्यरत छन्।
रिपोर्ट नआएपछि घरतिर,"सुर्खेत : प्रदेश अस्पताल सुर्खेतमा रहेको पीसीआर मेसिन बिग्रिएपछि कोरोना परीक्षणमा समस्या भएको छ। आरटी पीसीआर मेसिन गत हप्ता बिग्रिएसँगै पशुपन्छी रोग अन्वेषण प्रयोगशालामा सञ्चालित स्वाब परीक्षण पनि रोकिएको छ। यससँगै पीसीआर रिपोर्टको प्रतीक्षामा क्वारेन्टाइन बसेका स्थानीय घर भाग्न थालेका छन्। रिपोर्ट आउन ढिलाइपछि सल्यानको बनगाड कुपिन्डे नगरपालिकाको एक क्वारेन्टाइनमा बसेका ६९ जना एकै पटक घर गएका हुन्। नगरपालिका२ स्थित आधारभूत विद्यालय लाहाघाटको क्वारेन्टाइनमा बसेका उनीहरू बिहीबार दिउँसो सुरक्षाकर्मीमाथि ढुंगामुढा गर्दै घर गएको नगरपालिकाका स्वास्थ्य शाखा प्रमुख वासु पोखरेलले बताए। यसअघि पनि सुर्खेत बराहताल गाउँपालिका र दैलेखमा क्वारेन्टाइनमा बसेका नागरिक महिना दिनसम्म पीसीआर रिपोर्ट नआएको भन्दै भागेका थिए। वीरेन्द्रनगरका एक व्यक्तिमा कोरोना पुष्टि भएको हप्तादिन पुग्न लाग्दा पनि उनका परिवारको पीसीआर परीक्षण हुन सकेको छैन। हाम्रो स्वाब संकलन गरेको चार दिन भइसकेको छ तर रिपोर्ट आएको छैन, संक्रमितका परिवारजनले भने, रिपोर्ट आउन ढिलाइ भएपछि समुदायको बहिष्कार सहनुपरेको छ। सुर्खेतमा एक्सट्याक्सन गरिएका नमुना मास्टर मिक्सिङ र रिडिङका लागि नेपालगन्ज पठाउनुपर्ने बाध्यता छ। प्रदेश अस्पताल सुर्खेतका सूचना अधिकारी विनोद बस्नेतले भने, हामीले सप्लायर्स कम्पनीसँग निरन्तर सम्पर्क गरेका छौं तर नेपालमा मेसिन बनाउने इन्जिनियर पाइएको छैन। उनका अनुसार सप्लार्यस कम्पनीले भारतबाट इन्जिनियर ल्याउने भने पनि हवाई उडान नहुँदा समस्या भएको हो। रिपोर्ट आउन ढिलाइ भएपछि सल्यानको बनगाड कुपिन्डे नगरपालिकाको एक क्वारेनटाइनमा बसेका ६९ जना बिहीबार दिउँसो सुरक्षाकर्मीमाथि ढुंगामुढा गर्दै भागेका छन्। प्रदेश अस्पतालले खरिद गरेको नयाँ मेसिन पनि सिंगापुरमै रोकिएको छ। हेलिक्स इन्टरप्राइजेजमार्फत अमेरिकाबाट खरिद गरेको आरटी पीसीआर मेसिन सिंगापुरमा रोकिएको हो। अस्पतालले भ्याटबाहेक २४ लाख ९० हजारमा नयाँ मेसिन खरिद गरेको छ। कर्णाली प्रदेशमा कोरोना प्रतिकार्यमा झन्डै ९ करोड बजेट खर्च भएको छ। कोरोना प्रतिकार्यका लागि प्रदेश सरकारले छुट्याएको १६ करोड २५ लाख रुपैयाँमध्ये असार ५ गतेसम्म झण्डै नौ करोड अर्थात् आठ करोड ९९ लाख ४८ हजार दुई सय रुपैयाँ खर्च भएको हो। जसमध्ये औषधि खरिदमा ६८ लाख ३१ हजार, पूर्वाधार निर्माणमा दुई करोड १८ लाख ८७ हजार, जनशक्ति व्यवस्थापनमा ५३ लाख ४५ हजार, प्रवद्र्धनात्मक कार्यमा १४ लाख ३४ हजार र प्रशासनिक, खाना, खाजा र हेल्थडेक्स स्थापनामा ५४ लाख ७८ हजार रुपैयाँ खर्च भएको छ। कोरोना प्रतिकार्यका लागि सामाजिक विकास मन्त्रालयले प्रदेशभरका १७ अस्पताललाई बजेट उपलब्ध गराएको थियो। जसमा कोरोना विशेष अस्पतालका रूपमा तोकिएका कर्णाली स्वास्थ्य विज्ञान प्रतिष्ठान जुम्ला र चौरजहारी अस्पताल रुकुमपश्चिमले शतप्रतिशत बजेट खर्च गरिसकेका छन्। यसअघि कर्णाली स्वास्थ्य विज्ञान प्रतिष्ठान जुम्ला र प्रदेश अस्पताल सुर्खेतबाट पीसीआर परीक्षण हुँदै आएको थियो। केही दिनयता रुकुमको चौरजहारी नगरपालिका र दैलेखको नारायण नगरपालिकाले पनि पीसीआर मेसिनसहित ल्याब सञ्चालनमा ल्याएका छन्। तर कर्णालीमा लकडाउन फितलो भएसँगै कोरोना परीक्षण पनि सुस्त छ। मेसिन जडान गरिए पनि आवश्यक जनशक्ति नहुँदा पीसीआर परीक्षण सुस्ताएको हो। दैलेखमा जडान गरिएको पीसीआर मेसिनले मान्यता पाएको प्रयोगशालाका इन्चार्ज शंकर शाहीले बताए। पीसीआर मेसिन जडान तथा भ्यालिडेसन सफल भएपछि पहिलो परीक्षण गरेर रिपोर्ट आएसँगै पुःन परीक्षणका लागि नेपालगन्जस्थित प्रयोगशालामा पठाइएको थियो। पहिलो परीक्षणका लागि १०१० जनाको रिपोर्ट दुवै प्रयोगशालामा एउटै देखिएपछि राष्ट्रिय जनस्वास्थ्य टेकुले दैलेखको मेसिनलाई मान्यता दिएको छ। दैलेखमा एक सय १४ जनाको पीसीआर परीक्षण गरिएकोमा नौ जनाको रिपोर्ट पोजेटिभ आएको हो।"
"मजदुरको माग : कि राहत देऊ, कि रोजगारी","सिरहा : शुक्रबार सिरहाको लहान बजारमा अटोरिक्सा, टेम्पो चालक मजदुरले राहत र रोजगारीको माग गर्दै प्रदर्शन गरेका छन्। नेपाल ईरिक्सा तथा टेम्पो चालक संघको नेतृत्वमा चालकहरूले ईरिक्सा र टेम्पोसहित पुरानो बसपार्कबाट निकालेको र्यालीले नगरका विभिन्न भाग परिक्रमा गरेको थियो। कोरोना महामारीको कारण देखाउँदै सरकारले लामो समयसम्म सार्वजनिक यातायात ईरिक्सा, टेम्पो, ठेलालगायत मझौला सवारी सञ्चालनमा प्रतिबन्ध लगाएपछि मारमा परेको उनीहरूको दुःखेसो थियो। मजदुर मारा सरकार मुर्दावाद, मजदुरलाई गरिखान देऊ बैंक ब्याज मिनाहा, शतप्रतिशत पीसीआर जाँचलगायत नारा लेखिएका प्लेकार्ड ईरिक्सामा टाँसी, हातमा कालोपट्टी बाँधेर उनीहरू प्रदर्शनमा उत्रेका थिए। उनीहरूले स्थानीय प्रहरीले सवारीको चाबी खोस्ने, सिट लैजाने र एक हजार रुपैयाँ जरिवाना लिएर दुख दिएको प्रति आक्रोश पोखे। लहान ८ का रिक्सा चालक कपिल पासवानले भने, सरकारले कि राहत कि रोजगारी दिनुपर्छ। नभए जीविका कसरी चलाउने ? काम गर्न नसक्दा लकडाउन अवधिभरमा ऋण सापटी गरी हातमुख जोडेको उनले सुनाए। एक हप्ता अगाडि आफूहरूले लहान नगरपालिकासँग राहत माग गरेको तर अहिलेसम्म सुनुवाइ नभएको ईरिक्साचालक लहान नगर अध्यक्ष मनोज मण्डलले बताए। सरकारले अर्बाैं रुपैयाँ कोराना भाइरस नियन्त्रणमा खर्चिएको फेरिहस्त देखाएको तर मजदुरलाई आवश्यक राहत नदिएको ट्रेड युनियन कांग्रेस सिरहाका अध्यक्ष सञ्जीव उपाध्यायले बताए। साना तथा मझौला सवारीसाधन चल्न दिने निर्देशन माथिबाट नआएकोले चाबी र सिट नियन्त्रणमा लिने गरेको जिल्ला ट्राफिक प्रहरी कार्यालय लहानका प्रमुख खगेन्द्र एक्तेनले बताए। लहान नगरपालिका २ का रामसुन्दर महतोले एक वर्षअगाडि चार लाख पाँच हजारमा बैंकबाट फाइनान्स गराएर किनेको तर लकडाउन भएदेखि एक रुपैयाँ तिर्न नसकेको सुनाए।"

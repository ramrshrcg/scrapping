शीर्षक,विवरण
कैलाश जाने बाटो !,"थरर्र कामिरह्यो ज्यान ! जहाजबाट निस्केर बजार पस्यौं हामी माथ्लो बजार। बोलिरहेको छु कन्जोकसँग। बोली लर्बरिन्छ। मुटु अलिक चाँडचाँडो चलेको लागिरहेको छ। के भएको यस्तो ? सुनाएँ कन्जोकलाई। तपाईं सात सय मिटरबाट २९ सय मिटर उचाइमा आइपुग्नु भो। त्यै भएर हलुका अल्टिच्युड भएको होला। उनले यसो भनेपछि बल्ल ढुक्क भो मलाई। आधार पुग्दा अलिकति दिन उज्यालियो। विमानस्थलबाट बढीमा सात मिनेट लाग्थ्यो आधारको कार्यालय। तातो पानी खाएँ। टोपी खापें। मन बलियो पारें। बिहानको १० बज्दै छ। भात खाएर डुलौंला सिमकोट ! भान्सामा पसाए आङजुक लामाले। खाना थपिरहेकी छिरिङ पुनर लामालाई सोधें, यो चामल, दाल, तरकारी सबै हुम्लाकै हो ? होइन सर। धेरै त नेपालगन्जको। थोरथोरै यताको। खाद्यको चामलमा दाल, आलुप्याज र बन्दा मधेसकै थियो। पुदिनाको अचार र राजमाको अचार सिमकोटकै थियो। गेडागुडीका लागि नामी रहेछ हुम्ला। आङजुक र कन्जोकले मलाई अघि लाए। बाटोभरि जोपा र जुमाको ताँती। चौंरीका भाले याक र पोथी चैं नाक। त्यही नाकलाई एक तह खस्केको भाले मिसाउँदा जन्मिँदा रैछन् जोपा र जुमा। जोपा भाले र जुमा रैछ पोथी। भारी बोक्न जोपाको निकै प्रयोग गरिँदो रहेछ। खच्चड र घोडा पनि मनग्गे थिए सिमकोट बजारैभरि। बजारमा ब्याँसी जातिका आइमाईहरू धुवाँमा रङ्मङ्इिरहेथे। अनुहारले तिब्बती, बोली र व्यवहारले नेपाली खससंस्कृतिमा एउटा विशेष जाति छ ब्याँसी। त्यो ब्याँसी जाति हुम्लाको प्राचीन जाति। देशले कर्के नजर लाएको पीडा सम्झेर भक्कानिइरहेको छु। जहाँ हेर्छु त्यहीं घाउ, खत र छटपटीका उकुसमुकुस छन्। ए हुम्ला कर्णाली, किन नबगाएको हुम्लीको दुःख ? कानभरि ठूला र गोला गहना लाएका, नाकमा बुलाकी, छातीभरि हरिया र पहेंला पोतेले सजिएका ब्याँसी जातका महिला पसलका पेटीपेटीमा बसेका देखिन्थे। सिमकोटमा दलित, लामा, ठकुरी र बाहुनछेत्री मनग्गे भेटिए। पूर्वका शेर्पा अनुहार र संस्कारका जाति यतातिर लामा थर लेख्दा रहेछन्। कसैकसैले नागरिकतामा तामाङ भए पनि म लामा हुँ भन्थे। २९ जेठ। हामी तामाङ, भोटिया, चुफे गरी तीन खालका छौं। बजारबाट पूर्वतिर लाग्दा कन्जोकले भने। सिमीकोटको पुरानो नाम रहेछ सिमकोट। पानीको सिम नजिकै कोट रहेको स्थान पछि गएर अपभं्रश हुन पुगेको छ सिमीकोट। अहिले पनि त्यताका धेरैले सिमकोट भने पनि सरकारी नाम र उच्चारण सिमीकोट भइसकेछ। छिप्रा जाने दोभानसम्म जाऊँ न ! कन्जोकले मलाई अघि लाए। कर्णालीको अभाव, गरिबी र भोकमरीको महामारी मच्चिने ठाउँको रूपमा नाउँ कमाएको छ हुम्लाले। यसको छनक राम्रैसँग पाइरहेको छु। सिमीकोटमा ठकुरी र लामा गरी प्रमुख दुई समुदाय देखिन्थ्यो। खसभित्र बाहुन, छेत्री, ठकुरी र दलित थिए। उता लामाका पनि अनेक हाँगाबिँगा रहेछन्। हाम्रा चेलीबेटी बिहे नि ढिलो गर्छन् ! कन्जोकले थपे। हुन पनि खसका छोरीहरू १३१४ वर्षमै आफूखुसी पोइल गइहाल्दा रहेछन्। बाटाको धारातिर एउटी अत्यन्तै फुकीढल महिला थिइन् देउमाया शाही। उमेर बाइस। चार छोराछोरीका गोठाला बसेर लुगा धँुदै थिइन् तिनी। देउमायाको अवस्थाले मन अमिलो भो। पूर्वतिर गइरहेथ्यौं तर दक्षिणपश्चिम हुम्ला कर्णाली बगिरहेथ्यो। फाँटिलो टारजस्तो सिमीकोटमा जहाजहरू आउने र बस्ने गरिरहेथे। अझ छिनछिनमा हेलिकप्टरको ताँतीले कानै खाइरहेथे। कति धेरै उडेका ? बुझ्न खोजें। भारतीय बोक्छन् यी सबै हेलीले ! कन्जोक बोले। मानसरोबर जाने मुख्य नाका हुम्लाको सिमीकोट नै रहेछ। भारतका विभिन्न क्षेत्रबाट आएका पर्यटक र तीर्थालु नेपालगन्ज हुँदै सिमीकोट पुग्दा रहेछन्। अनि सिमीकोटबाट हेलिकप्टरमा १५२० मिनेटमा पुग्दा रैछन् हिल्सा। त्यसउता ताक्लाकोट तिब्बतमा पर्दो रहेछ। ताक्लाकोटबाट आएको चिनियाँ बसले बोकेर जाँदो रहेछ मानसरोबर, कैलाश। सिमीकोट पुग्दा पूर्णिमा लाग्दै रहेछ। त्यो पूर्णिमाछेक भारतीयहरूको उल्कैको श्रद्धा र भक्तिभाव हुँदो रहेछ कैलाशमा। तलबाट आउँदा त हामी चान्सै पाउँदैनौं कत्ति पटक ! यताबाट नि पहिलो मौका इन्डेनलाई। अनि रहेबचेको पो हाम्लाई ! आङजुकपछि लगत्तै पीडा पोखेथे कन्जोकले। दक्षिणतिर लमतन्न परेको हिमाल। हिउँको सेताम्मे राशिले पहाडहरू थेप्चिएको ठान्छु। हिउँ जतासुकै बगेर खोल्सी भएका, हिउँ पहिरो गएका र हिउँले रूखपात बगाएर तलसम्म खसालेको दृष्य। सिमीकोटमा माथिल्लो र तल्लो गरी दुई मुख्य गाउँ रहेछन्। बीचको बजारमा अलिक नयाँ र आधुनिक घर, होटेल, रेस्टुराँ, सरकारी अड्डा र निजी आवास। पूर्व र बजार पश्चिम पुरानो पाराको गाउँ देखिन्थ्यो तल्लो र माथिल्लो। बीचमा विमानस्थल। पूर्वपश्चिम फैलिएको विमानस्थलभन्दा दक्षिणतिर सरकारी अड्डाहरू। चाङखोला मिसिने हुम्ला कर्णालीको दोभाने किनार पुग्यौं। पूर्वतिर बुराउँसे, स्याम्ने, हेल्दुम गाउँहरू हाम्रो साक्षी बने। सात सय धुरी होलान् कि ? कन्जोकले सिमीकोटको जनधन अनुमान गरे। छिप्रा र याँगुका लेकले मुग्ध बनाए। सिमीकोटमा चारैतिर हिमालैहिमाल, बुरी खा हिमाल, रलिङ हिमाल मार्कोर डाँडाले सिमीकोट घेरिएथ्यो। दक्षिणतिर झ्याप्प वन जहाँ सेनाको जत्था लेफ्ट राइट गरिरहेथ्यो। यहाँको गरिबी र अभावले चिथोरिरह्यो। यो भोक र बिजोगले गिज्याइरह्यो। यताका शाहीठकुरीको बिहेबारी बझाङ, जुम्ला, जाजरकोटेसँग भए पनि लामाहरूले आफ्नो नसनाता जोड्ने हुम्लाकै वरपरका गाउँमा रहेछ। अझ धेरैको त आफ्नै गाउँसम्म सीमित थियो रे। हिजोआज पल्लो वा उपल्लो गाउँसम्म बिहे गर्ने चलन बढेको रहेछ। कतिले ताक्लाकोटसम्म पुगेर बिहे गरेका छन्। कन्जोगले भने। सिमीकोटका माथिल्लो र तल्लो गाउँमा रावत, रोकाय बढी रहेछन्। सरकारले नै ख्याल गरी दलितका घरबासको मेसो नि गरिदिएको रहेछ। हुमने खोलाको पानी नभए हामी बिजोग हुन्थ्यौं। आङजुकले सुनाए। बुरी खालाई पञ्चमुखी हिमाल नि भनिँदो रहेछ। यो हिमाल उत्तरपट्टि गजधुम्म बसिरहेथ्यो। हिमालका अनुहारमा पाँच अवस्था देखें जन्म, बालक, किशोर, अधबंैसे, वृद्ध र मृत्यु। पहिलो र अन्तिम स्थितिले चिसो पायो छातीमा। एउटा उडिनसक्दै अर्को बसिसक्थ्यो हेलिकप्टर। कतिपटक त ३४ हेली एकै पटक उडेर अकाशै तिरिमिरि पारिरहेथे। आँखालाई सिमीकोट डाँडातिर हुत्याएँ जहाँ विकटताभित्रको संसार पढ्नु थियो। २०४४ सालदेखि जहाज आइपुगेको रहेछ यहाँ। त्यस उता हुम्लाको नातो आफ्नै देशसँग जोडिएको रहेनछ। हाम्लाई जुम्लाहुम्ला भनेर एकै ठाउँ हालिदिन्छन्। तर आफ्नो रूप, रंग र इतिहास छ। आङजुकले गुनासो पोखे। चिनो भनेर चिनिने कागुने उच्च हिमाली अन्न धानजस्तै रहेछ। लामाहरूले ल्होसार र माने धूमधाम चाड मनाएजस्तै ठकुरीहरूले साउने र माघेसंक्रान्ति, दसैं, तिहार भव्य रूपमा मान्दा रहेछन् हुम्लामा। लाजाङ पनि मान्छौं। कन्जोकले भने। प्रत्येक ऋतुको सुरुमा पूजा गरिने लाजाङ निकै महत्त्वपूर्ण चाड रहेछ हुम्लाको। वरिपरिका हिउँ थुम्काले बोलाउन छोडेनन् सायद आफ्नो बिजोग सुनाउन। नजिक्याएर समस्या देखाउन पनि छोडेका थिएनन्। भारी बोकाउने र भुत्लाबाट फेरियो बनाउने चलन नि हटिसकेछ हुम्लामा। बाख्रालाई मासु खान फाट्टफुट्ट पाल्न थालेछन् हुम्लातिर। ओढ्न मिल्ने, अन्न सुकाउन प्रयोग गरिने फेरियो अचेल बाख्राभन्दा प्लास्टिककै तिर्पालले ठाउँ लिन थालेछ बेस्सरी। घाम पातलो थियो। ढलिरहेको घामले ठिही बोकेर ल्याइरहेथ्यो। हिल्साबाट पाँच दिनमा कैलाश पुगिन्छ। हेली उडेको देखेर भने कन्जोकले। जतासुकै ठाडै हिउँ खतत्त खसेका डाँडा हेरें। हिउँको भारले चुच्चेका थुम्काहरू हेरँे। हिउँका राशिसँगै बादलको पर्दामा लुकामारी खेलिरहेका गजधुम्मे हरिया पहाड नियालिरहें। बजारका केही अनुहार पनि नियालें, अभाव, कुपोषण, दुःख र पीडाको गाढा रङले लिपपोत थियो छपक्कै। ठूलाठूला सुनका लाप्सा कानभरि थिए। रंगीचंगी पोतेका लुङ थिए तर अनुहारमा जीवन, बैंस, उमंगको रङ लापत्ता थियो। ती कुप्रेर, खुम्चेर, सुकेर अनि दरिद्रिएर बाँचेका देखिन्थे। तिनकै बिजोगमा लेकाली काग धोद्रे स्वरमा क्वाकक्वाक गरी कराउँदै उडेका देखिरहेथें। सिमीकोटमा चामल पुग्न थालेको भर्खरै रहेछ। जतासुकै भीर, पखेरा र खोंच भएकैले अन्नपात औधि कम उम्रिने रहेछ। एक त कम फल्ने। त्यो फलाइले परिवारलाई खान नपुग्ने। खाद्यको चामल सरकारले बाँडेर त्यहाँको भोकमरी थामथुम पार्दो रहेछ। नेपालकै चामल आउन थालेको भर्खरै हो नि। हामी त चीनकै खाने, चीनकै लाउने। तीसे लामाले भनेका थिए। सिमीकोटमा तराईका चौधरीले लामै समय शिक्षामा सघाएछन्। हिजोआज बरु ती थन्किएछन्। पाल्पालीले घर बनाउने सीप सिकाएछन् हुम्लीलाई। माथ्लो गाउँ पसिरहँदा सुनँे कन्जोकबाट, गोप्का, छिप्रा, गढीकोट, दार्मातिर बाहुन बढी छन्। छेत्री, ब्याँसी र भोटे लामा पछि दलित पनि मनग्गे रहेछन् हुम्लामा। हुम्लाको पुरानो व्यापारिक नाका रहेछ लिमीलाप्चा। तिब्बतबाट नुन र ऊन ल्याउने र फापर अनाज उता लैजानेहरू थुप्रै भेटिएथे अघि बाटोमा नि। २० वर्ष अघिसम्म हिल्साको परिचय रहेनछ। लिमीलाप्चाकै नाम र काम अगाडि थियो रे। व्यापारिक नाका यही थियो उत्तरी। धेरै हुम्लीको अरू किनबेच डोटेलीहरूसँग हुने गथ्र्यो। जुम्लासँग प्रशासनिक नाता थियो। कुनाकन्दरामा बसेको हुम्लासँग भोक, अभाव र गरिबी हेर्ने अरू संसार पुग्दैनथ्यो। पहाड, हिमाल, नदीका जँघारले छेकेको हुम्लासँग वर्षौंदेखि गढेर बसेको भोक, रोग र अन्धविश्वासको जगजगी थियो। त्यसलाई थामथुम पारेका पारेकै थिए यिनै सेता हिमालले, हिउँको राशि, हिमालयको चिसोले। पोखिइरहेको छु, उम्लिरहेको छु, पिलिइरहेको छु म। देशले कर्के नजर लाएको पीडा सम्झेर भक्कानिइरहेको छु। जहाँ हेर्छु त्यहीं घाउ, खत र छटपटीका उकुसमुकुस छन्। ए हुम्ला कर्णाली, किन नबगाएको हुम्लीको दुःख ?"
मुई कइका मुख हेरिबरे भितर झाउँ,"चडेपानी (बैतडी) : घरको ढोका बन्द थियो। आँगनमा भने चहलपहल थियो। आँगनको एक छेउमा सेतो पहिरनमा थिइन्, द्रोपती भट्ट। त्यहाँ भेला भएका मानिसबीच द्रोपती भक्कानिँदै भनिरहेकी थिइन्, तई झट्ट घर आ भण्या, मुई कईका मुख हेरिबरे भीतर झाउँ ? अर्थात् तँ छिटो घर आइज, म कसको अनुहार हेरेर भित्र जाऊँ ? द्रोपतीलाई छोरी भागरथी आउने आशा अझै थियो कि ! घरभित्र रहेका भागरथीका सामान आफन्तको माथिल्लो घरमा सारिएका छन्। भित्र जाने, उसको लुगा समातेर रुने, उसको पर्समा फोटो हेरेर कराउने, उसको काइँयो र प्रयोग गर्ने सामान भेट्यो कि रोइहाल्ने भएकाले सामान सारिएको छ, भागरथीका काका शिवराज भट्टले भने। माघ २१ गते बिहान द्रोपतीलाई घरधन्दामा सघाएकी भागरथी अब कहिल्यै नफर्किने भएकी छन्। बलात्कारपछि हत्या गरिएको अवस्थामा भागरथी मृत भेटिएकी थिइन्। उनको शव माघ २३ गतेदेखि जिल्ला अस्पताल बैतडीको शवगृहमा राखिएको छ। मधुमेहबाट पीडित उनका बुवा ५० वर्षीय कृष्णानन्द भट्टको पुस ७ गते धनगढीको सारथि अस्पतालमा निधन भएको थियो। स्थानीय संस्कारअनुसार द्रोपतीले १३ दिन पतिको किरिया गरिन्। उनले सेतो लुगा पहिरिएकी छन्। त्यो दिन बिहान गोठपात (वस्तुभाउको गोठको काम) गर्दा गर्दै ढिलो भयो। विद्यालय जानुअघि खाना बनाउँथेँ। तर, त्यो दिन ढिलो भयो भनेर बासी रोटी खाएर स्कुल गई। एक चुल्ठी बाटिरहेकी थिई। मलाई मम्मी अर्को तँ बाँटी दे भनी, हतार भएकाले होला, सधैँ दुई चुल्ठी बाटेर मात्र हो स्कुल जाने भक्कानिँदै द्रोपतीले भनिन्, मेरी छोरीको हत्यारालाई फाँसीको सजाय हुनुपर्छ। भागरथी शारीरिक रूपमा सुन्दर थिइन्। पढाइमा उस्तै अब्बल। माघ २१ गते ८ बजेतिर घरबाट हिँडेकी भागरथीको बैतडीको दोगडाकेदार गाउँपालिका७ स्थित लवलेक सामुदायिक वनमा हत्या भएको थियो। पोस्टमार्टम रिपोर्टले उनको बलात्कारपछि घाँटी निमोठेर हत्या भएको देखाएको प्रहरीले जनाएको छ। भागरथीका दुई दिदी र एक जना दाइ छन्। दिदीहरू तुलसी र पार्वतीको बिहे भइसकेको छ। स्थानीय भूमिराज माविमा १० कक्षासम्म पढेका केशव घरको आर्थिक अवस्था कमजोर भएकाले बहिनीलाई पढाउनका लागि मजदुरी गर्न भारतको राजधानी दिल्लीमा थिए। लकडाउनका बेला घर फर्किएका केशव बुवाकोे किरिया गरेर माघ ३ गते दिल्ली गएका थिए।बहिनी मभन्दा पढ्नमा पनि अब्बल थिई। उसले पढ्छु भनेपछि म भारत हिँडेँ, केशवले भने, अझ आमाको पनि उत्तिकै ख्याल राख्थ्यो। त्यसैले किरियामा रहेकी आमालाई भागरथीको जिम्मा छाडेर भारत हिँडेको हुँ। उनी बहिनीको घटना थाहा पाएर माघ २४ गते घर फर्किएका हुन्। उनले, घरमा बुवाको मृत्यु भइसकेको र आफू पनि भारतमा रहेकाले कुनै पापीले यसको कोही छैन भनेर यस्तो कुकृत्य गरेको हुन सक्ने अनुमान गरे। चिनेजानेका मानिसका लागि मायालु थियो। कसैसँग बिराएर नबोल्ने, उनले भने, म घरपरिवारको केयर गर्छ भनेर ढुक्क थिएँ। तर, अकल्पनीय घटना भयो। बैतडीको दोगडाकेदार गाउँपालिका७ स्थित भागरथी भट्टको दैलो बन्द भएको घर। भागरथीको हत्यापछि परिवारलाई सान्त्वना दिन मावलतिरकी बज्यै नारुदेवी चडेपानी आएकी छन्। तेरो अनुहार पटकपटक सम्झना आइरहेको छ, एकै पटक आइजा, उनले बिलौना गरिन्। भागरथी ती बज्यैलाई असाध्यै माया गर्थिन्। चडेपानी गाउँमा अहिले सन्नाटा छ। गाउँभरिका मानिस द्रोपतीलाई भेट्न आइरहन्छन्। अधिकारकर्मी, जनप्रतिनिधि र प्रशासनिक व्यक्तिहरूको त चडेपानीमा बाक्लो आवतजावत छ। हत्यारा कुनै पनि दल वा गाउँ वा समुदायको भए पनि उम्कनुहुन्न। हामीले यसमा खबरदारी गरिरहेका छौं, सोही क्षेत्रका प्रदेश सभा सदस्य लीलाधर भट्टले भने, अकल्पनीय र निन्दनीय घटना भएको छ। अहिले चडेपानी चुप्प छ। त्यो भनेको अनुसन्धानमा सहज होस् भनेर मात्रै हो, १० दिनसम्म पनि हत्यारा पत्ता लागेको छैन, स्थानीयको धैर्यलाई कसैले कमजोरी नठानोस्। दोगडाकेदार गाउँपालिकाका अध्यक्ष चक्रसिंह कार्कीले अपराधीको कुनै जात नहुने भएकाले ढुक्क भएर अनुसन्धान गर्न आग्रह गरेको बताए। गाउँपालिकाले घटनामा दुःख व्यक्त गरेको र प्रदेश तथा संघीय सरकारलाई पीडित परिवारलाई राहतका लागि आग्रह गरिएको अध्यक्ष कार्कीले बताए। अलमलमै प्रहरीघटना १० दिन पुगे पनि प्रहरीले अनुसन्धान गरेको ८ दिन भएको छ। प्रहरीले माघ २२ गते रातिदेखि मात्रै अनुसन्धान गरेको हो। तर, अहिलेसम्म प्रहरी अलमलमै देखिन्छ। जघन्य अपराध भएकाले देशको चासो हत्यारा पत्ता लाग्यो वा लागेन भन्नेमा छ तर प्रहरीले अनुसन्धान जारी रहेको जनाएको छ। सुदूरपश्चिम प्रदेशका प्रहरी प्रमुख डीआईजी उत्तमराज सुवेदी ६ दिनदेखि खोचलेक प्रहरी चौकीमा बसेका छन्। भागरथीका हत्यारा पत्ता नलगाउँदासम्म म फर्किन्नँ, डीआईजी सुवेदीले भने। सुवेदीले अनुसन्धान धेरै साँघुरिएको दाबी गरे। फराकिलो घेराबाट हामी साँघुरो घेरामा आएका छौं। यो अनुसन्धान हो। हेर्नुस्, यसमा कति दिन भनेर त म भन्न सक्दिनँ तर भागरथीका हत्यारा पत्ता लाग्छन्, उनले भने, हामीलाई अहिलेसम्म केही सकारात्मक संकेत पनि आएका छन्। निर्मला पन्त प्रकरणमा असफल देखिएको प्रहरी भागरथी घटनाका दोषी जसरी पनि पत्ता लगाएर गुमेको विश्वास फर्काउने जोसमा छ। निर्मला घटनामा धेरै त्रुटि थिए, त्यो हाम्रा लागि सिकाइ पनि रह्यो, त्यही सिकाइबाट हामीले भागरथीको घटनामा अब्बल अनुसन्धान गरेका छौं। प्रदेशभरिका अनुसन्धानविज्ञ यस घटनामा खटिएका छन्, सीआईबीको प्राविधिक टोली पनि यतै छ। त्यसैले दोषी पत्ता लाग्छ, डीआईजी सुवेदीले भने।"
ओलीको आश्वासन: निर्मला पन्त र भागरथीका हत्यारालाई पानी मुनि गए नि छोडिन्न,"महेन्द्रनगर: प्रधामन्त्री केपी शर्मा ओलीले कञ्चनपुरकी निर्मला पन्त र बैतडीकी भागरथी भट्टका हत्यारालाई पानी मुनि गए पनि नछोड्ने प्रतिवद्धता व्यक्त गरेका छन् । शनिबार वुटवलमा आयोजित नेकपा ओली समूहको आमसभामा प्रधानमन्त्री ओलीले विश्वको जुनसुकै कुनामा गएर बसे पनि हत्यारालाई कारवाही गरिछाड्ने आश्वासन दिए । सरकारको बदनाम गर्न केही अपराधीहरु क्रियाशील भएको देखिन्छ,' प्रधानमन्त्री ओलीले भने, 'निर्मला हत्याकाण्ड र भागरथी हत्याकाण्डका अपराधीहरुलाई पानी मुनि गए पनि छोडिनेछैन ।' उनले अघि थपेका छन्, 'एक दुई दिन लुकेर बस्लान् एक वर्ष डरले थर्कमानको जिन्दगी बिताए पनि सजाय घट्नेवाला छैन । पूराका पूरा सजाय गराएर छाड्नेछौँ ।' केही समयभित्रै बैतडीकी भागरथी र निर्मला पन्तका हत्यारा कठघरामा ल्याएर कारवाहीको दायरामा ल्याउने उनले दाबी गरे । पहिले इँटाभट्टमा मान्छे जलाएर मिलेमतोमा मन्त्री बनाएका अपराधीलाई हामीले झेलमा हालेका छौँ', ओलीले भने, '१२ वर्ष अगाडीका अपराधीलाई जेलमा हालेका छौँ । अहिलेका अपराधीलाई पनि छोडिने छैन ।' त्यस्तै ओलीले सरकारी जग्गा हडप्नेहरुलाई समेत सरकारले कानुनी कठघरामा ल्याइछाड्ने दाबी गरे । कञ्चनपुरको भीमदत्त नगरपालिका२ उल्टाखामकी १३ वर्षीया निर्मला पन्तको बलात्कारपछि हत्या भएको दुई वर्ष बितिसक्दा समेत अपराधी पत्ता लागेको छैन। यसैबीच बैतडीको दोगडाकेदारकी भागरथी भट्टको समेत बलात्कारपछि हत्या भएको १० दिन बितिसक्दा समेत दोषीमाथि कारवाही हुन सकिरहेको छैन । दोषीलाई कारवाहीको माग गर्दै पीडित पक्षले १० दिनदेखि अस्पतालमै शव छाडेर आन्दोलन गर्दै आएको छ । ओलीले पुष्पकमल दाहाल प्रचण्डलाई सभा हेर्न बुटवल आउन आग्रह गरेका छन् । सभालाई सम्बोधन गर्दै ओलीले यस्तो आग्रह गरेका हुन् । पुस ५ गते प्रतिनिधिसभा विघटन भएपछि सत्तारुढ नेपाल कम्युनिस्ट दुई समूहमा विभाजितत भएको छ । एउटा समूहको नेतृत्व ओलीले गरेका छन् भने अर्को समूहको नेतृत्व प्रचण्डनेपाल समूहले गरेको छ । दुवै समूहले आफ्नो पक्षमा कार्यकर्ता रहेको देखाउन सभा र सम्मेलन गर्दैआएका छन् । सोही क्रममा शनिबार बुटवमाल आयोजित सभालाई अोलीले सम्बोधन गरेका हुन् । माघ २८ गते काठमाडौंमा प्रचण्डनेपाल समूहले गरेको विशाल विरोधसभामा बोल्दै प्रचण्डले ओलीलाई सभा भनेको यस्तो हुन्छ भनेका थिए । त्यसको जवाफ दिँदै ओलीले शनिबार सभा हेर्न बुटवल आउन प्रचण्डलाई भनेका हुन् । तीन अगाडि मात्र देशभरका मान्छे जम्मा गरेर अलिकति मान्छे देखेपछि, सभा हेर्न यहाँ आऊ केपी ओली भनेर केही मान्छेले भनेका थिए, प्रचण्डतर्फ लक्षित गर्दै उनको नाम नलिइ ओलीले भने, आज देशभरको होइन । लुम्बिनी प्रदेशको बुलटवलमा आयोजित सभालाई हेर्न आउन उहाँहरुलाई आग्रह गर्छु । आउनुहोस् जनसहभागिता कस्तो हुन्छ ?"
नेपालमै छ इन्धन,"भारतले नाकाबन्दी गर्दा देशभित्र पेट्रोलियम पदार्थको अभाव भयो। त्यही अभावले देशभित्रै सम्भावित पेट्रोलियम पदार्थको खोजी गर्न थालियो। अनि सुरु भयो दैलेखमा पनि पेट्रोलियम पदार्थको उत्खननका लागि अन्वेषणको काम। दैलेख : दैलेखको पञ्चकोसी क्षेत्रमा जमिनमा वर्षौंदेखि निरन्तर ज्वाला बलिरहेको छ। जिल्लाकै प्रसिद्ध धार्मिकस्थल श्रीस्थान, नाभीस्थान, धुलेश्वर र पादुकास्थान क्षेत्रमा पानीमा पनि आगो बल्छ। आखिर जमिनमा यसरी किन निरन्तर ज्वाला बलिरहेको छ त ? धेरैले अहिले पनि यसलाई दैवी शक्तिको कारण भन्छन्। तीर्थस्थल क्षेत्रमा यसरी ज्वाला बलेकाले पनि धेरैलाई यसलाई धार्मिक रूपमा लिने गरेका छन्। निरन्तर ज्वाला बलेकाले यस क्षेत्रमा पेट्रोलियम पदार्थ भएको अनुमान गरिएको छ। तर लामो समयसम्म यसको अनुसन्धान र अन्वेषण नहुँदा स्थानीयले दैवी शक्तिका कारण जमिनमा निरन्तर ज्वाला बलिरहेको विश्वास गर्छन्। तर पछिल्लो समय देशमा नयाँ संविधान जारी भयो। त्यसैको विरोधमा भारतले नाकाबन्दी गर्दा देशभित्र पेट्रोलियम पदार्थको अभाव भयो। त्यही अभावले देशभित्रै सम्भावित पेट्रोलियम पदार्थको खोजी गर्न थालियो। अनि सुरु भयो दैलेखमा पनि पेट्रोलियम पदार्थको उत्खननका लागि अन्वेषणको काम। पञ्चकोसी तीर्थस्थलमध्ये अहिले श्रीस्थान र नाभीस्थानमा अखण्ड रूपमा ज्वाला बलिरहेको छ। तर केही दशकअघिसम्म पादुकामा समेत यसैगरी ज्वाला बल्दथ्यो। श्रीस्थानमा जमिनमुनिबाट निस्किएको अखण्ड दीपका रूपमा मन्दिरमा बाल्ने गरिएको छ। त्यो करिब तीन सय वर्षदेखि बलिरहेको स्थानीय बताउँछन्। तर सरकारी अध्ययनले यसरी निरन्तर जमिनमा ज्वाला बल्नुको पछाडि कुनै दैवी चमत्कार नभएर जमिनमुनि अथाह प्राकृतिक ग्यास रहेको पुष्टि भएको छ। यद्यपि कति मात्रामा छ भन्ने बारेमा अन्वेषणको काम भइरहेको छ। नाभीस्थान क्षेत्रमा अहिले पनि बाहिरी भागमै कच्चा पेट्रोलियम पदार्थ देखिने गरेको छ। दैलेखको पञ्चकोसी क्षेत्रमा वषौंदेखि जमिनमुनिको ग्यासका कारण बलिरहेको ज्वाला। भारतीय नाकाबन्दीले नै यहाँ पेट्रोलियम पदार्थको उत्खननका लागि अन्वेषणको काम गर्ने साइत जुरायो। २०७२ मंसिरमा तत्कालीन प्रधानमन्त्री केपी शर्मा ओली नेतृत्वको सरकारका उद्योगमन्त्री सोमप्रसाद पाण्डेसहितको चिनियाँ टोली दैलेख आइपुग्यो। पेट्रोलियम पदार्थको सम्भाव्यता अध्ययन गर्न दैलेख आएको मन्त्री पाण्डेसहितको टोलीले दैलेखमा पेट्रोलियम पदार्थको भण्डार रहेको र यहाँ ग्यास उत्खनन कार्यको सुरुआत गर्ने उद्घोष गरेको थियो। त्यसबेला अनुसन्धान गरी चीन फर्केको टोलीले पेट्रोलियम पदार्थ रहेको पुष्टि गरेपछि दैलेखमा ग्यास उत्खनन गर्न चीन सरकारसँग सम्झौता गरेसँगै हाल अन्वेषणको काम पनि अगाडि बढेको हो। २०७६ असार १६ गते प्रधानमन्त्री केपी शर्मा ओली नेतृत्वको सरकारका तत्कालीन उद्योग, वाणिज्य तथा आपूर्ति मन्त्री मातृकाप्रसाद यादव नेतृत्वको टोलीले दैलेखको नाभीस्थान आएर अन्नवेषणको औपचारिक उद्घाटन गरेको थियो। त्यसपछि खानी तथा भूगर्भ विभाग र चाइना जियोलोजिकल सर्भेको विज्ञ टोलीले झन्डै दुई साता अनुसन्धान गरी फर्कियो। टोलीले पञ्चकोसी क्षेत्रमा बगिरहेको पेट्रोलियम पदार्थ, ग्यासको उत्खनन र सम्भावनाबारे स्थलगत अध्ययन गरेको थियो। प्राविधिक टोलीले अध्ययन गरेर यहाँ खाना पकाउने ग्यास रहेको पुष्टि गरेको छ। हाल नेपाल सरकारसँगको सम्झौताअनुसार चीन सरकारको प्राविधिक टोलीले पहिलो चरणअन्तर्गतको साइस्मिक सर्भे, जियोलोजिकल सर्भे, म्याग्नेटो टेल्युरिक सर्भे, जिओकेमिकल स्याम्पलिङ सर्भेगरी अन्वेषणका चारवटा सर्भेको काम सम्पन भएको खानी तथा भूगर्भ विभागले जनाएको छ। जिल्लाको दुल्लु नगरपालिका, भैरबी गाउँपालिका, महाबु गाउँपालिका, नारायण नगरपालिकाका विभिन्न क्षेत्रमा केन्द्रित भई विभिन्न सर्भे गरिएको छ। त्यसबाहेक चामुण्डा विन्द्रासैनी नगरपालिका, डुंगेश्वर गाउँपालिका, नौमुले गाउँपालिका, भगवतीमाई गाउँपालिकाका केही भूभाग तथा कालीकोट, जाजरकोट र अछामको छेउछाउसम्म पुगेर सर्भेको काम गरिएको थियो। प्रारम्भिक अध्ययनले पञ्चकोसी क्षेत्रमा ग्यासको भण्डार रहेको देखाएपछि हाल थप अन्वेषणको अन्य काम भइरहेको छ। कामले चाँडै गति लिनेहाल पेट्रोलियम पदार्थ अन्वेषण तथा उत्खननको काममा भने सुस्तता आएको छ। विश्वव्यापी रूपमा फैलिएको कोरोना भाइरसका कारण दैलेखमा रहेको पेट्रोलियम पदार्थ अन्वेषण तथा उत्खननको काम केही महिनादेखि अगाडि बढ्न सकेको छैन। २०७६ असोजदेखि सुरु गरिएको पेट्रोलियम पदार्थ अन्वेषण तथा उत्खननअन्तर्गतको पहिलो चरणको काम सकिएको छ। बाँकी काम कोरोना महामारीले गर्दा रोकिएको हो। तर पनि स्थानीय बासिन्दाहरू चाँडै आवश्यक अध्ययन गरेर ग्यास उत्खनन हुनेमा आशावादी छन्। पेट्रोलियम अन्वेषणका लागि नेपालचाइना पेट्रोलियम ग्यास तथा तेल स्रोत सर्भे का लागि २०१८ फेब्रुअरी २८ मा भूगर्भ विभाग र चाइना जियोलोजिकल सर्भेबीच सम्झौता भएको थियो। दैलेखमा सञ्चालन भइरहेको विस्तृत पेट्रोलियम अन्वेषण कार्य प्रधानमन्त्री केपी शर्मा ओलीको सन् २०१६ मा चीन भ्रमणको क्रममा नेपाल सरकार र चीन सरकारबीच भएको द्विपक्षीय सहमतिको मूर्तरूप हो। खानी तथा भूगर्भ विभागले कोरोनाका कारण केही समय रोकिएको बाँकी कामले पनि अब चाँडै गति लिने जनाएको छ। आर्थिक समृद्धिको आधारदैलेखमा खेर गइरहेको पेट्रोलियम पदार्थको उत्खननको काम सम्पन्न भएमा यहाँको आर्थिक समृद्धिको ढोका खुल्ने अपेक्षा गरिएको छ। देशभित्रै ग्यास उत्खनन भएमा अन्य देशसँगको परनिर्भरता अन्त्य हुने र मुलुकको आर्थिक समृद्धिको मुख्य आधार बन्ने स्थानीय बताउँछन्। पेट्रोलियम पदार्थमा आत्मनिर्भर हुनका लागि पनि कामलाई गति दिन सर्वसाधारणको आग्रह छ। साथै ग्यास उत्खननसँगै यस क्षेत्रको ऐतिहासिक एवं पुरातात्विक वस्तुको संरक्षण र संवद्र्धन गरिनुपर्ने स्थानीयको माग छ। अन्वेषणको क्रममा ज्वाला जोगाउनुपर्ने श्रीस्थान व्यवस्थापन समितिका केशव थापा बताउँछन्। श्रीस्थान, नाभीस्थान, धुलेश्वर, पादुका क्षेत्रको धार्मिक आस्था, ऐतिहासिक संस्कृति र सम्पदालाई जोगाउँदै पेट्रोलियम पदार्थको उत्खनन हुनुपर्ने उनको भनाइ छ। विघटित प्रतिनिधिसभा सदस्य रवीन्द्रराज शर्माले केपी शर्मा ओली नेतृत्वको सरकारले लिएको विकास र समृद्धिको लक्ष्य पूरा गर्न दैलेखको पेट्रोलियम पदार्थको उत्खनन कार्य कोसेढुंगा सावित हुने बताउँछन्। यस्तै दैलेखको नारायण नगरपालिकाका मेयर रत्नबहादुर खड्काले राज्यले गर्न थालेको कार्यको प्रशंसा गदै यसलाई सार्थक तुल्याउनुपर्ने बताउँछन्। दुल्लु नगरपालिकाका मेयर घनश्याम भण्डारीले पञ्चकोसी क्षेत्रको धार्मिक मूल्य र मान्यतालाई कायमै राखेर परिणाममुखी काम हुनुपर्ने बताउँछन्। धार्मिक दृष्टिकोणले समेत पञ्चकोसी क्षेत्रको रूपमा परिचय बनाउन सफल यो क्षेत्रमा पछिल्ला दिनहरूमा पर्यटकको पनि उलेख्य उपस्थिति हुँदै आएको छ। मुगुको राराताल घुमेर आउने अधिकांश पर्यटक दैलेखको पञ्चकोसी क्षेत्र पुगेर फर्कने गरेका छन्। यसकारण पनि यहाँको ग्यास उत्खनन कार्यले पूर्णता पाएमा पर्यटन विकास र अर्थतन्त्रको विकासमा काँचुली नै फेरिने आस जगाएको छ।"
पोखराको शान,"पोखरा : पोखराका लागि सन् २०२१ को वर्ष विशेष हुनेछ। अझ देशकै लागि पनि। बहुप्रतीक्षित पोखरा अन्तर्राष्ट्रिय विमानस्थलको काम यो वर्ष पूरा हुने पक्कापक्की छ। अझ कोभिड१९ को महामारी नआइदिएको भएचाहिँ छिटै त्यो काम पूरा हुन्थ्यो। २०७८ को दसैंमा विदेशबाट आउनेहरू अन्तर्राष्ट्रिय उडानबाट काठमाडौं होइन सीधै पोखरा उत्रन सक्थे। कोभिड१९ को महामारीका बीच पनि कुनै विकासनिर्माण आयोजनाको काम रफ्तारमा भयो भने त्यसको एउटा उदाहरण पोखरा विमानस्थल हो। पोखरा अन्तर्राष्ट्रिय विमानस्थल आयोजनाका इन्जिनियर कृष्ण पौडेलका अनुसार कोभिड महामारीका बीच भएको लकडाउनमा पनि विमानस्थलको काम रोकिएको थिएन। केही मजदुर चीनमा रोकिएका थिए, तर यहीँ भएका र अरू नेपाली मजदुरबाट विमानस्थलको काम लकडाउनमा पनि जारी रह्यो। उपकरणलगायत केही सामान आउन नसक्दाचाहिँ कामको गति सोचेजत्तिकै हुन सकेन। कोभिड१९ को महामारी फैलिएपछि आयोजना र ठेकेदार कम्पनीले चिनियाँ कामदारलाई विमानस्थल निमार्णस्थलभित्रै क्वारेन्टिनमा राखी काम गराएका थिए। अहिलेसम्म विमानस्थल निर्माणको ७१ प्रतिशत पूरा भएको छ, इन्जिनियर पौडेल भन्छन्, कोभिडै नभएको भएचाहिँ निर्धारित सन् २०२१ को जुलाईअघि नै सक्ने रफ्तारमा काम भइरहेको थियो। भौतिक संरचना निर्माणका सबैजसो काम पूरा भएको आयोजनाका उनले बताए। पछिल्लो पटक आइसोलेटेड पार्किङ निर्माण पूरा भएको छ, उनले भने, फिनिसिङका काम भइरहेका छन्। मुख्य भौतिक संरचना निर्माणका सबै काम पूरा भइसकेका छन्। टर्मिनल भवन पोहोरै बनिसकेको हो। वरिपरिका बाटाघाटा बनाउने काम र इन्टेरियरका काम पनि सकिएका छन्। अब खास बाँकी काम भनेको उपकरण जडान हो। उपकरण पनि केही आइसकेका छन्, केही आउँदै छन्, पौडेल भन्छन्। विमानस्थल निर्माणका सबै भौतिक निर्माण र उपकरण जडान पछि पनि प्रक्रियागत काम भने ठेकेदार कम्पनीले गर्नुपर्ने इन्जिनियर पौडेल बताउँछन्। ती दुवै काम सँगसँगै जाँदा छिटै विमानस्थल पूरा हुने उनको विश्वास छ। चिनियाँ ठेकेदार कम्पनी सीएएमसीईले विमानस्थल निर्माण गरिरहेको हो। उक्त कम्पनीका जनसम्पर्क अधिकृत कृष्ण चापागाईंका अनुसार कोभिडअघि चीन गएका कामदार पनि अहिले फर्किरहेका छन्। चिनियाँ र नेपाली गरी २ सय हाराहारीका मजदुर अहिले पनि काममा खटिएका छन्। चिनियाँ मजदुर पोहोर फागुनमा आफ्नो सबैभन्दा ठूलो चाड नयाँ वर्ष मनाउन गएका थिए। लगत्तै कोभिड महामारी फैलिएर रोक्न लकडाउन भएपछि आउन पाएका थिएनन्। पोखरा अन्तर्राष्ट्रिय विमानस्थलमा भौतिक संरचनाहरू टर्मिनल भवन, ट्याक्सी पार्क, हेंगर, विमानस्थल प्रवेशमार्गदेखि सडक निर्माणलगायत काम सकिएको छ, एयर ट्राफिक टावर, ट्रमिलन भवनको स्टक्चर निर्माणलगायत भवनको स्टक्टर निर्माण सकी फिनिसिङ भइरहेको छ। २ हजार ५ सय मिटर लम्बाइ र ४५ मिटर चौडाइ रहेको रनवेको सिमेन्टेड ढलान गरी सबैभन्दा पहिला सकिएको थियो। सन् २०२१ को जुलाई १० मा सक्नुपर्ने सम्झौता भए पनि तोकिएको समयसीमाभन्दा ६ महिनाअघि नै सक्ने लक्ष्यका साथ योजनाको काम भइरहेको थियो। तर ६ महिनाजति ढिला हुने भएको छ। पोखरा महानगरपालिका१४ मा चिनियाँ सरकारी स्वामित्वको ठेकेदार कम्पनी सीएएमसीईले २०७३ साउन १८ गतेदेखि विमानस्थल निर्माणको काम सुरु गरेको थियो। विमानस्थल निर्माण गर्न सरकारले सन् २०१४ मे १२ मा सीएएमसीईलाई ठेक्का दिएको थियो। निर्माण कम्पनीले १० जुलाई २०२१ मा विमानस्थल निर्माण सम्पन्न गरी नेपाल सरकारलाई हस्तान्तरण गर्नुपर्नेछ। निर्माण कम्पनीले काम गरेको आधारमा १२ अर्ब रुपैयाँ भुक्तानी पाइसकेको छ। आयोजनाको लागत भने २१ अर्ब रुपैयाँभन्दा बेसी हो। अन्तर्राष्ट्रिय उड्डयन संस्था (आइकाओ) को मादण्डअनुसार फोरडी मोडलमा पर्ने पोखरा विमानस्थल निर्माण पूरा भएपछि बोइङ ७५७ र एयरबस ३२० वा सोसरहका जहाज आउजाउ गर्न सक्नेछन्। २५ सय मिटर लामो धावनमार्ग हुने विमानस्थलमा आउनेजाने ती विमानको यात्रु क्षमता १ सय ९२ हाराहारीमा हुनेछ।"
"चट्टान फोड्दै, मोटर गुडाउँदै","कालीकोट : राजनीतिक दल र नेताका लागि सदाबहार नारा बन्यो कर्णाली करिडोर। तर धेरै वर्ष बिते। कालीकोटबाट बाजुरा हुँदै हुम्लासम्म जोड्ने यो सडक निर्माणमा तत्कालीन नेतृत्वले चासो दिएनन्। त्यसको परिणाम सर्वसाधारणले सास्ती भोगे। सडक सुविधा नहुँदा हुम्ला र बाजुराका नागरिक हप्तौंसम्म पैदल हिँडे। हुनेले त जहाज चढ्थे। नहुनेहरू भने सकिनसकी पैदलै हिँड्थे। अस्पतालसम्म पुग्ने बाटो थिएन। स्थानीयले बिरामीलाइै डोकोमै बोकेर अस्पतालसम्म लगे। यही क्रममा कति बिरामीहरूको त बाटोमै ज्यान गयो। नुन र तेल बोक्दै स्थानीयले आफ्ना दिन बिताए। तर अहिले हुम्लाका नागरिक आफ्नै आँगनमा मोटर देख्न पाइनेमा ढुक्क छन्। गाडी चढ्ने स्थानीयको सपना पूरा गर्ने कसरत जारी छ। पछिल्लो समय कर्णाली करिडोरको निर्माणमा भएको प्रगतिले पनि कर्णालीवासीको मोटर चढ्ने सपना चाँडै पूरा हुने देखिएको हो। हालसम्म राष्ट्रिय सडक सञ्जालमा नजोडिएको देशको एक मात्र जिल्ला हो हुम्ला। हुम्लालाई राष्ट्रिय सडक सञ्जालमा जोड्ने कसरतले अब चाँडै पूर्णता पाउने भएको छ। यसैका लागि पछिल्लो समय नेपाली सेनाले सडक निर्माणलाई तीव्रता दिएको छ। निकै कठिन मानिएको यो सडकअन्तर्गत अक्करे भीर छिचोल्दै र कडा चट्टान फोड्दै सेनाले सडक खनिरहेको छ। नेपाल सरकारले राष्ट्रिय गौरवको आयोजनाका रूपमा लिएको कर्णाली करिडोरको अधिकांश स्थानमा हाल साना जिप सञ्चालनमा आएका छन्। यसले स्थानीयलाई सहज भएको छ। निर्माण पूरा र स्तरोन्नतिको काम बाँकी नै रहे पनि कर्णाली करिडोरमा गाडी गुड्न थालेपछि कालीकोट, बाजुरा र हुम्लाका नागरिकको जीवनस्तरमा सुधार आउन थालेको छ। आंशिक रूपमा भए पनि सर्वसाधारणले गाडी चढ्न पाएका छन्। बिरामीलाई डोकोमा बोक्नुपर्ने बाध्यता टरेको छ। गाडी र एम्बुलेन्स चल्न थालेका छन्। भारी बोक्नुपर्ने समस्या टरेको छ। विकास निर्माणका सामान ढुवानीमा पनि सहज भएको छ। करिडोरमा मोटर गुड्न थालेसँगै कालीकोट, बाजुरा र हुम्लासम्म विकास निर्माणका लागि आवश्यक पर्ने सामान ढुवानी हुन थालेको छ। यसले दुर्गममा पनि भौतिक विकासले गति लिएको छ। समग्रमा कर्णालीवासीका लागि कर्णाली करिडोर भाग्यमार्ग नै बनेको छ। आउँदो जेठभित्रै हुम्लामा मोटर पुग्ने कालीकोटको खुलालुबाट कर्णाली करिडोर सुरु भएको छ। जसअन्तर्गत कालीकोटमा ४० किलोमिटर भाग पर्दछ। यस्तै बाजुरामा ४३ किलोमिटर र हुम्लामा १ सय १३ किलोमिटर सडक खण्ड पर्दछ। जम्मा १ सय ७४ किलोमिटर लामो यो सडकको ५१ किलोमिटर सडक विभाग र १ सय २३ किलोमिटर सडक नेपाली सेनाले निर्माण गरिरहेका छन्। नेपाली सेनाका प्रवक्ता सन्तोषवल्लभ पौडेलले आफूहरूले जिम्मा पाएको १ सय २३ किलोमिटर सडकमध्ये १ सय २१ किलोमिटर सडकको ट्र्याक खोलिसकेको बताए। उनले भने, अब हुम्लाखण्डको दुई किलोमिटर चट्टानी भागमात्र बाँकी छ, एउटा पुल र बाँकी रहेको दुई किलोमिटर सडक निर्माण गरेर आगामी जेठसम्म पूरै सडक हस्तान्तरण गर्नेछौं। योसँगै हुम्ला पनि सडक सञ्जालमा जोडिने र स्थानीयको जीवनमा कायापलट हुने सेनाको विश्वास छ। करिडोर निर्माणको जिम्मा लिएको करिब ६ वर्षको अवधिमा सेनाले ठूलाठूला चट्टान फोड्दै १ सय २० किलोमिटर सडकमा हाल गाडीसमेत गुडाइसकेको छ। हाल कालीकोटको लालीघाट बजारदेखि बाजुराको हिमाली गाउँपालिकाको लेबडीसम्मको ७८ किलोमिटर सडकमा सार्वजनिक यातायात सञ्चालन भइसकेको छ। कर्णाली करिडोर निर्माण पूरा भएमा चीनसँगको सिमाना जोडिएको हुम्लाको हिल्सादेखि भारतसँग सिमाना जोडिएको बाँकेको जमुनाहसम्म उत्तर दक्षिण जोड्ने सबैभन्दा छोटो दूरीको सडक बन्नेछ। बाजुराको लेडीबाट हुम्लाको गल्फागाडसम्म सेनाको सामान ढुवानी गर्ने गाडीहरू गुडिरहेका छन्। यो करिडोरको कुल लागत २ अर्ब ८४ करोड १६ लाख ११ हजार छ। यो वर्ष करिडोर निर्माणका लागि सरकारले १८ करोड ६३ लाख बजेट निकासा दिएको छ। गत आर्थिक वर्षसम्म १ अर्ब ५३ करोड बजेट खर्च भइसकेको छ। कर्णाली करिडोरमा पर्ने सान्नीगाड, फुगाड, जुड्डीगाड, कुवाडी खोला, गल्फागाडमा बेलिब्रिज निर्माण भइसकेका छन्। खुलालुमा बेलिब्रिज निर्माण भइरहेको छ। कर्णाली करिडोर निर्माण पूरा भएमा चीनसँगको सिमाना जोडिएको हुम्लाको हिल्सादेखि भारतसँग सिमाना जोडिएको बाँकेको जमुनाहसम्म उत्तर दक्षिण जोड्ने सबैभन्दा छोटो दूरीको सडक बन्नेछ। भारी बोक्ने दिन गएकालीकोट पचाल झरनाका मनवीर बुढा नुन लिन ३३ दिन पैदल हिँडेर कैलालीको राजापुर पुगेको अहिले पनि सम्झन्छन्। तर हिजोआज दिन फेरिएका छन्। कर्णाली करिडोरमा गाडी गुड्न थालेपछि आँगनमै दैनिक उपभोग्य सामान पाइन थालेको छ। अहिले उनलाई थाप्लोमा भारी बोक्नु पर्दैन। कर्णाली करिडोरअन्तर्गत जिते बजारबाट गाडीमा गाउँसँगै जोडिएको लैफुसम्म गाडीमै यात्रा गर्छन्। कर्णाली करिडोरअन्तर्गत सडक निर्माणका क्रममा कडा चट्टान फुटाउँदै नेपाली सेना। २०७१ साल चैत ९ गतेबाट नेपाली सेनाले सडक निर्माणको काम सुरु गरेको हो। २०७४ सालमै कालीकोटबाट बाजुरासम्म सडकको ट्र्याक खुलेपछि गाडी गुडिरहेका छन्। गाउँसम्म गाडी गुड्न थालेपछि स्थानीयले भारी बोक्नुपर्ने अवस्थाको अन्त्य भएको हो। ठूला भीरमा कडा चट्टानहरू फुटाउन त्यति सहज थिएन। तर नेपाली सेनाले कल्पना नगरेकै समयअगावै यो सडक बनायो। यस्तै, बाजुराको पाण्डवगुफा गाउँपालिका३ कावीरबहादुर शाहीको पनि बाध्यता त्यस्तै थियो। उनी पनि सामान किन्न कर्णाली करिडोर सञ्चालन हुनुपुर्व पाँच दिन पैदलै जितेबजार आउनु पथ्र्यो। जाडो समयमा होस् वा गर्मी समयमा थाप्लोमा ५० किलोको भारी भीरको बाटो निकै कष्ट गरेर यात्रा गर्थे। गाउँबाट हाट गएको मान्छे घर नपुगेसम्म परिवारलाई चिन्ता हुन्थ्यो। उनीसँगै हाट गएका कतिपय साथीहरूको भीरबाट लडेर ज्यान गयो। तर कर्णाली करिडोरमा गाडी गुड्न थालेपछि उनका दुःखका दिन गए। उनी भन्छन्, अहिले बिहान घरबाट जितेबजार पुगेर बेलुका घर फर्किन सकिन्छ, कतिपय सामानहरू त गाउँकै बजारमा पाइन्छ। कर्णाली करिडोरमा गाडी गुडेपछि हाम्रा दुःखका दिन हराए। गाउँनजिकै हाटबजार कर्णाली करिडोरमा यति चाँडै गाडी गुड्लान् भन्ने कसैले पत्याएका थिएनन्। कारण अग्ला भीर, नदीकिनारमा सडक खन्नुपर्ने बाध्यता र कडा चट्टान भएको स्थान। यही कारण पनि यो सडक निर्माण गर्नु सहज थिएन। तर नेपाली सेनाले यसलाई सम्भव बनायो। ज्यानकै बाजी लगाएर भीर छिचोल्दै र चट्टान फोड्दै सेनाले सडक खनेको छ। कठिन भौगोलिक अवस्थामा पनि सडक निर्माण भएसँगै दुर्गममा गाडी गुड्न थालेका छन्। गाउँमा गाडी चल्न थालेपछि सडक छेउ र गाउँमा हाटबजार सञ्चालन हुन थालेका हुन्। अचेल यहाँका नागरिकलाई दैनिक उपभोग्य सामान किन्नका लागि हाटबजार नजिकिएको छ। कर्णाली करिडोरअन्तर्गत लालीघाट, रेगिंल, सान्नीघाट, भात्डी, बुराबगर, जारकोट, भुकाँ, पिलुचौरलगायतका दर्जनौैं ठाउँहरूमा अहिले बजार स्थापना भएका छन्। २०५८ सालदेखि कैलालीको चिसापानीमा कपडा पसल राखेका दधि बुढाको अहिले कालीकोटको सान्नीगाड र जारकोट बजारमा भाँडा र कपडा पसल छ। कर्णाली राजमार्ग सञ्चालन भएपछि चिसापानीको पसल जितेबजार आयो। कर्णाली करिडोर सञ्चालन भएपछि त्यो बजार आफ्नै गाउँनजिकै जारकोटमा पुगेको उनले सुनाए। शान्नित्रिवेणी गाउँपालिका वडा नं १ निवासी ७१ वर्षीय शिवलाल सुवेदीले भने, दैनिक उपभोग्य सामानहरू नुन, तेल र चिनी किन्नकै लागि पहिले राजापुर र चिसापानीसम्म पैदल हिँडियो, अहिले कर्णाली करिडोर सञ्चालन भएपछि गाउँमै बजार बनेको छ। गाउँमै सबै सामान पाइन्छ, अब थाप्लोमा भारी बोक्नुपर्ने दिन हराए। डोकोमा बिरामी बोक्नुपर्ने बाध्यता हट्योविगतमा गाउँहरू विकट थिए। बस्तीहरू दुर्गममा थिए। गाउँमा कोही बिरामी हुँदा अस्पतालसम्म लैजान हम्मेहम्मे हुन्थ्यो। न एम्बुलेन्स, न त गाडी र जहाजको सुविधा। स्थानीयले डोकोमा बोकेर बिरामीलाई अस्पताल लैजानुपर्ने बाध्यता थियो। तर अहिले अवस्था फेरिएको छ। गाउँसम्म एम्बुलेन्स पुग्न थालेका छन्। एम्बुलेन्स नभए पनि विकल्पमा गाडीहरू छन्। यसले गाउँमा कोही बिरामी पर्दा होस् या सुत्केरी गराउन अस्पतालसम्म डोकोमा लैजानुपर्ने अवस्था छैन। कारण कर्णाली करिडोर सञ्चालन भएपछि बिरामीलाई अस्पतालसम्म लैजान सहज भएको हो। जिल्लाको पलाँता क्षेत्र र बाजुराका अधिकांश गम्भीर बिरामी र सुत्केरी हुन नसकेका महिलाहरूले अकालमै ज्यान गुमाउनुपर्ने समस्या कम भएको छ। डोकोमा बोकेर अस्पतालसम्म लैजान दुईदेखि चार दिनसम्म लाग्थ्यो। पलाँताको खिनमा कार्यरत स्वास्थ्यकर्मी जन्मऋषि न्यौपानेले भने, पहिले गाउँबाट बिरामीलाई जिल्लामा पठाउन स्टेचर पनि पर्याप्त थिएनन्, डोकोमा बिरामीलाई लैजानु पर्दथ्यो, तर अहिले बिरामीलाई अस्पताल पठाउन निकै सहज छ।"
प्रचण्डको ठोकुवा: ओलीको प्रतिगामी कदम छिट्टै परास्त हुन्छ,"सिन्धुली: प्रचण्डनेपाल समूहको नेकपाका अध्यक्ष पुष्पकमल दाहाल प्रचण्डले केपी ओलीको प्रतिगामी कदम छिट्टै परास्त हुने ठोकुवा गरेका छन् । शनिबार सिन्धुलीको कपिलाकोट गाउँपालिकाको प्रशासकीय भवनको उद्घटन गर्ने क्रममा प्रचण्डले यस्तो बताएका हुन् । प्रचण्डले प्रधानमन्त्री तथा नेकपाका अध्यक्ष केपी शर्मा ओलीले शक्ति दुरुपयोग गर्दै संविधान, लोकतन्त्र र संघियता माथि प्रतिगमनकारी कदम चालेको उल्लेख गर्दै यस्तो कदम अब धेरै दिन नटिक्ने बताए । उनले भने, ओली सरकारले संविधान र लोकतन्त्रको मुल मर्ममाथि प्रहार हुने गरी प्रतिमगनकारी कदम चालेका छन् । मलाई के विश्वास छ भने छिट्टै प्रतिगामी कदम परास्त हुनेछ । नेपाली जनताको बलिदानीको उपलब्धीको रुपमा आएको संविधान र लोकतन्त्र ट्रयाकमा आउने छ । पूर्वप्रधानमन्त्री समेत रहेका प्रचण्डले जम्मा ४ मिनेटको छोटो भाषणमा ओली सरकारको प्रतिगमन विरुद्ध एकजुट भएर संघर्षमा उत्रन आह्वान समेत गरे । सिन्धुलीलाई तत्कालीन माओवादीले सुरु गरेको शसस्त्र जनयुद्धको उद्गम भुमि समेत मानिन्छ । शनिबारको भाषणको क्रममा समेत प्रचण्डले २६ औं जनयुद्ध दिवसको सन्दर्भ उठाउँदै जनआन्दोलन र जनयुद्धबाट स्थापित उपलब्धीको रक्षाका लागि संघर्षमा उत्रन सबैलाई आह्वान समेत गरे । कार्यक्रममा नेकपाका स्थायी समिति सदस्य हरिबोल गजुरेलले ओली सरकारले चालेको कदम धेरै नटिक्ने भन्दै प्रतिनिधिसभा पुनस्थापना भएरै छाड्ने बताए । उनले नेकपाको आधिकारिकता समेत प्रचण्डनेपाल समुहले पाउने स्पष्ट पारे । नेकपाका केन्द्रीय सदस्य गणेशकुमार पहाडीले प्रधानमन्त्री ओलीले सर्वसत्ताबाद लाद्न खोजेको आरोप लगाए । नेकपा केन्द्रीय सदस्य तथा सिन्धुलीका अध्यक्ष राजन दाहालले प्रतिगमनकारीलाई जनताले नै घुँडा टेकाउने चेतावनी दिए । मरिण गाउँपलिकाले ४ करोड ९९ लाख ९६ हजार रुपैयाँको लागतमा लिफ्ट सहितको सुविधा सम्पन्न भवन निर्माण गरेको हो ।"
कता हरायो कोरोना ?,"काठमाडौं : न सावधानी छ न त भौतिक दूरी । लाग्छ कोरोना छ भन्नेमा कसैलाई हेक्का छैन । सरकारले लगाएका प्रतिबन्ध सबै खुलिसके । त्यसमाथि दलहरूले हजारौं सर्वसाधारण भेला पार्ने प्रतिस्पर्धा गराएर राजनीतिक मेला लगाइरहेकै छन् । तर, कोरोना भने घट्दैघट्दै गएको देखिन्छ । कारण के हो ? हामीले विज्ञहरूसँग जिज्ञासा राखेका छौं । प्रस्तुत छ, उनीहरूका धारणा कोरोना भाइरस लामो समयसम्म रहँदैन । संक्रमणले एउटा उचाइ लिइसकेपछि घट्न सुरु भएको छ । शरीरमा एन्टिबडी (रोगसँग लड्ने प्रतिरक्षात्मक शक्ति)को विकास भई हर्ड इम्युनिटी (प्राकृतिक रूपमा समुदायको धेरै जनसंख्यामा प्राप्त रोग प्रतिरोधात्मक क्षमता)का कारण पनि संक्रमणदर घटेको हुन सक्छ । हाम्रो रोग प्रतिरोधात्मक क्षमता बढी भएर हो कि वा अन्य कुनै कारण छ भनेर हामी अध्ययन गर्दै छौं । वंशाणुगत कारण वा हर्ड इम्युनिटीको विकासबारे पनि अनुसन्धान नगरी केही भन्न सकिँदैन ।  डा प्रदीप ज्ञवाली, कार्यकारी प्रमुख, नेपाल स्वास्थ्य अनुसन्धान परिषद् संक्रमितको संख्या घटेको हो । सम्भावित व्यक्तिलाई संक्रमण भइसकेको देखिन्छ । सहर बजारमा हर्ड इम्युनिटीमा पुगेको होला भन्ने मेरो अनुमान छ । हामीसँग आँकडा छैन । अनुमानकै आधारमा बोल्नुपर्ने अवस्था छ ।  डा अनुप सुवेदी, संक्रामक रोग विशेषज्ञ कोरोना संक्रमण चरमोत्कर्षबाट तुलनात्मक रूपमा मत्थर भएको छ । शरीरमा एन्टिबडी विकास भएर संक्रमण घटेको हो कि भन्ने सम्भावना व्यक्त गर्न सकिन्छ । समुदायमै गएर विधि प्रक्रिया मिलाएर एन्टिबडी टेस्ट वा सेरो प्रिभिलेन्स गर्न पाएको भए ढुक्कसँग भन्न सकिन्थ्यो । डा शेरबहादुर पुन, क्लिनिकल रिसर्च युनिट संयोजक, शुक्रराज ट्रपिकल तथा सरुवा रोग अस्पताल अहिले संक्रमण घटेकै छ । तर, राजनीतिक दलका गतिविधिका कारण संक्रमण बढ्न पनि सक्छ । भित्रभित्रै संक्रमण भइरहेको छ भने होली आसपास संक्रमितको संख्या बढ्न सक्छ । डा बाबुराम मरासिनी, जनस्वास्थ्यविद्"
अतिक्रमित जग्गा फर्काउन हस्ताक्षर,"काठमाडौं : सरकारी, सार्वजनिक एवं गुठी जग्गा संरक्षण समितिले अतिक्रमित जग्गा तुरुन्त सरकारकै नाममा कायम गर्न हस्ताक्षर संकलन थालेको छ। सरकारी, सार्वजनिक, गुठी जग्गा व्यक्तिका नाममा पार्न भूमिका देखिएका तत्कालीन प्रधानमन्त्रीसम्मलाई कारबाहीको दायरामा ल्याउन पनि समितिले माग गरेको छ। समितिका महासचिव युवराज कोइरालाले फिर्ता गर्नुपर्ने ललिता निवासको जग्गा नक्सा पास गरेर धमाधम घर बनिरहेको बताए। बालुवाटारको जग्गा भूमाफियाको नाममा छ। सरकारले रोक्का गरेको जग्गा धमाधम नगरपालिकाले नक्सा पास गरेर घर बनिरहेको छ, महासचिव कोइरालाले भने। मन्त्रिपरिषद्ले ललिता निवासको जग्गा फिर्ता गर्ने निर्णय गरे पनि भूमि व्यवस्था, सहकारी तथा गरिबी निवारण मन्त्रालयले कार्यान्वयन नगरेको आरोप उनले लगाए। बालुवाटारस्थित ललिता निवासको २ सय ९९ रोपनीमध्ये १ सय ३६ रोपनी अतिक्रमित भएकामा दुई जनाको नामको मात्रै फिर्ता भएको छ। अख्तियार दुरुपयोग अनुसन्धान आयोगले ०७६ माघ २२ गते ललिता निवासको जग्गा अतिक्रमण प्रकरणमा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध विशेष अदालतमा मुद्दा चलाएको थियो। ललिता निवासको जग्गा अतिक्रमणबारे प्रहरीको केन्द्रीय अनुसन्धान ब्युरोले पनि अनुसन्धान गरेको छ। समितिले सरकारी जग्गा व्यक्तिका नाममा कायम गराउन नीतिगत निर्णय गराउने तत्कालीन प्रधानमन्त्रीहरूलाई पनि कारबाहीको दायरामा ल्याउनुपर्ने माग गरेको छ। माधवकुमार नेपाल र डा बाबुराम भट्टराईको पालामा नीतिगत निर्णय गरेर बालुवाटारको जग्गा व्यक्तिका नाममा कायम गरिएको थियो। समितिले सुनसरीको धरानस्थित सर्दु खोला जलधार क्षेत्रको अतिक्रमित ३ सय ४८ बिघा सरकारको नाममा फिर्ता ल्याउन पनि माग गरेको छ। वरिष्ठ अधिवक्ता बालकृष्ण न्यौपानेले धरानमा खानेपानी ल्याउन २०३३ सालमा सट्टाभर्ना गरिएको जलाधार क्षेत्रको जग्गा बदनियतपूर्वक व्यक्तिका नाममा कायम गरिएको बताए। उनका अनुसार सर्दुखोला जलाधार क्षेत्रका बासिन्दालाई जग्गा सट्टाभर्ना दिएर मोरङ वयरवन, रमाइलो, पथरीमा सारिएको थियो। तर, सर्दुखोला जलाधार क्षेत्रकै तत्कालीन वनमन्त्रीले व्यक्तिको नाममा दर्ता गर्ने निर्णय गरेको जनाइएको छ। सरकारी, सार्वजनिक एवं गुठी जग्गा संरक्षणसम्बन्धी जाँचबुझ आयोगले उक्त जग्गा सरकारको नाममा फिर्ता गर्न सिफारिस गरिसकेको छ। जग्गा अतिक्रमणमा संलग्न दोषीलाई कारबाही गर्न सिफारिस गरिएको छ। यस्तै, धोबीखोला बगेको साविकको नगर २५ (क) कित्ता ५०५ को जग्गामा मोही लाग्ने गरी मन्त्रिपरिषद्बाट निर्णय गर्ने प्रधानमन्त्रीविरुद्ध भ्रष्टाचारमा कारबाही गरी सरकारको नाममा दर्ता गर्न दबाब दिन पनि हस्ताक्षर अभियान सञ्चालन गरेको जनाइएको छ। धोबीखोला बगेको जग्गाको मोही कायम गरी व्यक्तिको नाम दर्ता गराउने निर्णय मन्त्रिपरिषद्बाट गरिएको कोइरालाले बताए।मालपोत कार्यालयले पर्ती जग्गा राजकुलो र बाटोमा पनि मोही कायम गर्ने गरी गरेको निर्णयलाई सदर गर्ने न्यायाधीशलाई कारबाही गर्नुपर्ने माग समितिले गरेको छ। कानुनी शासन प्रणालीको अवलम्बन गर्न सरकारी कार्यालयसहित न्यायालयमा पनि दबाब बढाउन संघर्ष थालिएको सचिव गणेश दुवाडीले बताए।"
बाबुरामको प्रश्न : कसरी हेगमा जान्छौँ हामी ?,"काठमाडौं : पूर्वप्रधानमन्त्री बाबुराम भट्टराईले क्रान्ति गरेबापत कोही हेग नगएको बताएका छन्। शनिबार उनको गुमनाम आमाहरुको कथा कृतिको विमोचन कार्यक्रममा बोल्दै बाबुरामले यस्तो बताएका हुन्। टीआरसी र बेपत्ता आयोग बनेपछि त्यसलाई ब्ल्याक मेलिङ गर्ने साधन बनाएर हल्का ढंगले व्याख्या गर्दै तर्साएको भन्दै उनले यस्तो भनेका हुन्। जनयुद्ध दिवसको अवसर पारेर कृति विमोचन गरेका बाबुरामले माओवादीको सशस्त्र युद्धको प्रसंग कोट्याउँदै क्रान्ति गरेबापत को हेग गएको छ ? भन्दै प्रश्न गरेका हुन्। सहिद र बेपत्ता परिवारजनको कुरा छ। टीआरसी, बेपत्ता आयोग जस्ता विषय छन्। यसलाई चाहिँ कसैले कसैलाई ब्ल्याक मेलिङ गर्ने साधनको रुपमा व्याख्या गर्नु हुँदैन। बढो दुःख लाग्छ मलाई यत्तिबेला पनि मान्छेले बढा हल्का ढंगले तर्साउँदै छन्, बाबुरामले भने, आयोग गठन भयो तपाईंहरु पर्नुहुन्छ भन्छन्। किन परिन्छ ? कहाँबाट परिन्छ हामी ? को हेगमा जान्छ ? कसरी हेगमा जान्छौँ हामी ? त्यो त महान् क्रान्ति थियो। क्रान्ति गरेबापत कोही हेगमा गएको छ ? बाबुरामले यो विषयलाई हावादारी र बार्गेनिङको रुपमा प्रयोग गर्नु नहुनेमा जोड दिए। टीआरसी र बेपत्ता आयोग शान्ति सम्झौताका अभिन्न अंग भएको उनको भनाइ छ। उनले यसलाई छिटोभन्दा छिटो पूरा गर्नुपर्नेमा जोड दिए। यस्ता खालका हावादारी कुराहरु गर्ने र त्यसलाई एउटा बार्गेनिङको रुपमा प्रयोग गर्नेकाम कसैले गर्नु हुँदैन। टीआरसी र बेपत्ता आयोग शान्ति सम्झौताका अभिन्न अंग हुन्। यसलाई छिटोभन्दा छिटो पुरा गरिनुपर्छ, उनले भने, यसमा कसैले पनि खेलवाड गर्नु हुँदैन। यो साझा सहमति हो। कांग्रेस र तत्कालीन एमालेका साथीहरुले गम्भीरतापूर्वक टुंगो लगाएर अगाडि बढ्नुपर्छ। यसमा सबैको ध्यान पुगोस्। ओलीको प्रतिक्रान्तिविरुद्ध लड्नुपर्छ बाबुरामले प्रतिनिधिसभा विघटन गर्ने प्रधानमन्त्री केपी ओलीको कदमलाई प्रतिक्रान्तिको संज्ञा दिए। नक्कली राष्ट्रवादको खोल ओढेर ओली सत्तामा पुगेको र अहिले प्रतिनिधिसभा विघटनको अवस्था आएको उनको भनाइ छ। उनले प्रतिनिधिसभा विघटन भएपछि झर्ला र खाउँला भनेर कांग्रेसले पनि सोच्नु नहुने बताए। अहिलेको आन्दोलनमा सहभागी नभए जनताविरुद्ध गद्धारी हुने उनको भनाइ छ। ओलीको कदम प्रतिगमन मात्र होइन प्रतिक्रान्ति तिर जाँदैछ। पुष्पलालदेखि हाम्रो पुस्तासम्मले केपीसँग लड्यो, बाबुरामले भने, केपी शर्मा ओली नक्कली राष्ट्रवादको खोल ओढेर सत्तामा पुग्नुभयो। यत्तिबेला कांग्रेसले झर्ला र खाउँला भन्ने सोच्नु हुँदैन। प्रतिगामी कदमका निम्ति आन्दोलनमा नआए जनताविरुद्ध गद्धारी हुन्छ। सबै दिवसलाई साझा रुपमा मनाउनुपर्छ बाबुरामले अहिले दिवस मनाउने कुरामा विवाद भएको भन्दै साझा रुपमा सबैले संयुक्त ढंगले दिवसहरु मनाउनुपर्नेमा जोड दिए। उनले जनयुद्ध, मधेस विद्रोह जस्ता दिवसलाई साझा रुपमा मनाउनुपर्नेमा जोड दिएका हुन्। उनले आफ्नो सरकार हुँदा लहडमा मनाउने तर सरकार ढलेपछि नमनाउने संस्कार ठिक नभएको उल्लेख गरे। संयुक्त रुपमा राष्ट्रिय दिवस मनाए इतिहासप्रति न्याय हुने उनको भनाइ छ। हामीले प्रजातन्त्र दिवस, लोकतन्त्र दिवससँगै अनेक दिवस भनिराखेका छौँ। यसमा एकरुपता ल्याऊँ। हिजो फागुन १ गते जनयुद्ध सुरु भएको थियो। त्यसलाई पनि के दिवस भन्ने हो ? जनयुद्ध दिवस भन्दा रुचिकर हुँदैन भने जनक्रान्ति दिवस अथवा केही दिवस भनेर साझा रुपमा मनाउनुपर्यो। त्यत्रो मधेस विद्रोह भयो। माघ ५ गते मधेस बलिदानी दिवस भनेर मनाइन्छ। त्यसलाई मधेसी दलले मात्र किन मनाउने ?, बाबुरामले प्रश्न गर्दै भने, त्यसलाई देशभर किन नमनाउने ? त्यही विद्रोहले देशलाई संघीयतामा पुर्याएको छ। यसरी आधिकारिक रुपमा हामी दिवस मनाऔँ। राजनीतिक रुपमा यी दिवस मनाउनुपर्छ। त्यसो गर्न सक्यो भने इतिहासप्रति न्याय हुन्छ। बाबुरामले एकजना सम्पादकको पुस्तकमा इतिहास माओवादी विद्रोहको इतिहास बंग्याउने काम भएको भन्दै त्यसो नगर्न सुझाव दिए। उनले ति सम्पादकको नाम अहिले नभन्ने बताउँदै प्रश्न गरे, असत्य कुरा नयाँ पुस्तालाई पिलाउनुभयो भने के ज्ञान बढ्छ ? बाबुरामको पुस्तक विमोचन समारोहमा नेकपा अध्यक्ष पुष्पकमल दाहाल प्रचण्ड, कांग्रेस वरिष्ठ नेता रामचन्द्र पौडेल, नेता अशोक राई, डा मिना पौडेल, तुलानारायण साहले सम्बोधन गरे।"
जनताको जीवनस्तर सुधार्न नेकपा विकल्प छैन,"बुटवल : नेपाल कम्युनिस्ट पार्टी (नेकपा(का नेताले राजनीतिक स्थायित्व सुनिश्चत गर्दै समाजवादको दिशामा अगाडि बढ्नु नै आजको आवश्यकता रहेको औँल्याएका छन्। नेपाल कम्युनिस्ट पार्टी (नेकपा)ले शनिबार बुटवलमा आयोजना गरेको प्रदेशस्तरीय बृहत् जनसभामा मुलुकको विकास, समृद्धि र जनताको जीवनस्तर परिवर्तनका लागि नेकपा सरकारको विकल्प नभएको उनीहरूको दाबी छ। दुई चारजना नेताले बाटो बिराएर सडकमा कराउँदै हिँडे पनि मुलुकको विकासमा कुनै असर नहुने बताउँदै उनीहरूले प्रधानमन्त्री केपी ओलीको नेतृत्वमा समृद्ध राष्ट्र, सुखी नेपालीको सपना पूरा गर्ने अभियानमा नेकपाको नेतृत्व एकताबद्ध रहेको उल्लेख गरेका छन्। नेकपाका महासचिव तथा अर्थमन्त्री विष्णुप्रसाद पौडेलले नेकपाबाट केही अलमलमा परे पनि पुनःपार्टीमै फर्किने दाबी गरे। आगामी निर्वाचनपछि पनि बहुमतका साथ नेकपाले नै देशको नेतृत्व गर्ने दाबी गर्दै उनले देशको समृद्धिका लागि नेकपाको विकल्प नभएको धारणा राखे। पार्टीभित्रैका षड्यन्त्रकारीका कारण पार्टी विभाजन हुने आशङ्का बढेको बताउँदै उनले कम्युनिस्ट आन्दोलन, समृद्धि र समाजवादको यात्रामा अघि बढेको देख्न नचाहने बाहिर जाँदैमा पार्टीलाई असर नपर्ने उल्लेख गरे। जनताले साथ दिएका छन् प्रतिपक्षीलेसमेत साथ दिएको छ तर आफ्नै दलका नेताबाट प्रधानमन्त्री हटाउने खेल खेलिन्छ, उनले भने, यही कारण पार्टीबाट केही साथी चोइटिएर जाने सम्भावना छ। जनसभामा स्थायी कमिटी सदस्य तथा लुम्बिनी प्रदेशका मुख्यमन्त्री शङ्कर पोखरेलले जनताको जीवन परिवर्तनका लागि नेकपामा गोलबन्द हुन सबैलाई आह्वान गरे। उनले मुलुक समृद्धिको दिशामा अगाडि बढिरहेका समयमा दाहालनेपाल पक्षले व्यक्तिगत स्वार्थमा अल्झिएर विवाद सिर्जना गर्ने काम गरेको बताए। प्रदेश इञ्चार्ज पोखरेलले पूर्वजनमुक्ति सेनाले समेत ओली नेतृत्वको सरकारलाई समर्थन गर्ने उद्घोष गरेको बताए। उनले लुम्बिनी प्रदेश विकास र समृद्धिमा अगाडि रहेको दाबी गर्दै विकास निर्माणमा सरकारको सक्रियताले त्यसको पुष्टि भएको उल्लेख गरे। प्रदेशमा तीन महानगरको परिकल्पना गरिएको जनाउँदै मुख्यमन्त्री पोखरेलले बुटवल, दाङ र नेपालगञ्जलाई केन्द्रका रुपमा विकास गर्ने बताए। आवधिक र दीर्घकालीन योजना बनाएर प्रदेश सरकार अघि बढेको जनाउँदै पोखरेलले विकासमा लुम्बिनी सधैँ अगाडि रहने उल्लेख गरे। उनले सात वटा प्रदेशमध्ये ज्यादा पूँजीगत खर्च गर्ने प्रदेशका रुपमा लुम्बिनी स्थापित भएको बताए। जनसभामा नेपाल कम्युनिष्ट पार्टी नेकपाका स्थायी कमिटीका सदस्य टोपबहादुर रायमाझीले भने, जो सडकमा पछारिनुभयो, उनीहरुसँग कुनै विकल्प छैन। चुनावमा टिकट पाउन पहिलो अध्यक्ष केपी ओलीकै हस्ताक्षर चल्ने भएकाले अरु विकल्प नभएको रायमाझीको भनाइ थियो। नेकपाका स्थायी कमिटी सदस्य तथा उद्योग, वाणिज्य तथा आपूर्तिमन्त्री लेखराज भट्टले देश र जनताको हितविपरीत जानेलाई जनताले नछाड्ने बताए। उनले मुलुक विकासको गतिमा अघि बढेका बेला दाहालनेपाल पक्षले प्रधानमन्त्रीलाई घेराबन्दी गर्न खोज्नु गलत भएको तर्क गर्दै अझै पनि सच्चिएर पार्टिमै फर्कन आग्रह गरे। जनसभामा नेकपाका नेताहरु राधा ज्ञवाली, भूमिश्वर ढकाल, बाबुराम पन्थीलगायतले विकास समृद्धिका लागि नेकपालाई अझै एकताबद्ध बनाएर अघि बढ्नुपर्ने बताए। रासस"
सरकारलाई पार्टी र संसदबाट असहयोग भएको थिएनः पुन,"धनकुटा : नेकपा स्थायी समिति सदस्य वर्षमान पुन अनन्तले केपी ओली नेतृत्वको सरकारलाई नेकपाले तीन वर्षसम्म कुनै असहयोग नगरेको प्रष्ट पारेका छन् । ओली सरकारमा झण्डै तीन वर्ष ऊर्जा, जलश्रोत तथा सिंचाइमन्त्रीसमेत रहेका पुनले बरु पार्टीले सहयोग पुयाएको बताए । पार्टीका अध्यक्ष, संसदीय दलका नेता र प्रधानमन्त्री मानेका व्यक्तिले संविधानमाथि घात गरेपछि बाध्य भएर आफूहरुले विरोध गर्नुपरेको उनको भनाइ थियो । तीन वर्षसम्म सरकारले संसदमा पेश गरेका नीति तथा कार्यक्रम र बजेट तथा सरकारका तर्फबाट पेस भएका धेरै विधेयक ससंदले पारित गरेको उल्लेख गरे । तीन वर्षसम्म सबै नीति कार्यक्रम र बजेट पार्टीको समर्थनमा संसदमा उत्साहजनक रुपमा पास भए । त्यहाँ कुनै अवरोध भएन, धनकुटा सदरमुकाममा संसद विघटनविरुद्ध आयोजित सभालाई शनिबार सम्बोधन गर्दै पुनले भने, पहिलो वर्ष झण्डै १ सय १६ वटा विधेयक संसदमा पेस भए । संविधानसँग सम्बन्धित अति आवश्यक विधेकय थिए । ती सबै फटाफट पास भए । म एउटा मन्त्रीका हैसियतले झण्डै तीन वर्ष काम गर्दा देखेको छु, पार्टीले पूरै सहयोग गरेको छ । प्रधानमन्त्री ओली स्वयंले कयौंपटक सार्वजनिक अभिव्यक्तिका क्रममा संसारमै छोटो समयमा धेरै कानुन बनाउने मुलुक नेपाल भएको र आफ्नो कार्यकालमा जति छिटो विकास विश्वमै नभएको दाबी गर्दै हिंडेको चर्चा गर्दै पुनले तर, अहिले संसद र पार्टीले काम गर्न दिएन भन्नुको तुक नरहेको बताए । पुनले नेपाली जनताले ७० वर्षसम्म लडेर ल्याएको संविधान, जनअधिकार र व्यवस्थामाथि नै ओलीले हमला गरेकाले त्यसलाई बचाउने अभियानमा आफूहरु आन्दोलनमार्फत जनअदालतमा उभिएको बताए ।"
'विकास देखेर आत्तिएका विपक्षीहरु सरकार ढलाउन लागे',"बुटवल: नेकपाका अध्यक्ष एवं प्रधानमन्त्री केपी शर्मा ओलीले सरकारले मुलुकमा विकास गरिरहेको काम देखेर विपक्षीहरु सरकार ढलाउन लागिपरेको आरोप लगाएका छन् । पहिलो दुई वर्षमै भएको काम देखेर आत्तिएकाहरुले देशीविदेशी शक्तिको आडमा सरकार र आफू विरुद्ध मोर्चाबन्दी गरेको ओलीले बताए । सरकारले मुलुक निर्माणको काममा फड्को मार्यो । यसलाई आफ्नै पार्टीभित्रका कतिपयले देख्न सकेनन्, ओलीले भने,पाँच वर्षसम्म ओलीले काम गर्न पायो भने त आगामी निर्वाचनमा आफ्नो बाकसै खाली हुन्छ भन्ने डरले देशी विदेशी शक्ति मेरा विरुद्ध लागे । लिपुलेक, लिम्पियाधुरासहितको नक्सा सार्वजनिक गरेपछि सरकार र आफू विरुद्ध षड्यन्त्र सुरु भएको उनको भनाइ थियो । नेकपा लुम्बिनी प्रदेशको आयोजनामा बुटवलमा भएको जनसभालाई सम्बोधन गर्दै प्रधानमन्त्री ओलीले आफूहरुको एजेण्डा विकास र समृद्धि मात्रै रहेको बताए । मेरो नेतृत्वमा सरकार गठन भएको तीन वर्ष पुरा भएको छ । यो बीचमा धेरै काम भएका छन, मैले असोज ३ गते कामको विवरण टेलिभिजनबाट भन्नेछु, सबैले हेर्नुहोला,' ओलीले आग्रह गरे । यो सरकार गठन भएपछि भएका महत्वपूर्ण काम आफ्नै पार्टीका कतिपय नदेखी विरोधमा उत्रिने गरेको बताए । उहाँहरु (प्रचण्डनेपाल)ले कहिल्यै विकास देख्नु भएन, अरु टेलिभिजनबाट सरकारलाई गाली गर्नुभयो,' उनले भने,अहिले सडकबाट गाली पुराण नै चलिरहेको छ । माघ २८ गते काठमाण्डौंमा गाली पुराणको १७ औंसम्म आयो । नेकपा फुटेको नभइ पार्टीको आचरणलाई धमिल्याउने तत्वहरु निस्किएको उनले बताए । यसले सिंगो पार्टीलाई कुनै असर नपर्ने भन्दै ओलीले उनीहरु बाहिरिएपछि पार्टी रफ्तारमा अघि बढेको बताए । उनीहरु रहदासम्म संवैधानिक आयोगहरु पनि रिक्त भए, अहिले नियुक्ति भएको छ । पार्टी पनि चलायमान भएको छ,' उनले भने । कायकर्ताको साथ आफूहरुसँगै भएको भन्दै उनले प्रचण्डलाई बुटवलको सभा हेर्न आउन आग्रह समेत गरे । अध्यक्ष ओलीले परिवार केन्द्रीत कल्याणमा लागेकाहरुसँग कुनै प्रतिष्पर्धा नभएको भन्दै आफूहरु विकास, समृद्धिको पक्षमा रहेको जिकिर गरे । उनीहरुको मिसन कुनै हालतमा केपी ओलीलाई सरकार र पार्टीबाट हटाउने रहेको पनि उनले बताए । प्रधानमन्त्री ओलीले प्रतिष्पर्धा गर्न चाहनेहरुलाई आगामी चुनावको मतगणनामा आउन आग्रह गरे । आफ्नो नेतृत्वको पार्टीले ५० लाख लोकप्रिय मत र बहुमत प्रत्यक्ष निर्वाचित सिट ल्याउने दावी उनले गरे । मुलुकलाई अस्थिरताबाट बचाउन आफूले संविधान अनुरुप नै संसद विघटन गरेको पनि ओलीले दावी गरे ।"
ओलीमा सामूहिकता र पार्टी भावना छैन : माधव नेपाल,"धनकुटा : नेपाल कम्युनिस्ट पार्टी (नेकपा) प्रचण्डनेपाल समूहका अध्यक्ष तथा पूर्वप्रधानमन्त्री माधवकुमार नेपालले केपी ओलीमा पार्टी भावना, सामूहिकता र काम गर्ने अठोट नभएकै कारण अहिलेको स्थिति आएको आरोप लगाएका छन्। शनिबार धनकुटामा आयोजित प्रतिनिधिसभा विघटनको असंवैधानिक एवम् प्रतिगामी कदमविरुद्ध विरोधसभालाई सम्बोधन गर्दै पूर्वप्रधानमन्त्री नेपालले केपी ओलीको खुट्टी देखेर पार्टीको तर्फबाट पाँच वर्ष प्रधानमन्त्री चलाएर पार्टी घोषणापत्र, चुनावी घोषणपत्र अनुसार काम गर्नुस् भन्दा पनि ओली आफैँले काम नगरेर पार्टीले काम गर्न दिएर भन्नुमा कुनै तुक नरहेको बताए। उनले यो विरोधसभा कुनै पद प्रतिष्ठाको लागि नभएर केपी ओली प्रवृति विरुद्धको लडाइँ रहेको उल्लेख गरे। उनले भने, यो लडाइँ लोकतन्त्र बचाउनको लागि हो। संसद प्रतिनिधिसभा पुनस्र्थापना गराउने पक्षको लडाइँ हो। उनले केपीले देश डुबाए, संविधान खाए तर अहिले उनका भजनमण्डलीले भनेको केपी बामा रमाएको बताए। ओलीलाई आफ्नो स्वार्थबाहेक केहीको चिन्ता छैन, उनले भने, ओलीलाई गरिब, मजदुर, बेरोजगार र समाजवादको चिन्ता छैन। प्रचण्डनेपाल जहाँ छन् त्यही नेकपा आधिकारिक हो। प्रचण्डनेपाल जहाँ छन् सूर्य चिह्न त्यहीको हुन्छ। ओलीको चिह्न त वयलगाडा हो, नेता नेपालले भने, जनआन्दोलनको वेला वयलगाडा चडेर अमेरिका पुगिँदैन भनेका थिए। एमाले हुँदा ओलीबाट म पछुताए। अहिले वामदेव पछुताएका छन्। मैले वामदेवलाई भनेको छुवालुवा पेलेर तेल निस्किदैन। बरु आफ्नै तेल निस्किन्छ। उहाँ अझै पर्खनुस् भन्दै हुनुहुन्छ विरोध सभामा स्थायी कमिटी सदस्य तथा पूर्वमन्त्री वर्षमान पुन, केन्द्रीय सदस्य रामुकुमारी झाँक्री, हेमराज भण्डारी, नेकपा १ नम्बर प्रदेश इन्चार्ज भीम आचार्य लगायतले बोलेका थिए।"
प्रतिगमनविरुद्ध अब राष्ट्रिय मुक्ति आन्दोलन : महतो,परासी : जनता समाजवादी पार्टी नेपालका वरिष्ठ नेता राजेन्द्र महतोले लोकतन्त्रको रक्षाका लागि अब राष्ट्रिय मुक्ति आन्दोलनको जरुरी रहेको बताएका छन् । पार्टी जिल्ला समिति पश्चिम नवलपरासीकाले शनिबार परासीमा गरेको कार्यकर्ता भेटघाट कार्यक्रममा महतोले प्रधानमन्त्री केपी ओलीको प्रतिगमनविरुद्ध भइरहेका सबै आन्दोलनलाई एकीकृत गरी राष्ट्रिय मुक्ति आन्दोलन गर्नुपर्नेमा जोड दिए । आफूहरुले संविधान जारी गर्दैदेखि त्यसलाई प्रतिगमनको संज्ञा दिदैं आएको बताउँदै महतोले अहिले ओलीले फेरि प्रतिगमनमाथि अर्को प्रतिगमन लादेको बताए । लोकतान्त्रिक मूल्य र मान्यता तथा संविधानको रक्षाका लागि आफ्नो पार्टीले थालेको आन्दोलन अझै चर्काउने उनको भनाइ छ । संसद् विघटनपछि जनताले तेस्रो शक्तिको खोजी गरिरहेको बताउँदै महतोले त्यो शक्ति आफ्नो पार्टी भएको दाबी गरे ।
सभा हेर्न बुटवल आउन प्रचण्डलाई केपी ओलीको निम्तो,"बुटवल : बुटवलमा आयोजित विशेष सभालाई सम्बोधन गर्दै प्रधानमन्त्री केपी ओलीले पुष्पकमल दाहाल प्रचण्डलाई सभा हेर्न आउन आग्रह गरेका छन् । शनिबार बुटवलमा आयोजितत सभालाई सम्बोधन गर्दै ओलीले यस्तो आग्रह गरेका हुन् । पुस ५ गते प्रतिनिधिसभा विघटन भएपछि सत्तारुढ नेपाल कम्युनिस्ट दुई समूहमा विभाजित भएको छ । एउटा समूहको नेतृत्व ओलीले गरेका छन् भने अर्को समूहको नेतृत्व प्रचण्डनेपाल समूहले गरेको छ । दुवै समूहले आफ्नो पक्षमा कार्यकर्ता रहेको देखाउन सभा र सम्मेलन गर्दै आएका छन् । सोही क्रममा शनिबार बुटवमाल आयोजित सभालाई अोलीले सम्बोधन गरेका हुन् । माघ २८ गते काठमाडौंमा प्रचण्डनेपाल समूहले गरेको विशाल विरोधसभामा बोल्दै प्रचण्डले ओलीलाई सभा भनेको यस्तो हुन्छ भनेका थिए । त्यसको जवाफ दिँदै ओलीले शनिबार सभा हेर्न बुटवल आउन प्रचण्डलाई भनेका हुन् । तीन अगाडि मात्र देशभरका मान्छे जम्मा गरेर अलिकति मान्छे देखेपछि, सभा हेर्न यहाँ आऊ केपी ओली भनेर केही मान्छेले भनेका थिए, प्रचण्डतर्फ लक्षित गर्दै उनको नाम नलिइ ओलीले भने, आज देशभरको होइन । लुम्बिनी प्रदेशको बुलटवलमा आयोजित सभालाई हेर्न आउन उहाँहरुलाई आग्रह गर्छु । आउनुहोस् जनसहभागिता कस्तो हुन्छ ?"
बुटवलमा नेकपा(ओली)को आमसभा,"बुटवल : बुटवलमा नेपाल कम्युनिस्ट पार्टी (नेकपा) प्रधानमन्त्री केपी शर्मा ओलीपक्षको आम सभा सुरु भएको छ । यसअघि चितवन, धनगढी र काठमाडौंमा सभा गरेका ओली समूहले शनिबार बुटवलमा सभा गरेका हुन्। सभामा प्रधानमन्त्री ओली लगायत ओली समूहका शीर्ष नेताहरुको पनि उपस्थिति रहेको छ । प्रधानमन्त्री ओली हेपिकप्टरबाट बुटवल पुगेका थिए। आमसभामा प्रथानमन्त्री केपी शर्मा ओली, बिष्णु पौडेल, लेखराज भट्ट, टोपबहादुर रायमाझी र लुम्बिनी प्रदेशका मुख्यमन्त्री शंकर पोखरेल लगायतले सम्बोधन गर्ने बताइएको छ । सभामा हजारौंको सहभागीता रहेको छ। सभामा सहभागी हुन रुपन्देही तथा आसपासका जिल्लाबाट आउने क्रम जारी रहेको छ ।"
प्रचण्डको ठोकुवा: ओलीको प्रतिगामी कदम छिट्टै परास्त हुन्छ,"सिन्धुली: प्रचण्डनेपाल समूहको नेकपाका अध्यक्ष पुष्पकमल दाहाल प्रचण्डले केपी ओलीको प्रतिगामी कदम छिट्टै परास्त हुने ठोकुवा गरेका छन् । शनिबार सिन्धुलीको कपिलाकोट गाउँपालिकाको प्रशासकीय भवनको उद्घटन गर्ने क्रममा प्रचण्डले यस्तो बताएका हुन् । प्रचण्डले प्रधानमन्त्री तथा नेकपाका अध्यक्ष केपी शर्मा ओलीले शक्ति दुरुपयोग गर्दै संविधान, लोकतन्त्र र संघियता माथि प्रतिगमनकारी कदम चालेको उल्लेख गर्दै यस्तो कदम अब धेरै दिन नटिक्ने बताए । उनले भने, ओली सरकारले संविधान र लोकतन्त्रको मुल मर्ममाथि प्रहार हुने गरी प्रतिमगनकारी कदम चालेका छन् । मलाई के विश्वास छ भने छिट्टै प्रतिगामी कदम परास्त हुनेछ । नेपाली जनताको बलिदानीको उपलब्धीको रुपमा आएको संविधान र लोकतन्त्र ट्रयाकमा आउने छ । पूर्वप्रधानमन्त्री समेत रहेका प्रचण्डले जम्मा ४ मिनेटको छोटो भाषणमा ओली सरकारको प्रतिगमन विरुद्ध एकजुट भएर संघर्षमा उत्रन आह्वान समेत गरे । सिन्धुलीलाई तत्कालीन माओवादीले सुरु गरेको शसस्त्र जनयुद्धको उद्गम भुमि समेत मानिन्छ । शनिबारको भाषणको क्रममा समेत प्रचण्डले २६ औं जनयुद्ध दिवसको सन्दर्भ उठाउँदै जनआन्दोलन र जनयुद्धबाट स्थापित उपलब्धीको रक्षाका लागि संघर्षमा उत्रन सबैलाई आह्वान समेत गरे । कार्यक्रममा नेकपाका स्थायी समिति सदस्य हरिबोल गजुरेलले ओली सरकारले चालेको कदम धेरै नटिक्ने भन्दै प्रतिनिधिसभा पुनस्थापना भएरै छाड्ने बताए । उनले नेकपाको आधिकारिकता समेत प्रचण्डनेपाल समुहले पाउने स्पष्ट पारे । नेकपाका केन्द्रीय सदस्य गणेशकुमार पहाडीले प्रधानमन्त्री ओलीले सर्वसत्ताबाद लाद्न खोजेको आरोप लगाए । नेकपा केन्द्रीय सदस्य तथा सिन्धुलीका अध्यक्ष राजन दाहालले प्रतिगमनकारीलाई जनताले नै घुँडा टेकाउने चेतावनी दिए । मरिण गाउँपलिकाले ४ करोड ९९ लाख ९६ हजार रुपैयाँको लागतमा लिफ्ट सहितको सुविधा सम्पन्न भवन निर्माण गरेको हो ।"
वृद्धाभत्ता मासिक पाँच हजार पुग्छ : उपप्रधानमन्त्री पोखरेल,ओखलढुंगा : उपप्रधानमन्त्री ईश्वर पोखरेलले वृद्धाभत्ता मासिक रु पाँच हजार पुर्याउने सरकारको लक्ष्य रहेको बताएका छन्। चिशङ्खुगढीमा नेपाल कम्युनिष्ट पार्टी (नेकपा)को जनसभालाई सम्बोधन गर्दै उनले सरकारले अघिल्लो निर्वाचनमा वाचा गरेअनुसार वृद्धाभत्ता मासिक रु पाँच हजार दिने बताएका हुन्। गत आर्थिक वर्षबाटै सामाजिक सुरक्षा भत्तामा बढावा दिने तयारी गरिए पनि पार्टीभित्रको एउटा समूहले विरोध जनाएका कारण त्यो सम्भव नभएको भन्दै उनले आगामी दिनमा सरकारले लक्ष्यअनुसार काम गर्ने उल्लेख गरे। उपप्रधानमन्त्री पोखरेलले काम गर्न नदिएर सरकारलाई असफल बनाउने र मुलुकलाई पछाडि धकेल्ने प्रयास गरेकाले ताजा जनादेशमा जानु परेको बताए। विकास र समृद्धिका अभियान निरन्तर अघि बढ्ने उनको भनाइ थियो । खानेपानी तथा सरसफाइमन्त्री मणि थापाले खानेपानीको समस्या समाधान गर्ने बताए। ओखलढुङ्गासहितका पहाडी जिल्लामा खानेपानीको अभाव देखिएकाले त्यसको समाधानमा सरकार जुटेको बताए। प्रधानमन्त्रीको नेतृत्वमा मुलुकको विकास अघि बढेको जिकिर गर्दै थापाले वर्तमान सरकारको विरोध गर्नेहरु विकासका बाधक बनेको आरोप लगाए। प्रदेश १ का मुख्यमन्त्री शेरधन राईले नेकपाको प्रचण्डनेपाल समूहलाई प्राइभेट कम्पनीको सङ्ज्ञा दिए। उनले प्रचण्डनेपाल समूहले फोहोरी खेलमा मुलुकलाई लैजान खोजेपछि ताजा जनादेशमा जानु परेको बताए। प्रधानमन्त्रीको कदम असंवैधानिक बताउने समूह नै विधिविधानभन्दा फरक बाटोमा गएको उनले आरोप लगाए। प्रदेश नं १ का भौतिक पूर्वाधार विकास राज्यमन्त्री अम्बिरबाबु गुरुङले जिल्लाको विकासमा आफूले गरेका पहलबारे विस्तृतमा जानकारी गराएका थिए। उनले चिशङ्खुगढी गाउँपालिकामा प्रदेश सरकारबाट आएको बजेटबारे जानकारी गराउँदै स्थानीय सरकारले अपेक्षित काम गर्न नसकेको बताए। ओलीको पक्षमा जनमत बटुल्न जनसभा आयोजना गरिएको चिशङ्खुगढीका नेकपा नेता अशोक थापाले बताए। उनका अनुसार कार्यक्रममा हजारौँ सर्वसाधारण र नेकपाका नेता कार्यकर्ताको उपस्थिति थियो ।
चित्रबहादुर केसीको आरोप: राज्यको ढुकुटी रित्याउने गरी ओलीको शक्ति प्रदर्शन,"सन्धिखर्क: राष्ट्रिय जनमोर्चाका अध्यक्ष तथा पूर्व उपप्रधानमन्त्री चित्रबहादुर केसीले राज्यको ढुकुटी रित्तिने गरी नेकपाका नेताहरूले शक्ति प्रदर्शन गरेको आरोप लगाएका छन् । शनिबार बुटवलमा प्रधानमन्त्री केपी ओली नेतृत्वको नेकपाले शक्ति प्रदर्शन गरिरहँदा अर्घाखाँचीबाट नेता केसीले बुटवलको कार्यक्रमलाई लक्षित गर्दै यस्तो बताएका हुन् । अध्यक्ष केसीले सत्तामा बस्नेहरूले देशको राष्ट्रियता, सार्वभौमिकता, अखण्डता र अस्मिता भन्दा पनि सत्ता र स्वार्थमा लागेको आरोप लगाए । राष्ट्रिय जनमोर्चा अर्घाखाँची र प्रगतिशील पत्रकार संघ नेपाल अर्घाखाँचीले शनिबार आयोजना गरेको कार्यक्रमलाई सम्बोधन गर्दै केसीले यस्तो बताएका हुन् । अध्यक्ष केसीले प्रधानमन्त्री केपी शर्मा ओलीले झण्डै दुई तिहाई बहुमतको समर्थन पाएको संसद् विघटन गर्नु अलोकतान्त्रिक, असंवैधानिक र प्रतिगामी कदम भएको भन्दै बिघटित संसद पुनर्स्थापना हुनुपर्नेमा पनि जोड दिए । राष्ट्रिय जनमोर्चा जिल्ला अध्यक्ष थम्मन केसी सचिव बाबुराम पन्थी सुनार, उपाध्यक्ष गोपाल पौडेल, राजमो केन्द्रीय सदस्य मनोज भट्ट, राजमो नेताहरु शेरबहादुर बिसी, झबिलाल थापा, सागर केसी, पशुपति ढकाल, कल्पना पोख्रेल लगायतले कार्यक्रममा मन्तब्य राखेका थिए । जनमोर्चाले सदरमुकाममा वृहत् जनसभा समेत गरेको थियो । बिरोधसभा अघि सुरु भएको जुलुसमा हजारौँ कार्यकर्ताहरुले चुत्राबेसी र सन्धिखर्क बजार परिक्रमा गरेका थिए । कार्यक्रममा रक्तिम सांस्कृतिक परिवारका कलाकारको प्रस्तुति समेत थियो ।"
बलिदानबाट प्राप्त उपलब्धि गुम्न दिने छैनौं : प्रचण्ड,"काठमाडौं : नेपाल कम्युनिस्ट पार्टी (नेकपा)का अध्यक्ष पुष्पकमल दाहाल प्रचण्डले जनयुद्धका उपलब्धि गुम्ने खतरा भएको भन्दै बलिदानका लागि तयार हुन आह्वान गरेका छन्। पेरिसडाँडामा आयोजित सहिद स्मृति तथा सम्मान कार्यक्रममालाई सम्बोधन गर्दै प्रचण्डले प्रधानमन्त्री केपी शर्मा ओलीका कारण उपलब्धि गुम्ने खतरा रहेको धारणा राखे। उनले हजारौं सहिदहरुले रगत बगाएर प्राप्त गरेको संविधान धरासायी पार्ने षडयन्त्र भइरहेकाले एकचोटी संघर्षको मैदानमा उत्रिनुपर्ने संकल्प गर्ने दिन आज भएको बताए। जनताले रगत दिएर प्राप्त गरेको समावेशी लोकतन्त्र, गणतन्त्र, संघीयता, धर्म निरपेक्षता जस्ता विषयको रक्षाका निम्ति आफू बलिदानका लागि तयार रहेको प्रचण्डले धारणा राखे। हाम्रै आँखा अगाडि जनयुद्धका योद्धा र लाखौं जनताको पहलबाट प्राप्त उपलब्धि कुल्चिने दुस्प्रयास भएको छ। हामी सहन सक्छौं त ?उनले प्रश्न गर्दै भने, आज हामीले नयाँ संकल्पन गर्ने अवसर पनि हो। तिनीहरूको बलिदानबाट प्राप्त उपलब्धि गुम्न दिने छैनौं। जरुरी परे हामी जो मर्नबाट बाँचेका छौं, जरुरी परे फेरि बलिदान हुन तयार बनौं। उनले शान्ति सम्झौता, हतियार व्यवस्थापन गर्नु आफैंमा ऐतिहासिक र युगान्तकारी कदम भएको स्पष्ट पारेका छन्। प्रचण्डले भने, शान्ति सम्झौतामा गयौं, सेना समायोजन गर्यौ, हतियातार व्ययवस्थापन गर्यौं। ती आफैंमा ऐतिहासिक र युगान्तकारी प्रकृतिका छन्। कतिलाई मन पर्न सक्छ, नपर्न पनि सक्छ। जे कर्म गरेका छौं, त्यो युगान्तकारी छ। हरेक वर्ष जनयुद्ध दिवसकै रुपमा मनाउँदै आएको भएपनि ब्यानरमा पेरिस डाडाँमा भएको कार्यक्रमको मूल व्यानरमा जनयुद्ध दिवस नलेखि सहिद स्मृति तथा सम्मान कार्यक्रममात्रै लेखिएको थियो।"
ओलीको आश्वासन: निर्मला पन्त र भागरथीका हत्यारालाई पानी मुनि गए नि छोडिन्न,"महेन्द्रनगर: प्रधामन्त्री केपी शर्मा ओलीले कञ्चनपुरकी निर्मला पन्त र बैतडीकी भागरथी भट्टका हत्यारालाई पानी मुनि गए पनि नछोड्ने प्रतिवद्धता व्यक्त गरेका छन् । शनिबार वुटवलमा आयोजित नेकपा ओली समूहको आमसभामा प्रधानमन्त्री ओलीले विश्वको जुनसुकै कुनामा गएर बसे पनि हत्यारालाई कारवाही गरिछाड्ने आश्वासन दिए । सरकारको बदनाम गर्न केही अपराधीहरु क्रियाशील भएको देखिन्छ,' प्रधानमन्त्री ओलीले भने, 'निर्मला हत्याकाण्ड र भागरथी हत्याकाण्डका अपराधीहरुलाई पानी मुनि गए पनि छोडिनेछैन ।' उनले अघि थपेका छन्, 'एक दुई दिन लुकेर बस्लान् एक वर्ष डरले थर्कमानको जिन्दगी बिताए पनि सजाय घट्नेवाला छैन । पूराका पूरा सजाय गराएर छाड्नेछौँ ।' केही समयभित्रै बैतडीकी भागरथी र निर्मला पन्तका हत्यारा कठघरामा ल्याएर कारवाहीको दायरामा ल्याउने उनले दाबी गरे । पहिले इँटाभट्टमा मान्छे जलाएर मिलेमतोमा मन्त्री बनाएका अपराधीलाई हामीले झेलमा हालेका छौँ', ओलीले भने, '१२ वर्ष अगाडीका अपराधीलाई जेलमा हालेका छौँ । अहिलेका अपराधीलाई पनि छोडिने छैन ।' त्यस्तै ओलीले सरकारी जग्गा हडप्नेहरुलाई समेत सरकारले कानुनी कठघरामा ल्याइछाड्ने दाबी गरे । कञ्चनपुरको भीमदत्त नगरपालिका२ उल्टाखामकी १३ वर्षीया निर्मला पन्तको बलात्कारपछि हत्या भएको दुई वर्ष बितिसक्दा समेत अपराधी पत्ता लागेको छैन। यसैबीच बैतडीको दोगडाकेदारकी भागरथी भट्टको समेत बलात्कारपछि हत्या भएको १० दिन बितिसक्दा समेत दोषीमाथि कारवाही हुन सकिरहेको छैन । दोषीलाई कारवाहीको माग गर्दै पीडित पक्षले १० दिनदेखि अस्पतालमै शव छाडेर आन्दोलन गर्दै आएको छ । ओलीले पुष्पकमल दाहाल प्रचण्डलाई सभा हेर्न बुटवल आउन आग्रह गरेका छन् । सभालाई सम्बोधन गर्दै ओलीले यस्तो आग्रह गरेका हुन् । पुस ५ गते प्रतिनिधिसभा विघटन भएपछि सत्तारुढ नेपाल कम्युनिस्ट दुई समूहमा विभाजितत भएको छ । एउटा समूहको नेतृत्व ओलीले गरेका छन् भने अर्को समूहको नेतृत्व प्रचण्डनेपाल समूहले गरेको छ । दुवै समूहले आफ्नो पक्षमा कार्यकर्ता रहेको देखाउन सभा र सम्मेलन गर्दैआएका छन् । सोही क्रममा शनिबार बुटवमाल आयोजित सभालाई अोलीले सम्बोधन गरेका हुन् । माघ २८ गते काठमाडौंमा प्रचण्डनेपाल समूहले गरेको विशाल विरोधसभामा बोल्दै प्रचण्डले ओलीलाई सभा भनेको यस्तो हुन्छ भनेका थिए । त्यसको जवाफ दिँदै ओलीले शनिबार सभा हेर्न बुटवल आउन प्रचण्डलाई भनेका हुन् । तीन अगाडि मात्र देशभरका मान्छे जम्मा गरेर अलिकति मान्छे देखेपछि, सभा हेर्न यहाँ आऊ केपी ओली भनेर केही मान्छेले भनेका थिए, प्रचण्डतर्फ लक्षित गर्दै उनको नाम नलिइ ओलीले भने, आज देशभरको होइन । लुम्बिनी प्रदेशको बुलटवलमा आयोजित सभालाई हेर्न आउन उहाँहरुलाई आग्रह गर्छु । आउनुहोस् जनसहभागिता कस्तो हुन्छ ?"
मुई कइका मुख हेरिबरे भितर झाउँ,"चडेपानी (बैतडी) : घरको ढोका बन्द थियो। आँगनमा भने चहलपहल थियो। आँगनको एक छेउमा सेतो पहिरनमा थिइन्, द्रोपती भट्ट। त्यहाँ भेला भएका मानिसबीच द्रोपती भक्कानिँदै भनिरहेकी थिइन्, तई झट्ट घर आ भण्या, मुई कईका मुख हेरिबरे भीतर झाउँ ? अर्थात् तँ छिटो घर आइज, म कसको अनुहार हेरेर भित्र जाऊँ ? द्रोपतीलाई छोरी भागरथी आउने आशा अझै थियो कि ! घरभित्र रहेका भागरथीका सामान आफन्तको माथिल्लो घरमा सारिएका छन्। भित्र जाने, उसको लुगा समातेर रुने, उसको पर्समा फोटो हेरेर कराउने, उसको काइँयो र प्रयोग गर्ने सामान भेट्यो कि रोइहाल्ने भएकाले सामान सारिएको छ, भागरथीका काका शिवराज भट्टले भने। माघ २१ गते बिहान द्रोपतीलाई घरधन्दामा सघाएकी भागरथी अब कहिल्यै नफर्किने भएकी छन्। बलात्कारपछि हत्या गरिएको अवस्थामा भागरथी मृत भेटिएकी थिइन्। उनको शव माघ २३ गतेदेखि जिल्ला अस्पताल बैतडीको शवगृहमा राखिएको छ। मधुमेहबाट पीडित उनका बुवा ५० वर्षीय कृष्णानन्द भट्टको पुस ७ गते धनगढीको सारथि अस्पतालमा निधन भएको थियो। स्थानीय संस्कारअनुसार द्रोपतीले १३ दिन पतिको किरिया गरिन्। उनले सेतो लुगा पहिरिएकी छन्। त्यो दिन बिहान गोठपात (वस्तुभाउको गोठको काम) गर्दा गर्दै ढिलो भयो। विद्यालय जानुअघि खाना बनाउँथेँ। तर, त्यो दिन ढिलो भयो भनेर बासी रोटी खाएर स्कुल गई। एक चुल्ठी बाटिरहेकी थिई। मलाई मम्मी अर्को तँ बाँटी दे भनी, हतार भएकाले होला, सधैँ दुई चुल्ठी बाटेर मात्र हो स्कुल जाने भक्कानिँदै द्रोपतीले भनिन्, मेरी छोरीको हत्यारालाई फाँसीको सजाय हुनुपर्छ। भागरथी शारीरिक रूपमा सुन्दर थिइन्। पढाइमा उस्तै अब्बल। माघ २१ गते ८ बजेतिर घरबाट हिँडेकी भागरथीको बैतडीको दोगडाकेदार गाउँपालिका७ स्थित लवलेक सामुदायिक वनमा हत्या भएको थियो। पोस्टमार्टम रिपोर्टले उनको बलात्कारपछि घाँटी निमोठेर हत्या भएको देखाएको प्रहरीले जनाएको छ। भागरथीका दुई दिदी र एक जना दाइ छन्। दिदीहरू तुलसी र पार्वतीको बिहे भइसकेको छ। स्थानीय भूमिराज माविमा १० कक्षासम्म पढेका केशव घरको आर्थिक अवस्था कमजोर भएकाले बहिनीलाई पढाउनका लागि मजदुरी गर्न भारतको राजधानी दिल्लीमा थिए। लकडाउनका बेला घर फर्किएका केशव बुवाकोे किरिया गरेर माघ ३ गते दिल्ली गएका थिए। बहिनी मभन्दा पढ्नमा पनि अब्बल थिई। उसले पढ्छु भनेपछि म भारत हिँडेँ, केशवले भने, अझ आमाको पनि उत्तिकै ख्याल राख्थ्यो। त्यसैले किरियामा रहेकी आमालाई भागरथीको जिम्मा छाडेर भारत हिँडेको हुँ। उनी बहिनीको घटना थाहा पाएर माघ २४ गते घर फर्किएका हुन्। उनले, घरमा बुवाको मृत्यु भइसकेको र आफू पनि भारतमा रहेकाले कुनै पापीले यसको कोही छैन भनेर यस्तो कुकृत्य गरेको हुन सक्ने अनुमान गरे। चिनेजानेका मानिसका लागि मायालु थियो। कसैसँग बिराएर नबोल्ने, उनले भने, म घरपरिवारको केयर गर्छ भनेर ढुक्क थिएँ। तर, अकल्पनीय घटना भयो। बैतडीको दोगडाकेदार गाउँपालिका७ स्थित भागरथी भट्टको दैलो बन्द भएको घर। भागरथीको हत्यापछि परिवारलाई सान्त्वना दिन मावलतिरकी बज्यै नारुदेवी चडेपानी आएकी छन्। तेरो अनुहार पटकपटक सम्झना आइरहेको छ, एकै पटक आइजा, उनले बिलौना गरिन्। भागरथी ती बज्यैलाई असाध्यै माया गर्थिन्। चडेपानी गाउँमा अहिले सन्नाटा छ। गाउँभरिका मानिस द्रोपतीलाई भेट्न आइरहन्छन्। अधिकारकर्मी, जनप्रतिनिधि र प्रशासनिक व्यक्तिहरूको त चडेपानीमा बाक्लो आवतजावत छ। हत्यारा कुनै पनि दल वा गाउँ वा समुदायको भए पनि उम्कनुहुन्न। हामीले यसमा खबरदारी गरिरहेका छौं, सोही क्षेत्रका प्रदेश सभा सदस्य लीलाधर भट्टले भने, अकल्पनीय र निन्दनीय घटना भएको छ। अहिले चडेपानी चुप्प छ। त्यो भनेको अनुसन्धानमा सहज होस् भनेर मात्रै हो, १० दिनसम्म पनि हत्यारा पत्ता लागेको छैन, स्थानीयको धैर्यलाई कसैले कमजोरी नठानोस्। दोगडाकेदार गाउँपालिकाका अध्यक्ष चक्रसिंह कार्कीले अपराधीको कुनै जात नहुने भएकाले ढुक्क भएर अनुसन्धान गर्न आग्रह गरेको बताए। गाउँपालिकाले घटनामा दुःख व्यक्त गरेको र प्रदेश तथा संघीय सरकारलाई पीडित परिवारलाई राहतका लागि आग्रह गरिएको अध्यक्ष कार्कीले बताए। अलमलमै प्रहरी घटना १० दिन पुगे पनि प्रहरीले अनुसन्धान गरेको ८ दिन भएको छ। प्रहरीले माघ २२ गते रातिदेखि मात्रै अनुसन्धान गरेको हो। तर, अहिलेसम्म प्रहरी अलमलमै देखिन्छ। जघन्य अपराध भएकाले देशको चासो हत्यारा पत्ता लाग्यो वा लागेन भन्नेमा छ तर प्रहरीले अनुसन्धान जारी रहेको जनाएको छ। सुदूरपश्चिम प्रदेशका प्रहरी प्रमुख डीआईजी उत्तमराज सुवेदी ६ दिनदेखि खोचलेक प्रहरी चौकीमा बसेका छन्। भागरथीका हत्यारा पत्ता नलगाउँदासम्म म फर्किन्नँ, डीआईजी सुवेदीले भने। सुवेदीले अनुसन्धान धेरै साँघुरिएको दाबी गरे। फराकिलो घेराबाट हामी साँघुरो घेरामा आएका छौं। यो अनुसन्धान हो। हेर्नुस्, यसमा कति दिन भनेर त म भन्न सक्दिनँ तर भागरथीका हत्यारा पत्ता लाग्छन्, उनले भने, हामीलाई अहिलेसम्म केही सकारात्मक संकेत पनि आएका छन्। निर्मला पन्त प्रकरणमा असफल देखिएको प्रहरी भागरथी घटनाका दोषी जसरी पनि पत्ता लगाएर गुमेको विश्वास फर्काउने जोसमा छ। निर्मला घटनामा धेरै त्रुटि थिए, त्यो हाम्रा लागि सिकाइ पनि रह्यो, त्यही सिकाइबाट हामीले भागरथीको घटनामा अब्बल अनुसन्धान गरेका छौं। प्रदेशभरिका अनुसन्धानविज्ञ यस घटनामा खटिएका छन्, सीआईबीको प्राविधिक टोली पनि यतै छ। त्यसैले दोषी पत्ता लाग्छ, डीआईजी सुवेदीले भने।"
बन्चरेडाँडामा फागुन अन्तिम सातादेखि फोहर फाल्न सकिने,काठमाडौं : यही फागुन अन्तिम सातादेखि बन्चरेडाँडामा निर्माणाधीन दीर्घकालीन स्यानिटरी ल्याण्डफिल साइटमा फोहर व्यवस्थापन गर्न सकिने भएको छ। शहरी विकास मन्त्रालयल र शहरी विकास तथा भवन निर्माण विभागले शुक्रबार गरेको स्थलगत अनुगमनका क्रममा निर्माण कम्पनीले यही फागुन अन्तिम सातासम्ममा निर्माणाधीनस्थलमा फोहर विसर्जन गर्न सकिने जानकारी दिएको हो। पछिल्लो समय निर्माणको कामले गति लिएको भन्दै मन्त्रालयले कामको प्रकृति हेरी फागुन अन्तिम सातादेखि काठमाडौं उपत्यकाको फोहर दीर्घकालीनरूपमा व्यवस्थापन गर्न सकिने बताएको छ। अनुमगनका क्रममा शहरी विकासमन्त्री प्रभु साहले पहिलो चरणको काम तेस्रो सातासम्ममा सक्न र अन्तिम साताबाट फोहर विसर्जन गर्न सक्ने गरी काम गर्न ठेकेदार कम्पनीलाई निर्देशन दिएका छन्। सरकारले आवश्यक सबै पूर्वाधार र बजेट व्यवस्थापन गरेकाले अब पनि बहानाबाजी गर्ने छुट कसैलाई नभएको बताउँदै मन्त्री साहले काममा ढिलाइ भए सम्बन्धित निकाय र ठेकेदार कम्पनीलाई कारवाही गर्ने चेतावनीसमेत दिएका छन्। दीर्घकालीन योजनासहित सरकारले स्यानिटरी ल्याण्डफिल्ड साइट निर्माणको काम गरिरहेको भन्दै सोही मन्त्रालयका राज्यमन्त्री रामवीर मानन्धरले निर्माण सम्पनपछि उपत्यकावासीलाई कम्तीमा ५० वर्षका लागि ढुक्क हुने भन्दै छिट्टै निर्माणको काम सम्पन्न गर्न आग्रह गरे। मन्त्री मानन्धरले उपत्यकाको जीवनसँग जोडिएको ल्याण्डफिल्ड साइट निर्माणमा कुनै अवरोध नरहेको बताउँदै स्थानीय जनताको जनगुनासो पनि सम्बोधन गरिने प्रतिबद्वता जनाए। अहिलेसम्ममा पहिलो चरणको काम ९० प्रतिशत सकिएको छ भने बाँकी कामका लागि पनि कानूनी प्रक्रिया पूरा गरी काम अघि बढाउनका लागि गृह मन्त्रालयसँग समन्वय भइरहेको मन्त्रालयका प्रवक्ता कृष्णप्रसाद दबाडीले जानकारी दिए। केही समय कोरोना भाइरसका कारण काम हुन नसकेको र निर्माण कम्पनीको आलटालका कारण काम नभए पनि अहिले काम तीव्रगतिमा भइरहेको प्रवक्ता दबाडीको भनाइ छ। हाल निर्माण भइरहेको दीर्घकालीन ल्याण्डफिल साइट नुवाकोट र धादिङको सिमानामा पर्दछ। काठमाडौँ महानगरपलिकाले केन्द्र सरकारले नै निर्माण गर्नुपर्छ भन्ने माग गरेपछि मन्त्रिपरिषद् बैठकले दीर्घकालीन फोहर व्यवस्थापनस्थल निर्माणको काम शहरी विकास मन्त्रालयलाई दिने निर्णयअनुरुप उक्त जिम्मेवारी पाएको हो। उक्त स्थानमा करिब १५ मिटर अग्लो बाँध र अन्य पूर्वाधारसहितको फोहर विसर्जनस्थल निर्माणको हुने छ। बञ्चरेडाँडामा स्यानिटरी ल्याण्डफिल साइट निर्माण गर्न विसं २०७६ वैशाख २२ गते एक वर्षभित्र काम सम्पन्न गर्ने गरी लुम्बिनी कोशी एण्ड न्यौपाने जेभी (उपक्रम) सँग ठेक्का सम्झौता गरिएको थियो। निर्माणका लागि भ्याटबाहेक रु ३४ करोड ६८ लाख ७४ हजार ८९५ मा सम्झौता भएको थियो। निर्णयअनुसार बाँध निर्माणको काम शहरी विकास मन्त्रालयले गर्ने र विसर्जनस्थलसम्म जाने बाटो निर्माणको काम सडक विभागलाई दिएअनुरुप उक्त काम अहिले सम्पन्न भइसकेको छ। शहरी विकास तथा भवन निर्माण विभागले भने दीर्घकालीनरूपमा फोहर व्यवस्थापनका लागि कुहिने र नकुहिने फोहरलाई स्रोतबाट नै पहिचान गर्नुपर्ने जनाएको छ। तेह्र वर्षदेखि नुवाकोटको सिसडोलमा उपत्यकाकाका १८ स्थानीय तहको फोहर विसर्जन गरिँदै आएको छ। अव्यवस्थितरूपमा लामो समयदेखि एकै स्थानमा फोहर विसर्जन गर्दा समस्या आएपछि स्थानीयवासीले व्यवस्थितरूपमा फोहर व्यवस्थापनस्थलको खोजी गर्न आग्रह गर्दै विरोध गर्दै आएका छन्। उपत्यकाबाट दैनिक करिब एक हजार मेट्रिक टन फोहर निस्कन्छ। जसमा सबैभन्दा बढी कामपाबाट करिब ६०० मेट्रिक टन फोहर निस्कने गरेको छ। काठमाडौँ उपत्यकाबाट दैनिक उत्सर्जन हुने फोहरमध्ये करिब ७५ प्रतिशत सिसडोलमा व्यवस्थापन गरिँदै आएको छ। हरेक दिन उपत्यकाबाट निजी र कामपाका गरी २०० गाडी फोहर लगिने गरिएको छ।
दार्चुलामा पर्खाल भत्किँदा २ जनाको मृत्यु,दार्चुला : दार्चुलाको अपिहिमाल गाउँपालिकामा निर्माणाधीन विद्युतको नहरको पर्खाल भत्किंदा २ जनाको मृत्यु भएको छ। मज्जे खोला लघु जलविद्युत आयोजनाको निर्माणाधीन पर्खाल भत्किंदा २ जना कामदारको ज्यान भएको गौरी शंकर आधारभुत विद्यालयका शिक्षक भगत सिंह धामीले बताए। उनका अनुसार भिरमा पर्खाल निर्माण गरिरहेको बेला एक्कासी पर्खाल भत्किंदा २ जनाको मृत्यु भएको हो। मृत्यु हुनेमा जिल्लाको मार्मा गाउँपालिका वडा नम्बर १ पाकुका ४५ वर्षीय बल्देव महरा र अपि हिमाल गाउँपालिका वडा नम्बर ६ मज्जेकी ४० वर्षीया गोमती धामी रहेको बताए। घट्नाको थप अनुसन्धानको लागि ईलाका प्रहरी कार्यालय लटिनाथबाट प्रहरी निरीक्षक कमल बहादुर विष्टको नेतृत्वमा प्रहरी टोली खटिएको जिल्ला प्रहरी कार्यालय दार्चुलाले जनाएको छ।
एनएपीएनको बागमती प्रदेश समिति गठन,"मकवानपुर : राष्ट्रिय एचआईभी एड्स महासंघ नेपाल (एनएपीएन) को बागमती प्रदेश समिति गठन भएको छ। बागमती प्रदेशमा रहेका एचआईभी संक्रमितहरुले प्रतिनिधित्व गरेका समुदायमा आधारित संस्थाका अध्यक्ष तथा प्रतिनिधिहरुको प्रदेश राजधानी हेटौंडामा भएको भेलाले उक्त प्रदेश समिति गठन गरेको हो। जसअनुसार बागमती प्रदेश समितिको अध्यक्षमा रविन तामाङ रहेका छन्। त्यस्तै उपाध्यक्षमा सुरज गिरी, सचिवमा सुरजविक्रम राणा र कोषाध्यक्षमा ईश्वर शाक्य रहेका छन्। सदस्यहरुमा राजु सुवेदी, चन्द्रा आचार्य र गोमा कार्की रहेका छन्। सरकारको संघीय संरचनाअनुसार महासंघलाई पनि संघीय ढाँचामा लाने उद्देश्यले पहिलो चरणमा बागमती प्रदेश समिति गठन गरिएको एनएपीएनका अध्यक्ष राजेश दिदियाले जानकारी दिए। उनले संस्थाअन्तर्गतका समुदायमा आधारित स्थानीय संस्थाहरुको सुदृढीकरणसँगै तिनीहरुलाई स्वायत्त र आत्मनिर्भर बनाउने अभ्यासअनुसार एनएपीएनलाई संघीय संरचनामा लगिएको स्पष्ट पारे।स्थानीय तहमा सक्रिय संस्थाहरुको आवश्यकतामा आधारित कार्ययोजना तथा बजेट व्यवस्थापन र त्यसको कार्यान्वयन तथा वकालतमा प्रदेश समितिको महत्वपूर्ण भूमिका रहने व्यवस्था गरेका छौं, एनएपीएनका अध्यक्ष दिदियाले भने, देशका बाँकी ६ प्रदेशमा पनि समिति गठन गर्दै जान्छौं। बागमती प्रदेशको राजधानी हेटौंडामा भएको एचआईभी संक्रमितहरुको बागमतीस्तरीय भेलामा नवगठित प्रदेश समितिको आगामी रणनीति र कार्यक्रमगत योजनामा छलफल भएको अध्यक्ष तामाङले बताए। सोही रणनीति र कार्यक्रमगत योजनाको आधारमा समिति अघि बढ्ने उनले स्पष्ट पारे। राष्ट्रिय एचआईभी एड्स महासंघ नेपालको नवगठित बागमती प्रदेश समितिका पदाधिकारी तथा महासंघमा केन्द्रीय प्रतिनिधि।"
अव्यवस्थित तारले बढायो जोखिम,"भोजपुुर : भोजपुर सदरमुकामका हरेक गल्ली, चोक र मोडमा तार लत्रिएका छन्। बिजुलीका पोलमा टेलिफोन, इन्टरनेट र बिजुलीका तारको भार छ। एकै ठाउँमा टाँगिदा सबै खाले तार बटारिएका छन्। कयौैँ बिजुलीका पोल पुराना भइसकेका छन्। अव्यवस्थित रूपमा यत्रतत्र झुन्डिएका तारले सदरमुकामलाई कुरूप बनाएको छ। ती गुजुल्टिएका तारका कारण कतिबेला दुर्घटना निम्तिने हो कुनै ठेगान छैन। सदरमुकामको यो हविगतले जति कुरूप बनाएको छ, त्यति जोखिम पनि निम्त्याएको छ। अव्यवस्थित तारका कारण सदरमुकाममा जोखिम बढे पनि समाधानतर्फ सरोकारवाला निकायको चासो पुगेको देखिन्न। बैंक रोड, डाँडा गाउँ, चार भञ्ज्याङ, पानी ट्यांकीलगायत मुख्य स्थानमा जोखिमपूर्ण अवस्थामा विजुली, इन्टरनेट र टेलिफोनका तार भेटिन्छन्। तार व्यवस्थापनमा ध्यान नपुर्याउँदा सम्भावित दुर्घटनाको जोखिम मोल्नुपर्ने स्थिति छ। विशेषगरी भूकम्प, आगलागी, हावाहुरी जस्ता प्राकृतिक विपद्मा झनै जोखिम बढ्ने स्थानीय बासिन्दा बताउँछन्। बीच बजारका स्थानीय शम्भु वालाहाङ राईले भने, हावाहुरी चल्दा पनि डर हुन्छ। तार यसरी बटारिएका छन् कि बिजुली सट हुने वित्तिकै सबै सखाप हुने स्थिति छ। तार व्यवस्थापनमा सम्बन्धित निकायकै बेवास्ताका कारण जोखिम धेरै बढेको हो। विद्युत् प्राधिकरणका कर्मचारीलाई पनि कुन सेवाग्राहीको कुन तार हो भन्ने छुट्याउन मुस्किल पर्ने गरेको छ। टेलिफोनमा समस्या आउँदा प्राविधिकलाई पनि काम गर्न समस्या हुने गरेको बैंक रोडका स्थानीय सेवाग्राही विष्णुकुमारी राईले सुनाइन्। सेवा लिँदा जोखिम पनि सँगसँगै थपिने गरेको उनको भनाइ छ। साँघुरिएको बजार क्षेत्रका सडकमा टाँगिएका होचा तार ठूला मालवाहक सवारीसाधनले चुँडाल्ने र बिगार्ने हुँदा लाइन सट हुने जोखिम उत्तिकै रहेको पोखरेका स्थानीय अगुवा नवीन प्रधानको भनाइ छ। भन्छन्, सानो बाटोमा घर जत्रा गाडी कुदाउँदा धेरै तार चुँडिने गरेको छ, डरमर्दाे स्थिति छ। न त बिजुली कार्यालयले हेर्छ, न टेलिकमले, न कुनै इन्टरनेट कम्पनीले। कतिबेला कस्को धनजनको क्षति हुने हो, टुंगो छैन। यता स्थानीयवासीबाट तार व्यवस्थापनमा चासो नदिइएको प्राधिकरणले जनाएको छ। बजारका विद्युत् विस्तार लाइन, अन्य इन्टरनेट कम्पनी र नेपाल टेलिकमले एकै स्थानमा तार व्यवस्थापन गर्दा यो समस्या आएको नेपाल विद्युत् प्राधिकरण भोजपुर वितरण केन्द्रका प्रमुख सुधीरकुमार रायले बताए। उनले भने, बजारमा त्यस्ता धेरै बिजुलीका पोल छन्, जहाँ अन्य इन्टरनेट कम्पनी र नेपाल टेलिकमले आफ्ना लाइन विद्युत्का तारसँग राखेका छन्। सेवाग्राहीबाट पनि कुनै प्रतिक्रिया आएका छैनन्। सेवाग्राहीले निवेदन दिएमा मात्रै हामी ती तार व्यवस्थापन गर्नेछौं।"
जनयुद्ध दिवसमै पूर्वजनमुक्ति सेना ओली पक्षमा : भेलामै रोए मन्त्री र पूर्वलडाकु,"बुटवल : फागुन १ गते तत्कालीन माओवादीले जनयुद्ध सुरु गरेको थियो। शनिबार २५ वर्ष पुरा भएको छ। जयुद्धमा लडेका कोही सरकारमा छन्, कोही सडकमा र कोही राजनीति नै छाडेर आफ्नै जिन्दगी जिइरहेका छन्। कतिले ज्यान गुमाए, कति मृत्यु र जीवनको दोसाधमा छन्। माओावादी शान्ति प्रक्रियामा आएपछि अधिकांश जनमुक्ति सेना अयोग्य बनेर बाहिरिए। नेपाल कम्युनिस्ट पार्टी दुई धार भइरहेका बेला पूर्व सुप्रिमो पुष्पकमल दाहाल प्रचण्ड प्रचण्डलाई छाडेर जनमुक्ति सेना केपी ओली पक्षमा लागेका छन्। उनीहरुको आरोप छ, सुप्रिमो प्रचण्डले जनयुद्धको म्याण्डेटलाई धोका दिए। स्वार्थ केन्द्रीत बने। बुटवलमा शनिबार आयोजित राष्ट्रिय भेलामा लुम्बिनी, सुदूरपश्चिम र कर्णाली प्रदेशका करिव ६ सय पूर्वलडाकु सहभागी थिए। सो भेलामा लुम्बिनी प्रदेशका मुख्यमन्त्री शंकर पोखरेल, संघीय सरकारका ऊर्जामन्त्री टोपबहादुर रायमाझी, उद्योगमन्त्री लेखराज भट्ट थिए। जनमुक्ति सेनाका पूर्वकमाण्डर एवं मन्त्री भट्टले प्रचण्डकै कारण सयौं जनयोद्धा निराश भएको बताए। प्रचण्डले जनयुद्धमा मरेका ५ हजारको जिम्मा लिन्छु भनेर कायरता देखाए, उनले भने, जनयुद्धमा १७ हजारले ज्यान गुमाएका हुन, उनले जिम्मा नलिए मैले लिन्छु। परिवार र स्वार्थ केन्द्रीत हुदाँ प्रचण्डले योद्धालाई भुलेको उनले बताए। उनले लडाकु शिविरमा भएको आर्थिक अनियमितताको प्रसंगलाई कोट्याए। भाषण गरिरहदा भट्ट पुराना दिन सम्झिएर भावुक बने। मञ्चमै बसिरहेका अर्का कमाण्डर एवं मन्त्री रायमाझीले चस्मा निकालेर आँसु पुछे। सभामा सहभागी अधिकांश पूर्वलडाकुका आँखा रसाए। कतिले आँसु पुछे। कति सम्हालिएर बसे। काखमा सन्तान छोपेर बसिरहेकी बर्दियाकी पूर्वलडाकु रुबी थारुका आँखामा पनि आँसु टिलपिल थिए। उनले भनिन्,भाषण सुन्दै आएको धेरै भयो। आश्वासन मात्रै आउछन्। केही काम भएको छैन। पाल्पाको युद्धमा बम लागेर घाइते भएका संगम आचार्य खुट्टा पसारेर बसिरहेका थिए। पिठ्युमा बमले लाग्दा उनको दाइने खुट्टामा समस्या छ। को नेतालाई विश्वास गर्नु। भाषण सुन्ने मात्रै भयो। सरकारले गर्छु भनेको छ। केही गर्यो भने पत्याउला। जनयुद्धका कमाण्डर मन्त्री रायमाझीले प्रचण्डले लडाकुको नाममा रकम बुझेर उनीहरुको पेटमा लात्ती हान्ने काम गरेको आरोप लगाए। मसिनो हिसाब गर्दै गरौंला १९ अर्ब रकम कहाँ गयो ? उनले प्रश्न गरे। शिविरमा १९ हजारलाई राखेर ३४ हजारको रकम निकासा भएको भन्दै उनले हिसाव मागेका हुन्। जनयुद्धको सुुप्रिमो रहेका प्रचण्डले दुई पटक प्रधानमन्त्री हुँदासमेत योद्धाको विषयमा कुनै काम नगरेको उनले बताए। रायमाझीले कसैको बहकाउमा लागेर फेरि प्रचण्डकै पछि नलाग्न लडाकुलाई आग्रह गरे। लुम्बिनी प्रदेशका मुख्यमन्त्री पोखरेलले लडाकुको सम्मानजनक व्यवस्थापन र रोजगारीका लागि सरकारले काम गरिरहेको बताए। बुटवलमा आयोजित सभामा बोल्दै प्रधानमन्त्री ओलीले सम्मान स्वरुप परिचय पत्र लडाकुलाई प्रदान गरिने बताए। उनले पूर्व जनमुक्ति सेनाको उचित व्यवस्थापन हुने आश्वासनसमेत दिए। पूर्व जनमुक्ति सेनाका संयोजक दुर्गाप्रसाद चौधरीले प्रचण्डले पटक पटक धोका दिएको बताए। प्रधानमन्त्री केपी ओलीले आफ्ना माग सम्बोधन गर्ने प्रतिवद्धता जनाएकाले यो समूहमा आएको उनको भनाइ छ। जसले जनमुक्ति सेनाको उचित संरक्षण गर्छ हामी उतै हुन्छौं, उनले भने। राष्ट्रिय भेलामा सहभागि पूर्व जनमुक्ति सेना।"
"उदयपुरमा बृद्धको शंकास्पद मृत्यु, पत्नी अचेत अवस्थामा","उदयपुर: उदयपुरमा एक बुद्धको शंकास्पद मृत्यु भएको छ । शुक्रबार राति श्रीमान र श्रीमती सँगै सुतेका त्रियुगा नगरपालिका ११ शिवालयटोलका ६५ वर्षीय वीरेन्द्र राई शनिबार बिहान मृत अवस्थामा भेटिएका हुन् । जिल्ला प्रहरी कार्यालयका एसपी भिमबहादुर दाहालका अनुसार श्रीमान मृत अवस्थामा भेटिएका थिए भने सँगै सुतेकी श्रीमती ५२ वर्षीया रिता राई घाइते भइ अचेत अवस्थामा घर बाहिर फेला परेकी छन् । उनलाई जिल्ला अस्पतालमा सामान्य उपचारपछि बिराटनगरस्थित बिराट नर्सिङ होममा रेफर गरिएको छ । एसपी दाहालले भने, रिता घर बाहिर अचेत अवस्थामा छिन् भन्ने खवर आयो, उनलाई उद्धार गर्दा श्रीमान मृत फेला परे ।' सँगै सुतेका श्रीमान मृत फेला पर्नु र श्रीमतीको घाइते अवस्थामा फेला पर्नुले घटना शंकास्पद रहेको एसपी दाहालले बताए । स्थानीयले भने हत्या भएको अनुमान गरेका छन् । मृतकको घाँटीमा निलडाम देखिएकाले कसैले हत्या गरेको हुनसक्ने स्थानीयको अनुमान छ । मृतक पूर्ण रुपले अशक्त थिए । हिँड्न र बोल्न नसक्ने गरी अपाङ्ग रहेकाले घटना रहस्यमय हुनसक्ने स्थानीय अमिर थापाले बताए । दुई तलामाथि बस्दैआएका उनीहरुको ढोकाको आग्लो समेत बारीमा फालिएको अवस्थामा भेटिएको एसपी दाहालले बताए । स्थानीयले श्रीमती मुखमा विष छर्किएको अवस्थामा फेला परेको बताएका छन् । प्रहरीले श्रीमतीलाई कुटपिट गरेको आरोपमा सोही ठाउँका ३४ वर्षीया शिला राईलाई पक्राउ गरेको जनाएको छ । एसपी दाहालले प्रहरी निरीक्षक सहितको १५ जनाको टोलीले घटनालाई सुक्ष्म ढंगले अनुसन्धान सुरु गरिएको बताए । उनी खोटाङ जिल्लाबाट शिक्षक सेवामा अवकास पाएपछि शिवालय टोलमा घर बनाएर बस्दै आएका थिए ।"
दुर्घटनामा प्रहरीको ज्यान गयो,नुवाकोट : दुर्घटनामा परेर रसुवामा कार्यरत एकजना प्रहरीको ज्यान गएको छ । कालिका गाउँपालिकास्थित एक खोलामा भएको मोटरसाइकल दुर्घटनामा अस्थाई प्रहरी चौकी ग्राङ रसुवामा कार्यरत प्रहरी जवान इन्द्रप्रसाद अर्यालको मृत्यु भएको जिल्ला प्रहरी कार्यालय रसुवाले जनाएको छ। अस्थाई प्रहरी पोस्ट ग्राङ फर्किने क्रममा प्रहरी जवान र प्रहरी हवल्दार चढेको मोटरसाइकल कालिका गाउँपालिका १ स्थित सेतीभुमे मावि नजिकै दुर्घटना भएको हो । प्रदेश ३००१ प ३३७५ नम्बरको मोटरसाइकल दुर्घटनामा परेर गम्भीर घाइते भएका प्रहरी जवान अर्यालको उपचारको क्रममा नुवाकोट जिल्ला अस्पताल त्रिशूलीमा निधन भएको रसुवा प्रहरी प्रमुख तथा प्रहरी नायव उपरीक्षक देवेन्द्र पाण्डेले जानकारी दिए । उनका अनुसार दुर्घटनामा घाइते प्रहरी हवाल्दार नुवाकोट घर भएका राजेन्द्र लामाको उपचार भइरहेको छ । दुर्घटनाको थप अनुसन्धान भइरहेको छ । घाइते लामाको नेपाल प्रहरी अस्पताल काठमाडाँैमा उपचार भइरहेको डीएसपी पाण्डेले जानकारी दिए ।
अतिक्रमित जग्गा फर्काउन हस्ताक्षर,"काठमाडौं : सरकारी, सार्वजनिक एवं गुठी जग्गा संरक्षण समितिले अतिक्रमित जग्गा तुरुन्त सरकारकै नाममा कायम गर्न हस्ताक्षर संकलन थालेको छ। सरकारी, सार्वजनिक, गुठी जग्गा व्यक्तिका नाममा पार्न भूमिका देखिएका तत्कालीन प्रधानमन्त्रीसम्मलाई कारबाहीको दायरामा ल्याउन पनि समितिले माग गरेको छ। समितिका महासचिव युवराज कोइरालाले फिर्ता गर्नुपर्ने ललिता निवासको जग्गा नक्सा पास गरेर धमाधम घर बनिरहेको बताए। बालुवाटारको जग्गा भूमाफियाको नाममा छ। सरकारले रोक्का गरेको जग्गा धमाधम नगरपालिकाले नक्सा पास गरेर घर बनिरहेको छ, महासचिव कोइरालाले भने। मन्त्रिपरिषद्ले ललिता निवासको जग्गा फिर्ता गर्ने निर्णय गरे पनि भूमि व्यवस्था, सहकारी तथा गरिबी निवारण मन्त्रालयले कार्यान्वयन नगरेको आरोप उनले लगाए। बालुवाटारस्थित ललिता निवासको २ सय ९९ रोपनीमध्ये १ सय ३६ रोपनी अतिक्रमित भएकामा दुई जनाको नामको मात्रै फिर्ता भएको छ। अख्तियार दुरुपयोग अनुसन्धान आयोगले ०७६ माघ २२ गते ललिता निवासको जग्गा अतिक्रमण प्रकरणमा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध विशेष अदालतमा मुद्दा चलाएको थियो। ललिता निवासको जग्गा अतिक्रमणबारे प्रहरीको केन्द्रीय अनुसन्धान ब्युरोले पनि अनुसन्धान गरेको छ। समितिले सरकारी जग्गा व्यक्तिका नाममा कायम गराउन नीतिगत निर्णय गराउने तत्कालीन प्रधानमन्त्रीहरूलाई पनि कारबाहीको दायरामा ल्याउनुपर्ने माग गरेको छ। माधवकुमार नेपाल र डा बाबुराम भट्टराईको पालामा नीतिगत निर्णय गरेर बालुवाटारको जग्गा व्यक्तिका नाममा कायम गरिएको थियो। समितिले सुनसरीको धरानस्थित सर्दु खोला जलधार क्षेत्रको अतिक्रमित ३ सय ४८ बिघा सरकारको नाममा फिर्ता ल्याउन पनि माग गरेको छ। वरिष्ठ अधिवक्ता बालकृष्ण न्यौपानेले धरानमा खानेपानी ल्याउन २०३३ सालमा सट्टाभर्ना गरिएको जलाधार क्षेत्रको जग्गा बदनियतपूर्वक व्यक्तिका नाममा कायम गरिएको बताए। उनका अनुसार सर्दुखोला जलाधार क्षेत्रका बासिन्दालाई जग्गा सट्टाभर्ना दिएर मोरङ वयरवन, रमाइलो, पथरीमा सारिएको थियो। तर, सर्दुखोला जलाधार क्षेत्रकै तत्कालीन वनमन्त्रीले व्यक्तिको नाममा दर्ता गर्ने निर्णय गरेको जनाइएको छ। सरकारी, सार्वजनिक एवं गुठी जग्गा संरक्षणसम्बन्धी जाँचबुझ आयोगले उक्त जग्गा सरकारको नाममा फिर्ता गर्न सिफारिस गरिसकेको छ। जग्गा अतिक्रमणमा संलग्न दोषीलाई कारबाही गर्न सिफारिस गरिएको छ। यस्तै, धोबीखोला बगेको साविकको नगर २५ (क) कित्ता ५०५ को जग्गामा मोही लाग्ने गरी मन्त्रिपरिषद्बाट निर्णय गर्ने प्रधानमन्त्रीविरुद्ध भ्रष्टाचारमा कारबाही गरी सरकारको नाममा दर्ता गर्न दबाब दिन पनि हस्ताक्षर अभियान सञ्चालन गरेको जनाइएको छ। धोबीखोला बगेको जग्गाको मोही कायम गरी व्यक्तिको नाम दर्ता गराउने निर्णय मन्त्रिपरिषद्बाट गरिएको कोइरालाले बताए। मालपोत कार्यालयले पर्ती जग्गा राजकुलो र बाटोमा पनि मोही कायम गर्ने गरी गरेको निर्णयलाई सदर गर्ने न्यायाधीशलाई कारबाही गर्नुपर्ने माग समितिले गरेको छ। कानुनी शासन प्रणालीको अवलम्बन गर्न सरकारी कार्यालयसहित न्यायालयमा पनि दबाब बढाउन संघर्ष थालिएको सचिव गणेश दुवाडीले बताए। ८,१९२ रोपनी जग्गा अतिक्रमण"
"ट्रकमा माइक्रो ठोक्किँदा दुई जनाको मृत्यु, पाँच घाइते",धादिङ : पृथ्वीराजमार्ग अन्तरगत धादिङको बेनिघाट रोराङ गाउँपालिकास्थित चरौंदी बजारमा रोकि राखेको ट्रकमा माइक्रो बस ठोक्किँदा दुई जनाको घटनास्थलमै मृत्यु भएको छ। घटनामा अन्य पाँच जना यात्रु घाइते भएका छन्। नवलपरासीबाट काठमाडौंतर्फ आउँदै गरेको बा ३ ख ८४ नम्बरको माइक्रोबस चरौंदी बजारमा रोकिराखेको ना ६ ख ४६० नम्बरको ट्रकमुनि छिरेको थियो। दुर्घटनामा माइक्रोबसको अगाडि सिटमा बसेका देवचुली नगरपालिका१६ निवासी हिरामाया गुरुङ र नवलपरासी रजहरकी कृष्णकुमारी केसीको घटनास्थलमै मृत्यु भएको गजुरीस्थित इलाका प्रहरी कार्यालयका प्रहरी नायब उपरीक्षक युवराज खड्काले जानकारी दिए। दुर्घटनामा परी घाइते भएका ५ जनालाई उपचारका लागि चितवनस्थित पुरानो मेडिकल कलेज पठाइएको छ। माइक्रोको गति तीब्र रहेकाले दुर्घटना भएको प्रहरीको अनुमान छ ! केही दिनयता पृथ्वी राजमार्गमा गम्भीर प्रकृतिका दुर्घटना भइरहेका छन्। बुधबार पृथ्वीराजमार्गको थाक्रेमा मोटरसाइकल र ट्रक जुध्दा आगो लागेपछि दुई जनाको घटनास्थलमा नै मृत्यु भएको थियो। त्यस्तै गत माघ १९ गते पनि थाक्रेमै रोकिराखेको ट्रकमा अर्को ट्रक ठोक्किदा दुई जनाको घटनास्थलमा नै मृत्यु भएको थियो।
"श्रीमान्को हत्या, श्रीमतीको अवस्था गम्भीर",उदयपुर : उदयपुर जिल्लाको त्रियुगा नगरपालिका११ गाईघाट शिवालय टोलमा शनिबार बिहान एक पुरुषको घरमा नै हत्या भएको छ भने उनकी श्रीमतीको अवस्था पनि गम्भीर छ। जिल्ला प्रहरी कार्यलय उदयपुरका अनुसार यसरी हत्याको आशङ्कामा मृत भेटिएका पुरुष गाईघाट शिवालय टोलका ६६ वर्षीय वीरेन्द्र राई रहेका छन्। घरको माथिल्लो तलाको कोठामा राई मृत फेला परेका र उनको शरीरभरि विभिन्न स्थानमा निलडाम र चोट रहेको प्रहरी उपरीक्षक (एसपी) भीमप्रसाद दाहालले बताए। यस्तै मृतककी श्रीमती ५४ वर्षीय रीता राईको पनि मुखमा विष दलिएको र बेहोस अवस्थामा घर नजिकै बारीमा फेला परेपछि अहिले तत्काल उपचारका लागि विराटनगर पठाइएको प्रहरी प्रमुख दाहालले जानकारी दिए। प्रहरीका अनुसार राईलाई केही व्यक्तिहरुका समूहले आएर राति नै हत्या गरेको हुनसक्ने र निजकी श्रीमतीलाई पनि विष खुवाएर बेहोस बनाई बारीमा फालेर छाडेको हुनसक्ने प्रहरीले घटनास्थलको प्रारम्भिक अनुसन्धानबाट अनुमान गरेको छ। केही व्यक्तिहरुसँग निजकी श्रीमतीको झगडा परेको र कुटपिटसमेत भएको भन्ने छिमेकीको सूचनाका आधारमा प्रहरी आज बिहानै राईको घरमा पुगेको थियो। घटनामा संलग्न भएको आशङ्कामा प्रहरीले केही व्यक्तिलाई पक्राउ गरेर अनुसन्धान सुरु गरेको छ।
भारतमा नेपाली बालिकामाथि अक्षम्य अपराध,"गुलरिया : बर्दियाको बारबर्दिया नगरपालिका३ खुरखुरे फाँटाकी १२ वर्षीया बालिका सुमित्रा विकको भारतको विहारराज्यस्थित मोतिहारी जिल्लाको चैनपुरमा माघ ८ गते बलात्कारपछि हत्या भयो। घटनाको प्रमाण मेटाउन अपराधमा संलग्न व्यक्तिहरुले जर्वजस्ती दबाब दिँदै बालिकाको शवलाई जलाउन लगाएको पीडित परिवारको आरोप छ। बारबर्दिया नगरपालिका ६ मा अवस्थित श्री नवज्योति आधारभुत विद्यालयको कक्षा २ मा अध्ययनरत बालिका कोभिड महामारीमा विद्यालय बन्द भएको बेला असोज महिनामा आमावुवासँगै भारत गएकी थिइन्। बालिकाका बाबु खड्ग बहादुर विक ८ वर्षदेखि विहारको चैनपुर स्थित बजारमा चौकीदारका रुपमा काम गर्दै आएका छन्। बर्दिया खुरखुरेस्थित सुकुम्वासी बस्तीमा बस्दै आएका दलित परिवारमा एक्कासि बज्रपात आइपरेपछि परिवारसँगै सिंगो बर्दिया शोकमा डुबेको छ। दिउँसो भाडामा बस्दै आएको कोठामा घटना भएर छोरीको मृत्यु भएपछि विक परिवार यतिखेर गम्भीर पिडामा छन्। घटनालगत्तै कोठामा मृतक बालिकाको भाई आई चुक्कुल खोलेर हेर्दा बहिनीको अवस्था देखेर बेहोस भए। खड्गबहादुरले छोरीको अवस्था थाहा पाएपछि तुरुन्त अस्पताल पुर्याएपनि छोरीलाई बचाउन सकेनन्। घटना थाहा पाएपछि विहारमा बस्दै आएका केही आफन्तहरु त जम्मा भए तर घटनाको बारेमा सत्य थाहा पाउन सकेनन्। घरबेटी लगायत उनका आफन्तहरुले बालिकाको शव जलाउन दबाब दिएपछि डरत्रास र धम्कीमा उनीहरुले बस्दै आएको डेरादेखि करिब १ सय मिटरको दुरीमै स्थानियकै सहभागितामा शव जलाउन बाध्य बनाइयो। अन्त्येष्टिमा संलग्न मृतकका भिनाजु नवलसिंह विकले बताए। घटनाको कुनैपनि प्रमाण राख्न पाएनौँ। चैनपुर थानाका थानेदार र घरबेटीका आफन्तबीच घटना दबाउन भएको फोन वार्ताको अडियो बाहिरिएपछि घटना भाइरल भयो। भारतीय मिडियाहरुले पनि बलात्कारको घटनाभन्दै महत्व दिएको छ। उनले भने 'मोतिहारी जिल्ला एसपीले पीडितको निवेदन दर्ता भएपछि तत्काल थानेदारलाई निलम्बन गरेका छन्। विहार प्रहरीले घटनामा संलग्न आरोपमा २ जनालाई पक्राउ गरेको र फरार ९ जनाको खोजी शुरु गरेको छ। भारतीय प्रहरीले घटनास्थल अनुसन्धान शुरु गरेको विकले प्रष्ट्याए। प्रवासमा नेपाली बालिकाको बलात्कारपछि भएको हत्याको यथार्थ छानविन हुनुपर्छ। उनले दोषीलाई हदैसम्मको कारवाहीको माग गरे। न्यायका लागि दबाब दिन सबैलाई उनले अनुरोध गरेका छन्। घटनाको प्रमाण नष्ट बालिको मृत्यु रहस्यमय देखिन्छ। चुक्कुल लगाएको कोठाभित्र बालिकाको मृत शरिर भेटिएको छ। 'बालिकाको खुट्टाको एउटा बाहुला खोलिएको अवस्थामा थियो, घाँटीमा निलडाम देखिएको र छिटो छिटो शव जनाउन स्थानियले दिएको दवाबबाट पनि घटना घटाइएको प्रष्टिन्छ' मृतककी दिदि लक्ष्मीदेवी विकले भनिन्। बहिनिको मृत्युपछि आमाबुबालाई पनि डरत्रास र धम्की दिइएको छ। मृतक बालिकाको शव मृतककी नेपाल भएकी आमा आएपछि जलाउनेभन्दा पनि भारतका घरबेटीलगायत उनका आफन्तहरुले मानेनन्। बालिकालाई जलाएपछि त्रासले नेपाल फर्किएका आफन्त कर्णबहादुर सोनीले भने उल्टै घरबेटीले अर्कोदिन कोठा खाली गराए। खाली कागजमा मृत्युका बारेमा हस्ताक्षर गराएर शव जनाउन लगाए। पछि खाली कागजमा चिसोका कारण बालिका मरेको भन्ने लेखिएको थियो। सोनीले थपे 'स्थानियको दबाबले आफूहरु निरिह बन्नुपर्यो। प्रमाणहरु राख्न पाएनौ।' विहारमा भएको घटनाले बर्दियावासीलाई पीडित बनाएको छ। घटना निन्दनिय रहेकोले भारत सरकारलाई चाँसोका साथ न्यायदिन बारबर्दियाको खुरखुरे पुगेका पूर्व सिंचाई मन्त्री संजयकुमार गौतमले माग गरे। पीडितलाई न्याय नदिने गरी घटना घटाइएको छ। 'सरकारले भारतसँग समन्वय गर्दै पीडित दलित परिवारलाई न्यायका लागि तत्काल पहल गर्नुपर्छ। भारतको विहारमा नेपाली बालिका माथी भएको बलात्कारपछिको हत्याको घटना अक्ष्यम्य छ।' उनले थपे, नेपाल सरकारले तत्काल पहल गरी सुकुम्वासी परिवारलाई तत्काल न्याय दिलाउनुपर्छ।'"
जोशी दम्पतीद्वारा शरीर दान गर्ने घोषणा,"ललितपुर : वाङ्मय शताब्दी पुरुष डा सत्यमोहन जोशी र उनकी पत्नी राधादेवी जोशीले मरणोपरान्त शरीर दान गर्ने घोषणा गरेका छन् । चिकित्सा विज्ञानको प्रयोगात्मक अध्ययनका लागि शरीर दान गर्न लागेको संस्कृतिविद् जोशीले बताए । नई प्रकाशनले ललितपुर महानगरपालिकामा शुक्रबार आयोजना गरेको कार्यक्रममा जोशीले शरीर दान गर्न लागेको बताएका हुन् । वैशाख ३१ गते एक सय दुई वर्ष पुग्न लागेका जोशीले आफ्नो शरीरको कुन अंग कुन अवस्थामा रहेछ र कसरी काम गर्दै छ भन्ने अध्ययनपछि थाहा हुने बताए । मृत्युपछि आफ्नो शरीर किस्ट मेडिकल कलेजलाई अर्पण गर्ने जोशी दम्पतीले जनाएका हुन् । जोशी पत्नी राधादेवी ९६ वर्ष पुगिन् । जोशी हिँड्डुल गर्न सक्छन् । तर, राधादेवी बाथको समस्याका कारण यताउता गर्न सक्दिनन् । आँखाको समस्या पनि रहेको उनले बताइन् ।"
"कालिकोटको तिलागुफामा आगलागी, चार घर जले","कालिकोट : तिलागुफा नगरपालिका  २ रताडामा आगलागी हुँदा चार घर जलेर नष्ट भएका छन्। तिलागुफा नगरपालिका५ का वडा अध्यक्ष टिकाराम न्यौपानेले शुक्रबार बेलुका रातडाबमा आगलागी हुँदा चार घर जलेर नष्ट भएको जानकारी दिए। उनकाअनुसार आगलागी दिनमा भएकाले मानविय क्षति भएको छैन। स्थानिय नागरिक र प्रहरीको सक्रियतामा आगो नियन्त्रण गरिएको हो। जिल्ला प्रहरी कार्यालयका सुचना अधिकारी ईन्सपेक्टर भुपेन्द्र शाहीले राताडाबमा भएको आगलागीबाट चार घर जलेको र ती घरमा बस्ने ६ परिवारहरु आफन्तको घरमा विस्थापित भएको बताए। उनले भने, 'आगलागी हुनुको कारण खुलेको छैन। दिउँसो आगलागी भएकाले मानविय क्षति भएन। चार वटा बाख्रा जलेका छन्। घरमा रहेको अन्न, जेन्सी सामानहरु सबै जले।' दुई महिना अघि मात्र तिलागुफा नगरपालिका४ को दलित बस्तिमा सुधारिएको चुलोको धुँवा जाने पाइपबाट आगोका झिल्का जाँदा खरले छोएको घरमा आगलागी भएको थियो। जहाँ १२ घर जलेका थिए।"
पश्चिमी वायुको प्रभावले वर्षा र हिमपातको सम्भावना,"काठमाडौं : पश्चिमी वायुको प्रभावले शनिबार देशभर आंशिकदेखि सामान्य बदली रही उच्च पहाडी तथा हिमाली भूभागका केही स्थानमा हल्का हिमपात र वर्षा हुने भएको छ। जल तथा मौसम विज्ञान विभागले शनिबार एक बुलेटिन निकालेर पश्चिमी वायुको प्रभावले आज देशभर आंशिकदेखि सामान्य बदली रही उच्च पहाडी तथा हिमाली भूभागका केही स्थानमा हल्का हिमपातका साथै प्रदेश नं १ का पहाडी भूभागका एक वा दुई स्थानमा हल्का वर्षाको सम्भावना रहेको जनाएको छ। मौसमविद्का अनुसार उक्त प्रणालीको प्रभावले आगामी सोमबार देशभर आंशिकदेखि सामान्य बदली हुने बताइएको छ। यस प्रणालीमा जलवायुयुक्त हावा कम भएकाले ठूलो वर्षाको सम्भावना नरहेको मौसम पूर्वानुमान महाशाखाले जनाएको छ। हाल देशको सुदूरपश्चिम, कर्णाली र लुम्बिनी प्रदेशका केही भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहेको छ। दिउँसो देशभर आंशिकदेखि सामान्य बदली रही उच्च पहाडी तथा हिमाली भूभागका केही स्थानमा हल्का हिमपातका साथै प्रदेश नं १ का पहाडी भूभागका एक वा दुई स्थानका हल्का वर्षा हुने भएको छ। मौसम पूर्वानुमान महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम सात दशमलव पाँच डिग्री र अधिकतम तापक्रम २१ दशमलव पाँच डिग्री सेल्सियस रहेको छ। त्यस्तै आज सबैभन्दा कम जुम्लाको न्यूनतम तापक्रम माइनस दुई दशमलव पाँच डिग्री सेल्सियस रहेको छ।"

शीर्षक,विवरण
परिणाममुखी बजेटको अपेक्षा,"नेपालीमा एउटा लोकोक्ति छ, घरमा आगो लागेपछिमात्र इनार खन्ने। सम्भावित विपत्प्रति पहिले नै सचेत भएर काम गरेन भने ठूलो क्षति हुन्छ भन्ने यो लोकोक्तिको मर्म हो। हाम्रो सरकारप्रशासनका कामकारबाही यस्तै रवैयाअनुसार भइरहेका छन्। कुनै पनि समस्या आइसकेपछि वा घटना भएपछि मात्र सार्वजनिक दबाबमा मात्र सरकारले काम गर्न सुरु गरेका उदाहरण प्रशस्त छन्। कोभिड१९ को महामारी चीनको वुहानमा सुरु भएर युरोपमा फैलँदै गर्दा पनि हामीले सचेत तयारी गर्न नसक्नु त्यसकै जल्दोबल्दो उदाहरण हो। यतिबेला सरकार बजेट निर्माणमा जुटेको छ। जेठ १५ मा आगामी आर्थिक वर्ष २०७७७८ का लागि बजेट प्रस्तुत हुँदैछ। खर्चका स्रोतहरू कमजोर भइरहेको सन्दर्भमा सरकारलाई मितव्ययी बन्न र खर्च कटौती गर्न सार्वजनिक वृत्तबाट जानकार र सरोकारवाला सबैले सुझाव दिइरहेका छन्। फजुल खर्च कटौती गर्न, सांसदलाई दिने बजेट कटौती गर्न, सामाजिक सुरक्षा भत्तामा पनि लक्षित वर्ग पहिचान गर्न सरकारमाथि दबाब छ। तर सरकार यो सुन्न तयार छैन। त्यसको स्पष्ट भाषा अर्थमन्त्रीले पूर्व बजेट छलफलका क्रममा संसद्मा बोलिसकेका छन्। सांसद्हरूलाई निर्वाचन क्षेत्र विकासका नाममा दिँदै आएको खर्च कटौतीका लागि संसद्बाट एकमतले निर्णय माग गर्नुले उनी खर्च कटौती गर्न तयार छैनन् भन्ने स्पष्ट हुन्छ। प्रतिपक्षी सांसद्हरूले जिम्मेवार भएर यस्ता खर्च कटौती गर्न, सार्वजनिक खर्च प्रणाली पुनरावलोकन आयोगको प्रतिवेदन कार्यान्वयन गर्न माग गरिरहेका छन्। सार्वजनिक खर्च प्रणाली पुनरावलोकन आयोगको प्रतिवेदन कार्यान्वयन गर्ने हो भने दुई खर्ब रुपैयाँ जोगाउन सकिन्छ। यस्तो रकम स्वास्थ्य संकट सम्बोधनका लागि आइपरेको खर्च दायित्व, उत्पादन र रोजगारीमा लगाउनुपर्छ। विगतमा पनि हामीले अनावश्यक खर्च दायित्व सिर्जना गर्यौं। वर्षौंदेखि लक्षित क्षेत्रलाई मात्र सामाजिक सुरक्षा भत्ता दिनुपर्ने बहस चलिरहेको छ। बुझेका र विज्ञ भनिएका अर्थमन्त्रीले नै चालु आवमा एक हजार रुपैयाँ सामाजिक सुरक्षा भत्ता बढाएर १५ अर्ब रुपैयाँको दीर्घकालीन दायित्व थोपरिदिए। अन्य मुलुकले गरेका मितव्ययीताका अभ्यास अनुशरण गर्ने त कता हो कता भन्न पनि लाज मान्नुपर्ने मन्त्रिपरिषद्का सदस्यलाई दसैंभत्ता जस्ता निर्णय भए। केही दिनअघि मात्रै पानी जहाज कार्यालयले करोडौं मूल्यको सवारीसाधन खरिद गर्न आसयपत्रको सूचना निकाल्यो। आगामी केही वर्षलाई नयाँ सवारीसाधन खरिद नगर्ने नीतिगत निर्णय गर्ने हो भने पनि अर्बौं रुपैयाँ जोगाउन सक्छौं। नेपालीले खाडीमा श्रम र पसिनामा साटेको रेमिट्यान्समा रमाएर यस्ता फजुल खर्च बढाउने काम मात्रै भए। सुरु गरिएका पूर्वाधार आयोजनालाई कमाउ धन्दामा लागेका धुन्धुकारीले दुहुनो गाई बनाएर लुटिरहे। बजेटलाई उत्पादन र रोजगारी सिर्जना, निजी तथा विदेशी लगानी आकर्षणमा लगाउन सकेको भए त्यसले हाम्रो अर्थतन्त्रमा ठूलो रुपान्तरण ल्याउने थियो। अघिल्लो वर्षमा १५ अर्ब रुपैयाँ सामाजिक सुरक्षा भत्ता बढाउनुको सट्टा निश्चित क्षेत्रमा सहुलियत कर्जा या सयभन्दा बढी रोजगारी सिर्जना गर्ने उद्यमलाई कर सहुलियत दिएको भए त्यसले लगानीकर्तामा उत्साह ल्याउँथ्यो, उत्पादन बढ्थ्यो होला हामी कल्पना गर्न सक्छौं। आयातमा आधारित उपभोगमुखी खोक्रो अर्थतन्त्र हामीले निर्माण गर्यौं। फलस्वरूप आज रेमिट्यान्स घट्नेबित्तिकै उपभोग घट्न सुरु भइसकेको छ। महामारी फैलने क्रमको अनिश्चितताले हामीलाई अनावश्यक खर्च कटौती, मितव्ययी र परिणाममुखी बजेट ल्याउन दबाब दिएको छ। समग्र मानव जातिकै संकटको समयमा तामझामको बजेट ल्याएर र सबैलाई बजेट बाँडेर खुसी बनाउने समय यो होइन। सरकारले ल्याउने बजेट, यसका लक्षित कार्यक्रमलाई सबै राष्ट्रिय तथा अन्तर्राष्ट्रिय सरोकारवालाले मूल्यांकन गरिरहेका छन्। कोभिड१९ को प्रतिकार्यका लागि सरकारको तयारी, स्वास्थ्योपचार, राहत, रोजगारी र आर्थिक पुनरुत्थानका लागि लक्षित र कार्यान्वयनयोग्य बजेट अहिलेको आवश्यकता हो। सरकारले स्वीकार गर्नुपर्ने सत्य के हो भने हामीसँग उपलब्ध स्रोत संकुचित भइरहेका छन्। राजस्व घटिरहेको छ। आन्तरिक ऋण पनि धेरै उठाउँदा बैंक, वित्ताीय संस्थाबाट निजी क्षेत्रमा कर्जा परिचालनमा कमी आउँछ। सारा विश्वले नै महामारीको सामना गरिरहेकाले ठूलो परिमाणमा विदेशी सहायता परिचालन हुन्छ भनेर सोच्नु पनि मूर्खता हुन्छ। साउनदेखि फागुनसम्म दैनिक औसत दुई अर्ब ३५ करोड रुपैयाँ राजस्व संकलन हुँदै आएको थियो। फागुनसम्म सरकारले ५ खर्ब ७० अर्ब ६३ करोड रुपैयाँ राजस्व संकलन गरेकोमा वैशाख मसान्तमा ६ खर्ब ३९ अर्ब ३१ करोड रुपैयाँ राजस्व संकलन भएको छ। यसको अर्थ हाम्रो राजस्व संकलन घट्दैछ। वैशाख महिनाको दैनिक राजस्व संकलन औसत ५२ करोड ३५ लाख छ। कोरोना भाइरस महामारीका कारण अझै पनि लकडाउन गर्नुपर्ने हुन्छ, जसले राजस्व संकलन वैशाख महिनाको भन्दा खराब पनि हुनसक्छ। रेमिट्यान्सले बढाएको उपभोगमा ठूलो धक्का लागिसक्यो। मानिसको आय घटिरहेको छ। संगठित क्षेत्रमै १२१३ लाख रोजगारी गुम्ने प्रक्षेपण भइरहेको छ, अनौपचारिक क्षेत्रमा अझै ठूलो संख्यामा रोजगारी गुमेका छन्। श्रम बजारमा नयाँ आउनेलाई रोजगारी कसरी दिने, वैदेशिक रोजगारीबाट फर्केकालाई कसरी व्यवस्थापन गर्ने ? यस्ता यावत् चुनौतीका माझमा आउन लागेको बजेट कार्यान्वयनयोग्य र परिणाममुखी हुनुपर्छ।"
यसरी गरौं 'निरोगी नेपाल निर्माण'को पाँच काम,"काठमाडौं : प्रधानमन्त्री केपी शर्मा ओलीले निरोगी नेपाल निर्माणको लागि पाँच कार्य गर्न आग्रह गरेका छन्। नेपालमा कोरोना भाइरस (कोभिड१९)को दिनानुदिन संक्रमित बढ्दै गएपछि प्रधानमन्त्री ओलीले सोमबार राष्ट्रका नाममा सम्बोधन गर्दै निरोगी नेपाल निर्माणका लागि आग्रह गरेका हुन्। उनले महामारी हत्तपत्त नहट्न पनि सक्ने भन्दै वास्तविकतालाई आत्मसात् गर्नुपर्ने बताए। सरकारले 'निरोगी नेपाल निर्माण'लाई मूल स्वास्थ्य नीति बनाएको छ। प्रकृतिमैत्री स्वच्छ जीवनप्रणाली प्रवद्धन गरी नेपालीको रोग प्रतिरोधी क्षमता वृद्धि गर्न निरोधात्मक कार्यक्रम सञ्चालन गर्ने नीति अघि सारिएको छ। नेपालीहरूको मनोबल उच्च भएकाले प्रतिरोध क्षमता पनि असाधारण भएको ओलीले बताए। महामारीलाई सरकारले अघि सारेका विभिन्न उपायहरूसहित आफ्नो उच्च मनोबल र प्रतिरोध क्षमताका साथ पराजित गर्नेछौं भन्ने विश्वास लिएको प्रधानमन्त्री ओलीले बताए। निरोगी नेपाल निर्माणको लागि पाँच कार्य पहिलो : यस महामारीसँग लड्दै निरोगी नेपाल निर्माणमा आफुलाई तयार राख्न उपलब्ध आहारलाई स्वच्छ र सन्तुलित बनाऔं। दोस्रो : लकडाउनको समयमा उपलब्ध फुर्सदलाई स्वस्थ रहन उपयोग गरौं । शारिरीक र स्वास प्रस्वासको चुस्तताको लागि घरैभित्र व्यायामलाई निरन्तरता दिऊँ । तेस्रो : भाइरस फोहरमा रमाउँछ, आफ्नो शरीर र बासस्थान दुबैको सरसफाईमा एकदमै ध्यान दिऊँ। चौथो : स्वस्थ रहनका लागि पर्याप्त आराम आवश्यक छ, यसमा ध्यान दिऊँ। पाँचौं : उच्च मनोबल कायम राखौं। भय र त्रास, चिन्ता र आशंकाले रोगव्याधीका विरुद्धको लडाईँमा कमजोर तुल्याउँछ। 'भाइरसको औषधि छैन, यस भाइरसको पनि औषधि छैन्। विज्ञहरु भनिरहेका छन्यस भाइरसविरुद्धको नयाँ खोप पत्ता नलागेसम्म यस महामारीमाथि नियन्त्रण गर्ने उपलब्ध उपाय भनेकै हाम्रो आनीबानी र आहारविहारमा आवश्यक सतर्कता अपनाउनु हो। हालसम्मका उपायहरु हुन्भाइरसलाई व्यक्तिबाट व्यक्तिमा सर्न नदिन सामाजिक दूरी कायम गर्ने र हरेक व्यक्तिमा प्रतिरोधी क्षमता वृद्धि गर्ने। सोचौं, हुनेखाने हुन् वा हुँदा खानेको, अचारको रुपमा होस् वा तरकारी, हाम्रा भान्छामा प्रयोग हुने केही तत्वहरुमा किन समानता पाइन्छ? किनकि त्यसमा औषधीय तत्व छ। हाम्रा पूर्वजहरूले हजारौं वर्षदेखि गहिरो अनुसन्धान गरेर प्रचलनको रूपमा हाम्रो भान्छामा प्रयोग हुँदै आएका ती औषधीय तत्वले रोगको प्रतिरोध क्षमता बढाउन बल पुर्याइरहेका छन्' प्रधानमन्त्री ओलीद्वारा राष्ट्रका नाममा जारी सम्बोधनमा भनिएको छ। 'कोरोनाबाट जीवन गुमाउनेको संख्या प्रतिशतमा हेर्ने हो भने हामीले सामान्य ठानेका मौसमी रुघाखोकीबाट मर्नेको भन्दा कम छ भन्ने त तथ्यांकले नै बताएको छ। नभुलौं, हरेक चुनौतीको सामना गरेर नै मानवजाति आजको स्थानमा आइपुगेको हो। मानव जातिले सभ्यताको इतिहासमा असाधारण प्रतिकूलताहरूको सामना गरेको छ। हिम युग जस्ता अनेक कठीन समय पार गरेको छ' सम्बोधनमा भनिएको छ 'औषधि र अस्पताल नै नभएको बेलामा समेत अनेकन महामारीहरूको सामना गरेर अघि बढेको छ। मैले पहिले पनि चर्चा गरेको छु चुनौतीको सामान गर्ने, लडेको ठाउँबाट धुलो टक्टक्याउँदै उठ्ने र अघि बढ्ने नेपालीको चरित्र हो । हाम्रो आनीबानी र खानपिन ठीक हुँदा हामी जोगिन्छौं र कोरोनालाई पराजित गर्न सक्छौं त्यसैले, सकारात्मक सोच राखौं।'"
प्रधानमन्त्री ओलीले राष्ट्रको नाममा सम्बोधन गर्दै,"काठमाडौं : प्रधानमन्त्री केपी शर्मा ओलीले राष्ट्रको नाममा सम्बोधन गर्ने भएका छन्। प्रधानमन्त्रीका प्रेस सल्लाहकार सूर्य थापाका अनुसार ओलीले सोमबार साँझ ५ : ३० बजे राष्ट्रको नाममा सम्बोधन गर्न लागेका हुन्। '५:३० बजे प्रधानमन्त्रीले राष्ट्रका नाममा सम्बोधन गर्नुहुनेछ' थापाले भने 'त्यसअघि साँझ ५ बजे मन्त्रिपरिषद् बैठक बस्दैछ।' भारतले अतिक्रमित गरेको लिम्पियाधुरा, कालापानी र लिपुलेक सिमेटिएर नेपालले नयाँ नक्सा जारी गरेपछि उत्पन्न राजनीतिक तरंगबीच ओलीले गर्ने सम्बोधनलाई अर्थपूर्ण रुपमा लिइएको छ। ओलीले नयाँ नक्साको कार्यन्वयन र अतिक्रमित भूमी प्राप्तिका लागि आवश्यक राजनीतिक वार्ता र कुटनीतिक पहलमा जोड दिँदै नेपालभारतबीचको सम्बन्धका बारेमा महत्वपूर्ण अभिव्यक्ति दिने बुझिएको छ। विश्वभर फैलिएको कोरोना भाइरस (कोभिड१९) लाई सामना गर्न अपनाउनुपर्ने रणनीति, राहत र सावधानीबारे प्रधानमन्त्री ओलीले सम्बोधन गर्ने बताइएको छ। यसअघि २०७६ चैत ७ गते पनि प्रधानमन्त्री ओलीले राष्ट्रको नाममा सम्बोधन गरेका थिए।"
एसईईका विद्यार्थीको शैक्षिक वर्ष खेर जान दिँदैनौं : प्रधानमन्त्री ओली,"काठमाडौं : प्रधानमन्त्री केपी शर्मा ओलीले तत्काल एसईई परीक्षा सञ्चालन गर्न नसकिने बताएका छन्। सोमबार राष्ट्रको नाममा सम्बोधन गर्दै कोरोना भाइरसको संक्रमितको संख्या बढ्दै गएकाले एसईई परीक्षा तत्काल सञ्चालन गर्न नसकिने बताएका हुन्। यस्तो छ प्रधानमन्त्री ओलीको सम्बोधन (भिडियो पूर्णपाठ) विदेशमा रहेका नेपालीको उद्धार गर्ने प्रधानमन्त्रीको प्रतिबद्धता होटललाई पनि क्वारेन्टाइनको रुपमा प्रयोग गर्ने सरकारको तयारी 'महामारीका कारण माध्यमिक शिक्षा परीक्षा (एसइइ) सञ्चालन हुनुभन्दा २ दिन अगाडि स्थगित गर्नु परेको थियो। यो परीक्षा सञ्चालन हुन नसक्दा लाखौं विद्यार्थी अहिले अन्योलमा छन्' प्रधानमन्त्री ओलीले भने 'अहिले तत्काल परीक्षा सञ्चालन गर्न सकिने अवस्था पनि विद्यमान छैन्। तसर्थ, एसइइका परीक्षार्थी विद्यार्थीहरुको सिङ्गो शैक्षिक वर्ष खेर जान नदिन शिक्षा, विज्ञान तथा प्रविधि मन्त्रालयले छिट्टै आवश्यक प्रबन्ध मिलाउने छ। आवश्यक नीतिगत व्यवस्थासहित मन्त्रालयले भर्चुयल कक्षाको समेत प्रयोग गरी सबै विद्यालयहरुमा नयाँ शैक्षिक वर्ष अन्तर्गतको पठनपाठन सञ्चालनको काम अघि बढाउनेछ।'"
दर्ता भएको एक वर्षपछि एमसिसी सम्झौता सदनको कार्यसूची बन्दै,"काठमाडौं : दर्ता भएको झण्डै एक वर्षपछि अमेरिकी सहायता परियोजना मिलेनियम च्यालेन्ज कर्पोरेशन (एमसिसी) सम्झौता सङ्घीय संसद्को कार्यसूचीमा पर्ने भएको छ। सो सम्झौताबारे राजनीतिकरुपमा बहस भएसँगै र केही महिना सभामुखको रिक्तताका कारण संसद्को अघिल्ला अधिवेशनमा प्रस्ताव पेश हुन नपाए पनि चालू छैटौँ अधिवेशनमा कार्यसूचीका रुपमा प्रवेश पाउने भएको हो। सत्तारुढ नेपाल कम्युनिष्ट पार्टी (नेकपा) भित्र सो सम्झौता यथावत्रुपमा पारित नगर्न आवाज उठेकाले सो प्रस्ताव थन्किएको थियो। नेकपाको गत माघ १५ देखि १९ गतेसम्म भएको केन्द्रीय कमिटी बैठकले सोबारे अध्ययन गर्न वरिष्ठ नेता झलनाथ खनाल, स्थायी कमिटी सदस्य भीमबहादुर रावल र परराष्ट्रन्त्री प्रदीपकुमार ज्ञवाली रहेको अध्ययन कार्यदल गठन गरेकामा त्यसले गत फागुन ९ गते नेकपा अध्यक्षद्वय केपी शर्मा ओली र पुष्पकमल दाहाल प्रचण्ड लाई प्रतिवेदन दिइसकेको छ। कार्यदलले संशोधनसहित सम्झौता पारित गर्न सुझाव दिएको थियो। सोही विषयमा नेकपाका सचिवालयको गत शनिबारको अनौपचारिक बैठकमा केही स्थायी कमिटीका सदस्यसहितलाई आमन्त्रण गरिएको र एमसिसी सचिवालयका कर्मचारीले ब्रिफिङ गरेका थिए। उक्त सम्झौता एशिया प्रशान्त रणनीतिको अङ्ग हो भने नेपालले पारित गर्न नहुने तर्क नेकपाको गत मङ्सिर २९ देखि पुस ६ गतेसम्मको स्थायी कमिटीमा उठाइएको थियो। कूल करीब रु ६४ अर्बको सो परियोजनामा करीब ५१ अर्ब अमेरिकी र रु १३ अर्ब (१३० मिलियन अमेरिकी डलर) नेपाल सरकारको लगानी हुनेछ। दुई पक्षबीच सन् २०१७ सेप्टेम्बर १४ मा नेपालका तर्फबाट तत्कालीन अर्थमन्त्री ज्ञानेन्द्रबहादुर कार्की र एमसिसीका कार्यवाहक प्रमुख कार्यकारी अधिकृत जोनाथन नासबीच कम्प्याक्ट सम्झौता भएको थियो। नेपालको ऊर्जा र यातायात क्षेत्रको विकासका लागि सञ्चालित उक्त सम्झौतामा सङ्घीय संसद्को दुवै सदनबाट अलगअलग रुपमा पारित हुनुपर्ने भएकाले सरकारले संसद् सचिवालयमा गत वर्ष असार ३१ गते दर्ता गरेको थियो। सभामुख अग्निप्रसाद सापकोटाले यसबारे हालसम्म सार्वजनिक प्रतिक्रिया दिनुभएको छैन। सरकारले सदनमा सो प्रस्ताव छलफलमा ढिलाइ गर्न नहुने जनाउँदै आएको छ। प्रमुख प्रतिपक्षी नेपाली काँग्रेसले पनि सो सम्झौता चाँडो पारित गर्न आग्रह गर्दै आएको छ। कुनै पनि मुलुकसँग भएको सन्धिसम्झौता संसद्ले पारित गर्नुपर्ने हुन्छ। हाल प्रतिनिधिसभामा दर्ता भएको सो सम्झौता प्रस्ताव प्रतिनिधिसभाबाट पारित भएपछि सन्देशसहित राष्ट्रियसभामा पठाइनेछ। यो सम्झौता लागू भएको मितिले पाँच वर्षभित्र सम्पन्न गर्नुपर्नेछ। संसद् सचिवालयका प्रवक्ता डा रोजनाथ पाण्डेले राजनीतिक सहमति प्राप्त भई सभामुखले कार्यसूचीका रुपमा अगाडि बढाउन कुनै बाधा नभएको राससलाई बताए। उनले भने, सो प्रस्ताव हाल विचाराधीन छ। सभामुखको निर्देशनपछि कार्यसूचीका रुपमा प्रवेश पाउनेछ, डा पाण्डेले बताए। संसद् सचिवालयमा दर्ता भएको कुनै पनि प्रस्ताव छलफलका लागि परिपक्व हुन कम्तीमा पाँच दिन समय लाग्छ। सचिवालयका सहायक प्रवक्ता दशरथ धमलाले संसद्को मूल बैठकमा सैद्धान्तिक छलफलपछि संशोधन आएमा सम्बन्धित समितिमा लगेर विधेयकसरह छलफल हुन सक्ने जनाए। सम्झौतामा काठमाडौंको लप्सीफेदीदेखि नुवाकोटको रातमाटेसम्म, रातमाटेदेखि हेटौंडासम्म, रातमाटेदेखि दमौलीसम्म, दमौलीदेखि बुटवलसम्म र बुटवलदेखि भारतको सिमानासम्मको खण्डमा चार सय केभी क्षमताको प्रसारण लाइन निर्माण तथा रातमाटे, दमौली र बुटवलमा तीन सबस्टेशन निर्माण गरिने उल्लेख छ। संसद्बाट पारित सरकारको नीति तथा कार्यक्रममा प्रसारण विस्तारको विषय उल्लेख छ। यसैगरी पूर्वपश्चिम राजमार्गको कपिलवस्तु जिल्लाको चन्द्रौटादेखि लमही हुँदै बाँके र दाङ जिल्लामा पर्ने शिवखोलासम्म कुल १०० किलोमिटर सडकको स्तरोन्नति गरिनेछ। बुटवलगोरखपुर अन्तर्देशीय प्रसारण लाइनको नेपाल भारत सीमासम्मको निर्माणका लागि सहायता उपयोग गरिने पनि जनाइएको छ।"
"पूर्वका सीमा पनि असुरक्षित, संरचना निर्माणमा भारतको अवरोध","फिदिम : पश्चिम नेपालको सीमामा भारतले दशकौँदेखि सीमा विवाद उत्पन्न गरिरहँदा पूर्वका सीमा असुरक्षित देखिएका छन् । भारतसँग सिमाना जोडिएको पाँचथर र इलामको उच्च पहाडका सीमावर्ती क्षेत्रमा भारतीय सीमा सुरक्षा बल (एसएसबी) ले भौतिक संरचना निर्माणमा बाधा अवरोध गर्दैआएको छ । सीमावर्ती क्षेत्रमा नेपालतर्फ पर्यटकीय पूर्वाधार निर्माण गर्दा भारतीय पक्ष वर्षौँदेखि बाधक बन्ने गरेको छ । नेपालले सीमाक्षेत्रमा पर्यटकीय पूर्वाधार निर्माण गरेको भारतले रुचाउँदैन । पूर्वाधार निर्माण गर्दा एसएसबीले सधैँ अवरोध गर्छ, मेची पहाडी पर्यटन प्रबद्र्धन विकास समितिका सूचना अधिकारी सञ्जिव पौडेलले भने । सीमाक्षेत्रमा पर्ने नेपाली भूमि भारतको पर्ने दाबी गर्दै निर्माण कार्यमा एसएसबी अवरोधमा उत्रने गरेको हो । पाँचथरको फालेलुङ, इलामको सन्दकपुर र भारतको पश्चिम बंगालसँग सिमाना जोडिएको आहाल क्षेत्रमा गत वर्ष इलामले हावा घर निर्माण गर्दा एसएसबीले अवरोध गरेको थियो । लामो समयको अवरोधपछि बल्लतल्ल उक्त हावा घरको निर्माणले पूर्णता पायो । गत बैशाखदेखि आहाल क्षेत्रमै निर्माण थालिएको पर्यटकीय संग्रालयको काममा पनि एसएसबीले अवरोध गरेको छ । अवरोधपछि रोकिएको संग्रालायको काम हालसम्म सूचारु भएको छैन । एसएसबीको अवरोध हटाउन नेपालको प्रशासनिक निकायले प्रभावकारी कदम नचाल्दा एसएसबीको हेपाहा प्रवृत्ति बढेको सन्दकपुर आहाल चौरीपालक कबुलियती वन समूहका अध्यक्ष नरबहादुर खपांगीको भनाइ छ । तीन वर्षअघि फालेलुङ ५ को सुर्केथामदेखि सुरु गरिएको पर्यटकीय पदमार्ग निर्माणको काममा पनि एसएसबीले अवरोध गरेको थियो । अवरोधका कारण उक्त पदमार्ग निर्माणको काम सहज रुपमा पूरा हुन सकेन । फालेलुङ ४ को चारराते क्षेत्रमा अवस्थित पोखरी संरक्षणमा पनि भारतले अवरोध पुयायो । उक्त पोखरी एसएसबीले कब्जा गर्न खोजेपछि नेपाल तर्फका स्थानीले एसएसबीसँग प्रतिवाद गरे । स्थानीयको प्रतिबादका कारण उक्त पोखरी एसएसबीकले हडप्न नसेको चाररातेमा चौँरी पालेर बसेका जंग राई बताउँछन् । सन्दकपुरदेखि फालोट सम्मको सीमावर्ती क्षेत्रमा नेपालले पूर्वाधार निर्माण सुरु गरेको दर्जनौँ स्थानमा भारतले अवरोध गरेको सीमा क्षेत्रका अगुवा सिल्प राईको भनाइ छ । पूर्वाधार निर्माण गर्दा भारतले अवरोध नगरेको ठाँउ छैन । सीमाक्षेत्रमा एसएसबीको दादागिरी बढ्दो छ, राई भन्छन् । भारसँग जोडिएका इलामको सीमाक्षेत्रका दर्जनौँ स्थानमा भारतको अवरोध छ । इलामको गैरीबासमा पनि एसएसबीको अवरोध छ । पर्यटकीय क्षेत्र सन्दकपुरमा पर्यटकीय संरचना बनाउनमा एसएसबीको अवरोध गरेको छ । माईजोगमाई गाउँपालिका २ को तुम्लिङमा पनि उद्यान निर्माणमा अवरोध छ । निर्माणस्थल दशगजामा पर्ने भन्दै एसएसबीले काममा अवरोध गरेको हो । रोङ गाउँपालिकाको लोहागडबाट सन्दकपुर सम्मको ५२ किलोमिटर सीमा क्षेत्रमा भारतले सधैँ अवरोध गर्छ । छब्बिसेबाट अन्तु जोड्ने सडक निर्माणमा पनि भारतले अवरोध पुयाएको थियो । इलामको मानेभञ्ज्याङ पशुपतिनगर, हिले, गुफापाताल र छब्बिसेमा समेत भारतले अवरोध गरेको स्थानीयको भनाइ छ । यसकारण सीमाक्षेत्रमा भारतको अवरोध उच्च पहाडको सीमाक्षेत्र पर्यटकीय हिसाबले अब्बल गन्तव्य हो । नेपालतर्फ प्रयाप्त मात्रामा पर्यटकीय गन्तव्य छन् । तर, पर्यटकीय पूर्वाधार नभएकाले भारतले एकलौटी फाइदा उठाइरहेको छ । नेपालको पर्यटकीय भूमिबाट भारतले एलौटी रुपमा आम्दानी गरिरहेको छ । भारततर्फ पर्यटकलाई राख्ने प्रयाप्त पर्यटकीय पूर्वाधार तयार छन् । नेपालतर्फ पूर्वाधार बनाएको खण्डमा आम्दानी गुम्ने भारतको बुझाइ छ । आम्दानी गुम्ने खतरा देखेपछि नेपालफर्त पूर्वाधार निर्माण गर्दा भारतले सधैँ अवरोध पुयाउने गरेको स्थानीय अगुवा बताउँछन् । नेपालतर्फको सीमा सुरक्षामा राज्यको उपस्थिति पनि शून्य छ । तर, भारतले हरेक ६ किलोमिटरमा सीमा सुरक्षा बलको क्याम्प खडा गरेको छ । मेची पहाडी पर्यटन विकास समितिको एक प्रतिबेदन अनुसार हरेक वर्ष यो क्षेत्रमा ५० हजारको हाराहारीमा पर्यटकहरु आउने गरेका छन् । ती पर्यटकहरुबाट भारतले एकलौटी आम्दानी गरिरएको छ ।"
निजी क्षेत्रलाई राहत ल्याउँदै सरकार,"काठमाडौं : सरकारले कोरोना भाइरस (कोभिड१९)को असरबाट क्षति भएका औद्योगिकव्यावसायिक क्षेत्रका लागि राहत सुविधाको व्यवस्था गर्ने भएको छ। सोमबार राष्ट्रको नाममा सम्बोधन गर्दै प्रधानमन्त्री केपी शर्मा राहतको व्यवस्था गर्ने बताएका हुन्। प्रधानमन्त्री ओलीका अनुसार सरकारले कर सहुलियत, शुल्क मिनाह, कर्जाको ब्याज सहुलियत, सहज ऋणको उपलब्धता एवं विद्युतलगायतका क्षेत्रमा छुट दिइनेछ। 'निजी क्षेत्र सबल नहुँदा अर्थतन्त्र सबल हुन सक्दैन भन्ने यथार्थलाई सरकारले राम्रोसँग बुझेको छ' ओलीले भने 'शिथिल बन्न पुगेको अर्थव्यवस्थालाई दुरुस्त गर्न आवश्यक आर्थिक पुनरुत्थानसम्बन्धी विस्तृत प्रस्ताव अर्थ मन्त्रालयले छुट्टै जारी गर्नेछ।' यस्तो छ प्रधानमन्त्री ओलीको सम्बोधन (भिडियो पूर्णपाठ) विदेशमा रहेका नेपालीको उद्धार गर्ने प्रधानमन्त्रीको प्रतिबद्धता होटललाई पनि क्वारेन्टाइनको रुपमा प्रयोग गर्ने सरकारको तयारी एसईईका विद्यार्थीको शैक्षिक वर्ष खेर जान दिँदैनौं : प्रधानमन्त्री ओली त्यस्तै अर्थतन्त्रलाई चलायमान राख्ने र राष्ट्रिय गौरवका आयोजना लगायत कतिपय विकास आयोजनालाई अगाडि बढाउने सरकारको प्रयास र प्रयोग सफल भएको ओलीको दाबी छ। माथिल्लो तामाकोशी, मेलम्ची खानेपानी, पोखरा, भैरहवा र काठमाडौं विमानस्थल निर्माणविस्तार तथा रानीपोखरी, धरहरालगायत पुनर्निर्माणका काम अगाडि बढाउन सकिएको ओलीको भनाई छ। नियन्त्रणको सीमाभित्र रहनसक्ने थप उद्योगहरुलाई सञ्चालनको अब अनुमति दिइने ओलीले बताए। 'काममा आउने आफ्ना श्रमिकलाई समुदायमा छ्यासमिस नहुने प्रबन्ध गर्ने सर्तमा जुनजुन जिल्लाका श्रमिक हुन्, तिनीहरुलाई पहिले कोरोना परीक्षण गरी प्रशासनको निगरानीमा उद्योगव्यवसाय सञ्चालन हुने स्थानमा ल्याउने प्रबन्ध मिलाइनेछ' ओलीले भने 'सम्बन्धित उद्यमीले आफ्नो व्यवसायमा रहने श्रमिकहरुले तोकेको प्रोटोकल पालन गरेनगरेको अनुगमन आफैं गरी त्यसको नियमित जानकारी सम्बन्धित प्रशासनिक निकायमा गराउनु पर्नेछ। यसको प्रभावकारिताको आधारमा क्रमशः थप व्यवसाय सञ्चालनको प्रक्रिया अघि बढाइनेछ। दैनिक आवश्यक वस्तुहरुको आपूर्ति सहज तुल्याउने र आन्तरिक उत्पादन बृद्धिका लागि कच्चा पदार्थदेखि उत्पादित वस्तुको बजारसम्मको शृङ्खला अवरुद्ध हुन दिइने छैन्। आवश्यक वस्तुहरुको आन्तरिक ढुवानी र आयातनिर्यात सहज बनाइनेछ।'"
सरकारले सामाजिक सुरक्षा भत्ता कटौती नगर्ने,"काठमाडौं : सरकारले सामाजिक सुरक्षा भत्ता कटौती नगर्ने भएको छ। सोमबार राष्ट्रको नाममा सम्बोधन गर्दै प्रधानमन्त्री केपी शर्मा सरकारले उपलब्ध गराउँदै आएको भत्ता कटौती नगर्ने बताएका हुन् 'यस अप्ठ्यारो समयमा अपाङ्गता भएका व्यक्ति वा अन्य कसैको पनि राज्यले उपलब्ध गराउँदै आएको सामाजिक सहायतामा कटौती गरिने छैन्' ओलीले भने 'सामाजिक सुरक्षाको दायरा फराकिलो पारिनेछ। योगदानमा आधारित सामाजिक सुरक्षा प्रणालीलाई परिमार्जन गरिनेछ, यस प्रणालीमा आबद्ध सबै श्रमिकहरुको सामाजिक सुरक्षा कोषमा गर्नुपर्ने योगदान रकम हाललाई सरकारी कोषबाटै मिलान गरिनेछ।' यस्तो छ प्रधानमन्त्री ओलीको सम्बोधन (भिडियो पूर्णपाठ) विदेशमा रहेका नेपालीको उद्धार गर्ने प्रधानमन्त्रीको प्रतिबद्धता होटललाई पनि क्वारेन्टाइनको रुपमा प्रयोग गर्ने सरकारको तयारी एसईईका विद्यार्थीको शैक्षिक वर्ष खेर जान दिँदैनौं : प्रधानमन्त्री ओली निजी क्षेत्रलाई राहत ल्याउँदै सरकार त्यस्तै श्रम गर्नै नसक्नेलाई राहत दिऊँ, बाँकी सबैलाई काम दिऊँ र आर्थिक रुपमा भरथेग गरौँ भन्ने मान्यतामा सरकार दृढ ओलीले बताए। 'हाल प्रधानमन्त्रीको नेतृत्वमा रहेको प्राकृतिक विपत्ति न्यूनीकरण तथा समस्या समाधान कोष र गृहमन्त्रीको नेतृत्वमा रहेको प्राकृतिक विपत्ति राहत कोषसमेतमा रहेका कोषहरूको महत्वपूर्ण हिस्सा कोरोना संक्रमण रोकथाम, नियन्त्रण तथा उपचार कोषमा हस्तान्तरण गरिनेछ। जसबाट कोरोना रोकथाम, नियन्त्रण र उपचारमा थप योगदा पुग्नेछ' ओलीले भने।"
विदेशमा रहेका नेपालीको उद्धार गर्ने प्रधानमन्त्रीको प्रतिबद्धता,काठमाडौं : प्रधानमन्त्री केपी शर्मा ओलीले विदेशमा रहेका नागरिकप्रति सरकार संवेदनशील रहेको बताएका छन्। सोमबार राष्ट्रको नाममा सम्बोधन गर्दै कोरोना भाइरसका कारण विदेशमा रहेका र अलपत्र परेका नागरिकको उद्धार गर्ने प्रतिबद्धता व्यक्त गर्दै सरकारले विस्तृत आदेश तत्काल जारी गर्ने जानकारी दिए। त्यस्तै प्रधामनन्त्री ओलीले भारतबाट नेपाल भित्रिँदा अनिवार्य परीक्षण नगरिकाले महामारी फैलिएको बताए। भारतबाट अनेक कष्ट झेलेर स्वदेश भित्रिएको उनले बताए। विदेशबाट नेपाल आएकाहरुलाई छिटोभन्दा छिटो परीक्षण गराउन पनि उनले आग्रह गरेका छन्।
सरकारविरुद्ध मन्त्रीहरूकै संघर्ष,"जनकपुरधाम : गत आर्थिक वर्ष सरकारद्वारा सञ्चालित विभिन्न ८ सय योजनाको ८६ करोडभन्दा बढी रकम उपभोक्ता समितिलाई भुक्तानी हुन नसक्दा सरकारविरुद्ध मन्त्रीहरू नै संघर्षमा उत्रिएका छन्। सरकार नीति तथा कार्यक्रम र आगामी वर्षको बजेट ल्याउने तयारीमा जुटेका बेला पुरानो बजेट फर्स्योट संघर्ष समिति गठन गरिएको छ। आन्तरिक मामिला तथा कानुनमन्त्री ज्ञानेन्द्र यादवको संयोजकत्वमा गठित ९ सदस्यीय संघर्ष समितिमा कानुन राज्यमन्त्री सरोजसिंह कुशवाहा, सामाजिक विकास राज्यमन्त्री अभिराम शर्मा, राष्ट्रिय जनता पार्टीका प्रमुख सचेतक परमेश्वर साह छन्। त्यसैगरी, सांसद रानी शर्मा तिवारी, सुरिता साह, प्रमुख प्रतिपक्षी दल नेकपाका सांसदद्वय शत्रुधन महतो र मञ्जु यादव र विपक्षी दल कांग्रेस संसदीय दलका नेता रामसरोज यादव सदस्य छन्। समितिको हालसम्म दश वटाभन्दा बढी बैठक बसिसके पनि उपभोक्तालाई कसरी रकम उपलब्ध गराउने त्यसबारे ठोस निष्कर्ष निकाल्न सकिएको छैन। सरकारले यो समस्या समाधान गर्न सकेन भने हामी बजेट ल्याउन दिँदैनौं, सामाजिक विकास राज्यमन्त्री अभिराम शर्माले भने, यदि जनताले गरेको कामको भुक्तान भएन भने सरकारमाथिको जनविश्वास उठ्छ। पूरक बजेट ल्याएर भुक्तानी दिन पनि समितिले सरकारलाई दबाब दिएको राजपा सांसद रानीशर्मा तिवारी बताउँछिन्। हामीले पूरक बजेट ल्याउन भन्यौं तर उहाँहरू नीति तथा कार्यक्रममै यो विषय समावेश गरी आगामी बजेटमार्फत भुक्तानी गर्ने अडानमा हुनुहुन्छ, तिवारीले अन्नपूर्णसँग भनिन्, अर्को विकल्प अध्यादेशमार्फत बजेट ल्याउनेबारे पनि छलफल भएको छ यदि ६० दिनभित्र सरकारले भुक्तानी गरेन भने हामी बजेट पास हुन दिँदैनौं। सरकारमा बसिराख्ने र जनतालाई निकास नदिने हो भने यस्तो सरकारको हामी विकल्प खोज्नेछौं, तिवारीले थपिन्। दश महिनादेखि आश्वासनकै भरमा छौं, विपक्षी दल कांग्रेस संसदीय दलका नेता रामसरोज यादवले भने, सरकारमाथि विश्वास त अब छँदै छैन तैपनि समितिले दिएका विकल्पमा छलफल चल्दै छ, हेरौं केही त निष्कर्ष निस्केला। गत आर्थिक वर्षको अन्त्यमा सरकारले बजेट सक्नकै लागि हतार हतारमा विभिन्न मन्त्रालय र सांसदमार्फत ससाना योजना बनाएर आठै जिल्लामा काम गराएको थियो। तर, समयमै काम हुन नसक्दा विभिन्न योजनाको रकम बाँकी रह्न गयो। ती रकम भुक्तानीको माग गर्दै सांसदले महिनौं सदन अवरुद्ध गरे। त्यसपछि सरकारकै आग्रहमा प्रदेश २ का सभामुख सरोजकुमार यादवको संयोजकत्वमा संसदीय विशेष छानबिन समिति गठन भयो। सो समितिले छानबिन गर्दा आठै जिल्लामा सम्पन्न भएको भनिएका दर्जनौं योजनामा त्रुटि पायो। कतिपय योजनामा कामै नभई फाइनल बिल बनाइएको थियो भने कतिपय योजना गुणस्तरहीन थिए। सो समितिले ८ सयजति योजनालाई भुक्तानीयोग्य ठहर गर्दै सो बापतको ८६ करोड रुपैयाँ यथाशीघ्र उपभोक्तालाई भुक्तान गर्न सरकारलाई निर्देशन दियो। तर, सदनको निर्देशन पनि कार्यान्वयन हुन सकेन। कर्मचारीले गत आर्थिक वर्षको रकम चालु वर्ष दिन नमिल्ने भन्दै भुक्तानी प्रक्रिया अगाडि बढाएनन्। अन्ततः मुख्यमन्त्री लालबाबु राउतसहित मन्त्रीहरूको टोली संघीय सरकारसमक्ष पुगेर भुक्तानीको बाटो खोल्न आग्रहसमेत गर्यो तर त्यहाँ पनि केहीसिप लागेन। सबै उपाय फेल भएपछि सरकारका मन्त्रीहरू आफ्नै सरकारविरुद्ध संघर्षमा उत्रिएका छन्।"
सुरक्षित रूपमा पर्व मनाउनु : प्रधानमन्त्री,"काठमाडौं : प्रधानमन्त्री केपी ओलीले इस्लाम समुदायको पर्व इदुल फितर सुरक्षित रुपमा घरभित्रै बसेर मनाउन आग्रह गरेका छन्। इस्लाम समुदायले मनाउने इदुल फितरको अवसरमा शुभकामना सन्देश जारी गदै प्रधानमन्त्रीले विश्वव्यापी संकटका हरू कोभिड १९ को महामारीको सामना गर्नुपरिरहेको विशेष परिस्थितीमा प्रकोपवाट बच्न विशेष सर्तकता अपनाउँदै पर्व मनाउन अपिल गरेका हुन्। नेपालमा इस्लाम समुदायले इदुल फितर सोमबार (आज) मनाउँदैछन्। अरवी पात्रोको नवौं महिनालाई रमदान भनिन्छ र यस महिनाभर इस्लाम समुदायले बस्ने ब्रतलाई रोजा भनिन्छ। रमदान अवधिभर रोजा बसी नमाज पढेर महिनाको अन्तिम दिन चन्द्रमा उदाएपछि यस पर्वको समापन गर्ने चलन छ। अरवी भाषामा ईदको अर्थ खुसी र फितरको अर्थ दान हुन जान्छ। नेपाल बहुधार्मिक, बहुजातीय, बहुभाषिक र बहुसांस्कृतिक विशेषतायुक्त सुन्दर देश भएको भन्दै प्रधानमन्त्रीले यस्ता विशेषताहरू नेपालको आफ्नै मौलिक पुँजीकाहरू रहेको र एकता र सहिष्णुताको यस्तो पुँजीलाई समृद्ध देश निर्माणमा सदुपयोग गर्नुपर्ने बताएका छन्।"
बागमती प्रदेशको प्रदेशसभा बैठक बस्दै,"हेटौंडा : बागमती प्रदेशको प्रदेशसभा बैठक सोमबार दिउँसो २ बजे बस्दैछ। नयाँ आर्थिक २०७७७८ को नीति तथा कार्यक्रम ल्याउन बैठक आह्वान गरिएको हो । मंगलबारको बैठकमा प्रदेश प्रमुख विष्णुप्रसाद प्रसाँइले नीति तथा कार्यक्रम प्रस्तुत गर्ने कार्यक्रम रहेको प्रदेशसभा सचिवालयले जनाएको छ । प्रदेश सरकारले नयाँ आर्थिक वर्षका लागि करिब ५० अर्ब रुपैयाँ बजेट ल्याउने तयारी गरिरहेको छ । बागमती प्रदेशको प्रदेशको बैठकमा सहभागी हुन प्रदेशसभा सदस्य पीसीआर परीक्षणको दौडधुपमा छन् । हेटौंडा अस्पतालमा प्रदेशसभा सदस्य र कर्मचारीले पीसीआर परीक्षणको लागि स्वाब संकलन कार्य जारी रहेको सामाजिक विकास मन्त्रालयका बरिष्ठ स्वास्थ्य प्रशासक डा पुरुषोत्तम सेढाँईले बताए । प्रदेशसभा सदस्य अधिकांशले हेटौंडामा पीसीआर परीक्षणको लागि स्वाब दिएका छन् । कतिपयले काठमाडौंसहित आफ्नो जिल्लामा नै परीक्षण गराएको प्रदेशसभा सचिवालयका प्रवक्ता बिनोद अमात्यले बताए । बागमती प्रदेशमा १ सय ९ जना प्रदेशसभा सदस्य रहेका छन् । तर हेटौंडास्थित पीसीआर परीक्षण केन्द्र किटजन्य रोग अनुसन्धान तथा तालिम केन्द्रमा पीसीआर परीक्षण किट सकिएपछि स्वाब परीक्षण भने हुन सकेको छैन । १५ लाख रोजगारी सिर्जना गर्ने लक्ष्य सरकारको तर्फबाट प्रदेश प्रमुखले प्रस्तुत गर्ने नीति तथा कार्यक्रमा स्वास्थ्य र कृषि क्षेत्रलाई प्राथमिकता दिइएको आर्थिक मामिला तथा योजना मन्त्री कैलाश ढुङ्गेलले बताए । 'पहिलाको भन्दा बजेट सिलिङ घट्दैन तर कृषि क्षेत्रलाई यो वर्ष प्राथमिकता दिएका छौं,' उनले भने । ढुङ्गेलका अनुसार भूमी, व्यवस्था, कृषि तथा सहकारी मन्त्रालय र उद्योग, पर्यटन, वन तथा वातावरण मन्त्रालयमार्फत थप १५ लाख नयाँ रोजगारी सिर्जना गर्नेगरी नीति कार्यक्रम तयार गरिएको ढुङ्गेलले बताए । चालु आर्थिक वर्षमा भौत्तिक पूर्वाधारलाई प्राथमिकता दिएपनि कोरोना संक्रमण नियन्त्रणको लागि भएको बन्दाबन्दीले हालसम्म पूजिँगततर्फको करिब २० प्रतिशत मात्र बजेट खर्च भएको छ । मन्त्रालयले चालु आर्थिक वर्षमा ६० प्रतिशत बढि बजेट खर्च गर्ने लक्ष्य राखेको थियो । चालु आर्थिक वर्षको बजेट करिब ४८ करोड रुपैयाँ रहेको छ । देशकै सबैभन्दा धेरै जनसंख्या रहेको बागमती प्रदेशभित्र कोरोना कहरका कारण विदेशबाट फर्कनले सहित करिब १७ लाख जना बेरोजगार हुने प्रदेश नीति तथा योजना आयोगको अनुमान छ । 'आम नागरिकलाई काममा जोडेर उत्पादन वृद्धि गर्नु हाम्रो चुनौती हो, प्रदेश नीति तथा योजना आयोगका कार्यबहाक उपाध्यक्ष श्याम बस्नेतले भने, 'कम्तिमा पनि १५ लाख जनशक्तिलाई काममा जोड्नेगरी योजना निर्माण गरिरहेका छौं ।' कोरोनाका कारण भएको बन्दाबन्दीका कारण बागमती प्रदेश सरकाले लक्ष्य अनुसारको राजश्व संकलन गर्न नसक्ने भएको छ । बन्दाबन्दीका कारण आर्थिक वर्ष सकिन दुई महिना बाँकी हुँदा संघीय सरकारबाट राजश्व बाँडफाँडबाट प्राप्त हुने राजश्वको करिब ७० प्रतिशत मात्र राजश्व प्राप्त भएका छ ।"
गाउँपालिकाका अध्यक्ष कुट्ने नेकपाका नेता धरौटीमा छुटे,"कालिकोट : जिल्लाको पलाँता गाउँपालिका अध्यक्ष लक्ष्मणबहादुर बमलाई कुटपीट गर्ने सत्ताधारी नेकपाका पलाँता नेता धरौटीमा रिहा भएका छन् । जिल्ला अदालत कालिकोटले गाउँपालिका अध्यक्षलाई कुटपीट गरी ज्यान मार्ने उद्योग मुद्धामा पक्राउ परेका नेकपा पलाँता गाउँपालिका अध्यक्ष बिष्णु रोकाया, नेकपा जिल्ला कमिटि सदस्य तथा पलाँता गाउँपालिका १ का वडा अध्यक्ष मानबहादुर भण्डारी सहित चारजनालाई धरौटीमा छोडेको हो । गत वैशाख २७ गते पलाँतामा सडक निर्माणको विषयमा विवाद हुँदा दुई पक्षबीच कुटाकुट हुँदा पलाता गाउँपालिकाका अध्यक्ष लक्ष्मणबहादुर बम, उनकी पत्नी गोरीकला बम र भतिज गजेन्द्र बम घाइते भएका थिए । उनीहरुको प्रदेश अस्पताल सुर्खेतमा उपचार भइरहेको छ । कुटपीट पछि गाउँपालिका अध्यक्ष लक्ष्मण बमका दाइ लंक बमले जिल्ला प्रहरी कार्यालयमा ज्यान मार्ने उद्योगको मुद्धा दिएका थिए । प्रहरीले वैशाख ३१ गते उनीहरुलाई पक्राउ गरेको थियो । उनीहरुलाई आइतबार जिल्ला अदालतले धरौटीमा रिहा गरेको अधिवक्ता हिक्मत विष्टले बताए । जिल्ला अदालतले बिष्णु रोकाया र मानबहादुर भण्डारीलाई जनही १ लाख २५ हजार र अन्य दुईजना स्थानीय युवा नबिन कुण र धनसिंह भण्डारीलाई जनही ७५ हजार धरौटीमा छोडेको हो । नेकपा पलाँता गाउँपालिका अध्यक्ष इन्द्र रोकायाले न्यायलयबाट आफूहरुले न्याय पाउने बताए । उनले भने, 'पलाँतामा गाउँपालिका अध्यक्षले नै आफूहरुमाथि आक्रमण गर्न गुण्डा लिएर थिर्पुबाट राडुनेटा गएका हुन् ।' वडा अध्यक्ष मानबहादुर भण्डारी र आफूले गाउँपालिकाको विकास निर्माण, गाउँपालिका केन्द्रका विषयमा चासो देखाएकाले उनीहरुले नै आक्रमण गरेका हुन् । उनको पत्नीलाई लागेको चोट पनि आफूहरुले हानेर नभएको बताए । उनले गाउँपालिका अध्यक्षकै गुण्डाले हानेको ढुंगा लागेर उनकी पत्नी घाइते भएको दाबी गरे । 'सडक शिलान्यास कार्यक्रम छ भनेर थाहा पाएर हामी त्यहाँ गएका थियौँ । वडा अध्यक्ष मानबहादुर भण्डारीले भने,'ओदी राफाडाँडा सडक पहिले नै आधा निर्माण गरेको थियो । त्यो सडकमा पुन सडक निर्माण गरौँ भनेर भन्यौँ । उहाँहरुले राडुनेटा हुँदै नयाँ ठाँउमा सडक खन्ने भन्नुभयो । त्यो सडकमा कुनै उपभोक्ता समिति पनि थिएन् । ठेकेदार पनि थिएन् । गाउँपालिका अध्यक्षले आफ्नो निजी डोजर लिएर व्यक्तिगत नाफाका लागि सडक निर्माण गर्ने भन्नुभयो । तिमीहरु को हौं र मैले जे गरे त्यही हुन्छ भनेर भने । त्यस पछि धकेलपकल भयो । उनकै पक्षले झगडा गरेका हुन् । उनीहरुबाटै आफूहरुले बढी पीटाइ खाएका हौँ । उल्टै मुद्दा हालेर हामीलाई फसाए। ' यता गाउँपालिका अध्यक्ष लक्ष्मणबहादुर बमले भने जनताको मागअनुसार आफूले उदारो सडक खन्नका लागि डोजर लिएर राडुनेटा गएका बेला नबोलाइका मान्छेहरु आएर आफूहरुमाथि आक्रमण गरेका हुन् । उनले भने, 'त्यो आक्रमण सुनियोजित हो । सडकको बिबाद नै थिएन । बाहाना बनाएर वडा अध्यक्ष मानबहादुर भण्डारीले हातपात गर्न सुरु गरे । पार्टीले छानबिन समिति गठन गरेको छ । त्यसले वास्तविकता ल्याउनेमा आफू विश्वस्त छु।' पलाँतामा नेकपाकै गाउँपालिका अध्यक्ष र पार्टीका नेताको विवादले चार्को रुप लिएको छ । गाउँमा दुवै पक्षकाले दैनिक रुपमा विवाद गरिरहेको स्थानीय धनकर्ण विश्वकर्माले बताए । पलाँता १ देखी ७ सम्मका वडा कार्यालयमा ताला लागेको छ । नेकपाले पलाँता कुटपीटको घटनाको वास्तविक कुरा बाहिर ल्याउन छानबिन समिति गठन गरेको छ ।"
सर्वसम्मत संविधान संशोधनका पक्षमा कांग्रेस,"काठमाडौं : संविधानमा निशान छापभित्र रहेको नेपालको नक्सा परिमार्जन गर्न सरकारले संसद्मा दर्ता गरेको संशोधन प्रस्ताव सर्वसम्मतले पारित गर्नुपर्नेमा कांग्रेसले जोड दिएको छ। सरकारले हालै कालापानी, लिपुलेक र लिम्पियाधुरासहितको भूमि समेटेर नयाँ राजनीतिक र प्रशासनिक नक्सा जारी गरेको थियो। शीर्ष दलका नेतासहित आइतबार बसेको कांग्रेस पदाधिकारी बैठकले नयाँ नक्सासम्बन्धी संविधान संशोधनको प्रस्तावलाई सर्वसम्मतरूपमा पारित गर्नुपर्ने निष्कर्श निकालेको हो। तर, संविधान संशोधनजस्तो महत्वपूर्ण विषय भएकाले औपचारिक रूपमा पार्टीको केन्द्रीय समिति बैठकले निर्णय गर्ने कांग्रेसले जनाएको छ। कांग्रेस केन्द्रीय समिति बैठक केही दिनमै बस्ने जनाइएको छ। नक्सामा समेटिएका नयाँ भूमिहरू नेपालकै हुन् भन्नेमा कांग्रेस पहिल्यैदेखि दृढ छ, बैठकमा सहभागि कांग्रेस संसदीय दलका प्रमुख सचेतक बालकृष्ण खाणले भने, अहिले सरकारले नयाँ नक्साअनुसार संविधान संशोधनको प्रस्ताव अगाडि बढाएको छ। यो स्वागतयोग्य छ। यसलाई सर्वसम्मत रूपमा संसद्बाट पारित गर्नुपर्ने पक्षमा कांग्रेस छ। उनले राष्ट्रको सार्वभौमसत्ता, भौगोलिक अखण्डता र स्वाधिनताको विषयमा दलहरू एकठाउँमा उभिनुपर्नेमा जोड दिँदै संशोधन प्रस्ताव सर्वसम्मत पारित गर्न संसद्भित्र रहेका र बाहिरका दलहरूसँग कांग्रेसले छलफलको पहल गर्नेसमेत बताए। सबै राजनीति दलको सहमति जुटाउन कांग्रेसले पहल गर्नेछ, उनले भने। करिव ३ घण्टा लामो पदाधिकारी बैठकमा कांग्रेस नेताहरूले नेपाली भूमि अतिक्रमण हुनुमा सरकारको कमजोर कुटनीतिलाई दोष दिएका छन्। विगतमा सुस्ता, कालापानीलगायत क्षेत्रहरू भारतले विवादित भूमिका रूपमा स्वीकार गर्दै आएको उल्लेख गर्दै कांग्रेसले वर्तमान सरकार गम्भीर नहुँदा जटिलता थप्ने काम भएको दावी गरेको छ। कांग्रेसले तत्काल भारतसँग उच्चस्तरीय कुटनीतिक संवाद थाल्न सरकारलाई आग्रह गरेको छ। सुस्ता र कालापानीको विषय विवादीत भूमि भनेर भारतले पटकपटक स्वीकार गर्दै आएको थियो तर अहिलेको सरकारले यतातर्फ गम्भीरता नै देखाएन, कांग्रेस पदाधिकारी बैठकको निर्णयमा भनिएको छ, अहिले जस्तो परिस्थिति भएको छ, त्यसलाई सहजीकरणका लािग उच्चस्तरीय कुटनीतिक र राजनीतिक संवादमा ढिलाई गर्नुहुन्न। सरकारले संविधानको अनुसूची ३ मा उल्लिखित निशान छापमा रहेको नेपालको नक्सा परिमार्जन गर्ने प्रस्ताव दर्ता गरेपछि मधेश केन्द्रित दलहरूले पनि आफूहरूले उठाउँदै आएको संविधान संशोधनको प्रस्ताव सँगसँगै अगाडि बढाउनुपर्ने माग राखेका छन्। शनिबार कांग्रेस सभापति शेरबहादुर देउवालाई भेटी मधेश केन्द्रित दलका नेताहरूले निशान छापसँगै आफूहरूका मागअनुसार संविधान संशोधन गर्न पहल गरिदिन आग्रह गरेका थिए। सभापति देउवाले पदाधिकारी बैठकमा मधेश केन्द्रीत दलहरूका मागबारे जानकारी गराएका थिए। कांग्रेसले भने तत्काल सीमानाको विषय रहेकाले नक्सा सम्बन्धी संशोधन प्रस्ताव पारित गरेर बाँकी विषयमा छलफल गर्दै जानुपर्ने निष्कर्श निकालेको छ। मधेश केन्द्रीत दलका मागमा कांग्रेस सकारात्मक रहँदै आएको छ। अमेरिकी सहयोग परियोजना एमसीसीलाई सरकारले चालू अधिवेशनबाटै पारित गरेर कार्यान्वयनमा लैजानुपर्ने पुरानै अडान कांग्रेसले दोहोर्याएको छ। पदाधिकारी बैठकदले एकल महिला र अपांगता भएका नागरिकहरूको भत्ता कटौती गर्ने सरकारको निर्णयप्रति आपत्ति जनाएको छ। कांग्रेसले सरकारलाई सामाजिक सुरक्षा भत्ता रोक्ने निर्णय फिर्ता लिई समयानुकूल बृद्धि गर्न माग गरेको छ। कोरोनाविरुद्ध संघर्ष क्रममा समयमै गम्भीरता नराख्दा संक्रमितको संख्या व्यापक बढेको र तीन जनाको मृत्यु भइसकेको भन्दै कांग्रेसले सरकारलाई स्थितिको गहन समिक्षा गरेर युद्धस्तरमा कार्य गर्न अपिल गरेको छ। कोरोना परिक्षण सुस्त गतिमा हुनु, पर्याप्त स्वास्थ सामग्री नहुनु र क्वारेन्टाइनहरू नाम मात्रको हुनु, राहतको पर्याप्त प्याकेजको प्रबन्ध गर्न नसक्नु सरकारको गैरजिम्मेवारी र असक्षमताका रूपमा कांग्रेसले लिएको छ।"
इद उल फित्रले आपसी सद्भाव र सहिष्णुतालाई प्रगाढ तुल्याउने छ : राष्ट्रपति,"काठमाडौं : राष्ट्रपति विद्यादेवी भण्डारीले इद उल फित्रले विश्वका विभिन्न स्थानमा रहेका नेपालीको धार्मिक तथा सांस्कृतिक विविधताबीच आपसी सद्भाव, सहिष्णुता, भ्रातृत्व र पारिस्परिक सहयोगलाई थप प्रगाढ तुल्याउन प्रेरित गर्ने बताएकी छन् । इस्लाम धर्मावलम्बीले मनाउँदै आएको महान् पर्वका अवसरमा उनले आज शुभकामना सन्देश दिँदै स्वदेश तथा विदेशमा रहनुभएका सम्पूर्ण नेपाली इस्लाम धर्मावलम्बीमा सुख, शान्ति, समृद्धि, सुस्वास्थ्य तथा दीर्घायुको कामना गरेकी हुन् । राष्ट्रपति भण्डारीले कोभिड१९ को महामारीले आक्रान्त पारिरहेकाले यस महामारीबाट बच्न नेपाल सरकारले लागू गरेको स्वास्थ्यसम्बन्धी नियमको पालना गर्नु सबै नेपालीको कर्तव्य भएको पनि सन्देशमा उल्लेख गरिन् । सबैले संयम र धैर्यका साथ सरकारको आह्वानबमोजिम लकडाउन पालना गरी घरभित्रै रहेर सुरक्षित बनेर पर्व मनाउने पनि उनले विश्वास व्यक्त गरिन्। रासस"
शिक्षण अस्पतालमा पनि पीसीआर प्रयोगशाला,"काठमाडौं : त्रिभुवन विश्वविद्यालय शिक्षण अस्पताल महाराजगञ्जमा पीसीआर प्रविधिबाट कोभिड१९ को परीक्षण सोमबारदेखि शुरु गरिएको छ। त्रिविका उपकुलपति धर्मकान्त बाँस्कोटाले अस्पतालमा रहेको पीसीआर प्रयोगशालाको उद्घाटन गर्दै सरकारसँग समन्वय गरेर कोभिड१९ को परीक्षणको दायरा बढाउन प्रयोगशाला सञ्चालन गरिएको जानकारी दिए। कार्यक्रममा स्वास्थ्य तथा जनसङ्ख्या मन्त्रालयका स्वास्थ्य विज्ञ सल्लाहाकार डा खेम कार्कीले कोभिड१९ को परीक्षणको दायरा बढाउन लागि प्रयोगशाला सञ्चालनमा ल्याइएको बताए। योसँगै अहिलेसम्म कोभिड१९ परीक्षण गर्नका लागि २० वटा पीसीआर प्रयोगशाला सञ्चालनमा रहेका छन्। काठमाडौं उपत्यकामा भने पाँच वटा पीसीआर ल्याब सञ्चालन भएका छन्। त्रिविमा रहेको बाइयोटेक्नोलोजी विभाग रहेको उक्त प्रयोगशाला अस्पतालले सञ्चालन गरेको हो। मन्त्रालयका विज्ञ सल्लाहाकार डा कार्कीका अनुसार टेकुस्थित राष्ट्रिय जनस्वास्थ्य प्रयोगशालामा दुई, वीर अस्पतालमा एक, पाटन स्वास्थ्य तथा विज्ञान प्रतिष्ठानमा एक र शिक्षण अस्पतालमा एक जरी पाँच ठाउँमा पीसीआर सञ्चालन गरिएको छ। अस्पतालका कार्यकारी निर्देशक डा प्रेमकृष्ण खड्गाले एकपटकमा ९६ जनाको परीक्षण गर्न सकिने जानकारी दिए। परीक्षण गरिएको छदेखि आठ घण्टामा रिपोर्ट आउनेछ। कार्यक्रममा राष्ट्रिय जनस्वास्थ्य प्रयोगशाला टेकुका निर्देशक डा रुना झाले परीक्षण गराउनेको सङ्ख्या बढिरहेकाले अस्पतालमा सञ्चालन भएको प्रयोगशालाले सम्भावित सङ्क्रमितको परीक्षण गर्न सहयोग पुग्ने बताउए। उनले आफूले प्रयोगशाला सञ्चालनका लागि आवश्यक सहयोग गर्नेसमेत बताए। अहिलेसम्म पीसीआरबाट ४८ हजार ८१५ र आरडिटीबाट ९० हजार २६ जनाको परीक्षण गरिएको छ।"
थापाको शव नेपाल ल्याउन नपाउँदा कोरियामै अन्त्येष्टि,सउल : स्याङ्जा किचनासका खड्गबहादुर थापा मगरको शव नेपाल लैजान नसक्दा आइतबार कोरियामै अन्त्येष्टि गरिएको छ। लकडाउनका कारण हवाई क्षेत्र पनि अवरुद्ध हुँदा ३३ वर्षीय थापाको कोरियाको इन्छन फेमिली पार्कको ह्वाजाङ शवदाहगृहमा विद्युतीय माध्यमद्वारा अन्त्येष्टि गरिएको हो। उनी गत वैशाख ३० गते सुतेकै अवस्थामा मृत भेटिएका थिए। अनुमति रोजगारी प्रणालीमार्फत रोजगारीका सिलसिलामा ख्यङ्जु शहर नजीकै एक कम्पनीमा कार्यरत थापा दोस्रो कार्यकालका लागि कोरिया आएका थिए । उनका परिवारमा आमा र दुई दाजु छन्। थापाको कम्पनीमा उनीसहित पाँच नेपाली र तीन चिनियाँ विदेशी कामदारका रुपमा कार्यरत थिए। अहिलेको कोरोनाका कारण विषम परिस्थितिमा उनको शव नेपाल ल्याउन असम्भव देखिएपछि परिवारको सहमतिमा कोरियामा नै अन्तिम दाहसंस्कार गरिएको नेपाल मगर संघ कोरियाका अध्यक्ष सिपी मगरले बताए।
थप ६ जनामा कोरोना पुष्टि : संक्रमितको संख्या ६८२ पुग्यो,"काठमाडौं : थप ६ जनामा कोरोना संक्रमण देखिएको छ। अछाममा १, बर्दियामा ३ र पर्सामा १ र काठमाडौंमा १ गरी कुल थप ६ जनामा कोरोना संक्रमण देखिएको स्वास्थ्य तथा जनसंख्या मन्त्रालयले पुष्टि गरेको हो। अछाम मेललेकका ३२ वर्षीय पुरुषमा कोरोना संक्रमण देखिएको स्वास्थ्य मन्त्रालयले पुष्टि गरेको हो। सेती प्रादेशिक अस्पतालामा गरिएको पीसीआर परीक्षणमा कोरोना संक्रमण देखिएको हो। त्यसैगरी भेरी अस्पतालको प्रयोगशालामा गरिएको परीक्षणमा ३ जनाको कोरोना पोजिटिभ देखिएको छ। स्वास्थ्य मन्त्रालयका प्रवक्ता डा विकास देवकोटाका अनुसार गुलरिया १० बर्दियाका २२ र २४ वर्षीय पुरुष र गुलरिया २ बर्दियाका १८ वर्षीय पुरुषमा कोरोना पोजिटिभ देखिएको हो। यस्तै नारायणी अस्पतालको प्रयोगशामा गरिएको परीक्षणमा दुई जनामा पोजिटिभ देखिएको छ। उनीहरु जिरा भवानी गाउँपालिका ४ पर्सा कालिकामाइको क्वारेन्टाइनमा रहेकामा १८ वर्षका पुरुष र काठमाडौं महानगरपालिका १५ घर भएका कलैयामा काम गर्नेमा कोरोना पोजिटिभ देखिएको हो। हालसम्म कोरोना संक्रमितको संख्या ६८२ पुगेको छ। ११२ जना डिस्चार्ज भएका छन् भने ४ जनाको मृत्यु भएको छ। हालसम्म पीसीआर विधिबाट ५१ हजार ६४२ र आरडीटी विधिबाट ९५ हजार १९२ नमूना परीक्षण भएका छन्। गत २४ घन्टामा पीसीआर २हजार ९०४ र आरडीटी ५हजार १६६ नयाँ नमूना परीक्षण भएका हुन्। सबै प्रदेशमा आरडीटी परीक्षण भइरहेको छ। जसमध्ये प्रदेश १ मा १० हजार ८२७ ,प्रदेश २ मा ६हजार ४६८ मा ,बागमती प्रदेशमा २३ हजार ३१३ ,गण्डकी प्रदेशमा ७हजार ७०१ ,प्रदेश ५ मा १६हजार २१५ ,कर्णाली प्रदेशमा १० हजार ५८ र सुदूरपश्चिम प्रदेशमा २० हजार ६१० गरी कुल ९५ हजार १९२ वटा आरडीटी नमूना परीक्षण भएका छन्। क्वारेन्टाइनमा ४६ हजार २९ रहेका छन्। यस्तै कोरोना भाइरस (कोभिड१९) को संक्रमणबाट चौथो व्यक्तिको मृत्यु भएको पुष्टि भएको छ। बाराको करैयामाई गाउँपालिका७ का ७० वर्षीय वृद्धको कोरोनाबाट मृत्यु भएको स्वास्थ्य तथा जनसंख्या मन्त्रालयले जनाएको छ । वीरगञ्जस्थित नेसनल मेडिकल कलेजमा उपचारका क्रममा उनको जेठ ४ गते मृत्यु भएको थियो । सोमबार सोमबार मात्रै उनको कोरोना रिपोर्ट पोजिटिभ आएको हो।"
भोजपुरका पत्रकारको कोरोना बिमा,"भोजपुर : कोरोना महामारीको जोखिम मोलेर काम गरिरहेका पत्रकारका लागि स्थानीय जनप्रतिनिधिले बिमा कम्पनीसँग सम्झौता गरेको छ । उनीहरुले नेपाल पत्रकार महासंघ भोजपुरका क्रियाशिल ५२ पत्रकारको बिमा सम्झौता गरेको हो । भोजपुर नगरपालिकाकी उपमेयर ममिता राई, सोहि नगरपालिका ९ का वडाध्यक्ष रामबहादुर तामाङ र ६ का वडाध्यक्ष शैलेन्द्र कार्कीले शिखर इन्स्योरेन्स कम्पनी लिमिटेडसँग पत्रकारको बिमा सम्झौता गरेका हुन् । अग्रपंक्तिमा रहेर जोखिमपूर्ण तरिकाले समाचार संकलन गरिरहेका पत्रकारको व्यक्तिगत सुरक्षाका लागि बिमाको व्यवस्था गरिएको उपमेयर ममिता राईले जानकारी दिइन् । पत्रकार आवद्ध सञ्चारगृहबाट तलब नआउने अवस्थामा यदि कोहीमा संक्रमण देखिए अस्पतालमा बस्नुपरेमा पत्रकारको परिवारलाई आइपर्ने आर्थिक समस्यामा बिमा कम्पनीबाट प्राप्त हुने रकमले केही राहत मिलोस् भन्ने उद्देश्यले बिमा गर्न सहयोग गरेको उनले बताइन् । बिमा कम्पनीसँग भएको सम्झौता अनुसार फिल्डमा खटिने कुनै पत्रकारलाई संक्रमण भएमा कम्पनीले एक लाख रुपैयाँ सम्बन्धित पत्रकारलाई उपलब्ध गराउनेछ ।"
प्राधिकरणको सञ्चित घाटा शून्यमा झर्दै,"काठमाडौं : नेपाल विद्युत् प्राधिकरणले प्रस्ताव गरेको नयाँ महशुलका सम्बन्धमा विद्युत् नियमन आयोगले आज विद्युतीय माध्यमबाट सार्वजनिक सुनुवाइ गरेको छ। आयोगले आज प्राधिकरणका कार्यकारी निर्देशक कुलमान घिसिङ, निजी क्षेत्रका ऊर्जा उद्यमी, उद्योग वाणिज्य महासङ्घ, उपभोक्ता अधिकारकर्मीलगायतसँग विद्युतीय माध्यमबाट सार्वजनिक सुनुवाइ गरेको हो। सुनुवाइ आज साँझसम्म जारी रहने आयोगले जनाएको छ। आयोगले यसअघि गत चैत १४ देखि १६ गतेसम्मका लागि सुुनुवाइ तय गरेको थियो। उक्त सार्वजनिक सुनुवाइ कोरोनाको जोखिम बढेपछि रोकिएको थियो। सुनुवाइको पहिलो सत्रमा प्राधिकरणका कार्यकारी निर्देशक घिसिङले प्रस्तावित महशुलका विषयमा आफ्नो प्रस्तुति राख्नुभएको छ। आयोगले विभिन्न मोबाइल नम्बर तथा आयोगमा समेत सम्पर्क राखेर महशुलका सम्बन्धमा आफ्नो धारणा राख्नसक्ने वातावरण बनाएको छ। आफ्नो प्रस्तुति राख्दै प्राधिकरणका कार्यकारी निर्देशक घिसिङले चालू आवको अन्त्यसम्म प्राधिकरणको सञ्चित नोक्सान शुन्यमा झार्ने लक्ष्यका साथ काम भइरहेको जानकारी दिए। प्राधिकरणको हिसाबअनुसार हालसम्म सञ्चित नोक्सानी रु १२ रहेको छ। सञ्चित नोक्सानलाई शुन्य भई प्राधिकरणको नाफा र घाटा बराबरीको अवस्थामा पुग्ने र सरकारी संस्थानमध्ये उत्कृष्ट बन्ने उनको भनाइ छ। विगतमा राजनीतिक हस्तक्षेप, स्रोतको दुरुपयोगलगायतका कारणले प्राधिकरण निरन्तर घाटामा गएको थियो। तत्कालीन ऊर्जामन्त्री पोष्टबहादुर बोगटीको पहलमा रु २७ अर्ब बराबरको घाटाको अपलेखन गरिएको भए पनि पुनःत्यो घाटा बढेर आर्थिक वर्ष २०७२७३ मा रु २७ अर्ब पुगेको थियो। पछिल्लो तीन वर्षमा प्राधिकरणले निरन्तर विभिन्न अभियान सञ्चालन गरेका कारण घाटा घट्दै गएको छ। नियमित विद्युत् उपलब्ध हुन थालेपछि प्राधिकरणको नाफासमेत बढ्दै गएको छ। झण्डै २६ प्रतिशतको हाराहारीमा पुगेको विद्युत् चुहावट घटेर चालू आवको अन्त्यसम्म १४ दशमलव ५० प्रतिशतमा सीमित गर्ने लक्ष्य राखिएको छ। प्राविधिक चुहावटबाहेक अन्य चुहावट घटाउन प्राधिकरणले निरन्तर पहल गरिरहेको छ। प्राविधिक चुहावट घटाउनका लागि वितरण प्रणालीको सुधार, ट्रान्सफर्मर थप गर्ने तथा अन्य कामसमेत निरन्तर अगाडि बढाइएको कार्यकारी निर्देशक घिसिङको भनाइ छ। झण्डै दुई दशकसम्म निरन्तर घाटामा गएको प्राधिकरण चालू आर्थिक वर्षमा शुन्यमा आउने जानकारी दिँदै भारतबाट आयात भइरहेको विद्युत्को मात्रासमेत घटेको बताए। चालू आवमा भारतबाट रु १२ अर्ब बराबरको मात्र बिजुली आयात हुने उहाँले जानकारी दिनुभयो। आव २०७५७६ मा भारतबाट रु १९ अर्ब बराबरको विद्युत् आयात भएको थियो। जुन सो आवको तुलनामा चालू आवमा झण्डै रु सात अर्बले कम हो। यस्तै नेपालले यस वर्ष मात्रै रु एक अर्ब बराबरको विद्युत् भारत निकासी गरेको छ। अन्तिम लेखापरीक्षण प्रतिवेदनअनुसार प्राधिकरणले गत वर्ष रु १० अर्ब ५० करोड बढी नाफा गरेको थियो। प्राधिकरणले यस आवमा बिजुलीको लागत प्रतियुनिट लागत घटेर १० रुपैयाँ २४ पैसामा झर्ने अनुमान गरेको छ। गत आवमा १० रुपैयाँ ३० पैसा रहेको थियो। यस वर्ष प्रतियुनिट दुई पैसा नाफा हुने कार्यकारी निर्देशक घिसिङको भनाइ छ। यद्यपि यो चुहावटमा आधारित हुने उहाँको भनाइ छ। चालू आर्थिक वर्षमा विद्युत् प्राधिकरणको कूल आम्दानी बढेर रु ७५ अर्ब ८० करोड पुग्ने भएको छ। गत वर्ष रु ६५ अर्ब ८५ करोड आम्दानी हुने अनुमान छ। चालू आवमा नाफा नोक्सानको अवस्थालाई शुन्यमा झारेपछि नेपालको विद्युत्मा लगानीमैत्री वातावरण बनाउन सहयोग मिल्ने जानकारी दिँदै उहाँले क्रमशः विद्युत् विस्तार गर्ने लक्ष्य राखेको बताए। प्राधिकरणका अनुसार आवमा २०७५७६ मा सात हजार ५५१ गिगावाट घण्टा विद्युत् उपलब्ध भएकामा चालू आवमा कूल आठ हजार ६५७ गिगावट घण्टा विद्युत् उपलब्ध गराउने लक्ष्य राखेको हो। यस्तै ग्राहकलाई गत आवमा कूल छ हजार ३९४ गिगावाट घण्टा र चालू आवमा सात हजार ४०२ गिगावाट घण्टा उपलब्ध भएको छ। त्यसमा झण्डै एक हजार गिगावाट घण्टा बढी विद्युत् चुहावट भएको छ। प्राधिकरणले विभिन्न क्षेत्रलाई विशेष ध्यानमा राखेर महशुल दर निर्धारण गरेको छ। त्यसमा न्यूनतम विद्युत् उपभोग गर्नेलाई कम महशुल तिर्ने गरी दर तय गरिएको छ। विगतमा बढी विद्युत् खपत गर्नेलाई बढी शुल्क लिने अवस्था थियो। प्राधिकरणले प्रस्ताव गरेको महशुलअनुसार भने बढी खपत गर्नेलाई पनि तुलनात्मकरुपमा कम पर्ने व्यवस्था गरिएको छ। यस्तै विद्युतीय सवारी साधनको प्रवद्र्धन तथा कृषि क्षेत्रको आधुनिकीकरणका लागि सिँचाइमा विशेष छुट दिने प्रबन्ध गरिएको छ। आयोगले उपभोक्ताको हक र हितलाई ध्यानमा राखेर विद्युत् सेवालाई भरपर्दो र सुरक्षित बनाउने लक्ष्य राखेको छ। यस्तै कोरोनाका कारण समस्यामा परेका ऊर्जा उद्यमीलाई रिफाइनान्सिङको व्यवस्था गर्न र खरिद बिक्री उत्पादन अनुमतिपत्रका सम्बन्धमा समेत विशेष व्यवस्था गरिएको छ। आयोगका अध्यक्ष डिल्लीबहादुर सिंहले आयोगले २५ हजार मेगावाटका आयोजनाको सहजीकरणका लागि विशेष व्यवस्था गरिएको बताए। आयोगको नियमनकारी भूमिकालाई थप प्रभावकारी बनाइँदै लगिएको र विभिन्न सात वटा विनियमावली तय गरी काममा थप सहजीकरण गरेको अध्यक्ष सिंहको भनाइ छ। सार्वजनिक सुनुवाइमार्फत प्राप्त भएका धारणाका आधारमा आयोगले महशुलका सम्बन्धमा आवश्यक निर्णय गर्नेछ।"
यस्तो छ प्रधानमन्त्री ओलीको सम्बोधन (भिडियो पूर्णपाठ),"काठमाडौं : प्रधानमन्त्री केपी शर्मा ओलीले राष्ट्रको नाममा सम्बोधन गरेका छन्। ओलीले कोरोना संकटलाई सामना गर्न सिंगो मुलुक एकजुट हुनुपर्नेमा जोड दिएका छन्। उनले नेपालको तयारी र सावधानी दक्षिण एसियामै राम्रो देखिएको दाबी गरे। ओलीले सीमाबाट लुकेर संक्रमित नेपाल भित्रिँदा समस्या जटिल बन्दै गएको बताए। उनले कोरोना महामारी सामना गर्न सरकारले गरेको तयारी, रोकथामका रणनीति, राहतलगायतका सरकारी तयारीबारे बताएका छन्। उनले सीमा अलपत्र नेपालीलाई स्वदेश फर्काउन सरकारले तत्काल पहल थाल्ने पनि बताएका छन्। यसअघि २०७६ चैत ७ गते पनि प्रधानमन्त्री ओलीले राष्ट्रको नाममा सम्बोधन गरेका थिए। पूर्णपाठ : आदरणीय दिदीबहिनी तथा दाजुभाइहरु, आज विश्व कोरोना भाइरसको महामारीबाट आक्रान्त छ र यसका विरुद्धको लडाईंमा सरिक छ । र, त्यसका विरुद्ध हामी पनि लडिरहेका छौं । यसै क्रममा मुलुक ६३ दिनदेखि लकडाउनमा छ । कुनै मानवीय क्षति नहोस् भन्ने हाम्रो अथक प्रयासका बाबजुद यसबीचमा नेपालभित्र हाम्रा तीन जना नागरिकको दुःखद् निधन भएको छ । उहाँहरूसहित कोरोना भाइरसद्वारा स्वदेश तथा विदेशमा भएको मानवीय क्षतिप्रति दुःख व्यक्त गर्दछु । र, शोकाकूल परिवारजनमा म गहिरो समवेदना व्यक्त गर्दछु । बन्दाबन्दी आगामी जेठ २० गतेसम्म जारी छ । यसले गर्दा हाम्रो समग्र अर्थतन्त्र र सम्पूर्ण देशबासीमा पुग्न गएको अप्ठ्यारोप्रति सरकार गंभीर र संवेदनशील छ । कोरोना महामारीबाट जनतालाई मुक्त गर्ने, यसबाट सिर्जित संकटबाट मुलुकको अर्थतन्त्रलाई रक्षा गर्ने र रोग तथा भोकबाट आप्ना जनतालाई जोगाउने कामलाई सरकारले आफ्नो प्रमुख दायित्व ठानेको छ । दाजुभाइ तथा दिदीबहिनीहरु ! एक महिना अघि संबोधनका क्रममा मैले आउने साताहरु अझ चुनौतिपूर्ण हुने बताएको थिएँ । फागुन ३ देखि चैत २९ गतेसम्म झण्डै २ महिनासम्म संक्रमितको संख्या दोहोरो अङ्कमा ननाघ्नु र मानवीय क्षतिवेगर बन्दाबन्दीको पालना हुनुले विश्व स्वास्थ्य संगठनले हाम्रो मुलुकलाई अति जोखिमबाट जोखिमको तहमा प्रगति भएको बताएको थियो । तर नयाँ बर्षको पहिलो हप्ता वितेसँगै महामारीको संक्रमण फेरि विस्तार हुन थाल्यो । यतिबेला संक्रमितहरुको संख्या ६ सय नाघेको छ । आसन्न जोखिमले हामीलाई थप सजग हुन, अझ उच्च योजनाका साथ संक्रमणलाई नियन्त्रण गर्न र राज्यका सबै अंगहरुलाई महसुस हुनेगरी अझ चुस्त र प्रभावकारी बनाउन माग गरेको छ । यस महामारीलाई नियन्त्रण गर्न प्रारम्भिक दिनका तयारीमा केही अलमलजस्तो देखिएतापनि हालसम्म आइपुग्दा हामीले लिएका कदमहरु सफल भएका छन् । लकडाउनले जीवनलाई असहज त बनाएको छ, तर यसले सामाजिक दूरी कायम गर्न, केसहरु पहिचान गर्न, आइसोलेसनमा राख्न र सम्पर्कित व्यक्ति पत्ता लगाउन मद्दत पुयाएको छ । समयमै गरिएको लकडाउन, अन्तर्राष्ट्रिय सीमा नाका र उडानहरु बन्द गर्ने निर्णय र समयमै तय गरिएको अस्पताल सेवा सञ्चालन कार्यविधिको तर्जुमा र कार्यान्वयन लगायतका कदमहरुले महामारीबाट हुनसक्ने डरलाग्दो क्षतिलाई जोगाएको छ । यसबीचमा २ महिनाका शिशुदेखि ८१ बर्षीया बृद्धासम्मलाई निको पार्न सकिनुलाई उपलब्धिका रुपमा लिइनु पर्छ । यसरी दक्षिण एसियाका कतिपय मुलुकहरुको तुलनामा नेपालमा महामारी नियन्त्रणको स्थिति प्रभावकारी छ, तर त्यो ढुक्क भएर बस्ने स्थितिमा भने छैन । कोरोना विरुद्धको हाम्रो लडाइँ निकै चुनौतीपूर्ण र लामो छ भन्ने यथार्थप्रति सरकार सचेत छ । आपूर्तिका सीमित स्रोत भएका कारण औषधि र स्वास्थ्य उपकरणको खरीदमा सिर्जना भएका केही अप्ठ्याराहरु हल भएका छन् । एक मात्र प्रयोगशालाबाट सुरु भएको कोभिड१९ को परीक्षणलाई सातवटै प्रदेशसम्म विस्तार गर्दै २० भन्दा बढी प्रयोगशालाबाट अहिले तीब्र बनाइएको छ । परीक्षणको दायरालाई विस्तार गर्न किट तथा औषधिको प्रबन्ध द्रूत गतिमा गरी यसलाई यथाशीघ्र अझै उन्नत बनाइनेछ । विज्ञहरुले दिएको सल्लाहबमोजिम कम्तिमा जनसंख्याको २ प्रतिशतसम्म परीक्षण विस्तार गर्ने योजनामा सरकार छ । प्रत्येक स्थानीय तहलाई कोभिड१९ सँग जुध्न सक्नेगरी स्वास्थ्य सुरक्षा, स्वास्थ्य सेवा, आधारभूत वस्तुहरुको आपूर्ति र शान्ति सुव्यवस्था कायम गर्नसक्ने तुल्याउन संघ र प्रदेशबीचको सहकार्यलाई थप प्रभावकारी बनाइने छ । खासगरी क्वारेण्टिनको प्रबन्ध, राहत वितरण, आपूर्ति प्रणालीको व्यवस्थापन र अनुगमनमा स्थानीय तहलाई सक्षम पार्नेगरी साझेदारी अघि बढाइनेछ । क्वारेण्टिनको संख्या बढाउने र त्यसको स्तरमा पुनरावलोकन गरी व्यापक सुधार गरिनेछ । आवश्यकताअनुसार बन्द अवस्थामा रहेका होटल तथा उपयुक्त सार्वजनिक संरचनाहरुलाई समेत क्वारेन्टिनको रुपमा प्रयोग गर्ने बारेमा समेत योजना बनाइएको छ । केन्द्रीय योजना र स्थानीय तहको व्यवस्थापनमा संक्रमित नागरिकको स्वास्थ्योपचार र क्वारेन्टिनमा राखिएका व्यक्तिहरुको खानपान तथा हेरचाह व्यवस्थित गरिने छ । महामारी विस्तार भएको ठाउँलाई सील गरी त्यहाँ युद्धस्तरमा परीक्षण तथा नियन्त्रणको कार्यलाई अघि बढाइने छ । महामारी अहिले फैलिँदो अवस्थामा छ । यस महामारीसँग जुध्न सबै सरकारी निकायहरु चुस्त र प्रभावकारी हुनै पर्दछ । समयको चुनौती सामना गर्न नसक्ने कुनैपनि संरचनाको नेतृत्वको तत्काल पुनव्र्यवस्था गरिने छ । राष्ट्रिय सङ्कटको यस घडीमा खेलेको भूमिकालाई नै सम्बन्धित व्यक्तिको मूल्याङ्कनको मुख्य आधार बनाउँदै दण्ड र पुरस्कारको व्यवस्था गरिने छ । कोरोना महामारी विरुद्ध एकीकृत कमाण्ड एवं केन्द्रीय योजनालाई थप प्रभावकारी बनाइने छ । संघ, प्रदेश र स्थानीय तहबीच कोरोना संक्रमण, रोकथाम र नियन्त्रणका क्षेत्रमा जिवन्त सूचना संवाद तथा प्रभावकारी समन्वयका लागि तीनवटै तहमा सम्पर्क व्यक्ति वा निकाय तोकी विद्यमान संस्थागत व्यवस्थालाई अझ चुस्त तुल्याइनेछ । फैलिँदो महामारीप्रति चासो राख्ने र यस महामारी विरुद्धको लडाईँमा कुनै न कुनै रुपमा संलग्न विभिन्न पक्षलाई समेत समेटेर एउटा परामर्शदातृ संयन्त्र छिट्टै घोषणा गरिने छ । दिदीबहिनी तथा दाजुभाइहरु, कुनैपनि विषयले कोरोना विरुद्धको जारी युद्धलाई कमजोर पार्न हुन्न भन्नेमा म स्पष्ट छु । मैले पहिले पनि भनेको छु, मानिसका लागि जीवन पहिलो कुरा हो । रोग वा भोक केहीबाट पनि हाम्रा देशबासीको जीवन जोखिममा पर्न नदिन सरकार हदैसम्म प्रयत्नशील रहन्छ । यस कार्यमा सरकार सबै देशबासीबाट आजसम्म प्राप्त सहयोगका लागि आभारी छ र आगामी दिनमा थप रचनात्मक सहयोगको अपेक्षा पनि गर्दछ । अहिले मुलुक बाहिर रहेका नेपालीहरुको घर फर्किने क्रम बढेको छ । मैले नेपालीहरू ठूलो संख्यामा कार्यरत रहेका मुलुकका सरकार तथा राष्ट्र प्रमुखसँग गम्भीर संवाद गरेको छु । नेपालीहरूको अप्ठ्यारोमा सहयोग गर्न मैले गरेको आग्रहमा उहाँहरूले निश्चिन्त रहन आश्वस्त पार्नुभएको छ । म उहाँहरू सबैलाई धन्यवाद भन्न चाहन्छु । यसका अतिरिक्त कोभिड१९ को विश्वव्यापी संक्रमणको कारणबाट उत्पन्न असहज परिस्थितिमा स्वदेश फर्कनु पर्ने अवस्थामा रहेका नेपालीलाई स्वदेश फर्काउने व्यवस्था सम्बन्धी विस्तृत योजना सहितको आदेश तत्काल जारी गरिने छ । विश्वका जुनसुकै कुनामा अप्ठ्यारोमा परेका आफ्ना देशबासीहरुलाई सरकारले समयमै उद्दार गर्छ । समस्याको प्राथमिकता र देशभित्रको तयारीका बीच सन्तुलन मिलाउँदै यो काम छिट्टै सुरु गरिनेछ । सरकार आप्ना नागरिकप्रति संवेदनशील छ, यसमा निश्चिन्त रहन म सबैमा आग्रह गर्दछु । विश्व स्वास्थ्य संगठनको प्रोटोकल अनुरुप घर फर्किनेहरुको सीमा पार गर्नुअघि अनिवार्य परीक्षण हुनुपर्ने थियो, जसले महामारीलाई समुदाय स्तरमा फैलिनबाट धेरै हदसम्म जोगाउन सक्थ्यो । तर छिमेकी मित्र राष्ट्र भारतबाट अधिकांश घर फर्किनेहरु नियमको पालना र परीक्षणबिना नै, अनेक कष्ट झेल्दै ठूलो संख्यामा सीमा पार गरिरहनु भएको छ । परीक्षणको अभावमा महामारी तीब्र गतिमा फैलिनमा यसले पनि योगदान गरिरहेको छ । स्वदेश भित्रिइसक्नु भएका दाजुभाइ दिदीबहिनीहरुले छिटो परीक्षण गर्न, सामाजिक दूरी कायम गर्न, सुरक्षित ढंगले क्वारेन्टिनमा रहन र अन्य नियमहरुको पालना गर्न जरुरी छ । यस काममा उहाँहरुलाई आवश्यक सहयोग पुयाउने थप दायित्व स्थानीय तहको काँधमा आइपरेको छ । यस्तै अवस्थामा जनस्तरमा पारस्परिक सहयोगको आवश्यकता हुन्छ । जनता बीचको आपसी सहयोग र सजगतामा मात्रै कोरोनाजस्तो महामारीको संक्रमणलाई नियन्त्रण गर्न सकिन्छ । हामी स्पष्ट हुनुपर्दछ, कोही पनि रहरले मात्र विदेशिएको हुँदैन । कोरोना संक्रमण जो कसैलाई पनि हुन सक्छ । कसैले पनि इच्छाले संक्रमण बोकेर फर्किएको पनि हुँदैन । कसैको पनि बोली र व्यवहारबाट घर फर्किएकाहरुको आत्मसम्मानमा चोट नपुगोस् भन्नेमा सचेत रहन म सबै देशबासीहरुलाई आग्रह गर्दछु । घर फर्किएका सबै दिदीबहिनी दाजुभाइहरुलाई आफ्ना कारणले आफ्नो परिवार, छरछिमेक तथा समुदायमा महामारी नफैलियोस् भन्नेमा सतर्क रहन र चिकित्सक तथा प्रशासनको सल्लाहबमोजिम स्वास्थ्यसम्बन्धी अन्य नियमहरूको पालना गर्न अनुरोध गर्दछु । अप्ठ्यारो बेलामा केही तत्वहरु जनतामा भ्रम फिँजाएर आफ्ना अलग स्वार्थ र उद्देश्यहरु पूरा गर्न सक्रिय हुन सक्दछन् । यसरी जनतालाई भ्रमित गर्दै समाजमा असन्तोष फैलाउन उद्दत गैरजिम्मेवार तत्वहरुको बहकावबाट सतर्क रहन समेत आह्वान गर्दछु । विश्वव्यापी प्रवृत्ति र हाम्रो मुलुकमा त्यसको प्रभावलाई हेर्दा यस महामारीको संक्रमण अझै केही अवधि जारी रहने देखिन्छ । समुदायमा संक्रमण थप विस्तार हुन नदिन आवश्यक सावधानीका साथ केही नयाँ कदमहरु चालिने छ । महामारीका कारण माध्यमिक शिक्षा परीक्षा (एसइइ) सञ्चालन हुनुभन्दा २ दिन अगाडि स्थगित गर्नु परेको थियो । यो परीक्षा सञ्चालन हुन नसक्दा लाखौं विद्यार्थी अहिले अन्योलमा छन् । अहिले तत्काल परीक्षा सञ्चालन गर्न सकिने अवस्था पनि विद्यमान छैन । तसर्थ, एसइइका परीक्षार्थी विद्यार्थीहरुको सिङ्गो शैक्षिक बर्ष खेर जान नदिन शिक्षा, विज्ञान तथा प्रविधि मन्त्रालयले छिट्टै आवश्यक प्रबन्ध मिलाउने छ । आवश्यक नीतिगत व्यवस्थासहित मन्त्रालयले भर्चुयल कक्षाको समेत प्रयोग गरी सबै विद्यालयहरुमा नयाँ शैक्षिक बर्ष अन्तर्गतको पठनपाठन सञ्चालनको काम अघि बढाउनेछ । कोरोना भाइरस महामारीको जोखिम न्यून गर्दै आवश्यक आर्थिक क्रियाकलापलाई सुचारु गरिने छ । सरकारको नीति तथा कार्यक्रममा जोड दिइएअनुरुप खेतीपातीको याम खेर जान नदिन, सामाजिक दूरी र आवश्यक परहेजलाई ख्याल गरी कृषि कार्य अघि बढाइनेछ । समुदायमा संक्रमण फैलिन नदिन, मानिसको आवागमनलाई आवश्यक मात्रामा सीमित गर्नेगरी प्रशासनिक कडाईलाई भने कायमै राखिनेछ । कोरोना महामारीका कारण थपिन सक्ने गरिबी र बेरोजगारीलाई समाधान गर्न कृषि क्षेत्रको अहम् भूमिका हुने कुराप्रति सरकार सचेत छ । ठूलो मात्रामा आधुनिक यन्त्र र प्रविधिको प्रयोग गरी व्यावसायिक कृषि उत्पादनको कार्य अपेक्षित मात्रामा हुन नसक्नु, मेहनत तथा लगानी गर्ने उत्पादक र मूल्य तिरेर खरीद गर्ने उपभोक्ताको अहित हुने तर किसान र उपभोक्ताको बीचमा रहने बिचौलियाले भने अनुचित फाइदा उठाउनेजस्ता समस्या कृषि क्षेत्रमा रहेको आजको गंभीर समस्या हो । यस समस्यालाई सम्बोधन गर्न आवश्यक खाद्य वस्तुहरुको आयातलाई घटाउने, कृषिमा आत्मनिर्भर हुने, क्रमशः कृषि उत्पादनको निर्यात तीब्र पार्ने र कृषि क्षेत्रमा ठूलो मात्रामा रोजगारी र स्वरोजगारी सिर्जना गर्ने कार्यक्रम हालै संसदबाट नीति तथा कार्यक्रमका रुपमा पारित गरिसकिएको छ । कोरोना महामारीका बीच पनि अर्थतन्त्रलाई चलायमान राख्ने र राष्ट्रिय गौरवका आयोजना लगायत कतिपय विकास आयोजनालाई अगाडि बढाउने हाम्रो प्रयास र प्रयोग सफल भएको छ । कोरोना महामारीबीच पनि माथिल्लो तामाकोशी, मेलम्ची, पोखरा, भैरहवा र काठमाडौं विमानस्थल निर्माणविस्तार तथा रानीपोखरी, धरहरा लगायत पुनर्निर्माणका काम अगाडि बढाउन सकिएको छ । यसले कोरोनालाई छल्दै विकासका काम अगाडि बढाउन सकिन्छ भन्ने पुष्टि भएको छ । अब नियन्त्रणको सीमाभित्र रहनसक्ने थप उद्योगहरुलाई सञ्चालनको अनुमति दिइनेछ । काममा आउने आफ्ना श्रमिकलाई समुदायमा छ्यासमिस नहुने प्रबन्ध गर्ने सर्तमा जुनजुन जिल्लाका श्रमिक हुन्, तिनीहरुलाई पहिले कोरोना परीक्षण गरी प्रशासनको निगरानीमा उद्योगव्यवसाय सञ्चालन हुने स्थानमा ल्याउने प्रबन्ध मिलाइनेछ । सम्बन्धित उद्यमीले आफ्नो व्यवसायमा रहने श्रमिकहरुले तोकेको प्रोटोकल पालन गरेनगरेको अनुगमन आफैं गरी त्यसको नियमित जानकारी सम्बन्धित प्रशासनिक निकायमा गराउनु पर्नेछ । यसको प्रभावकारिताको आधारमा क्रमशः थप व्यवसाय सञ्चालनको प्रक्रिया अघि बढाइनेछ । दैनिक आवश्यक वस्तुहरुको आपूर्ति सहज तुल्याउने र आन्तरिक उत्पादन बृद्धिका लागि कच्चा पदार्थदेखि उत्पादित वस्तुको बजारसम्मको शृङ्खला अवरुद्ध हुन दिइने छैन । आवश्यक वस्तुहरुको आन्तरिक ढुवानी र आयातनिर्यात सहज बनाइनेछ । कोरोना महामारीको असरबाट क्षति भएका औद्योगिकव्यावसायिक क्षेत्रका लागि राहत सुविधाको व्यवस्था सरकारले गर्नेछ । यस्ता सुविधामा कर सहुलियत, शुल्क मिनाह, कर्जाको ब्याज सहुलियत, सहज ऋणको उपलब्धता एवं विद्युत लगायतका क्षेत्रमा दिइने छुटहरु पर्नेछन् । निजी क्षेत्र सबल नहुँदा अर्थतन्त्र सबल हुन सक्दैन भन्ने यथार्थलाई सरकारले राम्रोसँग बुझेको छ । शिथिल बन्न पुगेको अर्थव्यवस्थालाई दुरुस्त गर्न आवश्यक आर्थिक पुनरुत्थानसम्बन्धी विस्तृत प्रस्ताव अर्थ मन्त्रालयले छुट्टै जारी गर्नेछ । यस अप्ठ्यारो समयमा अपाङ्गता भएका व्यक्ति वा अन्य कसैको पनि राज्यले उपलब्ध गराउँदै आएको सामाजिक सहायतामा कटौती गरिने छैन । सामाजिक सुरक्षाको दायरा फराकिलो पारिनेछ । योगदानमा आधारित सामाजिक सुरक्षा प्रणालीलाई परिमार्जन गरिनेछ, यस प्रणालीमा आबद्ध सबै श्रमिकहरुको सामाजिक सुरक्षा कोषमा गर्नुपर्ने योगदान रकम हाललाई सरकारी कोषबाटै मिलान गरिनेछ । श्रम गर्नै नसक्नेलाई राहत दिऊँ, बाँकी सबैलाई काम दिऊँ र आर्थिक रुपमा भरथेग गरौँ भन्ने मान्यतामा सरकार दृढ छ । प्रधानमन्त्रीको नेतृत्वमा रहेको प्राकृतिक विपत्ति न्यूनीकरण तथा समस्या समाधान कोष र गृह मन्त्रीको नेतृत्वमा रहेको प्राकृतिक विपत्ति राहत कोषसमेतमा रहेको रकमकाे महत्वपूर्ण हिस्सा कोरोना संक्रमण रोकथाम, नियन्त्रण तथा उपचार कोषमा हस्तान्तरण गरिनेछ । जसबाट कोरोना रोकथाम, नियन्त्रण र उपचारमा थप योगदा पुग्नेछ । यतिबेला विदेशमा रोजगारी गुमेर ठूलो संख्यामा हाम्रा श्रमिकहरु स्वदेश फर्किनु भएको छ । साथै, कोरोना महामारीका कारण नेपालमा कार्यरत विदेशी श्रमिकहरु पनि ठूलो संख्यामा आआफ्नो देशमा फर्केको या फर्कने अवस्था रहेको छ । मुलुकमा विद्यमान र यस्ता विभिन्न ढङ्गले सिर्जना भएको रोजगारीको अवसर, विदेशमा रोजगारी गुमाएर स्वदेश फर्किएका र स्वदेशमै रोजगारविहीन नेपालीहरुलाई उपलब्ध गराइनेछ । यसका लागि आवश्यक पर्ने उपयुक्त सीप र तालीमको व्यवस्था सरकारले गर्छ । कृषि, साना तथा मझौला उद्योगव्यवसाय, निर्माण तथा सेवा क्षेत्रमा स्वरोजगारी सिर्जना गरी आत्मनिर्भर अर्थतन्त्रतर्फको गन्तव्यमा अघि बढ्ने विषयमा पहिले नै चर्चा गरिएको छ । संघ, प्रदेश र स्थानीय तहको सहकार्यमा पारिश्रमिक सहितको जनसहभागिता र प्रविधि सहितको श्रममूलक विकास निर्माणका कार्यहरु स्थानीय तहमा सञ्चालन गरिनेछ । प्रधानमन्त्री रोजगार कार्यक्रम अन्तर्गतको रोजगार सेवा केन्द्रलाई श्रम बैंकको रुपमा अघि बढाई सूचीकृत श्रमिकलाई उपलब्ध रोजगारीमा परिचालन गरिनेछ । स्थानीय तहहरुले स्वदेश फर्किई बेरोजगार रहेका र स्वदेशमै रही रोजगारीको अवसर नपाएकाहरुलाई रोजगार सेवा केन्द्रमा दर्ता हुनका लागि सहजीकरण गर्नेछन् । दिदी बहिनी तथा दाजुभाइहरु, कोरोना भाइरसको महामारी हत्तपत्त नहट्न पनि सक्छ भन्ने वास्तविकतालाई हामीले आत्मसात् गर्नुपर्छ । भाइरसको औषधि छैन, यस भाइरसको पनि औषधि छैन । विज्ञहरु भनिरहेका छन् यस भाइरसका विरुद्धको नयाँ खोप पत्ता नलागेसम्म यस महामारीमाथि नियन्त्रण गर्ने उपलब्ध उपाय भनेकै हाम्रो आनीबानी र आहारविहारमा आवश्यक सतर्कता अपनाउनु हो । हालसम्मका उपायहरु हुन् भाइरसलाई व्यक्तिबाट व्यक्तिमा सर्न नदिन सामाजिक दूरी कायम गर्ने र हरेक व्यक्तिमा प्रतिरोधी क्षमता बृद्धि गर्ने । सोचौं, हुनेखाने हुन् वा हुँदा खानेको, अचारको रुपमा होस् वा तरकारी, हाम्रा भान्छामा प्रयोग हुने केही तत्वहरुमा किन समानता पाइन्छ ? किनकि त्यसमा औषधीय तत्व छ । हाम्रा पूर्वजहरूले हजारौं वर्ष अगाडिदेखि गहिरो अनुसन्धान गरेर प्रचलनको रूपमा अघि सारेका र हाम्रा भान्छामा प्रयोग हुँदै आएका ती औषधीय तत्वले रोगको प्रतिरोध क्षमता बढाउन बल पुयाइरहेका छन् । तसर्थ निरोगी नेपाल निर्माणको लागि पाँच कार्य गर्न आग्रह गर्दछु ः पहिलो, यस महामारीसँग लड्दै निरोगी नेपाल निर्माणमा आफूलाई तयार राख्न उपलब्ध आहारलाई स्वच्छ र सन्तुलित बनाऔं । दोस्रो, लकडाउनको समयमा उपलब्ध फुर्सदलाई स्वस्थ रहन उपयोग गरौं । शारिरीक र स्वास प्रस्वासको चुस्तताको लागि घरैभित्र व्यायामलाई निरन्तरता दिऊँ । तेस्रो, भाइरस फोहरमा रमाउँछ, आफ्नो शरीर र बासस्थान दुबैको सरसफाईमा एकदमै ध्यान दिऊँ । चौथो, स्वस्थ रहनका लागि पर्याप्त आराम आवश्यक छ, यसमा ध्यान दिऊँ । पाँचौं, उच्च मनोबल कायम राखौं । भय र त्रास, चिन्ता र आशंकाले रोगव्याधीका विरुद्धको लडाईँमा कमजोर तुल्याउँछ । कोरोना भाइरसबाट जीवन गुमाउनेको संख्या प्रतिशतमा हेर्ने हो भने हामीले सामान्य ठानेका मौसमी रुघाखोकीबाट मर्नेको भन्दा कम छ भन्ने त तथ्यांकले नै बताएको छ । नभुलौं, हरेक चुनौतीको सामना गरेर नै मानवजाति आजको स्थानमा आइपुगेको हो । मानव जातिले सभ्यताको इतिहासमा असाधारण प्रतिकूलताहरूको सामना गरेको छ । हिम युगजस्ता अनेक कठीन समय पार गरेको छ । औषधि र अस्पताल नै नभएको बेलामा समेत अनेकन महामारीहरूको सामना गरेर अघि बढेको छ । मैले पहिले पनि चर्चा गरेको छु चुनौतीको सामान गर्ने, लडेको ठाउँबाट धुलो टक्टक्याउँदै उठ्ने र अघि बढ्ने नेपालीको चरित्र हो । हाम्रो आनीबानी र खानपिन ठीक हुँदा हामी जोगिन्छौं र कोरोनालाई पराजित गर्न सक्छौं । त्यसैले, सकारात्मक सोच राखौं । सरकारले यसलाई निरोगी नेपाल निर्माण अभियान भनेको छ, निरोगी नेपाल निर्माणलाई मूल स्वास्थ्य नीति बनाएको छ । प्रकृतिमैत्री स्वच्छ जीवनप्रणाली प्रबद्र्धन गरी नेपालीको रोग प्रतिरोधी क्षमता बृद्धि गर्न निरोधात्मक कार्यक्रम सञ्चालन गर्ने नीति अघि सारिएको छ । हाल कोरोना महामारी विरुद्ध सबै सामर्थ्य लगाउने र कोरोना मुक्त नेपालको स्वास्थ्य सेवामा प्रतिरोधात्मक र उपचारात्मक विधि अवलम्बन गर्न सरकार प्रतिबद्ध छ । नेपालीहरूको मनोबल उच्च छ र प्रतिरोध क्षमता पनि असाधारण छ । यस महामारीलाई सरकारले अघि सारेका विभिन्न उपायहरूसहित आफ्नो उच्च मनोबल र प्रतिरोध क्षमताका साथ पराजित गर्नेछौं भन्ने मैले विश्वास लिएको छु । सबैमा सुस्वास्थ्यको कामना गर्दछु । धन्यवाद ।"
१६ घण्टापछि जंगलमा भेटिए क्वारेन्टाइनबाट भागेका व्यक्ति,प्यूठान : क्वारेन्टाइनबाटै भागेका झिमरुक गाउँपालिका७ स्थित तुषाराका ४५ वर्षीय एक व्यक्ति १६ घण्टापछि भेटिएका छन्। तुषारास्थित रातामाटा जंगलमा उनलाई गाउँलेले खोजीको क्रममा भेटाएका हुन्। सत्य मावी तुषाराको क्वारेन्टाइनमा बसेका उनी आइतबार दिउँसो साढे तीन बजे भागेका वडा अध्यक्ष गोपाल गिरीले जानकारी दिए। दुई दिन अघि भारतबाट घर फर्किएका उनलाई कोरोनाको त्रासमा क्वारेन्टाइनमा राखिएको थियो। सोमबार इलाका प्रहरी कार्यालय मच्छिबाट प्रहरीलाई बोलाएर खोजी गरिएको थियो। झिमरुक गाउँपालिकामा भारतमा गएकाहरु फर्किने कार्य जारी छ। गाउँ फर्किनेको लर्को लाग्न थालेपछि स्थानीय सरकारलाई हम्मेहम्मे भइरहेको छ।
मुम्बईबाट सप्तरी आएका दुई जनामा कोरोना संक्रमण,"राजविराज : भारतबाट आएका सप्तरीका दुई जनामा कोरोना संक्रमण पुष्टि भएको छ। सप्तरीको डाकनेश्वरी नगरपालिका५ पातोस्थित कन्तचन्द्र माविको क्वारेन्टाइनमा बसेका डाकनेश्वरी नगरपालिका४ का २२ वर्षीय र वडा नम्बर ८ का ३४ वर्षीय पुरुषमा संक्रमण पुष्टि भएको स्वास्थ्य तथा जनसङ्ख्या मन्त्रालयले सार्वजनिक गरेको हो। संक्रमित दुवै जना भारतको मुम्बईबाट जेठ ५ गते आएको डाकनेश्वरी नगरपालिकाका स्वास्थ्य सहसंयोजक सन्तोष साहले बताए। भारतबाट आए लगत्तै उनीहरुलाई पातोस्थित क्वारेन्टाइनमा राखिएको थियो। क्वारेन्टाइनमा खटिएका दुई स्वास्थ्यकर्मी र क्वारेन्टाइनमा बसेका १५ जनालाई जेठ ८ गते राजविराज बोलाएर नमूना स्वाव संकलन गरिएकोमा दुई जनामा संक्रमण देखिएको हो। भारतले रेलसेवा सञ्चालन गरेपछि भारतको फरकफरक राज्यबाट आएकाहरुको नमूना स्वाब संकलन गरिएको र थप दुई जनामा संक्रमण देखिएको स्वास्थ्य कार्यालय सप्तरीका निमित्त प्रमुख दुनियालाल यादवले बताए। स्वास्थ्य सहसंयोजक साहले डाकनेश्वरी नगरपालिकामा एक ठाउँमा मात्र क्वारेन्टाइन रहेकोले ठाउँको अभाव भइरहेको बताए। उनले ५० जनाको क्षमता भएको पातोस्थित क्वारेन्टाइनमा हाल १ सय ६ जना रहेको जानकारी दिए। कोरोना संक्रमण फैलिने डरले विभिन्न टोलमा रहेको विद्यालय भवनहरुमा गाउँलेहरुले क्वारेन्टाइन राख्न नदिएको नगरपालिकाले जनाएको छ। शनिबार मात्र वडा नम्बर ६ कटैयास्थित विद्यालय निरीक्षण गर्न जाँदा गाउँलेहरुले गालीगलौज गर्दै क्वारेन्टाइन राख्न नदिएपछि टोली फर्किएको थियो। भारतबाट प्रवेश गर्नेहरुको सङ्ख्या बढिरहेको छ तर क्वारेन्टाइनमा राख्ने ठाउँ छैन् स्वास्थ्य सहसंयोजक साहले भनेमानिस राख्नुपर्यो भनेर फोन आएपछि फोन नै काटनु पर्ने अवस्था छ, राख्ने ठाउँ नै छैन्, मानिसहरु भने भित्रिरहेका छन्। पातोस्थित क्वारेन्टाइनमा थप मानिसहरु राख्न नसक्ने बताएपछि शनिबार बाध्य भएर डाकनेश्वरी नगरपालिका३ तरही हटेलस्थित विद्यालयले स्थानीय पाँच जनालाई राखेको छ। धेरै मानिस अटाउने ठूला कोठाहरु भएको भवनको अभाव हुँदा भारतबाट दैनिक भित्रिरहेका मानिसहरुलाई व्यवस्थापन गर्न स्थानीय तहलाई कठिनाई हुँदै गएको छ। बलान बिहुल गाउँपालिकाको बेल्ही र रामनगर हुँदै दैनिक दर्जनौ नेपालीहरु भारतबाट प्रवेश गरिरहेको जानकारी दिँदै गाउँपालिका अध्यक्ष दयानन्द गोइतले भने, 'बढदो चापलाई व्यवस्थापन गर्न प्रदेश र संघीय सरकारले आवश्यक पहल र सहयोग नगरे अवस्था भयावह हुन्छ।' सोमबार थप भएका दुई जनासमेत डाकनेश्वरी नगरपालिकाका तीनजना र बलान बिहुल गाउँपालिकाका एक जना गरी सप्तरीमा संक्रमित हुनेको सङ्ख्या चार पुगेको छ। पहिलो पटक वैशाख २९ गते डाकनेश्वरी नगरपालिका३ का १८ वर्षीय युवकमा संक्रमण पुष्टि भएको थियो। उनीसहित १३ जना मजदुर लकडाउनका बेला चितवनबाट वैशाख ९ गते सप्तरी आएका थिए। त्यसपछि भारतको हरियाणाबाट आएका बलान बिहुल गाउँपालिका४ का ३५ वर्षीय युवकको जेठ ९ गते कोरोना संक्रमण पुष्टि भएको थियो। श्रीमती र भाईसहित जेठ १ गते आएका उनी चोरबाटो हुँदै घरमा लुकिछिपी बसेकोमा गाउँलेहरुले खबर गरेपछि प्रहरीले जेठ ३ गते बलान बिहुल गाउँपालिका४ बेल्हीस्थित क्वारेन्टाइनमा राखेको थियो। संक्रमित व्यक्तिहरुलाई सोमबार राजविराजस्थित गजेन्द्रनारायण सिंह अस्पतालको आइसोलेसनमा ल्याइएको र स्वास्थ्य अवस्था सामान्य रहेको अस्पतालका डा रणजितकुमार झाले जानकारी दिए। स्वास्थ्य मन्त्रालयले बिहान १०:४५ बजे सार्वजनिक गरेको विज्ञप्तिअनुसार कोभिड१९ नयाँ पुष्टि भएको ७२ जना छन्। योसँगै कोरोना संक्रमित पुष्टि भएको जम्मा सङ्ख्या ६ सय ७५ पुगेको छ।"
पोखरा अन्तर्राष्ट्रिय विमानस्थलको ५८ प्रतिशत काम सकियो,"पोखरा : लकडाउनको बेलामा पनि राष्ट्रिय गौरवको आयोजनाको रुपमा निर्माण भइहेको पोखरा क्षेत्रीय अन्तर्राष्ट्रिय विमानस्थलको निर्माण निरन्तर भइरहेको छ ।पर्यटकीय सहर पोखरालाई विश्वका अन्य सहर संग सिधा हवाई सम्पर्क जोड्ने लक्ष्यसहित निर्माण भइरहेको विमानस्थलमा २ सय ५० चिनियाँ र एक सय नेपाली गरेर ३ सय ५० जनाले लकडाउनको अवधीमा पनि निरन्तर काममा खटिरहेको पोखरा क्षेत्रीय अन्तर्राष्ट्रिय विमानस्थल निमार्ण आयोजना प्रमुख विनेश मुनंकर्मीले जानकारी दिए । पोखरा अन्तर्राष्ट्रिय विमानस्थलको कार्य प्रगतीका बारेमा जानकारी दिँदै आयोजना प्रमुख मुनंकर्मीले ५८ प्रतिशत काम सकीएको बताए । अहिले टर्मिनल बिल्डीङ, टावरको फिनिसीङको काम अन्तर्गत शिसा राख्ने, टायल राख्ने लगायतका काम भइरहेको उनले जानकारी दिए । यसैगरी खानेपानीको काम, ढल निकासको काम लगायतका काम पनि भइरहेको उनले बताए । २ हजार ५ सय मिटर लम्बाई र ४५ मिटर चौडाई रहेको रन वेको सिमेन्टेड ढलान यस अघि नै सकिएको छ । नेपाली लेबर कम भएकोले अहिले चट्टानको र फिल्डीङको काम भने रोकीएको उनले बताए । कोरोनका भाइरसका कारण भारत र चीनबाट आउनुपर्ने आवश्यक निर्माण सामग्री सहजरुपमा आउन नसक्नु र नेपाली मजदुर पनि आवश्यकता अनुसार उपलब्ध नहुनुले लकडाउनको समयमा काम भइरहे पनि जुन रफ्तारमा हुनुपर्ने हो त्यो गतिमा हुन नसकेको बताइएको छ । यसैले यसअघि पोखरा क्षेत्रीय अन्तर्राष्ट्रिय विमानस्थल तोकिएको समय सिमाभन्दा ६ महिना अघि सक्ने लक्ष्यका साथ काम भए पनि त्यो टारगेट पूरा नहुने आयोजना प्रमुखले मुनंकर्मीले बताए। अहिले चीनको केरुङ नाकामा डेकोरेसनलगायतका आवश्यक सामग्री रहेको र भारतको कोलकत्ता बन्दरगाहामा बिद्युत लगायतका निर्माण सामाग्री रहेको उनले बताए । अहिले तीन महिनाअघि ल्याइएकै सामानले काम भइरहेकोले अवको एक महिना भित्र भारत र चीनमा अड्केका आवश्यक सामाग्री ल्याउन नसके एक महिना पछि काम नै रोकिने अवस्था रहेको उनले बताए । अहिलेलाई सबै किसीमका समाग्री नभए पनि एक महिना सम्मकालागि काम गर्न पुग्ने सामाग्री रहको उनले सुनाए । लकडाउनले हामीलाई कुनै असर गरेको छैन । भित्रका मजदुर बाहिर जाँदैनन । बाहिरको भित्र आउन पाउँदैनन यसरी लकडाउनमा पनि काम गरिरहेको उनले सुनाए । तर भारत र चीनबाट आउनुपर्ने निर्माण सामाग्री रोकिन भएन उनले भने । यति मात्र भएमा तोकिएको सिमा भन्दा ६ महिना अघि काम नसके पनि तोकिएकै समय सिमा भित्र पोखरा क्षेत्रिय अन्तर्राष्टिय विमानस्थल निर्माण सम्पन्न हुने उनले बताए । चीनबाट आउनु पर्ने निर्माण सामग्री तातोपानी नाकाबाट ल्याउन सकेमा काम नरोकीने पनि उनले सुनाए । अहिले भारतबाट आउने पर्ने सिमेण्ट पनि नआउँदा विमानस्थल जाने मुख्य सडकको डलानका काम गर्दा गर्दौ रोकिएको बताइएको छ । सन् २०२१ को जुलाई १० मा सक्नुपर्ने सम्झौता भए पनि तोकिएको समय सिमाभन्दा ६ महिना अघि नै सक्ने लक्ष्यका साथ योजनाको काम भइरहेको थियो । पोखरा महानगरपालिका वडा नम्बर १४ मा चिनियाँ सरकारी स्वामित्वको ठेकेदार कम्पनी सीएएमसीईले २०७३ साउन १८ गतेदेखि विमानस्थल निर्माणको काम सुरु गरेको हो । विमानस्थल निर्माण गर्न सरकारले सन् २०१४ मे १२ मा सीएएमसीइलाई ठेक्का दिएको थियो । निर्माण कम्पनीले १० जुलाई २०२१ मा विमानस्थल निर्माण सम्पन्न गरी नेपाल सरकारलाई हस्तान्तरण गर्नुपर्ने छ । झन्डै २२ अर्ब रुपैयाँ चिनियाँ ऋण सहयोगमा विमानस्थल निर्माण भइरहेको छ । अन्तर्राष्ट्रिय उड्डयन संस्था (आइकाओ) को मादण्ड अनुसार फोरडी मोडलमा पर्ने पोखरा विमानस्थल निर्माण पूरा भएपछि बोइङ ७५७ र एयरबस ३२० वा सो सरहका जहाज आउजाउ गर्न सक्नेछन् । २५ सय मिटर लामो धावनमार्ग हुने विमानस्थलमा आउनेजाने ती विमानको यात्रु क्षमता १ सय ९२ हाराहारीमा हुनेछ ।"
भक्तपुरका तेस्रो कोरोना संक्रमितको सम्पर्कमा रहेका १२ जनाको रिपोर्ट 'नेगेटिभ',"भक्तपुर : कोरोना भाइरस संक्रमण पुष्टि भएका भक्तपुरका तेस्रो संक्रमित पुरुषको परिवार र उनको सम्पर्कमा रहेका १२ जनाको परीक्षण रिपोर्ट नेगेटिभ आएको छ । काठमाडौं महानगरपालिकाको सफाइ गाडीका चालक भक्तपुर नपा ५ योसिंखेल निवासी ४२ वर्षीय पुरुषको घरपरिवारसहित १२ जनाको कोरोना भाइरस परीक्षण नेगेटिभ आएको महानगरीय प्रहरी परिसर भक्तपुरले जनाएको छ । परिसरका प्रमुख प्रहरी उपरीक्षक सविन प्रधानले १२ जनाकै रिपोर्ट नेगेटिभ आएपछि भक्तपुर नपा ५ योसिंखेलको सिल हटाइएको जानकारी दिए । काठमाडौं महानगरले सुरुमा द्रूत परीक्षण विधि (आरडीटी) गर्दा नेगेटिभ देखिएका उनको पीसीआर विधिमा पोजिटिभ आएपछि भक्तपुर प्रहरीले जेठ ७ गते योसिंखेल क्षेत्र सिल गरेको थियो । स्वास्थ्य मन्त्रालयले उनलाई जेठ ६ गते संक्रमण पुष्टि गरेको थियो । दुई स्वयंसेवीमा संक्रमण देखिएन त्यस्तै कोरोना भाइरसको कारण मृत्यु भएकी सिन्धुपाल्चोककी सुत्केरी महिलाको शव व्यवस्थापन गर्न सहयोग गरेका भक्तपुरका दुई स्वयंसेवी युवामा कोरोना भाइरस संक्रमण नभएको पुष्टि भएको छ । भक्तपुरका दुई युवा अरुण सैंजू र राजेश गाइँजूले गएको जेठ ३ गते राती काभ्रेको धुलिखेल अस्पतालबाट ती सुत्केरीको शव आफ्ना मोडिफाइड गाडीमा राखेर काठमाडौंको पशुपतिस्थित विद्युतीय शवदाह गृहसम्म लगेका थिए। शव व्यवस्थापनपछि रेस्कु एण्ड अवार्नेस (आरएनए) १६ नामक संस्थामा आवद्ध उनीहरुलाई भक्तपुरको सूर्यविनायकस्थित नेपाली सेनाको वीरदल गणसँगै रहेको आइसोलेसन कक्षमा आइसोलेट गरिएको थियो । पहिलोपटक जेठ ४ गते सैंजू र गाइँजूको स्वायब संकलन गरी कोरोना भाइरस परीक्षण गरिएको थियो । दोस्रोपटकको परीक्षण पनि नेगेटिभ आएपछि सोमबार उनीहरुलाई गणको आइसोलेसन कक्षबाट बिदाइ गरिएको प्रहरी उपरीक्षक प्रधानले जानकारी दिए । बिदाइपछि उनीहरु भक्तपुर अस्पतालस्थित फिभर क्लिनिकमा आफ्नो पूर्ववतः स्वयंसेवामा फर्किने बताए । सैंजु र गाइँजूसहित चार जना युवाले सरकारले कोरोना भाइरस संक्रमण नियन्त्रण तथा व्यवस्थापन गर्न लकडाउन घोषणा गरेदेखि भक्तपुर अस्पतालमा बसेर स्वयंसेवी भएर कार्य गर्दै आएका छन् । उनीहरुसँग न्हुज किजू र पुनम कर्माचार्यले भक्तपुर अस्पतालमा क्याम्प नै खडा गरेर स्वयंसेवा गर्दै आएका हुन् । उनीहरुले कोरोना भाइरस संक्रमणको जस्तै लक्षण भएर अस्पताल ल्याउनुपर्ने बिरामीहरु लिन जाने, उपचारपछि पुर्याउन जाने तथा अस्पतालको फिभर क्लिनिकमा सहयोग पुर्याउँदै आएका छन् । त्यस्तै कोरोना भाइरस संक्रमित भेटिएको ठाउँमा गएर संक्रमितको घरपरिवार तथा सम्पर्कमा आएकाको स्वाब संकलन गर्ने कार्यमा ती युवाहरुले सहयोग गर्दै आएका छन् । उनीहरुले कोरोना भाइरस संक्रमितको सुरक्षित ओसारपसार गर्न हुने गरी मोडिफाइ गरिएको गाडी प्रयोग गर्दै आएका छन् । गएको जेठ ३ गते सोही गाडीमार्फत उक्त समूहका सैंजू र गाइँजूले कोरोना भाइरसको संक्रमणबाट मृत्यु भएकी सिन्धुपाल्चोककी सुत्केरी महिलाको शव सुरक्षित तरिकाले धुलिखेल अस्पतालबाट पशुपतिस्थित विद्युतीय शवदाह गृहसम्म लगेका थिए । भक्तपुर नपाका ६६ जनाको रिपोर्ट नेगेटिभ त्यस्तै भक्तपुर नपाका जनप्रतिनिधि तथा कर्मचारीको पीसीआर परीक्षणको रिपोर्ट नेगेटिभ आएको छ । भक्तपुर नपाले सुरुमा गरेको आरडीटी परीक्षणमा एक वडा सचिव र अर्की सफाइ मजदुरको रिपोर्ट पोजिटिभ आएपछि गरिएको पीसीआर परीक्षणका ६६ जनाको रिपोर्ट नेगेटिभ आएको भक्तपुर प्रहरीका प्रमुख प्रहरी उपरीक्षक प्रधानले जानकारी दिए । भक्तपुर नपाले गरेको पीसीआर परीक्षणमै उक्त नपाको वडा नं ९ की ४२ वर्षीया महिला वडा सदस्यमा कोरोना भाइरस पुष्टि भएको थियो । उनीसँगै पीसीआर गरिएकामध्ये ६६ जनाको नेगेटिभ आएको प्रहरी उपरीक्षक प्रधान बताउँछन् । सुरुमा आरडीटी पोजिटिभ आएका वडा सचिव र सफाइ मजदुरको पीसीआर नेगेटिभ यसअघि नै आइसकेको थियो । भक्तपुर नपाले आफ्ना जनप्रतिनिधि, कर्मचारी तथा सफाइ मजदुर गरी करिब दुईसयको पीसीआर प्रविधिबाट कोरोना परीक्षण गरेको जनाएको छ । संक्रमित जनप्रतिनिधिको परिवारसहित १९ को स्वाब संकलन त्यस्तै कोरोना भाइरस पुष्टि भएकी भक्तपुर नपा ९ की ४२ वर्षीया महिला वडा सदस्यको परिवारका तीनजनासँगै उनको सम्पर्कमा रहेका १९ जनाको स्वायब संकलन गरिएको छ । स्वास्थ्य मन्त्रालयले जेठ ९ गते ती जनप्रतिनिधिलाई कोरोना भाइरस संक्रमण भएको सार्वजनिक गरेको थियो । त्यसको भोलिपल्टै उनलाई पाटन अस्पतालको आइसोलेसनमा पठाएर उनी बस्ने भक्तपुर नपा ९ तुमचो क्षेत्रमा सिल गरिएको थियो । उनको परिवारमा श्रीमान, एक छोरा र एक छोरी छन् । आइतबार ती संक्रमित जनप्रतिनिधिको सम्पर्कमा आएका १६ जनाको कन्टाक्ट ट्रेसिङ भइसकेपछि १९ जनाको स्वाब संकलन गरिएको प्रहरी उपरीक्षक प्रधानले जानकारी दिए । भक्तपुरका संक्रमित चारजनामध्ये सुरुमा पुष्टि भएका २५ वर्षीया महिला र २७ वर्षीय सशस्त्र प्रहरीका जवान भने कोरोना भाइरसलाई जितेर डिस्चार्ज भइसकेका छन् ।"
हराएको नौ दिनपछि मृत फेला,दार्चुला : जेठ चार गतेदेखि बेपत्ता मार्मा गाउँपालिका६ शेरी घोरडीका ४२ वर्षीय दिला महर मृत अवस्थामा फेला परेका छन् । मार्मा गाउँपालिका वडा नम्बर ३ मा रहेको बिटुले ड्याममा लगाइएको पुरानो झोलुङ्गे पुलमा अड्किएको अवस्थामा महराको सव फेला परेको जिल्ला प्रहरी कार्यालय दार्चुलाले जनाएको छ । अधिकांश समय मदिरा सेवन गरिरहने महराले ४ गते पनि मार्मा बजारबाट मदिरा सेवन गरेर फर्किएका थिए । ४ गते दिउँसो बजारबाट फर्किएका महरा घर नपुगेपछि ५ गतेदेखि खोजि कार्य सुरु गरिएको थियो । नदीमा बगेको हुनसक्ने आशंकामा दिनदिनै बिटुले ड्याम खोलेर खोजी गरिए पनि ११ गतेसम्म पत्तो लाग्न सकेको थिएन । सोमबार बिहान ड्याम खोलेर हेर्दा महराको सव पुलमा अड्किएको अवस्थामा फेला परेको हो । मार्मा क्षेत्रको अनुगमन तथा घटनाबारे थप अनुसन्धान गर्न जिल्ला प्रहरी प्रमुख डिएसपी पदमबहादुर बिष्ट नेतृत्वको टोली घटनास्थल पुगेको छ ।
"बाटो विषयमा विवाद हुँदा एकको हत्या, पाँच घाइते","राजविराज : बाटोमा घर बनाएको विषयमा भएको विवादले उग्र रुप लिएपछि छिमेकीको प्रहारबाट सप्तरीको डाकनेश्वरी नगरपालिका९ सखुवाका एकजनाको हत्या भएको छ । आवतजावतमा कठिनाई हुने गरी सार्वजनिक बाटो मिचेर घर बनाएको भन्दै रोक्न गएका सखुवाका ५४ वर्षीय सुखदेव मण्डलको काठको चौखट प्रहारबाट मृत्यु भएको नगरपालिका प्रमुख शिवनारायण साहले जानकारी दिए । छिमेकी ४० वर्षीया निलमदेवी मेहता र उनका छोरा २२ वर्षीय मुकेश मेहता सहितकाले निर्माणाधिन घरका लागि ल्याएको काठको चौखटले टाउकोमा प्रहार गर्दा मृत्यु भएको मृतकका नाती अजयकुमार मण्डलले बताए । कुटपिटबाट घाइते मण्डलको उपचारका क्रममा आइतबार राती न्युरो अस्पताल विराटनगरमा मृत्यु भएको सप्तरी प्रहरीले समेत जनाएको छ । शनिबार साँझ उपचारका लागि राजविराजस्थित गजेन्द्रनारायण सिंह अस्पताल भर्ना भएका मण्डलको अवस्था गम्भीर भएपछि उपचारका लागि बिराटनगर भर्ना गरिएको थियो । उपचार क्रममा मृत्यु भएपछि शवलाई राजविराज ल्याइएको छ । सार्वजनिक बाटो मिचेर घर बनाएको भन्दै मण्डल परिवार र मेहता परिवारले एक अर्कालाई दोषारोपण गर्दै विवाद गरेको डाकनेश्वरी नगरपालिका९ का वडा अध्यक्ष कर्णदेब चौधरीले बताए । आपसमा कुरा नमिले पछि दुई दिनअघि वडा अध्यक्षले कारवाहीका लागि उजुरी गर्न प्रहरीसमक्ष पठाएका थिए भने प्रहरी बेस क्याम्प पत्थरगाढाले गाउँमै छलफल गर्न पठाएको थियो । उजुरी परी छलफल चलिरहेको विषयको टुंगो नलगाउँदै मुकेश मेहताले जबरजस्ती घर जोडन थालेपछि खंग परिवार रोक्न गएका थिए । मेहताले खंगलाई उनले मिचेको बाटो खाली गरे मात्र आफूले पनि बाटो छाडने बताएको र विवाद भएको प्रत्यक्षदर्शीले बताए । मृतकका छोरा २६ वर्षीय अशोककुमार मण्डलले निलमदेवी, उनका छोरा मुकेश मेहता, सोही ठाउँका ४० वर्षीय शिवन भनिने शिवनारायण महतो, ३८ वर्षीय फुरकुन भनिने देवेन्द्र महतो, ४० वर्षीय उमेश महतो, ५५ वर्षीय रामनारायण महतो र ६५ वर्षीय तुलसी यादवले कुटपिट गरी हत्या गरेको भन्दै जिल्ला प्रहरी कार्यालय, सप्तरीमा उजुरी दिएका छन् । कुटपिटबाट मण्डलको मृत्यु भएको उजुरी दर्ता गरी आरोपितको खोजीकार्य भइरहेको जिल्ला प्रहरी कार्यालय सप्तरीका डिएसपी तिलक भारतीले बताए । डिएसपी भारतीले घटनाबारे अनुसन्धान भइरहेको बताए। आरोपितहरु मृत्युको खबरसँगै गाउँबाट फरार भएका छन्। राजविराजस्थित गजेन्द्रनारायण सिंह अस्पतालले शव पोष्टमार्टम हुन नसक्ने जनाएपछि पोष्टमार्टमका लागि शवलाई धरानस्थित वीपी कोइराला स्वास्थ्य विज्ञान प्रतिष्ठान लगिएको छ । कुटपिटबाट घाइते ३६ वर्षीय जानकीदेवी खंग र बिन्देश्वर खंग मण्डलको राजविराजस्थित अस्पतालमा उपचार भएको छ भने सामान्य घाइते मुकेश, देबेन्द्र र ७५ वर्षीय लक्ष्मी महतोको स्थानीय क्लिनिकमा उपचार भएको छ ।"
"बूढानीलकण्ठमा थप एक जनामा कोरोना, बिरामीलाई टेकु अस्पतालमा भर्ना",काठमाडौं : बूढानीलकण्ठ नगरपालिकामा थप एक जनामा कोरोना पुष्टि भएको छ। बूढानीलकण्ठ ३ स्थायी घर भएका ३७ वर्षीय पुरुषमा कोरोना भाइरस (कोभिड१९) पुष्टि भएको नगर स्वास्थ्य शाखा प्रमुख कुमार दाहालले बताए। कोरोना पुष्टि भएसँगै उक्त पुरुषलाई अहिले शुक्रराज ट्रपिकल तथा सरुवारोग अस्पताल टेकुको आइसोलेसनमा राखिएको बताइएको छ। सोमबार उनी र टाेखा नगरपालिकाका २ जनामा कोरोना संक्रमण देखिएको थियो। यससमेत बूढानीलकण्ठमा कोरोना संक्रमित हुने दुई जना पुगेका छन्। यसअघि सर्लाहीको रामनगर स्थायी घर भई हाल बूढानीलकण्ठ १२ स्थित तेञ्जिङ चोक बसोबास गर्दै आएकी १८ वर्षीया एक युवतीमा कोरोना भाइरस पोजेटिभ देखिएको थियो। कोरोना पुष्टि भएपछि तेञ्जिङ चोक क्षेत्र तीन दिन सिल गरी युवतीको सम्पर्कमा आएका आठ जनाको पिसिआर परीक्षण गर्दा रिपोर्ट नेगेटिभ आएको नगरपालिकाले जनाएको छ। त्यस्तै नगरपालिकाले बन्दाबन्दी समयमा नेपालगञ्जबाट काठमाडौं आएका १२ पुरुषलाई नगरपालिका७ स्थित छहारी भवनको क्वारेन्टाइनमा राखेको थियो। ती पुरुषको पनि पिसिआर रिपोर्ट नेगेटिभ आएको नगर स्वास्थ्य शाखा प्रमुख दाहालले जानकारी दिए।
मृतकसहित २४ जनाको पीसीआर रिपोर्ट नेगेटिभ,"स्याङ्जा : स्याङजाका एक मृतक सहित २४ जनाको पीसीआर रिपोर्ट नेगेटिभ आएको छ। मृत्युपछि पीसीआर टेस्ट गरिएका एक बालक र आरडिटीमा पोजिटिभ देखिएका अर्का व्यक्तिसहित २४ जनाको कोरोना पीसीआरको परिक्षण नतिजा नेगेटिभ आएको हो। मृत्युपछि ती बालकलाई ज्वरो आएको भन्दै आफन्तले अस्पतालमा पुर्याएपछि उनको पीसीआर टेस्टका लागि स्वाब संकलनगरी पोखरा पठाइएको थियो। यसैगरी, पुतलीबजारका क्वारेन्टाईनमा रहेका ६ जना, वालिङका क्वारेन्टाइनका १२ जना र कालीगण्डकीका क्वारेन्टाइनमा बसेका ५ जनाको पीसीआर टेस्टमा नेगेटिभ देखिएको स्वास्थ्य प्रमुख यामप्रसाद शर्माले जानकारी दिए। पीसीआर टेस्ट नेगेटिभ देखिएपछि उनीहरु क्वारेन्टाईनवाट घर फर्केका छन्। भारतबाट आएका एक युवाको पहिलो पटक आरडिटी रिपोर्ट पोजिटिभ आयो भने दोश्रो पटक नेगेटिभ देखिएको थियो। एक पटक पोजिटिभ देखिएका कारण पीसीआर टेस्ट गरिएको स्वास्थ्यकर्मीको भनाई छ। यसैगरी, स्याङजामा सोमबारसम्म १ सय ७० जना पीसीआर र १ हजार १ सय १८ जनामा आरडिटी परिक्षण गरिएकोमा सबैका परिक्षण रिपोर्ट नेगेटिभ देखिएको प्रमुख शर्माको भनाई छ।"
"घरमै बसेर नमाज, सामाजिक सञ्जालबाट शुभकामना","स्याङ्जा : रमजान महिनाको अन्त्यमा मनाइने मुस्लिम समुदायको प्रमुख पर्व इदुल फित्रका सोमबार घरघरमै नमाज पढेर मनाइएको छ । मस्जिदमा गइ सामुहिक नमाज पढ्ने र शुभकामना लिन आफन्तकहाँ प्रचलन रहे पनि यसपटक भने सबैले आआफ्ना घरमा बसेर नमाज पढ्ने र सामाजिक संजालमार्फत शुभकामना आदानप्रदान गरेका छन् । गतवर्ष पुतलीबजार नगरपालिका ३ वाडखोलाको नुरी स्लामिया जामे मस्जिद परिसरमा ३ सय जनाले एकसाथ इदको नमाज पढेर रोजा अन्त्य गरेको स्मरण गर्छन् बाडखोला मस्जिदका धर्म गुरु इमाम रमजान मिया । सबैजना एक साथ रमाउँदै वर्षभरिका दु:ख बिर्संदै खुशियाली मनाउने दिन यसरी एक्लै खुम्चिएर मनाउनुपर्दा नरमाइलो लाग्नु स्वाभाविक ठान्छन् मुस्लिम समाजका वरिष्ठ उपाध्यक्ष अलि मिया पनि । विगतका वर्षमा सयौंले एकसाथ पढेर मनाउँदै आएकोमा यसपालि मस्जिदमा ७ जना मात्र थिए । विगतका धेरै वर्षहरू मस्जिदमा समाजका सबैजना सामुहिक बसेर नमाज पढेर मनाइने रमजान यसवर्ष भने कोरोना भाइरस संक्रमणका कारण त्यसरी मनाउन पाइएको छैन । महिनाभर खचाखच भरिने मस्जिद प्राय बन्दै रह्यो । धर्म गुरु लगायत २३ जनाले नियमित नमाज पढे पनि सबैजना घरघरमै बसेर नमाज पढेका हुन् । इस्लामि पात्रो हिजरी सम्वतको नवौं महिनाको एक महिना स्लाम धर्मावलम्बी रोजा (व्रत) बस्ने गर्छन् । रोजाको दिन आज सोमबारबाट सकिंदैछ । धार्मिक नियमप्रति कटिवद्ध मुस्लिम समुदायका ससाना बालकदेखि वृद्धसम्म दिनभर निराहार रोजा बस्ने गर्छन् । दशौँ महिना सौवालको पहिलो दिन सोमबार देशभरका मुस्लिम समुदायले विशेष नमाज पाठसहित शुभकामना आदानप्रदान र ठूलाबडाबाट आशीर्वाद लिएर इदउल फित्र पर्व मनाइने गरेको गण्डकी प्रदेश मुस्लिम संघका सभापाति शाह मोहम्मदले बताए । अन्तिम दिनको विशेष नमाजपछि ३ दिन आफन्तकहाँ गएर आशीर्वाद लिने चलन हो । अहिले भने त्यस्तो रहेन । नजिकका घरमा पुगे पनि अन्य आफन्तसँग भने टेलिफोन र इन्टरनेटका माध्यमबाट रमजानको आर्शीवाद लिने र दिने भएका छौं,उनले भने । एक महिनासम्म दिनभर भोकै रोजा बसेर दिनमा र साँझ सूर्यास्तको नमाज पाठ गरिन्छ । रोजा गर्नेहरु बिहान सूर्योदयअघि र बेलुकी सूर्यास्तपछि तोकिएको समयमा मात्र खाना खान्छन् । एक महिने रोजा चन्द्रमा देखिएपछिमात्र अन्त्य गरिन्छ । रोजाले आत्मशुद्धी साथै कुकर्मबाट बचाउने धार्मिक विश्वास मुस्लिम समुदायको छ । महिनाभर पटकपटक अल्लाहको ध्यान गर्दै नमाज पढ्ने र विपन्न तथा गरिब परिवारलाई सहयोग गर्ने चलन छ । वर्षभरि कमाएको मुनाफाको केही प्रतिशत रकम छुट्याएर विपन्न परिवारलाई दिने गर्छन् । प्रति ब्यक्ति कमाइको साढे दुई प्रतिशत नगद वा जिन्सी दान गर्नुपर्ने धर्मग्रन्थ कुरानमा उल्लेख छ। लकडाउनका कारण यसवर्ष स्याङजाका एक दर्जन मस्जिद पनि थोरै उपस्थितिमा इदको नमाज पढेर रोजा समापन गरिएका छन् । धार्मिकस्थलमा पुग्न नपाएका मुसलानहरुले घरघरमै परिवारका सदस्यबीच नमाज पाठ गरेर इदउल फित्र मनाउँदै छन् । गत वैशाख १३ गतेदेखि मुसलमान समुदायको रोजा सुरु भएको थियो ।"
श्रीमानले गरे श्रीमतीको हत्या,उदयपुर : श्रीमानले हतियार प्रहार गर्दा उदयपुरमा एक महिलाको ज्यान गएको छ । सोमबार बिहान मदिरा सेवन गरी घर पुगेका रौतामाई गाउँपालिका ८ झिरडाँडाका ५२ वर्षीय बिष्णुबहादुर योञ्जनले ४३ वर्षीया श्रीमती दिलमाया तामाङलाई खुर्पा प्रहार गर्दा घटनास्थलमा नै ज्यान गएको हो । सामान्य घर्यासी विवादमा एक्कासी खुर्पा प्रहार गर्दा दिलमायाको ज्यान गएको जिल्ला प्रहरी कार्यालयका डिएसपी हरिकृष्ण केसीले जानकारी दिए । घटनालगत्तै स्थानीयले बिष्णुबहादुरलाई नियन्त्रणमा लिइ इलाका प्रहरी कार्यालय भुट्टारको प्रहरी टोलीलाई बुझाएका थिए । घटनाबारे थप अनुसन्धान भइरहेको डिएसपी केसीले बताए । दुई जनाबीच यसअघि पनि झगडा हुँदै आएको वडाध्यक्ष टेकबहादुर मगरले बताए । घटनाको प्रकृति हेर्दा पहिला लाठ्ठीले हिर्काएको र त्यसपछि खुर्पाले काटेको हुनसक्ने उनले बताए । उनको शरीरको विभिन्न भागमा लाठ्ठीको निलडाम रहेको छ भने खुर्पा प्रहारबाट चोटपटक लागेको छ ।
कुइरेपानी क्वारेन्टाइनका स्वास्थ्यकर्मीको रातारात लिइयो स्वाब,दाङ : संक्रमित भेटिएका दाङको कुइरेपानी क्वारेन्टाइनमा रहेका स्वास्थ्यकर्मी र सुरक्षाकर्मीको मध्यरातमा स्वाब संकलन गरिएको छ । क्वारेन्टाइनमा चरम लापरबाही भएको र संक्रमित भेटिएको ५ दिनसम्म स्वास्थ्यकर्मी र सुरक्षाकर्मीको स्वाब परीक्षण नभएको समाचार अन्नपूर्णपोष्ट डटकममा प्रकाशन भएपछि आइतबार मध्यरातमा उनीहरुको स्वाब संकलन गरिएको छ । क्वारेन्टाइनमा रहेका ७ जना स्वास्थ्यकर्मी र ५ जना सुरक्षाकर्मीको राती स्वाबको नमूना संकलन गरी राप्ती स्वास्थ्य विज्ञान प्रतिष्ठानमा पढाइएको घोराही उपमहानगरपालिकाका कोरोना फोकल पर्सन जनस्वास्थ्य अधिकृत विकेश रेग्मीले बताए । उनले उनीहरुसँग अन्य ८० जनाको समेत गरेर सोमबार बिहान ३ बजेसम्म संकलन गरिएको बताए । राती १० बजे देखि स्वाब संकलन सुरु गरिएको थियो स्वाब परीक्षणका लागि राप्ती स्वास्थ्य विज्ञान प्रतिष्ठान घोराहीमा पठाइएको छ । दाङको घोराही उपमहानगरपालिकाले सञ्चालन गरेको घोराही ३ मा रहेका कुइरेपानी क्वारेन्टाइनमा रहेका नागरिक र स्वास्थ्यकर्मीहरुले सामान्य सुरक्षा सामग्री समेत पाउन सकेका छैनन् । यो क्वारेन्टाइनमा रहेका एकजना पुरुषमा कोरोना संक्रमण देखिएको थियो । घोराही उपमहानगरपालिका ३का ती पुरुषलाई कोरोना पोजिटिभ भेटिएको भएपनि त्यहाँ रहने अरुको बारेमा भने स्थानीय सरकारले लापरवाही गरेको देखिएपछि अन्नपूर्णले त्यो विषय सार्वजनिक गरेको हो । क्वारेन्टाइन १८ दिनदेखि ड्युटीमा खटिएका ७ जना स्वास्थ्यकर्मी सामान्य सुरक्षा कवज पीपीई समेत नभएको गुनासा गरेका छन् भने मापदण्डअनुसारको अन्य व्यवस्था समेत नरहेको गुनासो बढी हुन थालेको छ । संक्रमित भएको क्यारेन्टाइनमा लापरवाही देखिनुले स्वास्थ्यकर्मी उच्च जोखिममा काम गरिरहेका छन्।
भारतमा अलपत्र नेपाली भन्छन् कुकुर मरेझैं हुन्छौं कि भन्ने चिन्तामा छौं,"जाजरकोट : 'एउटा कोठामा १२ जना छौँ, दैनिक एक छाक खाना खाएर भोको पेटमा बन्द कोठाभित्र बस्नुपर्ने बाध्यता छ, आँसु चुहाउँदै बसेका छौँ । हाम्रा कुरा सुनिदिने को छ र ?' यो भनाइ हो, जाजरकोट छेडागाड नगरपालिका१२ का बिर्खबहादुर खत्रीको । उनी अहिले जनपद चमौली उत्तरखण्ड धराली भारतमा छन् । आफूहरुको गुहार सुन्ने कोही नभएको भन्दै खत्रीले टेलिफोनमार्फत भने । '४७ जना गाउँले तीनवटा कोठामा बन्दी जस्तै जीवन बताइरहेको छौँ', अर्का देवबहादुर बस्नेतले रुँदै भने, 'बाहिर आए भारतीय प्रहरीले लाठीले हिर्काउँछ, कोठामा खाने खाद्यान्न सकिएको छ ।' '४१ दिनसम्म कमाएको पैसा सबै खाएर सकियो, राहत कसैले दिँदैन कसरी बाँच्ने हामीलाई उद्धार गर्नुपर्यो', उनले भने । पीडा र बेदनाका बीचमा कामविहीन भएका ४७ जना छेडागाड नगरपालिकाका नागरिक रुँदै कराउँदै उद्धारका लागि याचना गरिरहेका छन् । दैनिक घर परिवारले फोनमा कुरा गर्दा कस्तो छ ? के छ ? भनी सोध्दा, सधैँ ढाँटेर हामीलाई राम्रो छ । चिन्ता नलिनु भन्दै आश्वस्त पार्ने काम गरिरहेको समेत सिंर्गे कामीले बताए । 'घरमा ऋण थियो, तिर्नका लागि सुत्केरी श्रीमतीलाई छाडेर कालापार आइयो, यहाँ पनि मरिन्छ कि, बाँचिन्छ थाहा छैन', कामीले भने । गरिबलाई जहाँ आए पनि पीडा र दुःखमात्र हुँदो रहेछ, कतै कोरोना लागेर हामी पनि कुकुर मरेझैँ हुन्छौँ कि भन्ने चिन्ता लाग्छ, कामीले थपे । अभाव र बाध्यताको बीचमा हुर्किएको कर्म जहाँ गए पनि ठक्करमात्र खान्छ कुनै बेला मरिहालौँ कि जस्तो पनि लाग्छ तर घरमा सानो छोरीलाई आँखा अगाडि झलझल सम्झिन्छु, अनि बाँच्न मन लाग्छ तुलवीर चदाराले फोनमा रुँदै भने । हामीलाई सरकारले छिटो उद्धार गर्नुपर्यो, हाम्रो एउटै सपना अब घर पुगेर आफ्नै भूमिमा इलम गरेर खाने हो चदाराले भने । दैनिक घरपरिवारसँग ढाँटेर कति दिन अर्काको भूमिमा बस्ने ? नेपालमा परिवार चिन्तामा छन्, यता हामी चिन्तामा छौँ मनबहादुर लुहारले भने । सरकारसम्म हाम्रा कुरा सुनाएर उद्धार गर्ने वातारण सिर्जना गर्नसमेत उनीहरुको आग्रह छ । हिँडेर पनि आउन सक्ने अवस्था नहुँदा आफूहरु त्यहाँ बस्न बाध्य भएको उनीहरुले बताएका छन् । पहिलेको जस्तो राम्रो व्यवहार भारतीयको आजभोलि नभएको समेत उनीहरुले बताएका छन् । खाना नपाएर मर्नुपर्ने अवस्था आउन थालेको समेत पीडा उनीहरु सुनाउँछन् । जाजरकोटबाट मात्र प्रत्येक वर्ष कमाइका लागि भारतका विभिन्न ठाउँमा सयौँ मानिस जाने गर्छन् । गाउँमा रोजगारीको सम्भावना नभएपछि अर्कैलाई भाडा तिर्न लगाएर भारत पुगेको सयौँ सर्वसाधारण लकडाउनका कारण कमाएको जति खाँदा भाडासमेत नपाएर अलपत्र परेको बताएका छन् । रोजगारीका लागि ४०० भन्दा बढी जाजरकोटवासी भारतलगायत मुलुकमा पुगेको तथ्याङ्क रहेको प्रमुख जिल्ला अधिकारी जनकराज पन्तले जानकारी दिए । उनका अनुसार अझै धेरै नागरिक आइरहेको खबर छ । यता सङ्घीय सरकारका वन तथा वातारणमन्त्री शक्तिबहादुर बस्नेतलाई अलपत्र परेका नागरिकलाई उद्धार तथा समन्वय गर्न जिम्मेवारी दिइएको छ । अहिले जिल्लामा आएका सबैलाई क्वारेन्टिनमा राखेर कोरोना जाँचको तयारी रहेको छ । कर्णाली प्रदेश प्रहरी कार्यालयका अनुसार जेठ १ गतेदेखि शनिबारसम्म बबई नाका भएर भारतबाट चार हजार ३३६ व्यक्ति कर्णालीका विभिन्न जिल्लामा प्रवेश गरेका छन् । सबैभन्दा बढी दैलेखका दुई हजार २४४ जना आएका छन् । सुर्खेतका ९१४, सल्यानका ७२०, जाजरकोटका १२४, कालीकोटका १२३, रुकुम पश्चिमका १०८, जुम्लाका ५० र मुगुका ४५ जना नेपाल भित्रिएको कार्यालयको भनाइ छ । अझै भारतबाट करिब २५ हजार व्यक्ति फर्किने अनुमानसहित सुरक्षा र व्यवस्थापनको तयारी गरिएको कर्णाली प्रदेश सरकारका प्रवक्ता विमला केसीले जानकारी दिए । दैलेखमा अहिले एक हजार ७९ जनामात्र क्वारेन्टिनमा बसिरहेका छन् । सुर्खेतका स्थानीय तहका क्वारेन्टिनमा ८०० र प्रादेशिक क्वारेन्टिनमा ७८ जना बसिरहेका छन् । सल्यानमा ७२० भारतबाट आएका भएपनि अहिले ५२५ जना सामुदायिक क्वारेन्टिनमा बसिरहेका छन् । यो प्रदेशमा २७ कोरोना विशेष उपचार केन्द्रमा ५४० आइसोलेशन श्यया रहेका छन् । त्यस्तै अस्पतालमा १५१ कोरोना विशेष श्यया, १७ भेन्टिलेटर तथा ४० आइसियु श्यया रहेका छन् ।"
धनुषामा असइसहित तीनजनामा कोरोना संक्रमण,जनकपुरधाम : धनुषामा सोमबार थप तीन नयाँ कोरोना संक्रमित फेला परेका छन्। जसमध्ये दुईजना प्रहरी र एकजना भारतको मुम्बइबाट आएका गरी तीनजनामा कोरोना संक्रमण भेटिएको छ । स्वास्थ्य तथा जनसंख्या मन्त्रालयका सहप्रवक्ता डा समिरकुमार अधिकारीले सोमबार प्रेस विज्ञप्ति जारी गर्दै संक्रमण भएको पुष्टि गरेको हो । स्रोतका अनुसार इलाका प्रहरी कार्यालय फुलगामामा कार्यरत रहेका १ जना प्रहरी सहायक निरीक्षक र १ जना प्रहरी कर्मचारीमा कोरोना संक्रमण पुष्टि भएको हो। प्रहरीमध्ये दुबैजना धनुषाको नगराइन नगरपालिकास्थित प्रादेशिक क्वारेन्टाइनमा ड्युटीमा खटिएका प्रहरी हुन्।क्वारेन्टाइनमा एकैपटक पाँच कोरोना संक्रमण भएको पुष्टिपछि हाललाई क्वारेन्टाइन 'सिल' गरिएको छ । यसैगरी थप एकजना स्थानीयबासी रहेका छन्।भारतको मुम्बइबाट गत जेष्ठ ६ गते सिमानाका जटहीहुँदै सिधैं प्रादेशिक क्वारेन्टाइनमा आएका थिए ।उनी घर गएनन् । मुम्बइस्थित कागज कारखानामा काम गर्ने क्रममा लकडाउनपछि नेपाल र भारतका केही व्यक्ति सामूहिक बसमा आएको आएको प्रादेशिक क्वारेन्टाइन नगराइनका संयोजक सन्तोष कुमार ठाकुरले जानकारी दिए। संक्रमित तीनैजनालाई जनकपुरको कोरोना विशेष अस्पतालमा पठाउने तयारी भइरहेको संयोजक ठाकुरले बताए।योसँगै धनुषामा संक्रमितको ११ पुगेको छ।
मृत्यु भएको एक सातापछि कोरोना पुष्टि,"वीरगन्ज : नेपालमा कोरोनाका कारण थप एकजनाको मृत्यु भएको पुष्टि भएको छ। बाराका ७० वर्षीय वृद्ध कोरोना संक्रमणका कारण मृत्यु भएको पुष्टि भएको हो । उनी कोरोनाका कारण मृत्यु हुने चौथो व्यक्ति हुन्। वीरगन्जको नेशनल मेडिकल कलेजमा उपचारका क्रममा जेठ ४ गते मृत्यु भइ अन्त्येष्टि समेत गरिसकिएका वृद्धको पीसीआर रिपोर्ट पोजिटिभ आएको छ । बारा जिल्ला करैयामाइ गाउँपालिका ७ घर भएका चौधरी थरका ७० वर्षीय ती वृद्धको पीसीआर रिपोर्ट नआउँदै कलेजले शव परिवारको जिम्मा लगाएर पठाइ दिएपछि आफन्तले शवको अन्तिम दाहसंस्कार भने ४ गते नै गरिसकेका छन् । मृतक वृद्धको पीसीआर रिपोर्ट आउनुभन्दा पहिले नै शव दाहसंस्कार भइसकेका कारण यहाँको स्थानीय प्रशासन र चिकित्सक तनावमा परेका छन् । नारायणी अस्पतालको प्रयोशगालाबाट रिकन्फमरेसनका लागि काठमाडौं पठाइएको स्वाबको रिपोर्ट पनि सोमबार पोजिटिभ आएको नारायणी अस्पतालका मेसु डाक्टर मदन उपाध्यायले बताए। मेडिकल कलेजबाट प्राप्त स्वाब नमूना नारायणी अस्पतालको प्रयोगशालामा २ पटकसम्म परीक्षण गर्दा रिपोर्ट शंकास्पद देखिएपछि रिर्पोट डिस्पोज गरेनौं ,त्यसैले रिकन्फमरेसनका लागि जेठ ७ मा काठमाडौं पठायौं, उपाध्यायले भने, 'काठमाडौंको ल्याबमा पनि लगातार २ पटकसम्म पोजिटिभ आएपछि मात्रै सोमबार बिहान रिपोर्ट सार्वजनिक गरेका हौं ।' दम र निमोनियाबाट ग्रसित ७० वर्षीय वृद्धालाई मेडिकल कलेजको आइसीयुमा जेठ २ गते दिउँसो भर्ना गरिएको थियो । आइसीयुमा राख्नुअघि कोरोनाको आशंकामा उनको स्वाब पीसीआर परीक्षणका लागि मेडिकल कलेजले नै नारायणी अस्पतालको प्रयोगशालामा पठाएको थियो । तर, स्वाब परीक्षणको रिपोर्ट नआउँदै जेठ ४ गते राती वृद्धको मृत्यु भएको थियो । नारायणीको प्रयोगशालमा २ पटकसम्म परीक्षण गर्दा रिपोर्ट शंकास्पद देखिएको भन्दै कन्फरमेसनका लागि नारायणीले उक्त स्वाब जेठ ७ गते काठमाडौंको राष्ट्रिय जनस्वास्थ्य प्रयोगशालमा पठाएको थियो । तर काठमाडौंको रिपोर्ट आउन ढिला भएको भन्दै मेडिकल कलेजले जेठ ४ गते राती शव आफन्तको जिम्मा लगाइ दिएको थियो। शव पठाएपछि मेडिकल कलेजले जेठ ९ गते आइसीयु वार्ड फयुमिगेसन गर्नुपर्ने भन्दै ३ दिनसम्म आइसीयुमा नयाँ बिरामी भर्ना नगर्ने सूचना पनि जारी गरेको थियो । आइसीयु वार्डमा वृद्धको मृत्यु भएपछि त्यहाँ भर्ना रहेका करिब २० जना बिरामीलाई मेडिकल कलेजले आइसीयुबाट झिकेर कलेजकै अन्य वार्डमा स्थानान्तरण पनि गरेको थियो । पर्साका सहायक प्रमुख जिल्ला अधिकारी ललीत बस्नेतले शंकास्पद बिरामीको पीसीआर रिपोर्ट नआउँदै मेडिकल कलेजले हतार हतारमा शव आफन्तको जिम्मा लगाएर चरम लापरवाही गरेको बताए । उनले भने, 'रिपोर्ट नआउँदै हतारहतार गरेर शव किन आफन्तको जिम्मा लगाइयो, यो घटना किन लुकाइयो यस विषयमा छानबिन गर्नुपर्ने देखियो, त्यसका लागि छलफल भइरहेको छ।' मेडिकल कलेजमा उपचारका क्रममा मृत्यु भइ अन्त्येष्टि समेत भइसकेका वृद्धको रिपोर्ट पोजिटिभ आएपछि मेडिकल कलेजलाइ सिल गर्ने तयारी भइरहेको जानकारी उनले दिए । पर्साका प्रहरी उपरीक्षक गंगा पन्तले रिपोर्ट पोजिटिभ आएको खबर पाएलगत्तै मेडिकल कलेजमा बाहिरबाट मानिसलाई छिर्न नदिन मातहतका प्रहरीलाई निर्देशन दिइसकेको बताइन् । नारायणी अस्पतालका मेसु उपाध्यायले स्वाबको रिपोर्ट नआउँदै मृतकको शव अन्त्येष्टिका लागि आफन्तको जिम्मा लगाउँदा मेडिकल कलेजले अस्पताललाई कुनै जानकारी नदिएको बताए । यसमा सम्बन्धित कलेजको त्रुटी भएको छ, उनले भने, ' मृतक वृद्धको उपचारमा संलग्न मेडिकल कलेजका स्वास्थ्यकर्मी र मृतकका परिवारका सदस्य, अन्त्येष्टिमा संलग्न सबैलाई तत्कालै क्वारेन्टाइनमा राख्न भनिसकेको छु, उनीहरुको स्वाब संकलन गरी परीक्षण गर्ने तयारी गरिरहेका छौं।' यसअघि सिन्धुपाल्चोककी सुत्केरी महिला, बाँकेका युवक र गुल्मीका एकजना शिक्षकको कोरोना संक्रमणबाट मृत्यु भएको थियो।"
दैलेखमा थप ७ जनामा कोरोना पुष्टि : कर्णालीमा संक्रमितको संख्या ११ पुग्यो,"दैलेख : कर्णाली प्रदेशको पहिलो संक्रमित फेला परेको दैलेखमा थप ७ जनामा कोरोना भाइरस (कोभिड१९) पुष्टि भएको छ । यो सँगै दैलेखमा संक्रमितको संख्या ८ पुगेको छ । कर्णाली प्रदेश सरकारको सामाजिक विकास मन्त्रालय, स्वास्थ्य सेवा महाशाखाका प्रमुख डा लक्ष्मी नारायण तिवारीका अनुसार सोमवार थप ७ जनामा कोरोना पुष्टि भएसँगै कर्णाली प्रदेशमा संक्रमितको संख्या ११ पुगेको हो। भेरी अस्पताल नेपालगंज स्थित प्रयोगशालामा गरिएको परीक्षणमा दैलेखका ५ जना र प्रादेशिक जनस्वास्थ्य प्रयोगशाला सुर्खेतमा गरिएको परीक्षणमा दैलेखकै २ जनामा कोरोना भाइरस पोजिटिभ देखिएको हो । डा तिवारीका अनुसार भेरी अस्पताल नेपालगंज स्थित प्रयोगशालामा गरिएको परीक्षणमा दैलेखको नारायण नगरपालिका ३ का १५ वर्षीय बालक, ६ का १८ वर्षीय किशोर रहेका छन् । यस्तै डुङ्गेश्वर गाउँपालिका १ का २७ र २९ वर्षीय पुरुष र २५ वर्षीया महिलामा कोरोना पोजिटिभ देखिएको हो । प्रादेशिक जनस्वास्थ्य प्रयोगशाला सुर्खेतमा गरिएको परीक्षणमा दैलेखको गुराँस गाउँपालिकाका २४ र ३५ वर्षीय पुरुषमा कोरोना पोजिटिभ देखिएको डा तिवारीले जानकारी दिए । यसअघि प्रादेशिक जनस्वास्थ्य प्रयोगशाला सुर्खेतमा गरिएको परीक्षणमा पोजेटिभ देखिएपनि पुःन परीक्षणका लागि भेरी अस्पताल नेपालगंजस्थित प्रयोगशालामा पठाउने गरिएको थियो । तर, सोमबारदेखि प्रादेशिक जनस्वास्थ्य प्रयोगशाला सुर्खेतबाट परीक्षण सुरु भएको छ।"
"नाकाबाट नेपालतर्फ ओइरिएको जनसागर, दुईघन्टामा दुई हजार बढी भित्रिए (फोटो फिचर)","धनगढी : सोमबार बिहान १० बजेदेखि १२ बजेसम्म दुई घण्टाका लागि खोलिएको गौरीफन्टा नाकाबाट २२ सय २७ जना नेपाल भित्रिएका छन । शनिबारदेखि भारतबाट आउनेको संख्या अत्यधिक रुपमा बढन थालेपछि सोमबार १० बजेदेखि १२ बजेसम्मका लागि मात्रै सीमा नाका खोलिएको जिल्ला प्रशासन कार्यालय कैलालीका सूचना अधिकारी शिवराज जोशीले बताए । शनिबार २५ सय ७९ जना यस नाकाबाट नेपाल भित्रिएकोमा आइतबार त्यो संख्या ३९ सय ८८ पुगेको थियो । बुधबारदेखि दैनिक दिउँसो १२ बजेदेखि दुई घण्टाका लागि सीमा नाका खोल्ने सहमति भएपनि भारतबाट आएकाहरु पलियामा अलपत्र पर्ने देखेपछि प्रशासनले बेलुकीसम्म पलिया पुगेका सबैलाई नेपाल प्रवेश दिएको थियो । तर नेपालतिरका क्वारेन्टाइन भरिभराउ भएको र उनीहरुलाई गन्तव्यमा पुगाउनका लागि सवारी साधनको अभाव हुन थालेपछि सोमबार दुई घण्टाका लागि मात्रै सीमा नाका खोलिएको हो । बुधबारबाट दैनिक रुपमा निश्चिम समयका लागि गौरीफन्टा नाका खुल्न थालेपछि सुदूरपश्चिम मात्रै होइन पूर्वका झापा सम्मका नागरिक पनि यही नाका भएर आउन थालेका छन्। 'गड्डाचौकी नाका आज मात्रै खुल्यो, पूर्वका नाका खुल्ने बन्द हुने गरेका छन्, गौरीफन्टामा धेरै नेपाली भएको भन्दै हामीले निश्चित समयका लागि भएपनि दैनिक नाका खोलेकाले भारतमा बसेका नेपाली यही नाका प्रयोग गर्न थालेका छन्,' प्रशासकीय अधिकृत तथा प्रवक्ता शिवराज जोशीले भने । गौरीफन्टा नाकामा सोमबार २२ सय २७ जनालाई मात्रै आउन दिएपछि भारतको पलियामा ६० वटा बसमा मानिस आएको भारतीय सुरक्षा अधिकारीले जनाएका छन्। गौरीफन्टा नाकाबाट पलियाको दुरी ३५ किलोमिटरको हाराहारीमा छ । त्यहाँ हजारौं नेपाली सरसामानसहित बसमा बसिसकेकाले उनीहरुलाई एक दिनका लागि क्वारेन्टाइन पनि गर्न नसकिएको भारतीय सुरक्षा अधिकारीले जनाएका छन्। पलिया पुगेका नेपाली बसमै भोकभोकै बस्न बाध्य भएका छन्। भारतमा पनि लडकडाउन भएकाले उनीहरुले पानी र खाना समेत नपाएको भारतको पलियाका पत्रकार शिशिर शुक्लाले बताए । 'कोरोनाको डरले, उनीहरुले खाना पानी पनि पाएका छैनन, पलियामा रोकिएकाको विजोग छ,' शुक्लाले भने । नेपालतिर भने कैलाली उद्योग वाणिज्य संघ, निर्माण व्यवसायी संघ, निसर्ग अस्पताल, होटल व्यवसायी संघ, मारवाडी संघ, चौलाली डिपार्टमेन्टल स्टोर सहितका दर्जनौं संघ संस्थाले सीमा क्षेत्रमै उनीहरुका लागि पानी र खानाको व्यवस्था गरेका छन् । नेपाल प्रवेश गरेका उनीहरुका लागि अरु क्वारिन्टाइनमा पनि खाना, पानी र बासको व्यवस्था । तर भारतमा रोकिएका नागरिकले कष्टकर रुपमा बस्नु परिरहेको छ । यसअघि यो नाकाबाट दैनिक पाँच सय जना मात्रै भित्र्याउने भनिए पनि धेरै मानिस पलियामा अलपत्र पर्ने थाहा पाएपछि नेपाली प्रशासनले त्यहाँ पुगेजती सबैलाई नेपाल भित्र्याएको थियो । कैलालीको गौरीफन्टा नाकाबाट मात्रै पछिल्लो पाँचछ दिनमा १५ हजार मानिस नेपाल भित्रिएका छन्। पहुँच भएका, सीमा क्षेत्रमै सवारी साधन मगाएर आफै टिकट तिरेर गन्तव्यतिर लागि रहेका छन् भने सामान्य नागरिक र बेखर्ची भएका नेपालीको भने विचल्ली भएको छ।"
कपिलवस्तुमा स्टाफ नर्ससहित ११ जना कोरोना संक्रमित डिस्चार्ज,"कपिलवस्तु : कोरोना संक्रमण फैलिएका बेला मुलुकमै पहिलो पटक कोरोना संक्रमण पुष्टि भएकी स्टाफ नर्ससहित ११ जना कोरोनालाई जितेर घर फर्केका छन् । कपिलवस्तु अस्पताल तौलिहवामा कार्यरत स्टाफ नर्स सोमबार घर फर्केकी छन् भने बाँकी १० जना आइतबार राती कोरोना अस्पताल बुटवलबाट घर फर्केका छन् । कपिलवस्तु अस्पताल तौलिहवाको आइसोलेसन वार्डमा १४ दिन बसेर कोरोना परीक्षणमा नेगेटिभ रिर्पोट आएपछि स्टाफ नर्स आज घर फर्केकी हुन् । उनको जेठ १ गते र ४ गते गरिएको स्वाबको आरटी पीसीआर परीक्षणको रिर्पोट नेगेटिभ आएपछि उनलाई घर फर्काइएको स्वास्थ्य कार्यालयका कोरोना फोकल पर्सन कुमार थापाले बताए । थप केही दिन घरमै क्वारेन्टिनमा रहने गरी अस्पतालको आइसोलेसन वार्डबाट उनलाई विदाइ गरिएको हो। कोरोना फोकल पर्सन थापाले भने, 'यसैगरी जिल्लाबाट कोरोना संक्रमित भइ कोरोना अस्पताल बुटवलमा उपचाररत रहेका १० जना सर्वसाधारण पनि हिजो राती नै कोरोना जितेर घर फर्किएका छन् ।' आइसोलेसन वार्डमा रहँदासम्म आफूले कुनै प्रकारको औषधि सेवन गर्न नपरेको संक्रमित स्टाफ नर्सले बताइन् । घर फर्किएकी उनले आफू कोरोना जितेर आएको बताउँदै घर परिवारसँग आफ्ना अनुभव आदान प्रदान गरिरहेकी छिन् । आइसोलेसन वार्डमा रहँदासम्म आफूमा कुनै स्वास्थ्य समस्या नआएको पनि उनले बताइन् । कोरोनासँग लड्न उच्च मनोबल चाहिन्छ, उनले भनिन्,, 'शरीरमा रोग प्रतिरोधात्मक क्षमता बढाउनु होस्, हौसला बुलन्द राख्नुस्, कोरोनाले केही गर्न सक्दैन ।'"
"भरतपुर अस्पतालमा बिरामीको मृत्यु, कोरोना रिपोर्ट आउन बाँकी","चितवन : भरतपुर अस्पतालको आइसीयुमा एकजना बिरामीको मृत्यु भएको छ। बिरामीको कोरोना रिपोर्ट भने आउन बाँकी छ। बुटवलको लुम्बिनी सिटी अस्पतालबाट रिफर भएर आएका नवलपरासी रामग्राम ५ का ४८ वर्षीय पुरूषको बुटबलमै स्वाब परीक्षण गरिएको थियो । रिफर गरिएका बिरामीको आइतबार राती १२ बजे मृत्यु भएको हो । भरतपुर अस्पतालमा भर्ना गरिएको केही बेरमा उनको मृत्यु भएको अस्पतालका मेसु डा श्रीराम तिवारीले बताए । 'शंका लागेको भएर कोभिड आइसीयुमा राखेका थियौं, केही बेरमा मृत्यु भयो, डा तिवारीले भने,' बुटवलबाटै स्वाब संकलन गरिएको हुनाले रिपोर्ट कुरेका छौं।' मृतकको शव आइसीयुमै रहेको छ । कोरोना परीक्षणको रिपोर्ट पछि मात्रै प्रक्रिया थालिने उनले बताए । भरतपुर अस्पतालका सिनियर कन्सल्ट्यान्ट फिजिसयन डा प्रमोद पौडेलका अनुसार ती बिरामीमा निमोनिया देखिएको थियो । २ दिन पहिले खाना खाएपछि बान्ता भएको र लगतै स्वास फेर्न गाह्रो भएपछि बिरामी लुम्बिनी अस्पताल पुगेका थिए । भरतपुर अस्पतालले पनि स्वाब संकलन गरेर राखेको छ । बुटवलमा परीक्षण गर्न ढिलाई भए भरतपुरमा गर्ने उद्देश्यले नमूना संकलन गरिएको हो।"
अनलाइन कक्षा चल्न नदिनु अपराध,"काठमाडौं : विश्व महामारीको समयमा अनलाइन कक्षा चलाउन दिनुपर्ने शिक्षाविद्ले सांसदहरूलाई सुझाव दिएका छन्। संघीय संसद्को राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्यांकन समितिमा आइतबार शिक्षाविद्ले अनलाइन कक्षा चल्न नदिनु अपराध भएको बताएका हुन्। सांसदको यो संयुक्त समितिले कोभिड१९ भाइरसको संकटका बेला शिक्षा प्रणाली कसरी सञ्चालन गर्ने र विदेशबाट उद्धार गरिएका नागरिकलाई कसरी रोजगारमुखी शिक्षा दिने भन्ने विषयमा छलफल गरेको थियो। छलफलमा विज्ञहरूले अबको शिक्षा प्रणाली कस्तो बनाउनु पर्ने भन्ने विषयमा सांसदलाई सुझाव दिएका थिए। विद्यालय तथा क्याम्पसले अब कक्षाहरू अनलाइनबाटै चलाउनुपर्ने शिक्षाविद् विद्यानाथ कोइरालाले बताए। अबको शिक्षा अनलाइनबाटै दिनुपर्छ, यसका लागि हामी सबैले धैर्यता गर्नुपर्ने भएको छ, नत्रभने विद्यार्थीको बिग्रिन्छ, उनले भने, सरकारले अर्को अपराध गरेको छ, त्यो के हो भने अनलाइनबाट शिक्षा दिन मिल्दैन भन्यो। अब शिक्षामाथिको सम्पूर्ण अधिकार केन्द्रले विकेन्द्रीकरण गर्नुपर्ने कोइरालाले बताए। संघीयतामा गयौं भन्ने, अधिकार गाउँगाउँमा पुर्यायौं भन्ने तर अधिकार विकेन्द्रीकरण गर्न कन्जुस्याइँ गर्ने प्रवृत्ति देखिएको छ, उनले भने, शिक्षाका मामलामा राष्ट्रपति, प्रधानमन्त्री, शिक्षामन्त्री समेतको केन्द्रीकृत मानसिकता रहेछ, त्यसैले शिक्षाको अघिकार तलतिर दिन खोजिएको छैन। शिक्षाविद् डा मनप्रसाद वाग्लेले प्रविधिको प्रयोगले आर्जन गरेको शिक्षालाई व्यवहारमुखी बनाउनुपर्ने बताए। प्रविधिको माध्यमबाट दिइएको सैद्धान्तिक ज्ञानले मात्र विद्यार्थीलाई पुग्दैन, उनीहरूलाई व्यावहारिक ज्ञान दिन पनि हामीले जोड गर्नुपर्छ, उनले भने, शिक्षालाई उत्पादनसँग जोड्नुपर्छ, अनिमात्र शिक्षाको उपलब्धि देखिन्छ। सांसद प्रभु साहले यस्तो महामारीका बेला दीर्घकालीन शिक्षा प्रणाली तयार पार्न नहुने राय व्यक्त गरेका थिए। यो महामारीले प्रतिस्पर्धात्मक समयलाई बे्रक गरेको छ भने दीर्घकालीन प्रणाली बनाउनु पर्यो तर त्यसो होइन भने यो संकटमा कस्तो शिक्षा प्रणाली सञ्चालन गर्न सकिन्छ भन्नेतिर सोच्नुपर्छ, उनले भने। सांसद पम्फा भुसालले कोरोना महामारीका कारण नेपालमा सूचना प्रविधिको प्रयोगले सही बाटो लिएको बताइन्। यसअघि इन्फर्मेसन टेक्नोलोजीले आममानिसलाई छोएको थिएन, कोरोनाका कारण शिक्षाका क्षेत्रमा पनि यसको प्रयोग हुन थालेको छ, उनले भनिन्, यो नकारात्मक कोरोनाको सकारात्मक प्रभाव हो। अब इन्टरनेटको प्रयोग सामान्य परिवारमा पनि सजिलै उपलब्ध हुने वातावरण सिर्जना गर्नुपर्ने भुसालको माग छ। सामान्य परिवारका बालबालिकाले आईटी प्रयोग गर्न पाएका छैनन्, यो समस्यालाई सरकारले हल गर्नुपर्छ, उनले भनिन्। लकडाउनमा अनलाइन कक्षा सैनिक स्कुलले थाल्यो अनलाइन कक्षा आदर्शले पनि सुरु गर्यो अनलाइन कक्षा अनलाइन कक्षा किन विकृति भयो पोखरामा ? शिक्षा मन्त्रालयको निर्देशन : नयाँ भर्ना नगर्नू , अनलाइन कक्षाको शुल्क नलिनू सबै क्याम्पसमा अनलाइन ल्याब राख्न माग कलाको अनलाइन प्रशिक्षण जाजरकोटमा अनलाइन शिक्षण अनिवार्य गरेपछि अभिभावक विरोधमा करेसाबारी र कौसी खेतीबारे निशुल्क अनलाइन तालिम"
तामाकोशीले बगाउँदा दुई युवा बेपत्ता,"चरिकोट : आइतबार दोलखाको मुख्य नदी तामाकोशीले बगाउँदा दुई युवा बेपत्ता भएका छन् । छुट्टाछुट्टै घटनामा माछा मार्ने क्रममा ३६ वर्षीय र पौडी खेल्ने क्रममा १९ वर्षीय युवालाई तामाकोशी बगाएर बेपत्ताबनाएको प्रहरीले जानकारी दिएको छ। आइतबार दिउँसो करिब साढे १ बजे तामाकोशीको चैतेघाट क्षेत्रमा माछा मार्ने क्रममा चिप्लिँदा मेलुङ गाउँपालिका१, पवटीका ३६ वर्षीय दिपक भुजेललाई बगाउँदा बेपत्ता भएको दोलखाका प्रहरी प्रवक्ता निरीक्षक रेशम बोहराले जानकारी दिए । बेपत्ता भुजेलसँगै माछा मार्न गएका बुबा र भाइले खबर गरेपछि पुगेको प्रहरी टोली र स्थानीयले उनको खोजतलास गरिरहेका छन् । आइतबार दिउँसो करिब १ बजे कालिञ्चोक गाउँपालिका७, सुनखानीको ठूलाखेत निवासी १९ वर्षीय नवराज पौडेल तामाकोशीमा पौडी खेल्ने क्रममा डुबेर बेपत्ता भएको प्रवक्ता निरीक्षक बोहराले जानकारी दिए । प्रहरी र स्थानीयले उनको पनि खोजी कार्य गरिरहेको प्रवक्ता बोहराको भनाइ छ।"
कपडा मास्कको भरमा रेडजोनमा प्रहरी,"नेपालगन्ज : देशकै सबैभन्दा कोरोना जोखिमपूर्ण क्षेत्र बाँकेको नरैनापुरमा खटिएका सुरक्षाकर्मी कपडाकै भरमा छन्। सुरक्षाका पर्याप्त साधन नपाउँदा प्रहरीमै संक्रमण देखिएको छ। एक जना प्रहरी जवानलाई कोरोना संक्रमण पुष्टि भएको छ। जिल्ला प्रहरी कार्यालय बाँकेका प्रमुख प्रहरी उपरीक्षक वीरबहादुर ओलीकाअनुसार नरैनापुर गाउँपालिकाको कालाफाँटा प्रहरी चौकीमा कार्यरत एक जना प्रहरी जवानलाई कोरोना संक्रमण पुष्टि भएको हो। उनीसँगै कोरोना परीक्षण गरेका २३ जना प्रहरीमध्ये धेरै जनाको रिपोेर्ट अझै आउन बाँकी रहेको प्रमुख ओलीले बताए। नरैनापुर गाउँपालिकामा शनिबारसम्म एक सय १४ जनामा कोरोना संक्रमण पुष्टि भइसकेको छ भने एक जना २५ वर्षका युवाको कोरोनाबाट मृत्यु भइसकेको छ। केही दिनदेखि नरैनापुरमा संक्रमितलाई नेपालगन्जको आइसोलेसनमा ल्याउन लाग्दा स्थानीयले अवरोध गरेका छन्। कोरोना संक्रमितहरू पनि आइसोलेसनमा आउन नमानेर भाग्न खोजिरहेका छन्। उनीहरूको भीड नियन्त्रण गर्न प्रहरी खटेका छन्। यसरी खटेका नेपाल प्रहरीसँग राम्रो मास्क नै छैन। डब्लुएचओकाअनुसार कोरोेनाबाट जोगिन एनके ९५ माक्स लगाउनुपर्छ तर कोरोनाको अति जोखिमपूर्ण क्षेत्र नरैनापुरमा कार्यरत कुनै पनि प्रहरीसँग त्यस्तो मास्क छैन। न त उनीहरूसँग स्यानिटाइजर नै छ। प्रहरी प्रमुख ओली नै प्रहरीहरूले कपडाको माक्स मात्र लगाइरहेको स्वीकार्छन्। झन्डै एक सयको संख्यामा रहेको प्रहरीलाई जिल्लाले मुस्किलले तीन चार वटामात्र एनके ९५ मास्क र निकै थोरै मात्रामा सर्जिकल मास्क पठाइएको जिप्रकाले जनाएको छ। ड्यूटीमा खटेका प्रहरी कपडाको मास्क लगाएका हुन्छन्। संक्रमित नै झम्टिन आउँछन्। जोगिएर बस्नुपरेको छ, ओली भन्छन्, फ्रन्टलाइनमा काम गर्ने सुरक्षाकर्मी जोखिम नै जोखिममा काम गरिरहेका छन्। शुक्रबार नरैनापुरमा १३ जना संक्रमित पुष्टि भए। उनीहरूलाई नेपालगन्ज ल्याउने क्रममा राति ८ः४५ बजेतिर ९ जना संक्रमित एम्बुलेन्समा आउन नमानेर गाउँमा भागे। उनीहरूलाई लैजान नदिन ठूलो संख्यामा गाउँलेहरूले विरोधमा उत्रिए। संक्रमित र गाउँले एकै ठाउँमा भए प्रहरीलाई भीड नियन्त्रण गर्न र भागेका संक्रमितको खोजी गर्न हम्मेहम्मे पर्यो। ओलीकाअनुसार अन्तिम एक जनालाई खोजी गरेर ल्याउँदा शनिबार बिहानको ३ः१० भएको थियो। भाग्ने संक्रमितले स्थानीयलाई त जोखिममा पारे नै। उनीहरूको खोेजी गर्न गएका प्रहरी पनि जोखिममा परेका छन्। कोरोनाको जोखिममा पनि रातभरी सुत्न पाएनौं, एक प्रहरी अधिकृतले गुनासो गरे, कपडाकै मास्क लगाएर प्रहरीले कोरोना संक्रमितलाई गाउँगाउँ गएर खोजी गरे। ४ जेठमा नरैनापुर ५ भोजभगवानपुरको दीपेन्द्र प्राविको क्वारेन्टाइनमा एक जना संक्रमितको मृत्यु हुँदा स्थानीयले विरोध सुरु गरेका थिए। मृतकको अन्तिम संस्कारमा पनि सुरक्षाकर्मी नै खटेका थिए। अर्को दिन ५९ जनालाई नेपालगन्जको आइसोलेसनमा ल्याउने क्रममा पनि स्थानीय विरोधमा उत्रिएका थिए। संक्रमितले पनि प्रहरीलाई कोरोना सार्ने भन्दै धम्की दिएका थिए। बाँकेमा कोरोना कहर : पुरानै संक्रमितलाई आइसोलेसन छैन, नयाँलाई कता राख्ने ? कोरोनाको रेड जोन बन्दैछ बाँके : १४३ संक्रमित, नरैनापुरका मात्र ११४ बाँकेको कोरोना रेड जोनमा निषेधाज्ञा : नरैनापुरमा सेना परिचालन"

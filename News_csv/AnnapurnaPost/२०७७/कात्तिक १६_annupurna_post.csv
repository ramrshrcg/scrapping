शीर्षक,विवरण
सावधानीको समय,"स्थापित मान्यताअनुसार पीसीआर परीक्षण गरिएका कूल संख्याको दुईदेखि १२ प्रतिशतसम्म कोरोना पोजेटिभ देखियो भने सामान्य ठानिन्छ। नेपालमा पनि संक्रमणको सुरुवाती दिनमा यस्तै देखियो। त्यतिखेर कूल परीक्षण गरिएकामध्ये मुस्किलले पाँच प्रतिशतमा पनि कोरोना पोजेटिभ देखिएन। यसले गर्दा परीक्षणका नाममा अनावश्यक खर्च भएको तर्क पनि भए। तर परिस्थति उल्टिएको छ। कोरोना जोखिमको पारोले उच्च विन्दु छोइसकेको छ। काठमाडौं उपत्यकामा त नियन्त्रणै गर्न नसक्ने गरी संक्रमण फैलिइसकेको छ। कसैको पनि मुख नताकी स्वास्थ्य सुरक्षाको सावधानी अपनाउन सकियो भने मात्रै संक्रमणबाट जोगिन सकिन्छ, अन्यथा हरेक व्यक्तिले मलाई जतिबेला पनि संक्रमण हुन सक्छ र यो समस्यासँग जुध्न म मानसिक रूपमा तयार छु भनेर सोच्नुको विकल्प छैन। पछिल्ला दिनमा पीसीआर परीक्षण गरिएकामध्ये २५ प्रतिशतभन्दा धेरैमा संक्रमण फैलिएको पुष्टि भएको छ। परीक्षणको दायरा बढाउँदै लैजाँदा संक्रमितको संख्या पनि बढिरहेको छ। यो अवस्थाले परिस्थिति थप बिकराल बनाएको छ। परीक्षण र उपचारमा राज्यले नीच मारेपछि आफ्नै खर्चमा पीसीआर गराउनेहरू घटेका छन्। यसले स्वाभाविक रूपमा अस्पताल गएर उपचार गर्ने तथा होम आइसोलेसनमा बस्ने व्यवहारमा पनि कमी ल्याएको छ। निःशुल्क उपचार गर्नुपर्ने दायित्वबाट राज्यले हात झिकेपछि होम आइसोलसनमा बसेकाहरूको मृत्युदर पनि बढेको छ। यस्तै समस्याले राष्ट्रिय स्तरमै मृत्युदरलाई पनि बढाएको छ। संक्रमण र मृत्युदरको अनुपातले थप केही दिन यस्तै गति लिइरह्यो भने छिटै नेपाल दक्षिण एसियामा मात्रै नभएर विश्वमै संक्रमित र मृत्युदरको हिसाबले लिडिङ गर्ने मुलुकमा पर्ने निश्चित छ। अनुमान गरेजस्तै अवस्था आयो भने त्यतिखेर हामीले आफैंलाई धिक्कार्नुबाहेक कुनै उपाय रहने छैन। त्यस्तो अवस्था आउन नदिन अझै पनि एक मात्र उपाय भनेको आफ्नो स्वास्थ्यको ख्याल आफैं गर्नु मात्रै हो। कोरोना नियन्त्रणका लागि सहरी क्षेत्रमा शैक्षिक संस्था सञ्चालनमा लगाइएको बन्देज र उपत्यकामा सवारी साधन सञ्चालनमा लागू भएको जोरबिजोर प्रणालीबाहेक अन्य बन्देज छैन। यसले गर्दा मानिसको आवातजावत बाक्लिएको छ। कोरोनालाई खेलाँची ठान्ने प्रवृत्ति बढेको छ। कोरोना भनेको सामान्य रहेछ र यो लागे पनि सजिलै निको हुन्छ भन्ने आम मानिसको गलत बुझाइले जोखिम बढाउन मद्दत पुर्याएको छ। कुनै पनि समस्याले आफैंलाई आपत नपार्दासम्म नचेतिने मानवीय स्वभाव हो। लकडाउन हटेसँगै धेरैजसोमा यही स्वभाव प्रतिबिम्बित भएको पाइन्छ, जसको असर भुसको आगोजसरी विस्तार भइरहेको छ। बेलैमा होस नपुयाउने हो भने यो आगोको भुंग्रोमा हामी जोकोही पनि पर्न सक्छौं। निको हुने दर घट्नु र निधन हुने दर बढ्नुको मुख्य कारण मानवीय गतिविधि नै हो। यसबारेमा बेलैमा चेतिन आवश्यक छ। हरेक व्यक्तिले आफूलाई बचाउन सक्यो भने अन्य व्यक्ति आफैं जोगिन्छन्। सबैमा यो भावना जागृत हुने हो भने कोरोना संक्रमण न्यूनीकरणमा निकै मद्दत पुग्छ। एकैपटक विश्वका करोडौं मानिसलाई पिरोलिरहेको यो महामारीलाई हल्का ठान्ने भूल कसैले पनि गर्नुहुन्न। स्वास्थ्य सतर्कतालाई जस्तोसुकै कठिन परिस्थतिमा पनि कम गर्नुहुन्न। यो बेलामा सबै क्षेत्रमा उच्चस्तरको सतर्कता, साथ र सहयोगको खाँचो छ।"
प्रश्नपत्रको खर्च व्यर्थै,"काठमाडौं : कक्षा १२ को परीक्षा नयाँ मोडालिटीअनुसार सञ्चालन गर्दा राज्यकोषमा आर्थिक व्ययभार थपिने भएको छ। सय पूर्णांकलाई आधार मानेर सञ्चालन गर्ने गरी छापिएको प्रश्नपत्र नष्ट गरी नयाँ छाप्नुपर्ने भएको हो। अब सय पूर्णांकमध्ये ४० प्रतिशतको मात्र लिखित परीक्षा हुनेछ। ४० प्रतिशत अंक कक्षा ११ को पढाइलाई आधार मानिनेछ। २० प्रतिशत भने विद्यालयले नै मूल्यांकन गरी अंक प्रदान गर्नेछ। यसअघि अभ्यासमूलक विषयअनुसार बाँकी सबै प्रतिशतमा लिखित परीक्षा हुन्थ्यो। पुरानो प्रश्नपत्र पनि सोहीअनुसार छापिएको थियो। १ करोड रुपैयाँभन्दा बढी खर्च गरेर छापिएको प्रश्नपत्र राष्ट्रिय परीक्षा बोर्डको सानोठिमीस्थित कार्यालयमा सेनाको निगरानीमा राखिएको छ। १८ जना सेनालाई दैनिक ८ सय भत्ता दिएर प्रश्नपत्र सुरक्षामा खटाइएको परीक्षा नियन्त्रक कृष्ण शर्माले बताए। बोर्डले कक्षा १२ को परीक्षा वैशाखमा सञ्चालन गर्ने गरी तालिका बनाएको थियो। त्यसकै आधारमा प्रश्नपत्र तथा उत्तरपुस्तिका पनि छपाइ भएको थियो। तर, कोभिड१९ का कारण कक्षा ११ र १२ दुवैको परीक्षा रोकिएको थियो। कक्षा ११ को परीक्षा भने विद्यालयले सञ्चालन गर्न पाउने निर्णय सरकारले गरिसकेको छ। कोरोना संक्रमणका कारण स्थगित कक्षा १२ को वार्षिक परीक्षा मंसिर ९ देखि १६ गतेसम्म सञ्चालन हुने भएको छ। छिटो परीक्षा सम्पन्न गर्न बोर्डले यसपटक शनिबारको दिन पनि परीक्षा सञ्चालन गर्ने भएको छ। बोर्डका परीक्षा नियन्त्रक शर्माका अनुसार विद्यार्थीको चाहनाअनुसार होम सेन्टरमै परीक्षा सञ्चालन हुनेछ। एसईई र कक्षा ११ को परीक्षाको छिनोफानो भए पनि १२ को परीक्षाबारे लामो समय निर्णय नहुँदा विद्यार्थी मानसिक तनावमा थिए।"
सहरमा व्यापक संक्रमण,"काठमाडौं : संघीय राजधानी काठमाडौंसहित सहरी क्षेत्रमा कोरोना भाइरस व्यापक रूपमा फैलिएको छ। इपिडिमियोलोजी तथा रोग नियन्त्रण महाशाखा (ईडीसीडी)ले हालै गरेको सेरो प्रिभिलेन्स सर्भेले सहरी क्षेत्रमा समुदायमै संक्रमण फैलिएको देखाएको छ। त्यसमा पनि काठमाडौं उपत्यका हटस्पट बनेको छ। उपत्यकामै कुल संक्रमितको संख्या ७६ हजार ३ सय ४८ पुगेको छ। महाशाखाका निर्देशक डा वासुदेव पाण्डेले सहरी क्षेत्रमा सबै उमेर समूहमा संक्रमण देखिएको बताए। सबै उमेर समूहमा संक्रमण देखिनु समुदायमा संक्रमण भएको सूचक हो, निर्देशक डा पाण्डेले भने, बालबालिका, महिला र वृद्धवृद्धामा समेत संक्रमण देखियो। मुलुकभर शनिबार २ हजार ५ सय ८ जनामा कोरोना संक्रमण पुष्टि भएको छ। तीमध्ये महिला ९ सय ७६ र पुरुष १ हजार ५ सय ३२ जना छन्। यससँगै नेपालमा संक्रमितको संख्या १ लाख ७० हजार ७ सय ४३ पुगेको छ। पछिल्लो २४ घण्टामा २ हजार २ सय ६४ जना निको भएका छन्। त्यसैगरी, थप १७ जनाको मृत्यु भएसँगै कोरोनाबाट ज्यान गुमाउनेको संख्या ९ सय ३७ पुगेको छ। स्वास्थ्य तथा जनसंख्या मन्त्रालयका अनुसार पछिल्लो २४ घण्टामा ९ हजार २ सय ७९ जनाको पीसीआर परीक्षण गरिएको थियो। मुलुकभर सक्रिय संक्रमितको संख्या ३८ हजार ५ सय ८४ छ। काठमाडौं उपत्यकामा २० हजार ३ सय ४४ जना सक्रिय संक्रमित छन्। काठमाडौं जिल्लामा मात्र सक्रिय संक्रमितको संख्या १६ हजार ८ सय ९० पुगेको छ। डा पाण्डेका अनुसार काठमाडौंमा संक्रमितमध्ये ५ प्रतिशतभन्दा थोरै व्यक्तिको मात्रै यात्रा विवरण पाइएको छ। मन्त्रालयका अनुसार शनिबार उपत्यकामा १ हजार ३ सय ५७ जनामा कोरोना संक्रमण पुष्टि भएको छ। तीमध्ये ७ सय ८८ पुरुष र ५ सय ६९ महिला छन्। थपिएका संक्रमितमध्ये काठमाडौंका १ हजार १ सय १३ जना छन्। ललितपुरका १ सय ९५ र भक्तपुरका ४९ जना छन्। काठमाडौंमा मात्र १० हजार ५ सय १ जना होम आइसोलेसनमा छन्। ललितपुरमा २२ सय ५७ जना होम आइसोलेसनमा छन्। त्यस्तै भक्तपुरमा भने १७ सय १९ जना मात्र छन्। उपत्यकामा शुक्रबार १ हजार ८ सय ८८ जना संक्रमित थपिएका थिए। विश्व स्वास्थ्य संगठन (डब्लुएचओ) का अनुसार कोरोना संक्रमणका तीनवटा चरण हुन्छन्। बाहिरबाट यात्रा गरी आएका छिटफुट संक्रमित भेटिएको अवस्थालाई पहिलो चरण भनिन्छ। दोस्रो चरणमा एकै ठाउँमा धेरै संक्रमित भेटिन्छन्। समूहसमूहमा संक्रमित भेटिएको अवस्थालाई क्लस्टर अफ केसेसका रूपमा डब्लुएचओले लिएको छ। स्वतन्त्र विज्ञले समुदायमा कोरोना संक्रमण भएको बताए पनि सरकारले भने औपचारिक रूपमा संक्रमण दोस्रो चरणमा रहेको दाबी गर्दै आएको छ। दोस्रो चरणमा संक्रमणको फैलावट हुँदैन। समुदायमा संक्रमण फैलिएको अवस्था तेस्रो चरण हो। समुदायमा संक्रमण फैलँदा नियन्त्रण गर्न कठिन हुन्छ। जनस्वास्थ्यविद् डा बाबुराम मरासिनी भन्छन्, संक्रमणको अवस्थालाई सरकारले समयमै आकलन गर्न सकेन। केही महिनाअघि नै समुदायमा संक्रमण पुगिसकेको बताउँदा वास्ता गरिएन। अब चुनौती बढेको छ। सहरी क्षेत्रमा संक्रमणको दर उच्च छ। रोग नियन्त्रण महाशाखाका निर्देशक डा पाण्डेका अनुसार काठमाडौं उपत्यकामा १५ देखि २५ प्रतिशत हाराहारीमा संक्रमण दर देखिएको छ। मन्त्रालयका पूर्व प्रमुख विशेषज्ञ डा सुशीलनाथ प्याकुरेल भन्छन्, काठमाडौं उपत्यकामा परीक्षण गरेकामध्ये कतिजनाको पुष्टि भयो भन्ने तथ्यले धेरै प्रष्ट्याउँछ। जति धेरै जाँच गर्यो त्यति बढी संक्रमित देखिएको मन्त्रालयका एक उच्च अधिकारीले बताए। विगतमा १५ देखि ४५ वर्ष उमेरको चलायमान समूहका व्यक्तिमा बढी संक्रमण देखिएको थियो। अहिले बालबालिकादेखि वृद्धवृद्धा समेतमा संक्रमण देखिएको छ। सबैजसो उमेर समूह र यात्रा नगरेका व्यक्तिमा पनि संक्रमण देखिएपछि समुदाय तहमा फैलिएको पुष्टि भएको हो। डा पाण्डेका अनुसार बागमती प्रदेशमा महिलाको संक्रमणदर झण्डै ४० प्रतिशत छ। यस प्रदेशमा सक्रिय संक्रमितको संख्या २४ हजार १ सय १० छ। अहिले तथ्यांकको विश्लेषण भइरहेकाले समुदाय संक्रमणको औपचारिक घोषणा गर्न केही दिन लाग्ने देखिएको छ। तथ्यांकको विश्लेषण सम्पन्न भएपछि मात्र कुन लेभलमा समुदायमा संक्रमण गएको हो त्यो भन्न सकिने डा पाण्डेले बताए।"
नेकपामा पुरानै जुहारी,"काठमाडौं : सत्तारूढ नेकपा स्थायी समिति बैठकले भदौ २६ गते पार्टी पुरानो विवादमा नफर्कने घोषणा गरेको थियो। अन्तरविरोधपूर्ण विवाद नहुने सुनिश्चित गर्ने आन्तरिक सर्कुलरसमेत गरेको थियो। तर, त्यसको एक महिना नभई दुई अध्यक्षबीच पुरानै जुहारी सुरु भएको छ। केही दिनयता त्यसले उत्कर्ष रूप लिँदै गएको छ। दुई अध्यक्ष प्रधानमन्त्री केपी शर्मा ओली र पुष्पकमल दाहालबीच कुराकानी गराउनै पनि दोस्रो तहका मध्यस्थकर्ता नेताले मिहिनेत गर्नुपर्ने अवस्था सिर्जना भएको छ। दोस्रो तहका नेताहरूको तीन दिन यताको दौडधुपपछि शनिबार प्रधानमन्त्री ओली र दाहालबीच बालुवाटारमा भेटवार्ता त भयो तर विवाद कायमै छ। राजदूत नियुक्ति, रिक्त मन्त्री नियुक्ति, भारतीय खुफिया एजेन्सी रअका प्रमुख सामन्तकुमार गोयलसँग प्रधानमन्त्रीको भेटवार्ता, कर्णाली प्रदेशका मुख्यमन्त्रीविरुद्ध राखिएको अविश्वास प्रस्ताव पछिको राजनीति, पर्सामा जिल्ला सदस्य महेश चौरसियाको हत्या प्रकरणलगायत विषयमा दुई अध्यक्षको बुझाइमै मतभिन्नता छ। यही मतभिन्नताका कारण कर्णाली विवादमा दुई अध्यक्षले फरकफरक निर्देशनात्मक सर्कुलर जारी गरे। पर्सा घटनामा अध्यक्ष दाहालले दोषीलाई कारबाही माग गर्दै वक्तव्यसमेत दिए। असमझदारीकै कारण ४ कात्तिकयता दुई अध्यक्षको प्रत्यक्ष संवाद हुन सकिरहेको थिएन। संवादको वातावरण बनाउन महासचिव विष्णु पौडेल, संसदीय दलका उपनेता सुवास नेम्बाङ, लुम्बिनी प्रदेशका मुख्यमन्त्री शंकर पोखरेल, परराष्ट्रमन्त्री प्रदीप ज्ञवालीलगायतले तीन दिनयता लगातार गहन पहल गरेका थिए। उनीहरू अध्यक्ष दाहालको निवासमा संवादमा बस्न आग्रह गर्दै पुगेका थिए। दाहाल सचिवालय बैठक राखेर प्रधानमन्त्री ओलीमाथि बहुमत नेताको दबाब बढाउन चाहन्छन्। कात्तिक १५ देखि तोकिएको केन्द्रीय समिति बैठक मंसिर १५ मा सार्ने निर्णय लिनसमेत महासचिव पौडेलले दुई अध्यक्षलाई अलगअलग भेटेर आग्रह गरेका थिए। दुई अध्यक्षमा संवादहीनताका कारण देखिएको यो अवस्था तोडाउन ओली पक्षधर नेताहरूले निकै मिहिनेत गर्नुपरेको थियो। फलस्वरूप ओली र दाहालबीच शनिबार प्रधानमन्त्री निवास बालुवाटारमा झण्डै पौने दुई घण्टा छलफल भएको छ। दाहाल दिउँसो १ बजे बालुवाटार प्रवेश गरेका थिए। दुई नेताबीच आन्तरिक पार्टी विवादका एजेण्डामा कुराकानी भएको थियो। तर, कुनै नतिजामुखी छलफल भने नभएको स्रोतको भनाइ छ। सचिवालय बैठक बोलाउन नेकपाका प्रवक्ता नारायणकाजी श्रेष्ठले अध्यक्षद्वयलाई कात्तिक १ र कात्तिक ९ मा दुई पटक पत्र लेखेरै माग गरेका छन्। कात्तिक १ मा श्रेष्ठले कोरोनाले पछिल्लो समयमा देखिएको स्वास्थ्य संकट र जनजीविकाको संकट समाधानको उपाय पहिल्याउन बैठक माग गरेका थिए। जबकि ९ गते लेखेको पत्रमा पार्टीभित्र देखा परेको पछिल्लो राजनीतिक घटनाक्रमबारे छलफल आवश्यक रहेको भनिएको थियो। वरिष्ठ नेता झलनाथ खनालले पनि टेलिफोनबाटै दाहाललाई सचिवालय बैठक बोलाउन माग गर्दै आएका थिए। वरिष्ठ नेता नेपालले पनि ओलीसँग भेटअगाडि खुमलटारमा दाहालसँग सचिवालय बैठक बोलाउने गरी प्रधानमन्त्रीसँग छलफल गर्न सुझाएको स्रोतले बताएको छ। उहाँ (दाहाल) पार्टी बैठक बोलाउने विषयमा छलफल गर्न बालुवाटार जानुभएको हो। प्रधानमन्त्रीले तत्काल बैठक बोलाउने विषयमा सुरुमा मान्नुभएन। दाहालले निरन्तर अडान राख्नुभयो। त्यसपछि भने प्रधानमन्त्रीले म महासचिवसँग सल्लाह गर्छु, त्यसपछि बोलाउँला भन्नुभयो। तर, निर्णयमा पुग्नुअघि हामी फेरि एकपटक छलफल गर्नुपर्छ भन्नुभएछ, दाहालनिकट एक नेताले अन्नपूर्णसँग भने, सचिवालय बैठक बोलाउने विषयमा मिति भने टुंगो लागिसकेको छैन। स्रोतका अनुसार प्रधानमन्त्री ओलीले पर्सा र कर्णाली घटनामा दाहालका तर्फबाट जारी भएका वक्तव्यका विषयमा प्रश्न उठाएका थिए। पर्सामा वक्तव्य दिनुभयो। त्यसमा मेरो केही थिएन। कर्णालीमा पनि प्रति वक्तव्य, प्रति निर्देशन जारी गर्नुभयो। यसरी कसरी पार्टी चल्छ ? प्रधानमन्त्रीले दाहालसँग प्रश्न गरेका थिए। दाहालले पनि कर्णालीमा उत्पन्न संकट प्रधानमन्त्रीकै कारण जन्मिएको बताएका थिए। कर्णालीको घटना पनि तपाईंकै हो जम्मै। सहमति नभएको विषयमा आफ्ना सल्लाहकारमार्फत वक्तव्यमा लाग्नुभयो। पर्सामा पहिले पक्रेको मान्छेलाई छोडेर पछि प्रहरीले दर्तासम्म गर्न मानेनन्। मैले किन कारबाही नगरेको ? दर्ता गर्नुपर्छ, कारबाही गर्नुपर्छ भनेको न हुँ, दाहालले ओलीसँग भने। स्रोतका अनुसार दुई अध्यक्षबीच केहीबेर पर्सा घटना र कर्णाली घटनाका विषयमा भनाभन चलेको थियो। कर्णालीमा ओली पक्षधर नेता यमलाल कडेलले मुख्यमन्त्रीविरुद्ध अविश्वास प्रस्ताव दर्ता गरेपछि विकसित घटनाका विषयमा दुवै अध्यक्षको सचिवालयका तर्फबाट अलगअलग प्रेस नोट जारी भएको थियो। दुवै अध्यक्षले आआफनो तर्फबाट फरकफरक आन्तरिक सर्कुलर जारी गरेका थिए। उता, पर्सामा पार्टीको गाउँपालिकाको शपथ ग्रहण कार्यक्रममा दुई पक्षबीच झडप हुँदा पूर्वमाओवादी तर्फका जिल्ला सदस्य महेश चौरसियाको हत्या भएको थियो। यो विषयमा दोषीलाई कारबाही माग गर्दै दाहालले वक्तव्य दिएका थिए। ओलीसँग त्यसपछि दाहालले रअको प्रमुखको नेपाल भ्रमण, त्यसले उत्पन्न गरेको आन्तरिक विवाद, कोभिड१९ लगायत विषयमा छलफल गर्न बैठकको मिति तय गर्नुपर्ने बताएका थिए। प्रवक्ताले लिखित रूपमा दुई वटा पत्र बुझाइसक्नुभयो। माधव, झलनाथलगायत कमरेडले पनि बैठक बोलाउनुपर्यो भनिरहनुभएको छ। बैठक तय गरौं, ओलीसँग दाहालले आग्रह गरे। तर, ओलीले पुनः छलफल गरेर टुंग्याउने जवाफ दिएको स्रोतले बताएको छ। दाहाल सचिवालय बैठक राखेर प्रधानमन्त्री ओलीमाथि बहुमत नेताको दबाब बढाउन चाहन्छन्।"
उपभोगमै रेमिट्यान्स,"काठमाडौं : रेमिट्यान्स आम्दानी दैनिक उपभोगमै सकिने गरेको छ। दैनिक आवश्यकता पूरा गरे पनि उत्पादनशील क्षेत्रमा रेमिट्यान्सको उपभोग बढाउन सकिएको छैन। वैदेशिक रोजगार विभागका अनुसार हालसम्म ५४ लाखभन्दा बढी नेपाली वैदेशिक रोजगारीमा छन्। एक दशकदेखि रेमिट्यान्सले कुल गार्हस्थ उत्पादनको २५ प्रतिशत हिस्सा ओगटेको छ। नेपाल राष्ट्र बैंकका प्रवक्ता डा गुणाकर भट्टले रेमिट्यान्सले अर्थतन्त्रमा उल्लेखनीय योगदान पुर्याएको बताउँछन्। रेमिट्यान्सले राष्ट्रिय बचत बढाएको, चालु खाता सन्तुलनमा राखेको, अर्थतन्त्रमा आवश्यक फाइनान्सिङ मिट गरेको भट्टको भनाइ छ। अहिलेको बैंक तथा वित्तीय संस्थाको तरलता व्यवस्थापनको आधार नै विप्रेषण हो। यदि विप्रेषण कम भएमा बैंक तथा वित्तीय संस्था क्रन्च हुने उनको भनाइ छ। विप्रेषण प्राप्त गर्न रोकिएको खण्डमा गरिबी रेखा १९३ प्रतिशतबाट ३५३ प्रतिशतसम्म बढ्न सक्ने सरकारी अनुमान छ। यसबाट के देखिन्छ भने गरिबी निवारणमा यसको महत्व व्यापक छ। विप्रेषणले गरिबी निवारण गर्न, जीवनस्तर सुधार्न, लगानी बढाउन र दूरगामी विकासको प्रवद्र्धन गर्न मद्दत पुयाएको छ। हालसम्म विदेशबाट आप्रवाह भएको रेमिट्यान्स सबैभन्दा बढी व्यक्तिगत उपभोगमा खर्च भइरहेको विभिन्न अध्ययनले देखाएको छ। श्रमविज्ञ डा गणेश गुरूङले धेरैजसो विदेश जाने श्रमिक निम्न वर्गका हुने भएकाले उसको सबैभन्दा पहिलो प्राथमिकता खाने तथा लाउने नै रहेको बताउँछन्। प्रायः मलेसिया तथा खाडी मुलुकमा जाने श्रमिक हातमुख जोर्ने समस्याले बिदेसिएका हुन्छन्, उनले भने, विदेशमा गएका श्रमिकको पहिलो प्राथमिकता परिवारको आवश्यकता पूरा गर्ने नै हुन्छ। विभागका अनुसार कामको खोजी गर्दै ८६४२ प्रतिशत नेपाली मलेसिया र खाडी मुलुक जाने गरेका छन्। ती कामदारले अतिरिक्त समय काम गर्दासमेत ३० हजार रुपैयाँभन्दा बढी कमाउन सक्दैनन्। वैदेशिक रोजगारीमा जाने कामदारमध्ये झन्डै ७५ प्रतिशत अदक्ष छन्। कुनै सीप नहुँदा त्यस्ता कामदारले थोरै पारिश्रमिकमा चित्त बुझाउन वाध्य छन्। जसको असर रेमिट्यान्समा पनि परिरहेको छ। नेपाली कामदारका प्रमुख गन्तव्य खाडी र मलेसियाबाट प्रतिव्यक्ति औसत मासिक २२ हजार रुपैयाँ रेमिट्यान्स आउने गरेको पाइएको छ। श्रम विज्ञ गुरुङका अनुसार रेमिट्यान्सले जीवनस्तर सुधारमा छलाङ मारेको बताउँछन्। परिवारको आवश्यकता पूरा गर्नुका साथै विदेश जाँदा लागेको ऋण तिर्न र शिक्षा र स्वास्थ्य क्षेत्रमा रेमिट्यान्सको उपभोग बढी छ। कतिपयले जग्गाजमिन किन्नुका साथै स्वरोजगार भएर व्यापार व्यवसाय गर्ने गरेको उनको भनाइ छ। जीनवस्तर सर्वेक्षण २०६७६८ अनुसार रेमिट्यान्स प्राप्त गर्ने घरपरिवारको ३१ प्रतिशत आम्दानी विप्रेषण हुने गरेको छ। ५५८ प्रतिशत परिवारले विप्रेषण प्राप्त गर्छन्। प्रतिवर्ष औसतमा ३१ लाख घरपरिवारले ८०,४०० रुपैयाँ विप्रेषण प्राप्त गर्छन्। सर्वेक्षणले ७८९ प्रतिशत घरायसी उपभोगमा, ७१ प्रतिशत ऋण तिर्न, ३५ प्रतिशत शिक्षामा, ४५ प्रतिशत घरायसी सम्पत्तिमा र १ प्रतिशत उत्पादनशील क्षेत्रमा र ०६ प्रतिशत मात्रै बचत गर्ने देखिएको थियो। बचत पनि नगन्य अवस्थामा रहेको उक्त अध्ययनले देखाएको थियो। त्यस्तै राष्ट्र बैंकले २०७३ मा गरेको एक अध्ययन अनुसार दैनिक उपभोग्य वस्तुमा २३९, कर्जा चुक्ता गर्न २५३, शिक्षा र स्वास्थ्यमा ९७, बचत २८, पुँजी निर्माण ११, सामाजिक कार्य तथा व्यक्तिगत सम्पत्ति खरिदमा १२ प्रतिशत रेमिट्यान्स उपभोग हुने देखिएको थियो। राष्ट्र बैंकका कार्यकारी निर्देशक भट्टले रेमिट्यान्सले गरिबी मात्रै नघटाएर विभिन्न निजी तथा सरकारी क्षेत्रमा ठूलो योगदान गरेको बताउँछन्। गुणस्तर शिक्षा तथा आधुनिकीकरणतर्फ रेमिट्यान्सको योगदान रहेको विज्ञहरू बताउँछन्। सरकारले रेमिट्यान्सलाई उत्पादनशील क्षेत्रमा लगानी गर्ने नीति अवलम्बन गरे पनि सार्थक हुन सकेको छैन। राष्ट्र बैंकले २०६६६७ वैदेशिक रोजगार बचतपत्र ल्याए पनि हालसम्म ५ प्रतिशत पनि बिक्री हुन सकेको छैन। १२ अर्ब ५८ करोड जारी गरेकोमा ६२ करोड मात्रै बचतपत्र बिक्री भएको छ। त्यस्तै वैदेशिक रोजगारलाई लक्ष्य गरी रेमिट हाइड्रो ल्याइए पनि त्यसमा पनि आकर्षण देखिँदैन।"
"संसद भवन, मन्त्री, प्रदेश प्रमुख र मुख्यमन्त्री निवासको निरीक्षणमा सहरी विकासमन्त्री","काठमाडौँ : सहरी विकासमन्त्री कृष्णगोपाल श्रेष्ठले सिंहदरबार भित्र निर्माणाधिन संघीय संसद भवन र ललितपुरको भैंसेपाटीमा निर्माण भइरहेको संघीय मन्त्री, प्रदेश मुख्यमन्त्री र प्रदेश प्रमुखको आवास भवन निर्माणको अवलोकन गरेका छन् । सहरी विकास मन्त्रालय अन्तर्गतको गौरबको आयोजना अवलोकन गर्ने क्रममा मन्त्री श्रेष्ठले दुई स्थानको संरचना अवलोकन गरेका हुन् । सहरी विकास तथा भवन निर्माण विभाग अन्तर्गत विशेष भवन निर्माण आयोजना समन्वय कार्यालयले अन्तर्गत निर्माण भइरहेको संघीय संसद भवन र मन्त्री, मुख्यमन्त्री र प्रदेश प्रमुखको आवास भवनको प्रगतिबारे जानकारी लिन मन्त्री श्रेष्ठ निर्माणस्थल पुगेका हुन् । अवलोकन गर्ने क्रममा मन्त्री श्रेष्ठले तोकिएकै समयमा निर्माण सम्पन्न गर्न निर्देशन दिए । गुणस्तरमा कुनै कमी कमजोरी नहुने गरी तोकिएकै समयमा निर्माण गर्न सरकारले जस्तोसुकै सहयोग गर्न तयार रहेको उनको भनाइ छ । सहरी विकास मन्त्रालयका सचिव डा रमेशप्रसाद सिंहले गुणस्तरमा कुनै कम्परमाइज नहुनेगरी योजना अघि बढिरहेको बताए । सिहदरबारको पुतली बगैंचामा १ सय ७३ रोपनी क्षेत्रफलमा प्रतिनिधिसभा, राष्ट्रियसभा, अति विशिष्ट व्यक्तिको कार्यालय भवन, संसदीय दल, समिति, सचिवालय, चमेनागृह र प्रिन्टिङ प्रेस भवन रहनेछ । भवन परिसरमा ७ सय सवारी पार्किङ गर्ने व्यवस्था रहेको छ । त्यसैगरी भैसेपाटीस्थित मन्त्री, मुख्यमन्त्री, र प्रदेश प्रमुखको निवास अवलोकन गर्न पुगेका मन्त्री श्रेष्ठले समयमा काम सम्पन्न निर्देशन दिए ।"
प्रधानमन्त्री र स्वास्थ्यमन्त्रीविरुद्ध सर्वोच्चमा अवहेलनाको निवेदन,काठमाडौं : प्रधानमन्त्री र स्वास्थ्यमन्त्रीविरुद्ध सर्वोच्च अदालतमा अदालतको अवहेलना सम्बन्धी निवेदन दर्ता भएको छ । अधिवक्ताद्वय लोकेन्द्र ओली र केशरजंग केसीले आइतबार प्रधानमन्त्री केपी ओली र स्वास्थ्यमन्त्री भानुभक्त ढकालविरुद्ध अदालतको अवहेलना गरेको भन्दै निवेदन दर्ता गरेका हुन् । कोरोना भाइरस (कोभिड१९) को उपचार निःशुल्क गर्नु भन्ने सर्वोच्चको परमादेशको सरकारले गम्भीर उल्लङ्घन गरेको भन्दै उक्त निवेदनमा कारबाही गर्न माग गरिएको छ। निवेदनमा १ वर्ष कैद र १० हजार रुपैयाँ जरिवाना गर्नुपर्ने माग गरिएको छ ।
नेकपामा पुरानै जुहारी,"काठमाडौं : सत्तारूढ नेकपा स्थायी समिति बैठकले भदौ २६ गते पार्टी पुरानो विवादमा नफर्कने घोषणा गरेको थियो। अन्तरविरोधपूर्ण विवाद नहुने सुनिश्चित गर्ने आन्तरिक सर्कुलरसमेत गरेको थियो। तर, त्यसको एक महिना नभई दुई अध्यक्षबीच पुरानै जुहारी सुरु भएको छ। केही दिनयता त्यसले उत्कर्ष रूप लिँदै गएको छ। दुई अध्यक्ष प्रधानमन्त्री केपी शर्मा ओली र पुष्पकमल दाहालबीच कुराकानी गराउनै पनि दोस्रो तहका मध्यस्थकर्ता नेताले मिहिनेत गर्नुपर्ने अवस्था सिर्जना भएको छ। दोस्रो तहका नेताहरूको तीन दिन यताको दौडधुपपछि शनिबार प्रधानमन्त्री ओली र दाहालबीच बालुवाटारमा भेटवार्ता त भयो तर विवाद कायमै छ। राजदूत नियुक्ति, रिक्त मन्त्री नियुक्ति, भारतीय खुफिया एजेन्सी रअका प्रमुख सामन्तकुमार गोयलसँग प्रधानमन्त्रीको भेटवार्ता, कर्णाली प्रदेशका मुख्यमन्त्रीविरुद्ध राखिएको अविश्वास प्रस्ताव पछिको राजनीति, पर्सामा जिल्ला सदस्य महेश चौरसियाको हत्या प्रकरणलगायत विषयमा दुई अध्यक्षको बुझाइमै मतभिन्नता छ। यही मतभिन्नताका कारण कर्णाली विवादमा दुई अध्यक्षले फरकफरक निर्देशनात्मक सर्कुलर जारी गरे। पर्सा घटनामा अध्यक्ष दाहालले दोषीलाई कारबाही माग गर्दै वक्तव्यसमेत दिए। असमझदारीकै कारण ४ कात्तिकयता दुई अध्यक्षको प्रत्यक्ष संवाद हुन सकिरहेको थिएन। संवादको वातावरण बनाउन महासचिव विष्णु पौडेल, संसदीय दलका उपनेता सुवास नेम्बाङ, लुम्बिनी प्रदेशका मुख्यमन्त्री शंकर पोखरेल, परराष्ट्रमन्त्री प्रदीप ज्ञवालीलगायतले तीन दिनयता लगातार गहन पहल गरेका थिए। उनीहरू अध्यक्ष दाहालको निवासमा संवादमा बस्न आग्रह गर्दै पुगेका थिए। दाहाल सचिवालय बैठक राखेर प्रधानमन्त्री ओलीमाथि बहुमत नेताको दबाब बढाउन चाहन्छन्। कात्तिक १५ देखि तोकिएको केन्द्रीय समिति बैठक मंसिर १५ मा सार्ने निर्णय लिनसमेत महासचिव पौडेलले दुई अध्यक्षलाई अलगअलग भेटेर आग्रह गरेका थिए। दुई अध्यक्षमा संवादहीनताका कारण देखिएको यो अवस्था तोडाउन ओली पक्षधर नेताहरूले निकै मिहिनेत गर्नुपरेको थियो। फलस्वरूप ओली र दाहालबीच शनिबार प्रधानमन्त्री निवास बालुवाटारमा झण्डै पौने दुई घण्टा छलफल भएको छ। दाहाल दिउँसो १ बजे बालुवाटार प्रवेश गरेका थिए। दुई नेताबीच आन्तरिक पार्टी विवादका एजेण्डामा कुराकानी भएको थियो। तर, कुनै नतिजामुखी छलफल भने नभएको स्रोतको भनाइ छ। सचिवालय बैठक बोलाउन नेकपाका प्रवक्ता नारायणकाजी श्रेष्ठले अध्यक्षद्वयलाई कात्तिक १ र कात्तिक ९ मा दुई पटक पत्र लेखेरै माग गरेका छन्। कात्तिक १ मा श्रेष्ठले कोरोनाले पछिल्लो समयमा देखिएको स्वास्थ्य संकट र जनजीविकाको संकट समाधानको उपाय पहिल्याउन बैठक माग गरेका थिए। जबकि ९ गते लेखेको पत्रमा पार्टीभित्र देखा परेको पछिल्लो राजनीतिक घटनाक्रमबारे छलफल आवश्यक रहेको भनिएको थियो। वरिष्ठ नेता झलनाथ खनालले पनि टेलिफोनबाटै दाहाललाई सचिवालय बैठक बोलाउन माग गर्दै आएका थिए। वरिष्ठ नेता नेपालले पनि ओलीसँग भेटअगाडि खुमलटारमा दाहालसँग सचिवालय बैठक बोलाउने गरी प्रधानमन्त्रीसँग छलफल गर्न सुझाएको स्रोतले बताएको छ। उहाँ (दाहाल) पार्टी बैठक बोलाउने विषयमा छलफल गर्न बालुवाटार जानुभएको हो। प्रधानमन्त्रीले तत्काल बैठक बोलाउने विषयमा सुरुमा मान्नुभएन। दाहालले निरन्तर अडान राख्नुभयो। त्यसपछि भने प्रधानमन्त्रीले म महासचिवसँग सल्लाह गर्छु, त्यसपछि बोलाउँला भन्नुभयो। तर, निर्णयमा पुग्नुअघि हामी फेरि एकपटक छलफल गर्नुपर्छ भन्नुभएछ, दाहालनिकट एक नेताले अन्नपूर्णसँग भने, सचिवालय बैठक बोलाउने विषयमा मिति भने टुंगो लागिसकेको छैन। स्रोतका अनुसार प्रधानमन्त्री ओलीले पर्सा र कर्णाली घटनामा दाहालका तर्फबाट जारी भएका वक्तव्यका विषयमा प्रश्न उठाएका थिए। पर्सामा वक्तव्य दिनुभयो। त्यसमा मेरो केही थिएन। कर्णालीमा पनि प्रति वक्तव्य, प्रति निर्देशन जारी गर्नुभयो। यसरी कसरी पार्टी चल्छ ? प्रधानमन्त्रीले दाहालसँग प्रश्न गरेका थिए। दाहालले पनि कर्णालीमा उत्पन्न संकट प्रधानमन्त्रीकै कारण जन्मिएको बताएका थिए। कर्णालीको घटना पनि तपाईंकै हो जम्मै। सहमति नभएको विषयमा आफ्ना सल्लाहकारमार्फत वक्तव्यमा लाग्नुभयो। पर्सामा पहिले पक्रेको मान्छेलाई छोडेर पछि प्रहरीले दर्तासम्म गर्न मानेनन्। मैले किन कारबाही नगरेको ? दर्ता गर्नुपर्छ, कारबाही गर्नुपर्छ भनेको न हुँ, दाहालले ओलीसँग भने। स्रोतका अनुसार दुई अध्यक्षबीच केहीबेर पर्सा घटना र कर्णाली घटनाका विषयमा भनाभन चलेको थियो। कर्णालीमा ओली पक्षधर नेता यमलाल कडेलले मुख्यमन्त्रीविरुद्ध अविश्वास प्रस्ताव दर्ता गरेपछि विकसित घटनाका विषयमा दुवै अध्यक्षको सचिवालयका तर्फबाट अलगअलग प्रेस नोट जारी भएको थियो। दुवै अध्यक्षले आआफनो तर्फबाट फरकफरक आन्तरिक सर्कुलर जारी गरेका थिए। उता, पर्सामा पार्टीको गाउँपालिकाको शपथ ग्रहण कार्यक्रममा दुई पक्षबीच झडप हुँदा पूर्वमाओवादी तर्फका जिल्ला सदस्य महेश चौरसियाको हत्या भएको थियो। यो विषयमा दोषीलाई कारबाही माग गर्दै दाहालले वक्तव्य दिएका थिए। ओलीसँग त्यसपछि दाहालले रअको प्रमुखको नेपाल भ्रमण, त्यसले उत्पन्न गरेको आन्तरिक विवाद, कोभिड१९ लगायत विषयमा छलफल गर्न बैठकको मिति तय गर्नुपर्ने बताएका थिए। प्रवक्ताले लिखित रूपमा दुई वटा पत्र बुझाइसक्नुभयो। माधव, झलनाथलगायत कमरेडले पनि बैठक बोलाउनुपर्यो भनिरहनुभएको छ। बैठक तय गरौं, ओलीसँग दाहालले आग्रह गरे। तर, ओलीले पुनः छलफल गरेर टुंग्याउने जवाफ दिएको स्रोतले बताएको छ। दाहाल सचिवालय बैठक राखेर प्रधानमन्त्री ओलीमाथि बहुमत नेताको दबाब बढाउन चाहन्छन्।"
कर्णालीमा ओली पक्षका दुई मन्त्री हटाइँदै,"सुर्खेत : कर्णालीमा मुख्यमन्त्री महेन्द्रबहादुर शाहीले मन्त्रिपरिषद् पुनर्गठनको तयारी गरेका छन्। आफूविरुद्धको अविश्वासको प्रस्ताव बहुमतबाट अस्वीकृत भएपछि मुख्यमन्त्री शाहीले मन्त्रीहरु हेरफेर गर्न लागेका हुन्। शाहीले आफूविरुद्ध अविश्वासको प्रस्ताव दर्ता गराउने पक्षका मन्त्रीलाई हटाउन लागेका छन्। मुख्यमन्त्री शाहीले सामाजिक विकास मन्त्री दल रावल र उद्योग, पर्यटन, वन तथा वातावरण मन्त्री नन्दसिंह बुढालाई हटाउन लागेका हुन्। स्रोतका अनुसार मुख्यमन्त्रीले शनिबार नै प्रधानमन्त्री तथा नेकपा अध्यक्ष केपी शर्मा ओली पक्षका दुई मन्त्रीलाई राजीनामा दिन भनिसकेका छन्। मुख्यमन्त्रीको सचिवालयका अनुसार ओली पक्षका मन्त्रीहरु हटाएर वरिष्ठ नेता माधवकुमार नेपाल पक्षका सांसदलाई मन्त्रीमा नियुक्त गर्न लागिएको छ। मुख्यमन्त्रीले नै राजीनामा दिएर बाटो खुला गर्न भनेसँगै सामाजिक विकास मन्त्री दल रावलले सामाजिक संजालमै आफूले पद त्यागेको अनौपचारिक रुपमा संकेत गरेका छन्। मन्त्री रावलले आफ्नो ३२ महिनाको कार्यकालमा मन्त्रालयले धेरै उपलब्धि भएको भन्दै हालसम्म सहयोग गर्ने सबैलाई धन्यवादसमेत दिएका छन्। मन्त्री रावलले भनेका छन्,३२ महिनाको अवधिमा सामाजिक मन्त्रालयलाई नवजात शिशुवाट शिशु अवस्थामा पुर्याउन प्रत्यक्ष र अप्रत्यक्ष रुपमा सहयोग गर्नुहुने सबैप्रति ऋणी छु। गत असोज २५ गते नेकपाका १८ जना सांसदहरुले मुख्यमन्त्रीविरुद्ध संसदीय दलमा अविश्वासको प्रस्ताव दर्ता गरेका थिए। यही विवाद चर्किएसँगै कर्णालीमा नेकपाभित्र नयाँ समीकरण बनेको हो। कार्यकारी अध्यक्ष पुष्पकमल दाहाल र वरिष्ठ नेता माधवकुमार नेपाल पक्षका सांसदहरु एक ठाउँमा उभिएपछि मुख्यमन्त्रीविरुद्धको अविश्वास प्रस्ताव असफल भएको थियो। नेपाल पक्षका तीन मन्त्री थप्ने सहमतिमा आफूविरुद्धको अविश्वास प्रस्ताव फेल गराएका मुख्यमन्त्रीले एक दुई दिनभित्रमा नै नेपाल पक्षमा तीन जना मन्त्री थप्ने तयारी भइरहेको उनको सचिवालयले जनाएको छ। स्रोतका अनुसार नेपाल पक्षका सांसदहरु चन्द्रबहादुर शाही, करवीर शाही र अम्मरबहादुर थापा मन्त्री बन्ने सूचीमा छन्। यसअघि नै खाली रहेको भौतिक विकास मन्त्रालय र ओली पक्षमा दुई मन्त्री हटाएर खाली हुने मन्त्रालयमा नयाँ मन्त्री नियुक्त गरिने बताइएको छ। अविश्वास प्रस्तावको पक्षमा हस्ताक्षर गरेका माधव नेपाल पक्षका सात जना सांसद पछाडि हटेपछि मुख्यमन्त्रीको पक्षमा बहुमत जुटेको हो। आफ्नो पक्षमा साथ दिएपछि मुख्यमन्त्री शाहीले नेपाल पक्षका तीन मन्त्री थप्ने सहमति गरेका थिए। सोही सहमति अनुसार मन्त्रीहरु हेरफेर गर्न लागिएको मुख्यमन्त्रीको सचिवालयले जनाएको छ।"
सुर्नया गाउँपालिकामा गरिएको तालाबन्दी खुल्यो,"बैतडी : बैतडीको सुर्नया गाउँपालिकामा गत असोज २६ गतेदेखि गरिएको तालाबन्दी खुलेको छ। जनप्रतिनिधि र स्थानीय संघर्ष समितिबीच आइतबार भएको छलफलपछि ताला खुलेको गाउँपालिका उपाध्यक्ष लीला बिष्टले जानकारी दिइन्। गाउँपालिकामा लामो समयदेखि तालाबन्दी खुलेपछि सोमबारदेखि कामकाज सुचारु हुने उनले बताइन्। जनप्रतिनिधिका तर्फबाट उपाध्यक्ष लीला बिष्ट, वडा नम्बर ५ का कार्यवाहक अध्यक्ष धनबहादुर मडै र संघर्ष समितिका तर्फबाट कृष्णबहादुर चन्द, प्रेम लुहार लगायतको सहभागितामा छलफल भएको थियो। तत्कालका लागि साविककै ठाउँबाट काम सञ्चालन गर्ने र केन्द्रका विषयमा सर्वपक्षीय, सर्वदलीय छलफलबाट टुंगो लगाउने सहमतिसहित ताला खुलेको उपाध्यक्ष विष्टले जानकारी दिइन्। सुर्नया गाउँपालिकाको केन्द्रका विषयमा विवाद हुँदा गत असोज २८ गते झडप समेत भएको थियो। सो झडपमा गाउँपालिका अध्यक्ष वीरबहादुर बिष्टसहित १४ जना घाइते भएका थिए। गाउँपालिकाले पबितामा केन्द्र सार्न लागेको भन्दै स्थानीयले सघर्ष समिति बनाएर गाउँपालिकामा तालाबन्दी गरेका थिए। असोज २८ गते ताला खोल्ने क्रममा अध्यक्ष बिष्ट सहितका व्यक्तिमाथि ढुंगा प्रहार भएको थियो। स्थानीयहरुले केन्द्रका बिषयमा सर्वोच्चमा मुद्दा विचाराधिन भएकाले केही निर्णय नगर्न माग गरेका छन्।"
प्रदेश १ मा ३५७ संक्रमित थपिए,"विराटनगर : प्रदेश १ मा दसैंपछि पीसीआर परीक्षण बढाएसँगै संक्रमितको संख्या पनि बढ्न थालेको छ। आइतबार मात्रै प्रदेशभर ३ सय ५७ जना कोरोनाका नयाँ संक्रमित थपिएको सामाजिक विकास मन्त्रालयले जनाएको छ। आइतबार थपिनेमा मोरङमा १८३, झापामा ६९, सुनसरीमा ५३, उदयपुरमा १५, धनकुटामा ५, इलाममा ४, ओखलढुङ्गा, संखुवासभा, तेह्रथुम र भोजपुरमा ११ र प्रदेश १ बाहिरका २४ जना छन्। मन्त्रालयका अनुसार आइतबार सबैभन्दा बढी विराटनगरमा १ सय २३ जनामा संक्रमण देखिएको छ। संक्रमण पुष्टि भएकामा ५३ महिला र ७० पुरुष छन्। यस्तै मोरङको उर्लाबारीमा १६, पथरीशनिश्चरेमा ११, सुन्दरहरैचामा ९, बेलबारीमा ८, बुढीगंगा र कटहरीमा ३३, धनपालथान, ग्रामथान र रंगेलीमा २२, कानेपोखरी, मिक्लाजुङ, सुनबर्षी र केराबारीमा ११ जनाको रिपोर्ट पोजेटिभ आएको छ। अन्य संक्रमितमा झापाको दमकमा ३७, कमल गाउँपालिकामा १०, विर्तामोड र गौरादहमा ४४, कनकाई, शिवसताक्षी, मेचीनगरमा २२, भद्रपुर, बुद्धशान्ति, बार्हदशी र अर्जुनधारामा ११ स्थानीय तह नखुलेका ४, सुनसरीको इटहरीमा २८, इनरुवामा १०, धरानमा ६, रामधुनीमा ३, कोशी गाउँपालिकामा २, बराहक्षेत्र, बर्जु, देवानगञ्ज र दुहवीमा ११ जनाको रिपोर्ट पोजेटिभ आएको सामाजिक विकास मन्त्रालयले जनाएको छ। उता उदयपुरको त्रियुगामा ५, चौदण्डीगढीमा ४, कटारीमा ५ र बेलकामा १, धनकुटाको धनकुटा नगरपालिकामा ४ र महालक्ष्मीमा १, इलामको चुलाचुलीमा ३ र रोङमा १, ओखलढुङ्गाको सुनकोशी, संखुवासभाको मादी, तेर्हथुमको आठराई र भोजपुरमा ११ र प्रदेश १ बाहिरका २४ जनाको रिपोर्ट पोजेटिभ आएको छ। प्रदेश १ मा कोरोना संक्रमितको संख्या १९ हजार ५ सय ३२ पुगेको छ। प्रदेश १ मा आइतबार २ सय ४७ जना डिस्चार्ज भएका छन्। होम आईसोलेसनबाट १ सय ९७, होटल एशियाटिक आईसोलेसनबाट २५, जिल्ला अस्पताल धनकुटाबाट १०, कोशी अस्पताल कोभिड १९ उपचार केन्द्रबाट ९, झोराहाट प्राथमिक स्वास्थ्य केन्द्रबाट ५, विराट मेडिकल कलेजबाट १ जना डिस्चार्ज भएका हुन। हालसम्म डिस्चार्ज हुनेको संख्या ११ हजार ९८ पुगेको छ। प्रदेश १ मा आइतबार १ हजार ३ सय ९१ जनाको पीसीआर परीक्षण गरिएको छ। परीक्षण गरिएका मध्ये १ सय ३६ महिला र २ सय २१ पुरुषको रिपोर्ट पोजेटिभ आएको हो। हालसम्म १ लाख ६१ हजार १ सय ४२ जनाको पीसीआर परीक्षण गरिएको सामाजिक विकास मन्त्रालयले जनाएको छ।"
भक्तपुरमा कोरोना संक्रमित ६ हजार नजिक,भक्तपुर : भक्तपुरमा कोरोना भाइरस संक्रमितको संख्या ६ हजार नजिक पुगेको छ। आइतबार एकसय १३ थपिएपछि भक्तपुरमा संक्रमितको संख्या ५ हजार ९ सय २ जना पुगेको हो। स्वास्थ्य कार्यालय भक्तपुरले आइतबारसम्म यहाँ कोरोना भाइरस संक्रमितको संख्या ३ हजार ३ सय ४३ पुरुष र २ हजार ५ सय ५९ महिला गरी ५ हजार ९ सय २ जना पुगेको जनाएको हो। आइतबार सबैभन्दा बढी मध्यपुर थिमि नपामा ३३ पुरुष र २२ महिला गरी ५५ जना संक्रमित थपिएको कार्यालय प्रमुख कृष्ण मिजारले बताए। भक्तपुरका चार नपामध्ये मध्यपुर थिमि सबैभन्दा बढी संक्रमित रहेको स्थानीय तह हो। यहाँ आइतबारसम्म संक्रमितको संख्या २ हजार ६९ पुगेको छ। त्यस्तै आइतबार सूर्यविनायक नपामा १९ पुरुष र १८ महिला गरी ३७ जना संक्रमित थपिए। सूर्यविनायक मध्यपुर थिमिपछि बढी संक्रमित हुने स्थानीय तहमा दोस्रो स्थानमा रहेको छ। यहाँ संक्रमितको संख्या एक हजार ७ सय ५१ पुगेको स्वास्थ्य कार्यालयले जनाएको छ। कार्यालयका अनुसार आइतबार ९ पुरुष र २ महिला गरी ११ जना थपिएसँगै भक्तपुर नपामा संक्रमितको संख्या एक हजार ३सय ८६ पुगेको छ। त्यस्तै चाँगुनारायण नपामा ५ पुरुष र एक महिला गरी ६ जना थपिएसँगै संक्रमितको संख्या ५ सय ४७ पुगेको छ। आइतबार संक्रमण पुष्टि भएका १ पुरुष र ४ महिला गरी ५ जना सम्पर्कविहीन रहेको कार्यालयले जनाएको छ। कोरोनाको कारण ७४ जनाको मृत्यु भक्तपुरमा आइतबार थप एकजना कोरोना भाइरस संक्रमित पुरुषको मृत्यु भएको छ। यससँगै यहाँ कोरोना भाइरस संक्रमणका कारण मृत्यु हुनेको संख्या ७४ पुगेको छ। जसमा ५१ पुरुष र २३ महिला रहेका छन्। यो कूल संख्याको १२५ प्रतिशत हो। भक्तपुरका चार नपामध्ये सबैभन्दा बढी भक्तपुर नपाका २१ पुरुष र १२ महिला गरी ३३ जना संक्रमितको मृत्यु भएको छ। भक्तपुरपछि मध्यपुर थिमि नपाका १७ पुरुष र ६ महिला गरी २३ जना संक्रमितको मृत्यु भइसकेको छ। सूर्यविनायक नपाका ९ पुरुष र ५ महिला गरी १४ जना तथा चाँगुनारायण नपाका ३ जना पुरुष संक्रमितको मृत्यु भएको छ। सक्रिय संक्रमित एकहजार ९ सय ६२ आइतबारसम्म भक्तपुरमा कोरोना भाइरसका सक्रिय संक्रमित एक हजार ९ सय ६२ जना रहेका छन्। जसमा पुरुष एकहजार एकसय २३ र महिला ८ सय ३९ रहेका छन्। यो कूल संक्रमितको ३३२४ प्रतिशत हो। त्यस्तै भक्तपुरको कूल संक्रमित ६५५० प्रतिशत अर्थात ३ हजार ८ सय ६६ जना संक्रमित डिस्चार्ज भएका छन्। जसमा २ हजार एकसय ६९ जना पुरुष र एक हजार ६ सय ९७ महिला रहेको स्वास्थ्य कार्यालयले जनाएको छ।
सात महिनादेखि बन्द विद्यालय सोमबारदेखि खुल्ने,"वीरगन्ज : कोरोना महमारीका कारण ७ महिनादेखि बन्द रहेका वीरगन्ज महानगरका सामुदायिक विद्यालय सोमबारदेखि खुल्ने भएका छन्। वीरगन्ज महानगरपालिकामा आइतबार बसेको सरोकारवालाको बैठकले ८, ९ र १० कक्षाको मात्रै पठनपाठन हुने गरी सामुदायिक विद्यालय सोमबारदेखि सञ्चालन गर्ने निर्णय गरेको हो। नेपाल सरकारले तोकेका स्वास्थ्य सुरक्षाका मापदण्ड पालना गरेर विद्यालय सन्चालन गर्ने निर्णय गरिएको नगर प्रमुख विजय सरावगीले जानकारी दिए। कोरोना भाइरस संक्रमणको महामारीमा विद्यार्थीको स्वास्थ्य जोखिममा पर्ने भएकोले चैत ५ गतेदेखि नै देशभरका विद्यालय बन्द छन्। नेपाल सरकारको शिक्षा, विज्ञान तथा प्रविधि मन्त्रालयले विद्यालय खोल्ने र यसको जिम्मेवार पक्ष स्थानीय सरकार हो भनेको छ। महानगरमा रहेका निजी विद्यालय भने सरकारको निर्देशन विपरित र महानगरको अनुमति बेगर आफूखुशी गत बिहीबारदेखि सन्चालनमा आइसकेका छन्। त्यसैले महानगरपालिकाले आइतबार सरोकारवालाको बैठक राखेर सामुदायिक विद्यालय पनि सोमबारदेखि सन्चालन गर्ने निर्णय गरेको हो। विद्यार्थीको हात साबुनपानीले धुनका लागि महानगरपालिकाले प्रत्येक विद्यालयमा २ थानका दरले रेडिमेड वास बेसन जडान गरिदिने भएको छ। कक्षा ८ देखि १० सम्मको पठनपाठन हुने सामुदयिक विद्यालय महानगर क्षेत्रमा ३१ छन्। सोमबारदेखि सन्चालनमा आउने विद्यालयको महानगरपालिकाले एक सातसम्म अनुगमन गर्ने र त्यसकै आधारमा कक्षा ६ र ७ को पनि पठनपाठन सुचारु गर्ने वा नगर्ने विषयमा आवश्यक निर्णय गरिने सरावगीले बताए। कक्षा १ देखि ५ सम्मको पठनपाठन भने तत्काल सञ्चालन नहुने मेयर सरावगीको भनाइ छ।"
कोरोना संक्रमितको उपचारमा धरौटी नलिइ उपचार गर्न सरकारी अस्पताललाई सरकारको निर्देशन,"काठमाडौं : स्वास्थ्य तथा जनसंख्या मन्त्रालयले कोरोना भाइरसबाट संक्रमितको उपचारको क्रममा धरौटी नलिइ उपचार गर्न सरकारी अस्पताललाई निर्देशन दिएको छ। स्वास्थ्य मन्त्रालयका प्रवक्ता डा जागेश्वर गौतमले आइतबार मन्त्रालयको कोरोना ब्रिफिङमा धरौटी रकम नलिइ उपचार गर्न निर्देशन दिएको बताए। उनले धरौटीसम्बन्धी सूचना निकालेका अस्पताललाई स्पष्टीकरण सोधिएको समेत जानकारी दिए। 'सरकारी अस्पताल सबैलाई धरौटी नलिइ कोभिड १९ का बिरामीको उपचार गर्न निर्देशन दिइएको, धरौटी दिएको अस्पताल सम्बन्धी सूचना स्वास्थ्य तथा जनसंख्या मन्त्रालयबाट स्पष्टिकरण सोधिएको जानकारी गराउन चाहन्छु,' उनले भने। उनले सक्नेसँग शुल्क लिने र नसक्नेलाई निशुल्क उपचार गर्ने सरकारको निर्णय रहेको बताए। यस्तै डागौतमले होम आइसोलेसनमा बसेका संक्रमितको सरसल्लाह, रिफर, तथा अनुगमन गर्ने कार्य पालिकाहरुको भएकोले उक्त कार्य तदारुकताका साथ सम्पन्न गर्न सबै ७५३ पालिकालाई निर्देशन दिएको समेत जानकारी दिए। मन्त्रालयका अनुसार कोरोनाबाट मृत्यु भएका व्यक्तिको एकिन संख्या पत्ता लगाउन तीन सदस्यीय समिति गठन गरेको छ। स्वास्थ्य तथा जनसंख्या मन्त्रालयका सहसचिव, इपिडिमियोलोजी तथा रोग नियन्त्रण महाशाखाका महाशाखा प्रमुख र सीसीएमसीका एक चिकित्सकसहितको ३ जनाको समिति गठन गरिएको र उक्त समितिले काम गरिरहेको मन्त्रालयले जनाएको छ।"
कोरोना संक्रमितको शव बोक्ने गाडी दुर्घटना,"विराटनगर : मोरङमा कोरोना भाइरस संक्रमणका कारण मृत्यु भएकाको शव बोक्ने गाडी दुर्घटनामा परेको छ । विराटनगरको नोबेल अस्पतालमा मृत्यु भएका संक्रमितको शवलाई व्यवस्थापनका लागि उर्लाबारी पुर्याएर फर्कदै गरेको को १ च ४०७१ नम्बरको शव बहान दुर्घटनामा परेको हो । कोरोनाका कारण मृत्यु भएका पुरुषको शवलाई व्यवस्थापन स्थलमा पुर्याएर फर्कदै गर्दा यात्रुबहाक बसमा ठोक्किएर गाडी दुर्घटनामा परेको इलाका प्रहरी कार्यालय पथरीका डीएसपी दिलिप गिरीले बताए । उनका अनुसार पूर्वपश्चिम राजमार्ग अन्तर्गत पथरीशनिश्चरे नगरपालिका१ मा शनिबार साँझ एकै पटक तीनवटा गाडी दुर्घटनामा परेका थिए । झापाको काँकडभिट्टाबाट यात्रु बोकेर सुनसरीको इटहरीतर्फ आउँदै गरेको को १ ख ७८४७ नम्बरको यात्रुबहाक बसमा सुरुमा शव बहान ठोक्किएको थियो । सडकमा गुडिरहेको बस अचानक रोकिएपछि शव बहान ठोक्किन पुगेको डीएसपी गिरीले बताए । त्यसपछि संक्रमितको शव व्यवस्थापनमा खटिने नेपाली सेनाको टोली चढेको अर्को गाडी शव बहानमा ठोक्किएको थियो । बसमा ठोक्किएको शव बहानको पछाडि शव व्यवस्थापनमा खटिएको सेनाको टोली चढेको को १ झ ६७४ नम्बरको गाडी ठोक्किएको थियो । उक्त गाडी संक्रमितको शव व्यवस्थापनमा प्रयोग गर्ने गरी प्रदेश १ को सामाजिक विकास मन्त्रालयले नेपाली सेनालाई उपलब्ध गराएको हो । मन्त्रालयले सेनालाई शव व्यवस्थापनका लागि गाडी र चालक उपलब्ध गराएको छ । दुर्घटनामा परेर सेनाले प्रयोग गर्ने गाडी र शव बहानको अगाडिको भागमा क्षति पुगेको छ । बसको पछाडिको भागमा क्षति पुगेको डीएसपी गिरीले बताए । उनका अनुसार तीनवटै गाडीमा निक्कै क्षति पुगे पनि कुनै मानवीय क्षति भने भएन । संक्रमितको शव व्यवस्थापनका लागि टोली परिचालन गर्दै आएको मोरङस्थित नेपाली सेनाको सूर्य दल गण थलाहाका गणपति प्रमुख सेनानी महेश बाटाले दुर्घटनामा परेर क्षति पुगेका शव बहानसहित दुवै गाडी मर्मत सम्भारका लागि लगिएको जानकारी दिए । दुर्घटनामा परेर चलाउनै नमिल्ने गरी दुवै गाडीमा क्षति पुगेको छ, उनले भने, मर्मतपछि मात्रै सञ्चालन गर्न सक्ने अवस्था छ । बाटाले प्रदेशको सामाजिक विकास र आन्तरिक मामिला तथा कानुन मन्त्रालय एवं जिल्ला प्रशासन कार्यालयसँग समन्वय गरेर अर्को गाडी खोजेर संक्रमितको शव व्यवस्थापन गर्न थालिएको बताए । दुर्घटनामा परेका गाडी मर्मत नहुनजेलसम्मलाई अर्को गाडीको व्यवस्था गर्दै संक्रमितको शव व्यवस्थापनलाई भने निरन्तरता दिइएको उनको भनाइ छ ।"
मध्यपुर थिमि नपामा बेथिति : मेयर श्रेष्ठले खोसे प्रमुख प्रशासकीय अधिकृतको अधिकार,"भक्तपुर : भक्तपुरको मध्यपुर थिमि नगरपालिकाका प्रमुख मदनसुन्दर श्रेष्ठ र प्रमुख प्रशासकीय अधिकृत उद्धवप्रसाद रिजालबीचको विवाद उत्कर्षमा पुगेको छ । आफूलाई असहयोग गरेपछि आक्रोशित प्रमुख श्रेष्ठले प्रमुख प्रशासकीय अधिकृत रिजालको अधिकार नै खोसेका छन् । उनले नक्सापास गर्ने तथा अनियमित नक्साको जरिवाना तोक्न पाउने प्रमुख प्रशासकीय अधिकृतको अधिकार खोसेका हुन् । प्रमुख श्रेष्ठले आफैले नक्सापासमा हस्ताक्षर गर्ने गरी अनलाइन नक्सापास प्रविधि (ईडीपीएस) बाट प्रमुख प्रशासकीय अधिकृतको युजर नेम र पासवर्ड हटाउन लगाएका छन् । उनले कार्तिक १४ गते नपाका शाखा प्रमुखहरुको बैठक बोलाएर प्रमुख प्रशासकीय अधिकृत रिजाललाई कारबाही गरी मन्त्रालय पठाइसकेको हुँदा नक्सापासलगायतका अन्य काम सहभागी नगराउन निर्देशन दिएका थिए । एकसाताभित्रै मन्त्रालयले नयाँ प्रमुख प्रशासकीय अधिकृत पठाउने भएकाले अनलाइन नक्सापास गर्ने प्रक्रिया खारेज गरी म्यानुअली नै नक्सापास गर्ने प्रक्रिया अघि बढाउन प्रमुख श्रेष्ठले कर्मचारीहरुलाई निर्देशन दिएका हुन् । उनले उपभोक्ता समितिबाट काम भइसकेका र हुन बाँकी योजनामा समेत भुक्तानी तथा पेश्की रोकिएको भन्दै योजनाहरुको अनलाइन प्रणाली पनि हटाउन निर्देशन दिएको एक शाखा प्रमुखले जानकारी दिए । प्रमुख श्रेष्ठले नगर कार्यपालिकाबाट अस्वीकृत योजनाको उपभोक्ता समितिलाई दसैंको मुखमा पेश्की दिन दबाब दिएपछि उनी र प्रमुख प्रशासकीय अधिकृत रिजालबीच खटपट सुरु भएको थियो । जुन खटपट रिजालमाथि कारबाहीसम्म पुगेको थियो । यतिले पनि प्रमुख श्रेष्ठको रिस नमरेपछि अनलाइन नक्सापास र अनलाइन योजना प्रणाली नै खारेज गर्न निर्देशन दिएको ती शाखा प्रमुख बताउँछन् । 'प्रमुख ज्यू धेरै नै रिसाएर मुरमुरिँदै बैठकमा आउनुभएको थियो, शाखा प्रमुखहरुको बैठकमा सहभागी ती अधिकृतले भने, प्रमुख प्रशासकीय अधिकृतलाई कुनै अधिकार दिन्नँ । अनलाइन नक्सापास रोकिहाल्नुस् । पहिले जस्तै म्यानुअल गर्ने व्यवस्था गर्नू । प्रमुख श्रेष्ठले अनलाइन नक्सापास गर्ने व्यवस्था रोक्न भनेपछि नेपाली कांग्रेसको तर्फबाट निर्वाचित जनप्रतिनिधिहरुले विरोध गरिसकेका छन् । उनीहरुको विरोधपछि प्रमुख श्रेष्ठले मौखिक निर्देशन दिए पनि आधिकारिक रुपमा अनलाइन नक्सापास प्रक्रिया रोक्न भनेका छैनन् । प्रमुख श्रेष्ठले अनलाइन नक्सापास प्रक्रिया नरोकिएको स्पष्टीकरण दिए । उनले नयाँ प्रमुख प्रशासकीय अधिकृत नआउञ्जेलको लागि अनलाइन प्रणालीबाट प्रमुख प्रशासकीय अधिकृतको युजर नेम र पासवर्ड हटाइएको स्पष्ट पारे । पुरानो प्रमुख प्रशासकीय अधिकृतको ठाउँ नयाँ ल्याउनेबारे मन्त्रालयमा कुरा भइरहेको छ, प्रमुख श्रेष्ठले भने, यो हप्ताभित्र नयाँ प्रमुख प्रशासकीय अधिकृत आउनुहुन्छ । नपाको नक्सा शाखा प्रमुख इञ्जिनियर सन्तोष अधिकारीले पनि अनलाइन नक्सापास नहटेको बताए । उनले अहिले पनि अनलाइनबाट नक्सा दर्ता गर्ने कार्य भइरहेको जानकारी दिए ।नगरवासीको नक्सा अनलाइनमै दर्ता भइरहेको छ,'शाखा प्रमुख इञ्जिनियर अधिकारीले भने, तर अनलाइनमा नक्सापास सदर हुँदैन । अनलाइन नक्सापास रोके प्रमुख जिम्मेवार हुनुपर्छ : थापामगर नपाका प्रवक्ता एवं वडा नं २ का अध्यक्ष राम थापामगरले भने अनलाइन नक्सापास रोकिए त्यसबाट उत्पन्न हुने परिणामको जिम्मेवार नगर प्रमुख श्रेष्ठ हुने बताए ।उनले नगरवासीलाई नपाको सुशासन र पारदर्शिता अनुभूति गराउन नक्सापास तथा योजनासम्बन्धी जानकारी अनलाइन प्रणालीबाट गर्ने पनि कार्यपालिका बैठकबाटै निर्णय गरिएको सुनाए । त्यसैले नगर प्रमुख कार्यपालिका बैठकको निर्णयविरुद्ध जान मिल्दैन, उनले भने, विरुद्ध गए आउने परिणामको जिम्मेवार नगर प्रमुख आफै हुनुपर्छ । कांग्रेसको तर्फबाट निर्वाचित वडा अध्यक्ष थापामगरले नगर प्रमुख एक्लैले फिर्ता गर्दैमा प्रमुख प्रशासकीय अधिकृत रिजाल फिर्तासमेत नहुने स्पष्ट पारे । म फिर्ता भएको छैन : रिजाल त्यस्तै नपाका प्रमुख प्रशासकीय अधिकृत रिजालले आफू मध्यपुर थिमि नपाबाट फिर्ता नभएको बताए । उनले मन्त्रालयले आफ्नो ठाउँमा अर्को कर्मचारी नपठाएसम्म आफू नै मध्यपुर थिमिको प्रमुख प्रशासकीय अधिकृत भएको जिकिर गरे । मन्त्रालयले नयाँ कर्मचारी नपठाएसम्म मै मध्यपुर थिमि नपाको प्रमुख प्रशासकीय अधिकृत हुँ, रिजालले भने, मन्त्रालयले पठाएका नयाँ कर्मचारीलाई जिम्मेवारी हस्तान्तरण गरेपछि मात्रै म जिम्मेवारी र अधिकारबाट मुक्त हुन्छु । उनले आफ्नो सरुवा नभएसम्म पहिलेजस्तै मध्यपुर थिमि नपाको काम गर्ने जानकारी दिए ।कोरोना भाइरस संक्रमण हुन नदिन कर्मचारीहरुबीच सहमतिअनुसार काम बाँडफाँट भएको छ, उनले थपे, सोहीअनुसार घरै बसेर नपाको काम गर्छु । प्रमुख श्रेष्ठले अस्वीकृत योजनाका उपभोक्ता समितिलाई पेश्की तथा भुक्तानी दिन दबाब दिएपछि प्रमुख प्रशासकीय अधिकृत रिजालले अस्वीकार गरेका थिए । प्रमुख प्रशासकीय अधिकृत रिजालले उपभोक्ता समितिलाई के र कुन आधारमा पेश्की तथा भुक्तानी दिने हो त्यसबारे नगर कार्यपालिकाबाट निर्णय गराउन प्रमुख श्रेष्ठलाई सुझाव दिएका थिए । आफ्नो आदेश नमानी उल्टै सुझाव दिएपछि प्रमुख श्रेष्ठ रिजालदेखि आगो भएका थिए । लगत्तै उनले रिजालमाथि कारबाही गर्ने उद्देश्यले कार्यपालिका सदस्यहरुलाई आफैले पत्र काटेर कार्तिक ६ गते बैठक बोलाए तर स्थानीय तह सञ्चालन ऐन २०७४ ले प्रमुखको निर्देशनमा कार्यपालिकाको बैठक बोलाउने अधिकार प्रमुख प्रशासकीय अधिकृतलाई दिएको छ । प्रमुख श्रेष्ठले पाएन कांग्रेसको साथ प्रमुख श्रेष्ठले व्यक्तिगत रिसइबी साँध्न प्रमुख प्रशासकीय अधिकृतलाई कारबाही गर्ने तथा अस्वीकृत योजनालाई पेश्की तथा भुक्तानी दिने दुइटा एजेन्डासहित बोलाएको कार्यपालिका बैठकमा दुईतिहाइ बहुमत भएको नेपाली कांग्रेसबाट निर्वाचित उपप्रमुख, वडा अध्यक्ष तथा कार्यपालिका सदस्य कोही पनि उपस्थित भएनन् । प्रमुख श्रेष्ठले अस्वीकृत योजनाको उपभोक्ता समितिलाई पेश्की दिएर गलत नजिर बसाल्न खोजेपछि नेपाली कांग्रेस मध्यपुर नगर समितिले नै उक्त कार्यपालिका बैठकमा सहभागी नहुन आफ्ना जनप्रतिनिधिहरुलाई निर्देशन दिएको थियो । अरुबेला विभाजित हुँदै आएका कांग्रेसका जनप्रतिनिधिहरु पार्टीको उक्त निर्देशन पालना गर्न एक भएपछि नगर प्रमुख श्रेष्ठले बोलाएको कार्यपालिका बैठक हुन सकेन । प्रमुख श्रेष्ठले बैठकअघि नै आफू अनुकूल निर्णयको खेस्रा समेत तयार गरिसकेका थिए ।जुन निर्णयमा प्रमुख श्रेष्ठले स्वीकृत नभएका सातवटा योजनाको उपभोक्ता समितिलाई पेश्कीस्वरुप रकम उपलब्ध उल्लेख गरेका थिए । त्यस्तै प्रमुख प्रशासकीय अधिकृत रिजालले उपभोक्ता समितिमार्फत भएका कार्यको भुक्तानी दिन ढिलाइ गरेको, दुःख दिने काम गरेको, आन्तरिक राजनीतिक गतिविधिमा सहभागी भएको र अनुचित आर्थिक लाभका लागि चलखेल गरेको हुँदा कारबाही गरी फिर्ता गर्ने निर्णय गरिएको थियो । प्रमुख प्रशासकीय अधिकृत रिजाललाई कारबाही गर्नुका सात बुँदे कारणसमेत उक्त निर्णयमा उल्लेख गरिएको छ ।प्रमुख श्रेष्ठले कार्यपालिका बैठकबाट आफूखुसी निर्णय गर्ने अभिलाषा पूरा नभएपछि कार्तिक ७ गते शुक्रबार फूलपातीको दिन बिहान सीमित सञ्चारकर्मीहरुको उपस्थितिमा नपाको आफ्नै कार्यकक्षमा पत्रकार सम्मेलन गरे । उक्त पत्रकार सम्मेलनमा उनले ६ गते बोलाइएको कार्यपालिका बैठकको निर्णय भन्दै प्रमुख प्रशासकीय अधिकृत रिजाललाई कारबाहीस्वरुप मन्त्रालय फिर्ता पठाएको सुनाए । जुन निर्णय कार्यपालिका बैठकको नभई नगर प्रमुख श्रेष्ठको एकलौटी भन्दै नपाकै प्रवक्ता एवं कांग्रेसबाट निर्वाचित वडा अध्यक्ष राम थापामगरले नपाकै लेटरप्याय्डमा विज्ञप्तिसमेत निकालिसकेका छन् । मध्यपुर थिमि नपामा प्रमुख श्रेष्ठको मनोमानी, अस्वीकृत योजनालाई पेश्की दिने प्रयास"
झरनामा सेल्फी खिच्दै जिपलाइनमा सरर,"बेंसीसहर : परिपट्टी सेता हिमाल । तल सुन्दर स्याँगे बजार । झरनाको चिसो सिरेटोसँगै रमणीय दृश्य हेर्दै, सेल्फी खिच्दै जिपलाइनमा हुँइकिनुको छुट्टै मज्जा छ । विश्वप्रसिद्ध अन्नपूर्ण पदमार्गमा पर्ने लमजुङको मस्र्याङ्दी गाउँपालिका४ स्याँगेमा निर्माण गरिएको जिपलाइनले आन्तरिक पर्यटकहरुलाई मोहित बनाएको छ । निर्माण सम्पन्न हुनासाथ आन्तरिक पर्यटक भरिन थालेको ४ का अध्यक्ष सुमन गुरुङले बताए । साहासिक पर्यटकहरूलाई आकर्षण गर्ने उद्देश्यसहित निर्माण भएको जिपलाइनको औपचारिक सुरुवात भने भएको छैन् । निर्माण सकेर औपचारिक उद्घाटन गर्न पाएकै छैन् गुरुङले भने, पर्यटकहरु भने दिनदिनै आउन थाल्नुभएको छ ।' कोरनाको कहरमा पनि पर्यटकहरु आएको देख्दा भोलीको दिनमा यसले ठूलो सफलता मिल्ने उनले बताए । गुरुङका अनुसार जिपलाइन निर्माणमा ८ लाख रुपैयाँ खर्च भएको छ ।जिपलाइन बनाउन मस्र्याङ्दी गाउँपालिकाले ५ लाख, स्याँगे हाइड्रोपावरले २ लाख र स्थानीयले १ लाख रुपैयाँ बराबरको श्रम गरेका छन् । जिपलाइनको दुरी १ सय ३० मिटर रहेको छ । जिपलाइन चढ्ने यात्रुकालागि विमाको काम सकिएपछि औपचारिक सुरुवात गरिने गुरुङले बताए । सञ्चाक समिति बनाएर टिकट स्टिमबाट सञ्चालन गर्ने उनले बताए । जिपलाइन चढ्न आउने पर्यटकहरु स्याँगे झरनासँगै जगतको तातोपानी, अक्टोपस झरनालगायतका मनोरम स्थानमा घुम्न पाउनेछन् । मस्र्याङ्दी गाउँपालिका टेकेपछि पावरहाउस, सुरुङमार्ग, ड्यामसाइड, झरना, पार्क, जिपलाइन आदिको मज्जा लिन सकिने गाउँपालिकाका अध्यक्ष अर्जुन गुरुङले बताए । साहसिक पर्यटकहरूका लागि क्यानोइङ स्पोर्टसमेत रहेको स्याँगेमा जिपलाइन निर्माण भएपछि साहसिक पर्यटकको गन्तब्य बन्ने उनले बताए ।सडक सञ्जालले मनाङ जोडिएपछि ओझेल पर्दै गएको अन्नपूर्ण पदमार्गमा यस्ता पर्यटकिय सम्पदाहरुले पदमार्गको साख जोगाउने पर्यटन व्यवसायीहरूले आशा गरेका छन् । यसअघि दक्षिण एसियामै पहिलोपटक नेपाल क्यानोनिङ संघले मस्र्याङ्दी गाउँपालिकाको विभिन्न झरनामा क्यानोनिङ महोत्सव गरेको थियो । दर्जनौं उत्कृष्ट झरनाहरू रहेको यहाँ अन्तर्राष्ट्रिय क्यानोनिङ केन्द्र बनाउन सकिने गाउँपालिकाका उपाध्यक्ष होमबहादुर विकले बताए ।"
भूकम्पको स्मृतिमा गोरखामा इपिसेन्टर एड्भेञ्चर ट्रेल,"गोरखा : २०७२ सालको भूकम्पको केन्द्रविन्दू क्षेत्रमा इपिसेन्टर पार्क निर्माण गरिएको छ । धार्चे गाउँपालिकाले ५ चुङकङडाँडामा भूकम्पको स्मृतिमा इपिसेन्टर एड्भेञ्चर ट्रेल निर्माण गरेको हो । भूकम्पको केन्द्रविन्दू आसपासका क्षेत्र समेटेर लाप्राकदेखि गुम्दा हुदै चुङकङसम्म इपिसेण्टर एड्भेञ्चर ट्रेल निर्माण गरिएको हो । साथै गाउँपालिकाले चुङकङमा इपिसेण्टर स्तम्भ निर्माण गरेको छ । इपिसेण्टर एड्भेञ्चर ट्रेल र स्तम्भको गण्डकी प्रदेशका उद्योग, पर्यटन, वन तथा वातावरण मन्त्री विकास लम्सालले उद्घाटन गरेका छन् । आन्तरिक तथा बाह्य पर्यटकलाई आकर्षित गर्ने उद्देश्यले गाउँपालिकाले इपिसेण्टर एडभेञ्चर ट्रेल निर्माण गरेको गाउँपालिकाकी उपप्रमुख फूलमाया गुरुङले जानकारी दिइन् । उद्घाटनको क्रममा मन्त्री लम्सालले धार्चे गाउँपालिकाको विकास पर्यटनबाट सम्भव भएको बताउँदै गाउँपालिकाको पर्यटन विकास अभियानमा प्रदेश सरकारले साथ दिने बताए । भौगोलिक रुपमा बिकट भएपनि पर्यटनको प्रचुर संभावना बोकेको धार्चेमा पर्यटन प्रर्वद्धन गर्ने गतिविधि संचालन गर्न, भौतिक संरचना निर्माण गर्न आफ्नो प्रयास निरन्तर रहने उनले बताए । शुक्रबार धार्चे पुगेका मन्त्री लम्सालले लाप्राकको गुप्सीपाखामा गैर आवासीय नेपाली संघ (एनआरएनए) ले निर्माण गरेको एकीकृत नमुना बस्तीको अवलोकन गरेका थिए । उक्त बस्तीमा केयर नेपालको सहयोगमा स्वाँरा सघनले निर्माण गरेको खानेपानी आयोजना उपभोक्ता समितिलाई हस्तान्तरण गरिएको वडा अध्यक्ष राज गुरुङले बताए । मणिकामदेवी माविमा यस वर्षदेखि कक्षा ११ र १२ मा सुरु हुन लागेको पर्वतारोहण सम्बन्धी पढाई संचालनका लागि विद्यालयसँग पर्वतारोहण संघले गरेको सम्झौताको कार्यक्रममा पनि पर्यटन मन्त्री लम्साल सहभागी थिए । विद्यालयको हाताभित्र निर्माण गरिएको बाल रक क्लाइम्बिङको पनि मन्त्री लम्सालले उद्घाटन गरेका थिए ।"
विभत्स अवस्थामा राजमार्गमा महिलाको शव भेटियो,"विराटनगर : पूर्वपश्चिम राजमार्गअन्तर्गत मोरङको उर्लाबारी नगरपालिका४ आइतबारेमा विभत्स अवस्थामा महिलाको शव फेला परेको छ । सडकको बीचमा अर्धनग्न अवस्थामा शव भेटिएको इलाका प्रहरी कार्यालय उर्लाबारीका प्रहरी निरीक्षक उद्धव पोखरेलले बताए । उनका अनुसार टाउको, अनुहार र शरीरका विभिन्न भागमा चोट लागेको तथा सडकमा रगत बगिरहेको अवस्थामा मृत भेटिएकी महिलाको पहिचान खुलेको छैन । सडकमा १० मिटर जति घिसारेको र कम्मरमाथि शरीरमा कपडा नभएको अवस्थामा शनिबार राति ८ बजेतिर शव भेटिएको जानकारी पोखरेलले दिए । उनका अनुसार घटनाको प्रकृति हेर्दा सवारी साधनको ठक्करबाट महिलाको मृत्यु भएको हुनसक्ने अनुमान गरिएको छ । शरीरको कपडा ठक्कर दिने सवारी साधनमै अल्झिएर गएको हुनसक्ने पोखरेलको भनाइ छ । अन्दाजी ३०३५ वर्षकी महिलाको शव पोस्टमार्टमका लागि मंगलबारे अस्पतालमा राखिएको छ । कोही पनि आफन्त र परिवारका सदस्य सम्पर्कमा नआएका कारण मृतकको पहिचान खुलेको छैन, उनले भने, घटनाको प्रकृति हेर्दा ठक्करबाट मृत्यु भएपछि सवारी साधन फरार भएको हुनसक्ने देखिन्छ । प्राप्त सिसी टिभी फुटेज अध्ययन र घटनाको अनुसन्धान थाल्दै मृतकको पहिचान तथा घटनाको वास्तविकता पत्ता लगाउने प्रयास भइरहेको प्रनि पोखरेलले बताए ।"
"युवा समूहबीच कुटाकुट, भीरबाट खसालेका घाइतेको उद्दार,अवस्था गम्भीर","बेनी : म्याग्दीको रघुगंगा६ कोटगाउँमा युवा समूहबीच कुटाकुट हुँदा एकजना गम्भीर घाइते भएका छन् । गम्भीर घाइते भएका कोटगाउँका ३५ वर्षीय डम्मर पुनलाई आइतबार प्रभु एयरको हेलिकोप्टरबाट मणिपाल शिक्षण अस्पताल पोखरा लगिएको हो । म्याग्दीका प्रहरी नायव उपरीक्षक किरनजंङ्ग कुँवरका अनुसार शनिबार राती युवाहरुको दुई समूहबीच कुटाकुट हुँदा घाइते भएका पुनको अवस्था गम्भीर छ । स्थानीयले आइतबार बिहान भीरमा अड्किएको अवस्थामा पुनलाई उद्दार गरेर बेनी अस्पताल ल्याएका थिए । 'अर्को समूहले कुटपिट गरेर पुनलाई भीरमा खसालेको बुझिएको छ,' डिएसपी कुँवरले भने, 'बेनीमा उपचार हुन नसकेपछि पोखरा पठाइएको हो ।' कोटगाउँ र रातामाटाका युवाको समूहबीच कुटाकुट भएको थियो । प्रहरी निरीक्षक ध्रुबप्रसाद शर्माको टोली घटनास्थल पुगेर अनुसन्धान सुरु गरेको छ । कुटाकुटमा संलग्नको खोजीमा प्रहरी परिचालन भएको छ ।"
घुससहित दुई प्रहरी पक्राउ,राजविराज : नेपालभारत सीमामा रहेको राजविराज भन्सार कार्यालयका प्रहरी नायब निरीक्षक (सइ) सिकिन्दर कामेत र प्रहरी जवान रामेश्वर मण्डललाई अख्तियार दुरुपयोग अनुसन्धान आयोग इटहरीको टोलीले ५० हजार रुपैयाँ घुस रकमसहित आइतबार पक्राउ गरेको छ । भारतबाट नेपालमा अवैधरूपमा समान ओसार्न प्रयोग भएको मोटरसाइकल कागज मिलाएर छाडि दिने भनेर घुस लिएको अवस्थामा उनीहरुलाई रङ्गेहात पक्राउ गरिएको आयोगको टोलीले जनाएको छ । सइ कामेतले सेवाग्राहीबाट ५० हजार रकम लिएर कार्यालयको सिढी मुनी राखेको र प्रहरी जवान यादवलाई घुसवापत लिएको सो रकम नजिकैको किराना पसलमा लगेर राख्न लगाएको टोलीले जनाएको छ । प्रक्रिया मिलाएर लेखि सिध्याएको कागज आयोगको टोली प्रवेश गर्नासाथ मिल्काएको अवस्थामा टोलीले बरामद गरेको छ । पक्राउ परेका दुवैलाई थप अनुसन्धानका लागि सुनसरीको इटहरीस्थित कार्यालय लगिने जनाइएको छ । जिल्ला प्रहरी कार्यालय सप्तरीका प्रमुख एसपी राजेन्द्रप्रसाद धमलाले स्टिंग अपरेशनको सहजिकरणका लागि जिल्ला प्रहरी कार्यालय सप्तरीबाट प्रहरी निरीक्षक नेतृत्वको टोली तिलाठी कोइलाडी गाउँपालिका१ स्थित राजविराज भन्सार कार्यालय पुगेको र अख्तियारको इटहरी टोलीबाट कारवाही भइरहेको बताए । दुई साता अगाडि खाद्यान्न समानसहित बरामद मोटरसाइकल छाडन सेवाग्राहीसँग पटकपटक घुस माग गरिरहेको भन्ने उजुरीका आधारमा सेवाग्राहीबाट लिएको ५० हजारसहित पक्राउ गरिएको आयोगको इटहरी कार्यालयले जनाएको छ । 'स्टिंग अपरशेन' मा सइ र उनको मतियारमा प्रहरी जवान पक्राउ परेको तथा कागजी प्रक्रिया सम्पन्न गरी इटहरी ल्याउन लागिएको आयोगको इटहरी कार्यालयका सूचना अधिकारी पुरुषोत्तम ढकालले बताए । आयोगले दुवै अभियुक्तलाई आफ्नै हिरासतमा राखेर अनुसन्धान गर्ने जनाएको छ ।
पुलबाट ट्याक्टर खस्दा चालकको मृत्यु,वीरगन्ज : पर्साको जगरनाथपुर गाउँपालिका वडा नम्बर २ लक्ष्मीपुरमा आइतबार बिहान टयाक्टर दुर्घटना हुँदा एक जनाको मृत्यु भएको छ। लक्ष्मीपुरबाट धान लोड गरेर वीरगन्ज आउँदै गरेको लु ३ त १२१६ नम्बरको ट्याक्टर लक्ष्मीपुरमै रहेको चन्द्रवाती खोलाको पुलबाट करिब १ सय मिटर तल खसेको थियो। टयाक्टरले च्यापिएर टयाक्टरका चालक ३५ वर्षीय राम मनोहर साहको घटनास्थलमै मृत्यु भएको हो। टयाक्टर धनी समेत रहेका साह आफैँले चलाएर ल्याएको टयक्टर अनियन्त्रित भइ पुलबाट तल खसेको हो। धान लोड भएको ट्याक्टरले थिचिएर उनको घटनास्थलमै मृत्यु भएको प्रहरी चौकी पाण्डेपुरका प्रहरी सहायक निरीक्षक आदर्श खतिवडाले जानकारी दिए।
एसएसपीलाई धम्की दिने विप्लव समूहको ललितपुर सेक्रेटरी पक्राउ,"ललितपुर : महानगरीय प्रहरी परीसर ललितपुरका प्रमुख टेकप्रसाद राईलाई धम्कि दिने नेत्रविक्रम चन्द विप्लव नेतृत्वको प्रतिबन्धित नेकपाका ललितपुर जिल्ला सेक्रेटरी सबिता अधिकारी रेग्मी 'विदुषी' पक्राउ परेकी छन् । विदुषीले गत जेठ ३१ गते विज्ञप्ति निकालेर एसएसपी राईलाई धरपकड नगर्न भन्दै धम्की दिएकी थिइन्। उनले अनावश्यक खानतलासी गरेको र घरघरैबाट धरपकड गरेर शारीरिक तथा मानसिक यातना दिएकाले यस्ता कार्य तुरुन्त रोक्नुपर्ने बताएकी थिइन्। उनले जनताको सामान्य नागरिक भएर बाच्ने अधिकार हनन गरेको, चरित्र हत्या गर्ने अभिव्यक्ति दिएको, स्वतन्त्र हिँडडुल गर्न नदिएको आरोप लगाएकी थिइन्। उक्त विज्ञप्ति जारी भएको पाँच महिनापछि उनी पक्राउ परेको राईले पुष्टि गरेका छन्। शनिबार बेलुका मङलबजारबाट पक्राउ गरेका छौ' राईले अन्नपूर्णसँग भने, 'कडा निर्देशन जारी भएदेखि निगरानी गरेका थियौँ ।' गत जेठमा गाभाहलबाट एक व्यक्ति पक्राउ परेका थिए।उनको साथबाट ठूलो मात्रामा विस्फोटक पदार्थ प्रहरीले बरामद गरेको थियो।राईले उक्त कामलाइ प्रहरीले गरेको ठूलो उपलब्धि मानेको बताएका छन्। बेला बेलामा भित्ताहरुमा लेख्ने, पम्प्लेट तथा पर्चा छर्दै आएका विप्लवका कार्यकर्ताहरुलाई पक्राउ गरेको ललितपुर प्रहरीले बिदुसीको बयान लिने तथा अनुसन्धान गर्ने काम निरन्तर गरिरहेको एसएसपी राईले जनाए। उनको विस्फोटक पदार्थ सम्बन्धी मुद्दा विचाराधीन अवस्थामा रहेको छ।उनको साथबाट ल्यापटप, विभिन्न खालका मोबाईल सेट र सीमकार्डहरु प्रहरीले बरामद गरेको छ। महामारीको नाममा भ्रस्टाचार बन्द गर्न, नागरिकलाई निशुल्क स्वास्थ जाँच, उपचारको व्यवस्था गर्न माग गर्दै विप्लव नेतृत्वको नेकपाले शनिबार कोणसभा गर्ने कार्यक्रम रहेको थियो।"
उपत्यकामा थप १६ सय २२ जनामा कोरोना संक्रमण,"काठमाडौं : पछिल्लो २४ घण्टामा काठमाडौं उपत्यकामा १६ सय २२ जना कोरोना भाइरस (कोभिड१९)का संक्रमित थपिएका छन्। काठमाडौंका १३६२ ,भक्तपुरमा ९६ र ललितपुरमा १६४ गरी १६ सय २२जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। नेपालमा कोरोना भाइरस (कोभिड१९) संक्रमितको संख्या १ लाख ७३ हजार ५६७ पुगेको छ। पछिल्लो २४ घण्टामा उपत्यकाका १६ सय २२सहित २८ सय २४ जनामा संक्रमण देखिएसँगै संक्रमितको संख्या १ लाख ७३ हजार ५६७ पुगेको स्वास्थ्य मन्त्रालयका प्रवक्ता डा गौतमले जानकारी दिए। ३७ हजार ७६५ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा ६ हजार ७७९ जना छन्। यस्तै क्वारेन्टाइनमा २ हजार ३८६ जना रहेका छन्। मन्त्रालयका अनुसार पछिल्लो २४ घन्टामा १३ हजार २३ नमूनाको पीसीआर परीक्षण भएको छ। आइतबार ३६ सय २० जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ३४ हजार ८४२ पुगेको छ। आइसीयूमा २८३ र ७८ जनाको भेन्टिलेटरमा उपचार भइरहेको छ। नेपालमा कोरोनाबाट ९६० जनाको मृत्यु भएको छ। आइतबार मात्रै २३ जनाको मृत्यु भएको मन्त्रालयले पुष्टि गरेको छ।"
"बाजुरामा जीप दुर्घटना : एकको मृत्यु, दुई जना घाइते",बाजुरा : बाजुरा जिल्लामा जीप दुर्घटना हुँदा एक जनाको मृत्यु भएको छ भने दुई घाइते भएका छन्। ताप्रीसेराबाट बेलकाटीयाका लागि गएको से १ ज ११८० नम्बर जीप बुढीगंगा नगरपालिका ४ को बेलकाट्यामा दुर्घटना भएको हो। दुर्घटनामा सोही ठाउँका अन्दाजी ४ वर्षीय बालक प्रिन्स मिजारको घटनास्थलमै मृत्यु भएको जिल्ला प्रहरी कार्यालयका प्रहरी निरीक्षक लोकेन्द्र ठगुन्नाले जानकारी दिए। शनिबार साँझ जीप दुर्घटना भएको जिल्ला प्रहरी कार्यालय बाजुराले जनाएको छ।जिल्ला प्रहरी कार्यालय बाजुराका अनुसार दुर्घटनामा दुई जना घाइते भएका छन्। घाइते हुनेमा बुढीगंगा नगरपालिका ४ कै २५ वर्षीय कमलबहादुर नेपाली र २४ वर्षीय निरन्जन नेपाली रहेका जिल्ला प्रहरी कार्यालयले जनाएको छ। घाइतेको जिल्ला अस्पताल बाजुरामा उपचार भइरहेको जिल्ला प्रहरी कार्यालयले जानकारी दिएको छ। दुर्घटनापश्चात जीप चालकलाई नियन्त्रणमा लिएर अनुसन्धान गरिरहेको ठगुन्नाले बताए।
महाकालीको पानी गाउँमा पुगेपछि स्थानीय खुसी,"बैतडी : पहिलो पटक महाकाली नदीबाट पानी लिफ्ट सिंचाइ प्रविधिबाट बैतडीको दशरथचन्द नगरपालिका १० तिरखडेनी गाउँमा पुगेपछि स्थानीय खुसी भएका छन्। गाउँमा पानी पुगेपछि बाँझो खेतमा स्थानीयले लटरम्म तरकारी फलाएका छन् । दशरथचन्द नगरपालिका१०, तिरखडेनी गाउँको बाँझो खेतमा सिंचाइ गर्न बिजुलीबाट १० हर्स पावरको मोटर चलाएर तिरखडेनी गाउँमा पानी पुगेको हो । चार इन्च मोटो पोलेथिन पाइपमा महाकाली नदीको पानी गाउँमा पुगेपछि स्थानीयबासी खुसी भएका छन् । दशरथचन्द नगरपालिका र स्थानीय सामाजिक संस्था रुडेस बैतडीले सञ्चालन गरेको ट्रोसा कार्यक्रमको साझेदारीमा १५ लाख ८५ हजारको लागतमा महाकालीबाट पानी तानेर सिंचाइ योजना बनेको हो । गाउँमा पानी पुगेपछि आफूलाई निकै खुसी लागेको स्थानीय ७३ वर्षीय मानबहादुर चन्दले बताए । उनले भने, 'पारीपट्टी भारतमा हरियाली खेत हुँदा हाम्रो यता सिंचाइको अभाव जमीन बाँझै रहन्थ्यो । अहिले सिंचाइ योजना बनेपछि धेरै खुसी लागेको छ ।' गाउँमा मोटरबाट महाकालीको पानी तानेर सिंचाइ हुन थालेपछि आफूहरुले बारीमा तरकारी फलाउन थालेका स्थानीय शान्ति बुडालले बताइन् । उनले भनिन् 'हाम्रो गाउँ तलतिर कलकल महाकाली बगिरहन्थ्यो । त्यो पानी गाउँमा ल्याउन पाए हाम्रो पनि जिविकोपार्जनमा सहयोग पुग्थ्यो भनेर सोच्थ्यौं । अहिले हाम्रो सपना साकार भएको छ । यसले हामी धेरै खुसी भएका छौं ।' महाकालीबाट पानी तानेर बैतडीमै पहिलो पटक दशरथचन्द नगरपालिकामा सिंचाइ योजना बनेकोमा निकै खुसी लागेको उपप्रमुख मीना चन्दले बताइन् । उनले भनिन् ,' महाकालीबाट लिफ्ट सिंचाइ प्रणाली अन्तर्गत पानी तानेर सिंचाई योजना बनेको नगरपालिकामा यो पहिलो योजना हो । यसले हामी जनप्रतिनिधिहरु पनि खुसी भएका छौं ।' महाकाली नदीबाट पहिलोबाट पानी तानेर सिँचाई योजना निर्माण गर्न दशरथचन्द नगरपालिका र रुडेस बैतडीको साझेदारी रहेको रुडेस बैतडीका कार्यकारी निर्देशक गोविन्दराज जोशीले बताए । उनले भने, 'हामीले तटीय क्षेत्रका नागरिकका समस्याका बारेमा पैरवी गर्ने र उनीहरुका समस्या समाधानका लागि स्थानीय सरकारसँग मिलेर काम गरिरहेका छौं । वर्षौंदेखि सिंचाइको अभावमा बाँझो रहेको खेतमा सिंचाइ हुन थालेको छ । अहिले स्थानीबासीहरु पनि निकै खुसी भएका छन् ।' ७५ मिटर भर्टिकल हाइट र १३ सय मिटर लम्बाई रहेको सिंचाइ योजनाले तिरखडेनी गाउँको १८ सय रोपनी खेतमा सिंचाइ पुगेको रुडेस बैतडीका कार्यक्रम अधिकृत तेजराम लोहारले बताए । किसानलाई थप हौसला दिन दशरथचन्द नगरपालिकाले पनि सक्दो सहयोग गर्ने दशरथचन्द नगरपालिकाका उप प्रमुख मीना चन्दले प्रतिबद्धता जनाइन् । उनले भनिन्, 'गाउँमा सिंचाइ योजना पुगेको छ । किसानले व्यवसायिक तरकारी खेती सुरु गर्ने जमर्को गरेका छन् । यसमा नगरपालिकाका तर्फबाट हुने सहयोग हुन्छ ।'"
स्याङ्जाका थप ६ जनामा कोरोना संक्रमण,"स्याङ्जा : स्याङजामा आइतबार दिउँसोसम्म थप ६ जनामा कोरोना संक्रमण देखिएको छ। प्रदेश स्वास्थ्य निर्देशनालय पोखराका अनुसार यहाँका पुतलीबजार, वालिङ् र एक ठेगाना नखुलेकागरी ६ जनामा कोरोना पुष्टि दखिएको हो। संक्रमण देखिनेमा पुतलीबजारका ५३ वर्षीय पुरुष र ४६ वर्षीया महिला, वालिङा ३२ वर्षीय पुरुष र ४० र २७ वर्षीया महिला र ५८ वर्षीय ठेगाना नखुलेका पुरुषमा कोरोना संक्रमण पुष्टि भएको स्वास्थ्य निर्देशक डा विनोद विन्दु शर्माले जानकारी दिए। संक्रमण पुष्टि हुनेहरु कन्ट्रयाक ट्रेसिङबाट पहिचान भएका बताइएको छ। संक्रमितको स्वास्थ्य अवस्था सामान्य रहेको बताइएको छ। यो सँगै स्याङजामा संक्रमितको संख्या ५ सय ३० पुगेको छ भने ४ सय २२ जना निको भएर घर फर्केका छन भने ६ जनाको कोरोनाका कारण निधन भएको छ।"
पुष्पलाल लोकमार्गमा १० आधुनिक शहर बन्दै,काठमाडौं : शहरी विकास राज्यमन्त्री रामवीर मानन्धरले विभिन्न १० आधुनिक शहर निर्माणको कामलाई तीव्रता दिइएको बताएका छन्। विश्व शहरीकरण दिवसका सन्दर्भमा आज पत्रकारसँग कुरा गर्दै राज्यमन्त्री मानन्धरले पुष्पलाल (मध्यपहाडी) लोकमार्गअन्तर्गत विभिन्न १० स्थानमा बन्न लागेको पूर्वाधारसहितको आधुनिक र व्यवस्थित शहरीकरण जनताको समृद्धिको सपनासँग जोडिएको विषय भएकाले प्राथमिकता दिइएको बताए। राजधानी उपत्यकालाई आधुनिक शहरीकरणसँगै संस्कृति र सभ्यताको सुन्दर बहर बनाउन मन्त्रालयले गुरुयोजना बनाएको बताउँदै मानन्धरले नदी किनार भएर करिडोर निर्माणलाई पनि गति दिइने स्पष्ट पारे। सुन्दर शहरका लागि फोहर व्यवस्थापन पहिलो शर्त भएको बताउँदै उनले पचासौँ वर्षका लागि योजनासहित बञ्चरेडाँडामा ल्याण्डफिल्ड सञ्चालनमा आउन लागेको जानकारी पनि दिए।  रासस
"२४ घण्टामा २८ सय २४ संक्रमित थपिए, ३६ सय २० जना डिस्चार्ज",काठमाडौं : नेपालमा कोरोना भाइरस (कोभिड१९) संक्रमितको संख्या १ लाख ७३ हजार ५६७ पुगेको छ। पछिल्लो २४ घण्टामा २८ सय २४ जनामा संक्रमण देखिएसँगै संक्रमितको संख्या १ लाख ७३ हजार ५६७ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ३७ हजार ७६५ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा ६ हजार ७७९ जना छन्। यस्तै क्वारेन्टाइनमा २ हजार ३८६ जना रहेका छन्। मन्त्रालयका अनुसार पछिल्लो २४ घन्टामा १३ हजार २३ नमूनाको पीसीआर परीक्षण भएको छ। आइतबार ३६ सय २० जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ३४ हजार ८४२ पुगेको छ। आइसीयूमा २८३ र ७८ जनाको भेन्टिलेटरमा उपचार भइरहेको छ। नेपालमा कोरोनाबाट ९६० जनाको मृत्यु भएको छ। आइतबार मात्रै २३ जनाको मृत्यु भएको मन्त्रालयले पुष्टि गरेको छ।
कोरोनाले बाराका कांग्रेस महासमिति सदस्यसहित दुई जनाको मृत्यु,"वीरगन्ज : बाराका नेपाली कांग्रेस महासमिति सदस्य मदन मण्डलको कोरोना भाइरस संक्रमणका कारण मृत्यु भएको छ। बाराको आदर्शकोतवाल गाउँपालिकाको टेढाकट्टी घर भएका ४५ वर्षीय मण्डलको , उपचारका लागि काठमाडौं लैजाने क्रममा बाटोमै आइतबार बिहान मृत्यु भएको हो। तीन दिन पहिले श्वास प्रश्वासमा समस्या भएर सिकिस्त भएपछि मण्डललाइ बाराको कोल्हवीकै स्वास्थ्य संस्थामा भर्ना गरिएको थियो। उपचारका क्रममा कोरोनाको आशंका भएपछि मण्डललाइ शनिबार वीरगन्जस्थित नारायणी अस्पतालमा ल्याइएको थियो। शनिबार नै स्वाब संकलन गरेर नारायणी अस्पतालको प्रयोगशालामा पीसीआर परिक्षण गर्दा मण्डलको रिपोर्ट पोजिटिभ आएको थियो। कोरोना पुष्टि भएपछि मण्डललाइ नारायणी अस्पतालका चिकित्सकले वीरगन्जकै बाबा होटेलमा सन्चालित कोभिड अस्पतालमा लैजान सुझाएका थिए। तर आफन्तले काठमाडौंको नर्भिक अस्पतालमा लैजाने क्रममा मण्डलको आइतबार बिहान बाटोमै मृत्यु भएको नेपाली कांग्रेसका महासमिति सदस्य लोकेश सिंहले जानकारी दिए। नारायणी अस्पतालका चिकित्सक डाक्टर दीपक चौरसियाका अनुसार , मण्डललाइ शनिबार नारायणी अस्पताल ल्याउँदा नै उनको अवस्था गम्भीर थियो। चौरसीयाले भने ,उच्च रक्तचापको बिरामीसमेत रहेका मण्डललाइ खोकी लाग्नुका साथै श्वास फेर्न पनि गाह्रो भइरहेको थियो, कोरोना पुष्टि भएपछि हामीले बाबा होटलको कोभिड हस्पिटलमा लैजान सुझाएका थियौँ , तर आफन्तले त्यहाँ नलगेर काठमाडौं लैजाने क्रममा बाटोमै मृत्यु हुन पुग्यो।' यसअघि शनिबार नै बाराको निजगढ नगरपालिका ९ का ६२ वर्षीय पुरूषको वीरगन्जस्थित बाबा होटलमा नेशनल मेडिकल कलेजले सन्चालन गरेको कोभिड अस्पतालमा शनिबार बिहान मृत्यु भएको हो। उच्च ज्वरो र श्वासप्रश्वासमा समस्या भएपछि ती पुरुषलाइ उपचारको लागि वीरगन्जस्थित नारायणी अस्पतालमा ल्याइएको थियो। कोरोनाको आशंका भएपछि स्वाब संकलन गरेर नारायणी अस्पतालकै प्रयोगशालामा परीक्षण गर्दा उनमा कात्तिक १३ गते कोरोना संक्रमण पुष्टि भएको थियो। संक्रमण पुष्टि भएपछि त्यहि दिन उनलाइ बाबा होटलमा सञ्चालित कोभिड अस्पतालमा लगेर भर्ना गरिएको थियो। कोभिड अस्पतालमै उपचारका क्रममा उनको शनिबार बिहान पौने ६ बजे मृत्यु भएको कोभिड अस्पतालका चिकित्सक डाक्टर परवेज अन्सारीले जानकारी दिए।"
किताब नहेरी शैक्षिक सत्र सकिँदै,"जाजरकोट : चिसो मौसम, गाउँपालिकाको केन्द्रसम्म पुग्न तीन दिन लाग्छ । पर्याप्त भौतिक पूर्वधारदेखि अन्य सामग्री पाउन फलामको चिउरा चपाएझैँ हुन्छ तर बाध्यता र विवशताको बीचमा सबै कुरा नपुगे पनि पुगेझैँ गरी काम गर्नुपर्ने बाध्यता छ, यो भनाइ हो डोल्पा शेफोक्सुण्डो गाउँपालिका८ स्थित तापिरिचा माध्यमिक विद्यालयका प्रधानाध्यापक घनश्याम शर्माको । सोह्र शिक्षक कर्मचारीको नेतृत्व गर्दै उनी विसं २०६१ देखि अहिलेसम्म सो ठाउँमा कार्यरत छन् । पर्वतमा घर भएका शर्मालाई कत्ति समस्या आए, कति सजिलो भयो विकटमा पढाउँदा त्यसको कुनै हिसाबकिताब नै छैन तर उनी आफ्नो कर्मप्रति सन्तुष्ट छन् । अहिले कोभिडका कारण आफ्नो क्षेत्रभित्र रहेका विद्यार्थीलाई उपलब्ध जनशक्ति प्रयोग गरी गाउँगाउँमा परिचालित भई सामान्य पढाउने काम भएको बताउँछन् । 'अब शैक्षिक सत्र सकिने समय भइसकेको छ । केही समयमै हिमपात शुरु हुन्छ, घरबाहिर जान नै मुस्किल हुन्छ, उनले भने। केही सङ्घसंस्थाको सहयोगमा सो विद्यालयमा शिक्षक व्यवस्था गरिएको छ । सरकारी दरबन्दी र सङ्घसंस्थाको सहयोगमा कार्यरत शिक्षकको भरमा उपल्लो डोल्पाका विद्यालय सञ्चालनमा छन् । आवश्यक सामग्री दुनैबाट खच्चडमा ल्याउने गरिन्छ । केही हुनेखानेहरु चिसो छल्न तल झरे पनि गरिब परिवार आवश्यक सामग्री जुटाएर उपल्लो डोल्पामा बस्न बाध्य हुन्छन् । सरकारले उपलब्ध गराउँदै आएको खोपदेखि अन्य सुविधाबाट उपल्लो डोल्पाका बालबालिका हिमपातको समयमा सेवाबिहीन भएर बसिरहेको प्रधानाध्यापक शर्माले बताए । जिल्लाभित्र प्राकृतिक नाकाबन्दी हुँदा चाहेको कामसमेत गर्न नसकिने अवस्था रहेको शर्माको पीडा छ । अघिल्लो वर्ष केही काम गर्न सकिएको भए पनि यो वर्ष भने विद्यालय खुल्ने समयमा बन्दाबन्दी हुँदा पढाइ रोकियो तर सरकारले विद्यालय खोल भनी आग्रह गरेको समयमा प्राकृतिक नाकाबन्दी भयो । उपल्लो डोल्पाको शैक्षिक सत्र खेर गएको उनको भनाइ छ । अहिले अधिकांश विद्यालय बन्द छन् । आवासीय विद्यालयमा समेत विद्यार्थी नहुँदा पढाइमा समस्या भएको छ । बाहिर जिल्लामा भएका शिक्षकहरु आउन पाएका छैनन्, जिल्लाभित्र रहेका शिक्षकले केही काम गरिरहेको बताइन्छ । कयौँपटक आफ्नै विद्यार्थी बिरामी हुँदा उपचारमा समेत सकस परेको घटनाले शर्मालाई झस्काउने गर्दछ । नजिकै स्वास्थ्य संस्था नहुनु र भएका स्वास्थ्य संस्थामा समेत पर्याप्त औषधि नहुँदा आफूजस्तै धेरै शिक्षक हैरान भएको उनको भनाइ छ । उपल्लो डोल्पाको मौसमसँग पौँठेजोरी खेल्दै सो अनूकुल आफूलाई रूपान्तरण गर्नु चानचुने कुरा नभएको उनको भनाइ छ । आफूले पढाउने विद्यालयभन्दा माथि छार्का र डोल्पोबुद्धका विद्यालयमा पढाउने शिक्षकको झनै समस्या भएको उनले जानकारी दिए। भाषा नमिल्ने अर्को समस्या त छँदैछ तर यहाँको हावापानीसँग आफूलाई अभ्यस्त गराउनु सबैभन्दा ठूलो चुनौती छ । आफ्नै उत्पादनले थोरै महिना मात्र पुग्ने उपल्लो डोल्पामा बाहिरबाट गएर पढाउने शिक्षकहरुले कसरी खाद्यान्न आपूर्ति गर्ने भन्ने ठूलो समस्या रहँदै आएको छ । चिसो मौसममा व्यवस्थापनको समस्याले गर्दा प्रहरी चौकीसमेत दुनैमा सार्ने गरिन्छ । अहिले विद्यार्थीको सङ्ख्या यति नै छ भनेर यकिन तथ्याङ्क नै नभएको शिक्षा समन्वय एकाइ डोल्पाले जनाएको छ । अहिले उपल्लो डोल्पामा खाद्यान्न सङ्कटसमेत देखापरेको छ । बर्सेनि आयातित अन्न खाएर जीवन चलाउने उपल्लो डोल्पावासी अघिल्लो वर्षकै चामल खाद्य व्यवस्था तथा व्यापार कम्पनीले उपल्लो डोल्पामा ढुवानी गर्न नसक्दा समस्या हँुदै आएको छ । यो वर्ष अब हिमपात शुरु हुने भएकाले हप्ता दिनभित्र चामल ढुवानी नभए प्राकृतिक नाकाबन्दी सुरु हुने गर्दछ । प्रकृतिले नै नाकाबन्दी गरेपछि कसरी विद्यालयमा पढाइ हुनु रु स्थानीयवासीको प्रश्न छ । फागुनदेखि शैक्षिक सत्र सुरु हुने कर्णालीका हिमाली जिल्लाका विद्यालयमा दशैँअघि नै विद्यार्थी अर्धवार्षिक परीक्षा भ्याएर अन्तिम परीक्षाको तयारीमा हुन्थे । पाठ्यक्रम पनि आधाभन्दा बढी गइसकेको हुन्थ्यो । विश्वव्यापी कोरोना सङ्क्रमणको महामारीका कारण विद्यार्थीले किताबको पाना पल्टाउन नपाएरै नौ महिना बितेको छ । कर्णालीका हिमाली भेगका विद्यार्थीलाई नपढेरै शैक्षिक सत्र सकिन लाग्दा यस्तै चिन्ताले सताउने गरेको छ । साविक कर्णालीका हुम्ला, मुगु, जुम्ला, डोल्पाका पूरै तथा कालिकोटको तिलागुफा नगरपालिका र महाबै गाउँपालिकाका विद्यालयमा फागुनदेखि शैक्षिक सत्र सुरु हुन्छ । कर्णाली प्रदेशको शिक्षा विकास निर्देशनालयका अनुसार फागुनदेखि शैक्षिक सत्र सुरु हुने ५९६ विद्यालयमा करिब ९५ हजार विद्यार्थी अध्ययनरत छन् । फागुनदेखि शैक्षिक सत्र सुरु हुने विद्यालयमा भदौ अन्तिम साता अर्धवार्षिक परीक्षा हुन्छ । दसैंतिहारलगत्तै करिब एक महिना पढाइ भएपछि मङ्सिर अन्तिम साता वार्षिक परीक्षा हुन्छ । पुस १५ सम्म वार्षिक परीक्षाको नतिजा प्रकाशन गरी फागुनसम्मका लागि हिउँदे बिदा दिने गरिन्छ । यस हिसाबले हेर्दा तिहारपछि विद्यालय खुलिहाले पनि हिमाली विद्यालयसँग पढाइ र परीक्षाका लागि एक महिना पनि समय छैन । रासस"
"दार्चुलामा पूर्व असईको हत्या, फरार रहेका हत्या आरोपी पक्राउ","दार्चुला : दार्चुलाको लेकम गाउँपालिकामा पूर्व असईको हत्या भएको छ। लेकम गाउँपालिका ४ टकना बस्ने वर्ष ४८ का पूर्व प्रहरी सहायक निरीक्षक तेजबहादुर पालको शनिबार राती हत्या भएको जिल्ला प्रहरी कार्यालय दार्चुलाका सूचना अधिकारी भास्कर चन्दले बताए। उनले भने, 'घर भन्दा करिब ५६ सय मिटर टाढा पालको शव फेला परेको थियो। प्रहरीको टोली घटनास्थलमा पुगेर अनुसन्धान गर्दा हत्या भएको खुलासा भएको हो।' सुरुमा रिठाचौपताबाट प्रहरी नायब निरीक्षक लोकेन्द्र पुजारा नेतृत्वको टोली र त्यस पश्चात् इलाका प्रहरी कार्यालय गोकुलेश्वरबाट प्रहरी निरीक्षक खगेन्द्र सिंह साउँदको नेतृत्वमा प्रहरी टोली घट्ना स्थलमा पुगेको थियो। पूर्व प्रहरी सहायक निरीक्षक पालको टाउकोमा लठ्ठीले प्रहार गरेर हत्या गरेको प्रहरीको प्रारम्भिक अनुसन्धानबाट खुलेको डिएसपी पदम बहादुर बिष्टले बताए। फरार रहेका हत्या आरोपी पनि पक्राउ गरिएको छ। प्रहरी चौकी सेरा बैतडीको सहकार्यमा फरार रहेका सोही ठाउँका अन्दाजी ३०३२ वर्षीय रमेश पाल पक्राउ परेका छन्। हत्या गरी फरार रहेका उनलाई आइतबार बिहान करिब साढे ७ बजेतिर पक्राउ गरिएको बिष्टले बताए।"
संक्रमितको पुनः परीक्षणको माग,"दोलखा : दोलखाका कोरोना संक्रमितले १० दिन आइसोलेसनमा बसेपछि लक्षण नदेखिए स्वतः स्वस्थ भएको घोषणा गर्ने चेतावनी दिएका छन्। संघीय सरकारले आइसोलेसनमा बसेको १० दिनपछि लक्षण नदेखिए पुनः परीक्षणका लागि स्वाब संकलन नगर्न परिपत्र गरेपछि दोलखाका संक्रमितले स्वतः स्वस्थ भएको घोषणा गर्ने चेतावनी दिएका हुन्। लक्षण नदेखिएर आइसोलेसनमा बसेकाको दोस्रो पटकको परीक्षणका लागि स्वाब पठाइएकोमा कसैको पनि रिपोर्ट नआएपछि संक्रमितले यस्तो चेतावनी दिएका हुन्। दोलखाबाट धुलिखेलस्थित प्रदेश प्रयोगशालामा पठाइएको स्वाब प्रयोगशालाले अनावश्यक भनी परीक्षण गरेको छैन। लक्षण नदेखिएका संक्रमितको पुनः परीक्षण नगर्नू भन्ने पत्र आएको जिल्ला स्वास्थ्य कार्यालय दोलखाका प्रमुख विभुकुमार झाले बताए। पत्रमा १४ दिन आइसोलेसनमा बसेका संक्रमितमा लक्षण नदेखिए संक्रमणमुक्त भएको भन्ने बुझिने उल्लेख रहेको प्रमुख झाले बताए। तर, शंका लागेमा संक्रमितकै खर्चमा पुनः परीक्षण गर्न सकिने उनको जिकिर छ।"
आरोपित पक्रन आलटाल,"वीरगन्ज : सत्तारूढ दल नेकपाका जिल्ला कमिटी सदस्य मुकेश चौरसिया हत्याका मुख्य आरोपित राजकुमार गुप्तालाई पक्राउ गर्न प्रहरीले चासो दिएको छैन। मृतकका भाइ महेशले जिल्ला सरकारी वकिल कार्यालयमार्फत गुप्तासहित १२ जनाविरुद्ध किटानी जाहेरी दिएका थिए। उनीविरुद्ध किटानी जाहेरी दिएको तीन दिन बितिसकेको छ। तत्कालीन संविधानसभा सदस्य गुप्तालाई घटना भएकै दिन प्रहरीले नियन्त्रणमा लिएर छाडेको थियो। जिल्ला प्रहरी पर्साले उनीविरुद्ध एक सातासम्म किटानी जाहेरी लिएको थिएन। गुप्तासहित अखिलेश चौरसिया, चिन्टु तिवारी, उत्तम तिवारी, सञ्जय चौहान, हनिफ मियाँ, लक्ष्मण चौरसिया, देवा सहनी, शोकदिन गद्धीलगायत १२ जनाविरुद्ध किटानी जाहेरी परेको छ। तीमध्ये मियाँ, सहनी र गद्धीलाई प्रहरीले घटना भएकै दिन कात्तिक ६ गते पक्राउ गरेको थियो। पर्साकी प्रहरी उपरीक्षक गंगा पन्तले जाहेरीमा नाम उल्लेख गरिएका १२ मध्ये तीन जनालाई घटना भएकै दिन पक्राउ गरिएको जानकारी दिइन्। बाँकी ९ जनाको हकमा पक्राउ पुर्जी जारी गर्ने तयारी भइरहेको उनले बताइन्। बाँकी ९ जनाको हकमा आइतबार अदालत खुलेपछि अहिलेसम्मको अनुसन्धानका आधारमा पक्राउ पुर्जी जारी गरेर खोजी कार्य सुरु गरिन्छ, पन्तले भनिन्। विवादपछि हत्या पर्साको विन्दवासिनी गाउँपालिका५ प्रसौनीभाठामा यही कात्तिक ६ गते नेकपाको नवनिर्वाचित गाउँपालिका कमिटीको शपथग्रहण कार्यक्रम आयोजना गरिएको थियो । मुकेश तत्कालीन माओवादी कोटाबाट सचिव पदमा निर्वाचित भएका थिए। अध्यक्ष भने तत्कालीन एमालेको कोटामा परेको थियो। नेकपा नेता गुप्ता भने कमिटीमा आफ्ना कार्यकर्तालाई नराखिएको भन्दै कार्यक्रम बिथोल्ने रणनीतिमा थिए। कार्यक्रम सुरु हुनुभन्दा पहिला नै गुप्ता पक्षका कार्यकर्ता कार्यक्रमस्थलमा पुगे। सोही क्रममा विवाद भएर दुई पक्षबीच झडप भयो। बाँसले लाग्दा मुकेशको टाउको फुट्यो। घाइते अवस्थामा उनलाई तत्कालै वीरगन्जस्थित एसएल न्युरो अस्पताल पुर्याइयो। उपचारका क्रममा उनको कात्तिक ७ गते बिहान मृत्यु भयो। मुकेशको मृत्यु भएकै दिन उनका भाइ महेश जाहेरी लिएर जिल्ला प्रहरी कार्यालयमा गएका थिए। तर, प्रहरीले घटनामा संलग्न नै नरहेको भन्दै गुप्ताको नाम हटाएर अर्को जाहेरी लिएर आए मात्रै दर्ता गर्ने भन्दै फर्काइदिएको महेशले सुनाए। जब कि घटना भएकै दिन साँझ प्रहरीले गुप्तासहित ८ जनालाई नियन्त्रणमा लिएको थियो। तर, साँझ ५ बजे जिल्ला प्रहरी कार्यालय पुर्याइएका गुप्तासहित ५ जनालाई बेलुकी ९ बजेतिर त्यत्तिकै छाडियोे। झडपमा घाइते भएका गुप्ता पक्षका उत्तम तिवारी र चिन्टु तिवारी त्यही दिनदेखि फरार छन्। दुवै जना उपचारका लागि नेसनल मेडिकल कलेजमा पुगेका थिए। तर, मुकेशको अवस्था गम्भीर रहेको खबर पाएपछि उनीहरू त्यहीँबाटै फरार भएका थिए। ती दुवै जनालाई मेकिडल कलेजका प्रबन्ध निर्देशकसमेत रहेका नेकपा नेता बसरुद्धिन अन्सारीले अस्पतालबाट भगाएको आरोप पीडित पक्षले लगाएको छ। तर अन्सारी भन्छन्, उपचारका लागि मेडिकल कलेजमा आएका दुवै जनाको प्राथमिक उपचार गर्यांै। आईसीयूमा भर्ना गर्नुपर्ने भएपछि काउन्टरमा पैसा जम्मा गर्न भनिएको थियो। तर उनीहरू जानकारी नै नदिई हिँडेछन्, कहाँ गए हामीलाई थाहा भएन। प्रहरीले जाहेरी नलिएकै दिनदेखि मृतकका आफन्त र नेकपाका नेता कायकर्ता एक सातासम्म त्यसको विरोधमा उत्रिएका थिए। नेकपा नेता मातृका यादव र सुरेन्द्र पाण्डे वीरगन्ज आएर विरोध प्रदर्शनमा सहभागी भएका थिए। नेकपा अध्यक्ष पुष्पकमल दाहाल र वरिष्ठ नेता माधवकुमार नेपालले विज्ञप्ति जारी गरी मुकेशको हत्यामा जोसुकै संलग्न भए पनि कानुनी कारबाहीको दायरामा ल्याउन स्थानीय प्रशासन र सरकारसँग माग गरेका थिए। नेपाली काँग्रेसले पनि विज्ञप्ति जारी गरेर घटनाको वास्तविकता सार्वजनिक गर्न सरकारसँग माग गरेको थियो। पर्साका प्रमुख जिल्ला अधिकारी अस्मान तामाङले गत बुधबार पीडित पक्षको जाहेरी बुझेपछि जाहेरी दर्ता हुने आश्वासन दिएका थिए। त्यहीअनुसार जिल्ला सरकारी वकिल कार्यालयमार्फत आएको जाहेरीसहितको निवेदन जिल्ला प्रहरी कार्यालयले बिहीबार दर्ता गरेको हो। जाहेरी दर्ता भएपछि परिवारजनले शुक्रबार शव बुझेर अन्त्येष्टि गरेका थिए।"
मंगलबार पहाडी भूभागमा हल्का वर्षाको सम्भावना,"काठमाडौं : जल तथा मौसम विज्ञान विभागको मौसम पूर्वानुमान महाशाखाले उल्लेखनीय मौसमी प्रणाली नभएको जनाएको छ। हाल गण्डकी प्रदेश, लुम्बिनी प्रदेश, कर्णाली प्रदेश र सुदुर पश्चिम प्रदेशमा आंशिक देखि सामान्य बदली र बाँकी भूभागमा मौसम सामान्यतया सफा रहेको महाशाखाले जनाएको छ। आइतबार दिउँसो गण्डकी प्रदेश, लुम्बिनी प्रदेश, कर्णाली प्रदेश र सुदुर पश्चिम प्रदेशमा आंशिक देखि सामान्य बदली रही अन्य भूभागमा मौसम सामान्यतया सफा रहनेछ। राती प्रदेश १, प्रदेश २, गण्डकी प्रदेश, लुम्बिनी प्रदेश, कर्णाली प्रदेश र सुदुर पश्चिम प्रदेशमा आंशिक देखि सामान्य बदली रही अन्य भूभागमा मौसम सामान्यतया सफा रहनेछ। सोमबार प्रदेश १, प्रदेश २, गण्डकी प्रदेश, लुम्बिनी प्रदेश, कर्णाली प्रदेश र सुदुर पश्चिम प्रदेशमा आंशिक देखि सामान्य बदली रही अन्य भूभागमा मौसम सामान्यतया सफा रहने महाशाखाबाट जारी बुलेटिनमा उल्लेख छ। महाशाखाकाअनुसार मंगलबार देशभर आंशिक देखि सामान्य बदली रहनेछ पहाडी भूभागका १२ स्थानमा हल्का वर्षा हुनेछ।"
अभिभावकै अभियुक्त,"नेपालगन्ज : गत वर्षको असारमा खजुरा गाउँपालिका६ की १५ वर्षीया किशोरी आफ्नै ४२ वर्षीय बाबुबाट बलात्कृत भइन्। जड्याहा पतिबाट सधैं कुटाइ खाने आमा माइत गएको मौकामा बाबुले बलात्कार गरेको छोरीको अभियोग छ। हामी दिदीबहिनी सुतेको बेला बुवाले राति ११ बजेतिर बलात्कार गर्नुभयो, पीडित किशोरीले बयानमा भनेकी छिन्। छोरी बलात्कार गरेको अभियोग लागेका बाबु अहिले पुर्पक्षका लागि बाँके कारागारमा छन्। उनको मुद्दा जिल्ला अदालत बाँकेमा विचाराधीन रहेको जिल्ला न्यायाधिवक्ता यमबहादुर बानियाँले जानकारी दिए। इलाका प्रहरी कार्यालय धनौलीका इन्चार्ज वसन्त आचार्यका अनुसार खजुरा गाउँपालिकामा गतवर्ष तीन जना बावुविरुद्ध छोरी बलात्कारको अभियोगमा मुद्दा दायर गरिएको छ। खजुरा२ मा ६ वर्षीया र खजुरा४ मा ८ वर्षीया बालिका आफ्नै बाबुबाट बलात्कृत भएका छन्। उनीहरूको मुद्दा पनि जिल्ला अदालतमै विचाराधीन छ। बर्दियाको गेरुवा गाउँपालिका६ का ४४ वर्षीय बाबु १८ वर्षकी छोरीलाई बलात्कार गरेको अभियोगमा नेपालगन्जको एक होटलबाट २०७६ मंसिर २४ मा पक्राउ परे। उनले यसअघि पनि भारतको बेंङ्लोरमा आफूलाई बलात्कार गरेको छोरीको अभियोग छ। भारतमा बलात्कार गरेपछि कसैलाई भनिस् भने रेलको पट्टीमा फालेर मार्ने धम्की दिनुभयो, छोरीले बयानमा भनेकी छन्, नेपालगन्ज पुगेपछि होटलमा फेरि बलात्कार गर्नुभयो। आज घर नजाऔं। भोलि जाउँ भनेर फकाउन खोज्नुभयो। उनी ८ वर्षकी हुँदा आमाले दोस्रो विवाह गरेर गएकी थिइन्। बाबुले कान्छीआमा भिœयाएका छन्। मधुवन नगरपालिकामा रहेकी ठूलीआमाको घरको पूजामा गएको बेला बाबुको कुकर्म जानकारी गराएपछि उनले प्रहरीमा जाहेरी दिएकी थिइन्। यो मुद्दा पनि अदालतमा विचाराधीन छ। जिल्ला अदालत बाँकेले १८ कात्तिक २०७२ मा साबिक शमशेरगन्ज गाविस (हाल राप्ती सोनारी गाउँपालिका) का एक व्यक्तिलाई छोरी बलात्कार गरेको कसुरमा १८ वर्ष कैदको फैसला गरेको छ। तत्कालीन न्यायाधीश विष्णुप्रसाद कोइरालाले गरेको फैसलामा जबरजस्ती करणीमा ८ वर्ष कैद, हाडनाता करणीमा थप १० वर्ष कैद र ५० हजार रुपैयाँ क्षतिपूर्ति गराइएको थियो। सो मुद्दा जिल्ला, उच्चहुँदै अहिले सर्वोच्च अदालतमा विचाराधीन छ। त्यसैगरी, ३ साउन २०७३ मा साबिक नौबस्ता (हाल बैजनाथ गाउँपालिका) की एक छोरीले बाबुले आफूलाई राति तेल लगाइदिन भन्दै भान्सामा बलात्कार गरेको जिल्ला अदालतमा मुद्दा दायर गरिन्। ८ जेठ २०७५ मा जिल्ला अदालतले ती बाबुलाई सफाइ दिएको छ। छोरी बलात्कारको अभियोगमा बाबुले बन्दी जीवन बिताउनु परेको थियो। इलाका प्रहरी कार्यालय कोहलपुरमा गत वर्ष २४ वटा जबरजस्ती करणीका मुद्दा दायर भएकोमा दुई वटा हाडनाता करणीकै थिए। १३ वर्षीया नातिनी बलात्कार गरेका कोहलपुरका ८० वर्षीय (तरकारी बाजे) असोज ४ मा दुई वर्ष जेल सजाय भुक्तान गरेर घर फर्किसकेका छन्। कोहलपुर३ मैटहवामा आफ्नै सहोदर पाँच वर्षीया भतिजी बलात्कार गरेका १९ वर्षीय भारतीय नागरिक अहिले पनि कैदी जीवन बिताइरहेका छन्। जिल्ला अदालत बाँकेमा गत वर्ष १ सय ४२ वटा र यो वर्ष २१ गरी १ सय ६३ वटा जबरजस्ती करणीका मुद्दा दायर भएका छन्। अदालतका स्रेस्तेदार तीर्थराज भट्टका अनुसार ११ वटा त हाडनाता करणीकै मुद्दा छन्। अदालतमा दायर भएका कुल मुद्दाको झन्डै ७ प्रतिशत महिला आफन्तबाटै बलात्कारको सिकार भएको देखिन्छ। अधिवक्ता वसन्त गौतम भन्छन्, नातागोता, इष्टमित्र बिर्सेर बलात्कार हुँदा छोरी घरभित्रै असुरक्षित छन्। सामाजिक मूल्य मान्यता र नैतिकता हराउनु नै अहिले चुनौती बनेको छ। मुलुकी अपराध (संहिता) ऐन, २०७४ अनुसार जबरजस्ती करणी गर्दा कम्तीमा पाँच वर्षदेखि बढीमा सर्वस्वसहित जन्मकैद र क्षतिपूर्तिको व्यवस्था रहेको गौतम बताउँछन्। पत्नीलाई पनि जबरजस्ती करणी गरेमा पाँच वर्षसम्म कैद हुने कानुनी प्रावधान छ। त्यसैगरी २० वर्षभन्दा कम उमेर र हाडनाता करणी भएमा सजाय, जरिबाना र क्षतिपूर्ति थपिँदै जान्छ।"
प्रश्नपत्रको खर्च व्यर्थै,"काठमाडौं : कक्षा १२ को परीक्षा नयाँ मोडालिटीअनुसार सञ्चालन गर्दा राज्यकोषमा आर्थिक व्ययभार थपिने भएको छ। सय पूर्णांकलाई आधार मानेर सञ्चालन गर्ने गरी छापिएको प्रश्नपत्र नष्ट गरी नयाँ छाप्नुपर्ने भएको हो। अब सय पूर्णांकमध्ये ४० प्रतिशतको मात्र लिखित परीक्षा हुनेछ। ४० प्रतिशत अंक कक्षा ११ को पढाइलाई आधार मानिनेछ। २० प्रतिशत भने विद्यालयले नै मूल्यांकन गरी अंक प्रदान गर्नेछ। परीक्षार्थीलाई भीड गराएर परीक्षा हलमा बसाउनै पर्ने भएपछि कुल पूर्णांकअनुसारकै परीक्षा सञ्चालन गराएकै भए पनि उपयुक्त हुने केही अभिभावकको भनाइ छ। शतप्रतिशत लिखित भएका परीक्षामा परीक्षार्थीलाई तीन घण्टा समय छुट्ट्याइन्थ्यो। यसपटक भने अधिकतम डेढ घण्टा मात्रै समय तोकिएको छ। यसअघि अभ्यासमूलक विषयअनुसार बाँकी सबै प्रतिशतमा लिखित परीक्षा हुन्थ्यो। पुरानो प्रश्नपत्र पनि सोहीअनुसार छापिएको थियो। १ करोड रुपैयाँभन्दा बढी खर्च गरेर छापिएको प्रश्नपत्र राष्ट्रिय परीक्षा बोर्डको सानोठिमीस्थित कार्यालयमा सेनाको निगरानीमा राखिएको छ। १८ जना सेनालाई दैनिक ८ सय भत्ता दिएर प्रश्नपत्र सुरक्षामा खटाइएको परीक्षा नियन्त्रक कृष्ण शर्माले बताए। बोर्डले कक्षा १२ को परीक्षा वैशाखमा सञ्चालन गर्ने गरी तालिका बनाएको थियो। त्यसकै आधारमा प्रश्नपत्र तथा उत्तरपुस्तिका पनि छपाइ भएको थियो। तर, कोभिड१९ का कारण कक्षा ११ र १२ दुवैको परीक्षा रोकिएको थियो। कक्षा ११ को परीक्षा भने विद्यालयले सञ्चालन गर्न पाउने निर्णय सरकारले गरिसकेको छ। कोरोना संक्रमणका कारण स्थगित कक्षा १२ को वार्षिक परीक्षा मंसिर ९ देखि १६ गतेसम्म सञ्चालन हुने भएको छ। छिटो परीक्षा सम्पन्न गर्न बोर्डले यसपटक शनिबारको दिन पनि परीक्षा सञ्चालन गर्ने भएको छ। बोर्डका परीक्षा नियन्त्रक शर्माका अनुसार विद्यार्थीको चाहनाअनुसार होम सेन्टरमै परीक्षा सञ्चालन हुनेछ। एसईई र कक्षा ११ को परीक्षाको छिनोफानो भए पनि १२ को परीक्षाबारे लामो समय निर्णय नहुँदा विद्यार्थी मानसिक तनावमा थिए।"
खुलेआम हिँड्दै कोरोना संक्रमित,"धरान : सुनसरीमा कोरोना भाइरस संक्रमित बिरामीको संख्या दैनिक वृद्धि भइरहेको छ। संक्रमितको संख्या वृद्धि भएसँगै जिल्लाका अस्पतालहरुमा बेड अभाव हुन थालेको छ। अस्पतालहरुमा बेड अभावका कारण सुनसरीका धेरै संक्रमित होम आइसोलेशनमा बसेका छन्। होम आइसोलेसनमा बसेका कोरोना भाइरसका संक्रमित बिरामीहरुले न्युनतम स्वास्थ्य मापदण्डको पालना नगर्दा कोरोना भाइरसको झन् जोखिम बढेको हो।होम आइसोलेसनमा बसेका संक्रमितहरु खुलेआम हिड्न थालपछि सुनसरीमा कोरोना नियन्त्रणमा चुनौति थपिएको छ। सुनसरीमा कोरोना भाइरसको संक्रमणका कारण ९१ जनाले ज्यान गुमाई सकेका छन्। हालसम्म ५ हजार ७० जनामा संक्रमण देखिएको छ। जसमध्ये २ हजार ३ सय १५ जना निको भएका छन्। अस्पतालमा बेड अभावका कारण २ हजार ३ सय ५० जना संक्रमित होम आइसोलेसनमा रहेको सुनसरीका प्रमुख जिल्ला अधिकारी फडिन्द्रमणि पोखरेलले बताए। संक्रमित भएर होम आइसोलेसनमा बसेकाहरुले चिकित्सकको सल्लाह बमोजिम औषधि सेवन गर्ने, कम्तिमा १५ दिनसम्म होम आइसोलेसनमा बसी परिवार र अन्य व्यक्तिहरुसंगको भेटघाट बन्द गर्नुपर्ने हुन्छ। पीसीआर रिपोर्ट पोजिटिभ देखिएपश्चात अस्पतालमा बेड अभावका कारण होम आइसोलेसनमा बसेका संक्रमितहरुले बजारमा किनमेल गर्न जाने,बिहानबेलुका दौडने, विभिन्न मठमन्दिरहरुमा गएर दर्शन गर्ने काम गरिरहेका छन्। संक्रमितहरुका यस्ता क्रियाकलापले घरपरिवारका सदस्यलाई मात्र नभई सिंगो समाजलाई संक्रमण फैलन सक्ने भन्दै स्थानीय बासिन्दा त्रसित भएका छन्। सुनसरीका स्थानीय निकायले स्थापना गरेका क्वारेनटाइनहरु व्यवस्थित रुपमा संचालन नभएपछि संक्रमितहरु घरमै बस्न थालेका छन्। सुनसरीका धरान, इटहरी र इनरुवा क्षेत्रमा होम आइसोलेसनमा बसेका संक्रमितहरु खुलेआम हिड्ने गरेको स्थानियको भनाई छ। इनरुवाका संचारकर्मी राजेन्द्र पोखरेल संक्रमितहरु बजारमा गएर किनमेल गरिरहेको र मठमन्दिरमा गई सेल्फी खिचिरहेका दृष्यले कोरोनाको झन् जोखिम बढेको बताउँछन्। होम आइसोलेसनमा बसेका संक्रमितहरु खुलेआम हिडिरहेकाले जिल्लामा दैनिक संक्रमितहरुको संख्या वृद्धि भएको उनको भनाई छ। त्यस्तै धरान र इटहरी क्षेत्रमा पनि संक्रमितहरु खुलेआम हिँडिरहेका छन्। कतिपय संक्रमितहरु सवारी साधनमा समेत हिड्न थालेपछि सुनसरी कोरोनाको हब बनेको छ। खुल्लारुपमा मोटरसाइकलमा संक्रमित हिँड्न थालेपछि बाटोमा हुने ट्राफिक चेकमा यसको संक्रमण अन्यलाई फैलन त्रास बढेको छ। धरानमा होम क्वारेनटाइनमा बसेका जनप्रतिनिधि र रेडक्रसकर्मीसमेत खुलेआम हिँडिरहेको स्थानीयले बताएका छन्। धरानका व्यवसायी चन्द्र श्रेष्ठले संक्रमितहरु नै खुलेआम सडकमा हिड्ने कार्य बन्द गर्नुपर्ने बताउँछन्। अझ सामाजिक क्षेत्रमा काम गर्ने व्यक्तिहरुबाटै यस्ता क्रियाकलाप हुनु झन् गलत भएको उनको भनाई छ। बीपी कोइराला स्वास्थय विज्ञान प्रतिष्ठान धरानका मेडिसिन विभाग प्रमुख प्रा डा संजिवकुमार शर्माल प्रत्येक नागरिक जिम्मेवार भई सचेत नभईन्जेलसम्म कोरोना नियन्त्रणमा समस्या हुने बताउँछन्। संक्रमित व्यक्ति निको नभई भीडभाडमा जाने क्रियाकलाप बन्द नगरिए कोरोना भाइरसको संक्रमण भयाभह हुन सक्ने भन्दै यो समय सावधानी अपनाउन सबैलाई उनको अनुरोध छ। सुनसरीका प्रमुख जिल्ला अधिकारी फडिन्द्रमणि पोखरेल संक्रमितहरु नै खुलेआम हिड्न थालेको व्यापक जनगुनासो आएको भन्दै यस्ता अवान्छित क्रियाकलापले कोरोनाको झन् जोखिम बढेको बताउँछन्। उनले संक्रमितहरु खुलेआम हिड्न थालेको खबर प्राप्त भएपश्चात जिल्लाका १२ वटै स्थानीय तहलाई क्यारेनटाइन व्यवस्थित गर्न निर्देशन दिएको बताए। प्रजिअ पोखरेलले खुलेआम हिँडडुल गर्ने र भीडभाडमा जाने संक्रमितविरुद्ध किटानी जाहेरी आए तत्काल पक्राउ गरी संक्रमण ऐन अनसार कडा कार्वाहि गर्ने चेतावनी दिए।"

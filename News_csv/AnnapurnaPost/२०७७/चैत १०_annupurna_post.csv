शीर्षक,विवरण
बेलैमा सजग बनौं,"यतिबेला सिंगो मानव समुदाय अप्रत्यासित आइलागेको नयाँ समस्यासँग जुधिरहेको छ। कोभिड १९ का रूपमा भित्रिएको यो समस्याले विश्वलाई पिरोलेको पनि एक वर्ष बितिसकेको छ। विश्वभरका वैज्ञानिक र स्वास्थ्यकर्मी सक्रिय हुँदाहुँदै पनि समस्या नियन्त्रणमा आउन सकिरहेको छैन। विश्वभर कोभिड १९ का कारण मृत्यु हुनेको संख्या २७ लाख २७ हजार नाघिसकेको छ। हालसम्म १२ करोड ३८ लाखभन्दा बढी मानिस यो भाइरसको चपेटामा परिसकेका छन्। अहिले पनि विश्वभर सक्रिय संक्रमितको संख्या दुई करोड १३ लाखभन्दा बढी छ। नेपालमा यो भाइरसले तीन हजार १६ जनाको ज्यान लिइसकेको छ। दुई लाख ७५ हजारभन्दा बढी कोभिड १९ बाट संक्रमित भइसकेका छन् भने हाल सक्रिय संक्रमितको संख्या ९ सय ६९ छ। विश्वभरका हजारौं वैज्ञानिकको दिनरातको कठोर परिश्रमपछि कोभिड १९ विरुद्ध केही खोप अस्तित्वमा आएका छन्। विश्व स्वास्थ्य संगठन (डब्लूएचओ) ले पनि केही खोपलाई स्वीकृति प्रदान गरिसकेको छ। विश्वका विभिन्न भूगोलमा बस्ने सात अर्ब ५० करोडभन्दा बढी मानव जातिका लागि यो खुसीको विषय हो। कोभिड १९ को पहिलो संक्रमित फेला परेदेखि नै अन्योल र त्रासमा जीवन बिताउन बाध्य मानव समुदायलाई खोपले थोरै मात्र भए पनि राहत दिएको छ। यद्यपि, छोटो समयको परीक्षण र अनुसन्धानपछि ल्याइएका यस्ता खोपको प्रभावकारितालाई लिएर उठेका प्रश्न आफ्नो ठाउँमा यथावत् छन्। खोप बजारमा आए पनि अझै ढुक्क हुने अवस्था सृजना भइसकेको छैन। यो नयाँ भाइरसले मानव जीवनमा पुर्याउन सक्ने क्षतिको जोखिम कायमै छ। विभिन्न औषधि उत्पादक कम्पनीले निरन्तर उत्पादन गरिरहे पनि यी खोप सम्पूर्णको पहुँचमा पुग्न अझै लामो समय लाग्छ। विश्वका थुप्रै विपन्न राष्ट्रका सामान्य नागरिकका लागि त खोप अझै पनि आकाशको फल झैं बनेको छ। नेपाल सरकारले नागरिकप्रतिको जिम्मेवारी निर्वाह गर्दै बृहत् रूपमा खोप अभियान सुरु गरिसकेको छ। विकसित र शक्ति राष्ट्रकै हाराहारीमा सुरु गरिएको खोप अभियान प्रभावकारी पनि देखिएको छ। विभिन्न राष्ट्र र संस्थाबाट अनुदानमा प्राप्त खोपको मात्र भर नपरी सरकारले आफ्ना नागरिकका लागि ठूलो धनराशि खर्चिएर आफैं खोप खरिद गरेको छ। पहिलो चरणमा करिब १५ लाख नागरिकले खोप लगाइसकेका छन्। आगामी एक वर्षभित्र सम्पूर्ण नागरिकलाई खोपको दायरामा ल्याइसक्ने प्रतिबद्धतासमेत सरकारले व्यक्त गरिसकेको छ। पछिल्लो समय विश्वभर पुनः कोभिड १९ को अर्को लहर सुरु भएको छ। विश्वभरका वैज्ञानिक र चिकित्सकले कोरोनाको दोस्रो लहर आउन सक्ने चेतावनी निकै अघि दिएका थिए। छिमेकी मुलुक भारत पनि कोरोना भाइरसको दोस्रो लहरबाट नराम्ररी प्रभावित भएको देखिन्छ। भारतसँगको खुला नाकासँगै दैनिक हजारौंको संख्यामा सीमाबाट हुने आवतजावतका कारण हाम्रा लागि पनि अवस्था झनै भयावह हुने सम्भावना देखिन्छ। यसतर्फ बेलैमा सचेत हुन सकेनौं भने त्यसले पुर्याउने क्षति अकल्पनीय हुन सक्छ। कोभिड १९ विरुद्ध लडाइँ पनि सरकार एक्लैको प्रयासबाट सम्भव छैन। यसका लागि हरेक नागरिकले आआफ्नो स्थानबाट सहयोग पुर्याउनुपर्छ। रोग लागेपछि उपचार गर्नुभन्दा रोग लाग्न नै नदिनु बेस भने झैं सरकारले पनि कोरोनाको दोस्रो लहरले आक्रमण गर्नुअगावै सीमानाका र विमानस्थलजस्ता संवेदनशील स्थानमा कोरोना परीक्षणको उपयुक्त व्यवस्था मिलाउने, सकेसम्म अन्य देशबाट आउने व्यक्तिलाई कोभिड १९ विरुद्घको खोप लगाएरै आउन प्रोत्साहन गर्नेजस्ता प्रयास यथाशीघ्र चाल्न आवश्यक देखिन्छ।"
नेपालले बाँडेको जग्गा फिर्ता,"काठमाडौं : अनेक प्रपञ्च गरी व्यक्तिका नाममा पुगेको धोबीखोलाको ८ रोपनी ३ आना जग्गा एक दशकपछि सरकारकै नाममा फिर्ता भएको छ। मालपोत कार्यालय डिल्लीबजारले हाँडीगाउँस्थित भत्केको पुलनजिकको जग्गा सरकारका नाममा कायम गरेको हो। डिल्लीबजारका प्रमुख मालपोत अधिकृत टुना श्रेष्ठले सर्वोच्च अदालतको फैसला र भूमि व्यवस्था, सहकारी तथा गरिबी निवारण मन्त्रालयको निर्देशनमा चैत २ गते त्यो जग्गा फिर्ता लिइएको बताए। प्रमुख मालपोत अधिकृत श्रेष्ठका अनुसार सरकारको नाममा ल्याएर जग्गा संरक्षणका लागि धनीपुर्जा काठमाडौं महानगरपालिका र जिल्ला प्रशासन कार्यालयमा पठाइएको छ। तत्कालीन प्रधानमन्त्री माधवकुमार नेपाल र भूमिसुधारमन्त्री डम्बर श्रेष्ठका पालामा २०६७ सालमा मन्त्रिपरिषद्को निर्णयमार्फत नै गुठीको जग्गामा मोही कायम गर्ने निर्णय भएको थियो। सोही निर्णयअनुसार मोही कायम भई २०७१ कात्तिक ३ गते पूर्णबहादुर थापासहित पाँच जनाको नाममा दर्ता भएको थियो। साविक काठमाडौं महानगरपालिका२५ (क) को कित्ता नम्बर १९० को जग्गा २०२१ सालमा खोलाको नाममा नापनक्सा भएको थियो। त्यसबेला ३० रोपनी जग्गा धोबीखोला जनिई नापनक्सा भएको देखिन्छ। २०४४ सालमा उक्त जग्गाको कित्ताकाट हुँदा कित्ता नम्बर ५०४ र ५०५ छुट्टिएको थियो। कित्ता नम्बर ५०४ को १ रोपनी ११ आना १ पैसा जग्गा त्यसबेलै व्यक्तिका नाममा दर्ता भएको थियो। कित्ता नम्बर ५०५ को जग्गा २०४४ मंसिर २३ मा सरकारको नाममा कायम भएको पाइएको श्रेष्ठले बताए। कित्ता नम्बर ५०५ को जग्गा २०४४ सालमा नरबढीसमेत ३६ रोपनी १२ आना ३ पैसा कायम भयो। जापानको सहयोगमा २०४८ सालमा पुल (भत्केको) बनाउँदा खोलाको धार परिवर्तन भएपछि खाली जग्गामा भूमाफियाको आँखा परेको थियो। थापासहितको टिमले २०५१ वैशाख १४ मा मोही लाग्ने गरी गोकर्णेश्वर पञ्चामृत गुठीका नाममा दर्ता गरियोस् भनेर गुठी संस्थानअन्तर्गत तहसिल कार्यालयमा निवेदन दिएका थिए। तहसिल कार्यालयले २०५१ मंसिर २१ गते खोलाको जग्गामा मोही कायम गर्न नसक्ने र मोही नलाग्ने गरी गुठी तैनाथीतर्फ यो जग्गा दर्ता गर्न सकिने राय दिएको थियो। थापासहित निवेदक त्यसविरुद्ध २०५७ वैशाख २९ गते सर्वोच्च अदालत गएका थिए। नदी उकास जग्गा आफूहरूको नाममा दर्ताका लागि परमादेश माग गरी उनीहरूले संस्थानलाई विपक्षी बनाएर निवेदन दिएका थिए। सर्वोच्चले गोकर्णेश्वर पञ्चामृत गुठी ५,५१ लगत कायम रहेको भन्ने निवेदकको भनाइ देखिँदा सोबमोजिमको जग्गा होहोइन ? गुठीको मोठलगायत जो बुझ्नुपर्ने प्रमाणहरूसमेत बुझी निर्णय गर्नू भनेर आदेश थियो। गुठीमा भएका प्रमाणसमेतका आधारमा कानुनबमोजिम निर्णय गर्नू भन्ने आदेशको अपव्याख्या गर्दै मन्त्रिपरिषद्को २०६७ कात्तिक ३ गतेको बैठकले सरकारी नदी उकास जग्गा गुठीका नाममा दर्ता गर्न स्वीकृति दिने निर्णय गरेको थियो। साविकको कित्ता नम्बर ५०५ को जग्गा नेपाल सरकारको नाममा रहेकोमा दर्ता सच्याई गुठी लगतबमोजिम हुन बाँकी जग्गा गोकर्णेश्वर पञ्चामृत गुठीको नाममा अधीनस्थ कायम गर्न र बाँकी रहने जग्गा यथावत् नेपाल सरकारको नाममा दर्ता गर्न स्वीकृति दिने निर्णय भएको तत्कालीन भूमिसूधारसचिव छविराज पन्तद्वारा हस्ताक्षरित निर्णयपत्रमा उल्लेख छ। सोही निर्णयअनुसार २०७१ कात्तिक ३ मा गुठी अधीनस्थ जग्गा बनाएर थापालगायत पाँच जनाको नाममा मोही कायम गरिएको थियो। बालुवाटारस्थित ललिता निवासको सरकारी जग्गामा मोही कायम गर्ने गरी सिफारिस गर्ने मालपोत अधिकृत हुपेन्द्रमणि केसी, तत्कालीन भूमिसुधार मन्त्रालयका सचिव छविराज पन्त र मन्त्री डम्बर श्रेष्ठलगायतकै पालामा धोबीखोलाको मोही कायम गर्ने निर्णय भएको थियो। अभियन्ता एवं अधिवक्ता युवराज कोइरालाले यो जग्गा सरकारको नाममा ल्याउन पटकपटक उजुरी गर्दा पनि विगतमा भूमाफियाको प्रभावमा कारबाही नभएको बताए। यसमा भूमि व्यवस्था सहकारी तथा गरिबी निवारणमन्त्री डा शिवमाया तुम्बाहाङ्फेले सक्रियता देखाएको उनको भनाइ छ। धोबीखोला करिडोरकै अरू जग्गा, सिनामंगलमा बागमती खोलाको जग्गा, ललिता निवास, धरानको सर्दुखोला जलाधार क्षेत्रको ३ सय ४८ बिघा फिर्ता ल्याउन सरकारले तदारुकता देखाउनुपर्ने उनले बताए।"
लोकसेवाका पाँचै पदाधिकारीको पदावधि सकियो,"काठमाडौं : लोकसेवा आयोग पदाधिकारीविहीन भएको छ। आयोगका अध्यक्ष उमेशप्रसाद मैनाली, सदस्यहरू बिन्द्रा हाडा भट्टराई, अशोककुमार झा, ब्रह्मदेव राय, कृष्णचन्द्र झाको ६ वर्षे अवधि मंगलबार सकिएको छ। अध्यक्ष मैनालीसहित ७ पदाधिकारी २०७१ चैत ११ गते नियुक्त भएका थिए। डा गोविन्दप्रसाद कुसुम र श्रीपुरुष ढकालले उमेरहदका कारण अवकाश पाएका थिए। नेपालको संविधान२०७२ ले पनि संवैधानिक निकायमा पाँच पदाधिकारीको व्यवस्था गरेको छ। आयोग पदाधिकारीविहीन भएसँगै सूचना, विज्ञापन, लिखित नतिजा प्रकाशन, अन्तर्वार्ता, सिफारिस, सरुवा, बढुवालगायत काम ठप्प हुनेछन्। मैनालीले पदाधिकारी नहुँदा लोकसेवासँग सम्बन्धित कार्यमा ठूलो असर पर्ने बताए। उनका अनुसार कर्मचारी बढुवा, नतिजा प्रकाशन, अन्तर्वार्ता रोकिने भएका छन्। सचिवसम्मकै बढुवा प्रभावित हुने उनले बताए। उनले संघ, प्रदेश र स्थानीय तहमा जनशक्ति अभाव भई प्रतिकूल प्रभाव पर्ने बताए। पदाधिकारी नियुक्त गर्न ढिला गर्न नहुने सुझाव उनले दिए। ठप्पै हुन्छ, कर्मचारीको वृत्तिविकास रोकिन्छ। बढुवा नभई कर्मचारी घर जानुपर्ने अवस्था आउँछ, उनले भने। लोकसेवाको कार्यतालिका नै प्रभावित हुने उनले बताए। उनले पदाधिकारी नियुक्तिका विषयमा वार्षिक प्रतिवेदन पेस गर्ने क्रममा राष्ट्रपतिको विषयमा ध्यानाकर्षण गराएको बताए। संविधानको धारा २८४ मा संवैधानिक परिषद्सम्बन्धी व्यवस्था छ। परिषद्ले संवैधानिक निकायका प्रमुख वा पदाधिकारीको पद रिक्त हुनुभन्दा एक महिनाअगावै नियुक्तिका लागि सिफारिस गर्नुपर्ने व्यवस्था छ। प्रधानमन्त्रीको अध्यक्षतामा रहने परिषद्मा प्रधानन्यायाधीश, सभामुख, राष्ट्रिय सभाका अध्यक्ष, प्रतिनिधिसभाका विपक्षी दलका नेता, उपसभामुख सदस्य रहन्छन्। यसअघि सरकारले अध्यादेशमार्फत अख्तियार दुरुपयोग अनुसन्धान आयोगका प्रमुख आयुक्तसहित विभिन्न निकायमा ३२ पदाधिकारी नियुक्त गरेको थियो। बर्कोभित्रबाट छिराउने गलत परम्परा अन्त्य मैनालीले १ सय १९ वटा संगठित संस्थालाई लोकसेवाको दायरामा ल्याइएको जानकारी दिए। निजामती सेवामा सीमित रहँदै आएकामा अब वास्तविक रूपमा लोकसेवा आयोग भन्न मिल्ने भएको दाबी मैनालीले गरे। उनका अनुसार तोक आदेशमा आसेपासे भर्ना गरी स्थायी गर्ने परिपाटी रोकिएको छ। करारमा राख्न पनि कार्यविधि बनाउनुपर्ने व्यवस्था गरिएको छ। राष्ट्रिय अनुसन्धान विभागमा कोभर्डका नाममा गोप्य रूपमा स्थायी नियुक्ति दिने काममा आयोगले २०७२ पुस २३ देखि रोक लगाएको उनले सुनाए। ती पदमा २ सयभन्दा बढीको संख्यामा प्रतिस्पर्धात्मक लिखित परीक्षा लोकसेवाले सञ्चालन गरी नतिजा प्रकाशन हुने क्रममा छ। भने, आफ्ना आसेपासे र आफन्तलाई बर्कोभित्रबाट छिराउने गलत परम्पराको करिब अन्त्य गर्न आयोग सफल भएको छ।अनावश्यक सेवा परिवर्तन गरेर निजामती सेवामा विशेषज्ञता मार्ने काम रोकिएको उनले बताए। सर्वोच्च अदालतको आदेशले राजप्रासाद सेवाका कर्मचारीको सेवा परिवर्तन गरिएकोबाहेक अरू कसैलाई सेवा परिवर्तनको परामर्श नदिइएको उनले सुनाए। उनका अनुसार अनलाइनबाट दरखास्त दिने व्यवस्था गरिएको छ। यो प्रणाली भरपर्दो भएको छ। दरखास्त दस्तुर बुझाउन सकिने ईपेमेन्ट व्यवस्था लागू गरिएको छ। पीएससी नेपाल नामक एन्ड्रोइड मोबाइल एप्लिकेसन सञ्चालनमा ल्याइएको छ। सन् २०१९ को डिजिटल गभर्नेन्स आईसीटी अवार्ड लोकसेवाले पाउनु गर्वको विषय भएको उनले बताए। यही अवधिमा ६ प्रदेशमा प्रदेश लोकसेवा आयोग गठन गरिएको छ। उनले आयोगमा धेरै समस्या र चुनौतीसमेत रहेको बताए। अस्थायी, करार, ज्यालादारी भर्ना अझै नरोकिएको उनले बताए। अझै एक दर्जन संस्था लोकसेवाको दायरामा नआएको उनको भनाइ थियो। उनका अनुसार बीपी कोइराला स्वास्थ्य विज्ञान प्रतिष्ठान, नास्टलगायत ठूला संस्था लोकसेवाको मापदण्डमा आउन आनाकानी गरिरहेका छन्।"
यसरी जोगाऔं खुवालुङ !,"धनकुटा : सप्तकोसी नदीको बीचमा एउटा ठूलो ढुंगा छ, जसलाई खुवालुङ भनिन्छ। यो ठाउँ धनकुटा, उदयपुर र भोजपुरको सीमा क्षेत्र त्रिवेणीभन्दा केही माथि पर्छ। किरात समुदायको आस्थासँग जोडिएको खुवालुङ फुटाउने भनिएपछि त्यसको विरोध भइरहेको छ। यसलाई बचाउन त्रिवेणी क्षेत्रमा विभिन्न संघसंस्थाको नेतृत्वमा दिनहुँ प्रदर्शन भइरहेका छन्। स्थानीय, पर्यटन व्यवसायी र अभियन्ताले नदीको धार केही परिवर्तन गरी खुवालुङ जोगाएर जेटबोट सञ्चालन गर्न सकिने विकल्प सुझाएका छन्। सहिदभूमि गाउँपालिका१ त्रिवेणीका भानुभक्त राईले खुवालुङको संरक्षण गर्दै वैकल्पिक बाटोका विषयमा राज्य, अभियन्ता र स्थानीयबीच सर्वपक्षीय छलफल हुनुपर्ने बताए। यो ठाउँको बायाँ उदयपुरको बेलका नगरपालिकातर्फ ढुंगा छन्। त्यसलाई पन्छाएर नदीको चौडा बढाउन सकिने राईको ठम्याइँ छ। अरुण र तमोरको दोभान मास्तिरको बीचभागमा ठूलो फाँट भएको बगर छ, उनले भने, सो बगरको फाँटको भाग कटिङ गर्न सक्दा खुवालुङ जोगाउने विकल्प हुन सक्छ। पछिल्लो समय त्रिवेणीसँगै खुवालुङमा धार्मिक पर्यटक बढ्न थालेको स्थानीयको भनाइ छ। खुवालुङ फुटाउने भनिएपछि यो ठाउँ हेर्नेको भीड लाग्न थालेको छ। उनका अनुसार आन्तरिक पर्यटक तथा अभियन्ता जेटबोट चढेर हेर्न आउँछन्। किरातराई बान्तवा खिमका अध्यक्ष ज्ञान किराती (काम्दुङ)ले खुवालुङ मास्न नहुने बताए। खुवालुङ किरातहरूको सांस्कृतिक केन्द्र हो, अध्यक्ष किरातीले भने, जो ऐतिहासिक स्थल खुवालुङलाई मानी पूजा गरिन्छ। प्रदेश १ का मुख्यमन्त्री शेरधन राईले खुवालुङ नफुटाउने आश्वासन दिए पनि आशंका अझै रहेको उनको भनाइ छ। यसलाई फुटाउनुको साटो जोगाएर स्टिमर चलाउन सकिने र यो क्षेत्रमा पर्यटनको विकास गर्नुपर्ने उनले बताए। सप्तकोसी जलयातायात प्रालिका सञ्चालक राजेन्द्र कार्कीले प्राचीन संस्कार मास्ने होइन कि बचाउनुपर्ने बताए। सञ्चालक कार्कीका अनुसार यो विषय उठान भएपछि थप पर्यटन प्रवद्र्धन भएको छ। दैनिक ५०६० जना खुवालुङ हेर्न जेटबोट चढेर आउन थालेको उनको भनाइ छ। राज्यले खुवालुङ जोगाएर नदीको धार परिवर्तन गर्न आवश्यक रहेको उनले बताए। अरुण र तमोरको संगमस्थलको बीच क्षेत्रमा रहेको बगरलाई कटान गरी अरुणको धार परिवर्तन गर्न सके खुवालुङ जोगिने र धार्मिक पर्यटन बढ्ने उनको अपेक्षा छ। सहिदभूमि गाउँपालिका अध्यक्ष मनोज राईले किरातीको उत्पत्ति थलो भएका कारण खुवालुङ नफुटाई वैकल्पिक व्यवस्था गर्नुपर्ने बताए। यो किरातीहरूको धार्मिक केन्द्र हो, अध्यक्ष राईले भने, यसलाई जोगाएर धार्मिक पर्यटनको विकास गर्न सकिन्छ। यसलाई जोगाउन उदयपुरतिरको भागमा रहेका ससाना ढुंगा हटाउन सकिने वा तमोरतिरको बगर कटान गरी नदीको धार केही परिवर्तन गरी जेटबोट सञ्चालन सकिने उनले बताए। प्रधानमन्त्री केपी शर्मा ओलीले फागुन ८ गते विराटनगरमा आयोजित सभालाई सम्बोधन गर्ने क्रममा सप्तकोसी नदीमा स्टिमर चलाउन बाधा गर्ने एउटा ढुंगोलाई क्रेन लगाएर फुटाउने अभिव्यक्ति दिएपछि खुवालुङको चर्चा भएको हो। सरोकारवाला पक्ष प्रधानमन्त्री ओलीको उक्त अभिव्यक्तिप्रति आपत्ति जनाउँदै आन्दोलित बनेको हो। प्रदेश सरकारले ठूलो जेटबोट सहज रूपमा सञ्चालन गर्न बजेट विनियोजन गरी काम थाल्ने प्रक्रिया अगाडि बढाएको बेला अभियन्ताले दिनहुँ विरोध गरिरहेका छन्। मुख्यमन्त्रीका प्रेस संयोजक ध्रुव सुवेदीले केही दिनभित्र मुख्यमन्त्री राई खुवालुङ क्षेत्रको भ्रमण गरी सर्वपक्षीय छलफल गर्ने योजनामा रहेको सुनाए। सबैको धारणा सुनेर मात्रै निर्णय लिइने सुवेदीले बताए।"
तंग्रिँदै आन्तरिक पर्यटन,"कृष्ण पोखरेल । तानसेन, प्रेमनारायण आचार्य । सन्धिखर्क कोरोना महामारीले आक्रान्त बनेका पर्यटकीय क्षेत्रमा आन्तरिक पर्यटकको चहलपहल बढेको छ। लुम्बिनी प्रदेशका लुम्बिनी, बर्दिया राष्ट्रिय निकुञ्ज, रानीमहल, श्रीनगर, नरपानी क्षेत्रमा आन्तरिक पर्यटकको संख्या बढेको छ। पर्यटककै आसमा व्यापार सुरु गरेकालाई केही राहत मिलेको छ। गत कात्तिकदेखि नै सामान्य रूपमा होटल, रेस्टुरा सञ्चालन भएका थिए। तर, पर्यटक आएका थिएनन्। पछिल्ला केही महिनामा यो संख्या बढ्दै गएको छ। पाल्पाका पर्यटकीय तथा धार्मिकस्थलमा पर्यटक पुग्न थालेका छन्। पाल्पाको भैरवस्थान, ऋषिकेशव मन्दिर, रुरुधाम, पाल्पा दरबार संग्रहालय, रानीमहल जस्ता क्षेत्रमा दिनहँु पर्यटकको घुइँचो लाग्न थालेको छ। सरकारले देशभरिका एक सय पर्यटकीय गन्तव्यस्थलमा तानसेनको श्रीनगरलाई समावेश गरेपछि आन्तरिक तथा बाह्य पर्यटक बढ्दै गएका छन्। तानसेनको श्रीनगरबाट हिमालदेखि तराईको फाँट अवलोकन गर्न सकिन्छ। वनभोज, घुमघामको लागि पर्यटक श्रीनगर पुग्ने गरेका छन्। नयाँ वर्षको आगमनसँगै श्रीनगर क्षेत्रमा घुम्ने पर्यटक बाक्लिँदै गएका छन्। श्रीनगरमा घुम्न आएका कमल थापाले एक वर्षपछि मात्रै लामो यात्रामा घुम्न निस्किएको बताए। कोरोनाको त्रास कम भएपछि परिवारैसहित घुम्न निस्कएका हौं, नवलपरासीका थापाले भने। श्रीनगरमा दैनिक एक हजारसम्म आन्तरिक पर्यटक घुम्न आउने गरेका छन्। तानसेन नगरपालिकाका प्रमुख अशोककुमार शाहीले पर्यटकीय क्षेत्रमा चहलपहल बढेपछि फोहोर, खानेपानी व्यवस्थापन गरिएको बताए। अर्घाखाँचीको नरपानी डाँडा चिसो हावा र चिसोपानीले प्रसिद्ध छ। यहाँबाट धेरै हिमाल देख्न पाइन्छ। मनमोहक दृश्य देख्न पाइने हुँदा गर्मीयाममा तराईबाट गर्मी छल्न यहाँ धेरै पर्यटक आउने गर्छन्। यहाँ भारतबाट आउने पर्यटकको संख्या पनि वृद्धि भएको छ। पहाडको मनोरम दृश्यले भरिपूर्ण नरपानी प्रमुख पिकनिकस्थलको रूपमा विकसित हुँदै गएको छ। गर्मीको समय आजभोलि पनि यस क्षेत्रमा चिसो खान कपिलवस्तु, रूपन्देही, दाङ, नवलपरासी, बाँके र बर्दियाबाट दैनिक रूपमा हजारौं मानिस आउने गरेको सन्धिखर्क ६ नरपानीका वडाध्यक्ष कृष्णबहादुर आचार्यले बताए। कोरोनाका कारण केही समय बन्द भए पनि फेरि आन्तरिक तथा बाह्य पर्यटक बढी छन्। तराई मधेस र गर्मी क्षेत्रबाट आउने पर्यटकले नरपानीमा आएर चिसो खान पाउँदा खुसी देखिन्छन्। गत वर्षदेखि दैनिक रूपमा ३० देखि ७० वटा ग्रुप आउने गर्दछन्। शनिबारको दिन यहाँ एक सय ग्रुप आउने गरेका छन्। महेन्द्र राजमार्गको कपिलवस्तु गोरुसिंगेबाट ५० किलोमिटरको दूरीमा नरपानीमा आउन सकिन्छ। गोरुसिंगे सन्धिखर्क सडकमा पर्ने यस क्षेत्रमा पछिल्लो समय भारतीय पर्यटक बढी आउने गरेका छन्। सुपा देउरालीमा धार्मिक विश्वासका साथ पाठापाठी चढाउन आउने र देउरालीमा चढाएका पाठापाठी लिएर नरपानीमा वनभोज जस्तै गरी खाने गर्दछन्। यहा वरिपरि हरियाली डाँडा छ। बीचमा समथर भूभाग पनि रहेको छ। भविष्यमा पनि यस क्षेत्रमा पर्यटन विकासले फड्को मार्ने विश्वास लिइएको छ। सुपा देउरालीको दर्शन गरेपछि मनले चिताएको पुग्ने धार्मिक विश्वास छ। कडा चट्टानका बीच निर्माण भएको सडक र त्यही सडकको छेउमा मन्दिर छ। यहाँ राष्ट्रिय, अन्तर्राष्ट्रिय क्षेत्रमा ठूलो ओहदामा पुगेका व्यक्ति समेतले दर्शन गर्छन्। कुनै अप्ठ्यारो समस्या आएको बेलामा सुपा देउरालीलाई भाकल गरे समस्या टर्ने विश्वास छ। त्यसैले यहाँ पाठी, बोका, भाकल गरी वली चढाइन्छ। विगतका वर्षमा दैनिक दुई सयदेखि एक हजार जनाले दर्शन तथा पूजाआजा गर्ने गरेकोमा अहिले आएर दैनिक पाँच सयदेखि तीन हजार जनासम्मले दर्शन गर्ने गरेको सुपा देउराली मन्दिर संरक्षण समितका अध्यक्ष पृतम थापाले बताए। मन्दिरको दर्शन गर्न अर्घाखाँची, कपिलवस्तु, दाङ, प्यूठान, गुल्मी, रूपन्देहीबाट बढी मात्रामा पर्यटक आउने गर्छन् । भारतको उत्तर प्रदेश, विहारबाट समेत धार्मिक पर्यटक सुपा देउरालीमा दर्शन गर्न आउने गरेका छन्।"
बालुवाटारमा जसपासँग वार्ता : सत्ता साझेदारीका लागि सकारात्मक छलफल,"काठमाडौं : सरकारले जनता समाजवादी पार्टी (जसपा) सँग सत्ता साझेदारीका विषयमा छलफल गरेको छ। मंगलबार बिहान बालुवाटारमा जसपा नेता र सरकारी कार्यदलबीच छलफल भएको हो। छलफलमा सहभागी एक सदस्यका अनुसार जसपाले अगाडि सारेका माग तथा सर्तलाई सम्बोधन गरेर सत्ता साझेदारी गर्ने विषयमा सकारात्मक संवाद भएको छ। संवाद सकारात्मक भएको छ, ति सदस्यले भने, हामी छिट्टै निष्कर्षमा पुग्छौँ। जसपाले सरकारसँग वार्ताको जिम्मेवारी लक्षमणलाल कर्ण र सर्वेन्द्रनाथ शुल्लालाई दिएको छ। सत्ता साझेदारीको गृहकार्यका लागि सरकारले एमाले संसदीय दलका उपनेता सुवास नेम्वाङ, अर्थमन्त्री विष्णु पौडेल र प्रधानमन्त्रीका परराष्ट्र मामिला सल्लाहकार डाराजन भट्टराईलाई जिम्मेवारी दिएको छ। यसअघि पनि प्रधानमन्त्रीकै उपस्थितिमा जसपाका शीर्ष नेताहरू महन्थ ठाकूर, राजेन्द्र महतोलगायतसँग पटकपटक बालुवाटारमा वार्ता भएको छ। प्रधानमन्त्री केपी ओली जसपाले अघि सारेका माग सम्बोधनमा सकारात्मक देखिएकोले छिटै ठोस् समझदारी हुने बताइएको छ। जसपाले ओली नेतृत्वसँग साझेदारीका लागि कैलालीका सांसद रेशम चौधरीको मुद्दा फिर्ता र रिहाइ, मधेस आन्दोलन, टिकापुर लगायतका घटनामा झुटा मुद्दा लगाइएका व्यक्तिहरूको मुद्दा फिर्ता गर्नुपर्ने, पूर्वन्यायाधीश गिरीशचन्द्र लालको संयोजकत्वमा गरिएको टिकापुर घटनाको न्यायिक छानविन प्रतिवेदन सार्वजनिक गर्नुपर्ने र मधेसको माग सम्बोधन गर्न संविधान संशोधन गर्नुपर्ने सर्त राख्दै आएको छ।"
आयातकै भरमा भान्छा,"काठमाडौं : भान्छामा अत्यधिक उपभोग हुने प्याज साउनदेखि आठ महिनामा २ अर्ब ७९ करोड रुपैयाँको आयात भएको छ। त्यो भनेको ७१ हजार ३ सय ४० टन हो। यही अवधिमा विदेशबाटै १ अर्ब १२ करोडको १० हजार ३ सय ११ टन लसुन भित्रिएको छ। आलु नै ६ अर्ब ४५ करोड रुपैयाँको २ लाख ५१ हजार ९ सय ३४ टन आयात भयो। आयातनिर्यात व्यापारबारे भन्सार विभागले सार्वजनिक गरेको पछिल्लो ८ महिनाको तथ्यांक हो यो। अझै प्याज, लसुन र आलुको बियाँ (बीउ) आयातको तथ्यांक यसमा समेटिएको छैन। यी कृषिउपजबाट बनाइने विभिन्न प्रकारका खाद्य पदार्थको तथ्यांक पनि यसमा छैन। सामान्य कृषि उपजसमेत भारतसहित तेस्रो मुलुकबाट आयात हुँदा नेपाली भान्छा आयातमा निर्भर बन्दै गएको तथ्यांकले देखाउँछ। कृषि विज्ञ डा कृष्णप्रसाद पौडेल यसलाई डरलाग्दो अवस्था मान्छन्। सरकारले प्याज, लसुन र आलुमा पनि मुलुकलाई परनिर्भर बनायो, पौडेलले भने, भान्छामा उपभोग हुने झन्डै सम्पूर्ण कृषिजन्य पदार्थ आयात हुँदा कृषिप्रधान मुलुक भन्न पनि लाजै लागेर आयो। कृषि तथा पशुपक्षी विकास मन्त्रालयको तथ्यांकअनुसार स्वदेशमा आलु ३ हजार २ सय २५ टन, लसुन ७३ हजार ८ सय ५९ टन र प्याज १ लाख ४८ हजार मेट्रिक टन उत्पादन हुन्छ। मुलुकलाई यस्ता उत्पादनमा आत्मनिर्भर बनाएर वैदेशिक व्यापारघाटा न्यून गर्ने नीति सरकारले प्रभावकारी रूपमा कार्यान्वयन गर्न सकेको छैन। यसबाट नेपालीले आयातित वस्तुको भरमा भान्छा चलाउँदै आएका छन्। समीक्षा अवधिमा खाद्यान्न ५४ अर्ब ६९ करोड ५४ लाख रुपैयाँ, तरकारी २५ अर्ब, फलफूल १२ अर्ब ३१ करोड, चिया कफी ६ अर्ब १९ करोड ९३ लाख, विभिन्न प्रकारका मासु १ करोड ८५ लाख, मासुजन्य जिउँदो जनावर १ अर्ब १० करोड ६४ लाख, माछा १ अर्ब १७ करोड ४८ लाख, डेरी उत्पादन १ अर्ब ३३ करोड १८ लाखबराबरको आयात भएको छ। यसबाहेक अन्य कृषिजन्य वस्तुको आयात पनि उस्तै छ। अर्थविद् केशव आचार्यले ०४७ सालको प्रजातन्त्रपछि सरकारले निर्यात प्रवद्र्धनमा जोड दिए पनि त्यसले प्रतिफल नदिएको बताए। निर्यातको पछि लाग्दालाग्दै अहिले आएर हाम्रो भान्छा नै परनिर्भर भइसक्यो, अर्थविद् आचार्यले भने, कृषिप्रधान मुलुक भनेपछि त्यहीअनुसार कृषि उपजमा आत्मनिर्भर हुनुपथ्र्यो। तर, दाल, भात, तरकारी, अचार, दूध, दही, माछामासुमै हामीलाई परनिर्भर बनाइयो। आचार्यका अनुसार कृषिजन्य वस्तु उत्पादनमा मुलुकलाई आत्मनिर्भर बनाउन सके त्यसको आयातमा खर्च हुँदै आएको वार्षिक २ खर्ब रकमको व्यापारघाटा सहज रूपमा घटाउन सकिन्थ्यो। कृषि तथा पशुपक्षी विकास मन्त्रालयका सचिव डा योगेन्द्र कार्कीले स्वाद फेर्ने, धेरै थरी खाने बानी बढ्दै गएकाले कृषिजन्य वस्तुको आयातदर बढेको बताए। सर्वसाधारणमा मिठो मसिनो खाने बानी बढ्दै गएको अवस्थामा त्यहीअनुसार बीउको विकास र उत्पादनमा भने सरकारको ध्यान गएको छैन। सचिव डा कार्कीले प्याज र आलुको आयात दर विस्थापन गर्न विशेष कार्यक्रम सञ्चालनमा ल्याउन लागिएको सुनाए। बढ्दै व्यापारघाटाको खाडलभन्सार विभागको पछिल्लो ८ महिनाको तथ्यांकले व्यापारघाटा उच्च परिमाणमा बढेको देखाएको छ। भारतसहित तेस्रो मुलुकबाट आयात हुने वस्तुका कारण व्यापारघाटा बढ्दै गएको हो। निर्यातको तुलनामा आयातदर उच्च परिमाणमा बढेको छ। समीक्षा अवधिमा गत वर्षको ८ महिनाको तुलनामा १६३ प्रतिशतले व्यापारघाटा बढेको हो। साउनदेखि फागुनसम्म ८ खर्ब ६३ अर्ब २० करोड रुपैयाँबराबरको व्यापारघाटा भएको छ। अघिल्लो वर्ष यही अवधिमा ८ खर्ब ४९ अर्ब ३३ करोड रुपैयाँ व्यापारघाटा भएको थियो। कोभिड १९ को महामारी, लकडाउन र आयात प्रक्रिया अवरुद्धका कारण घट्दै गएको आयात दर सबै क्षेत्र सामान्य हुँदै गएपछि उच्च गतिमा बढेको हो। आयातको दर गत वर्षको चैतअघिको अवस्थामै फर्किएको छ। गत वर्षको ८ महिनाको तुलनामा चालु वर्षको पहिलो ८ महिनामा आयातको हिस्सा २१४ प्रतिशतले बढेको छ। साउनदेखि फागुनसम्म ९ खर्ब ४३ अर्ब ९८ करोड रुपैयाँबराबरको विभिन्न वस्तु आयात भएको छ। अघिल्लो वर्षको यही अवधिमा भने ९ खर्ब २४ अर्ब २४ करोड रुपैयाँबराबरको आयात भएको थियो। विभागको तथ्यांकअनुसार यो अवधिमा सबैभन्दा बढी १ खर्ब २१ अर्ब ६१ करोड रुपैयाँको पेट्रोलियम पदार्थ आयात भएको छ। फलाम तथा स्टिल ९४ अर्ब ५८ करोड रुपैयाँको भिœयाइएको छ। सवारी साधन तथा पार्टपुर्जा ६२ अर्ब ८३ करोड, प्लास्टिक तथा प्लास्टिकजन्य वस्तु ३६ अर्ब ९१ करोड, जनावर तथा वनस्पतिजन्य बोसो तेल ४२ अर्ब र औषधि १९ अर्ब रुपैयाँको आयात गरिएको छ। यस्तै, ७१ अर्ब ४३ करोड रुपैयाँबराबरको विभिन्न प्रकारका इलेक्ट्रोनिक्स सामग्री आयात भएको छ। जसमा मोबाइलको हिस्सा अत्यधिक छ। वैदेशिक व्यापार सबैभन्दा बढी भारतसँग भएको छ। यो अवधिमा भारतबाट ६ खर्ब २२ अर्ब ३० करोड रुपैयाँका विभिन्न वस्तु आयात भएको छ। नेपालबाट भने ५८ अर्ब १९ करोड रुपैयाँबराबरको विभिन्न वस्तु निर्यात भएको छ। भारतसँग मात्रै ६ खर्ब ६४ अर्ब १० करोड रुपैयाँबराबरको व्यापारघाटा भएको छ। ८० अर्बको निर्यातपछिल्लो ८ महिना अवधिमा नेपालबाट विभिन्न मुलुकमा ८० अर्ब रुपैयाँका विभिन्न वस्तु निर्यात भएका छन्। यो अवधिमा सबैभन्दा बढी भटमासको तेल निर्यात भएको छ। विभिन्न मुलुकबाट भटमासको कच्चा तेल आयातपश्चात् प्रशोधन गरी नेपालबाट निर्यात हुँदै आएको छ। २३ अर्ब १२ करोड रुपैयाँबराबरको भटमास तेल निर्यात भएको छ। अघिल्लो वर्ष यही अवधिमा ७ अर्ब ५२ करोड रुपैयाँको यो तेल निर्यात भएको थियो। यस्तै, ४ अर्ब ९५ करोडको अलैंची, ५ अर्ब १ करोडको सेन्थेटिक यार्न, ४ अर्ब ७४ करोडको उनी गलैचा, ३ अर्ब ६१ करोडको तयारी कपडा, ३ अर्बको चिया र २ अर्ब ९१ करोडको जुटका कपडा निर्यात भएको छ।"
राष्ट्रपति भण्डारीको बंगलादेश भ्रमण फलदायी,"काठमाडौं : परराष्ट्रमन्त्री प्रदीपकुमार ज्ञवालीले राष्ट्रपति विद्यादेवी भण्डारीको बङ्गलादेशको दुई दिवसीय राजकीय भ्रमण फलदायी भएको बताएका छन्। राष्ट्रपति भण्डारी भ्रमण पूरा गरी मंगलबार स्वदेश फर्कने क्रममा त्रिभुवन अन्तर्राष्ट्रिय विमानस्थलमा आयोजित पत्रकार सम्मेलनमा मन्त्री ज्ञवालीले भ्रमणबारे जानकारी गराउँदै भ्रमणले नेपाल तथा बङ्गलादेशबीचको द्विपक्षीय सम्बन्धलाई थप उचाइमा पुर्याउन मद्दत पुगेको बताए। बङ्गलादेशका राष्ट्रपति मोहम्मद अब्दुल हमिदको मैत्रीपूर्ण निमन्त्रणामा त्यहाँका राष्ट्रपिता बङ्गबन्धु शेख मुजिबुर रहमानको जन्म शतवार्षिकी मनाउने कार्यक्रममा सहभागी हुने सिलसिलामा राष्ट्रपति भण्डारी यही चैत ९ र १० गतेसम्म बङ्गलादेशको राजकीय भ्रमण सम्पन्न गरी मंगलबार स्वदेश फर्किएकी हुन्। राष्ट्रपति भण्डारीले बङ्गलादेशका राष्ट्रपतिसँग ढाकामा सोमबार द्विपक्षीय वार्ता गरेकी छन्। सो वार्ताको क्रममा उनीहरुबीच नेपाल तथा बङ्गलादेशबीचको मैत्रीपूर्ण सम्बन्धलाई अझ प्रगाढ एवं फलदायी बनाउने सन्दर्भमा द्विपक्षीय हितका सबै पक्षहरूमा छलफल एवं विचारको आदानप्रदान भएको मन्त्री ज्ञवालीले जानकारी दिए। साथै, दुई देशबीचको राजनीतिक सम्बन्धलाई सुढृढ गर्दै आर्थिक सम्बन्धलाई अझ गहिरो एवं फलदायी बनाउँदै लैजाने कुरामा सहमति भएको थियो। त्यस अतिरिक्त ऊर्जा व्यापारको लागि द्विपक्षीय सहकार्यलाई अघि बढाउने, द्विपक्षीय व्यापारको प्रवद्र्धन गर्ने र व्यापारलाई सन्तुलित बनाउने, बङ्गलादेशले नेपाललाई सरल एवं सहज ढङ्गबाट पारवहन सेवा उपलब्ध गराउने, कृषि, संस्कृति, पर्यटन लगायतका क्षेत्रको विकासको लागि दुवै देशको सम्भाव्यतालाई आपसी सहकार्यको माध्यमबाट उच्चतम उपयोग गर्ने जस्ता विषयमा छलफल भएको थियो। भ्रमणका दौरान राष्ट्रपति भण्डारी तथा बङ्गलादेशका प्रधानमन्त्री महामहिम शेख हसिनाबीचको भेटघाटको अवसरमा नेपालको जलविद्युत् बङ्गलादेशमा निर्यात गर्ने, दुवै देशबीचको व्यापारमा वृद्धि एवं सन्तुलन कायम गर्ने, हवाई सेवाको विस्तार, रेलसेवा तथा सडकमार्गको सुधार गर्ने विषयमा छलफल भएको मन्त्री ज्ञवालीले बताए। साथै, अन्तर्देशीय जलमार्गको सञ्चालन जस्ता सम्पर्क सञ्जालको विकास गर्ने, नेपालको लागि बङ्गलादेशबाट थप पारवाहनको सुविधा उपलब्ध गराउने, शिक्षा एवं कृषि क्षेत्रमा सहकार्य वृद्धि गर्ने तथा जलवायु परिवर्तन जस्ता समसामयिक र ज्वलन्त विषयमा क्षेत्रीय एवं अन्तर्राष्ट्रिय मञ्चहरूमा एकापसमा सहयोग, अभिवृद्धि र सहकार्य गर्नेलगायतका विविध विषयहरूमा छलफल भएको थियो। भ्रमणका क्रममा बङ्गलादेशका परराष्ट्र मन्त्री डा एके अब्दुल मोमेनले पनि सोमबार राष्ट्रपति भण्डारीसँग शिष्टाचार भेटवार्ता गरेका छन्। सो समयमा द्विपक्षीय हितका विविध विषयमा कुराकानी भएको र भ्रमणको अवसरमा नेपाल र बङ्गलादेशबीच विभिन्न चार समझदारी पत्र (लेटर अफ एक्सचेन्ज)मा हस्ताक्षर भएको छ। राष्ट्रपति सोमबार साँझ उनको सम्मानमा बङ्गलादेशका राष्ट्रपतिबाट आयोजित राजकीय भोजमा सरिक भइन्। यसैगरी मंगलबार बिहान राष्ट्रपति भण्डारीले बङ्बन्धु मेमोरियल म्युजियमको भ्रमण गरी र बङ्गलादेशका राष्ट्रपिता बङ्गबन्धु शेख मुजिबुर रहमानप्रति श्रद्धान्जलि व्यक्त गरेकी छन्। मंगलबार नै राष्ट्रपतिले ढाकास्थित नेपाली राजदूतावासको भ्रमण गर्नुका साथै बङ्गलादेशमा रहेका नेपाली नागरिकहरूसँग भेटघाट गरेकी छन्। राष्ट्रपति भण्डारीको नेतृत्वमा रहेको नेपाली प्रतिनिधिमण्डलमा परराष्ट्रमन्त्री ज्ञवालीलगायत परराष्ट्र मन्त्रालय, राष्ट्रपतिको कार्यालय एवं सम्बन्धित अन्य मन्त्रालयका अधिकारीहरु सहभागी थिए। भण्डारी मंगलबार साँझ स्वदेश फर्किएकी छन्।"
प्रदेश प्रमुखको सक्रियता !,"जनकपुरधाम : प्रदेश २ मा फागुन ७ गते प्रदेश प्रमुखको पदमा राजेश झा(अहिराज) ले नियुक्ती पाए । पत्रकारिता पेशामा आबद्ध भएर मधेसवादमै विद्यावारिधी गरेर राजनीतिक विश्लेषकको रुपमा पहिचान बनाएका झाको राजनीतिक नियुक्तीले देशभरीनै चर्चा पायो । उनी प्रधानमन्त्री केपी ओलीको पक्षधर रहेकै कारण उनले प्रदेश प्रमुख जस्तो पद पाएको टिक्काटिप्पणी पनि धेरै भयो । फागुन ११ गते झाले जनकपुर आएर पदभार सम्हाले । पदभार सम्हालेको एक महिनाको अवधिमा प्रदेशभरी उनी आफ्ना विभिन्न गतिविधिका कारण चर्चामा रहेका छन् । प्रदेश प्रमुखको पद सेरोमोनियल भएको हुँदा यस अघिका प्रदेश प्रमुखले नियुक्ती पाएर आइसकेपछि जनतासँग प्रत्यक्ष जोडिने काम खासै गरेनन् । तर, प्रदेश प्रमुख झाले दुर्घटनामा घाइतेको उद्धारदेखि विद्यालयमा बालबालिका पढाउने र खेतमा पुगेर किसानसँग सम्वाद गर्ने जस्ता काम निरन्तर गरिरहेका छन् । जनकपुरको सरस्वती माध्यमिक विद्यालयमा पुगेर झाले शिक्षकसँग कुराकानी गर्नु भन्दा कक्षा १ का बालबालिकाहरुलाई कखरा पढाउन बढी समय खर्चे । यसैक्रममा सिरहाको गोलबजारका किसानलाई खेतमै पसेर भेट्न पुगेका झालाई किसानले बोरा ओछ्याएरै स्वागत गरेका थिए । बीबीसी मास्टेर सेफका उपविजेता सन्तोष साहलाई प्रदेश प्रमुखको कार्यालयमै बोलाएर सम्मान गर्नुदेखि लिएर प्रदेश २ मा विभिन्न क्षेत्रमा रहेर उत्कृष्ट योगदान पुर्याएकालाई निरन्त सम्पर्क गरेर धन्यवाद दिने काम झाले गर्ने गरेका छन् । यो पद सेरोमोनियल हो तर, आफ्नो प्रदेशका नागरिकको सुखदुख बारे बुझ्नु र उनीहरुको जीवनसँग जोडिनु मेरो कर्तव्य हो, प्रदेश प्रमुख झाले भने, म सबैको दुखसुख बुझ्ने प्रयासमा मात्रै लागेको छु र एउटा प्रदेशका अभिभावकले गर्नुपर्ने काम गरिरहेको छु । प्रदेश सरकारबाट पेश भएका दुई अध्यादेशलाई सच्याउनुपर्ने भन्दै फिर्ता गरेपछि विभिन्न मन्त्रीबाटनै झाले आलोचना खेप्नु परेको थियो। सरकारले प्रमाणीकरणका लागि स्वास्थ्य सम्बन्धी व्यवस्थापन गर्न बनेको विधेयक र प्रदेश पदक सम्बन्धमा व्यवस्था गर्न बनेको विधेयक पेश गरेको थियो । स्वास्थ्य सम्बन्धी विधेयकमा मातृत्व सुरक्षा लगायतका विषयवस्तु नसमेटिएको र प्रदेश पदक सम्बन्धमा बनेको विधेयकमा किसान लगायतकालाई पदक दिने व्यवस्थानै नगरिएको भन्दै सुझावसहित प्रदेशसभालाई विधेयक फिर्ता पठाइएको थियो । अधिकृतदेखि कार्यालय सहयोगीसम्म १२ जना कर्मचारीलाई निजी सचिवालयमा नियुक्त गर्न सक्ने व्यवस्था हुँदा हुँदै पनि झाले हालसम्म आफ्नो निजी सचिवालय स्थापना गरेका छैनन् । उनले २२ जना निजामती कर्मचारीकै सहयोगमा कामकाज चलाई राखेका छन् । प्रदेश प्रमुख भएर जनकपुर पुग्दा सय किलोको मालाले स्वागत गर्दा भने उनको आलोचना भएको थियो ।फागुन ९ गते प्रदेश प्रमुख झालाई विमानस्थलमै समर्थकले १ सय १ किलो फूलको माला लगाएका थिए।"
लोकसेवाका पाँचै पदाधिकारीको पदावधि सकियो,"काठमाडौं : लोकसेवा आयोग पदाधिकारीविहीन भएको छ। आयोगका अध्यक्ष उमेशप्रसाद मैनाली, सदस्यहरू बिन्द्रा हाडा भट्टराई, अशोककुमार झा, ब्रह्मदेव राय, कृष्णचन्द्र झाको ६ वर्षे अवधि मंगलबार सकिएको छ। अध्यक्ष मैनालीसहित ७ पदाधिकारी २०७१ चैत ११ गते नियुक्त भएका थिए। डा गोविन्दप्रसाद कुसुम र श्रीपुरुष ढकालले उमेरहदका कारण अवकाश पाएका थिए। नेपालको संविधान२०७२ ले पनि संवैधानिक निकायमा पाँच पदाधिकारीको व्यवस्था गरेको छ। आयोग पदाधिकारीविहीन भएसँगै सूचना, विज्ञापन, लिखित नतिजा प्रकाशन, अन्तर्वार्ता, सिफारिस, सरुवा, बढुवालगायत काम ठप्प हुनेछन्। मैनालीले पदाधिकारी नहुँदा लोकसेवासँग सम्बन्धित कार्यमा ठूलो असर पर्ने बताए। उनका अनुसार कर्मचारी बढुवा, नतिजा प्रकाशन, अन्तर्वार्ता रोकिने भएका छन्। सचिवसम्मकै बढुवा प्रभावित हुने उनले बताए। उनले संघ, प्रदेश र स्थानीय तहमा जनशक्ति अभाव भई प्रतिकूल प्रभाव पर्ने बताए। पदाधिकारी नियुक्त गर्न ढिला गर्न नहुने सुझाव उनले दिए। ठप्पै हुन्छ, कर्मचारीको वृत्तिविकास रोकिन्छ। बढुवा नभई कर्मचारी घर जानुपर्ने अवस्था आउँछ, उनले भने। लोकसेवाको कार्यतालिका नै प्रभावित हुने उनले बताए। उनले पदाधिकारी नियुक्तिका विषयमा वार्षिक प्रतिवेदन पेस गर्ने क्रममा राष्ट्रपतिको विषयमा ध्यानाकर्षण गराएको बताए। संविधानको धारा २८४ मा संवैधानिक परिषद्सम्बन्धी व्यवस्था छ। परिषद्ले संवैधानिक निकायका प्रमुख वा पदाधिकारीको पद रिक्त हुनुभन्दा एक महिनाअगावै नियुक्तिका लागि सिफारिस गर्नुपर्ने व्यवस्था छ। प्रधानमन्त्रीको अध्यक्षतामा रहने परिषद्मा प्रधानन्यायाधीश, सभामुख, राष्ट्रिय सभाका अध्यक्ष, प्रतिनिधिसभाका विपक्षी दलका नेता, उपसभामुख सदस्य रहन्छन्। यसअघि सरकारले अध्यादेशमार्फत अख्तियार दुरुपयोग अनुसन्धान आयोगका प्रमुख आयुक्तसहित विभिन्न निकायमा ३२ पदाधिकारी नियुक्त गरेको थियो। बर्कोभित्रबाट छिराउने गलत परम्परा अन्त्य मैनालीले १ सय १९ वटा संगठित संस्थालाई लोकसेवाको दायरामा ल्याइएको जानकारी दिए। निजामती सेवामा सीमित रहँदै आएकामा अब वास्तविक रूपमा लोकसेवा आयोग भन्न मिल्ने भएको दाबी मैनालीले गरे। उनका अनुसार तोक आदेशमा आसेपासे भर्ना गरी स्थायी गर्ने परिपाटी रोकिएको छ। करारमा राख्न पनि कार्यविधि बनाउनुपर्ने व्यवस्था गरिएको छ। राष्ट्रिय अनुसन्धान विभागमा कोभर्डका नाममा गोप्य रूपमा स्थायी नियुक्ति दिने काममा आयोगले २०७२ पुस २३ देखि रोक लगाएको उनले सुनाए। ती पदमा २ सयभन्दा बढीको संख्यामा प्रतिस्पर्धात्मक लिखित परीक्षा लोकसेवाले सञ्चालन गरी नतिजा प्रकाशन हुने क्रममा छ। भने, आफ्ना आसेपासे र आफन्तलाई बर्कोभित्रबाट छिराउने गलत परम्पराको करिब अन्त्य गर्न आयोग सफल भएको छ।अनावश्यक सेवा परिवर्तन गरेर निजामती सेवामा विशेषज्ञता मार्ने काम रोकिएको उनले बताए। सर्वोच्च अदालतको आदेशले राजप्रासाद सेवाका कर्मचारीको सेवा परिवर्तन गरिएकोबाहेक अरू कसैलाई सेवा परिवर्तनको परामर्श नदिइएको उनले सुनाए। उनका अनुसार अनलाइनबाट दरखास्त दिने व्यवस्था गरिएको छ। यो प्रणाली भरपर्दो भएको छ। दरखास्त दस्तुर बुझाउन सकिने ईपेमेन्ट व्यवस्था लागू गरिएको छ। पीएससी नेपाल नामक एन्ड्रोइड मोबाइल एप्लिकेसन सञ्चालनमा ल्याइएको छ। सन् २०१९ को डिजिटल गभर्नेन्स आईसीटी अवार्ड लोकसेवाले पाउनु गर्वको विषय भएको उनले बताए। यही अवधिमा ६ प्रदेशमा प्रदेश लोकसेवा आयोग गठन गरिएको छ। उनले आयोगमा धेरै समस्या र चुनौतीसमेत रहेको बताए। अस्थायी, करार, ज्यालादारी भर्ना अझै नरोकिएको उनले बताए। अझै एक दर्जन संस्था लोकसेवाको दायरामा नआएको उनको भनाइ थियो। उनका अनुसार बीपी कोइराला स्वास्थ्य विज्ञान प्रतिष्ठान, नास्टलगायत ठूला संस्था लोकसेवाको मापदण्डमा आउन आनाकानी गरिरहेका छन्।"
नेपालले बाँडेको जग्गा फिर्ता,"काठमाडौं : अनेक प्रपञ्च गरी व्यक्तिका नाममा पुगेको धोबीखोलाको ८ रोपनी ३ आना जग्गा एक दशकपछि सरकारकै नाममा फिर्ता भएको छ। मालपोत कार्यालय डिल्लीबजारले हाँडीगाउँस्थित भत्केको पुलनजिकको जग्गा सरकारका नाममा कायम गरेको हो। डिल्लीबजारका प्रमुख मालपोत अधिकृत टुना श्रेष्ठले सर्वोच्च अदालतको फैसला र भूमि व्यवस्था, सहकारी तथा गरिबी निवारण मन्त्रालयको निर्देशनमा चैत २ गते त्यो जग्गा फिर्ता लिइएको बताए। प्रमुख मालपोत अधिकृत श्रेष्ठका अनुसार सरकारको नाममा ल्याएर जग्गा संरक्षणका लागि धनीपुर्जा काठमाडौं महानगरपालिका र जिल्ला प्रशासन कार्यालयमा पठाइएको छ। तत्कालीन प्रधानमन्त्री माधवकुमार नेपाल र भूमिसुधारमन्त्री डम्बर श्रेष्ठका पालामा २०६७ सालमा मन्त्रिपरिषद्को निर्णयमार्फत नै गुठीको जग्गामा मोही कायम गर्ने निर्णय भएको थियो। सोही निर्णयअनुसार मोही कायम भई २०७१ कात्तिक ३ गते पूर्णबहादुर थापासहित पाँच जनाको नाममा दर्ता भएको थियो। साविक काठमाडौं महानगरपालिका२५ (क) को कित्ता नम्बर १९० को जग्गा २०२१ सालमा खोलाको नाममा नापनक्सा भएको थियो। त्यसबेला ३० रोपनी जग्गा धोबीखोला जनिई नापनक्सा भएको देखिन्छ। २०४४ सालमा उक्त जग्गाको कित्ताकाट हुँदा कित्ता नम्बर ५०४ र ५०५ छुट्टिएको थियो। कित्ता नम्बर ५०४ को १ रोपनी ११ आना १ पैसा जग्गा त्यसबेलै व्यक्तिका नाममा दर्ता भएको थियो। कित्ता नम्बर ५०५ को जग्गा २०४४ मंसिर २३ मा सरकारको नाममा कायम भएको पाइएको श्रेष्ठले बताए। कित्ता नम्बर ५०५ को जग्गा २०४४ सालमा नरबढीसमेत ३६ रोपनी १२ आना ३ पैसा कायम भयो। जापानको सहयोगमा २०४८ सालमा पुल (भत्केको) बनाउँदा खोलाको धार परिवर्तन भएपछि खाली जग्गामा भूमाफियाको आँखा परेको थियो। थापासहितको टिमले २०५१ वैशाख १४ मा मोही लाग्ने गरी गोकर्णेश्वर पञ्चामृत गुठीका नाममा दर्ता गरियोस् भनेर गुठी संस्थानअन्तर्गत तहसिल कार्यालयमा निवेदन दिएका थिए। तहसिल कार्यालयले २०५१ मंसिर २१ गते खोलाको जग्गामा मोही कायम गर्न नसक्ने र मोही नलाग्ने गरी गुठी तैनाथीतर्फ यो जग्गा दर्ता गर्न सकिने राय दिएको थियो। थापासहित निवेदक त्यसविरुद्ध २०५७ वैशाख २९ गते सर्वोच्च अदालत गएका थिए। नदी उकास जग्गा आफूहरूको नाममा दर्ताका लागि परमादेश माग गरी उनीहरूले संस्थानलाई विपक्षी बनाएर निवेदन दिएका थिए। सर्वोच्चले गोकर्णेश्वर पञ्चामृत गुठी ५,५१ लगत कायम रहेको भन्ने निवेदकको भनाइ देखिँदा सोबमोजिमको जग्गा होहोइन ? गुठीको मोठलगायत जो बुझ्नुपर्ने प्रमाणहरूसमेत बुझी निर्णय गर्नू भनेर आदेश थियो। गुठीमा भएका प्रमाणसमेतका आधारमा कानुनबमोजिम निर्णय गर्नू भन्ने आदेशको अपव्याख्या गर्दै मन्त्रिपरिषद्को २०६७ कात्तिक ३ गतेको बैठकले सरकारी नदी उकास जग्गा गुठीका नाममा दर्ता गर्न स्वीकृति दिने निर्णय गरेको थियो। साविकको कित्ता नम्बर ५०५ को जग्गा नेपाल सरकारको नाममा रहेकोमा दर्ता सच्याई गुठी लगतबमोजिम हुन बाँकी जग्गा गोकर्णेश्वर पञ्चामृत गुठीको नाममा अधीनस्थ कायम गर्न र बाँकी रहने जग्गा यथावत् नेपाल सरकारको नाममा दर्ता गर्न स्वीकृति दिने निर्णय भएको तत्कालीन भूमिसूधारसचिव छविराज पन्तद्वारा हस्ताक्षरित निर्णयपत्रमा उल्लेख छ। सोही निर्णयअनुसार २०७१ कात्तिक ३ मा गुठी अधीनस्थ जग्गा बनाएर थापालगायत पाँच जनाको नाममा मोही कायम गरिएको थियो। बालुवाटारस्थित ललिता निवासको सरकारी जग्गामा मोही कायम गर्ने गरी सिफारिस गर्ने मालपोत अधिकृत हुपेन्द्रमणि केसी, तत्कालीन भूमिसुधार मन्त्रालयका सचिव छविराज पन्त र मन्त्री डम्बर श्रेष्ठलगायतकै पालामा धोबीखोलाको मोही कायम गर्ने निर्णय भएको थियो। अभियन्ता एवं अधिवक्ता युवराज कोइरालाले यो जग्गा सरकारको नाममा ल्याउन पटकपटक उजुरी गर्दा पनि विगतमा भूमाफियाको प्रभावमा कारबाही नभएको बताए। यसमा भूमि व्यवस्था सहकारी तथा गरिबी निवारणमन्त्री डा शिवमाया तुम्बाहाङ्फेले सक्रियता देखाएको उनको भनाइ छ। धोबीखोला करिडोरकै अरू जग्गा, सिनामंगलमा बागमती खोलाको जग्गा, ललिता निवास, धरानको सर्दुखोला जलाधार क्षेत्रको ३ सय ४८ बिघा फिर्ता ल्याउन सरकारले तदारुकता देखाउनुपर्ने उनले बताए।"
"कांग्रेसलाई बाबुरामको सुझाव: भाग्ने गल्ती नगरौँ, गाडी छुट्ला है !","काठमाडौँ: पूर्वप्रधानमन्त्री तथा जसपाका नेता डा बाबुराम भट्टराईले केपी ओली नेतृत्वको सरकारविरुद्ध पहल लिन ढिलो गर्न नहुने बताएका छन् । ओली सरकारविरुद्ध पहल लिन ढिलो गर्दा प्रतिगमनको गाडी अकण्टक अघि बढ्दै गरेकोमा चिन्ता व्यक्त गरे । प्रमुख प्रतिपक्षी दल नेपाली कांग्रेसलाई लक्षित गर्दै नेता भट्टराईले कुनै वहानामा भाग्ने गल्ती नगर्न पनि सुझाव दिएका छन् । 'लखनौमा दुई नबाबबीच को पहिले गाडी चढ्ने भन्नेमा अन्योल हुँदा गाडी नै छुटेको' लोक कहानीको प्रसंग उल्लेख गर्दै भट्टराईले प्रतिपक्षी दलहरुलाई संघर्ष गर्न पर्खन नहुने सुझाव दिए । पहले आप, पहले आप भन्दाभन्दै लखनौका नवावको गाडी छुट्थ्यो रे!विपक्षी दलहरूले एकअर्कालाई देखाएर ओली सरकारविरूद्ध पहल लिन ढिलो गर्दा प्रतिगमनको गाडी अकण्टक अघि बढ्दैछ! सत्तासीन शक्तिविरूद्ध संघर्ष केन्द्रित गर्नु बहुदलीय लोकतन्त्रको सामान्य धर्म हो!यो वा उ बहानामा भाग्ने गल्ती नगरौं!' नेता भट्टराईले भनेका छन् ।"
नेकपा माओवादी केन्द्र पाल्पाका पूर्वसंयोजक थापाको मृत्यु,तानसेन : नेकपा (माओवादी) केन्द्रका लुम्बिनी प्रदेश सचिवालय सदस्य एवं पूर्व जिल्ला संयोजक गिरबहादुर थापा (विरवल) को मृत्यु भएको छ। थापाको मंगलबार बिहान उपचारको क्रममा लुम्बिनी प्रादेशिक अस्पताल वुटवलमा मृत्यु भएको नेकपा माओवादी केन्द्र पाल्पाले जनाएको छ। थापा मधुमेह उच्च रत्तचाप लगायत रोग बाट बिरामी थिए। रोग बढ्दै गएपछि थापा पछिल्लो २ वर्षदेखि सक्रिय राजनीतिबाट अलग भएका थिए। पाल्पाको रैनादेवी छहरा गाउँपालिका१ सिद्धेश्वर स्थायी घर भएका थापा माओवादी सशस्त्र युद्धमा भूमिगत आन्दोलनमा सक्रिय भूमिका निर्वाह गरेका थिए। थापा पछिल्लो समयमा तिनाउँ गाउँपालिका२ दोभानमा बस्दै आएका थिए। थापाका दुई छोरी एक श्रीमती छन्।
प्रहरीले कांग्रेसलाई अनावश्यक दुःख दियोे : देउवा,"धरान : कांग्रेस सभापति शेरबहादुर देउवाले प्रहरीले कांग्रेस कार्यकर्तालाई अनावश्यक दुःख दिन थालेको आरोप लगाएका छन् । मंगलवार सुनसरीको धरानमा नेपाल दलित संघले आयोजना गरेको ५६ औं अन्तर्राष्ट्रि जातीय विभेद उन्मुल दिवसको अवसरमा आयोजित अन्र्तक्रिया कार्यक्रममा बोल्दै देउवाले यस्तो बताएका हुन् । देशभर नेपाल प्रहरीको भूमिका राम्रो नभएको भन्दै देउवाले नेपाल प्रहरीको आचरणविरुद्ध खुलेरै विरोध जनाए । देशभरका जनता कांग्रेस हुनेक्रम दैनिक बढिरहेको अवस्थामा प्रहरीले कांग्रेस किन भइस, भन्दै प्रश्न गर्ने, पक्राउ गर्ने अनाहकमा हिरासतमा राख्ने क्रम बढेको भन्दै देउवाले प्रहरीको आचरण सुधार गर्न आग्रह गरेका छन् । उनले अहिले कांग्रेसलाई दुःख दिने प्रहरीलाई कांग्रेसको सरकार आएपश्चात ठेगान लगाउनेसमेत चेतावनी दिएका छन् । देउवाले कांग्रेस कार्यकर्तालाई अनावश्यक दुःख दिने प्रहरीको नामथर, ठेगाना र दर्जासमेत टिपेर केन्द्रीय कार्यालयमा पठाउन समेत कार्यकर्तालाई निर्देशन दिएका छन् । केपी ओली नेतृत्वको सरकार नेकपा एमाले र माओवादी केन्द्रको बहुमत प्राप्त संयुक्त सरकार हो । यो सरकारलाई माओवादीले दिएको समर्थन फिर्ता नलिएका कारण आफू कुनै पनि हालतमा प्रधानमन्त्री बन्न नसक्ने उनको भनाइ थियो । सरकारको विकल्पका बारेमा माओवादीले समर्थन फिर्ता लिएका खण्डमा मात्र कांग्रेसले आफ्नो धारण सार्वजनिक गर्ने देउवाले बताए ।"
नेकपा खारेज फैसलाविरुद्ध पुनरावलोकनमा जाने माओवादी केन्द्रको निर्णय,काठमाडौं : नेकपा माओवादी केन्द्रले नेकपा एकता खारेज गर्ने फैसलाविरुद्ध पुनरावलोकनका लागि जाने निर्णय गरेको छ। केन्द्रका स्थायी कमिटी सदस्य र कानुन व्यवसायीबीच माओवादी केन्द्रको संसदीय दलको कार्यालय सिंहदरबारमा भएको छलफलमा कानुन व्यवसायीले सर्वोच्चले नेकपा एकीकरण सम्बन्धमा फागुन २३ गते गरेको फैसलाको पुनरावलोकनमा जान सुझाव दिएपछि माओवादी केन्द्रले उक्त निर्णयमा पुगेको हो। माओवादी केन्द्रका अध्यक्ष पुष्पकमल दाहाल प्रचण्डसहितका नेताहरुले मंगलबार कानुन व्यवसायीसँग छलफल गरेका थिए । नेताहरुले पुनरावलोकनबारे परामर्श लिएका थिए। माओवादी केन्द्र अब छिट्टै फैसला पुनरावलोकनको निवेदन लिएर सर्वोच्च अदालत जाने भएको हो। २०७५ जेठ ३ गते नेकपा एमाले र नेकपा माओवादी केन्द्र एकता भएपछि निर्वाचन आयोगले नाम जुध्ने गरी ओली र प्रचण्ड नेतृत्वको नेकपालाई आधिकारिकता दिएको थियो । तत्काल ऋषि कट्टेलले आयोगमा दिएको निवेदन खारेज भएको थियो । त्यसपछि नेकपा आफ्नो भएको दाबी गर्दै ऋषि कट्टेलले करिब ३ वर्षअघि सर्वोच्चमा रिट दायर गरेका थिए। कट्टेलको पक्षमा फैसला गर्दै सर्वोच्चले फागुन २३ गते नेकपा खारेज गर्दै एमाले र माओवादी केन्द्र ब्युँताउने फैसला गरेको थियो । यो फैसलापछि नेकपा विभाजनले नयाँ मोड लिएको छ।
"प्रतिनिधिसभा बैठक बस्दै, यस्तो छ सम्भावित कार्यसूची","काठमाडौं : पुनरस्थापित पछिको प्रतिनिधिसभाको पाँचौं बैठक बस्दैछ। मंगलबार दिउँसो १ बजे बस्ने बैठकमा तीनवटा वार्षिक प्रतिवेदन पेश हुने भएका छन् । संघीय संसद् सचिवालयले निकालेको कार्यसूचीमा प्रधानमन्त्री केपी ओलीले न्याय परिषद् र न्याय सेवा आयोगको आर्थिक प्रतिवेदन तथा महान्यायाधीवक्ता कार्यालयको आर्थिक वर्षको प्रतिवेदन पेश गर्ने उल्लेख छ। त्यस्तै, उद्योग तथा वाण्ज्यि र श्रम तथा उपभोक्ता हित समितिका सभापति विमलप्रसाद श्रीवास्तवले उद्योग तथा वाणिज्य र श्रम तथा उपभोक्ता हित समितिको वार्षिक प्रतिवेदन पेश गर्ने कार्यसूची रहेको संघीय संसद्को महासचिव डा भरतराज गौतमले जनाएका छन्। पुनर्स्थापित प्रतिनिधिसभाको पहिलो बैठक फागुन २३ गते बसेको थियो। सो बैठक सत्तारुढ नेपाल कम्युनिस्ट पार्टी (नेकपा) का सांसद् र प्रतिपक्ष नेपाली कांग्रेसका सांसदहरुले बहिष्कार गरेका थिए। त्यसपछि फागुन २६ गते बसेको दोस्रो बैठक निधन भएका १४ वटा पूर्वसांसदको नाममा शोक प्रस्ताव पारित गर्दै स्थगित भएको थियो। त्यसपछि फेरि चैत्र ३ र ६ गते संसद् बैठक बसेको थियो।सरकारले विजनेस नदिएका कारण व्यवस्थापिका संसदको बैठक प्रभावित हुँदै आएको छ।"
नेपालबंगलादेश चार समझदारीपत्रमा हस्ताक्षर,"ढाका : नेपाल र बंगलादेशबीच सोमबार दुवै राष्ट्रका राष्ट्राध्यक्षका उपस्थितिमा चार विषयको समझदारीपत्रमा हस्ताक्षर भएको छ। राष्ट्रपति विद्यादेवी भण्डारी र उनका समकक्षी मोहम्मद अब्दुल हमिदको उपस्थितिमा बंगलादेशको राष्ट्रपति कार्यालय, बंगबन्धु भवनमा पर्यटन सहयोग, सरसफाइ, सांस्कृतिक आदानप्रदान र रोहनपुरसिंहबाद रेलमार्गसम्बन्धी सझदारीपत्रमा हस्ताक्षर भएको हो। समझदारीपत्रमा नेपालका संस्कृति, पर्यटन तथा नागरिक उड्डयन सचिव यादवप्रसाद कोइराला र बंगलादेशी नागरिक उड्डयन सचिव मोहम्मद मकामेल हुसेन, नेपालका उद्योग, वाणिज्य तथा आपूर्ति सचिव दिनेश भट्टराई र बंगलादेशी वरिष्ठ कृषि सचिव मोहम्मद ममाहुल इस्लाम, सांस्कृतिक मामिला सचिव बदरुल आरेफिन र वाणिज्य सचिव मोहम्मद जफार उद्दिनले हस्ताक्षर गरेका थिए। समझदारीपत्रमा हस्ताक्षरअघि दुई राष्ट्रपतिबीच राष्ट्रपति भवनमा भेटवार्ता भएको थियो। यस्तै ढाकास्थित होटेल कन्टिनेन्टलमा बंगलादेशकी प्रधानमन्त्री शेख हसिनाले शिष्टाचार भेटवार्ता गरेकी थिइन्। परराष्ट्रमन्त्री प्रदीपकुमार ज्ञवाली र बंगलादेशका लागि नेपाली राजदूत डा वंशीधर मिश्र, बंगलादेशका विदेशमन्त्री डा एके अब्दुल मोमेनसहित दुवै देशका उच्चस्तरीय प्रतिनिधि सहभागी भेटवार्ताका क्रममा दुई देशबीचको आपसी सम्बन्ध, पारस्परिक सहयोग र सहकार्यका विषयमा कुराकानी भएको थियो। विदेशमन्त्री डा मोमेनले राष्ट्रपति भण्डारीसँग अलग्गै शिष्टाचार भेट गरेका थिए। राष्ट्रपति भण्डारीलाई बंगलादेशका राष्ट्रपति हमिदले ढाकास्थित हजरत सहजलाल अन्तर्राष्ट्रिय विमानस्थलमा स्वागत गरेका थिए।"
बालबालिकासँग प्रधानमन्त्री : आफ्नो कामप्रति इमान्दार रहन आग्रह,"काठमाडौं : प्रधानमन्त्री केपी शर्मा ओलीले बालबालिकालाई पुर्खाद्वारा आर्जित ज्ञान, सीप र स्रोत नयाँ उचाइमा लैजाने गरी काम गर्न अभिप्रेरित गरेका छन्। बालबालिकासम्बन्धी १० वर्षे रणनीतिले सम्बोधन गर्नुपर्ने समस्या र आफ्ना सुझाव दिनका लागि देशका विभिन्न भागबाट प्रधानमन्त्री निवास बालुवाटारमा आएका बालबालिकालाई सोमबार सम्बोधन गर्दै उनले बालबालिकालाई पुर्खाको योगदान सम्झन, त्यसबारे बुझ्न र आफूले पनि त्यसमा थप योगदान गर्न तत्पर रहनुपर्ने बताए। तपाईंहरुले सिर्जनात्मक बन्दै नयाँ रेकर्ड बनाउनुपर्छ, प्रधानमन्त्री ओलीले भने। उनले बालबालिकालाई आफ्नो कामप्रति इमान्दार रहन सम्झाउँदै पढाइ वा खेल जुनसुकै क्षेत्रमा पनि इमान्दार ढङ्गले सहभागी हुन सुझाव दिए। उनले नेपालका बालबालिका ज्ञानमा निपुण तथा आविष्कारक पूर्वजको सन्तति भएको उल्लेख गर्दै मेहनत गरेमा जुनसुकै काम गर्न पनि बालबालिका सक्षम हुने बताए। पूर्वजले ज्ञानविज्ञानका धेरै कुरा आविष्कार गरेर अहिलेका मानिसलाई सजिलो पारिदिएको उल्लेख गर्दै प्रधानमन्त्री ओलीले भने, त्यस्ता ज्ञानी पुर्खाको सन्तान हामीले मेहनत गरेर प्रगति गर्नुपर्छ । स्थानीय निकाय बालमैत्री बनाउन घोषणा हुनु आवश्यक रहेको सुझाव उनीहरुको छ। बालमैत्री स्थानीय शासनसम्बन्धी परिमार्जित राष्ट्रिय रणनीति मन्त्रिपरिषद्बाट पारित हुनुपर्ने माग गर्दै स्थानीय तहले बाल सहभागिता प्रवद्र्धन, बालबालिकाको समान विकासका लागि समावेशी सहभागिता सुनिश्चित गर्न बजेट छुट्याउनु पर्ने सुझावको प्रधानमन्त्रीको सचिवालयबाट जानकारी दिइएको छ। विद्यालयमा कम बोल्ने बालबालिकाको सहभागितालाई प्राथमिकता दिनुपर्ने र स्थानीय तहमा बाल भेला नियमित र प्रभावकारीरुपमा कार्यान्वयन गराउन माग गरियो। सबै बालबालिकालाई सन्तुलित र पौष्टिक आहारको सुनिश्चितता गर्न तथा परिवार र विद्यालयमा तयारी खाना (जङ्कफुड)को प्रयोगलाई पूर्ण निषेध गर्ने व्यवस्था मिलाउन पनि बालबालिकाबाट सुझाव आएको थियो।"
बालुवाटारमा जसपासँग वार्ता : सत्ता साझेदारीका लागि सकारात्मक छलफल,"काठमाडौं : सरकारले जनता समाजवादी पार्टी (जसपा) सँग सत्ता साझेदारीका विषयमा छलफल गरेको छ। मंगलबार बिहान बालुवाटारमा जसपा नेता र सरकारी कार्यदलबीच छलफल भएको हो। छलफलमा सहभागी एक सदस्यका अनुसार जसपाले अगाडि सारेका माग तथा सर्तलाई सम्बोधन गरेर सत्ता साझेदारी गर्ने विषयमा सकारात्मक संवाद भएको छ। संवाद सकारात्मक भएको छ, ति सदस्यले भने, हामी छिट्टै निष्कर्षमा पुग्छौँ। जसपाले सरकारसँग वार्ताको जिम्मेवारी लक्षमणलाल कर्ण र सर्वेन्द्रनाथ शुल्लालाई दिएको छ। सत्ता साझेदारीको गृहकार्यका लागि सरकारले एमाले संसदीय दलका उपनेता सुवास नेम्वाङ, अर्थमन्त्री विष्णु पौडेल र प्रधानमन्त्रीका परराष्ट्र मामिला सल्लाहकार डाराजन भट्टराईलाई जिम्मेवारी दिएको छ। यसअघि पनि प्रधानमन्त्रीकै उपस्थितिमा जसपाका शीर्ष नेताहरू महन्थ ठाकूर, राजेन्द्र महतोलगायतसँग पटकपटक बालुवाटारमा वार्ता भएको छ। प्रधानमन्त्री केपी ओली जसपाले अघि सारेका माग सम्बोधनमा सकारात्मक देखिएकोले छिटै ठोस् समझदारी हुने बताइएको छ। जसपाले ओली नेतृत्वसँग साझेदारीका लागि कैलालीका सांसद रेशम चौधरीको मुद्दा फिर्ता र रिहाइ, मधेस आन्दोलन, टिकापुर लगायतका घटनामा झुटा मुद्दा लगाइएका व्यक्तिहरूको मुद्दा फिर्ता गर्नुपर्ने, पूर्वन्यायाधीश गिरीशचन्द्र लालको संयोजकत्वमा गरिएको टिकापुर घटनाको न्यायिक छानविन प्रतिवेदन सार्वजनिक गर्नुपर्ने र मधेसको माग सम्बोधन गर्न संविधान संशोधन गर्नुपर्ने सर्त राख्दै आएको छ।"
"देउवाले भने, हामी विपक्षी हो, सरकार बनाउने काम हाम्रो होइन","विराटनगर : नेपाली कांग्रेसका सभापति एवं पूर्वप्रधानमन्त्री शेरबहादुर देउवाले अबको सरकार गठनमा अहिले मौन बस्ने बताएका छन् । मंगलबार विराटनगर विमानस्थलमा सञ्चारकर्मीसँग कुराकानी गर्दै उनले कांग्रेस संविधान अनुकुल चल्ने भएकाले अहिलेको सरकार गठन र राजनीतिक भूमिकामा बोल्ने अवस्थामा नरहेको बताए । तपाईले प्रधानमन्त्री ओलीको हरेक कदममा साथ दिनुभयो, सरकार गठन वा अविश्वास प्रस्तावमा किन कांग्रेस बोल्दैन भन्ने सञ्चारकर्मीको जिज्ञासामा देउवाले भने तपाईहरु अनेक प्रश्न गर्ने ?, हामी विपक्षी पार्टी, विपक्षी पार्टी, विपक्षी पार्टी, हाम्रो काम सरकार बनाउने होइन। मेरो कुरा यति हो, प्रश्न गर्नुभएकोमा धन्यवाद म हिडें । देउवाले अन्य कुनै पनि प्रश्नको जवाफ दिन अस्विकार गरे । मोरङमा आयोजित केही कार्यक्रममा सहभागी हुन देउवा हवाईमार्ग हुँदै विराटनगर आएका हुन् । देउवा विराटनगर विमानस्थलमा आइपुग्दा नेता कार्यकर्ताको भीड लागेको थियो । विमानस्थलमानै कांग्रेस कार्यकर्ताले नेपाली कांग्रेस जिन्दावाद भन्दै नारा लगाएका थिए ।"
भारतले जमिन मिच्दा नेपाल सरकार किन मौन?,"काठमाडौं : प्रतिपक्ष नेपाली कांग्रेसका सांसद दिलेन्द्र बडुले भारतले नेपालको जमिन मिच्दा सरकार चुप लागेर बसेको भन्दै आपत्ती जनाएका छन्। मंगलबारको प्रतिनिधिसभा बैठकमा सांसद बडुले यस्तो बताएका हुन्। दार्चुलाको महाकाली नगरपालिका वडा ५ गल्फाइ गाउँको पारिपट्टी भारत सरकाले तीन महिनायता नेपाल सरकारको सहमतिबिना एकतर्फी ढंगले तटबन्ध बनाएको भन्दै तत्काल रोक्न नेता बडुले माग गरे। उनले यसबारे नेपाल सरकारलाई पटक पटक जानकारी गराउँदा पनि सुनुवाइ नभएको भन्दै आपत्ती जनाए। 'त्यहाँको सीडोओले पारिपट्टिको एसडिम र डिएमसँग पत्रचार गर्यो। तर पनि सुनुवाइ भएन, उनले भने,' त्यहाँको स्थानीयले विरोध जनाए। नेपाल सरकारलाई यसबारे जानकारी दिइयो। तरपनि नेपाल सरकार सुतिरहेको छ। यसबारे बेखबर छ। यो काम तत्काल रोकियोस्।' केही वर्षअघि बाढी आउँदा नेपालको जमिन भारततिर बगेर गएको थियो। त्यहाँ खोलाले धार परिवर्तन गरेर नेपालको करिब ३५ हेक्टर जमिन भारततिर गएको छ।"
राष्ट्रपति भण्डारी र समकक्षी हमिदबीच भेटवार्ता,"ढाका : मित्रराष्ट्र जनवादी गणतन्त्र बङ्गलादेशको राजकीय भ्रमणका रहेकी राष्ट्रपति विद्यादेवी भण्डारी र बङ्गलादेशी समकक्षी मोहम्मद अब्दुल हमिदबीच गएराति दुईपक्षीय भेटवार्ता भएको छ। भेटवार्तामा परराष्ट्रमन्त्री प्रदीपकुमार ज्ञवाली, बङ्गलादेशका विदेशमन्त्री डा एके अब्दुल, बङ्गलादेशका लागि नेपाली राजदूत डा वंशीधर मिश्रलगायत दुवै देशका उच्चपदस्थ अधिकारी सहभागी थिए। भेटवार्तापछि उनीहरु राष्ट्रपति हमिदले सोही भवनमा आयोजना गरेको सांस्कृतिक कार्यक्रम र रात्रिभोजमा सहभागी भए। बङ्गलादेशको राष्ट्रपति निवास बङ्ग भवनमा सोमबार राति भएको भेटवार्तापछि उनीहरुको उपस्थितिमा दुई देशबीच पर्यटन, संस्कृति, स्यानिटाइजेशन र ट्रान्जिटका विषयमा समझदारीपत्र आदान प्रदान भएको थियो। राष्ट्रपति विद्यादेवी भण्डारी र बङ्गलादेशी राष्ट्रपति मोहम्मद अब्दुल हमिदबीच गएराति दुईपक्षीय भेटवार्तापछि सम्झौता आदानप्रदान गर्दै दुई देशका सम्बन्धित मन्त्रालयका सचिव । बङ्गलादेशका राष्ट्रपिता शेख मुजिबुर रहमानको जन्मशताब्दी विशेष समारोहका अवसरमा बङ्गलादेशी राष्ट्रपति हमिदको मैत्रीपूर्ण निमन्त्रणामा राष्ट्रपति भण्डारी सोमबार बिहान ढाका आइपुगेकी थिइन्। राष्ट्रपति भण्डारीले ढाकास्थित नेशनल परेड स्क्वायरमा आयोजित नेपालबङ्गलादेश सम्बन्ध र बङ्गबन्धुको जन्म शतवार्षिकी विषयमा विशिष्ट अतिथिका रूपमा सम्बोधन गरेकी थिइन्। सो अघि बङ्गलादेशका प्रधानमन्त्री शेख हसिनाले पनि राष्ट्रपति भण्डारीसँग शिष्टाचार भेट गरिन्।"
एमाले फुटाउने केपी ओली हुन् : माधव नेपाल,"काठमाडौं : नेकपा (एमाले) वरिष्ठ नेता माधवकुमार नेपालले पार्टीलाई अध्यक्ष केपी ओलीले फुटाएको आरोप लगाएका छन्। अखिल नेपाल राष्ट्रिय स्वतन्त्र विद्यार्थी युनियनको राष्ट्रिय कार्यकर्ता भेलालाई सम्बोधन गर्दै नेता नेपालले यस्तो आरोप लगाएका हुन्। अध्यक्ष ओलीले सोधेको स्पष्टीकरणबा नतर्सिएको भन्दै उनले यस्तो बताएका हुन्। तपाईंहरुलाई अलिकति पनि नपरोस्, हामी केपी ओलीको स्पष्टीकरणबाट तर्सिएका छैनौँ। मैदान छोडेर भाग्नेवाला छैनौं। पार्टी हामी फुटाउनेवाला छैनौँ, नेता नेपालले भने, पार्टी फुटाउने केपी ओली हुन्। पार्टी केपी ओलीले फुटाउछन्। हामी पार्टी फुटाउँदैनौँ। युवा विद्यार्थीलाई सम्बोधन गर्दै उनले इतिहास बताउन बाँकी नै रहेको बताए । उनले पार्टी भित्रको चुनौतीको सामना गर्नुपर्नेमा जोड दिए। नेता नेपालले पार्टीभित्र देखिएका बाधा पन्छाउँदै अगाडि बढ्ने प्रतिवद्धतासमेत जनाए। उनले आफ्नो पनाती जन्मिए पनि युवा नै ठान्ने बताए। अझै संगठन बनाउन ७७ जिल्लमा पुग्ने उनको भनाइ छ। उनले लामो संघर्षपछि ठाउँमा पुगेका मान्छेले धोका दिएको भन्दै ओलीप्रति आपत्ति जनाए। उनले ओलीले दिएको धोका सम्झिराखेको उनको भनाइ छ। पार्टीलाई एकताबद्ध बनाउन राष्ट्रिय कार्यकर्ता भेला गरेको उनको भनाइ छ। पार्टी ९औं महाधिवेशनले अगाडि सारेको दस्तावेज पढ्नसमेत उनले विद्यार्थी नेतालाई अनुरोध गरे।"
"माओवादी स्थायी कमिटी बैठक बस्दै, सरकारको समर्थन फिर्ता लिने तयारी","काठमाडौं : नेकपा माओवादी केन्द्रले मंगलबार स्थायी कमिटी बैठक बोलाएको छ। बिहान ८ बजे केन्द्रीय कार्यालय पेरिसडाँडामा स्थायी कमिटी बैठक बोलाइएको प्रवक्ता नारायणकाजी श्रेष्ठले जानकारी दिए। यस अगाडि बसेको माओवादीको केन्द्रीय समिति बैठक केही दिनका लागि स्थगित भएको छ। सर्वोच्च अदालतले नेपाल कम्युनिष्ट पार्टीलाई विभाजित गर्ने गरी सर्वोच्च अदालतले गरेको फैसलामाथि छिट्टै पुनरावलोकनका लागि जाने माओवादी केन्द्रको केन्द्रीय बैठकले निर्णय गरेको छ। बैठकमा माओवादीबाट मन्त्री बनेका नेताहरुलाई स्पष्टिकरणको पत्र पठाइसकेको तर उनीहरुले प्रत्युत्तर नदिएकाले अब त्यसैलाई आधार बनाएर पार्टीले निर्णय लिने भएको छ। नेकपा माओवादी केन्द्रले मुख्यतया दुई दल, नेपाली कांग्रेस र जनता समाजवादी पार्टीसँग वार्ता गर्ने निर्णय गरेको थियो। मंगलबारको स्थायी कमिटी बैठकले सरकारको समर्थन फिर्ता लिने, नयाँ सरकार निर्माणका लागि गठबन्धन, एमालेमा गएकानेताहरुलाई कारवाही गर्नेलगायतको विषयमा छलफल हुने एक स्थायी समिति सदस्यले जनाएका छन्। सर्वोच्च अदालतको फैसलाले एमाले र माओवादी केन्द्रबीच एकता भई बनेको पार्टी नेपाल कम्युनिष्ट पार्टी (नेकपा)लाई मान्यता नदिएपछि दुई पार्टी ब्यूँतिएका हुन्। नेपाल कम्युनिस्ट पार्टी आफ्नो नाममा दर्ता भएकाले सोही नामको ओलीदाहाल अध्यक्ष रहेको दल खारेज गर्न रिट निवेदक ऋषिराम कट्टेलले दिएको निवेदनमा सुनुवाइ गर्दै अदालतले बदर गरी उनकै पक्षमा निर्णय सुनाएको थियो। निर्वाचन आयोगले एमाले र माओवादी केन्द्र अलगअलग दल भएको जानकारी संघीय संसद सचिवालयलाई जानकारी दिइसकेको छ। यता एमालेको केन्द्रीय बैठकले माओवादीबाट आएका २३ जनालाई केन्द्रीय सदस्यको जिम्मेवारी दिएको छ। रामबहादुर थापा, टोपबहादुर रायमाझी, लेखराज भट्ट, मणिचन्द थापा, प्रभु साह, टंक आङबुहाङ, पासाङ शेर्पा, ज्वाला साह, टेकबहादुर बलामी, कमल जंग, मनोज थापा, विषमलाल अधिकारी, लीलाबहादुर थापा, दधिराम न्यौपाने, दिनेश पन्थी, नवीन रोका एमाले केन्द्रीय सदस्यमा थपिएका छन्। यस्तै, धर्मराज रेग्मी, डम्बर विष्ट, गौरीशंकर थारु, झपट बोहरा, गिरधरी लाल, दावा लामा र चन्द्रबहादुर खड्का पनि केन्द्रीय सदस्य थप गरिएको छ। बैठकले नेपालपक्षीय नेताहरूको जिम्मेवारी खोस्नेदेखि पार्टीमा आएका माओवादी केन्द्रका नेताहरूलाई जिम्मेवारी दिन विधान संशोधनको निर्णय गरेको हो।"
प्रतिनिधिसभाको अर्को बैठक चैत्र १८ गते,काठमाडौं : प्रतिनिधिसभाको मंगलबारको बैठक चैत्र १८ गते बस्नेगरी स्थगित भएको छ। मंगलबारको बैठकमा तीनवटा वार्षिक प्रतिवेदन पेश भएका छन्। न्याय परिषद् र न्याय सेवा आयोगको आर्थिक प्रतिवेदन तथा महान्यायाधीवक्ता कार्यालयको आर्थिक वर्षको प्रतिवेदन र उद्योग तथा वाणिज्य र श्रम तथा उपभोक्ता हित समितिको वार्षिक प्रतिवेदन पेश भएका छन्। बैठकको शून्य समयमा सांसदले नेपालको भूमि संरक्षणदेखि संसद्ले बिजनेस नपाएसम्मका सार्वजनिक सरोकारका विषयमा सरकारको ध्यानाकर्षण गराएका छन्। नेपाली कांग्रेस सांसद दिलेन्द्र बडुले नेपालको भूमि भारतीयले मिच्दा पनि सरकार चुप लागेर बसेको भन्दै आपत्ती जनाएका थिए। उनले छिटोभन्दा छिटो दार्चुलाको महाकाली नगरपालिका वडा ५ गल्फाइ गाउँको पारिपट्टीको करिब ३५ हेक्टर जमिन भारत सरकाले तीन महिनायता नेपाल सरकारको सहमतिबिना एकतर्फी ढंगले तटबन्ध बनाएको भन्दै तत्काल रोक्न माग गरे। यस्तै अर्का कांग्रेस सांसद गगन थापाले प्रधानमन्त्री केपी ओली बिजनेस नदिएर संसद कामबिहीन बनाएको आरोप लगाए। सांसद खगराज अधिकारीले संसद्मा अविश्वासको प्रस्ताव राख्न डराउने तर प्रधानमन्त्रीलाई नैतिकताको पाठ सिकाउने विषय उपयुक्त नदेखिएको बताए। यस्तै सांसद खेमप्रसाद लोहनीले रोकिएको पुष्पलाल (मध्यपहाडी) राजमार्ग निर्माणलाई तीव्रता दिन सरकारको ध्यानाकर्षण गराए। सांसद आशाकुमारी विंकले बझाङको सैपालका बासिन्दाले यातायातको कठिनाइका कारण चामलसमेत ढुवानी गर्न नपाएको हुँदा सडक निर्माण गर्न सरकारसँग आग्रह गरिन्। सांसद घनश्याम खतिवडाले लगानी ठेक्का अलपत्र परेका विषय सार्वजनिक भइरहेको हुँदा त्यसतर्फ सजग र सचेत भई काम गर्न सरकारलाई सुझाव दिए। सांसद अञ्जना विशङ्खेले कोभिड१९ पुनः फैलिएको हुँदा स्वास्थ्य तथा जनसङ्ख्या मन्त्रालयले जनताको स्वास्थ्यलाई गम्भीरतापूर्वक ध्यान दिनुपर्ने बताइन्। सांसद उमा रेग्मीले दैनिकजसो छ महिला र किशोरीको बलात्कारपछि हत्या भएका घटना रोक्न सरकारले किन प्राथमिकतामा राखेन भनी जिज्ञासा राखिन्। सांसद कृष्णभक्त पोखरेलले चितवन राष्ट्रिय निकुञ्जमा रहेको विश्वको दुर्लभ एकसिँगे गैंडा गणना सुरु भएकामा सरकारलाई धन्यवाद दिँदै संरक्षणमा सहयोग गर्न सबैलाई आग्रह गरे।
यो सरकार रहेसम्म संसदको अपमान हुन्छ किनकी प्रधानमन्त्रीले बदला लिनुछ : गगन थापा,"काठमाडौं : नेपाली कांग्रेस सांसद गगनकुमार थापाले ओली सरकारले रहुन्जेलसम्म संसदको तिरस्कार, अपमान र उपेक्षा गर्ने काम अझ बढ्दै जाने बताएका छन्। 'हामी स्पष्ट छौं,यो सरकार रहुन्जेल संसदको तिरस्कार,अपमान र उपेक्षा गर्ने काम अझै बढ्दै जान्छ,उनले भने,' किनकी प्रधानमन्त्रीलाई यो संसदसँग बदला लिनुछ।' उनले प्रधानमन्त्री केपी ओलीले विभिन्न बहाना बनाएर संसदलाई कामबिहीन बनाएको आरोप लगाए। 'कहिले प्रश्न छल्न हटात बैठक स्थगित। कहिले पार्टीभित्रको विरोधी तह लगाउने संसद भंग। अहिले प्रतिनिधिसभा भंग गर्ने सनक सहि थियो भन्ने स्थापित गर्नका लागि संसदलाई कामविहीन बनाउने प्रपञ्च,'उनले भने। उनले विधेयक अधिवेसनमा कांग्रेस काम गर्ने तयार रहेपनि ओलीले संसद नै कामबिहीन बनाएपछि यसको विरुद्धमा डठेर लठ्नुको विकल्प नभएको बताए। एसिड आक्रमणकारीलाई नियन्त्रण गर्ने कानुन बनाउन दिएन भनेर हल्ला गर्ने प्रधानमन्त्री ओलीले संसदलाई एउटा विधेयक नदिएर कामबिहीन बनाएको उनको आरोप छ। ओली सरकारले गरेका गतिविधिको जिम्मा नेपाली जनताले लिने बताउँदै कांग्रेस नेता थापाले यसको हिसाबकिताब पनि जनताले नै गर्ने बताए। प्रतिनिधिसभा भंग गर्दा सांसदको नभइ जनताको अपमान भएको भन्दै उनले जनताले आफूलाई गरेको अपमानको बदला यथोचित समयमा लिने बताए । 'संसद विघटन, संसद र सांसदको अपमान, यो लोगो लगाउने केही थान सांसदको तिरस्कार र अपमान होइन, उनले भने,'यो ती जनताको अपमान हो । जसले यो संसद बनाएको छ । जसले हामीलाई सांसद बनाएको छ ।'"
पठाओको लोगो अंकित कपडा लगाउन रोक,"काठमाडौं : पठाओ नेपाल प्रालिले कोरोना भाइरस (कोभिड१९) संक्रमण रोकथामका लागि प्रयोग गर्दै आएको पठाओ अंकित कपडामा रोक लगाउने निर्णय गरेको छ। कोरोनाको समयमा सरकारले जारी गरेको सरकारी स्वास्थ्य सुरक्षाको मापदण्ड अनुसार पठाओले राइडर र सेवाग्राहीको स्वास्थ्य सावधानीलाई मध्यनजर गर्दै राइडरलाई राइडको समयमा अनिवार्य गराएको प्रेटेक्टिभ गेयर (ज्याकेट र ट्राउजर सहितको कपडा) तत्कालका लागि बन्द गर्ने निर्णय गरेको हो। पछिल्लो समयमा पठाओ सेवालाई थप ब्यवस्थित गर्न सम्बन्धित सरकारी निकायसँग गरिएको छलफल अनुसार यस्तो निर्णय भएको पठाओ नेपाल प्रालिका क्षेत्रीय निर्देशक असिममान सिंह बस्न्यातले जानकारी दिए। अफलाइन राइडको विकृतीलाई निरुत्साहित गर्न र राइडको सहज परिस्थिति बनाउन तत्कालको लागि पठाओको प्रोटेक्टिभ गेयर प्रयोग नगर्न निर्देशन भएकोले सम्पूर्ण राइडरले पठाओको लोगो या ब्रान्ड झल्काउने कुनै पनि कपडा अर्को सूचना नाअएसम्म प्रयोग नगर्न अनुरोध गरिएको छ, बस्न्यातले जारी गरेको विज्ञप्तिमा भनिएको छ। उनले राइड सेवा भने निर्वाध चल्ने बताएका छन्। सूचनालाई बेवास्ता गरेको खण्डमा प्रशासनबाट कारबाही हुन सक्ने र सो अवस्थामा कम्पनी जिम्मेवार नहुने उनको भनाइ छ। नेपालमा सन् २०१८ को सेप्टेम्बरदेखि बाइक राइड सेयरिङ सेवा सुरु गरेको पठाओ नेपालले सन् २०१९ को अगस्टदेखि कार राइड (ट्याक्सी) सेवा सुरु गरेको हो। सन् २०२० सेप्टेम्बरमा पठाओले होटल तथा रेस्टुरेन्टका खाजा तथा खानाका परिकारको होम डेलिभरी सेवा सुरु गरेको छ। यता ट्याक्सी र पठाओका कारण ट्राफिक व्यवस्थापनमा समस्या आएको भन्दै महानगरीय ट्राफिक प्रहरी महाशाखाले यसको व्यवस्थापन गर्ने तयारी गरेको छ। मंगलबार महाशाखामा ट्याक्सी व्यवसायीसँग छलफल गर्दै ट्राफिक प्रहरीले यसको व्यवस्थापनको तयारी थालेको महाशाखाका प्रवक्ता एसपी श्यामकृष्ण अधिकारीले जानकारी दिए। सोमबार मात्र राजधानीमा पठाओ राइडर र ट्याक्सी चालकबीच झगडा भएपछि प्रहरीले यसको व्यवस्थापनमा चासो दिएको हो।"
मनकामना केबुलकार बिहीबार बन्द हुने,काठमाडौं : मनकामना केबुलकार सेवा बन्द हुने भएको छ । नियमित मर्मत सम्भारका लागि चैत १२ गते बिहीबार एक दिन बन्द गरिने भएको हो । नियमित मर्मतसम्भारका लागि मनकामना केबुलकार चैत १२ गते बिहीबार बन्द गरिने मनकामना दर्शन प्रालिका नायब महाप्रबन्धक उज्ज्वल शेरचनले जानकारी दिए। उनका अनुसार केबुलकार चैत १३ गते शुक्रबारदेखि पुनः नियमित सञ्चालनमा आउनेछ । लामो समय बन्द भएर सञ्चालनमा आएको मनकामना मन्दिर दर्शन गर्न आउने दर्शनार्थीको सङ्ख्या बढ्दै गएका छन् । कोरोना महामारीका कारण नौ महिना बन्द रहेको केबुलकार र मनकामना मन्दिर गत मङ्सिर २८ गतेदेखि सञ्चालनमा आएको हो । केबुलकारबाहेक मोटरबाटो र पैदल हुँदै पनि दर्शनार्थी मनकामना मन्दिर पुग्ने गर्छन् ।
तीन पुस्ताकै नागरिकता किर्ते !,"राजविराज : सप्तरीबाट एक भारतीय नागरिकको तीन पुस्ताले किर्ते नागरिकता बनाएर वर्षौदेखि नक्कली नागरिक बनेको खुलेको छ। सासुको नामबाट आफ्नो र पुरै परिवारको किर्ते नागरिकता बनाउने एक भारतीय नागरिकको परिवारका ६ सदस्यलाई अदालतले मङ्गलबार दोषी ठहर गर्दै कैद र जरिवानाको सजाय तोकेको छ। भारत बिहार राज्य जिल्ला मधुबनी ग्राम पर्सा दक्षिण थाना घोघडिहाका ७० वर्षीय गंगाधर यादव, उनका छोरा ५० वर्षीय कमलदेव यादव, निजकी श्रीमती ४५ वर्षीया गुलाबीदेवी यादव, अर्का छोरा ४० वर्षीय अमरेन्द्र यादव, निजकी श्रीमती ३५ वर्षीया ममतादेवी यादव र कमलदेवका छोरा २० वर्षीय विवेकानन्द यादवले किर्ते गरी नक्कली नागरिकता लिएको ठहर भएको हो। जिल्ला न्यायाधीश रीता बख्रेलको इजलाशले गंगाधरलाई ३ वर्ष कैद र २० हजार जरिवाना, कमलदेव र अमरेन्द्रलाई २२ वर्ष कैद र १०१० हजार जरिवाना तथा गुलाबदेवी, ममतादेवी र विवेकानन्दलाई जनही १ वर्ष कैद र १० हजार जरिवानाको फैसला भएको छ। सप्तरीको डाक्नेश्वरी नगरपालिका२ का अरुणकुमार यादवले दिएको जाहेरीले उनीहरुविरुद्ध किर्ते नागरिकता खडा गरेको तथा झुठा विवरण पेश गरी नागरिकता लिएको मुद्दा दर्ता भई कारवाही अगाडि बढेको थियो। अरुणले कात्तिक १६ गते उजुरी दिएपछि जिल्ला प्रशासन कार्यालय सप्तरीले कात्तिक २० गते छानबिन प्रकृया अगाडि बढाउन प्रहरीलाई पत्राचार गर्यो। गंगाधरको ५० वर्ष अघि डाक्नेश्वरी नगरपालिका२ की सुभद्रादेवीसँग विवाह भयो। गंगाधरले भारतीय महिलासँग दोस्रो विवाह गरी भारतमै राखेका छन्। सुभद्रा भारत बिहारको घोघडिहास्थित घर नगई माइतमा बस्न थालिन्। गंगाधरले सुभद्रादेवीकी आमा बिल्टीदेबीको नाममा किर्ते गरी आफ्नो हो भन्ने बनाई मतदाता नामावली परिचय पत्र बनाए। पछि किर्ते गरी नागरिकता समेत बनाए। उजुरी परेपछि छानबिन गर्दा बिल्टीदेवीको जग्गा धनी पुर्जामा उल्लेख भएको उनको नाममा जारी भएको नागरिकता नम्बर ७१०२२६१४ नै गंगाधरको नागरिकतामा देखिएपछि उनले किर्ते नागरिकता बनाएको खुलासा भयो। गंगाधरकै नागरिकताका आधारमा उनका २ छोरा र २ बुहारी र १ नातीले समेत वंशजको नागरिकता लिएका छन्।"
घाइते सहचालकलाई कालीगण्डकीमा फालेको आंशका,स्याङजा : ट्याक्टरबाट खसेर घाइते भएका एक युवालाई कालीगण्डकी नदीमा फालेको आशंका गरिएको छ। गल्याङ नगरपालिकामा चैत ५ गतेको साँझदेखि ट्याक्टरका सहचालक १९ वर्षीय गणेश गाहाको अवस्था अज्ञात छ। दुर्घटना भएको साँझ लुअअफ १०२० नं को (अस्थायी) ट्याक्टरमा गाहा लगायत चालक २४ वर्षीय अमित परियार र अर्का सहचालक २२ का सुनिल रानासँगै सवार थिए। उनीहरु मध्ये गाहाको अवस्था अझै अज्ञात छ। कालीगण्डकी घाटबाट ढुंगा भरेर ल्याउदै गर्दा गुडिरहेको ट्याक्टरबाट खसेर सोही ट्याक्टर किच्दा घाइते भएका गाहालार्ई चालक र सहचालक मिलेर कालीगण्डकी नदीमा फालेर बेपत्ता बनाएको आरोप छ। कालीगण्डकी नदीघाटदेखि उनीहरुले गल्याङ नगरपालिका ९ बेल्चौरस्थित कच्ची सडकखण्ड भएर आउँदै गरेकोे अवस्थामा सहचालक गाहा ट्याक्टरबाट खसेर घाइते भएको र उनलाई ट्याक्टरमै राखी साँखरस्थित कालीगण्डकीमा लगेर फालेर बेपत्ता बनाएको भन्दै परेको उजुरीका आधारमा पक्राउ गरेको प्रहरी नायब उपरीक्षक राजेन्द्रप्रसाद अधिकारीले जानकारी दिए। घटनामा संलग्न परियार र रानालाई पक्राउ गरेर ज्यान सम्बन्धी कसूर कर्तव्य ज्यान मुद्दा दर्ता गरी अदालतले ७ दिनको म्याद थप गरेको छ।
४०३२ पीसीआर गर्दा १८८ जनामा कोरोना संक्रमण,"काठमाडौं : पछिल्लो २४ घन्टामा थप १८८ जनामा कोरोना भाइरस संक्रमण देखिएको छ। मंगलबार स्वास्थ्य तथा जनसंख्या मन्त्रालयले दिएको जानकारीअनुसार ४०३२ जनाको पीसीआर गर्दा १८८ जनामा कोरोना पुष्टि भएको हो। योसहित कोरोना संक्रमितको संख्या दुई लाख ७६ हजार २४४ पुगेको छ। यस्तै पछिल्लो २४ घन्टामा ७७ जना डिस्चार्ज भएका छन्। योसहित कोरोनाबाट निको हुनेको संख्या दुई लाख ७२ हजार ९७ पुगेको छ। कोरोनाबाट निको हुनेको दर ९८५ प्रतिशत हो। मन्त्रालयका अनुसार हाल ४८ क्वारेन्टाइनमा र ११सय २८ जना आइसोलेसनमा छन्। पछिल्लो २४ घन्टामा कोरोनाबाट कसैको पनि मृत्यु भएको छैन। सोमबार कोरोनाबाट ३ जनाको मृत्यु भएको थियो। नेपालमा कोरोनाबाट मृत्यु हुनेको संख्या ३ हजार १९ पुगेको छ। पछिल्ला दिनमा छिमेकी देश भारतमा कोरोना भाइरस संक्रमण बढेसँगै नेपालमा पनि संक्रमण बढ्ने सम्भावना रहेको विज्ञहरुले औंल्याएका छन्। संक्रमणबाट बच्न सतर्कता अपनाउन स्वास्थ्य तथा जनसंख्या मन्त्रालयले अनुरोध गरेको छ। सभा, जुलुस, र्याली, भेला, जमघट, गोष्ठी, सेमिनार, बैठक र भीडभाड नगर्न मन्त्रालयले अनुरोध गरेको छ।"
गृहकार्य नगरेको भन्दै अछाममा प्रधानाध्यापकको कुटपिटबाट एक विद्यार्थी घाइते,"अछाम : अछाममा प्रधानाध्यापकको कुटपिटबाट एक विद्यार्थी घाइते भएका छन्। साँफेबगर नगरपालिका११ देबिस्थानको हंस बाहिनी माविका प्रधानाध्यापक हंसराज खड्काको कुटपिटबाट कक्षा १० का विद्यार्थी युवराज खड्का घाइते भएका हुन्। घटना चैत ३ गतेको भए पनि मंगलबार बाहिरीएको हो। गणित विषयको गृहकार्य नगरेको भन्दै प्रअ खड्काले युवराजलाई कुटपिट गरेको पिडितले बताएका छन्। उनले भने,गणित विषय निकै गाह्रो लाग्छ, सरले सुत्र कण्ठ गरी होमवर्क गर्नु दिनुभएको थियो। मलाई आएन अनि मैले गृहकार्य गरिन भनेपछि सरले गालामा दुई पटक हान्नुभयो त्यसपछि कान फुट्ने गरी हान्नुभयो। त्यति मात्र नभएर साथीलाई लठ्ठी लिन पठाएपछि म कक्षाबाट दौडिएर भागें। टाउको र कान दुखेकोले विद्यालय जान नसकेको उनले बताए। प्रअ खड्काले गृहकार्य नगरेपछि कुटेको स्वीकार गरेका छन्। उनले भने,विद्यार्थी उच्छृङ्खल थियो। गृहकार्य गरेको थिएन। दुई झापड हानेको हो।अभिभावक र विद्यार्थीको दबाबका राजीनामा दिएको तर राजिनामा स्वीकृत नभएको उनले बताए। यस भन्दा पहिले पनि अन्य प्रअले विद्यार्थीमाथि कुटपिट गर्ने गरेको तर बाहिर नआएको स्थानीयहरुले बताएका छन्। वडाध्यक्ष गणेश खड्काले विद्यार्थी कुटपिट भएको घटना समेत राजनीतिकरण हुन थालेको बताए। उनले भने,यस्तो कुटपिटको घटना विद्यालयमा धेरै पटक भइसकेको छ, अभिभावकहरुले डरले भन्दैनन्, गल्ति गर्नेलाई कारवाही हुनुपर्छ। होमवर्क नगरेको भन्दै यसरी कुटपिट गर्न पाइँदैन। कतिपय उनको बचाउमा लागेका छन्।"
मोबाइल पड्किँदा किशोरीको मृत्यु,डोटी : चार्जमा लगाएर फिल्म हेर्ने क्रममा मोबाइल पड्किँदा अछाममा एक किशोरीको मृत्यु भएको छ। सुदूरपश्चिम प्रदेश प्रहरी कार्यालय दिपायलका सूचना अधिकारी तथा प्रहरी वरिष्ठ उपरीक्षक मुकेशकुमार सिंहका अनुसार जिल्लाको मङ्गलसेन नगरपालिका१ की १५ वर्षीया सपना नाथको मोबाइल पड्किएर मृत्यु भएको हो। मृतक नाथ स्थानीय कुन्ति माध्यमिक विद्यालय कक्षा ६ मा अध्यनरत थिइन्। मोबाइल पड्किँदा गम्भीर घाइते भएकी नाथको जिल्ला अस्पताल अछाममा उपचारका क्रममा आज मृत्यु भएको प्रहरीले जनाएको छ।
केही स्थानमा चट्याङसहित वर्षाको सम्भावना,"काठमाडौं : पश्चिमी वायुको प्रभावले मंगलबार देशका अधिकांश भूभागमा आंशिकदेखि सामान्य बदली रही पहाडी भेगका केही स्थानमा मेघगर्जनचट्याङसहित हल्का वर्षा हुने भएको छ। पश्चिमी वायुसँगै स्थानीय वायुको समेत प्रभाव रहेकाले पहाडी भूभागहरुमा आंशिकदेखि सामान्य बदली भइ अपराह्नपछि मेघगर्जन चट्याङसहित हल्का वर्षाको सम्भावना रहेको मौसमविद् प्रतिभा मानन्धरले जानकारी दिए । उनका अनुसार पश्चिमी वायु कमजोर रहेकाले ठूलो पानी पर्ने सम्भावना भने रहेको छैन। अझै दुईतीन दिन देशको अधिकांश स्थानमा आंशिकदेखि सामान्य बदली रहनेछ। हाल देशको पहाडी भूभागमा आंशिकदेखि सामान्य बदली र बाँकी भूभागमा आंशिक बदली रहेको छ। दिउँसो गण्डकी, कर्णाली र सुदूरपश्चिम प्रदेश तथा बाँकी प्रदेशका पहाडी भूभागका केही स्थानमा मेघगर्जन चट्याङसहित हल्का वर्षाको सम्भावना रहेको बताइएको छ। मौसम पूर्वानुमान महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम ११ दशमलव दुई डिग्री र अधिकतम तापक्रम २८ दशमलव शून्य डिग्री सेल्सियस रहेको छ। यस्तै आज सबैभन्दा कम जुम्लाको न्यूनतम तापक्रम दुई दशमलव सात डिग्री र सबैभन्दा धेरै भैरवाको अधिकतम तापक्रम ३६ दशमलव दुई डिग्री सेल्सियस रहेको छ।"
यसरी जोगाऔं खुवालुङ !,"धनकुटा : सप्तकोसी नदीको बीचमा एउटा ठूलो ढुंगा छ, जसलाई खुवालुङ भनिन्छ। यो ठाउँ धनकुटा, उदयपुर र भोजपुरको सीमा क्षेत्र त्रिवेणीभन्दा केही माथि पर्छ। किरात समुदायको आस्थासँग जोडिएको खुवालुङ फुटाउने भनिएपछि त्यसको विरोध भइरहेको छ। यसलाई बचाउन त्रिवेणी क्षेत्रमा विभिन्न संघसंस्थाको नेतृत्वमा दिनहुँ प्रदर्शन भइरहेका छन्। स्थानीय, पर्यटन व्यवसायी र अभियन्ताले नदीको धार केही परिवर्तन गरी खुवालुङ जोगाएर जेटबोट सञ्चालन गर्न सकिने विकल्प सुझाएका छन्। सहिदभूमि गाउँपालिका१ त्रिवेणीका भानुभक्त राईले खुवालुङको संरक्षण गर्दै वैकल्पिक बाटोका विषयमा राज्य, अभियन्ता र स्थानीयबीच सर्वपक्षीय छलफल हुनुपर्ने बताए। यो ठाउँको बायाँ उदयपुरको बेलका नगरपालिकातर्फ ढुंगा छन्। त्यसलाई पन्छाएर नदीको चौडा बढाउन सकिने राईको ठम्याइँ छ। अरुण र तमोरको दोभान मास्तिरको बीचभागमा ठूलो फाँट भएको बगर छ, उनले भने, सो बगरको फाँटको भाग कटिङ गर्न सक्दा खुवालुङ जोगाउने विकल्प हुन सक्छ। पछिल्लो समय त्रिवेणीसँगै खुवालुङमा धार्मिक पर्यटक बढ्न थालेको स्थानीयको भनाइ छ। खुवालुङ फुटाउने भनिएपछि यो ठाउँ हेर्नेको भीड लाग्न थालेको छ। उनका अनुसार आन्तरिक पर्यटक तथा अभियन्ता जेटबोट चढेर हेर्न आउँछन्। किरातराई बान्तवा खिमका अध्यक्ष ज्ञान किराती (काम्दुङ)ले खुवालुङ मास्न नहुने बताए। खुवालुङ किरातहरूको सांस्कृतिक केन्द्र हो, अध्यक्ष किरातीले भने, जो ऐतिहासिक स्थल खुवालुङलाई मानी पूजा गरिन्छ। प्रदेश १ का मुख्यमन्त्री शेरधन राईले खुवालुङ नफुटाउने आश्वासन दिए पनि आशंका अझै रहेको उनको भनाइ छ। यसलाई फुटाउनुको साटो जोगाएर स्टिमर चलाउन सकिने र यो क्षेत्रमा पर्यटनको विकास गर्नुपर्ने उनले बताए। सप्तकोसी जलयातायात प्रालिका सञ्चालक राजेन्द्र कार्कीले प्राचीन संस्कार मास्ने होइन कि बचाउनुपर्ने बताए। सञ्चालक कार्कीका अनुसार यो विषय उठान भएपछि थप पर्यटन प्रवद्र्धन भएको छ। दैनिक ५०६० जना खुवालुङ हेर्न जेटबोट चढेर आउन थालेको उनको भनाइ छ। राज्यले खुवालुङ जोगाएर नदीको धार परिवर्तन गर्न आवश्यक रहेको उनले बताए। अरुण र तमोरको संगमस्थलको बीच क्षेत्रमा रहेको बगरलाई कटान गरी अरुणको धार परिवर्तन गर्न सके खुवालुङ जोगिने र धार्मिक पर्यटन बढ्ने उनको अपेक्षा छ। सहिदभूमि गाउँपालिका अध्यक्ष मनोज राईले किरातीको उत्पत्ति थलो भएका कारण खुवालुङ नफुटाई वैकल्पिक व्यवस्था गर्नुपर्ने बताए। यो किरातीहरूको धार्मिक केन्द्र हो, अध्यक्ष राईले भने, यसलाई जोगाएर धार्मिक पर्यटनको विकास गर्न सकिन्छ। यसलाई जोगाउन उदयपुरतिरको भागमा रहेका ससाना ढुंगा हटाउन सकिने वा तमोरतिरको बगर कटान गरी नदीको धार केही परिवर्तन गरी जेटबोट सञ्चालन सकिने उनले बताए। प्रधानमन्त्री केपी शर्मा ओलीले फागुन ८ गते विराटनगरमा आयोजित सभालाई सम्बोधन गर्ने क्रममा सप्तकोसी नदीमा स्टिमर चलाउन बाधा गर्ने एउटा ढुंगोलाई क्रेन लगाएर फुटाउने अभिव्यक्ति दिएपछि खुवालुङको चर्चा भएको हो। सरोकारवाला पक्ष प्रधानमन्त्री ओलीको उक्त अभिव्यक्तिप्रति आपत्ति जनाउँदै आन्दोलित बनेको हो। प्रदेश सरकारले ठूलो जेटबोट सहज रूपमा सञ्चालन गर्न बजेट विनियोजन गरी काम थाल्ने प्रक्रिया अगाडि बढाएको बेला अभियन्ताले दिनहुँ विरोध गरिरहेका छन्। मुख्यमन्त्रीका प्रेस संयोजक ध्रुव सुवेदीले केही दिनभित्र मुख्यमन्त्री राई खुवालुङ क्षेत्रको भ्रमण गरी सर्वपक्षीय छलफल गर्ने योजनामा रहेको सुनाए। सबैको धारणा सुनेर मात्रै निर्णय लिइने सुवेदीले बताए।"
लम्कीमा प्रहरीको गोली लागेर दुईजना घाइते,टीकापुर : कैलालीको लम्कीमा प्रहरीको गोली लागेर दुईजना घाइते भएका छन् । लम्की चुहानगरपालिका १ लम्कीबजारमा बसको ठक्करबाट घाइते भएकी महिलाका आफन्त र प्रहरीबीच झडप हुँदा गोली लागेर दुईजना घाइते भएका हुन् । स्थानीय ललित जैशीले दिएको जानकारी अनुसार प्रहरीको गोली लागेर स्थानीय कृष्ण प्याकुरेल र दीपक सञ्ज्याल घाइते भएका छन्। मंगलबार बिहान धनगढीबाट टीकापुरतर्फ आइरहेको ना७ ख ८८३३ नम्बरको बसको ठक्करबाट थपालीपुरकी २३ वर्षीया कमला देवकोटाको ज्यान गएपछि लम्की क्षेत्र बिहानैदेखि तनावग्रस्त छ । स्थानीयले पूर्वपश्चिम राजमार्ग ठप्प पार्नुका साथै लम्कीचौराहामा रहेको प्रहरीको अस्थायी बिटमा आगजनी गरेका छन् । घटनाको विषयमा छलफल भइरहेको बेला मोतिपुरस्थित इलाका प्रहरी कार्यालयमा ढुंगामुढा प्रहार भएपछि प्रहरीले बल प्रयोग गरेको थियो । जिल्ला प्रहरी कार्यालय कैलालीका प्रहरी निरीक्षक हिक्मत थापाले इलाका प्रहरी कार्यालयमै आक्रमण सुरु भएपछि गोली चलाउँदा दुईजना घाइते भएको बताए । उनकाअनुसार सशस्त्र प्रहरीका दुई जनासहित ७ सुरक्षाकर्मी समेत घाइते भएका छन् । घाइतेहरुलाई थप उपचारका लागि कोहलपुर मेडिकल कलेज रेफर गरिएको छ । स्थानीयका अनुसार मृतक देवकोटासँगै रहेका उनका ३ वर्षीय छोरा समेत घाइते भएका छन् । उनका दुई बच्चा छन् । सुरक्षाकर्मी र पीडित पक्षबीच छलफल भइरहेको इलाका प्रहरी कार्यालय मोतिपुरले जनाएको छ ।
कैलाली प्रहरीको गोली लागेर दुई जना घाइते,कैलाली : बसको ठक्करबाट युवतीको मृत्यु भएपछि तनावग्रस्त बनेको कैलालीको लम्कीमा प्रहरीले गोली चलाउँदा दुईजना घाइते भएका छन्। प्रहरीमाथि हातपात गर्न खोजेपछि केही राउन्ड गोली प्रहार गरेको जिल्ला प्रहरी कार्यालय कैलालीका प्रहरी निरीक्षक हिक्मत थापाले जानकारी दिएका छन्। उनका अनुसार गोली प्रहारबाट घाइते भएकालाई उपचारका लागि कोहोलपुर पठाइएको छ। मंगलबार बिहान पूर्वपश्चिम राजमार्गअन्तर्गत लम्की चोकस्थित टीकापुरतर्फ जाँदै गरेको ना६ ८८३३ नंको बसको ठक्करबाट पैदल यात्री लम्कीचुहा नगरपालिका१ की २२ वर्षीया कमला देवकोटाको मृत्यु भएको थियो। सोही विषयलाई लिएर आन्दोलित भएका स्थानीयवासीले राजमार्ग अवरुद्ध पार्नाका साथै टायर बालेर प्रदर्शन गरिरहेका छन्। प्रदर्शनकारीहरुले इलाका प्रहरी कार्यालय लम्की घेराउसमेत गरेका छन्। प्रदर्शनकारीलाई तितर बितर बनाउन हवाई फायरसमेत गरिएको थियो। ठक्कर दिने बस र चालक बर्दोगोरिया गाउँपालिका१ का ३१ वर्षीय पुष्प कँडेललाई प्रहरीले नियन्त्रणमा लिएर अनुसन्धान गरिरहेको जनाइएको छ।
दुई लाख ५० हजार चालक अनुमतिपत्र छाप्न बाँकी,"काठमाडौं : यातायात व्यवस्था विभागले झण्डै दुई लाख ५० हजार अनुमतिपत्र छाप्न बाँकी रहेको छ। अनुमतिपत्रका लागि लिइएको परीक्षा पास गरेका र नवीकरण गरेर उक्त सङ्ख्यामा अनुमतिपत्र छाप्नुपर्ने भएको हो। देशभरका यातायात व्यवस्था कार्यालयबाट एकै पटक धेरै सङ्ख्यामा नयाँ अनुमतिपत्रका लागि आवेदन दिएकाले यो सङ्ख्या अहिले ह्वात्तै बढेको विभागका सूचना प्रविधि निर्देशक पवित्र डङ्गोलले बताए। विश्वव्यापीरुपमा फैलिएको कोभिड१९ को नियन्त्रणका लागि सरकारले बन्दाबन्दी जारी गरेसँगै यातायात कार्यालयहरुले सेवा दिएका थिएनन्। गत असारमा कार्यालय खुले पनि बन्दाबन्दी पूरै नखुलेकाले त्यो समयमा धेरै सेवाग्राही कार्यालय जान सकेका थिएनन्। सो अवधिमा नवीकरणका लागि केही समय थपिएको उनले बताए। कार्यालयहरुले गत पुस २९ देखि नवीकरण पुनः सञ्चालन गरेपछि एकै पटक धेरै अनुमतिपत्र छाप्नुपर्ने भएको उनले बताए। उनले भने, 'नयाँ र नवीकरण छाप्नुपर्ने धेरै छ।' विगत वर्षहरुमा धेरै सङ्ख्यामा अनुमतिपत्र छाप्न बाँकी भए पनि गत वर्ष विभागले बाँकी रहेका सबै अनुमतिपत्र छापिसकेको थियो। बन्दाबन्दीको अवधिमा एक दिनमा तीन चरण गरेर छपाइ गरिएको सूचना प्रविधि निर्देशक डङ्गोलले बताए। विभागले स्मार्ट चालक अनुमतिपत्र सुरु गरेदेखि अहिलेसम्म २० लाख १९ हजारभन्दा बढी छपाइ भइसकेको छ। विभागले अहिले अनलाइन माध्यमबाट मात्रै फारम लिइरहेको उनले बताए। सेवाग्राहीले जुनसुकै स्थान र समयमा फारम भर्न सक्ने व्यवस्था मिलाइएको उनले बताए। गत पुसमा सेवा पुनः शुरु गर्दा विभागले निश्चित समयमा मात्रै फारम भर्न सक्ने व्यवस्था गरेको थियो। एकै पटक धेरैले अहिले भर्न खोज्दा समस्या आएपछि जुनसुकै समयमा खुल्ला गरिएको हो। उनले भने, 'लामो समय रोकिएको सेवा एकै पटक खोल्दा पहिले पहिले चौबिस घण्टा हुँदा पनि समस्या थियो, अहिले त्यो हटिसकेको छ।' नयाँ अनुमतिपत्रका लागि आवेदन दिने सेवाग्राहीमध्ये झण्डै ३० प्रतिशत पास हुने गरेको पाइएको छ। अहिले पनि साढे चार लाखले भरेकामा तीमध्ये आधाभन्दा कम मात्रै पास हुने अनुमान गरिएको छ। विभागमा छाप्नुपर्ने आवेदन बढिरहँदा छपाइ भने हुन सकिरहेको छैन। सरकारले १४ लाख कार्ड छपाइका लागि प्रक्रिया अघि बढाएको छ। त्यो आइनपुगेकाले अत्यावश्यक अनुमतिपत्र मात्रै छापिरहेको हो।"

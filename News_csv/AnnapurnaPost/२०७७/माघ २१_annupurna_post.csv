शीर्षक,विवरण
म्यानमार 'कु' को सन्देश,"विश्वमै प्रजातन्त्र, मानव अधिकार, लोकतन्त्र र जनताको सार्वभौमसत्ताको लहर चलिरहेका बेला म्यानमारमा सेनाले सत्ता कब्जा गरेर सरकार सञ्चालनमा उल्टो बाटो तय गरेको छ। संसद् को पहिलो बैठक तय गरिएको दिन नै जननिर्वाचित सरकारलाई ध्वस्त पारेर गरिएको सैनिक 'कु' को जति निन्दा गरे पनि पुग्दैन। सेनाको यस प्रकारको हर्कतले म्यानमारलाई राजनीतिक, सामाजिक, सांस्कृतिक तथा विकासका अन्य पक्षबाट वर्षों पछाडि धकेलेको छ। साथै लोकतन्त्रका पक्षमा विश्वमै उर्लिरहेको जनमतको समेत अपमान गरेको छ। कहिल्यै गन्तव्यमा पुग्न नसकिने यो यात्राबाट म्यानमारको सैनिक नेतृत्व तुरुन्त पछि हट्नुपर्छ र जनताले चुनेको प्रतिनिधिलाई सत्ता हस्तान्तरण गर्नुपर्छ। मुलुकमा संवैधानिक तथा प्रजातान्त्रिक प्रक्रियालाई पुनर्स्थापित गर्नुपर्छ। म्यानमारमा सैनिक नेतृत्वले जननिर्वाचित सरकारलाई सत्ता हस्तान्तरणको प्रतिबद्धता जनाएको एक दशक पनि पूरा भएको छैन। सेनाको यस प्रकारको गतिविधिले जनताको भविष्यलाई अन्धकारतर्फ धकेलेको छ। विश्वसामु मुलुकको बेइज्जत भएको छ। बन्दुकको आडमा मुलुकमा निरन्तर ६ दशकसम्म सत्ता जमाएर बसेको सेना जनदबाबलाई थेग्न नसकेपछि बाध्य भएर सन् २००८ मा पहिलोपटक संविधान जारी गर्न सहमत भएको थियो। सोही संविधानलाई टेकेर तीन वर्षपछि मुलुकमा पहिलो निर्वाचन भएको थियो। तर उक्त निर्वाचनमा सेनासमर्थित दल नै सरकार सञ्चालनको नेतृत्वमा पुगेपछि मुलुकको प्रजातान्त्रिक माहोल केही खल्बलिएको थियो। सन् २०१५ र सन् २०२० मा भएको निर्वाचनमा प्रजातन्त्रका लागि डेढ दशकभन्दा बढी जेल जीवन बिताएकी आङ साङ सुकी नेतृत्वको नेसनल लिग फर डेमोक्रेसीको पल्ला भारी भयो र सरकारको नेतृत्वमा सेनाको प्रभाव घट्यो। दोस्रो कार्यकालका लागि संसद् बैठक बस्ने दिन नै सेनाले मुलुकमा संकटकाल लगाउँदै सत्ता कब्जा गरेको थियो। विचारणीय पक्ष के छ भने निर्वाचनमा जुनसुकै दलले बहुमत ल्याए पनि रक्षा, सीमा र गृह मन्त्रालयको जिम्मेवारी सेनालाई मात्रै दिनुपर्ने संवैधानिक व्यवस्था त्यहाँ छ। यी तीन मन्त्रालयको नेतृत्व सेनाले या त आफूले चाहेको दललाई दिन सक्छ; त्यसो नभए सेनाका अधिकारीले नै मन्त्रालय सम्हाल्न सक्छन्। अर्को महत्त्वपूर्ण पक्ष भनेको चुनावमा जुन दलले जति मत ल्याए पनि २५ प्रतिशत सिट अनिवार्य रूपमा सेनालाई नै दिनुपर्ने कानुनी व्यवस्था छ। यस्ता व्यवस्थाका कारण अन्य दलले सरकारको नेतृत्व गर्न पाए पनि महत्त्वपूर्ण निर्णय गर्नुपर्दा सेनाको सहयोग अनिवार्यजस्तै हुन्छ। संविधान संशोधन गर्न ७५ प्रतिशतभन्दा बढी जनप्रतिनिधिको समर्थन अनिवार्य हुने अर्को व्यवस्था छ। २५ प्रतिशत सिट सेनाको हुने भएपछि यस्ता अव्यावहारिक संवैधानिक व्यवस्थामा संशोधन गरौं भने पनि असम्भवजस्तै हुन्छ। मुलुकमा प्रजातन्त्र स्थापना भएको मानिए पनि थुप्रै कठोर संवैधानिक प्रावधानले त्यहाँ जतिबेला पनि सत्ता संकटलाई आमन्त्रण गरिरहेको थियो र यसको नतिजा सोमबार देखियो। यसपटक पनि परिणाम आफूअनुकूल नआएपछि सेनाले निर्वाचनमा धाँधली भएको दाबी गरिरहेको थियो। तर औचित्य पुष्टि गर्ने प्रमाण जुटाउन सकेको थिएन। निर्वाचन आयोगले समेत सेनाको दाबी आधारहीन रहेको बताउँदै आएको थियो। म्यानमारको संविधानमा देखिएका केही अव्यावहारिक प्रावधान नै सैनिक कुलाई प्रोत्साहन गर्ने मुख्य आधार देखिन्छ। यस घटनाबाट अन्य मुलुकले पनि पाठ सिक्न जरुरी छ। संविधानमा लेखिएको सानो व्यवस्थाले मुलुकमा सत्ता संकट निम्त्याउन कति ठूलो भूमिका खेल्दो रहेछ भन्ने ख्याल राख्नुपर्छ । तर जेजस्तो संवैधानिक प्रावधानलाई व्याख्या गरे पनि जनताको भावनाको कदर हुनुपर्छ। नजरबन्दमा रहेका नेताकार्यकर्तालाई रिहाइ गर्नुपर्छ। नागरिक सर्वोच्चता कायम हुनुपर्छ। लोकतन्त्रलाई निलम्बन गर्नेजस्तो विश्वव्यापी रूपमै निन्दनीय काम सेनाबाट अन्त्य हुनुपर्छ।"
राजधानीमा प्रधानमन्त्री ओलीको समर्थनमा मोटरसाइकल र्याली (फोटो फिचर),"काठमाडौं : प्रधानमन्त्री केपी ओलीको समर्थनमा बुधबार राजधानीमा मोटरसाइकल र्याली भएको छ । सत्तारुढ नेपाल कम्युनिस्ट पार्टी (नेकपा) ओली समूहले राजधानीमा मोटरसाइकल र्याली निकालेको हो । माघ २३ मा आयोजित बृहत सभा अगाडि मोटरसाइकल र्याली निकालिएको हो । यो समूहका अध्यक्ष एवम् प्रधानमन्त्री ओलीको तस्वीरसहित र्याली निस्किएको छ । बालकुमारी पुलबाट सुरु भएको र्याली सातदोबाटो, लगनखेल, जावलाखेल, थापाथाली, त्रिपुरेश्वर, जमल, नारायणहिटी, कमलपोखरी, गौशाला हुँदै तीनकुनेमा टुंगिएको छ । तस्बिर : विकास कार्की"
लुगलुग काम्दै मधेस,"मनिका झाजनकपुरधाम, यादव आचार्यगुलरिया, अनिल ढकालचितवन तराईमधेसमा शीतलहरका कारण अहिले बिहानसाँझ चिसोले मुटु कमाउँछ। मैथिलीमा भनिन्छ, हाथ हाथ नै सुझाइछैं। अर्थात् एक हातले अर्को हातलाई हेर्न नसकिने गरी हुस्सु लाग्छ। बिहान ११ बजेसम्म बाक्लो हुस्सुले गर्दा सवारी साधन चलाउँदा हेडलाइट बाल्नुपर्छ। हुस्सुकै कारण सवारी दुर्घटनाको जोखिम देखिएको छ। अर्कातर्फ पैदलै घरबाहिर निस्किँदा शीतलहरले हानि पुर्याउने खतरा छ। हुस्सु र कुहिरोले सवारी दुर्घटनाको सम्भावना निकै बढाएको छ। त्यसैले हामीले चेकजाँच बढाएका छौं, जनकपुरका ट्राफिक इन्स्पेक्टर नवराज न्यौपानेले भने, चिसोका बेला लाइट बालेरै सवारी साधन चलाउन र न्यानो भएर यात्रामा निस्कन हामी सन्देश दिने गर्छौं। स्थानीयले विगतको तुलनामा यस वर्ष बढी चिसो महसुस गरेका छन्। हामी मजदुरका लागि वर्षायाम होस् कि शीतलहरी, सबै दुःखदायक नै छ, स्थानीय सतेन्द्र महतोले भने, यसअघि कोरोना भनेर काम थिएन। अब शीतलहरीले गर्दा काम पाउन गाह्रो छ। खै कसरी जिन्दगी चलाउने ? महतोले पहिला कोरोना र अहिले शीतलहरले कामधन्दा चौपट बनाएको दुःखेसो गरे। चिसोले लियो ६ को ज्यानदुई सातादेखिको शीतलहर र हुस्सुका कारण बढेको चिसोले प्रदेश २ मा कठ्यांग्रिएर चार जनाले ज्यान गुमाएका छन्। चिसो छल्न आगो ताप्दा जलेर २ को मृत्यु भएको प्रदेश २ प्रदेश प्रहरी कार्यालय जनकपुरका प्रहरी प्रवक्ता एसपी कृष्ण प्रसाईंले बताए। चिसोकै कारण माघ १० गते बाराका देवताल७ की ६० वर्षीया राधिका देवीको मृत्यु भयो। यस्तै सर्लाही हरिपुर्वा३ का रोजाइ शेखले पनि ज्यान गुमाए। लालबन्दीका ६० वर्षीय नरेश न्यौपाने र सिरहाको मिर्चैया७ का ८ वर्षीय जाविर राइनको कठ्यांग्रिएर मृत्यु भयो। चिसो छल्न आगो ताप्ने क्रममा जलेर सिरहाको कर्जन्हा३ का ७० वर्षीय किल्टु महतो र बरियारपट्टी१ की ८५ वर्षीया प्रयागीदेवी साहको मृत्यु भयो। हिमाली र पहाडी क्षेत्रमा भइरहेको हिमपातको प्रभाव बर्दियासहित आसपासका भेगमा देखिएको छ। बाक्लो हुस्सुले केही दिनदेखि घाम देखिएको छैन। घाम नलागेपछि स्थानीयले अत्यधिक चिसो महसुस गरिरहेका छन् । चिसोले गर्दा काममा जान नसकेको गुलरिया नगरपालिका७ का सद्धिक नाउँले बताए। चिसोबाट जोगिन तातो झोलिलो पेय पदार्थ पिउनुपर्ने बर्दिया अस्पतालका प्रमुख सुभाष पाण्डेले बताए। ५३ वर्षीय पुरणराम महतो ओढ्नेओच्छ्याउने नभएपछि आगो तापेर रात बिताउँछन्। बिहान हुनासाथ भुस खोजेर फेरि आगो बालेर ताप्छन्। जाडो बेस्सरी हुन्छ, सुत्न नसकेर छोराछोरी रुन्छन्, उनले भने, घर भए राम्रो हुन्थ्यो तर यो सपना मात्रै हो ।चितवनको रत्ननगर८ स्थित भानु चोकबाट केही भित्र माछापोखरी डिलमा महतो परिवार बस्ने टहरो छ। पुरानो जस्ताले घेरेर त्रिपाल टाँगिएको छ। पत्नी र तीन छोराछोरी त्यही टहरोमा अटाएका छन्।"
विप्लवसँग सघन सम्पर्क,"काठमाडौं : खानेपानीमन्त्री मणिचन्द्र थापा मंगलबार एकाएक ललितपुरस्थित नख्खु कारागार पुगे। जेलर मोहन अधिकारीसँग छोटो भलाकुसारीपछि मन्त्री थापाले कारागारभित्र केही बेर निरीक्षण गरे। जेलर अधिकारीले खानेपानी र फोहोर व्यवस्थापनमा समस्या रहेको भन्दै निरीक्षण गर्न गरेको निम्तो स्वीकार गरी आफू कारागार पुगेको मन्त्री थापाले बताए। तर, त्यहाँ थापाले नेत्रविक्रम चन्द विप्लव नेतृत्वको नेपाल कम्युनिस्ट पार्टीका नेता हेमन्तप्रकाश वलीसँग भेट गरे। सरकार र विप्लव समूह वार्ताका लागि अनौपचारिक संवादमा रहेका बेला मन्त्री थापा कारागार पुग्नु र उपल्लो स्तरका नेता वलीलाई भेट गर्नु अर्थपूर्ण मानिएको छ। बीएड पढ्दाका सहपाठीदेखि रुम पार्टनरसमेत रहेका र सशस्त्र द्वन्द्वमा सहयात्रा गरेका वली बसेकै कोठामा पुगेर मन्त्री थापाले झन्डै १५ मिनेट संवाद गरेका हुन्। थापाले सन्चोबिसन्चोबाट कुरा सुरु गरेका थिए। वलीको स्वास्थ्य अवस्था बुझेपछि उनले उक्त कोठाको निरीक्षण गरे। अनि सोधे, आजकल के अध्ययन गर्दै हुनुहुन्छ ? अध्ययनका पारखी वलीको आनीबानी मन्त्री थापालाई थाहा नहुने कुरै भएन। त्यसपछि भने उनले वार्ताको सम्भावनाबारे कुरा राखे। के छ आउने होइन वार्तामा ? खुला हुने होइन ? वार्ताको के छ सम्भावना ? तपाईंलाई माथिको निर्देशन के छ ?, मन्त्री थापाले वलीलाई सोधे। वलीले जवाफ फर्काए, हामी त विद्रोही मान्छे, वार्ताको वातावरण बनाउनेनबनाउने कुरा त हामीभन्दा पनि तपाईंहरू (सरकार)कै हातमा छ। म जेलभित्र छु, कसैसँग सम्पर्कमा छैन। तर, विप्लवजीका अन्तर्वार्ताहरू हेर्दापढ्दा उहाँले वार्ताविरोधी हामी होइनौं भन्नुभएको छ। हामी वार्ताविरोधी होइनौं। वार्ताको वातावरण पहिले सरकारले बनाउनुपर्यो। थापाले छुट्टिने बेला पुनः भने, ल आउनुहोस् मूलधारमा। वार्तामा आउनुस्। तपाईंहरू आउँदा राम्रै होला। मन्त्री थापा र विप्लवका नेता वलीबीच मंगलबारको संवादको परिदृश्य यत्ति हो। काभ्रेबाट २०७५ चैत ९ गते पक्राउ परेका वली त्यसयता नख्खु कारागारमा बन्दी जीवन बिताइरहेका छन्। वार्ताको वातावरण बनाउने प्रयासमा यसअघि वलीसँग सरकारका प्रतिनिधिका रूपमा नेकपाका विभिन्न नेताले भेट गरेका थिए। मन्त्री थापा पनि मंगलबार वार्ताको वातावरण निर्माणकै क्रममा त्यहाँ पुगेको अनुमान गर्न थालिएको छ। तर, थापाले भने, यो राजनीतिक विषयको संवादका लागि थिएन। जेलको अवस्था र त्यहाँको खानेपानीको अवस्थाबारे बुझ्न मात्र कारागार पुगेको हुँ। त्यहाँ सँगै पढेका र सँगै माओवादी युद्धमा हिँडेका असाध्यै मिल्नेमध्येका हेमन्त (सुदर्शन)जीसँग पनि छोटो संवाद भने भइहाल्यो। तर सूत्रहरूका अनुसार सरकार र विप्लव पक्षबीचको वार्ताका लागि दुवै पक्षले एकापसमा अनौपचारिक प्रस्ताव पठाइसकेका छन्। विप्लव नेतृत्वको पार्टीले एक महिनाअघि नै वार्ता टोली बनाइसकेको छ। प्रवक्ता खडकबहादुर विश्वकर्मा प्रकाण्डको नेतृत्वमा सचिवालय सदस्य धर्मेन्द्र बाँस्तोला कञ्चन र उपत्यका ब्युरो इन्चार्ज चिरन पुन भरत रहेको वार्ता टोली विप्लवको पार्टीले बनाएको हो। अनौपचारिक संवादमा रहेकै बेला पुस २९ मा बाँस्तोला पक्राउ परेका थिए। विप्लवको पार्टीले सरकारसँग अब वार्तामा बस्नुपर्ने, बन्दी नेता कार्यकर्ता रिहाइ गर्नुपर्ने र तयारी गरेर मात्र अगाडि बढ्नुपर्नेमा आन्तरिक रूपमा प्रशिक्षण दिन थालेको थियो। अन्नपूर्ण पोस्ट्सँग मंगलबार टेलिफोन सम्पर्कमा आएका विप्लव नेतृत्वको पार्टीका एक केन्द्रीय सदस्यले भने, हामी वार्ताका लागि तयार छौं तर त्यसको वातावरण सरकारले बनाउनुपर्छ। ती नेताले अनौपचारिक संवादकै क्रममा सरकारका तर्फबाट पनि नयाँ प्रस्ताव बताए। सरकारका तर्फबाट केही साताअघि मात्रै संवादमा आउन तीनबुँदे प्रस्ताव आएको उनले बताए। उनका अनुसार सरकारले नयाँ संसद्, ओलीको नेतृत्वमा अन्तरिम सरकार र संसदीय निर्वाचनको प्रस्ताव पठाएको छ। सरकारी पक्षले भने यसको पुष्टि गरेको छैन। उसले हिंसा त्यागेर शान्तिपूर्ण राजनीतिमा आउने प्रतिबद्धता जनाए तत्काल औपचारिक वार्तामा जान तयार रहेको सार्वजनिक रूपमा नै व्यक्त गर्न थालेको छ। परराष्ट्रमन्त्री प्रदीप ज्ञवालीले केही दिनअघि भनेका थिए, हिंसाको बाटो छोडेर शान्तिपूर्ण प्रवाहमा आउन विप्लव समूहलाई हामीले पहल्यिैदेखि आह्वान गरिरहेका छौं। सरकारको मुख्य असहमति भनेको आफ्नो विचारलाई कार्यान्वयन गर्न हिंसाको बाटो लिएको विषय हो। प्रतिबन्ध फुकुवा गर्ने गरी सरकार आए वार्तामा जुनै बेला आउन तयार रहेको सन्देश विप्लव पक्षले पनि मन्त्रीहरूलाई प्रत्यक्षअप्रत्यक्ष रूपमा दिइसकेका छन्। प्रतिनिधिसभा विघटन नकारात्मक परिघटना भए पनि त्यसभित्रबाट पार्टीले सकारात्मक फाइदा लिन सक्नुपर्ने निष्कर्ष विप्लव नेतृत्वको पार्टीले निकालेको एक नेताले बताए। तत्कालीन विद्रोही माओवादी र सरकारबीच गोलमेच सम्मेलन, अन्तरिम सरकार र संविधानसभाको निर्वाचनको नारा सारेर वार्ता भएजस्तै विप्लव समूहले पनि प्रतिबन्ध फुकुवा, प्रगतिशील संयुक्त सरकार र संविधान संशोधन गरी वैज्ञानिक समाजवाद उल्लेख गर्ने गरी राजनीतिक नारासहित वार्तामा बस्न सक्ने प्रस्ताव तय गरेको छ। यो पक्षले प्रगतिशील संयुक्त सरकारको नारा सार्वजनिक गरी वार्ताको वातावरण निर्माणमा सरकारलाई दबाब बढाउने योजना बनाएको थियो।"
अवहेलना मुद्दा : आफैं लिखित जवाफ पेश गर्न प्रचण्डलाई सर्वोच्चको आदेश,काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डलाई अदालतको अवहेलना सम्बन्धी मुद्दामा आफैं लिखित जवाफ पेस गर्न आदेश भएको छ । बुधबार सर्वोच्च अदालतका न्यायाधीश मनोजकुमार शर्माको एकल इजलासले प्रचण्डलाई सात दिनभित्र आफैं लिखित जवाफ पेश गर्न आदेश दिएको हो । पूर्वप्रधानमन्त्रीसमेत रहेका प्रचण्डले अदालतको अवहेलना हुने अभिव्यक्ति दिएको भन्दै अधिवक्ता समिर हायुले सर्वोच्चमा रिट दर्ता गरेका थिए । उक्त रिटमाथि सुनुवाइ गर्दै न्यायाधीश शर्माको एकल इजलासले प्रचण्डलाई आफैं उपस्थित भएर लिखित जवाफ बुझाउन आदेश दिएको हो ।
नेतृ झाँक्रीमाथि कारवाही गर्न माग,काठमाडौं : प्रधानमन्त्री केपी शर्मा ओली र गृहमन्त्री रामबहादुर थापालाई अलग अलग ज्ञापनपत्र बुझाएर अखिल नेपाल महिला सङ्घ (अनेमसङ्घ)ले राष्ट्रपति विद्यादेवी भण्डारीविरुद्ध अशोभनीय टिप्पणी गर्ने निवर्तमान सांसद रामकुमारी झाँक्रीलाई कारवाही गर्न माग गरेको छ । अनेमसङ्घका अध्यक्ष सीता पौडेललको नेतृत्वमा गएको टोलीले प्रधानमन्त्री ओलीलाई प्रधानमन्त्री निवास बालुवाटार र गृहमन्त्री थापालाई सिंहदरबारस्थित मन्त्रालयमा भेटी ज्ञापनपत्र बुझाएकी हुन् । ज्ञापनपत्रमा झाँक्रीले देशभरका एकल महिलामाथि अपमान गर्नेगरी सेतो सारीको प्रसङ्ग उठाएको र राष्ट्रपति भण्डारीको व्यक्तिगत चरित्र हत्या गरेकाले तत्काल कारवाही माग गरिएको सङ्घका सचिव सुजिता शाक्यले जानकारी दिइन् । उनका अनुसार ज्ञापनपत्र बुझ्दै गृहमन्त्री थापाले झाँक्रीलाई कारवाही गर्न प्रहरी प्रमुखलाई निर्देशन दिने बताए । सङ्घले झाँक्रीलगायत यस्ता अभिव्यक्ति दिने अन्यलाई पनि तत्काल पक्राउ गरेर कारवाही गर्नसमेत माग गरेको सङ्घका सचिव शाक्यले बताइन् । अनेमसङ्घले संसद् विघटनसम्बन्धी सर्वोच्च अदालतमा विचाराधीन मुद्दामा बहस गरिरहेका अधिवक्ताकाविरुद्ध सडकमा दिएका अभिव्यक्तिप्रति ध्यानाकर्षण गराएको छ । ज्ञापनपत्रमा संसद् विघटनको पक्षमा बहस गर्ने अधिवक्तालाई सडकमा ल्याउने अभिव्यक्ति दिएको भन्दै त्यस्ता गतिविधि रोक्न पनि अनेमसङ्घले गृहमन्त्रीको ध्यानाकर्षण गराएको अनेमसङ्घकी केन्द्रीय सदस्य संयोजक दीपा शर्माले जानकारी दिइन् । रासस
प्रचण्ड नेपालको हड्ताल : गृह मन्त्रालयले भन्यो निर्धक्क व्यवसाय संचालक गर्नू,"काठमाडौं : गृह मन्त्रालयले बिहीबार निर्धक्क भएर आफ्नो पेशा व्यवसाय गर्न आम नागरिकलाई आग्रह गरेको छ। नेकपा प्रचण्डनेपाल समूहले आम हड्तालको घोषणा गरे लगत्तै मन्त्रालयले यस्तो आग्रह गरेको हो । मन्त्रालयले बुधबार साँझ विज्ञप्ति जारी गर्दै दैनिक रूपमा सञ्चालित उद्योग, पेशा, व्यवसाय सञ्चालनमा कुनै बाधा अवरोध पुग्न नदिने गरी सुरक्षा निकायबाट आवश्यक सुरक्षा व्यवस्था मिलाइने बताएको छ । मन्त्रालयले यातायात व्यवसायीलगायत सबै व्यवसायीलाई निर्धक्क आआफ्नो उद्योगधन्दा पेशा व्यवसाय सञ्चालन गर्न अनुरोध गरेको हो । मन्त्रालयका प्रवक्ता चक्रबहादुर बुढाले जारी गरेको विज्ञप्तिमा आम नागरिकबाट प्रचलित कानुनको पालना गरी शान्ति सुव्यवस्था कायम गराउने कार्यमा सदाझै निरन्तर सहयोगको लागि समेत अपील गरिएको छ। नेपाल कम्यूनिस्ट पार्टी (नेकपा) को नामबाट विविध विषय उठाई बिहीबार देशव्यापी आमहडताल आह्वान गरिएको भनी सार्वजनिक भएको प्रेस वक्तव्य उपर गृह मन्त्रालयको ध्यानाकर्षण भएको छ, विज्ञप्तिमा भनिएको छ, नेपालको संविधान तथा प्रचलित कानून विपरित शान्ति सुरक्षामा खलल पुग्ने, सार्वजनिक तथा निजी सम्पत्तिको तोडफोड, आगजनी, आम सर्वसाधारण नागरिकले प्रयोग गर्ने सार्वजनिक यातायात सञ्चालनमा अवरोध लगायतका अवाञ्छित गतिविधि नगर्न नगराउन तथा संविधान प्रदत्त हकको निर्वाध उपभोग गर्न पाउने नागरिकको अधिकारको सम्मान गर्न सम्बद्ध पक्षसँग अनुरोध गरेको छ। मन्त्रालयले शान्ति सुरक्षामा खलल पुग्ने गरी तोडफोड, आगजनी र जबरजस्ती लगायतका अवाञ्छित गतिविधि गरेको पाइएमा त्यस्ता गतिविधिमा संलग्न हुने उपर कानून बमोजिम कारबाही हुने चेतावनी समेत दिएको छ।"
प्रचण्डनेपाल समूहले गर्यो बिहीबार आम हड्तालको घोषणा,"काठमाडौं : नेपाल कम्युनिस्ट पार्टी (नेकपा) प्रचण्डमाधव पक्षले बिहीबार आम हड्ताल लगायत आन्दोलनका कार्यक्रम घोषणा गरेको छ। पार्टी केन्द्रीय कार्यालय पेरिसडाँडामा बुधबार आकस्मिक पत्रकार सम्मेलनको आयोजना गरी संवैधानिक नियुक्तिहरू खारेज गर्न माग गर्दै बुधबार साँझ देशभर मसाल जुलुस, बिहीबार बन्द लगायत आन्दोलनका कार्यक्रम घोषणा गरेको हो । पत्रकार सम्मेलनमा स्थायी कमिटी सदस्य पम्फा भुसालले संविधानको रक्षाका लागि भोलि आमहड्तालको घोषणा गरिएको जानकारी दिइन् । उनले संवैधानिक निकायका पदाधिकारीको सुनुवाइ नगरी असंवैधानिक रूपमा सपथ गराइनु निरंकुशता र जबरजस्तीको पराकाष्ठा भएको बताइन्। पार्टी प्रवक्ता नारायणकाजी श्रेष्ठले सरकारको फासीवादविरुद्ध सशक्त आन्दोलन गर्न आवश्यक रहेकाले बाध्यतावश आमहड्ताल घोषणा गर्नुपरेको बताए। आमहड्तालले विद्यार्थीहरुको परीक्षा र सर्वसाधरण मारमा पर्ने भएन र ? भन्ने पत्रकारको प्रश्नमा श्रेष्ठले परीक्षार्थीले प्रवेश पत्र देखाए सवारीसाधन नरोकिने पनि प्रष्ट पारे । उनले देशव्यापी आव्हान गरिने आमहड्तालमा अत्यावश्यक सेवामा पनि कुनै रोक नलगाउने बताए । राष्ट्रपति कार्यालयमा बुधबार आयोजित एक विशेष समारोहमा संवैधानिक अंगका प्रमुखहरुलाई प्रधानन्यायाधीश चोलेन्द्र शमसेर जबराले सपथ खुवाएका थिए। त्यस्तै सदस्यहरुलाई सम्बन्धित आयोगका प्रमुखहरूले शपथ खुवाएका थिए। विभिन्न संवैधानिक निकायमा सिफारिस भएका ३२ जना पदाधिकारीहरूले शपथ ग्रहण गरेका छन्। संवैधानिक परिषद्को सिफारिशमा विभिन्न आयोगका पदाधिकारी र सदस्य पदमा नियुक्ति गर्नु अगाडि सङ्घीय कानुन बमोजिम संसदीय सुनुवाइ हुनुपर्ने संवैधानिक व्यवस्था छ। संसदीय सुनुवाई हुन नसकेपछि नियमावली अनुसार ४५ दिन पुगेकाले उनीहरुको नियुक्ति गरिएको हो।"
जनताको मतलाई प्रधानमन्त्रीले दुरुपयोग गरेः पौडेल,"दमौलीः कांग्रेसका वरिष्ठ नेता रामचन्द्र पौडेलले पाँच वर्ष सरकार चलाउनका लागि जनताले दिएको मतमाथि संसद विघटन गरेर प्रधानमन्त्री केपी ओलीले जनमतको दुरुपयोग गरेको आरोप लगाए । तनहुँको ऋषिङ ४ र ६ वडा जोड्ने ढाक्रे खोलामाथि निर्मित पुलको उद्घाटन गर्दै उनले यसको प्रतिरोध गर्नुपर्ने बताए । प्रधानमन्त्रीको कदम जनताले बनाएको संविधानको विपरित छ, उनले भने, यो पिछडिएको क्षेत्र, जाति र समुदायको विरोधमा छ । सबैबाट यसको प्रतिरोध जरुरी छ । वरिष्ठ नेता पौडेलले बाटाघाटा र विकास कांग्रेसले गरेको भए पनि अहिले कम्युनिस्ट नेतृत्वले त्यसको जस लिएको आरोप लगाए । कम्युनिष्टले झुटा कुरा गरेर अरुको विकासको पनि जस लिन खोजेका छन्, उनले भने, जनताले सही कुरा बुझ्नु जरुरी छ । कार्यक्रममा ऋषिङ गाउँपालिकाका अध्यक्ष राजेन्द्रकृष्ण श्रेष्ठले गाउँपालिकाको दुई विकट क्षेत्रलाई जोड्नका लागि आफ्नै पूर्ण बजेटमा पुल बनेको बताए । तीन करोड ६० लाखमा बनेको पुलले गाउँपालिकाको ४ र ६ नम्बर वडा जोडेको छ ।"
बीचैमा प्रदेश छाडेर जान्नँ : मुख्यमन्त्री गुरुङ,"पोखराः गण्डकी प्रदेशका मुख्यमन्त्री पृथ्वीसुब्बा गुरुङले जनताका लागि काम गर्ने प्रतिबद्धतासहित जिम्मेवारी सम्हालेकाले आफू बीचमै छोडेर कुनै अवसर खोज्न नजाने बताएका छन् । पोखरामा आयोजितको कोभिड१९ को असरबाट पर्यटनलाई उकास्ने प्रयास विषयक कार्यक्रममा पत्रकार प्रतिक प्रधानसँगको भलाकुसारीमा मुख्मन्त्रीले प्रदेशको विकासमा आफूले पूरा समय काम गर्ने बताएका हुन् । मुलुक चुनावको तयारीमा छ, अहिले मलाई प्रतिनिधिसभाको टिकट दिए पनि म लिन्न किनकी मैले जनतासँग पाँच वर्ष काम गर्छु भन्ने प्रतिबद्धता लिएर जिम्मेवारी सम्हालेको हुँ । म कुनै अवसर खोज्दै हिँड्दिन, मुख्यमन्त्री गुरुङले भने । उनले चुनौती छन् भन्ने थाहा भए पनि यति कठिन चुनौतीको कल्पना नगरेको बताउँदै सङ्घीयता सफल हुन नदिन कर्मचारीतन्त्र सक्रिय रहेको बताए । कर्मचारीतन्त्रमा सङ्घीयता विरोधी भावना हाबी छ । संरचना, व्यवस्था परिवर्तन भयो तर ८० प्रतिशत कर्मचारीले सङ्घीयता अझै स्वीकार्न सकेका छैन । यसले धेरै समस्या सिर्जना भएको छ, उनले भने । उनले विभिन्न राजनीतिक पृष्ठभूमिबाट समाज परिवर्तनको वाचा गरेर आएका नेताहरुले पछिल्लो समय राजनीतिक धरातल बिर्सेर आफू केन्द्रित हुन थालेको टिप्पणीसमेत गरे । राजनीतिक प्रश्नको उत्तर दिँदै मुख्यमन्त्रीले नेकपा पार्टीभित्रको अन्तद्वन्द्व पहिलेदेखि रहेको र अहिले प्रकट मात्र भएको जवाफ दिए । कोभिड १९ को मारमा परेका व्यवसायीका लागि एक अर्बको व्यवसाय जीवनरक्षा कोष सञ्चालन गरेर प्रदेशले अभिभावकको दायित्वसमेत पूरा गरेको जनाउँदै उनले यस क्षेत्रको विकासका लागि सबैसँग सहकार्य गरेर अगाडि बढ्न आग्रह गरे ।"
यो सरकार जंगली भयो : प्रचण्ड,"काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले वर्तमान सरकार जंगली भएको बताएका छन् । बुधबार बहिर्गमित जनमुक्ति सेना, नेपालको राष्ट्रिय सम्मेलनलाई सम्बोधन गर्दै प्रचण्डले यस्तो बताएका हुन् । प्रचण्डले १० वर्षे सशस्त्र जनयुद्धमा बरु आफूहरु अनुशासित भएको तर केही मान्छेले जंगली भन्ने गरेको सम्झना गर्दै अहिलेको सरकार चाहिँ जंगली भएको टिप्पणी गरेका हुन् । प्रचण्डले केही व्यक्तिले जंगली भएको आरोप लगाए पनि युद्धको समयमा आफूहरु जनताको काखमा भएको दाबी गरे । उनले केपी ओली नेतृत्वको सरकारले नियम कानुन र संविधान नमानेको भन्दै जंगली भएको आरोप लगाएका हुन् । अहिले सरकारले जे मन लाग्यो त्यही गर्न थालेको छ । बरु हामी अनुशासनमा थियौँ । विधिमा थियौँ । विचार र पद्धतिमा थियौँ । दर्शनमा थियौँ । तर, हामीलाई केही मान्छेले जंगली भन्थे । तर, हामी जंगली त थिएनौँ । जनताको काखमै थियौँ, प्रचण्डले भने, तर, अहिले केपीको नेतृत्वमा जुन सरकार चलेको छ त्यो चाहिँ जंगली भयो । न संविधान मान्नु छ, न नियम कानुन मान्नु छ । प्रचण्डले सरकारले विधि पद्धति तोडेर संवैधानिक परिषद्को नियुक्ति र शपथ गराएको भन्दै आपत्ति जनाए । विधि पद्धति सबै तोडेर संवैधानिक परिषद्को शपथ गराइयो । गर्नै नहुने काम भयो, प्रचण्डले भने, जंगली राज भएको संकेत भएको छ । निरंकुशता भएको संकेत भएको छ । निरंकुशता सुरु भएको महसुस भएको छ । फेरि पनि पहिलेका जनमुक्ति सेनाको कमाण्ड गर्न चाहन्छु प्रचण्डले प्रतिनिधिसभा विघटनविरुद्धको आन्दोलन सफल भए बहिर्गमित जनमुक्ति सेनाका आवश्यकता पूरा हुने आश्वासनसमे दिएका छन् । उनले विश्वास, भरोसा, निष्ठा नछोड्न आग्रह गर्दै यस्तो बताएका हुन । उनले भरोसा, निष्ठा, विश्वास नछोड्नु नै मानिसको महानता भएको उल्लेख गरे । हामी फेरि एक पटक जनआन्दोलनमा छौँ । यो सफल पारेर हामी विजयी हुनुपर्छ । विजयी भएपछि तपाईंहरुका भावना र आवश्यकताहरु पूरा गर्ने समय आउँछ, प्रचण्डले भने, हिम्मत नहार्नुहोला, विश्वास नतोड्नुहोला, भरोस नतोड्नुहोला, निष्ठा नछोड्नुहोला । मानिस भएर जन्मिदाको महानता भनेको त्यही हो । प्रचण्डले दुई चार पैसामा बिक्नु रद्दी भएको भन्दै फेरि पनि जनमुक्ति सेनाका कमाण्डरको नेतृत्व गर्ने चाहना व्यक्त गरे । दुुई चार पैसामा बिकियो भने त्यो भन्दा रद्दी कुरा केही हुँदैन । म तपाईंहरुको पहिलेको जनमुक्ति सेनाको कमाण्डरको हिसाबले, अहिलेको पार्टी अध्यक्षको हैसियतले तपाईंहरुलाई फेरि पनि कमाण्ड गर्न चाहन्छु, प्रचण्डले भने, तपाईंहरु आन्दोलनमा पछि नपर्नुहोस् त्यसैमा हाम्रो विजय हुन्छ । प्रधानमन्त्री हुँदा भन्दा सडकमा पलेँटी कसेर बन्दा खुसी प्रचण्डले अफू प्रधानमन्त्री भएको समयमा भन्दा अहिले आन्दोलन गर्दै सडकमा पलेँटी कसेर बस्न पाउँदा खुसी भएको बताए। पहिला प्रधानमन्त्री हुँदा भन्दा अहिले सडकमा पलेटी कसेर बस्न पाउँदा म खुसी छु , प्रचण्डले भने, संविधानमाथि प्रहार भएको छ । त्यसको रक्षाका लागि तपाईंहरुसँगै मैदानमा आएको छु । मैले जेल नेल व्यहोरेकै हो । जरुरी पर्यो भने जस्तोसुकै त्याग गर्न तयार छु । पूर्वजनमुक्ति सेनालाई पराइको भर नपर्न भन्दै उनले त्यहाँबाट समस्या समाधान नहुने बताए । पराइबाट समस्या समाधान हुन्छ भन्ने मलाई लाग्दैन, प्रचण्डले भने, त्यो नगर्नुहोस् । यो आन्दोलन १० महिनामा सफल हुन्छ जनयुद्ध सफल हुन १० वर्ष लागे पनि अहिलेको आन्दोलन १० महिनामै सफल हुने दाबीसमेत प्रचण्डले गरेका छन् । अस्ती हामी १० वर्ष लड्नु परेको थियो । यस पटक १० महिनापछि लड्नु पर्दैन । हामीले जित्छौँ र हामीले जित्नैपर्छ, उनले भने, प्रचण्डले पूर्वजनमुक्ति सेनालाई तीन चार समूहमा नभइ एउटै समूहमा बस्न आग्रहसमेत गरे । उनले केही अवसरवादी गए भनेर निष्ठा नतोड्न सुझाए । आन्दोलन उत्सव भएकाले त्यसमा लाग्नसमेत अनुरोध गरे । हामी आन्दोलनमा छौँ । आन्दोलन तपाईं हाम्रो लागि उत्सव हो, उनले भने, तपाईंहरु पनि यसमा सहभागी हुनुहोस् । जित हाम्रो हुनेछ ।"
राजधानीमा प्रधानमन्त्री ओलीको समर्थनमा मोटरसाइकल र्याली (फोटो फिचर),"काठमाडौं : प्रधानमन्त्री केपी ओलीको समर्थनमा बुधबार राजधानीमा मोटरसाइकल र्याली भएको छ । सत्तारुढ नेपाल कम्युनिस्ट पार्टी (नेकपा) ओली समूहले राजधानीमा मोटरसाइकल र्याली निकालेको हो । माघ २३ मा आयोजित बृहत सभा अगाडि मोटरसाइकल र्याली निकालिएको हो । यो समूहका अध्यक्ष एवम् प्रधानमन्त्री ओलीको तस्वीरसहित र्याली निस्किएको छ । बालकुमारी पुलबाट सुरु भएको र्याली सातदोबाटो, लगनखेल, जावलाखेल, थापाथाली, त्रिपुरेश्वर, जमल, नारायणहिटी, कमलपोखरी, गौशाला हुँदै तीनकुनेमा टुंगिएको छ । तस्बिर : विकास कार्की"
काठमाडौं नेकपाको मसाल जुलुस (फोटो फिचर),काठमाडौं : नेपाल कम्युनिस्ट पार्टीको प्रचण्डमाधव समूह निकटको विद्यार्थी संगठन अनेरास्ववियूले काठमाडौंमा मसाल जुलुस निकालेको छ । बुधबार काठमाडौंको बागबजारस्थित अनेरास्ववियुको कार्यालयबाट सुरु भएको मसाल जुलुस पद्म कन्या क्याम्पससम्म पुगेर पुन अनेरास्ववियुको कार्यालय परिसरमा कोणसभामा परिणत भएको थियो । पार्टी अध्यक्ष एवम् प्रधनमन्त्री केपी ओलीले प्रतिनिधिसभा विघटन गरेको विरोधमा नेकपाले मसाल जुलुस प्रदर्शन गरेको हो । पुस ५ गते ओलीले संसद् विघटन गरेपछि नेकपा दुई समूहमा विभाजित भएको छ । एउटा समूहको नेतृत्व प्रधानमन्त्री ओलीले गरेका छन् भने अर्को समूहको नेतृत्व अध्यक्ष पुष्पकमल दाहाल प्रचण्ड र माधवकुमार नेपालले गरेका छन् । तस्बिर : विकास कार्की
विप्लवसँग सघन सम्पर्क,"काठमाडौं : खानेपानीमन्त्री मणिचन्द्र थापा मंगलबार एकाएक ललितपुरस्थित नख्खु कारागार पुगे। जेलर मोहन अधिकारीसँग छोटो भलाकुसारीपछि मन्त्री थापाले कारागारभित्र केही बेर निरीक्षण गरे। जेलर अधिकारीले खानेपानी र फोहोर व्यवस्थापनमा समस्या रहेको भन्दै निरीक्षण गर्न गरेको निम्तो स्वीकार गरी आफू कारागार पुगेको मन्त्री थापाले बताए। तर, त्यहाँ थापाले नेत्रविक्रम चन्द विप्लव नेतृत्वको नेपाल कम्युनिस्ट पार्टीका नेता हेमन्तप्रकाश वलीसँग भेट गरे। सरकार र विप्लव समूह वार्ताका लागि अनौपचारिक संवादमा रहेका बेला मन्त्री थापा कारागार पुग्नु र उपल्लो स्तरका नेता वलीलाई भेट गर्नु अर्थपूर्ण मानिएको छ। बीएड पढ्दाका सहपाठीदेखि रुम पार्टनरसमेत रहेका र सशस्त्र द्वन्द्वमा सहयात्रा गरेका वली बसेकै कोठामा पुगेर मन्त्री थापाले झन्डै १५ मिनेट संवाद गरेका हुन्। थापाले सन्चोबिसन्चोबाट कुरा सुरु गरेका थिए। वलीको स्वास्थ्य अवस्था बुझेपछि उनले उक्त कोठाको निरीक्षण गरे। अनि सोधे, आजकल के अध्ययन गर्दै हुनुहुन्छ ? अध्ययनका पारखी वलीको आनीबानी मन्त्री थापालाई थाहा नहुने कुरै भएन। त्यसपछि भने उनले वार्ताको सम्भावनाबारे कुरा राखे। के छ आउने होइन वार्तामा ? खुला हुने होइन ? वार्ताको के छ सम्भावना ? तपाईंलाई माथिको निर्देशन के छ ?, मन्त्री थापाले वलीलाई सोधे। वलीले जवाफ फर्काए, हामी त विद्रोही मान्छे, वार्ताको वातावरण बनाउनेनबनाउने कुरा त हामीभन्दा पनि तपाईंहरू (सरकार)कै हातमा छ। म जेलभित्र छु, कसैसँग सम्पर्कमा छैन। तर, विप्लवजीका अन्तर्वार्ताहरू हेर्दापढ्दा उहाँले वार्ताविरोधी हामी होइनौं भन्नुभएको छ। हामी वार्ताविरोधी होइनौं। वार्ताको वातावरण पहिले सरकारले बनाउनुपर्यो। थापाले छुट्टिने बेला पुनः भने, ल आउनुहोस् मूलधारमा। वार्तामा आउनुस्। तपाईंहरू आउँदा राम्रै होला। मन्त्री थापा र विप्लवका नेता वलीबीच मंगलबारको संवादको परिदृश्य यत्ति हो। काभ्रेबाट २०७५ चैत ९ गते पक्राउ परेका वली त्यसयता नख्खु कारागारमा बन्दी जीवन बिताइरहेका छन्। वार्ताको वातावरण बनाउने प्रयासमा यसअघि वलीसँग सरकारका प्रतिनिधिका रूपमा नेकपाका विभिन्न नेताले भेट गरेका थिए। मन्त्री थापा पनि मंगलबार वार्ताको वातावरण निर्माणकै क्रममा त्यहाँ पुगेको अनुमान गर्न थालिएको छ। तर, थापाले भने, यो राजनीतिक विषयको संवादका लागि थिएन। जेलको अवस्था र त्यहाँको खानेपानीको अवस्थाबारे बुझ्न मात्र कारागार पुगेको हुँ। त्यहाँ सँगै पढेका र सँगै माओवादी युद्धमा हिँडेका असाध्यै मिल्नेमध्येका हेमन्त (सुदर्शन)जीसँग पनि छोटो संवाद भने भइहाल्यो। तर सूत्रहरूका अनुसार सरकार र विप्लव पक्षबीचको वार्ताका लागि दुवै पक्षले एकापसमा अनौपचारिक प्रस्ताव पठाइसकेका छन्। विप्लव नेतृत्वको पार्टीले एक महिनाअघि नै वार्ता टोली बनाइसकेको छ। प्रवक्ता खडकबहादुर विश्वकर्मा प्रकाण्डको नेतृत्वमा सचिवालय सदस्य धर्मेन्द्र बाँस्तोला कञ्चन र उपत्यका ब्युरो इन्चार्ज चिरन पुन भरत रहेको वार्ता टोली विप्लवको पार्टीले बनाएको हो। अनौपचारिक संवादमा रहेकै बेला पुस २९ मा बाँस्तोला पक्राउ परेका थिए। विप्लवको पार्टीले सरकारसँग अब वार्तामा बस्नुपर्ने, बन्दी नेता कार्यकर्ता रिहाइ गर्नुपर्ने र तयारी गरेर मात्र अगाडि बढ्नुपर्नेमा आन्तरिक रूपमा प्रशिक्षण दिन थालेको थियो। अन्नपूर्ण पोस्ट्सँग मंगलबार टेलिफोन सम्पर्कमा आएका विप्लव नेतृत्वको पार्टीका एक केन्द्रीय सदस्यले भने, हामी वार्ताका लागि तयार छौं तर त्यसको वातावरण सरकारले बनाउनुपर्छ। ती नेताले अनौपचारिक संवादकै क्रममा सरकारका तर्फबाट पनि नयाँ प्रस्ताव बताए। सरकारका तर्फबाट केही साताअघि मात्रै संवादमा आउन तीनबुँदे प्रस्ताव आएको उनले बताए। उनका अनुसार सरकारले नयाँ संसद्, ओलीको नेतृत्वमा अन्तरिम सरकार र संसदीय निर्वाचनको प्रस्ताव पठाएको छ। सरकारी पक्षले भने यसको पुष्टि गरेको छैन। उसले हिंसा त्यागेर शान्तिपूर्ण राजनीतिमा आउने प्रतिबद्धता जनाए तत्काल औपचारिक वार्तामा जान तयार रहेको सार्वजनिक रूपमा नै व्यक्त गर्न थालेको छ। परराष्ट्रमन्त्री प्रदीप ज्ञवालीले केही दिनअघि भनेका थिए, हिंसाको बाटो छोडेर शान्तिपूर्ण प्रवाहमा आउन विप्लव समूहलाई हामीले पहल्यिैदेखि आह्वान गरिरहेका छौं। सरकारको मुख्य असहमति भनेको आफ्नो विचारलाई कार्यान्वयन गर्न हिंसाको बाटो लिएको विषय हो। प्रतिबन्ध फुकुवा गर्ने गरी सरकार आए वार्तामा जुनै बेला आउन तयार रहेको सन्देश विप्लव पक्षले पनि मन्त्रीहरूलाई प्रत्यक्षअप्रत्यक्ष रूपमा दिइसकेका छन्। प्रतिनिधिसभा विघटन नकारात्मक परिघटना भए पनि त्यसभित्रबाट पार्टीले सकारात्मक फाइदा लिन सक्नुपर्ने निष्कर्ष विप्लव नेतृत्वको पार्टीले निकालेको एक नेताले बताए। तत्कालीन विद्रोही माओवादी र सरकारबीच गोलमेच सम्मेलन, अन्तरिम सरकार र संविधानसभाको निर्वाचनको नारा सारेर वार्ता भएजस्तै विप्लव समूहले पनि प्रतिबन्ध फुकुवा, प्रगतिशील संयुक्त सरकार र संविधान संशोधन गरी वैज्ञानिक समाजवाद उल्लेख गर्ने गरी राजनीतिक नारासहित वार्तामा बस्न सक्ने प्रस्ताव तय गरेको छ। यो पक्षले प्रगतिशील संयुक्त सरकारको नारा सार्वजनिक गरी वार्ताको वातावरण निर्माणमा सरकारलाई दबाब बढाउने योजना बनाएको थियो।"
संवैधानिक अंगका पदाधिकारीहरूले लिए सपथ,"काठमाडौं : संवैधानिक परिषद्को सिफारिसमा नियुक्त भएका पदाधिकारीहरूले पद तथा गोपनियताको सपथ ग्रहण गरेका छन्। राष्ट्रपति कार्यालयमा बुधबार आयोजित एक विशेष समारोहमा संवैधानिक अंगका प्रमुखहरुलाई प्रधानन्यायाधीश चोलेन्द्र शमसेर जबराले सपथ खुवाएका हुन्। राष्ट्रपति विद्यादेवी भण्डारीको उपस्थितिमा भएको सपथग्रहण समारोहमा प्रधानमन्त्री केपीशर्मा ओली ,राष्ट्रियसभाका अध्यक्ष गणेश तिमल्सिना, उपप्रधानमन्त्री ईश्वर पोखरेललगायत सहभागी थिए। प्रधानन्यायाधीश जबराले ५ आयोगका प्रमुखहरूलाई शपथ ग्रहण गराएका थिए । त्यस्तै सदस्यहरुलाई सम्बन्धित आयोगका प्रमुखहरूले शपथ खुवाएका थिए। विभिन्न संवैधानिक निकायमा सिफारिस भएका ४५ जनामध्ये ३८ जना पदाधिकारीहरूले शपथ ग्रहण गरेको छन्। नियुक्तिप्रति नै असहमति जनाएका सभामुख अग्नि सापकोटाले भने सपथग्रहण समारोह बहिस्कार गरेका छन्। अख्तियार दुरुपयोग अनुसन्धान आयोग, निर्वाचन आयोग, मानव अधिकार आयोग लगायत संवैधानिक आयोगमा विवादास्पद रुपमा प्रधानमन्त्रीले गरेका नियुक्ति सभामुख सापकोटाले फिर्ता पठाएका थिए। प्रधानमन्त्री केपी ओलीले गत पुस ३० गते अध्यक्षसहित तीन सदस्यको मात्रै उपस्थितिमा परिषदको बैठक सक्ने गरी संवैधानिक परिषद्सम्बन्धी अध्यादेश ल्याएको थियो। त्यसपछि सभामुख सापकोटा र प्रतिपक्षी दल नेपाली कांग्रेसका सभापति शेरबहादुर देउवा अनुपस्थित भएको परिषदको बैठकले संवैधानिक आयोगमा नियुक्तिको सिफारिस गरेको थियो। सभामुख सापकोटाले अदालतमा मुद्दा विचाराधीन र नियुक्तिको सिफारिस विवादास्पद भएको भन्दै सिफारिस परिषदमा फिर्ता पठाएका थिए। संवैधानिक परिषद्को सिफारिशमा विभिन्न आयोगका पदाधिकारी र सदस्य पदमा नियुक्ति गर्नु अगाडि सङ्घीय कानुन बमोजिम संसदीय सुनुवाइ हुनुपर्ने संवैधानिक व्यवस्था छ।"
नेकपा प्रचण्डनेपाल समूहले गर्यो भोलि नेपाल बन्दको घोषणा,"काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहले भोलि नेपाल बन्द आह्वान गरेको छ। संविधान सभा सांसद एवम् प्रचण्डनेपाल समूहका नेता तारानारायण श्रेष्ठले सामाजिक सञ्जाल फेसबुकमार्फत नेपाल बन्द गरिएको बारे जानकारी दिएका छन्। उनले लेखेका छन्, केपी ओलीको असंवैधानिक निरंकुश जनविरोधी कदमको विरुद्ध भोलिको नेपाल बन्द सफल पार्न सम्पूर्ण रूपमा लागौं। यसैबीच प्रचण्डनेपाल पक्षले पेरिसडाँडामा दिउँसो २ बजे आकस्मिक पत्रकार सम्मेलन बोलाइएको केन्द्रीय सदस्य विष्णु रिजालले जानकारी दिएका छन्। रिजालले ट्विटरमा लेखेका छन् 'नेकपाले आज २ बजे पेरिसडॉडामा आकस्मिक पत्रकार सम्मेलन आयोजना गरेको छ। पत्रकार मित्रहरूलाई हार्दिक आमन्त्रण छ।' राष्ट्रपति कार्यालयमा बुधबार आयोजित एक विशेष समारोहमा संवैधानिक अंगका प्रमुखहरुलाई प्रधानन्यायाधीश चोलेन्द्र शमसेर जबराले सपथ खुवाएका थिए। त्यस्तै सदस्यहरुलाई सम्बन्धित आयोगका प्रमुखहरूले शपथ खुवाएका थिए। विभिन्न संवैधानिक निकायमा सिफारिस भएका ३२ जना पदाधिकारीहरूले शपथ ग्रहण गरेको छन्। संवैधानिक परिषद्को सिफारिशमा विभिन्न आयोगका पदाधिकारी र सदस्य पदमा नियुक्ति गर्नु अगाडि सङ्घीय कानुन बमोजिम संसदीय सुनुवाइ हुनुपर्ने संवैधानिक व्यवस्था छ। संसदीय सुनुवाई हुन नसकेपछि नियमावली अनुसार ४५ दिन पुगेकाले उनीहरुको नियुक्ति गरिएको हो। नेकपाले यसबारे आधिकारिक जानकारी दिन पत्रकार सम्मेलन आयोजना गरेको हो। विवादका बीच भएको संवैधानिक निकायका पदाधिकारीहरुको आज सपथ ग्रहण गराएपछि प्रचण्ड पक्ष रुष्ट बनेको छ। मंगलबार यो समूहले निर्वाचन आयोगमा नेकपाको आधिकारिकताका लागि दाबी पेश गरेको थियो। प्रधानमन्त्री केपी ओलीले प्रतिनिधिसभा विघटन गरेपछि असंवैधानिक कदम भन्दै यो समूह सडक संघर्षमा छ।"
संसदीय अभ्यासबाटै प्रतिनिधिसभा विघटन भएको हो : वरिष्ठ अधिवक्ता पन्त,काठमाडौं : वरिष्ठ अधिवक्ता सुशील पन्तले संसदीय शासन प्रणाली मान्ने मुलुक भएकाले संसदीय अभ्यासकै क्रममा नेपालको प्रतिनिधिसभा विघटन भएको तर्क राखेका छन्। प्रतिनिधिसभा विघटनविरूद्व परेको रिट निवेदनमाथिको सोह्रौं दिनको सुनुवाइमा प्रधानमन्त्रीका तर्फबाट आज पनि बहस गर्दै उनले संविधानको धारा ७४ को संसदीय अभ्यासअनुसार विघटन भएको जिकिर गरे। आइतबार रिट निवेदकका तर्फबाट बहस सकिएपछि सोमबारदेखि सरकारी पक्षबाट बहस शुरू भएसँगै महान्यायाधिवक्ता खरेलपछि वरिष्ठ अधिवक्ता पन्तको बहस शुरू भएको हो। मङ्गलबार बहस नसकिएपछि आज पनि पन्तले निरन्तरता दिएका हुन् । सर्वोच्च अदालतको संवैधानिक इजलासमा सुनुवाइ जारी छ।
असंवैधानिक सिफारिसलाई मान्यता दिन अर्को असंवैधानिक कदम : नेता सिंह,"काठमाडौं : नेपाली कांग्रेसका वरिष्ठ नेता प्रकाशमान सिंहले संवैधानिक आयोगहरूमा गरिएको नियुक्तिप्रति गम्भीर ध्यानाकर्षण गराएका छन्। संसदीय सुनुवाइ समिति नै नभएका बेला संविधानको खिल्ली उडाउँदै गरिएको नियुक्तिले प्रधानमन्त्री केपी ओलीमा अन्तरनिहित 'म नै संविधान हूँ भन्ने दम्भ उजागर भएको नेता सिंहको भनाइ छ। उनले संवैधानिक परिषद बैठकले गरेको सिफारिस नै असवैधानिक भएको टिप्पणी गरेका छन्। ' संवैधानिक परिषदको अध्यक्ष समेत रहनुभएका प्रधानमन्त्री केपी ओलीसहितको (कोरम नपुगेको) बैठकले गरेको सिफारिस नै असंवैधानिक थियो,' उनले भने,' त्यसैले आज गराइएको सपथ असंवैधानिक सिफारिसलाई मान्यता दिनका लागि गरिएको अर्को असंवैधानिक कदम हो।' संविधानलाई मिचेर अघि बढ्ने सरकारको अधिनायकवादी आकांक्षाको जति निन्दा गरे पनि कम हुने उनले बताए। ७ दशक लामो संघर्ष र ठूलो बलिदानीबाट प्राप्त उपलब्धिका रूपमा रहेको संविधान र सरकार सरकारमा रहनेहरूको असंवैधानिक कार्य र मनपरितन्त्रका कारण मुलुक संकटमा परेको उनको भनाइ छ। 'अब पनि सचेत नहुने हो भने देश गम्भीर संवैधानिक र राजनीतिक दुर्घटनामा पर्ने निश्चित छ,' उनले भने। नेता सिंहले सरकारले संविधान मिचेर गरिरहेको असंवैधानिक सफारिस, नियुक्ति, विचौलियाहरूलाई नियम मिचेर दिइएका ठेक्कापट्टा र राज्यस्रोतको दोहनले सीमा नाघिसकेको बताए। 'अनावश्यक नियुक्ति र राज्यस्रोतको दुरूपयोग गर्दै ज्ञानेन्द्र शैलीमा गरिएका सभासम्मेलन देशलाई अस्थिरतातर्फ धकेल्न उद्दत देखिन्छ,' उनले भने,' संविधानको रक्षा गर्न र राज्यको ढुकुटीमाथिको ब्रह्मलुट रोक्न सबैलाई सचेत र जागरुक रहन अपिल गर्न चाहन्छु ।' बुधबार संवैधानिक परिषद्को सिफारिसमा नियुक्त भएका पदाधिकारीहरूले पद तथा गोपनियताको सपथ ग्रहण गरेका छन्। राष्ट्रपति कार्यालयमा आयोजित एक विशेष समारोहमा संवैधानिक अंगका प्रमुखहरुलाई प्रधानन्यायाधीश चोलेन्द्र शमसेर जबराले सपथ खुवाएका हुन्। नियुक्तिप्रति नै असहमति जनाएका सभामुख अग्नि सापकोटाले भने सपथग्रहण समारोह बहिस्कार गरेका छन्।"
प्रचण्डनेपाल पक्षले बोलायो आकश्मिक पत्रकार सम्मेलन,"काठमाडौं : नेपाल कम्युनिस्ट पार्टी नेकपा प्रचण्डनेपाल पक्षले आकश्मिक पत्रकार सम्मेलन बोलाएको छ। पेरिसडाँडामा दिउँसो २ बजे आकश्मिक पत्रकार सम्मेलन बोलाइएको केन्द्रीय सदस्य विष्णु रिजालले जानकारी दिएका छन्। उनले बुधबार ट्वीटमार्फत यसबारे जानकारी दिएका छन्। 'नेकपाले आज २ बजे पेरिसडॉडामा आकस्मिक पत्रकार सम्मेलन आयोजना गरेको छ । पत्रकार मित्रहरूलाई हार्दिक आमन्त्रण छ,'रिजालले ट्विटरमा लेखेका छन्। मंगलबार यो समूहले निर्वाचन आयोगमा नेकपाको आधिकारिकताका लागि दाबी पेश गरेको थियो। प्रधानमन्त्री केपी ओलीले प्रतिनिधिसभा विघटन गरेपछि असंवैधानिक कदम भन्दै यो समूह सडक संघर्षमा छ। काम चलाउ प्रधानमन्त्री केपी ओलीले विवादकै बीच संवैधानिक निकायमा जबर्जस्ती नियुक्ति गरेको भन्दै प्रचण्ड नेपाल पक्षले आपत्ति जनाएको छ। विभिन्न संवैधानिक निकायमा सिफारिस भएका ४५ जनामध्ये ३८ जना पदाधिकारीहरूले बुधबार शपथ लिएका छन्।"
"अब मधेशी, आदिवासी जनजाति मिलेर अन्तिम लडाइँ लड्नुपर्ने बेला आयो: नेता महतो","विराटनगर : जनता समाजवादी पार्टी नेपालका वरिष्ठ नेता राजेन्द्र महतोले प्रतिनिधिसभाको पुन:स्थापना स्थायी समाधान नभएको बताएका छन्। विराटनगरमा मगंलबार आयोजित अगुवा कार्यकर्ता भेलालाई सम्बोधन गर्दै नेता महतोले प्रतिनिधिसाभा विघटन सर्वोच्च अदालतले पुनस्र्थापना गरे पनि स्थायीरुपमा जनताको समस्याको समाधान नहुने बताएका हुन् । संविधान जारी गर्ने बेलामा नै तत्कालिन एमाले , कांग्रेस र माओवादीले मधेश, मुस्लिम र थारुलाई अधिकार नदिने गरी प्रतिगमन गरेर संविधान जारी गरेको आरोप लगाए। उनले भने, 'प्रतिगमन गरेर जारी गरेको संविधानमाथि प्रधानमन्त्री ओलीले प्रतिगमन गरेका छन्।' प्रतिगमनमाथि प्रतिगमन गर्ने ओलीले संविधानमाथि कु गरेर लोकतन्त्रलाई हत्या गर्न खोजेको उनको आरोप थियो। निर्वाचन र पुनस्र्थापना दुवैले जनताको समस्याको स्थायी समाधान नदिने उनको तर्क थियो। पुनस्र्थापनाले ट्रयाकभन्दा बाहिर गएको संविधान फेरी ट्रयाकमा आउने उनले जिकिर गरे। निर्वाचन भएपछि फेरी प्रतिगमन नहुने कुनै अधार नरहेकाले जनताको स्थायी समस्याको समाधान गर्न मधेश , थारु , मुस्लिम ,आदिवासी जनजातिको आन्दोलनको मर्मअनुसार संविधान संशोधन गर्नुपर्ने बताए । सबै समुदायका अधिकार र पहिचान समेटेर संविधान संशोधन गर्नुपर्ने उनले बताए । यद्यपी सर्वोच्च अदालतले पुनस्र्थापना गरे आफूले स्वीकार गरेर अघि बढ्ने बताए । जसपाले संविधान बनाउने बेला भएको प्रतिगमन र नेकपाको प्रधानमन्त्री स्वार्थको लागि गरेको असंवैधानिक प्रतिगमनविरुद्ध आफूहरुले संघर्ष गर्दै आएको उनले बताए । दुवै प्रतिगमनविरुद्ध मुलुकमा एकिकृत राष्ट्र आन्दोलन गर्नुपर्ने आवश्यकता रहेको उनले बताए । विगतमा पटकपटक आन्दोलन भयो तर शासकले त्यसको कुनै सुनुवाइ नगरेको दावी गर्दै उनले भने,' अब मधेशी, आदिवासी जनजातिले मिलेर अन्तिम लडाइँ लड्नुपर्ने बेला आयो।' उनले एक्ला एक्लै लडेर परिवर्तन नहुने धारणा राखे । उनले भने,'प्रधानमन्त्री ओलीले आफैले बनाएको संविधान अस्वीकार गरेका छन्। संविधानलाई मिचेका छन्।' जनताले आन्दोलनबाटै प्रधानमन्त्री ओलीलाई तह लगाउने उनले दावी गरे।"
संवैधानिक निकायमा नियुक्ति पाउने ३२ जना कोको हुन्? (सूचीसहित),काठमाडौं : संवैधानिक परिषद्को सिफारिसमा नियुक्त भएका ३२ जना पदाधिकारीहरूले पद तथा गोपनियताको सपथ ग्रहण गरेका छन्। राष्ट्रपति कार्यालयमा बुधबार आयोजित एक विशेष समारोहमा संवैधानिक अंगका प्रमुखहरुलाई प्रधानन्यायाधीश चोलेन्द्र शमसेर जबराले सपथ खुवाएका हुन्। प्रधानन्यायाधीश जबराले ५ आयोगका प्रमुखहरूलाई शपथ ग्रहण गराएका थिए । त्यस्तै सदस्यहरुलाई सम्बन्धित आयोगका प्रमुखहरूले शपथ खुवाएका थिए। राष्ट्रपति श्रीमती विद्यादेवी भण्डारीले नेपालको संविधानको विभिन्न धारा बमोजिम संवैधानिक परिषद्को सिफारिसमा संवैधानिक निकायका प्रमुख र पदाधिकारीहरूको बुधबारका नियुक्त गरेकी हुन्। प्रधानमन्त्री केपी ओलीले गत पुस ३० गते अध्यक्षसहित तीन सदस्यको मात्रै उपस्थितिमा परिषदको बैठक सक्ने गरी संवैधानिक परिषद्सम्बन्धी अध्यादेश ल्याएको थियो। त्यसपछि सभामुख सापकोटा र प्रतिपक्षी दल नेपाली कांग्रेसका सभापति शेरबहादुर देउवा अनुपस्थित भएको परिषदको बैठकले संवैधानिक आयोगमा नियुक्तिको सिफारिस गरेको थियो। संवैधानिक परिषद्को सिफारिशमा विभिन्न आयोगका पदाधिकारी र सदस्य पदमा नियुक्ति गर्नु अगाडि सङ्घीय कानुन बमोजिम संसदीय सुनुवाइ हुनुपर्ने संवैधानिक व्यवस्था छ। संसदीय सुनुवाई हुन नसकेपछि नियमावली अनुसार ४५ दिन पुगेकाले उनीहरुको नियुक्ति गरिएको हो। ११ वटा संवैधानिक निकायका नवनियुक्त ३२ पदाधिकारीको नामावली (सूचीसहित)
नेकपाको ओली पक्षले आज बृहत मोटरसाइकल र्याली गर्दै,"काठमाडौं : नेपाल कम्युनिस्ट पार्टी (नेकपा)को केपीशर्मा ओली पक्षले काठमाडौंमा आज बृहत मोटरसाइकलको र्याली गर्दैछ। बागमती प्रदेश कमिटीको आयोजनामा माघ २३ गते हुने शक्ति प्रदर्शन तयारीस्वरूप अनेरास्ववियू र राष्ट्रिय युवा संघले संयुक्त रूपमा मोटरसाइकलको र्याली गर्न लागेका हुन्। माघ २३ गते रत्नपार्कमा जनसभा गर्ने तयारी स्वरुप नेकपाका नेता महेश बस्नेतले नेतृत्वमा १० हजार मोटरसाइकल र्याली निकाल्ने दावी गरिएको छ। मध्यान्ह १२ बजे बालकुमारीबाट सुरु हुने र्याली सातदोबाटोलगनखेलजावलाखेलपुल्चोकथापाथलीत्रिपुरेश्वरएनएसीजमलचोक दरबारमार्गनारायणहिटीजयनेपाल हलकमलपोखरीरातो पुलगौशालाएयरर्पोर्ट हुँदै तीनकुने पुगेर सभामा परिणत हुने राष्ट्रिय युवा संघले जनाएको छ। रत्नपार्कमा हुने जनसभालाई व्यवस्थित गर्न नेकपाका नेता एवम् शिक्षा, विज्ञान तथा प्रविधि मन्त्री कृष्ण गोपाल श्रेष्ठको संयोजकत्वमा ११११ सदस्य रहेको जनसभा परिचालन कमिटी गठन गरिएको बागमती प्रदेश कमिटी अध्यक्ष आनन्दप्रसाद पोखरेलले जानकारी दिए। जनसभा सफल बनाउन प्रदेश, जिल्ला, नगर र वडासम्म जनसभा परिचालन कमिटी बनाउने र सहभागीता व्यापक बनाउने उनले बताए। जनसभा परिचालन कार्यकमको सचिवालय नेपाल कम्युनिष्ट पार्टी (नेकपा) बागमती प्रदेश संगठन कमिटीको कार्यालय बालकमारी ललितपुरमा रहेको छ। बागमती प्रदेश संगठन कमिटीका अध्यक्ष पोखरेलको अध्यक्षतामा २५ सदस्य सचिवालय गठन भएको थियो।"
शीतलनिवासमा संवैधानिक निकायका पदाधिकारीको शपथ (फोटो फिचर),"काठमाडौं : संवैधानिक परिषद्को सिफारिसमा नियुक्त भएका पदाधिकारीले पद तथा गोपनीयताको शपथ लिएका छन्। राष्ट्रपति कार्यालय शीतलनिवासमा बुधबार आयोजित एक विशेष समारोहमा संवैधानिक अंगका प्रमुखहरुलाई प्रधानन्यायाधीश चोलेन्द्र शमसेर जबराले शपथ खुवाएका हुन्। राष्ट्रपति विद्यादेवी भण्डारीको उपस्थितिमा भएको शपथ ग्रहण समारोहमा प्रधानमन्त्री केपी ओली,राष्ट्रियसभाका अध्यक्ष गणेश तिमल्सिना, उपप्रधानमन्त्री ईश्वर पोखरेललगायत सहभागी थिए। प्रधानन्यायाधीश जबराले ५ आयोगका प्रमुखहरूलाई शपथ ग्रहण गराएका थिए । त्यस्तै सदस्यहरुलाई सम्बन्धित आयोगका प्रमुखहरूले शपथ खुवाएका थिए। विभिन्न संवैधानिक निकायमा सिफारिस भएका ४५ जनामध्ये ३८ जना पदाधिकारीहरूले शपथ ग्रहण गरेका हुन्। नियुक्तिप्रति नै असहमति जनाएका सभामुख अग्नि सापकोटाले भने शपथग्रहण समारोह बहिस्कार गरेका छन्। विवादका बीच संवैधानिक निकायका पदाधिकारीहरु नियुक्त गरेपछि प्रतिपक्षी दल नेपाली कांग्रेसले आपत्ती जनाएको छ। कांग्रेसका वरिष्ठ नेता प्रकाशमान सिंहले असंवैधानिक सिफारिसलाई मान्यता दिन अर्को असंवैधानिक कदम भन्दै टिप्पणी गरेका छन्। उनले संसदीय सुनुवाइ समिति नै नभएका बेला संविधानको खिल्ली उडाउँदै गरिएको नियुक्तिले प्रधानमन्त्री केपी ओलीमा अन्तरनिहित 'म नै संविधान हूँ भन्ने दम्भ उजागर भएको बताएका छन्।"
हत्या अभियोगमा ४ नाबालकसहित ७ पक्राउ,"नेपालगन्ज : राष्ट्रिय अनुसन्धान बाँकेमा कार्यरत सहायक सूचक प्रविण थापा मगरको हत्यामा संलग्न रहेको अभियोगमा प्रहरीले ७ जनालाई पक्राउ गरेको छ । गत १ माघमा नेपालगन्ज उपमहानगरपालिका१८ सुर्जीगाउँको तोरीबारीमा मगरको हत्या गरिएको थियो । घटनाको दोस्रो दिन धारिलो वस्तुले विक्षिप्त रुपमा काटिएको अवस्थामा मगरको शव फेला परेको थियो । बाँके प्रहरी प्रमुख एसपी ओमबहादुर रानाले बुधबार नेपालगन्जमा पत्रकार सम्मेलन गरी हत्यामा संलग्न रहेको अभियोगमा पक्राउ परेका ४ नाबालकसहित ७ जना अभियुक्तलाई सार्वजनिक गरेका थिए । पक्राउ पर्नेमा नेपालगन्ज उपमहानगरपालिका१८ लग्दहवाका २४ वर्षका कर्कि भन्ने दिनेशकुमार कुर्मी (वर्मा), सुर्खेत गुर्भाकोट नगरपालिका१४ का १९ वर्षका निश्चल गुरुङ र जाजरकोट जुनिचाँदे गाउँपालिका७ का तेजबहादुर बिएम छन् । त्यसैगरी १६ वर्षदेखि १७ वर्षका सुवास थापा, विवेक परियार, सुमित विक र सुशान्त भण्डारी पनि पक्राउ परेका छन् । १ माघ साँझ ६ बजेतिर ६ जना अभियुक्त गाँजा खान लग्दहवास्थित आँप बगियामा गएका थिए । घटनास्थल वरपरको क्षेत्र लागुऔषध सेवन तथा कारोवार गर्ने स्थानको रुपमा रहेको हुँदा मृतक सो क्षेत्रमा सूचना संकलनको लागि साथी कर्किसँग गएका थिए, एसपी रानाले पत्रकार सम्मेलनमा भने, अभियुक्तहरु सबै जना गाँजा खाने साथीहरु थिए । बगैचामा गाँजा सेवन गरि सकेपछि घरतिर जाने क्रममा विवेक परियारले कर्किको हेलमेट राम्रो लागेर फोटो खिची उठाएर लगेर गएको र हेलमेट फिर्ता देउ भाइ भन्दै मृतक मगर घटनास्थलसम्म पुगेका थिए । सबै अभियुक्तहरुले चिर्पट प्रहार गरी मगरको हत्या गरेका थिए । घटनास्थलमा पुग्ने बितिकै अभियुक्तबीच हेलमेट माग्ने क्रममा विवाद भइ कर्किबाहेका अन्य ६ जनाले हातमा लिएको चिरपट दाउराले सूचक मगरको टाउको, निधारको भाग, खुट्टाको घुडा, नली, शरीरको भागमा पटकपटक प्रहार गरेका थिए । उनी भुइँमा ढलेपछि २ थान मोबाइल लगेर भागेको प्रहरीले जनाएको छ । घटनाको दोस्रो दिन नै कर्कि नेपालगन्ज१८ बाट पक्राउ परेका थिए । १३ माघमा थापालाई नेपालगन्ज२ घरबारी टोलबाट, १५ माघमा परियारलाई भक्तपुरको चागुनारायण तथालीबाट, विक र भण्डारीलाई नेपालगंज बसपार्कबाट, १६ माघमा बिकलाई, दाङ, सुर्खेतहुँदै धनगढी बसपार्क होटलमा लुकिछिपी बसेको अवस्थामा मगर र गुरूङलाई १७ माघमा प्रहरीले नियन्त्रणमा लिएको थियो । अभियुक्त सबै जनालाई प्रहरीले मुलुकी अपराध संहित ऐन २०७४ को ज्यान सम्बन्धी कसुरको दफा १७७ बमोजिम जन्म कैद माग दाबी गर्दै मुद्दा दायर गर्ने तयारी गरेको छ ।"
बनेपामा नेकपा प्रचण्डनेपाल समूहले निकाल्यो मसाल जुलुस,"बनेपा : नेपाल कम्युनिस्ट पार्टी (नेकपा) प्रचण्डमाधव समूहले बुधबार साँझ काभ्रेको बनेपामा मसाल जुलुस निकालेको छ । आमहडतालको पूर्वसन्ध्यामा काभ्रेको बनेपाम मसाल जुलुस निकालिएको हो । मसाल जुलुसमा नेकपा काभ्रेका अध्यक्ष रुकु चौलागाईं, सचिव टोकबाहदुर वाइवा, बागमती प्रदेश सांसद लक्ष्यमण लम्साल, विद्यार्थी नेता दिपक गौतम, युवा संघ केन्द्रीय सदस्य भेषराज शाह लगायतको उपस्थिति थियो । नेता र कार्यकर्ताको उपस्थितिमा बनेपाको चादनिचोकबाट चार दोबाटोसम्म मसाल निकालिएको थियो । मसाल जुलुसमा भोलि माघ २२ गते आमहडताल नेपाल बन्द सफल पारौँ, केपी ओली मुर्दावाद लगायत नाराबाजी गरिएको छ ।"
महामारीमै उडे ६२ हजार कामदार,"काठमाडौं : कोरोना भाइरसको महामारीकै अवस्थामा ६२ हजारभन्दा बढी नेपाली वैदेशिक रोजगारीमा गएका छन्। वैदेशिक रोजगार विभागका निर्देशक टीकामणि न्यौपानेले साउनयता उनीहरू ९७ मुलुकमा पुगेको जानकारी दिए। पुनः श्रम स्वीकृति लिने बढी छन्, निर्देशक न्यौपानेले भने, स्वदेशमा अवसर नपाएका नयाँ युवाहरू पनि विदेश जाने क्रम बढेको छ। कोरोना संक्रमणका कारण फागुन अन्तिमदेखि रोकिएको श्रम स्वीकृति सरकारले असार १९ गते खुला गरेको थियो। विभागका अनुसार पुसमा १४ हजार ७ सय ५३ पुनः र ७ हजार २ सय ९ नयाँ गरी २१ हजार ९ सय ६२ जना नेपाली वैदेशिक रोजगारीमा गएका छन्। मंसिरमा १२ हजार ४ सय ३१ पुनः र ४ हजार ३ सय ७७ नयाँ गरी १६ हजार ८ सय ८, कात्तिकमा ७ हजार ७ सय ९७ पुनः र १ हजार ५ सय ८३ नयाँ गरी ९ हजार ३ सय ८०, असोजमा ८ हजार ९७ पुनः र १ हजार ५ सय ४२ नयाँ गरी ९ हजार ६ सय ३९, भदौमा करिब दुई हजार, साउनमा तीन हजारभन्दा बढी युवा वैदेशिक रोजगारीमा गएका हुन्। बेलायत, जापानलगायत कतिपय मुलुकले भने कोरोनाका कारण विदेशी कामदार लैजान रोक लगाएका छन्। कोरोनाका कारण वैदेशिक रोजगारीबाट २ लाख ४३ हजार ४ सय ५३ नेपाली स्वदेश फर्किएका छन्। कोरोना अवधिमा भारतबाट पाँच लाखभन्दा बढी स्वदेश फर्किएका छन्। तर स्वदेश फर्किए पनि दैनिक जीवनयापन गर्न गाह्रो भएपछि सोही रोजगारीमा जानेको संख्या अधिक छ। खाडी तथा मलेसियाबाट फर्केकाहरू केही अल्पकालीन रोजगारीका लागि भारत पुगेका छन्। स्वदेशमै रोजगारीमा रहेका १५ लाखभन्दा बढी बेरोजगार भएका छन्। नेपाल उद्योग वाणिज्य महासंघका उपाध्यक्ष रामचन्द्र संघाईले पुरानै रोजगारी टिकाउन मुस्किल भएको बताए।"
एक वर्षमा ६ मुद्दा फछ्र्यौट,"मुस्ताङ : जोमसोममुस्ताङ जिल्ला अदालतमा १६ थान मुद्दा फैसला हुँन बाँकी छन् । गत आर्थिक वर्षको जिम्मेवारी सरेका ९ थान र चालू आर्थिक वर्षको ६ महिनाको अवधिमा दर्ता भएका १३ थान मुद्दा गरी कुल २२ थान मुद्दा दर्ता भएकोमा ६ थान मुद्दा मात्र फछ््यौट भएको जिल्ला अदालत मुस्ताङले जनाएको छ। जिल्ला अदालत मुस्ताङमा गत वर्ष जिम्मेवारी सरेका र चालूवर्ष दर्ता भएका मुद्दामा सम्वन्ध विच्छेद थान ४, जबरजस्ती करणी ७ थान, सवारी ज्यान तथा सवारी अंगभंग ४ थान, करार बमोजिम क्षतिपूर्ति १, अभद्र व्यवहार थान २, गाली बेइजती थान १, हातहतियार खरखजना थान १ ,कर्तव्य ज्यान १ र अंश नामसारी मुद्दा १ छन्। जसमध्ये सम्वन्ध विच्छेद ३ थान, जबरजस्ती करणी १ थान ,सवारी ज्यान १ थान र करार बमोजिम क्षतिपूर्ती १ थान मुद्दा फछ््यौट भईसकेको जिल्ला अदालत मुस्ताङका श्रेस्तेदार मुकुन्द आचार्यले जानकारी दिए ।"
लुगलुग काम्दै मधेस,"मनिका झाजनकपुरधाम, यादव आचार्यगुलरिया, अनिल ढकालचितवन तराईमधेसमा शीतलहरका कारण अहिले बिहानसाँझ चिसोले मुटु कमाउँछ। मैथिलीमा भनिन्छ, हाथ हाथ नै सुझाइछैं। अर्थात् एक हातले अर्को हातलाई हेर्न नसकिने गरी हुस्सु लाग्छ। बिहान ११ बजेसम्म बाक्लो हुस्सुले गर्दा सवारी साधन चलाउँदा हेडलाइट बाल्नुपर्छ। हुस्सुकै कारण सवारी दुर्घटनाको जोखिम देखिएको छ। अर्कातर्फ पैदलै घरबाहिर निस्किँदा शीतलहरले हानि पुर्याउने खतरा छ। हुस्सु र कुहिरोले सवारी दुर्घटनाको सम्भावना निकै बढाएको छ। त्यसैले हामीले चेकजाँच बढाएका छौं, जनकपुरका ट्राफिक इन्स्पेक्टर नवराज न्यौपानेले भने, चिसोका बेला लाइट बालेरै सवारी साधन चलाउन र न्यानो भएर यात्रामा निस्कन हामी सन्देश दिने गर्छौं। स्थानीयले विगतको तुलनामा यस वर्ष बढी चिसो महसुस गरेका छन्। हामी मजदुरका लागि वर्षायाम होस् कि शीतलहरी, सबै दुःखदायक नै छ, स्थानीय सतेन्द्र महतोले भने, यसअघि कोरोना भनेर काम थिएन। अब शीतलहरीले गर्दा काम पाउन गाह्रो छ। खै कसरी जिन्दगी चलाउने ? महतोले पहिला कोरोना र अहिले शीतलहरले कामधन्दा चौपट बनाएको दुःखेसो गरे। चिसोले लियो ६ को ज्यान दुई सातादेखिको शीतलहर र हुस्सुका कारण बढेको चिसोले प्रदेश २ मा कठ्यांग्रिएर चार जनाले ज्यान गुमाएका छन्। चिसो छल्न आगो ताप्दा जलेर २ को मृत्यु भएको प्रदेश २ प्रदेश प्रहरी कार्यालय जनकपुरका प्रहरी प्रवक्ता एसपी कृष्ण प्रसाईंले बताए। चिसोकै कारण माघ १० गते बाराका देवताल७ की ६० वर्षीया राधिका देवीको मृत्यु भयो। यस्तै सर्लाही हरिपुर्वा३ का रोजाइ शेखले पनि ज्यान गुमाए। लालबन्दीका ६० वर्षीय नरेश न्यौपाने र सिरहाको मिर्चैया७ का ८ वर्षीय जाविर राइनको कठ्यांग्रिएर मृत्यु भयो। चिसो छल्न आगो ताप्ने क्रममा जलेर सिरहाको कर्जन्हा३ का ७० वर्षीय किल्टु महतो र बरियारपट्टी१ की ८५ वर्षीया प्रयागीदेवी साहको मृत्यु भयो। हिमाली र पहाडी क्षेत्रमा भइरहेको हिमपातको प्रभाव बर्दियासहित आसपासका भेगमा देखिएको छ। बाक्लो हुस्सुले केही दिनदेखि घाम देखिएको छैन। घाम नलागेपछि स्थानीयले अत्यधिक चिसो महसुस गरिरहेका छन् । चिसोले गर्दा काममा जान नसकेको गुलरिया नगरपालिका७ का सद्धिक नाउँले बताए। चिसोबाट जोगिन तातो झोलिलो पेय पदार्थ पिउनुपर्ने बर्दिया अस्पतालका प्रमुख सुभाष पाण्डेले बताए। ५३ वर्षीय पुरणराम महतो ओढ्नेओच्छ्याउने नभएपछि आगो तापेर रात बिताउँछन्। बिहान हुनासाथ भुस खोजेर फेरि आगो बालेर ताप्छन्। जाडो बेस्सरी हुन्छ, सुत्न नसकेर छोराछोरी रुन्छन्, उनले भने, घर भए राम्रो हुन्थ्यो तर यो सपना मात्रै हो ।चितवनको रत्ननगर८ स्थित भानु चोकबाट केही भित्र माछापोखरी डिलमा महतो परिवार बस्ने टहरो छ। पुरानो जस्ताले घेरेर त्रिपाल टाँगिएको छ। पत्नी र तीन छोराछोरी त्यही टहरोमा अटाएका छन्।"
भारतले बाटो खन्दा माल्पा क्षेत्रमा खसेको चट्टान हटाउन सुरु,दार्चुला : दार्चुलाको महाकाली नदीमा बाटो खन्ने क्रममा झरेको चट्टान हटाउने काम सुरु भएको छ । अहिले भारतीय पक्षले नदीमा खसेको चट्टान पन्छाउने काम सुरु गरिरहेको प्रमुख जिल्ला अधिकारी शरद कुमार पोखरेलले बताए। भारतले नेपाली भूमि लिपुलेक हुँदै कैलाश मानसरोवर जोड्ने सडक निर्माणका क्रममा मंगलबार माल्पा क्षेत्रमा चट्टान खसेको थियो । महाकाली नदी थुनिएपछि जिल्ला प्रशासन कार्यालय कञ्चनपुरले नदी आसपासका क्षेत्रमा सतर्कता अपनाउन अनुरोध गरेको छ । सतर्कताका लागि जिल्ला प्रशासन कार्यलय कन्चनपुरले अनुरोध गरेसँगै नजिकको प्रहरी चौकी र सशस्त्र प्रहरीको टोली चट्टान झरेको ठाउँमा पुगेर फर्किएको छ । टोलीले चट्टानका कारण धेरै जोखिम भने नरहेको जनाएको छ। पहिरो खसेको ठाउँ दार्चुलाको ब्यास गाउँपालिकाको २ नम्बर पर्छ । गएराती देखिनै मेसिन लगाएर महाकाली नदी खोल्ने काम गरेको थियो। 'अहिले भने महाकाली नदि थुनिएको छैन' पोखरेलले भने।
आयोगलाई नयाँ उचाईमा पुर्याउँछु : प्रमुख आयुक्त राई,"काठमाडौं : नवनियुक्त प्रमुख आयुक्त प्रेमकुमार राईले आयोगको साँखलाई उचाईमा पुर्याउने बताएका छन् । उनले आयोगका सम्पूर्ण पदाधिकारी र कर्मचारीले आफूलाई गरेको स्वागत प्रति धन्यवाद दिंदै भने, चुनौती पार गर्दै आयोगको साँखलाई उचाईमा पुर्याउछु । उनलेमुलुक र जनताप्रति इमान्दारीता र निष्ठापूर्वक कार्यसम्पादन गर्ने बताए । उनले विगतमा आयोग तथा सार्वजनिक प्रशासनअन्तर्गत बिभिन्न निकायमा कार्य गर्दाको अनुभवबाट नेपालमा भ्रष्टाचार नियन्त्रण र सुशासन स्थापना गर्न जिम्मेवारीपूर्ण भूमिका निर्वाह गर्न सक्ने कुरा गरे ।आम नेपाली जनता र नागरिक समाजको आयोग प्रतिको आकांक्षा, विश्वास र भरोसा उच्च रहेकोले आगामी दिनमा उक्त चाहना एवं भावना बमोजिम काम गर्ने चुनौती आयोगमा रहेको उनको भनाइ छ । सरकारले लिएको समृद्ध नेपाल, सुखी नेपाली को सपना साकार पार्न आयोगले महत्वपूर्ण भूमिका निर्वाह गर्ने बताउँदै उनले आगामी दिनमा आयोगमा कार्यरत जनशक्तिको क्षमता विकास र उत्प्रेरणा अभिवृद्धि गर्ने तथा आयोगलाई नयाँ उचाईमा पुर्याउने विषयमा आफू सधैँ क्रियाशिल रहने प्रतिवद्धता व्यक्त गरे । उनले आयोगको यस अभियानमा सबै सरोकारवालाको साथ सहयोग रहने विश्वास समेत व्यक्त गरे । आयोगका आयुक्त डा सावित्री थापा गुरुङ ले नवनियुक्त प्रमुख आयुक्त र आयुक्तलाई आयोगमा स्वागत गर्दै आयोग पूर्ण समावेशी भएको र आगामी दिनमा आयोग आफ्नो कार्यक्षेत्रमा अझ प्रभावकारी हुने विश्वास व्यक्त गरेकी छन् । उनले भनिन, नँया नेतृत्वलाई आगामी दिनमा सफलता मिलोस र आयोग अझै सशक्त बनोस । नवनियुक्त आयुक्त जयबहादुर चन्द राज्यको लक्ष्य भ्रष्टाचारमुक्त र सुशासनयुक्त समाज निर्माणमा टिम अगाडि बढ्ने कुरामा विश्वास व्यक्त गरे । राज्यले संवैधानिक आयोगको पनि जिम्मेवार पदमा विश्वास गरी नियुक्त गर्दा आफू कृतज्ञ भएको बताए । उनले भ्रष्टाचार नियन्त्रण गरी सुशासन कायम गर्ने पवित्र कार्यको सहयात्री हुन पाउँदा गौरवान्वित महशुस गरेको बताए । नवनियुक्त आयुक्त किशोरकुमार सिलवालले आयुक्तको रुपमा आफ्नो भूमिका समन्वयकारी रहने बताए । अख्तियार दुरुपयोग अनुसन्धान आयोगले भ्रष्टाचार सम्बन्धी अनुसन्धानलाई ट्रेडिस्नल क्राइम भन्दा फरक तरिकाले हेर्नुपर्ने बताउँदै प्राप्त संवैधानिक भूमिकामा प्रतिवद्धता व्यक्त गरे। आयोगका सचिव सुरेश अधिकारीले आयोगको संक्षिप्त परिचयसहित आयोगको कार्यक्षेत्र, संरचना, जनशक्ति, वर्तमान चुनौती र भविष्यको जिम्मेवारीको बारेमा प्रकाश पारे। उनले भ्रष्टाचार नियन्त्रण र सदाचारयुक्त समाज निर्माण साथै विकास व्यवस्थापन, भूमि व्यवस्थापन, प्राकृतिक श्रोत साधन व्यवस्थापन लगायतका क्षेत्रमा थप कार्य अगाडि बढाउन आयोगको पूर्णताले आगामी दिनमा कार्यसम्पादन उच्च बनाउन सहयोग पुग्ने कुरा बताए । आयोगको सुशासन स्थापना गर्ने उद्देश्यमा सरकारको पूर्ण साथ र समर्थन रहेको, सम्बन्धित मन्त्रालय र निकायबाट पनि सहयोग रहेको र उत्साहित एवं उच्च मनोवलयुक्त जनशक्ति रहेको उनले बताए । बुधबार दिउँसो आयोगमा आयोजित छुट्टै कार्यक्रममा आयुक्त पदबाट अवकास लिएका आयुक्त डा गणेशराज जोशीलाई नवनियुक्त प्रमुख आयुक्त एवं आयुक्तको उपस्थितिमा आयोगमा रहँदा पुर्याउनु भएको योगदानका लागि धन्यवादसहित हार्दिक बिदाई गरियो। आयोगका नवनियुक्त प्रमुख आयुक्त राई, आयुक्त सिलवाल र चन्दले अख्तियार पदभार ग्रहण गरेका छन् । उनीहरुलार्ई आयोग परिसरमा आयोगका अधिकारीको नेतृत्वमा कर्मचारीबाट पुष्पगुच्छासहित स्वागत गरिएको छ । लगत्तै आयोगमा बहालवाला आयुक्त डा गुरुङको समेत उपस्थीतिमा स्वागत कार्यक्रम सम्पन्न भएको छ।"
नख्खु कारागारका कैदीबन्दीलाई कोरोनाको खोप,"ललितपुर : नख्खु कारागारका कैदीबन्दीलाई कोरोनाको खोप लगाउन सुरु गरिएको छ । जिल्ला जनस्वास्थ्य कार्यालयका प्रमुख डा खगेश्वर गेलालले कारागारमा रहेका कैदीबन्दीको स्वास्थ्यलाई ध्यानमा राखी दुई दिनभित्र कोभिड खोप दिइने बताए । सरकारले तोकेको मापदण्डअनुसार हामीले जेलका कैदीबन्दी, कर्माचारी, सुरक्षाकर्मी, स्वास्थ्यकर्मी र सरसफाइकर्मी सबैलाई आज पाँचबुथ राखेर दुई दिनभित्र खोप लगाइदिनेछौँ, यो खोप छदेखि सात सयलाई आज र बाँकीलाई भोलि गरी लगभग एक हजार ७०० लाई दिनेछौँ । कारागारभित्र रहेका व्यक्तिले जसले कोभिडको खोप लगाउन इच्छा जाहेर गर्नेलाई मात्र लगाइने डा गोललले जानकारी दिए । प्रजिअ ढुण्डीप्रसाद निरौलाले करागारका मानिसको स्वास्थ्य अवस्था बुझेर मात्र खोप लगाउन अनुरोध गर्नुभयो । स्वास्थ्य तथा जनसङ्ख्या मन्त्रालयबाट खोपका लागि ललितपुर खटिएका डा प्रकाश बुढाथोकीले खोप लगाएपछि देखिने असरबाट नडराउन आग्रह गरे । कोभिड खोप लगाउँदा देखिएको असर कम गर्न प्यारासिटामोल प्रयोग गर्न सकिने डा बुढाथोकीले सुझाव दिएका छन् । रासस"
क्यानडा रोजगारीमा ठगी : चार भारतीय पक्राउ,"काठमाडौँ : क्यानडा रोजगारीका नाममा ठगी गर्ने चार जना भारतीय नागरिक पक्राउ परेका छन् । विभागले मंगलबार टोखास्थित ट्रिपल स्टार इम्प्लोइमेन्ट प्रालिमा छापा मार्ने क्रममा ठगी गर्ने चार जना भारतीयलाई पक्राउ गरेको हो । उनीहरुलाई पक्राउ गरी अनुसन्धान प्रक्रिया अघि बढाएको विभागका महानिर्देशक कुमार दाहालले बताए । विभागले उक्त मुद्वा वैदेशिक रोजगार न्यायाधिकरणमा पेश गरेको छ । अनुसन्धानका क्रममा उनीहरुलाई सघाउने चार अन्य चार जना पनि तानिएका छन् । उनीहरुलाई पनि पक्राउ गर्ने विभागको तयारी छ । म्यानपावरको माथिल्लो तलामा दर्ता नै नगरी खोलिएकोे ओम गणपति ह्याप्पी लाइफ कम्पनी प्रालिमार्फत क्यानडा पठाउने गरेको अनुसन्धानका क्रममा भेटिएको दाहालले बताए । अनुसन्धानका क्रममा क्यानडा पठाइदिने भन्दै ठगी गरेका प्रमाणहरु भेटिएका छन् । उनीहरुले प्रतिव्यक्ति ५ हजार भारतीय रुपैयाँ उठाएउने गरेका थिए । माग आएपछि ४ लाख रुपैयाँ लिन गरिएका कागजात अनुगमन टोलीले फेला पारेको छ । विभागको अनुसन्धान टोलीले ल्यापटप २ थान, बिलप्याड २ थान, एमओयू पाना ५ थान, ट्रिपल स्टारको मार्केटिङ बुक १ थान, ठूलो बिलप्याड १ थान, कपिहरु १० थान बरामद गरेको छ । त्यस्तै क्यानडाको अफर अफ इम्पोलायमेन्ट २ थान, राहदानीका फोटोकपी सहितको बायोडाटा र कागजात ६ थान, सम्झौता पत्र १ थान, सर्टिफिकेट अफ रजिष्ट्रेसन ६ थान र प्लाष्टिकको फाइल १ थान बराबद गरिएको विभागले जनाएको छ । फेसबुक र ह्वाट्सएप प्रयोग गरि ठगी गर्ने र नक्कली कम्पनी खडा गरि रकम असुल्ने गरेको अनुसन्धानका क्रममा खुलेको छ ।"
अब अनलाईनबाटै ट्राफिक जरिवाना तिर्न सकिने,"काठमाडौं : ट्राफिक नियम उल्लंघन गरेबापत तिर्नुपर्ने जरिवाना अब अनलाइनमार्फत तिर्न सकिने भएको छ। सेवाग्रहीलाई सजिलो होस् भन्ने हेतुले महानगरीय ट्राफिक महाशाखाले बुधबारबाट अनलाइन माध्यमबाटै भुक्तानी गर्न पाउने व्यवस्थाको सुरुवात गरेको हो। नयाँ सफ्टवेयर ट्राफिक भाइलेसन रेकर्ड सिस्टम (टीभीआरएस), नेपाल सरकारको राजश्व व्यवस्थापन सूचना प्रणाली (आरआईएमएस) र सेवा प्रदायक संस्थाबीच आबद्ध भएर सम्बन्धित बैंकको खातामार्फत जरिवाना भुक्तान गर्न सकिने जानकारी महाशाखाका प्रमुख प्रहरी वरिष्ठ उपरीक्षक जनक भट्टराईले दिए। यसअघि जरिवाना बापतको रकम ट्राफिक प्रहरी कार्यालयमै पुगेर तोकिएको बैंकमा जम्मा गर्नुपर्ने बाध्यता सेवाग्रहीको थियो। बुधबार अपरान्ह सेवा प्रदायक कम्पनी ईसेवा फोन पे प्राली र नेपाल क्लियरिङ्ग हाउस लिमिटेड (कनेक्ट आइपीएस) का प्रतिनिधिबीच एसएसपी भट्टराईले सम्झौता गरेका थिए। ईसेवाको तर्फबाट प्रमुख अपरेसन अधिकृत रोशन लामिछाने र कनेक्ट आइपीएसका तर्फबाट प्रमुख कार्यकारी अधिकृत निलेशमान सिंह प्रधानले सम्झौता पत्रमा हस्ताक्षर गरेका थिए। आगामी दिनमा अन्य सेवा प्रदायक संस्थासँग समेत जोडिन आवश्यक समन्वय भइरहेको जानकारी भट्टराईले दिए। उनले भने, यो प्रविधिबाट तोकिएका बैंकको अनलाइन भुक्तानी प्रणालीमा समावेश गरेर जरिवाना बापतको राजस्व रकम सरकारी राजस्व खातामा जम्मा हुनेछ । यसअघि सवारी र सवारी कागजपत्र हराएमा अनलाइनबाटै उजुरी दिन र सिफारिस लिन सकिने व्यवस्था लागू भइसकेको छ ।"
अख्तियार पदाधिकारीले पदभार सम्हाले,"काठमाडौं : अख्तियार दुरुपयोग अनुसन्धान आयोगका नवनियुक्त पदाधिकारीले बुधबार पदभार ग्रहण गरेका छन् । प्रमुख आयुक्त प्रेम कुमार राई, आयुक्त किशोर कुमार सिलवाल र आयुक्त जयबहादुर चन्दले पदभार ग्रहण गरेका हुन् । पदभार ग्रहण गर्नुअघि उनीहरुलाई आयोग परिसरमा सचिव सुरश अधिकारीको नेतृत्वमा कर्मचारीले स्वागत गरेका थिए । पदभार ग्रहण कार्यक्रममा प्रमुख आयुक्त राईले आयोगको शाखलाई गिराउन नदिने प्रतिबद्धता जनाए । उनले आयोगका सबै पदाधिकारी र कर्मचारीलाई इमान्दारिताका साथ काम गर्न निर्देशन पनि दिए । विगतमा सार्वजनिक प्रशासन क्षेत्रमा काम गर्दाको अनुभव प्रयोग गर्दै नेपाललाई भ्रष्टाचारमुक्त बनाउन र सुशासन कायम गर्न आफू कटिबद्ध रहेको राईको भनाइ थियो । साथै उनले सरकारले लिएको समृद्ध नेपाल, सुखी नेपालीको सपना साकार गर्न आयोगले महत्वपूर्ण भूमिका निर्वाह गर्ने पनि बताए । कार्यक्रममा आयुक्त डा सावित्री थापा गुरुङले आयोग अहिले पूर्ण समावेशी भएको दावी गरिन् । नवनियुक्त आयुक्त जयबहादुर चन्दले राज्यको लक्ष भ्रष्टाचारमुक्त समाज निर्माण भएकाले त्यो लक्ष्यप्राप्तीमा आफूहरु प्रतिबद्ध रहेको बताए । यस्तै आयुक्त किशोरकुमार शिलवालले आयुक्तको रुपमा आफ्नो भूमिका समन्वयकारी हुने बताए । उनले भ्रष्टाचारसम्बन्धी अनुसन्धानलाई पुरानो तरिकाले भन्दा फरक तरिकाले हेर्नुपर्ने बताए ।"
"धादिङमा आत्महत्या बढ्दो, मनोपरामर्श अभियान आवश्यक","धादिङ : यस वर्ष धादिङमा आत्महत्या बढेको जिल्ला प्रहरी कार्यालय धादिङले जनाएको छ। कार्यालयका अनुसार ६ महिनामा आत्महत्याबाट ७८ जनाले ज्यान गुमाएका छन्। पछिल्लो ६ महिनामा देखिएको अवस्था विश्लेषण गर्दा आत्महत्या न्यूनीकरण गर्न गाउँ गाउँमा मनोसामाजिक परामर्श र सचेतना कार्यक्रम आवश्यक देखिएको धादिङका प्रहरी प्रमुख प्रहरी उपरीक्षक (एसपी) महेन्द्र खड्काले बताए। अघिल्लो वर्ष ९५ जनाले आत्महत्याबाट ज्यान गुमाएका थिए। प्रहरीको काम अपराधी समात्नु र कारवाही गर्नु मात्रै नभइ जनताको सेवा र सुरक्षा गर्नु तथा अपराध न्यूनीकरण गराउनु पनि एक हो, एसपी खड्काले भने, स्थानीय सरकारसँग सहकार्य गरेर अपराधसँगै आत्महत्या न्यूनीकरण गर्नुका साथै सचेतना अभियान सञ्चालन गर्ने योजनामा छौँ। धेरैजसो आत्महत्यामा कोभिडपछिको आर्थिक समस्या, वैदेशिक रोजगारी, घरायसी झगडालगायतका कारण अनुसन्धानबाट देखिएको उनले खुलाए। जीवनयापनमा अकल्पनीय परिवर्तन हुँदा, दीर्घरोग लाग्दा, व्यापार व्यवसायमा घाटा हुँदा, वा सामाजिक बहिष्कार जस्ता कारणले व्यक्तिले आफ्नो ज्यान फाल्ने निर्णय लिने सम्भावना मनोविमर्शकर्ता रामकुमार थापा औंल्याउँछन्। धादिङमा भने यसको एउटा प्रमुख कारण वैदेशिक रोजगारीबाट उत्पन्न हुने समस्या रहेको उनको ठम्याइ छ। सरदर एक महिनामा १३ जनाले ज्यान फालिरहेको देखिन्छ, मनोविद् थापाले भने, यो तथ्यांकले धादिङको अवस्था निकै डरलाग्दो देखाउँछ। स्थानीय तहहरुले न्यूनीकरणका ठोस योजना नबनाउने हो भने यसले भयावह रुप लिनसक्छ। ६ महिनामा २ सय ४१ उजुरी जिल्ला प्रहरी कार्यालयका अनुसार ६ महिनामा २ सय ४१ उजुरी परेका छन्। ६ महिनामा जबरजस्ती करणीका १९ उजुरी परेका छन्। अघिल्लो वर्षको तुलनामा यस वर्ष जबरजस्ती करणीको उजुरी बढेको एसपी खड्काले जानकारी दिए। धादिङ प्रहरीका अनुसार ६ महिनामा विभिन्न अपराधमा अदालतबाट दोषी करार भइ फरार रहेका ३० जना पक्राउ गरिएको छ। उनीहरुबाट २१ लाख ८१ हजार ७ सय २५ रुपैयाँ जरिवाना असुल भएको एसपी खड्काले जानकारी दिए। अपराध गरेर भागेका ४० आरोपी पनि पक्राउ गरि प्रहरीले अदालतमा पेश गरेको जनाएको छ।"

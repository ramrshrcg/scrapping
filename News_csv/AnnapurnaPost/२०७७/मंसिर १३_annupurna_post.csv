शीर्षक,विवरण
भोट दिएकैबाट चोट,"इलाम : उजिरमान तामाङ ८० वर्षका भए। सूर्योदय नगरपालिका५ को खर्बनीमा जन्मेका उनले आफ्नो पूरै उमेर त्यहीँ बिताए। घरमाथिको डाँडामा घाम ताप्न उक्लेका उनले कुराकानीको सुरुमै भने, सरकार कहाँ छ भनेर हेर्न डाँडा चढेको तर देखिएन। खर्बनी पुग्न गाडी चल्ने ठाउँबाट चार घण्टा पैदल हिँड्नुपर्छ। उजिरमानले सुनाए, पहिले जस्तो थियो अहिले पनि उस्तै छ। साप्ताहिक रूपमा लाग्ने शान्तिबजार पुग्न तीन घण्टा लाग्छ। त्यहाँबाट अहिले पनि स्थानीयले खाद्यान्न आफैं ओर्साछन्। यिनैमध्येकी बुद्धिमाया तामाङले सुनाइन्, घोडा आउने बाटो नै छैन, टाउकोमा नाम्लो नलगाए चुल्हो बल्दैन। समृद्ध सूर्योदयको नारासहित सबै वडामा बाहै्रमास सडकको लागि काम गरिरहेको सूर्योदय नगरपालिकाले पूरै गाउँलाई सौतेनीको सन्तान ठानेको गुनासो गर्छन् स्थानीय कृष्ण तामाङ। बिरामी पर्दा उपचारका लागि स्वास्थ्यचौकी पुग्न चार घण्टा बढी लाग्ने हुँदा भाग्यले बाचेको ठान्छिन् जितमाया तामाङ। स्थानीयले वडाध्यक्ष प्रेम तामाङबाहेक अरूलाई चिन्दैनन्। ७० वर्षका लाखमान तामाङले भने, बाटोमा भेट्दा हालखबर सोध्छ (वडा अध्यक्षले) तर विकासको कुरै हुँदैन। घरमा बिजुली नभएकै कारण कुनै घरमा टेलिभिजन छैन। स्थानीय बिर्खबहादुर तामाङले सुनाए, कसैकसैकोमा रेडियो बज्छ, टेलिभिजन त परको कुरा भयो। इन्टरनेटको दुनियाँमा संसार भुलिएको समयमा मोबाइलको नेटवर्क खोज्न पनि अग्लो ठाउँ खोज्नु पर्ने अवस्था रहेको स्थानीय गुनासो पोख्छन्। विद्यालय पुग्न घण्टौं हिँड्नु पर्छ। कतिपयले त्यही पीरले बाहिर नानीहरू राखेर पढाउने गरेका छन्। सरकारलाई जमिनको मात्रै कर पनि वार्षिक तीन हजार तिर्ने बिर्खबहादुर तामाङले सुनाए, बाटो भइदिएको भए विद्यालय, स्वास्थ्यचौकी र बजार सबै पुग्न सहज हुने थियो। तर हाम्रो कर लगेर भत्ता खाएरै सके। हामीलाई एक आँखाले हेरेनन्। सोझा तामाङ परिवारको आवाज बोल्दिने नभएकाले नै तीन पुस्ताले दुःख पाइसकेको बिर्खबहादुरको दुःखेसो छ। दुःख देख्ने कोही नभएपछि कतिपयले गाउँ नै छोडिसके। अहिले पाँच परिवारले गाउँ रुँघिरहेका छन्। अरूको जमिन छ। कहिलेकाहीँ आएर फर्कन्छन्। रोजगारीको अवसर नपाएका यहाँका युवा भारतका विभिन्न सहरमा रोजगारीका लागि जाने गरेका छन्। कोभिडको कारण आयको त्यो स्रोतसमेत गुमेको स्थानीयको गुनासो छ। बिरामी पर्दा झोलुंगोमा बोक्नुपर्ने खर्बनीका स्थानीयले अहिलेसम्म नगरपालिकाका अगुवाहरूलाई चिनेका छैनन्। मेयरको नाम सुने पनि प्रत्यक्ष नबोलेका उनीहरूले भोट जितेका कसैले पनि गाउँमा नटेकेको बताए। कहिलेकाहीँ रेडियोमा सडक अनुगमन र उद्घाटनको कुरा सुनेका उनीहरूले नगरबाट पाउने कृषिका तालिम र अनुदानबारे समेत थाहा पाएका छैनन्। कोभिड बारे पनि रेडियोमा सुनेका उनीहरूले स्थानीय जनप्रतिनिधिले समेत गाउँमा पाइला नहालेकोमा गुनासो गरे।"
हिन्दु राष्ट्र र राजसंस्थाको माग गर्दै सयौं मोटरसाइकल र्यालीमा (फोटो फिचर),"नेपालगन्ज : हिन्दु राज्य र राजसंस्थाको माग गर्दै हिन्दु राष्ट्रवादीले शनिबार नेपालगन्जमा सयौंको संख्यामा मोटरसाइकलबाट र्याली निकालेको छ। बागेश्वरी मन्दिरको पूर्व पट्टिको पार्कबाट सुरु भएको मोटर साइकल र्यालीले नगर परिक्रमा गरेको थियो। न्युरोड, पुष्पलाल चोक, सुर्खेतरोड, वीरेन्द्र चोक, वीपी चोक, गणेशमान चोक, चार बाहिनी चोक, भेरी अस्पताल, त्रिभुवन चोक, सदरलाइन, घरबारी टोलहुँदै धम्बोझी चोकसम्म प्रदर्शन गरिएको थियो। नेपालको राष्ट्रिय झन्डा बोकेका प्रर्दशनकारीले हिन्दु राष्ट्र र राजसंस्थाका पक्षमा नारा लगाएका थिए।"
"गोलीले छोरा खोस्यो, पापीले छोरी","दृश्य१ दृश्य२ गाउँबाटै अपहरणमा परेकी बर्दिबास१४ शुभम् बस्तीकी बालिका गुलाब्साको हत्या भएको थियो। त्यही घटनाले तनाव बढेको छ। आइतबार साँझ गाउँबाटै बेपत्ता भएकी अबोध बालिकाको शव ३५ घण्टापछि झाडीमा भेटियो। हत्या गरेर बोरामा गुलाब्साको शव लुकाइएको थियो। बालिका गुलाब्सा खातुनको हत्याको विरोधमा महोत्तरीको बर्दिबासमा गाउँले प्रदर्शनमा उत्रिएका थिए। उनको हत्यारालाई कडा कारबाही माग गर्दै भएको प्रदर्शनमा प्रहरीले अन्धाधुन्द गोली चलाउँदा सञ्जय ढलेका थिए। प्रहरीले सञ्जयलाई ताकेर पछाडिबाट तिघ्रामा गोली हान्यो, सञ्जयकी आमा अम्बिकाले रुँदै भनिन्, पुलिसलाई गोली हान्ने आदेश कसले दियो ? कुन प्रहरीले चलायो गोली ? दुवैलाई कारबाही हुनैपर्छ। छोराको मृत्युले वृद्ध अम्बिका मर्माहत भएकी छन्। परिवारजन गहिरो शोकमा डुबेका छन्। सञ्जयले घरमै किराना पसल सञ्चालन गर्दै आएका थिए। मेरी छोरीको पापीले बलात्कार गरेर हत्या गरेको छ। उसलाई फाँसीको सजाय दिनुपर्छ, मृतक बालिकाका बुवाले भने, मेरी छोरी त अब फर्किन्न तर अरू छोरीको सुरक्षाका लागि पनि अपराधीलाई फाँसी दिनैपर्छ। बालिका हत्या प्रकरणको छानबिन गर्न गृह मन्त्रालयले तीन सदस्यीय छानबिन समिति गठन गरेको छ। गृह मन्त्रालयले घटनाको सत्यतथ्य पत्ता लगाउन अनुसन्धान अगाडि बढाएपछि शुक्रबारदेखि बर्दिबासको वातावरण शान्त बनेको छ। गृह मन्त्रालयले तीन सदस्यीय छानबिन टोली गठन गरेको छ, शिक्षा, विज्ञान तथा प्रविधिमन्त्री गिरिराजमणि पोखरेलले भने, पीडित पक्षले उठाएको माग सम्बोधन गर्न गृहमन्त्री सहमत हुनुभएको छ। मन्त्री पोखरेलकै निर्वाचन क्षेत्रमा घटना भएको हो। मन्त्री पोखरेलले वार्ताका लागि गृहमन्त्री र वार्ता टोलीलाई भेटाउने पहल गरेका थिए। उक्त वार्तामा राष्ट्रिय सभाकी उपाध्यक्ष शशीकला दाहाल पनि उपस्थित थिइन्। प्रहरीको गोली लागेर मृत्यु भएका सञ्जय न्यौपानेलाई सहिद घोषण गर्ने प्रक्रियामा लैजाने आश्वासन हामीलाई मन्त्रीज्यूले दिनुभएको छ, वार्ता टोलीका सदस्य तथा बर्दिबास नगरपालिका१ का वडाध्यक्ष चूडामणि पोखरेलले भने, बिहीबार साँझ मृतक सञ्जयको पशुपति आर्यघाटमा दाहसंस्कार गरिएको छ। प्रहरीको गोली लागेर ज्यान गुमाएका सञ्जयका परिवारलाई क्षतिपूर्तिको व्यवस्था र घाइतेको निःशुल्क उपचार गर्ने जानकारी गृहमन्त्रीले वार्ता टोलीलाई गराए। बालिका हत्यारालाई हदैसम्मको कारबाही गर्नेसमेत प्रतिबद्धता जनाइएको वार्ता टोलीका सदस्य हीरा गौतमले जनाए। बर्दिबास नगरपालिकाले मृतक बालिका गुलाब्सा र गोली लागेर ज्यान गुमाएका सञ्जयका परिवारलाई जनही २ लाख ५० हजारका दरले राहत उपलब्ध गराउने निर्णय गरेको छ। बर्दिबास नगरपालिकाले पत्रकार सम्मेलन गरेर गोली लागेर मृत्यु भएका सञ्जयको परिवारका एक सदस्यलाई क्षमताका आधारमा रोजगारीसमेत उपलब्ध गराउने बर्दिबास नगरपालिकाका मेयर विदुरकुमार कार्कीले जनाए। प्रदेश२ को प्रदेशसभा अन्तर्गतको महिला, बालबालिका तथा सामाजिक न्याय समितिका सभापति जैनुल राइनले घटनाको सत्यतथ्य बुझ्न घटनास्थल अनुगमन गर्नुका साथै पीडित परिवारलाई भेटेका छन्। साह विरुद्ध चार अभियोगमहोत्तरी बर्दिबासकी ६ वर्षीया गुलाब्सा खातुनको हत्या अभियोगमा पक्राउ परेमा युवकविरुद्ध प्रहरीले किटानी जाहेरी दर्ता गरेको छ। गौशाला५ का २६ वर्षीय अरुण साहमाथि शुक्रबार जाहेरी दर्ता गरिएको इलाका प्रहरी कार्यालय बर्दिबासका डीएसपी राजन चापागाईंले जनाए। अपहरण, शरीर बन्धक, जबरजस्ती करणी र कर्तव्य ज्यान मुद्दा दर्ता गरेका छौं, उनले भने। गाउँबाटै अपहरणमा परेकी बर्दिबास१४ शुभम् बस्तीकी बालिका गुलाब्साको हत्या भएको थियो। बालिका गुलाब्सा खातुनको हत्याको विरोधमा महोत्तरीको बर्दिबासमा गाउँलेहरू प्रदर्शनमा उत्रिएका थिए। उनको हत्यारालाई कडा कारबाहीको माग गर्दै भएको प्रदर्शनमा प्रहरी अन्धाधुन्ध गोली चलाउँदा सञ्जय न्यौपानेको ज्यान गएको थियो।"
विपद्बाट ४८३ को मृत्यु,"काठमाडौं : यो वर्ष प्राकृतिक विपद्का कारण ४ सय ८३ जनाको मृत्यु भएको छ। एक अर्ब रुपैयाँभन्दा बढी धनमाल क्षति भएको छ। गत वैशाख १ देखि हालसम्म विपद्का २ हजार ३ सय ७४ घटना भएका छन्। त्यसयता १ अर्ब ६५ लाख ६६ हजार ७ सय १० रुपैयाँ बराबरको धनमाल क्षति भएको छ। यो वर्ष प्राकृतिक विपद्मा परेर १ सय १ जना बेपत्ता भएका छन्। ८ सय ५६ जना घाइते हुनुका साथै २ हजार ४ सय १२ चौपाया मरेका छन्। राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार यो वर्ष सबैभन्दा बढी ३ सय १ जनाको पहिरोमा परेर मृत्यु भएको छ। ६४ जना अझै बेपत्ता छन् भने २ सय २५ जना घाइते भएका छन्। ५ करोड ९ लाख ६४ हजार ९ सय रुपैयाँ बराबरको अनुमानित क्षति भएको प्राधिकरणले जनाएको छ। ४ सय ३५ चौपाया मरेका छन्। यो वर्ष ४ सय ८५ पहिरोका घटना भएका छन्। सिन्धुपाल्चोकमा मात्रै पहिरोमा परेर ७१ जनाको मृत्यु भएको छ। त्यहाँ ३८ जना अझै बेपत्ता छन्। सिन्धुपाल्चोकको जुगल गाउँपालिका२ लिदी, बाह्रबिसे, सुनकोसी, मेलम्चीसँगै बागलुङ, अछामको रामारोसन र बझाङमा ठूला पहिरो गएका छन्। कालीकोटमा ७३, म्याग्दीमा ३० जनाको पहिरोमा परी मृत्यु भएको प्राधिकरणको तथ्यांक छ। अत्यधिक वर्षा, जथाभावी डोजर प्रयोगले यो वर्ष धेरै पहिरो गएको विज्ञहरूको ठहर छ। विगतका तुलनामा यस वर्ष तराईमा बाढीले कम क्षति भएको छ। बाढीका ९७ घटनामा ४२ को मृत्यु भएको छ भने ३७ जना बेपता छन्। ११ जना घाइते भएका थिए। बाढीबाट २ सय ७२ चौपाया मरेका छन्। बाढीका कारण ४ करोड ८८ लाख ११ हजार बराबरको धनमालको क्षति भएको छ। वैशाखयता ३ सय ६० वटा अविरल वर्षाका घटना हुँदा १५ जनाले ज्यान गुमाएका छन्। ५६ जना घाइते भए। ५ सय ३९ चौपाया मरे। यो वर्ष २ सय १६ वटा चट्याङ पर्दा ६५ जनाले ज्यान गुमाए। २ सय १३ जना घाइते भए। चट्याङबाट ५९ लाख ४२ हजार ५ सय बराबरको क्षति भएको छ। सर्पदंशका ५६ घटनामा २१ जनाको मृत्यु भएको छ। ३९ जना घाइते भएका छन्। यो वर्ष जेठ ३० देखि असोज ३० सम्म मनसुन सक्रिय रहेको प्राधिकरणका प्रवक्ता जनार्दन गौतमले बताए। यो अवधिमा सबैभन्दा बढी आगलागीका घटना भएका छन्। १ हजार २३ स्थानमा भएको आगलागीमा २० जनाको मृत्यु भएको छ भने १ सय ८५ जना घाइते भएका छन्। ४ सय ६७ चौपाया मरेका छन्। आगलागीबाट ८२ करोड ७० लाख ३६ हजार ८ सय ६० रुपैयाँ बराबरको धनमालको क्षति भएको प्राधिकरणले जनाएको छ। त्यस्तै जनावरको आक्रमणका १ सय ३७ घटना भएका छन्। तिनमा १९ जनाको जनवारको आक्रमणबाट मृत्यु भएको छ भने १ सय २७ जना घाइते भएका छन्। ३ चौपाया मरेका छन्। जंगली जनावरको आक्रमणबाट ३८ लाख ७१ हजार २५० रुपैयाँको क्षति भएको छ।"
नेकपा सचिवालय बैठक आज : के आउला ओलीको प्रस्तावमा ?,"काठमाडौं : सत्तासीन दल नेकपाको सचिवालय बैठकमा आज (शनिबार) प्रधानमन्त्री एवं अध्यक्ष केपी शर्मा ओलीले आफ्नो प्रस्ताव राख्दै छन्। अर्का अध्यक्ष पुष्पकमल दाहालसँगको असमझदारीका कारण उत्पन्न परिस्थितिले पार्टी एकतामै संकट देखापरिरहेका बेला ओलीले सचिवालयमा आफ्नो तर्फबाट प्रस्ताव पेस गर्ने कार्यसूची छ। अध्यक्षद्वयको सहमतिमा साझा प्रस्ताव ल्याउने परम्पराविपरीत कार्यकारी अध्यक्ष दाहालले ओलीलाई आरोपित गरी कात्तिक २८ गते छुट्टै प्रस्ताव ल्याएका थिए। उपप्रधानमन्त्रीसमेत रहेका सचिवालय सदस्य ईश्वर पोखरेलले प्रधानमन्त्री ओलीको प्रस्ताव तयार भइसकेको जानकारी दिए। प्रधानमन्त्रीले आफ्नो प्रस्ताव तयार पारिसक्नुभएको छ। प्रधानमन्त्रीले आफैं आफ्नो प्रस्ताव तयार पार्ने कुरा गर्नुभएको थियो, उपप्रधानमन्त्री पोखरेलले अन्नपूर्ण पोस्ट्सित भने, अर्का अध्यक्षले लगाउनुभएको आरोपपत्रको खण्डन गर्ने र सहमतिमा पार्टीलाई एकताबद्ध बनाएर कसरी अगाडि लैजाने भन्ने विषय समेटिएर उहाँको प्रस्ताव आउँछ। सहमतिमा पार्टीलाई एकताबद्घ बनाएर कसरी अगाडि लैजाने भन्ने विषय समेटिएर उहाँको प्रस्ताव आउँछ।ईश्वर पोखरेल, उपप्रधानमन्त्री ओलीको प्रस्ताव सरकार र पार्टी सञ्चालन, पार्टी एकीकरण प्रक्रियालाई टुंगोमा पुर्याउने र एकतालाई अक्षुण्ण राख्ने साथै पहिला नै तोकेअनुसार महाधिवेशनको टुंगो लगाउनेजस्ता विषयमा केन्द्रित छ। आफू नेतृत्वको सरकारले गरेका कामको फेहरिस्त, पार्टीले सरकारका काममा सहयोग गर्न नसकेका विषयदेखि समग्र कम्युनिस्ट आन्दोलनको समीक्षा गर्दै अबको महाधिवेशनसम्म जाने विधि र बाटोका विषय पनि आउने बालुवाटार स्रोतले बताएको छ। प्रधानमन्त्रीले महाधिवेशनबाट नयाँ पुस्तालाई नेतृत्व हस्तान्तरणको विषयलाई पनि आफ्नो प्रस्तावमा महŒव दिएर उठाउन लागेका छन्। ओलीले आफ्नो प्रस्ताव उपप्रधानमन्त्री पोखरेल, संसदीय दलका नेता सुवास नेम्बाङ, परराष्ट्रमन्त्री प्रदीप ज्ञवाली, लुम्बिनी प्रदेशका मुख्यमन्त्री शंकर पोखरेल, प्रधानमन्त्रीका प्रमुख सल्लाहकार विष्णु रिमाललगायतसँग छलफल र परामर्शका आधारमा तयार पारेका हुन्। दाहालले यसअघि ओलीले प्रमुख रूपमा गम्भीर आत्मसमीक्षा र आत्मालोचना गर्दै पार्टी एकता, संविधान र संघीय लोकतान्त्रिक गणतन्त्रको रक्षा एवं देशको निर्माणमा आवश्यक त्यागसहित पहल लिई समुचित योगदान गर्नुपर्ने प्रस्ताव राखेका थिए। त्यसपछि ३ मंसिरमा बसेको बैठकमा ओलीले झुटा लाञ्छना नसहने स्पष्ट पार्दै जवाफ दिने बताएका थिए। दाहालले बैठकमा राखेको प्रस्ताव प्रस्ताव नै नभएको ओलीको तर्क थियो। उनले दाहालले ल्याएको प्रस्तावमा उल्लिखित सम्पूर्ण आरोप, अभियोग, लाञ्छना, तिरस्कार, अपमान सबैलाई खारेज गर्ने बताएका थिए। आफ्नो राजनीतिक जीवन नै सिध्याउने गरी ल्याइएको आरोपपत्रलाई पूर्ण रूपमा अस्वीकार गर्ने भन्दै उनले यथोचित जवाफ लिखित रूपमै दिने बताएका थिए। आरोप या त सदर ठहरिनुपर्यो अनि प्रधानमन्त्री र अध्यक्ष हट्नुपर्यो। यो आरोप सही ठहरिँदैन भने यस्तो आरोप लगाउनेले यसको जिम्मेवारी लिनुपर्यो, यसको जवाफदेही लिनुपर्यो, ३ मंसिरको बैठकमा ओलीले भनेका थिए, यसमा छलफल गर्न, सिम्प्ली छलफल गर्न र छिनोफानो गर्न मात्रै बैठक हुन सक्छ। यदि, यो सही छ भने एउटा हट्नुपर्छ, सही छैन भने अर्को हट्नुपर्छ। अडान यथावत्बैठकको अघिल्लो दिन शुक्रबारसम्म दुई अध्यक्षबीच संवाद भएको छैन। दुवै पक्ष आआफ्नो आन्तरिक तयारीमै छन्। दुवैका अडान यथावत् छन्। प्रधानमन्त्रीले आफ्नो सरकारी निवासमा उपप्रधानमन्त्री पोखरेल, संसदीय दलका उपनेता नेम्बाङ, महासचिव विष्णु पौडेललगायतसँग छुट्टाछुट्टै छलफल गरे। दाहालले पनि आफ्नो निवास खुमलटारमा वरिष्ठ नेता माधवकुमार नेपाल, प्रवक्ता नारायणकाजी श्रेष्ठलगायतसँग छलफल चलाए। ओली पक्षले दाहालको प्रस्ताव पार्टी केन्द्रीय कार्यालयलाई जानकारीबिनै अनधिकृत रूपमा तल्लो तहसम्म वितरण गरेर विधि र पद्धति उल्लंघन गरेको आरोप लगाएको छ। विधि र पद्धतिका विषय उठाउने दाहालनेपाल पक्षले अब विधि पद्धतिका कुरा गर्ने नैतिक अधिकारसमेत नराखेको ओली पक्षको बुझाइ छ। यसलाई शनिबारको सचिवालय बैठकमा उठाउने तयारी छ। दाहालनेपाल पक्षले भने ३ मंसिरको सचिवालय बैठकमा ओलीले दिएको मन्तव्य जस्ताको तस्तै पार्टी सचिवालय सदस्यहरूलाई जानकारीसम्म नदिई गोप्य ढंगले अनधिकृत रूपमा रेकर्ड गराएर आफ्नो सचिवालयमार्फत अडियो उतारेर सञ्चारमाध्यमबाट सार्वजनिक गरेको विषयमा प्रश्न उठाउने तयारी गरेको छ। पूर्वएमाले फकाउँदै प्रधानमन्त्रीप्रधानमन्त्री ओली तत्कालीन एमाले पक्षधर नेतालाई आफूभित्रै गोलबद्ध गर्ने प्रयासमा जुटिरहेका छन्। त्यसक्रममा उनले आफूसँग असन्तुष्ट रहेका र अर्का अध्यक्ष दाहालसँग नजिकिएका वरिष्ठ नेता नेपाल, उपाध्यक्ष वामदेव गौतमलगायतलाई फकाउने प्रयास गरिरहेका छन्। उनले शुक्रबार वरिष्ठ नेता नेपालकहाँ स्वास्थ्यमन्त्री भानुभक्त ढकाललाई पठाए। नेपाललाई पार्टीको अध्यक्ष या महाधिवेशन आयोजक समिति संयोजक बनाउन आफू तयार रहेको सन्देश यसअघि ओलीनिकट नेताहरूले नपठाएका होइनन्। तर, नेपालले पार्टी बैठकमै सबै विषय छलफलमा ल्याउन भन्दै ओलीको प्रस्तावमा सहमति जनाएका छैनन्। स्वास्थ्यमन्त्री ढकालले नेपाललाई महाधिवेशनबाट नेतृत्व लिन आग्रह गरेका छन्। महाधिवेशनमा अध्यक्षमा भिड्ने तपार्इं र प्रचण्ड नै हो। हाम्रो सहयोग तपार्इंलाई नै हुन्छ, उनले भनेका थिए। अहिले महाधिवेशनसम्म पर्खन आग्रह गर्दै ढकाल नेपालकहाँ पुगेका थिए। झण्डै दुई घण्टा नेपालसँग ढकालले छलफल गरेका थिए। उपप्रधानमन्त्री पोखरेलले शुक्रबार साँझ भैंसेपाटी पुगेर गौतमसँग झण्डै दुई घण्टा छलफल गरेका थिए। यस अगाडिका विवादमा पनि निर्णायक अवस्थामा गौतमले ओलीलाई साथ दिँदै आएका थिए। पार्टीका अध्यक्ष (ओली)का तर्फबाट गर्ने कतिपय कार्यकारी अधिकारसमेत गौतमलाई जिम्मा दिन तयार भएको, सरकारको भूमिकामा जान तयार रहे पनि प्रधानमन्त्री सकारात्मक रहेको भन्दै प्रधानमन्त्रीलाई सहयोग गरी पार्टी एकता जोगाउन आग्रह गर्दै पोखरेल भैंसेपाटी पुगेका थिए।"
हर्षवर्द्धनको हर्षित मुद्रा,"काठमाडौं : दुई दिने भ्रमण पूरा गरेर फर्किनुअघि भारतीय विदेशसचिव हर्षवद्र्धन शृंगला हर्षित मुद्रामा थिए। नेपालभारत एक वर्षदेखिको संवादहीनतामा आइसब्रेक गराउने अवसर भाग्यवश शृंगलाकै काँधमा आएको थियो। आएकै दिन उनले नेपाली समकक्षी भरतराज पौड्यालसँग द्विपक्षीय वार्ता गरे। लगत्तै राष्ट्रपति विद्यादेवी भण्डारी, प्रधानमन्त्री केपी शर्मा ओलीसँग शिष्टाचार भेट गरे। विपक्षी कांग्रेस सभापति शेरबहादुर देउवा र परराष्ट्रमन्त्री प्रदीप ज्ञवालीसँग भेटघाट गरे। उच्चस्तरीय भेट र तिनमा भएका सम्बन्ध सुमधुर बनाउने वार्तालापबाट हौसिँदै उनी शुक्रबार अपराह्न स्वदेश फर्केका छन्। नेपालका प्रधानमन्त्रीज्यूसँग राम्रो र सौहार्दपूर्ण कुराकानी भयो, शुक्रबार अन्नपूर्ण पोस्ट्सँगको भेटमा उनले भने, प्रधानमन्त्री ओली र प्रधानमन्त्री मोदीबीच सुमधुर सम्बन्ध छ। उहाँहरू एकअर्कालाई राम्ररी बुझ्नुहुन्छ। त्यसैले दुई देशबीच बढेको असमझदारी उहाँहरूले सल्टाउनेमा म विश्वस्त छु। त्यही अनुभूत गरेर फर्किंदै छु। नेपालसँगको सम्बन्ध शीघ्र सुमधुर बनाउने पक्षमा भारत र आफ्ना प्रधानमन्त्री नरेन्द्र मोदी रहेको उनले बताए। अघिल्लो दिन प्रधानमन्त्री ओलीसँगको भेटमा उनले भारतीय समकक्षी मोदीको त्यही सन्देश सुनाएका थिए। प्रत्युत्तरमा प्रधानमन्त्री ओलीले पनि दुई देशको परापूर्वदेखिको सुमधुर सम्बन्ध चाँडोभन्दा चाँडो पूर्ववत् मैत्रीपूर्ण होस् भन्ने चाहना व्यक्त गरेका थिए। अब नेपालभारत सम्बन्ध कसरी नयाँ उचाइमा पुर्याउने भन्नेमा हामी सबै मिलेर काम गर्नुपर्नेछ, विदेशसचिव शृंगलाले अन्नपूर्ण पोस्ट्सँग भने। उनले आफ्नो भ्रमणले दुई देशबीच विश्वास र सद्भाव कायम गराएको प्रतिक्रिया दिए। साथै, यसले दुई देशको सम्बन्धको निरन्तरतालाई बढावा दिएको बताए। एक फरक प्रसंगमा उनले नेपालका धार्मिक र पर्यटकीय क्षेत्रलाई दुवै देशका राम्रा गन्तव्यका रूपमा स्थापित गर्न दुवैतर्फको पहल हुनुपर्नेमा जोड दिए। त्यसअघि शुक्रबार बिहान एआईडीआईएले आयोजना गरेको प्रवचनशालामा विदेशसचिव शृंगलाले भावी पुुस्ताका लागि नेपाल र भारत दुवै मुलुकले सहकार्य गर्नुपर्नेमा जोड दिए। सहकार्यबिना कुनै पनि मुलुक अघि बढ्न नसक्ने उनको धारणा थियो। सचिव शृंगलाले प्रधानमन्त्री नरेन्द्र मोदीले नेपालका हरेक मुद्दालाई प्राथमिकतामा राखेको बताए। उनले भने, शिक्षा, स्वास्थ्य, जलवायुु परिवर्तनलगायत हरेक मुुद्दामा भारतले नेपालसँग सहकार्य गरिरहेको छ। शृंगलाले कोरोना भाइरसको खोप आउनासाथ प्राथमिकता दिएर नेपाललाई उपलब्ध गराउने बताए। उनले भने, कोरोनाको खोप जुन बेला प्रयोगमा आउँछ तत्काल नेपाललाई आवश्यक मात्रा उपलब्ध गराउनेछौं। उनले नेपालभारतबीचको ऐतिहासिक सम्बन्धले दुवै मुलुुकलाई समृद्धितर्फ लैजाने बताए।"
नेकपा सचिवालय बैठक सकियो : अर्को बैठक मंगलबार,काठमाडौं : नेपाल कम्युनिस्ट पार्टी (नेकपा)को सचिवालय बैठक सम्पन्न भएको छ । प्रधानमन्त्री निवास बालुवाटारमा शनिबार दिउँसो १ बजे सुरु भएको बैठक ३ बजे सम्पन्न भएको हो । शनिबार नेकपा सचिवालय बैठक : प्रधानमन्त्री ओलीले तयार पारे जवाफ नेकपा सचिवालय बैठक आज : के आउला ओलीको प्रस्तावमा ? बालुटारमा नेकपा सचिवालय बैठक अर्को बैठक मंगलबार अर्थात् मंसिर १६ गते दिउँसो १ बजे बस्ने गरी आजको बैठक सम्पन्न भएको हो । बैठकमा प्रधानमन्त्री एवम् पार्टी अध्यक्ष केपी ओलीले लिखित रुपमा राजनीतिक प्रतिवेदन प्रस्तुत गरेका छन् । प्रतिवेदनलाई कार्यकारी अध्यक्ष पुष्पकमल दाहाल प्रचण्डले कात्तिक २८ गते पेश गरेको प्रतिवेदनको जवाफको रुपमा व्याख्या गरिएको छ । प्रचण्डको प्रतिवेदनलाई ओलीले आरोप पत्रको संज्ञा दिएका थिए ।
भ्रष्टाचारिको अनुहार नहेर्ने प्रधानमन्त्रीलाई ट्रान्सपरेन्सीको प्रतिवेदन पढ्न कांग्रेसको आग्रह,"काठमाडौं : ट्रान्सपरेन्सी इन्टरनेशनलको प्रतिवेदनले भ्रष्टाचार व्यापक बढेको र त्यसमा प्रधानमन्त्रीकै संरक्षण रहेको भन्दै प्रमुख प्रतिपक्षी दल नेपाली कांग्रेसले आपत्ति जनाएको छ। पछिल्लो एकवर्षमा एसियाली मुलुकमा नेपालको स्थिति भ्रष्टाचारमा सबै भन्दा अगाडि देखिनु दुःखद र लज्जास्पद भएको कांग्रेसको ठहर छ। भ्रष्टाचारीको संरक्षण स्वयं प्रधानमन्त्रीले गरिरहेको किटानी विवरण प्रतिवेदनमा रहेको स्थिति देशकै लागि लज्जास्पदसमेत छ, कांग्रेस प्रवक्ता शर्माले सार्वजनिक गरेको विज्ञप्तिमा भनिएको छ, अन्तर्राष्ट्रिय जगतमा नेपालको छविमा यसबाट गम्भीर असर पुगेको स्थिति दृष्टिगत गर्दै सत्तारुढ पार्टीले संस्थागत धारणा सार्वजनिक गर्न अत्यन्तै अनिवार्य भएको छ। प्रवक्ता शर्माले एकातर्फ भ्रष्टाचार गर्दिन भन्ने र अर्कोतर्फ भ्रष्टाचारको अनेक प्रकरण ढाकछोप गर्ने काम भएको भन्दै आपत्ति जनाएका छन्। एकातर्फ भ्रष्टाचारीको अनुहारसम्म हेर्दिन भनेर अभिव्यक्ति दिने अर्कातर्फ भ्रष्टाचारको अनेक प्रकरण ढाकछोप गर्न ओहोदाकै मर्यादासम्म प्रधानमन्त्रीले बिर्सिदिने, शक्ति प्रधानमन्त्री कार्यालयमा केन्द्रित गरेर अति शक्तिले अति भ्रष्ट बनाउंछ भन्ने मान्यतालाई पुष्टि गर्न तर्फ लाग्ने अनि भ्रष्टाचार विरुद्ध उठेका आवाजलाई पुर्वाग्रहपूर्ण देख्ने यस्तो प्रवृत्तिले मुलुकमा झनै बेथिति र भ्रष्टाचार बढाउने अनुमान गर्न सकिन्छ, शर्माले विज्ञप्तिमा भनेका छन्। ओली नेतृत्वको सरकार बनेपछि वाइडबडी, बालुवाटार, यतिदेखि सेक्युरिटी प्रीन्टिङ प्रेस हुँदै स्वास्थ सामग्री खरिदसम्ममा भएको भ्रष्टाचार प्रकरण उपर निष्पक्ष छानबिन र कडा कार्वाहीका लागि कांग्रेसले माग गरेको छ। स्वदेशी लगानीमा निर्माण गर्न सकिने, अध्ययन कार्यदलको निष्कर्षका आधारमा अघिल्लो सरकारले निश्चित गरेको बुढीगण्डकी जलविद्युत परियोजना एक विवादास्पद विदेशी कम्पनीलाई सुम्पन वर्तमान सरकारले मिलाएको तारतम्यका पछिल्तिरको अपारदर्शीता र अनियमितता अब गम्भीर छानबिनको दायरामा ल्याइनुपर्ने टड्कारो आवश्यकता देखिएको छ, विज्ञप्तिमा थप भनिएको छ।"
पार्टी महाधिवेशनको तयारीमा लाग्न कार्यकर्तालाई निर्देशन,"काठमाडौं : नेपाली कांग्रेसका नेता डा शेखर कोइरालाले सामाजिक र भौतिक दुरी कायम राख्दै १४ औं महाधिवेशनमा लाग्न कार्यकर्तालाई निर्देशन दिएका छन्। चिकित्सक समेत रहेका उनले भाइरस अझै केही समय रहिरहन सक्ने बताउॅदै यसैको वा अन्य कुनै बहानामा पार्टीको महाधिवेशन रोकिन नहुने बताए। कोइरालाले केन्द्रीय परिपत्र अनुसार छिटो क्रियाशील सदस्यता टुंग्याएर केन्द्रमा पठाउॅन जिल्ला सभापतिलाई आग्रह समेत गरेका छन्। नेपाली कांग्रेस सुनसरीकाठमाडौ सम्पर्क समितिले काठमाडौंमा आयोजना गरेको रक्तदान कार्यक्रममा बोल्दै उनले यस्तो बताएका हुन्। सबै तिरबाट लोकतन्त्रमाथि प्रहार हुन थाल्यो। व्यवस्था नै गुम्छ कि भन्ने आशंका सुरु हुन थालेको छ, उनले भने, यस्तो बेलामा महाधिवेशन मार्फत कांग्रेसलाई जनतामैत्री र गतिशील बनाई जीवन्तता दिन आवश्यक छ।"
"नेकपा विवाद : ३८ पेजको ओलीको जवाफी पत्र, ५३ बुँदामा केके छ ? (पूर्णपाठ)","काठमाडौं : सत्तारुढ नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओलीले शनिबारको सचिवालय बैठकमा जवाफी राजनीतिक प्रस्ताव पेश गरेका छन् । ३८ पृष्ठको जवाफी पत्रमा अध्यक्ष ओलीले बुँदाबुँदा लेखेका छन् । उनको प्रतिवेदनमा कुल ५३ बुँदामा कार्यकारी अध्यक्ष अध्यक्ष पुष्पमल दाहाल प्रचण्डलाई जवाफ दिएका छन् । नेकपा प्रवक्ता नारायणकाजी श्रेष्ठका अनुसार प्रधानमन्त्री ओलीले सचिवालय बैठकमा पेश गरेको जवाफी पत्र खामबन्दी गरेर सचिवालय सदस्यलाई बाँडिएको हो । सचिवालय सदस्यले अध्ययन गरेपछि मंसिर १६ गते अर्थात् मंगलबार बस्ने बैठकमा यसका विषयमा छलफल हुने प्रवक्ता श्रेष्ठले बताए । उनका अनुसार कात्तिक २८ गते कार्यकारी अध्यक्ष पुष्पकमल दाहाल प्रचण्डले पेश गरेको प्रस्ताव र यो प्रस्ताव दुवैको अध्ययनपछि १६ गतेको बैठकमा छलफल गर्ने गरी आजको बैठक सम्पन्न भएको हो । १६ गतेको बैठकमा छलफल नसकिए १७ गते पुनः सचिवालय बैठक बस्ने प्रवक्ता श्रेष्ठले बताए । सचिवालय बैठकमा छलफल टुंगो नलागे १८ गते बस्ने स्थायी कमिटी बैठकमा छलफल हुनेछ । प्रवक्ता श्रेष्ठका अनुसार स्थायी किमिटी बैठकमा पनि विवाद टुंगो नलागे २५ गतेदेखि बस्ने केन्द्रीय समिति बैठकमा छलफल हुनेछ । शनिबाको बैठकमा अध्यक्ष ओली, कार्यकारी अध्यक्ष प्रचण्डसहित बैठकमा सहभागी नेताले आआफ्नो धारणा राखेका छन् । नेताहरुले धारणा राख्ने क्रममा पार्टी विभाजनतर्फ जानु नहुने कुरामा जोड दिएको प्रवक्ता श्रेष्ठले बताए । नेकपा सचिवालय बैठक आज : के आउला ओलीको प्रस्तावमा ? बालुटारमा नेकपा सचिवालय बैठक नेकपा सचिवालय बैठक सकियो : अर्को बैठक मंगलबार नेकपा विवाद : ओलीको जवाफी प्रस्ताव खामबन्दी गरेर सचिवालय सदस्यलाई बाँडियो बैठकमा अध्यक्षद्वयसँगै वरिष्ठ नेताले धारणा राख्नुभयो, प्रवक्ता श्रेष्ठले भने, पार्टीलाई विभाजन तर्फ जान दिनु नहुने कुरामा नेताहरुले जोड दिनुभएको छ । यसअघि मंसिर ३ गते नेकपा सचिवालय बैठक बसेको थियो । कात्तिक २८ गतेको सचिवालय बैठकमा प्रचण्डले पेश गरेको प्रतिवेदनप्रति आक्रोश व्यक्त गर्दै ओलीले आफूले नयाँ प्रतिवेदन प्रस्तुत गर्ने जानकारी मंसिर ३ गतेको बैठकमा गराएका थिए । प्रतिवेदन लेखनका लागि ओलीले १० दिनको समय मागेपछि आजका लागि सचिवालय बैठक सारिएको थियो । जवाफी पत्र जस्ताको तस्तै"
पार्टीभित्र पैदा भएको घर्षणले नेकपा सकारात्मक शक्तिमा बदलिन्छः मन्त्री पुन,"काठमाडौं : ऊर्जा, जलश्रोत तथा सिंचाइमन्त्री वर्षमान पुन अनन्तले नेकपामा जारी आन्तरिक विवाद सकारात्मक सन्देशसहित अन्त्य हुने बताएका छन्। मन्त्री पुनले जीवन्त पार्टीभित्र अन्तरसंघर्ष र बहस हुनुलाई अस्वाभाविक रुपमा लिन नहुने उल्लेख गरे। नेकपा स्थायी समिति सदस्यसमेत रहेका मन्त्री पुनले पार्टीमा जारी बहसबाट नआत्तिन देशभरका नेता तथा कार्यकर्तालाई आग्रहसमेत गरे। उनले नेकपा विवादलाई घर्षणको संज्ञा दिँदै त्यसबाट साकारात्मक शक्ति पैदा हुने विश्वास व्यक्त गरे। हाम्रो पार्टीभित्र अहिले घर्षण उत्पन्न भएको छ। घर्षणबाट सकारात्मक र नकारात्मक दुवै शक्ति उत्पन्न हुन्छ, काभ्रेको पनौतीमा आयोजित कार्यक्रममा बोल्दै उनले भने। मन्त्री पुनले नेपालकै पुरानो विद्युत गृहको शनिबार निरीक्षण भ्रमणका गरेका हुन्। घर्षणलाई सकारात्मक शक्तिमा बदल्ने हाम्रो प्रयास हुन्छ, नेकपा विवादबारे उनले भने। नेताहरुबीच दूरी बढाउने नभई घटाउने काममा लाग्न र बसहमा जिम्मेवारीपूर्वक भाग लिन पनि कार्यकर्तालाई अपील समेत गरेका छन्। काम नगर्ने ठेकेदार, गाली खाने नेता ? फरक प्रसंगमा मन्त्री पुनले निर्माण व्यवसायीप्रति जनतामा व्यापक गुनासो रहेको उल्लेख गरे। उनले आफूले ठेक्का लिएका काम जिम्मेवारीपूर्वक समयमै सक्न निर्माण व्यवसायीलाई आग्रह गरे। राजनीतिक नेतृत्वले विकासका लागि नीति तथा कार्यक्रम तय गर्नुका साथै आवश्यक बजेटको व्यवस्थापन गर्ने भन्दै मन्त्री पुनले विकास निर्माणको काम गर्ने कबुल गरेका निर्माण व्यवसायी गम्भीर नहुँदा जनतामा राजनीतिक नेतृत्वप्रति असन्तुष्टि देखिने गरेको चर्चा गरे। प्रधानमन्त्री र मन्त्रीको काम नीति बनाउने, कार्यक्रम बनाउने र बजेट व्यवस्थापन गरिदिने हो। विकास निर्माणको काम ब्युरोक्रेसीमार्फत निर्माण व्यवसायीले गर्ने हो, उनले भने, राजनीतिक नेतृत्वले गर्नुपर्ने काम गरेको छ। ठेकेदारले काम गर्दैन, अनि सडकमा धुलो उड्यो भने गाली चाहिँ प्रधानमन्त्री र मन्त्रीले खानुपर्ने अवस्था छ।"
पार्टीको गुटबन्दी अन्त्य नभएसम्म सरकारले काम गर्न सक्दैन : भुसाल,"काठमाडौं : कृषि तथा पशुपक्षी विकासमन्त्री घनश्याम भुसालले पार्टीसँगको सम्बन्ध राम्रो नभए सरकारले जनअपेक्षाअनुसार काम गर्न नसक्ने बताएका छन्। नेपाल कम्युनिष्ट पार्टी (नेकपा) चितवनको अगुवा कार्यकर्तासँग उनले पार्टीभित्र भएको किचलोको कारण सरकारले काम गर्न नसकेको बताए। गत मङ्सिर ४ गते सचिवालय बैठकले पार्टीलाई अध्यक्ष पुष्पकमल दाहाल प्रचण्डले नेतृत्व गर्ने र सरकार अध्यक्ष केपी शर्मा ओलीले पाँच वर्ष चलाउने भनेर मात्र म मन्त्री भएको हो, नेकपाका स्थायी कमिटी सदस्यसमेत रहनुभएका मन्त्री भुसालले भने, पार्टीभित्रको समस्या समाधान भयो भन्ने लागेर मन्त्री भएँ, तर अवस्था अहिले पनि उस्तै छ। पार्टी र सरकारबीचको किचलो रहेमा समाजवादतर्फ मुलुकलाई लान नसकिने उनको भनाइ छ। पार्टी र सरकारबीचको किचलो रहेमा मुलुकलाई समाजवादतर्फ लैजान सक्दैनौँ, उनले भने, पार्टी आफैँ राम्ररी सङ्गठित भएर त्यो पार्टीले निर्देशन गरेको दिशामा सरकार हिँडेन भने त्यसले समृद्धि र समाजवाद ल्याउन सक्दैन, कामचलाउ काम मात्र गर्दछ। पार्टीमा साढे दुई वर्ष किचलोका बीच बिताएको भन्दै उनले अब मात्र पार्टीको विवाद मिले धेरै काम गर्न सकिने बताए। राम्रोसँग काम गर्ने हो भने बाँकी रहेको समय पर्याप्त छ हामीले जनचाहनाबमोजिमका काम गर्न सक्दछौँ तर पार्टी र सरकारबीचको सम्बन्ध सुमधुर हुनुपर्ने भनाइ उनको छ। पार्टीबीचको गुटबन्दीको अन्त्य नगरेसम्म सरकारले काम गर्न नसक्ने उनको भनाइ छ। अब यो या त्यो समूहको भन्दै गुटबन्दी नगरी पार्टी हितमा लाग्नका लागि सबैलाई आग्रह गर्दछु, मन्त्री भुसालले भने। कृषि क्षेत्रलाई पर्याप्त बजेट नछुट्याएका कारणले काम गर्न नसकेको मन्त्री भुसालले चिन्ता व्यक्त गरे। साठी प्रतिशत जनता कृषि पेशामा आबद्ध छन्, जसले २७ प्रतिशत योगदान राष्ट्रिय आयमा गरेको भन्दै उनले त्यसलाई २५ प्रतिशत बजेट राखेर भारत र चीनसँग प्रतिस्पर्धा गर्न नसकिने उनको भनाइ छ।"
नेकपामा विवाद बढ्दा भूतप्रेत सल्बलाए,"काठमाडौं : संस्कृति, पर्यटन तथा नागरिक उड्डयनमन्त्री योगेशकुमार भट्टराईले नेपाल कम्युनिस्ट पार्टी (नेकपा) मा विवाद देखा पर्दा लोकतान्त्रिक गणतन्त्रको संविधान नरुचाउने भूतप्रेतहरु सल्बलाउन थालेको बताएका छन् । झापाको विर्तामोडस्थित सिद्धार्थ होटल ग्रान्डसिटीको शनिबार उद्घाटन गर्दै उनले यस्तो बताएका हुन् । भूतप्रेतहरुले पोखरा र झापातिर कतै जुलुस निकालेको र कतै निकाल्न लागेको सुनिएको छ, उनले भने, नेकपामा तलमाथि भयो भने परिवर्तन र संविधान नचाहने शक्तिहरु हौसिन्छन् भन्ने यो उदाहरण हो । मन्त्री भट्टराईले नेकपामा देखिएको विवाद चाँडै हल हुने र त्यसपछि सुपरफास्ट गतिमा पार्टी अघि बढ्ने बताउँदै पार्टीको सचिवालय बैठकले समस्या निकास दिन नसके स्थायी कमिटीको बैठकले सचिवालयका सबै प्रतिवेदनहरु खारेज गरेर नयाँ निर्णय लिने बताए। नेकपा अहिलेको अप्ठेरो परिस्थितिबाट विभाजनलाई क्रमभङ्ग गर्दै अघि बढ्ने उल्लेख गर्दै उनले मुलुकमा विदेशी शक्ति, चरम दक्षिणपन्थी र चरम वामपन्थीको चलखेललाई विफल तुल्याइने दाबी गरे ।"
विप्लवको भ्वाङ परेको क्रान्ति आवश्यकता छैन,"काठमाडौं : पूर्वमन्त्री गोकुलप्रसाद बाँस्कोटाले नेत्रविक्रम चन्दको क्रान्तिमा भ्वाङ परेको दाबी गरेका छन्। काभ्रेपलाञ्चोकको धुलिखेलमा शनिबार आयोजित पार्टी प्रवेश कार्यक्रममा उहाँले चन्दले दावी गरेको क्रान्ति आजको आवश्यकता नभएकाले बताएका हुन्। कार्यक्रममा चन्द नेतृत्व समूहका छ दर्जन बढी कार्यकर्ता सत्तारुढ नेपाल कम्युनिस्ट पार्टी (नेकपा)मा प्रवेश गरेका छन्। ध्वंशात्मक क्रान्ति आजको आवश्यकता होइन, तपाईँको क्रान्तिमा भ्वाङ परिसक्यो, अब तपाईँ पनि नेकपामा प्रवेश गर्नुपर्यो, उनले भने। प्रतिनिधिसभा सदस्य एवं नेकपाका केन्द्रीय सदस्यसमेत रहेका बाँस्कोटाले विकासक्रान्तिको निरन्तरता आजको आवश्यकता भएको बताए। बाँस्कोटाले नेपालमा हिंसात्मक क्रान्ति जरुरी नभएको बताउँदै शान्तिपूर्ण सङ्घर्ष र रुपान्तरणको भने आवश्यक रहेको उनको तर्क छ। नेकपामा कोही दास र कोही मालिक नभएको उनको धारणा छ। बाँस्कोटाले गतिशील र सुढृढ नेपाल निर्माणमा रहेको बताए। उनले नेकपा कुनै पनि हालतामा नफुट्ने दाबी गर्दै ठूलो पार्टीमा होहल्ला मात्रै भएको बताए। उनले नेकपालाई ठूलो घरको संज्ञा दिँदै बेलाबेलामा होहल्ला हुनु स्वाभाविक रहेको बताए। विकासमा राजनीतिको कुरा अलिअलि आउने भएकाले सबैले विकासनिर्माणमा मिलेर सुख र समृद्धिलाई प्रामिकता दिनुपर्ने उनको भनाइ छ।"
दिल्ली र बेइजिङ्गको गोबर डकार्नेप्रति घृणा लाग्छ,"काठमाडौं : कांग्रेस नेता धनराज गुरुङले देशको सार्वभौमसत्ता र स्वधीनताविरुद्ध दिल्ली र बेइजिङको गोबर खाएर डकार्नेसँग घृणा लाग्ने बताएका छन्। मरिसकेको राजतन्त्रको गोबर खान खोज्ने देखेर दया लाग्ने बताएका गुरुङले देशको सार्वभौमसत्ता र स्वाधीनताकोविरुद्ध दिल्ली र बेइजिङ्गको गोबर खाएर डकार्नेप्रति घृणा लाग्ने बताएका हुन्। मरिसकेको राजतन्त्रको गोबर खान खोज्नेहरु देखेर दया लाग्छ, उनले ट्वीटमा लेखेका छन्, तर नेपालको सार्वभौमसत्ता र स्वाधीनताको विरुद्ध दिल्ली र बेइजिङ्गको गोबर खाएर डकार्नेहरु प्रति घृणा लाग्छ।"
बालुटारमा नेकपा सचिवालय बैठक,"काठमाडौं : नेपाल कम्युनिस्ट पार्टी (नेकपा)को सचिवालय बैठक बालुवाटारमा जारी छ। प्रधानमन्त्री निवास बालुवाटारमा शनिबार अपराह्न १:०० बजेदेखि बैठक सुरु भएको हो। बैठकमा पार्टी अध्यक्ष एवं प्रधानमन्त्री केपी शर्मा ओली, कार्यकारी अध्यक्ष पुष्पकमल दाहाल, वरिष्ठ नेताद्वय झलनाथ खनाल र माधवकुमार नेपाललगायत सचिवालय सदस्य सहभागी छन्। बैठकमा प्रधानमन्त्री एवं अध्यक्ष ओलीले प्रतिवेदन प्रस्तुत गर्ने बताइएको छ। सत्तासीन दल नेकपाको सचिवालय बैठकमाप्रधानमन्त्री एवं अध्यक्ष ओलीले आफ्नो प्रस्ताव राख्दै छन्। अर्का अध्यक्ष दाहालसँगको असमझदारीका कारण उत्पन्न परिस्थितिले पार्टी एकतामै संकट देखापरिरहेका बेला ओलीले सचिवालयमा आफ्नो तर्फबाट प्रस्ताव पेस गर्ने कार्यसूची छ। अध्यक्षद्वयको सहमतिमा साझा प्रस्ताव ल्याउने परम्पराविपरीत कार्यकारी अध्यक्ष दाहालले ओलीलाई आरोपित गरी कात्तिक २८ गते छुट्टै प्रस्ताव ल्याएका थिए। ओलीको प्रस्ताव सरकार र पार्टी सञ्चालन, पार्टी एकीकरण प्रक्रियालाई टुंगोमा पुर्याउने र एकतालाई अक्षुण्ण राख्ने साथै पहिला नै तोकेअनुसार महाधिवेशनको टुंगो लगाउनेजस्ता विषयमा केन्द्रित छ। आफू नेतृत्वको सरकारले गरेका कामको फेहरिस्त, पार्टीले सरकारका काममा सहयोग गर्न नसकेका विषयदेखि समग्र कम्युनिस्ट आन्दोलनको समीक्षा गर्दै अबको महाधिवेशनसम्म जाने विधि र बाटोका विषय पनि आउने बालुवाटार स्रोतले बताएको छ। प्रधानमन्त्रीले महाधिवेशनबाट नयाँ पुस्तालाई नेतृत्व हस्तान्तरणको विषयलाई पनि आफ्नो प्रस्तावमा महत्व दिएर उठाउन लागेका छन्। ओलीले आफ्नो प्रस्ताव उपप्रधानमन्त्री ईश्वर पोखरेल, संसदीय दलका नेता सुवास नेम्बाङ, परराष्ट्रमन्त्री प्रदीप ज्ञवाली, लुम्बिनी प्रदेशका मुख्यमन्त्री शंकर पोखरेल, प्रधानमन्त्रीका प्रमुख सल्लाहकार विष्णु रिमाललगायतसँग छलफल र परामर्शका आधारमा तयार पारेका हुन्। नेकपा सचिवालय बैठक आज : के आउला ओलीको प्रस्तावमा ? दाहालले यसअघि ओलीले प्रमुख रूपमा गम्भीर आत्मसमीक्षा र आत्मालोचना गर्दै पार्टी एकता, संविधान र संघीय लोकतान्त्रिक गणतन्त्रको रक्षा एवं देशको निर्माणमा आवश्यक त्यागसहित पहल लिई समुचित योगदान गर्नुपर्ने प्रस्ताव राखेका थिए। त्यसपछि ३ मंसिरमा बसेको बैठकमा ओलीले झुटा लाञ्छना नसहने स्पष्ट पार्दै जवाफ दिने बताएका थिए। दाहालले बैठकमा राखेको प्रस्ताव प्रस्ताव नै नभएको ओलीको तर्क थियो। उनले दाहालले ल्याएको प्रस्तावमा उल्लिखित सम्पूर्ण आरोप, अभियोग, लाञ्छना, तिरस्कार, अपमान सबैलाई खारेज गर्ने बताएका थिए। आफ्नो राजनीतिक जीवन नै सिध्याउने गरी ल्याइएको आरोपपत्रलाई पूर्ण रूपमा अस्वीकार गर्ने भन्दै उनले यथोचित जवाफ लिखित रूपमै दिने बताएका थिए। आरोप या त सदर ठहरिनुपर्यो अनि प्रधानमन्त्री र अध्यक्ष हट्नुपर्यो। यो आरोप सही ठहरिँदैन भने यस्तो आरोप लगाउनेले यसको जिम्मेवारी लिनुपर्यो, यसको जवाफदेही लिनुपर्यो, ३ मंसिरको बैठकमा ओलीले भनेका थिए, यसमा छलफल गर्न, सिम्प्ली छलफल गर्न र छिनोफानो गर्न मात्रै बैठक हुन सक्छ। यदि, यो सही छ भने एउटा हट्नुपर्छ, सही छैन भने अर्को हट्नुपर्छ। विधि र पद्धतिका विषय उठाउने दाहालनेपाल पक्षले अब विधि पद्धतिका कुरा गर्ने नैतिक अधिकारसमेत नराखेको ओली पक्षको बुझाइ छ। यसलाई शनिबारको सचिवालय बैठकमा उठाउने तयारी छ। दाहालनेपाल पक्षले भने ३ मंसिरको सचिवालय बैठकमा ओलीले दिएको मन्तव्य जस्ताको तस्तै पार्टी सचिवालय सदस्यहरूलाई जानकारीसम्म नदिई गोप्य ढंगले अनधिकृत रूपमा रेकर्ड गराएर आफ्नो सचिवालयमार्फत अडियो उतारेर सञ्चारमाध्यमबाट सार्वजनिक गरेको विषयमा प्रश्न उठाउने तयारी गरेको छ।"
प्रचण्डलाई ओलीको प्रश्न यो स्वस्थ बहस कि 'वार कि पार'को लडाइँ ?,"काठमाडौं : सत्तारुढ नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओलीले कार्यकारी अध्यक्ष पुष्पकमल दाहाल प्रचण्डलाई पार्टी विवाद वार पारको लडाइँमा पुगेको हो भन्दै प्रश्न गरेका छन् । शनिबारको पार्टी सचिवालय बैठकमा राजनीति प्रतिवेदन पेश गर्दै अध्क्ष ओलीले कार्यकारी अध्यक्ष प्रचण्डलाई यस्तो प्रश्न गरेका हुन् । ३८ पृष्ठको जवाफी पत्रमा अध्यक्ष ओलीले बुँदाबुँदा लेखेका छन् । उनको प्रतिवेदनमा कुल ५३ बुँदामा कार्यकारी अध्यक्ष अध्यक्ष पुष्पमल दाहाल प्रचण्डलाई जवाफ दिइएको छ । कतिपय बुँदामा प्रचण्डलाई चर्काचर्का प्रश्न गरिएको छ । नेकपा सचिवालय बैठक आज : के आउला ओलीको प्रस्तावमा ? बालुटारमा नेकपा सचिवालय बैठक नेकपा सचिवालय बैठक सकियो : अर्को बैठक मंगलबार नेकपा विवाद : ओलीको जवाफी प्रस्ताव खामबन्दी गरेर सचिवालय सदस्यलाई बाँडियो नेकपा विवाद : ३८ पेजको ओलीको जवाफी पत्र, ५३ बुँदामा केके छ ? (पूर्णपाठ) 'कमरेड प्रचण्ड, सुरुमै तपाईँलाई मेरो प्रश्न छ पार्टीभित्र चलिरहेको यस बहसको चरित्र के हो ? यो स्वस्थ नीतिगत वहस हो कि वार कि पार को लडाइँ ? यो अन्तरविरोध नै हो भने पनि, यो मित्रतापूर्ण हो कि शत्रुतापूर्ण ? तपार्इँले रोजेको बाटो वादप्रतिवादसंवादको हो कि वादप्रतिवाद र विग्रहको ? एकताछलफल र अझ उन्नतस्तरको एकतामा हिँड्न खोजिएको हो कि एकताविग्रह र विघटनको बाटोमा? पार्टीभित्र हाम्रो सम्बन्ध पार्टीका दुई प्रमुख नेताको सम्बन्ध हो कि दुई भिन्न वर्ग र भिन्न पार्टीका प्रतिद्वन्द्वी नेताहरुको ?', उनले चौंथो नम्बर बुदामा प्रश्न गर्दै भनेका छन्,'विवादको स्वरुपले समाधानको विधि तय गर्छ । वस्तुतः तपाईंले आफ्ना एकतर्फी लिखतमार्फत् पार्टीभित्रका असहमतिहरुलाई शत्रुतापूर्ण अन्तरविरोधमा बदल्नुभएको छ र कम्युनिष्ट आन्दोलनलाई गंभीर सङ्कटमा धकेल्नु भएको छ । समयले यसको उचित हिसाब गर्ने नै छ ।' अध्यक्ष ओलीले चार महिनापछि हुने महाधिवेशनबाट सहज नेतृत्व हस्तान्तरण र चयनको बाटो छोडेर किन नेतृत्वमा चलखेल गरेको भन्दै प्रश्नसमेत गरेका छन् । उनले महाधिवेशनमा आउने प्रतिनिधिको विवेकमाथि प्रचण्डलाई विश्वास नभएको भन्दै प्रश्न गरेका हुन् । उनले कमरेडहरुमा दुई वर्षपछि नेकपाको भविष्य सुरक्षित छ भन्ने विश्वास टुटिसकेको भन्दै प्रश्नसमेत गरेका छन् । ओलीले चार महिनापछि हुने महाधिवेशन र दुई वर्षपछि हुने निर्वाचनमा नेकपाको भविष्य देख्न छाडेका नेताले लाखौँ कार्यकार्ताको नेतृत्व गर्ने नैतिकता बाँकी नरहेको भन्दै प्रश्नसमेत गरेका छन् । 'मेरो मनमा एउटा गम्भीर प्रश्न छन् चार महिनापछि हुने महाधिवेशनबाट सहज नेतृत्व हस्तान्तरण र चयनको बाटो छाडेर हरबखत नेतृत्व परिवर्तनको चलखेल किन ? के कमरेडहरुलाई महाधिवेशनमा आउने प्रतिनिधिहरुको विवेकमाथि विश्वास छैन ? दुई वर्षपछि आम निर्वाचन हुन्छ । मेरो विश्वास छ नेकपाको विजय यात्रा जारी नै रहने छ । त्यसपछि नयाँ नेतृत्वको खोजी त हुने नै छ । के कमरेडहरुमा दुई वर्षपछि नेकपाको भविष्य सुरक्षित छ भन्ने विश्वास टुटिसकेको हो ? होइन भने, फेरि किन सधैभरि सरकार परिवर्तनको दौडधुप ? चार महिनापछि हुने महाधिवेशन र दुई वर्षपछि हुने निर्वाचनमा नेकपाको भविष्य देख्न छाडेका हौं भने हामीसँग लाखौं कार्यकर्ताहरुको नेतृत्व गर्ने नैतिकता कहाँ बाँकी रहन्छ ?', उनले थप साेधेका छन् ।"
नयाँ जनप्रतिनिधिलाई मुलुक हस्तान्तरण गरेर बिदा हुने ओलीको इच्छा,"नेपाल कम्युनिष्ट पार्टी (नेकपा)का अध्यक्ष तथा प्रधानमन्त्री केपी शर्मा ओलीले आफ्ना आँखा अगाडि सिङ्गो नेकपा रहेको बताएका छन् । प्रधानमन्त्री निवास बालुवाटारमा शनिबार बसेको नेकपा सचिवालय बैठकमा आफ्नो प्रतिवेदन प्रस्तुत गर्दै उनले आफ्नो अगाडि सिङ्गो नेकपा रहेको बताउँदै भने, 'मेरा निम्ति नेकपाका सबै कमरेडहरु बराबर हुनुहुन्छ ।' उनले पार्टीलाई गत भदौ २६ गते स्थायी कमिटीले निर्माण गरेको सहजावस्थामा फर्काएर एकतालाई झन् मजबुत बनाउनुपर्नेमा जोड दिए । उनले आफूले विचार, सङ्गठन, आचरण र आदर्शमा कुनै विचलन आउन नदिई पार्टीका सबै साथीलाई साथमा लिएर, आन्दोलनको रक्षा र विकास गर्दै अगाडि बढ्ने प्रतिबद्धता पनि व्यक्त गरे । यसअघि अध्यक्ष पुष्पकमल दाहाल प्रचण्डले पेश गरेको प्रस्ताव र अध्यक्ष ओलीले आज पेश गरेको प्रस्तावमाथि छलफल गर्न यही मंङ्सिर १६ गते सचिवालय बैठक डाकिएको छ । नेकपाका केही नेताहरुले दुवै प्रस्ताव मिलाई एकल प्रस्ताव बनाउनुपर्ने माग गरेका छन् । ओलीले नयाँ पुस्तालाई एकीकृत, सग्लो, जीवन्त, वैचारिक रुपले स्पष्ट र देश तथा जनतालाई नेतृत्व गर्ने सामथ्र्यसहितको पार्टी हस्तान्तरण गरेर मात्र अवकाश लिने आफ्नो इच्छा रहेको प्रस्तावमा उल्लेख गर्दै अब नयाँ पुस्तालाई पार्टी जिम्मेवारी हस्तान्तरण गर्ने घोषणा गर्न सबै सचिवालय सदस्यलाई आग्रह पनि गरेका छन् । अध्यक्ष ओलीले एकता महाधिवेशन गर्ने प्रयोजनका लागि सहमतिका साथ र मनोनयनका आधारमा बनाइएका कमिटीलाई महाधिवेशनअधिवेशन आयोजना गर्ने मुख्य काममा लगाउनुपर्नै बताउँदै भने, 'तीन महिनाभित्र सक्ने भनिएको सङ्गठनात्मक एकीकरणको काम सम्पन्न गर्ने काममा केन्द्रित बनौँ । विचार, विधि, सङ्गठन र नेतृत्वको प्रश्नको समाधान यथाशीघ्र एकता महाधिवेशन आयोजना गरेर त्यसैबाट खोजौँ ।' नेकपा विवाद : ओलीको जवाफी प्रस्ताव खामबन्दी गरेर सचिवालय सदस्यलाई बाँडियो नेकपा विवाद : ३८ पेजको ओलीको जवाफी पत्र, ५३ बुँदामा केके छ ? (पूर्णपाठ) विगत साढे दुई वर्षमा हाम्रा सम्पूर्ण प्रयास सामाजिक आर्थिक रुपान्तरण र समृद्धि हासिल गर्ने दिशामा अभिमुख भएको उनको भनाइ छ । 'हामीले सामाजिक न्यायसहितको विकास र समृद्धिलाई आधारभूत मान्यता बनाएका छौँ,' उनले बैठकमा भने, 'सामाजिक न्यायविनाको आर्थिक वृद्धिले मुठ्ठीभर सम्भ्रान्तहरुलाई मात्रै लाभान्वित गर्छ, तर आर्थिक वृद्धिविनाको वितरण मुलुकलाई झनै बढी आश्रित र खोक्रो बनाउने कुराको कारक बन्छ । तसर्थ यी दुईबीचको समुचित सन्तुलनमा जोड दिइएको छ ।' उनले राजनीति, अर्थतन्त्र, सामाजिक क्षेत्र, संस्कृति र समग्रमा समाजमा श्रमजीवी वर्गको वर्चस्व स्थापित गर्दै सामन्तवादका अवशेष उन्मूलन गर्दै लैजाने बताए । सबैसँग मित्रता, कसैसँग छैन शत्रुता उनले पार्टी र सरकारको विदेशी नीतिको मान्यता सबैसँग मित्रता, कसैसँग छैन शत्रुता रहेको स्पष्ट पारे । 'कुनै विचारधारा, धर्म या संस्कृतिको सामिप्य या दूरीका आधारमा होइन, राष्ट्रिय हितलाई केन्द्रविन्दुमा राखेर बाह्य सम्बन्ध सुदृढ गर्ने हाम्रो नीति हो', उनले भने, 'समाजवाद, लोकतन्त्र र मानवअधिकारप्रति हाम्रो निष्ठा अटल छ। तर हामी कुनै पनि रुपको सैन्य गठबन्धन, धु्रवीकरण र आग्रहको विपक्षमा छौँ । विनाकुनै बाह्य हस्तक्षेप आफ्ना मामलामा निर्णय गर्ने हरेक राष्ट्रको स्वतन्त्र सार्वभौम अधिकारको सम्मान गरिनु पर्छ भन्ने अडान राख्छौं ।' नाकाबन्दीको तहमा झरेको छिमेकी भारतसँगको सम्बन्ध नयाँ आर्थिक साझेदारीका स्तरमा उठेको उनको भनाइ थियो । भारतसंगको सहकार्य र समझदारीले उचाइ लिएको जनाउँदै प्रधानमन्त्रीले उच्चस्तरमा द्विपक्षीय भ्रमणको आदानप्रदानको सघनता उल्लेखनीय रहेको बताए । उनले महाकालीवारिको सम्पूर्ण भूभागमा नेपालको स्वामित्व स्थापित हुने विश्वास व्यक्त गर्दै चीनसँग हिमालय वारपार बहुआयामिक सम्पर्क सञ्जालमार्फत नयाँ विकास साझेदारी निर्माण भएको जानकारी दिए । समृद्ध मुलुक हस्तान्तरण गरेर बिदा हुने इच्छा प्रधानमन्त्री ओलीले सङ्घीय लोकतान्त्रिक गणतन्त्रलाई कसैले पनि उल्ट्याउन नसक्ने गरी सुदृढ गरेर समृद्धिको बाटामा अगाडि बढेको मुलुक नयाँ जनप्रतिनिधिलाई हस्तान्तरण गरेर बिदा हुने आफ्नो इच्छा रहेको बताए । 'सबैलाई कम्युनिष्ट हुनुको गौरवबोध गर्ने, ठाडो शिर लगाएर रातो झण्डा बोकेर हिँड्ने अवस्था सिर्जना गर्ने इच्छा छ', उनले बैठकमा भने, 'मेरा लागि नेपाल राष्ट्र, नेपाली जनता, नेपालको विकास, नेपालीको सुखभन्दा माथि केही छैन । यी महान् कार्यहरु सम्पन्न गर्न प्रगतिशील आन्दोलन र हाम्रो दललाई सफल बनाउने मेरो अठोट छ ।' रासस"
नेकपा विवाद : ओलीको जवाफी प्रस्ताव खामबन्दी गरेर सचिवालय सदस्यलाई बाँडियो,"काठमाडौं : सत्तारुढ नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओलीले शनिबारको सचिवालय बैठकमा जवाफी राजनीतिक प्रस्ताव पेश गरेका छन्। नेकपा प्रवक्ता नारायणकाजी श्रेष्ठका अनुसार प्रधानमन्त्री ओलीले सचिवालय बैठकमा पेश गरेको जवाफी पत्र खामबन्दी गरेर सचिवालय सदस्यलाई बाँडिएको छ। सचिवालय सदस्यले अध्ययन गरेपछि मंसिर १६ गते अर्थात् मंगलबार बस्ने बैठकमा यसका विषयमा छलफल हुने प्रवक्ता श्रेष्ठले बताए। उनका अनुसार कात्तिक २८ गते कार्यकारी अध्यक्ष पुष्पकमल दाहाल प्रचण्डले पेश गरेको प्रस्ताव र यो प्रस्ताव दुवैको अध्ययनपछि १६ गतेको बैठकमा छलफल गर्ने गरी आजको बैठक सम्पन्न भएको हो। १६ गतेको बैठकमा छलफल नसकिए १७ गते पुनः सचिवालय बैठक बस्ने प्रवक्ता श्रेष्ठले बताए। सचिवालय बैठकमा छलफल टुंगो नलागे १८ गते बस्ने स्थायी कमिटी बैठकमा छलफल हुनेछ। प्रवक्ता श्रेष्ठका अनुसार स्थायी किमिटी बैठकमा पनि विवाद टुंगो नलागे २५ गतेदेखि बस्ने केन्द्रीय समिति बैठकमा छलफल हुनेछ। शनिबाको बैठकमा अध्यक्ष ओली, कार्यकारी अध्यक्ष प्रचण्डसहित बैठकमा सहभागी नेताले आआफ्नो धारणा राखेका छन्। नेताहरुले धारणा राख्ने क्रममा पार्टी विभाजनतर्फ जानु नहुने कुरामा जोड दिएको प्रवक्ता श्रेष्ठले बताए। नेकपा सचिवालय बैठक आज : के आउला ओलीको प्रस्तावमा ? बालुटारमा नेकपा सचिवालय बैठक नेकपा सचिवालय बैठक सकियो : अर्को बैठक मंगलबार बैठकमा अध्यक्षद्वयसँगै वरिष्ठ नेताले धारणा राख्नुभयो, प्रवक्ता श्रेष्ठले भने, पार्टीलाई विभाजन तर्फ जान दिनु नहुने कुरामा नेताहरुले जोड दिनुभएको छ। यसअघि मंसिर ३ गते नेकपा सचिवालय बैठक बसेको थियो। कात्तिक २८ गतेको सचिवालय बैठकमा प्रचण्डले पेश गरेको प्रतिवेदनप्रति आक्रोश व्यक्त गर्दै ओलीले आफूले नयाँ प्रतिवेदन प्रस्तुत गर्ने जानकारी मंसिर ३ गतेको बैठकमा गराएका थिए। प्रतिवेदन लेखनका लागि ओलीले १० दिनको समय मागेपछि आजका लागि सचिवालय बैठक सारिएको थियो।"
रुकुम पश्चिममा जन्ती बोकेको जीप दुर्घटना : चार जनाको मृत्यु,"जाजरकोट : जन्ती बोकेको जीप कच्ची सडकमा दुर्घटना हुँदा रुकुम पश्चिम आठबीसकोट नगरपालिका७ पोखरामा चार जनाको मृत्यु भएको छ। आठबीसकोट२ घारीखोलाबाट जन्ती लिएर आठबीसकोट८ दाँजेतर्फ जाँदै गरेको रा १ ज ५८९ नम्बरको जीप गए राति दुर्घटना हुँदा आठबीसकोटका ६६ वर्षीय सार्के नेपाली, ४८ वर्षीय आइते चदारा, अन्दाजी ५१ वर्षीय गोरे नेपाली र सोही नगरपालिका७ का ५१ वर्षीय कलिभान नेपालीको मृत्यु भएको नगरप्रमुख गोरखबहादुर केसीले जानकारी दिए। दुर्घटनामा ६० वर्षीय लालबहादुर नेपाली गम्भीर घाइते रहेको उनले जानकारी दिए। जीप चालक फरार रहेको प्रहरीले जनाएको छ। यो सडकखण्डमा थोत्रा गाडी सञ्चालनमा छन्।"
काठमाडौंमा आज यो वर्षकै बढी चिसो,"काठमाडौं : काठमाडौंमा शनिबार यो वर्षकै बढी चिसो मापन गरिएको छ। जल तथा मौसम विज्ञान विभागका अनुसार आज काठमाडौंको तापक्रम यो वर्षकै कम मापन गरिएको हो। विभागका अनुसार आज काठमाडौंको न्यूनतम तापक्रम ४५ डिग्री सेल्सियसमा झरेको छ। यसअघि शुक्रबार ८५ डिग्री सेल्सियस मापन गरिएको थियो। केही दिनयता पश्चिमी वायुको प्रभावले बदली रहेको मौसम रातिदेखि सफा भएसँगै तापक्रम घटेको मौसमविद् वरुण पौडेलले बताए। 'राति मौसम सफा भए बिहानको तापक्रम घट्छ, राति बादल लागे बिहानको तापक्रम बढ्छ', मौसमविद् पौडेलले भने। तापक्रम घटेसँगै बढी चिसो महसुस गरिएको छ। अबको केही दिन देशभरको मौसम सफा भइ घाम लाग्ने बताइएको छ। मौसम पूर्वानुमान महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम ४५ डिग्री र अधिकतम तापक्रम १८५ डिग्री सेल्सियस रहेको छ। आज सबैभन्दा कम जुम्लाको न्यूनतम तापक्रम माइनस २५ डिग्री र सबैभन्दा धेरै विराटनगरको न्यूनतम तापक्रम १२ दशमलव शुन्य डिग्री सेल्सियस रहेको छ।"
"नागरिकता नहुँदा बनेन भूकम्पले भत्किएको घर, छाप्रोमै बास","दमौली : देवघाट ३ नाल्बुङ निवासी माया गुरुङ ७३ वर्षकी भइन्। गाउँमै हुर्कि बढी वृद्धावस्थामा ढल्कन थालेकी उनी नेपाली हुन् भन्नेमा कुनै शंका छैन। तर राज्यको नजरमा भने उनी यत्तिका उमेरम्म पनि अनागरिक नै थिइन्। उनले अहिलेसम्म नागरिकता पाएकी थिइनन्। बिहे पनि नगरेकी र परिवारका कोही पनि सदस्य नभएकी उनी मामाघरको खाली झुप्रोमा बस्दै आएकी थिइन्। तर २०७२ सालको भूकम्पले उनको त्यो आश्रय पनि भत्कियो । प्राविधिकहरुले उनको घर पूर्ण क्षतिग्रस्त भनेर लाभग्राहीको सूचीमा त पारिदिए तर नागरिकता नै नभएकाले उनी त्यो सुविधाबाट बञ्चित भइन्। मंसीर मसान्तसम्म सम्झौता नभएमा सूचीमा परेकाले घर बनाउने पैसा नपाउने सरकारले भनेको छ। तर मायाको नागरिकता नै थिएन। झुप्रोमा एक्लो बास आफन्तको घर भत्केपछि टिनले ढाकेको झुप्रोमा एक्लो जीवन बिताउँदै आएकी उनको अवस्थबारे स्थानीय युवाले खबर दिए पछि प्रशासनले घरमै गएर नागरिकता प्रदान गरेको छ। प्रमुख जिल्ला अधिकारी सागर आचार्यले आफूले साता अघि वृद्धाको अवस्था थाहा पाए पछि घरमै गएर नागरिकता दिएको बताए। नागरिकता नभएकैले भत्ता र घर बनाउने पैसा पनि पाउन नसकेको सुने पछि घरमै गएर नागरिकता दियौं, उनले भने। अब उनले सामाजिक सुरक्षा भत्ता पाउने बाटो पनि खुलेको छ। स्थानीय युवा गंगासिं विकले वृद्धाको अवस्थाबारे जानकारी गराए पछि नागरिकता दिलाउन पहल थालेको तनहुँ क्षेत्र नम्बर १ का सांसद कृष्णकुमार श्रेष्ठका सचिवालय संयोजक अनिल पाण्डेले बताए। कोही पनि आफ्ना नभएको, कतै जान पनि नसक्ने र नागरिकता नै नभएकाले घर बनाउन पनि नपाएको सुने पछि त्यहीं नागरिकता र घर बनाउनका लागि सम्झौता गराउन पहल गरेका थियौं, उनले भने। प्रजिअ आचार्यले वृद्धा आउन नसक्ने भए पछि आवश्यक सबै प्रक्रिया उनकै घरमा पुरा गरेर नागरिकता दिएको बताए। नेपाली भाषा पनि राम्रोसँग नबोल्ने मायाले नागरिकता लिए पछि केही नबोले पनि अनुहारमा खुशी भने व्यक्त गरेकी थिइन्। उहाँको अनुहारमा खुशी देख्न पाउँदा मलाई सन्तुष्टि मिल्यो, प्रजिअ आचार्यले भने। आफन्त कोही नभएको र उनी एक्लैले नसक्ने भएकाले वृद्धाको संरक्षण र क्षतिग्रस्त भवन बनाउनका लागि युवा विककै नेतृत्वमा संरक्षण समिति गठन गरिएको छ। समितिमार्फत नै पुननिर्माण प्राधिकरणले दिने तीन लाख रुपैयाँबाट अब उनको घर निर्माण र सामाजिक सुरक्षा भत्ता रकममार्फत उनका आवश्यकता पुरा गराउन पहल गरिने पाण्डेले बताए। गाउँपालिका अध्यक्ष दुर्गबहादुर थापाले वृद्धाका बारेमा आफूहरुले समेत थाहा नपाएको भन्दै प्रशासनप्रति आभार प्रकट गरे। उनले आवश्यक थप सहयोगका लागि गाउँपालिका तयार रहेको बताए। देवघाट ३ नाल्बुङस्थित उनी बस्ने छाप्रामै पुगेर मायालाई नागरिकता प्रदान गर्दै प्रजिअ सागर आचार्य। तस्बिर सौजन्यः अनिल पाण्डे।"
दशरथचन्द नगरपालिका विद्यालय खुलेको दुई दिनमै बन्द,"बैतडी : बैतडीको दशरथचन्द नगरपालिकाका विद्यालय सञ्चालन भएको दुई दिनमै बन्द भएका छन् । कोरोना भाइरसको जोखिम बढेको भन्दै शनिबारदेखि नगरपालिका क्षेत्रमा लकडाउन गरिएपछि विद्यालय बन्द भएका हुन् । नगर कार्यपालिकाको बैठकले शनिबारदेखि नगर क्षेत्रमा लकडाउन सुरु गरेकाले शिक्षण संस्था बन्द भएका दशरथचन्द नगरपालिकाका शिक्षा शाखा प्रमुख मोहन नाथले जानकारी दिए । कक्षा १२ को परीक्षा स्वास्थ्य सुरक्षा सतर्कताका मापदण्ड अपनाएर सञ्चालन हुने तर अन्य शिक्षण संस्थाहरु बन्द रहने उनले बताए । उनले भने, कोरोना भाइरसको जोखिम बढेको भन्दै नगर क्षेत्रमा लकडाउन गरिएको छ । त्यसैले शिक्षण संस्था पनि बन्द भएका हुन् । नगरपालिकाले नगर क्षेत्रभित्रका लामो समयदेखि बन्द रहेका विद्यालय यही मंसिर ११ गतेबाट सञ्चालनमा ल्याएको थियो । नगरक्षेत्रमा कोरोना भाइरसका बिरामी बढ्दै गएपछि विद्यालय फेरि बन्द गरिएका शिक्षा शाखा प्रमुख नाथले जानकारी दिए । लामो समयदेखि विद्यालय बन्द हुँदा बालबालिकाहरुमा भने नकारात्मक असर पर्दै गएको छ । लकडाउनका कारण गएको चैतदेखि विद्यालय बन्द छन् । यो शैक्षिक सत्रमा विद्यालयमा विद्यार्थी नपुगेरै शैक्षिक सत्र अन्त्य हुने चिन्ता बढेको मणिलेक मावि गुरुखोलका प्रधानाध्यापक केशवदत्त भट्टले जानकारी दिए । पहाडी क्षेत्रमा शिक्षणका अन्य विकल्पहरु प्रभावकारी नभएका र विद्यालय सञ्चालन नहुँदा विद्यार्थीहरुमा नकारात्मक असर परेको उनले बताए । उनले भने, हाम्रो जस्तो क्षेत्रमा विद्यालयबाहेक अन्य विकल्पहरु शिक्षणका लागि त्यति उपयुक्त छैन् । तर यो वर्ष विद्यालय सञ्चालनमा आउला जस्तो छैन् ।"
"तिलागुफाको राचुलीमा आगलागी, ३ घर जलेर नष्ट",कालिकोट : जिल्लाको तिलागुफा नगरपालिका४ राँचुलीमा आगलागी भएको छ। शनिबार बिहान ७ बजेतिर भएको आगलागीले तीन घर जलेर नष्ट भएका छन। तिलागुफा नगरपालिका४ राँचुलीको दलित वस्तीमा भएको आगलागीले तीन घरमा बस्ने १२ परिवारको बिचल्ली भएको छ। प्रहरीका अनुसार स्थानीय र प्रहरीको सक्रियतामा आगो नियन्त्रण गरिएको छ। दलित बस्तीका ३ घर जलेर पूर्ण रुपमा नष्ट भएको जिल्ला प्रहरी कार्यालय कालीकोटका प्रहरी निरीक्षक भुपेन्द्र शाहीले बताए। उनका अनुसार बिहान ७ बजेतिर बिउरी विकको भान्साबाट सुरु भएको आगोले ३ घर जलेका हुन्। ३ घरमा १२ परिवार बस्दै आएको प्रहरी निरीक्षक शाहीले बताए। चुल्होमा आगो बाल्ने क्रममा काठमा आगो सल्केर गाउँमै आगो सल्किएको हो। बिहान आगलागी भएकाले मानवीय क्षति भएको छैन। आगलागीबाट कुल विकका २ गाई जलेका छन् भने घर र अन्नपात पनि जलेको बताइएको छ। राँचुलीका अधिकांश घर काठबाट निमार्ण भएकाले पनि आगजनीको उच्च जोखिममा रहेका छन्।
दशरथचन्दका मेयर थापासहित थप १८ जनामा कोरोना पुष्टि,"बैतडी : बैतडीको दशरथचन्द नगरपालिका प्रमुख नरेन्द्रसिंह थापासहित बैतडीमा थप १८ जनामा कोरोना पुष्टि भएको छ। शनिबार जिल्ला अस्पताल बैतडीको प्रयोगशालामा गरिएको परीक्षणमा प्रमुख थापासहित थप १८ जनामा कोरोना पुष्टि भएको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले जानकारी दिए । यस्तै जिल्ला अस्पताल र स्वास्थ्य कार्यालयमा कार्यरत ३ जना स्वास्थ्यकर्मी, नेपाली सेनाका ३ जना, नेपाल प्रहरीका एक जना, दुईजना श्रीलंकाली पर्यटक र दशरथचन्द नगरपालिकाका ८ जनामा कोरोना पुष्टि भएको उनले बताए। कोरोना पुष्टि भएका स्थानीय बजार क्षेत्रकै बढी रहेको उनले बताए। शनिबार एकैदिन १८ जनामा कोरोना पुष्टि भएसँगै बैतडीमा संक्रमितको संख्या ५५१ पुगेको छ। संक्रमित मध्ये ५५ जना मात्रै सक्रिय संक्रमित रहेका छन्। सक्रिय संक्रमितमध्ये सबैभन्दा बढी दशरथचन्द नगरपालिकामा ३६ जना रहेका छन्। यस्तै डिलाशैनी गाउँपालिकामा १०, पुर्चौंडी नगरपालिकामा ४, पाटन नगरपालिकामा ३ र सुर्नया तथा पञ्चेश्वर गाउँपालिकामा ११ जना सक्रिय संक्रमित रहेका छन्। जिल्ला अस्पातल बैतडीको प्रयोगशालामा शनिबार ७४ जनाको कोरोना परीक्षण गरिएकोमा १९ जनामा संक्रमण पुष्टि भएको हो। १९ जना मध्ये १८ जना बैतडीका हुन् भने एकजना दार्चुलाको मार्माका रहेका जिल्ला अस्पताल बैतडीका प्रमुख डावसन्तराज जोशीले जानकारी दिए। दशरथचन्द नगरपालिका प्रमुख नरेन्द्रसिंह थापाले आफूमा कोरोना पुष्टि भएकाले आफ्नो सम्पर्कमा रहेकालाई सुरक्षित बस्न र कोरोना परीक्षण गर्न आग्रह गरेका छन्। केही दिन अघिबाट ज्वरोको लक्षण देखिएका मेयर थापामा शनिबार कोरोना पुष्टि भएको हो। उनले आफूसंग सम्पर्कमा रहेकाहरुलाई कोरोना परीक्षण गर्न आग्रह गरेका छन्। आफू अहिले घरमै बसिरहेको र विभिन्न जडीबुटीसहित औषधि सेवन गरिरहेको प्रमुख थापाले बताए। अहिले आफ्नो स्वास्थ्य अवस्था समान्य रहेको उनले बताए। अन्नपूर्णसँग कुरा गर्दै मेयर थापाले आफूले कोरोनासँगको लडाइँ जितेर काममा फर्किने विश्वास समेत व्यक्त गरेका छन्। बैतडीको दशरथचन्द नगरपालिका कोरोनाको हटस्पट बन्ने स्वास्थ्यकर्मीले चेतावनी दिएका छन्। नगरपालिकाकै ३६ जना सक्रिय संक्रमित रहेका र एकैदिन १८ जनामा कोरोना पुष्टि भएपछि समुदायमा कोरोना फैलिएको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले जानकारी दिए। चिसोको समयमा कोरोनाको संक्रमण झन् फैलिने भएकाले स्वास्थ्य सुरक्षा सतर्कताका मापदण्ड अपनाउन उनले आग्रह गरे। कोरोना भाइरसको औषधि नबनेको सन्दर्भमा नगरपालिकाले गरेको लकडाउन पूर्ण रुपमा परिपालना गर्नुपर्ने जिल्ला अस्पतालका प्रमुख डा वसन्तराज जोशीले जानकारी दिए।"
हिमालपारिका बासिन्दालाई चिसोको सकस,"मुस्ताङ : समुन्द्री सतहदेखि ४ हजार मिटरको उचाइमा अवस्थित उपल्लो मुस्ताङको उत्तरी सीमावर्तीक्षेत्रमा बसोबास गर्ने स्थानीय बासिन्दालाई यतिबेला हिउँदयामको अत्यधिक चिसो कसरी कटाउने भन्ने चिन्ता थपिएको छ। हिउँ पर्न रोकिए पनि उपल्लो मुस्ताङको तापक्रम माइनस १० देखि १५ डिग्रीमा झरेको छ। अत्यधिक चिसो बढेकाले स्थानीयको दैनिक क्रियाकलापमा समेत प्रतिकुलअसर पुर्याएको स्थानीय बताउँछन्। विगतका वर्षहरुमा उपल्लो मुस्ताङका अधिकांश स्थानीय यतिबेला जाडो छल्न तथा विभिन्न घुम्ती व्यापार व्यवसाय संञ्चालन गर्न बेशी झरिसकेका हुन्थे।अत्यधिक चिसो हुने र खेतीपातीको कामकाज समेत नहुने भएकाले उपल्लो मुस्ताङबासी हिउँदमा बेसीमै झर्नुपर्ने पूख्यौली परम्परा रहेको स्थानीय छिरिङ ढिन्डु गुरुङ बताउँछन्। हिउँदमा केही घर कुरुवा तथा पशुचौपाया रेखदेखमा गोठाला र बृद्धबृद्धा गाउँमै बस्थे', उनले भने, तर यसपटक भने विश्वब्यापी माहामारीको रुपमा उत्पन्न कोरोना भाइरसको संक्रमण जोखिमको डरले उपल्लो मुस्ताङका दुई गाउँपालिकाका स्थानीय गाउँमै कठाङ्ग्रिएर बस्न बाध्य छन्।उनले यसपटक गाउँमा बसेका स्थानीयलाई कसरी हिउँदयामको जाडो कटाउने भन्ने चिन्ता बढेको उल्लेख गरे। गाउँमा जाडो थेग्ने आवश्यक पूर्वाधार नभएकाले ३ तहको सरकारले राहत सामाग्री उपलब्ध गराउनु पर्ने माग राखे। बर्सेनि हिउँदयाममा उपल्लो मुस्ताङीले जाडो छल्न बेशी झर्ने र वैकल्पिक आम्दानीका लागि घुम्ती व्यापार गर्थे। यसवर्षको कोरोना कहरले सिर्जित असहजताले वैकल्पिक घुम्ती व्यापारको कमाइ गुमेको लोमान्थाङ३ ठिङ्गरका टसीनर्बु गुरुङले बताए। घुम्ती कमाइ गुमेकोले रोगले भन्दा भोकले मरिन्छ कि भन्ने चिन्ता बढेको उनको भनाइ छ। उनका अनुसार यसपटक गाउँमै बस्नुपर्दा हिमपात, चिसो र कोरोनाको सामाना गर्नु पर्ने उक्तिकै चुनौति थपिएको हो। उपल्लो मुस्ताङमा चिसो अत्यधिक बढेसँगै प्रत्येक घरघरका धारामा आउने पानी बरफ जमेर जाम भएका छन् भने हिमालबाट बहने ससाना शाखा नदी, खोला र सिचाइँ कुलोको पानी जम्न थालेको छ। स्थानीयले यतिबेला खोलाको जमेको बरफ पानी घरमा ल्याई उमालेर खाना पकाउने, पशु चौपायालाई आहारा पकाउने कपडा धुने र नुहाउनु पर्ने बाध्यता रहेको स्थानीय बताउँछन्। चिसोले घरका सेफ्टी ट्याङ्की जमेकाले शौचालयको विकल्पमा खुला दिशापिसाप गर्नुपर्ने अवस्था रहेको छ। कोरोनाले गाउँमै बस्न बाध्य उपल्लो मुस्ताङका गरिब तथा विपन्न समुदायलाई जाडोको समस्याका साथै वैकल्पिक आम्दानी गुमेपछि आर्थिक अभावको समस्या परेको हो। हिउँदयाममा घुम्ती व्यापारमा कमाएको कमाईले बर्खायामभरीको खर्च जोहो गर्नुपर्ने त्यहाँका स्थानीयको बाध्यता छ। उपल्लो मुस्ताङमा हिउँदयाममा जाडोको समस्या त हुने नै भयो, त्यसमाथि गाउँ नै ढाकिने गरी हिमपात हुन्छ', उनले थपे, 'मानिस तथा पशुचौपायालाई उत्तिकै सास्ती हुन्छ। बालबालिका र ज्येष्ठ नागरिकलाई रुखाघोकी र निमोनियाको सम्भावना रहन्छ। उपल्लो मुस्ताङमा यसवर्ष मंसिर १ गते पहिलो हिमपात भएको थियो। हिमपातसँगै अत्यधिक चिसो बढेपछि लोमान्थाङ गाउँपालिकामा सञ्चालनमा रहेका केही विद्यालयको वैकल्पिक विद्यार्थी सिकाई सहजीकणको पठनपाठन बन्द भएको लोमान्थाङकी शिक्षा अधिकृत मिरादेवी शर्माले बताइन्। चिसोले विद्यार्थी र शिक्षकको स्वास्थ्य प्रतिकुल हुने डर भयो', उनले भनिन्, यसैले गाउँपालिकाको अनुमतीमा केही विद्यालय बन्द भए केही बन्द हुने क्रममा छन्। यस्तै, लोघेकर दामोदरकुण्ड गापाका विद्यालय पनि मंसिरको अन्तिम सातामा बन्द हुने बताइएको छ। लोमान्थाङका ४ गुम्बा र २ निजी विद्यालयले पनि घुम्ती कक्षाका लागि विद्यार्थीलाई गत हप्ता पोखरा झरिसकेको छ। लोमान्थाङको एक मात्र दिब्यदिप माविले भने माध्यमिक तहको ९ र १० का विद्यार्थीलाई घुम्ती कक्षाका लागि पोखरा झारिएको भए पनि आधारभूत तहका विद्यार्थीलाई हिउँदे जाडो बिदा दिइएको प्रअ रामुप्रसाद श्रेष्ठले जानकारी दिए। लोमान्थाङमा १० र लोघेकर दामोदरकुण्ड गापामा ८ वटा सामुदायिक विद्यालय छन्।"
काठमाडौंमा मोटरसाइकल दुर्घटनामा हुँदा एक जनाको मृत्यु,काठमाडौं : शङ्खमूल नजिक शनिबार साँझ भएको मोटरसाइकल दुर्घटनामा एक जनाको मृत्यु भएको छ । अर्का एक जना घाइते भएका छन् । कोटेश्वरबाट कोरिडोर सडक हुँदै शङ्खमूलतर्फ आउँदै गरेको बा ३६ प ६५३१ नम्बरको मोटरसाइकल र सोही दिशातर्फ आउँदै गरेको प्रदेश ३०२००६ प ८८०० नम्बरको मोटरसाइकल ठक्कर खाँदा उक्त दुर्घटना भएको महानगरीय प्रहरी परिसर काठमाडौँले जनाएको छ । साँझ ६ः४५ बजे भएको उक्त दुर्घटनामा गम्भीर घाइते भएका कोटेश्वर निवासी २२ वर्षीय सुदीप तिमिल्सिनाको नागरिक अस्पताल बानेश्वरमा उपचारका क्रममा मृत्यु भएको हो । परिसरका प्रवक्ता प्रहरी नायब उपरीक्षक प्रमेश विष्टका अनुसार मोटरसाइकलमा सवार सानु खान घाइते रहेको र उनको सोही अस्पतालमा उपचार भइरहेको छ । सिसी क्यामराको श्रव्यदृष्य हेरेपछि मात्रै अन्य घटनाको विवरण खुल्ने प्रहरीले जानकारी दिएको छ ।
प्रहरी हुँ भन्दै ठगी गर्ने पक्राउ,"सुर्खेत : जिल्ला प्रहरी कार्यालय सुर्खेतले प्रहरी हुँ भन्दै ठगी गर्ने एकजना युवकलाई पक्राउ गरेको छ। जिप्रका सुर्खेतका प्रहरी निरीक्षक कनक शाही नेतृत्वमा गएको ११ जना प्रहरीको टोलीले शुक्रबार बेलुका सान्नीत्रिवेणी गाउँपालिका४ कालीकोट घर भइ हाल वीरेन्द्रनगर नगरपालिका३ तातोपानी सुर्खेतमा बस्दै आएका २८ वर्षीय बिलबहादुर धामीलाई पक्राउ गरेको हो। धामीलाई रु १२ हजार नगदसहित पक्राउ गरिएको प्रहरी निरीक्षक शाहीले बताए। 'समुदायमा म प्रहरी हुँ भन्दै ठगी गरेको विशेष सूचनाको आधारमा हामीले उनलाई पक्राउ गरेका हौँ', उनले भने, 'पक्राउ परेका धामीलाई सोधपुछ गर्दा भने म वनरक्षक हुँ भनी बताएको बयान दिएका छन्।' उनको थप अनुसन्धान भइरहेको जिल्ला प्रहरी कार्यालय सुर्खेतले जनाएको छ।"
बाल यौन दुर्व्यवहार आरोप : पञ्चेतीबाट उन्मुक्ति पाएका वृद्ध पक्राउ,"राजविराज : अपराधलाई अपराधका रूपमा नलिएर गाउँमै पञ्चेती गरेर मिलाउनाले अपराधीको मनोबल बढेको र घटना दोहोरिने गरेको छ। बाल यौन दुव्र्यवहारको घटनामा गाउँलेहरूले सामान्य जरिवाना तिराएर उन्मुक्ति दिएका वृद्धले सप्तरीमा पुनः सोही किसिमको घटना गरेको आरोप छ। लैङ्गिक हिंसाविरुद्ध १६ दिने अभियान सञ्चालन भइरहेका बेला सात वर्षीया बालिकालाई यौन दुव्र्यवहार गरेको आरोपमा तिरहुत गाउँपालिका५ लोहजराका ७६ वर्षीय लक्ष्मी महतो पक्राउ परेका छन्। स्थानीयका अनुसार बालिकालाई खिर खान फकाएर आरोपितले आफ्नो घरको कोठामा लगे। कोठा लगेर आरोपितले बालिकाको लुगा खोली संवेदनशील अंगहरू चलाएर यौन दुव्र्यवहार गरे। तिरहुत गाउँपालिका५ का वडा अध्यक्ष रमानन्द चौधरीका अनुसार आरोपितले बालिकालाई घरमा बोलाएर यौन दुव्र्यवहार गर्न थाल्दा बालिका चिच्याएपछि स्थानीय पुगेर बालिकाको उद्दार गरेका हुन्। पाँच वर्ष अघि पनि गाउँकी एक बालिकालाई आरोपितले यौन दुव्र्यवहार गरेको स्मरण गर्दै वडा अध्यक्ष चौधरीले भने, उतिबेला गाउँमा बसेको पञ्चेतीले ६ सय रूपैयाँ जरिवाना तिराएर उन्मुक्ति दिनाले पुनः उनैबाट यस्तो घटना भयो। बाल यौन दुव्र्यवहारको आरोपमा उजुरी दर्ता गरी आरोपितलाई पक्राउ गरिएको इलाका प्रहरी कार्यालय कञ्चनरूपका डिएसपी नरेशकुमार सिंहले जानकारी दिए। यसपटक पीडितका बुवाले गाउँले पञ्चेतीमा गुनासो नराखी प्रहरी कार्यालयमा उजुर गरेकाले बाल यौन दुव्र्यवहारको आरोपमा वृद्ध पक्राउ परेको डिएसपी सिंहले बताए। यसअघि पनि यौन दुव्र्यवहारको घटनामा आरोपित संलग्न रहेको गाउँलेहरूबाट बुझिएको सिंहको भनाइ छ। आरोपितलाई इलाका प्रहरी कार्यालय कञ्चनरूपमा राखेर बाल यौन दुव्र्यवहारसम्बन्धी मुद्दा दर्ता गराई कारवाही प्रक्रिया अघि बढाइएको डिएसपी सिंहले बताए। पीडितको राजविराजस्थित गजेन्द्रनारायण सिंह अस्पतालमा शुक्रबार स्वास्थ्य परीक्षण भएको छ। शारीरिक रूपमा मात्र नभएर मानसिक रूपमा दिने हिंसा बढेको भन्दै सामुदायिक सेवा केन्द्रका अध्यक्ष हितनारायण दासले यसमा व्यापक जनचेतनाको आवश्यक्ता रहेको बताए। महिला अधिकारको क्षेत्रमा कार्यरत अधिकारकर्मीले गाउँमा पञ्चेती गरेर राजनीतिक संरक्षण दिइरहँदासम्म समाजमा सुव्यवस्था कायम हुन नसक्ने दाबी गरे। अपराधीले ठूलाठूला गल्ती गरे पनि राजनीतिक संरक्षण पाउने भएकाले थप अपराध मौलाउँदै गएको अधिवक्ता पार्वती जोशीको भनाइ छ। निर्वाचनमा सहयोग गर्ने र पार्टीलाई आर्थिक सहयोग गर्ने आफनो पक्षका व्यक्ति माथिको कारबाही गर्न पञ्चहरूले बेवास्ता गर्ने मात्र नभई संरक्षण गर्दै आएको देखिएको छ। गम्भीर गल्ती गरे पनि त्यसलाई छुट दिन पार्टीगत रूपमा प्रयास हुनाले पीडितले न्याय पाउन नसकिरहेको राजविराज ७ की मीना साहले बताइन्।"
चिनियाँ रक्षामन्त्री आइतबार आउँदै,काठमाडौं : जनगणतन्त्र चीनका राज्यपरिषद् सदस्य एवं रक्षामन्त्री वेइ फेङ्हो नेपालको एकदिने कार्यशील भ्रमणमा आइतबार काठमाडौं आउने भएका छन्। भ्रमणका क्रममा उनले राष्ट्रपति एवं प्रधानमन्त्रीसँग शिष्टाचार भेट तथा प्रधानसेनापति पूर्णचन्द्र थापासँग भेटवार्ता गर्ने कार्यक्रम रहेको परराष्ट्र मन्त्रालयले आज जनाएको छ। उनी आइतबार साँझ नै फर्कने छन्।
गाईको बाच्छी मारेको आरोपमा पक्राउ,विराटनगर : आफ्नै भाइले पालेको गाईको बाच्छी मारेको आरोपमा मोरङको सुनवर्षी नगरपालिका२ सुघा टोलका ३० वर्षीय भूपेन्द्र राईलाई प्रहरीले पक्राउ गरेको छ । गजेन्द्र राईले पालेको गाईको डेढ वर्षको बाच्छी मारेको भन्दै इलाका प्रहरी कार्यालय रंगेलीको टोलीले गजेन्द्रका दाजु भूपेन्द्रलाई शुक्रबार साँझ पक्राउ गरेको मोरङ प्रहरीका प्रवक्ता डीएसपी मानबहादुर राईले बताए । राईका अनुसार घरायसी विवादका क्रममा भाइले पालेको गाईको बाच्छीलाई भूपेन्द्रले हथौडाले हानेर मारेको खुलेको छ । हथौडाले बारम्बार प्रहार गरिएका कारण बाच्छी घटनास्थलमै मरेको प्रहरीले जनाएको छ । हथौडासहित पक्राउ परेका भूपेन्द्रविरुद्ध कारवाही अघि बढाउन आवश्यक अनुसन्धान थालिएको डीएसपी राईले बताए ।
पाठ्यक्रम लागू गर्न दरबन्दी सिर्जना,काठमाडौं : काठमाडौँ महानगरपालिकाले स्थानीय पाठ्यक्रम लागू गर्नका लागि सबै सामुदायिक विद्यालयमा दरबन्दी नै सिर्जना गरी शिक्षक पठाउने भएको छ। यही शैक्षिकसत्रदेखि स्थानीय पाठ्यक्रम लागू गर्ने भने पनि कारोना भाइरसका कारण पठनपाठन ठप्प हुँदा पाठ्यक्रम लागू हुन नसकेको हो। महानगरपालिकाका शिक्षा विभाग प्रमुख नमराज ढकालका अनुसार हाल महानगरमा सञ्चालित ९१ सामुदायिक र ५४१ संस्थागत विद्यालयमा आगामी शैक्षिकसत्रदेखि अनिवार्य रुपमा आधारभूत तहमा स्थानीय पाठ्क्रम लागू गरिनेछ। पठनपाठनका लागि पाठ्यसामग्री तयारी अवस्थामा रहेको छ। संस्थागत विद्यालयमा पाठ्यसामग्री पठाउने र सामुदायिक विद्यालयमा नयाँ दरबन्दी सिर्जना गरी शिक्षकसहित पठाउने तयारी महानगरपालिकाको छ। स्थानीयस्तरको भाषाका बारेमा जानकारी दिनका लागि कक्षा १ देखि ८ सम्म १०० पूर्णाङ्कको पाठ्यक्रम अनिवार्य लागू गर्न लागिएको हो। सो विषय पठनपाठन गर्नका लागि महानगरपालिकाको ५३औँ कार्यपालिका बैठकले विद्यालयमा पठाइने शिक्षकलाई प्रशिक्षण दिने निर्णयसमेत गरिसकेको छ। हाल महानगरपालिकाका सामुदायिक विद्यालयमा ४२ हजार र संस्थागत विद्यालयमा दुई लाख २० हजार विद्यार्थी पठनपाठन गर्ने गरेका छन्। सामुदायिक विद्यालयमा एक हजार ७९१ शिक्षक कार्यरत छन्।
जगदम्बा स्टील्सको भट्टी पड्किदा चार घाईते,"सिमरा : बारा सिमरास्थित जगदम्बा स्टील्स प्रालिको फलाम पगाल्ने भट्टी पड्किदा चार मजदुर घाईते भएका छन्। घाईतेमध्ये एकको अवस्था गम्भीर रहेको छ। जितपुरसिमरा उपमहानगरपालिका २ मा अवस्थित उद्योगको भट्टी शुक्रबार मध्यरातमा पड्किएको हो। फलाम गलाउने क्रममा अचानक भट्टी पड्किदा त्यहा कार्यरत चार मजदुर घाईते भएका हुन्। ईलाका प्रहरी कार्यालय सिमराका प्रहरी नायब उपरीक्षक (डीएसपी) दीपक श्रेष्ठका अनुसार दुई भारतीय र दुई नेपाली मजदुर घाईते भएका हुन्। घाईतेमध्ये सर्लाही सक्रोल गाउपालिका ६ का ४० वर्षीय बिकिन्द्र यादवको अवस्था गम्भीर छ। उनलाई थप उपचारका लागि काठमाडौ लगिएको छ। यादवको शरीरको भाग जलेको छ। वीरगन्जस्थित नेशनल मेडिकल कलेजमा सामान्य उपचारपछि थप उपचारका लागि यादवलाई काठमाडौ लगिएको डीएसपी श्रेष्ठले जानकारी दिए। घटनामा सर्लाही बरथवा नगरपालिका ५ का २८ वर्षीय मुकेश साह, भारत मोतिहारीका २६ वर्षीय नईमुदिन आलम र भारत शिवन ग्राम जिल्लाका ४८ वर्षीय जनकदेव यादव घाईते भएका छन्। साहको वीरगन्ज हेल्थ केयरमा उपचार भइरहेको छ भने दुई भारतीय मजदुर तराई सिमरा अस्पतालमा सामान्य उपचारपछि डिस्चार्ज भएका छन्। भट्टी पड्किदा फलाम पगाल्ने प्लान्टमा क्षति पुगेको थियो। भट्टी पड्किएको कम्पनले उद्योग नजिक रहेका सवारी साधनमा समेत क्षति पुयाएको छ। भट्टी पड्किदा निस्किएको आगो भने केहीबेरमै नियन्त्रणमा आएको थियो। प्लान्टमा आगो निभाउन स्वचालित मेसिन जडान गरिएको छ। घटना लगत्तै उद्योग क्षेत्रमा प्रहरी र स्थानीय पुगेका थिए। भूकम्पकै महसुस हुने गरी राति करिब १ बजे ठुलो कम्पन र आवाजसहित भट्टी पड्किदा सिमरा वरपर क्षेत्रका स्थानिय त्रसित बनेका थिए। भट्टी पड्किएपछि निस्किएको आवाज र कम्पन सिमरासहित औराह, बजनी, रामवन, हुलास क्षेत्रसम्म पुगेको थियो। भट्टी पड्किएको आवाज र कम्पनले वरपर क्षेत्रका स्थानिय रातभर त्रसित बनेको जितपुरसिमरा सार्वजनिक सरोकार समितिका संयोजक मनोज पौडेलले बताए। उद्योग प्रशासनका कर्मचारी कुमुद ढकालले प्राविधिक गढबडी भई भट्टी पड्किएको बताए छन्। रातिको समयमा भएकाले भट्टी पड्किएको आवाज ठुलो सुनिएको उनले बताए। यसअघि भट्टी पड्किने गरेको थियो। प्राविधिक काम हो कहिलेकाही पड्किन्छ। त्यसैले हामी सुरक्षा मापदण्ड अपनाएर काम गर्छौ ढकालले भने यसपटक राति पड्किएकाले ठुलो आवाज सुनियो। घटनामा सामान्य क्षति छ।"
क्रसरलाई कडाइ,"सुवास गोतामेकाठमाडौँ लक्ष्मण पोखरेलबुटवल ललितबहादुर बुढासुर्खेत सरकारले क्रसर तथा बालुवा प्रशोधन उद्योग सञ्चालनमा कडाइ गरेको छ। गृह मन्त्रालयले ७७ वटै जिल्ला प्रशासन कार्यालयलाई दुई साताअघि परिपत्र गरी मापदण्डविपरीतका क्रसर बन्द गर्न निर्देशन दिएको थियो। त्यहीअनुरूप विभिन्न जिल्लामा स्थानीय प्रशासनले अनुगमन गरी काम गरिरहेका छन्। गृहका प्रवक्ता चक्रबहादुर बुढाले दर्तै नगरी सञ्चालन गरिरहेका, बस्तीलाई असर गर्ने क्रसर तत्काल बन्द गराउन निर्देशन दिइएको जानकारी दिए। नदीजन्य पदार्थको उत्खनन नियन्त्रणमा गृह, संघीय मामिला, वन, ऊर्जा र उद्योग मन्त्रालय जोडिएका छन्। यिनै मन्त्रालयसम्बद्ध मन्त्रीहरू सम्मिलित बैठकले दुई साताअघि तत्काल मापदण्डविपरीतका क्रसर बन्द गर्न लगाउने निर्णय गरेको थियो। ठेक्का लगाउने, कर लिने र क्रसर उद्योग सञ्चालन अनुमति दिने काम संघीय मामिला मन्त्रालयले गर्दै आएको छ। मापदण्डअनुसार घना बस्ती र वन क्षेत्रको दुई किलोमिटरभित्रको दूरीमा बालुवा, ढुंगा र गिट्टी निकाल्न पाइँदैन। राजमार्गबाट ५ सय मिटर, सडक पुल तथा झोलुंगे पुलबाट एक किलोमिटर तल र ५ सय मिटरमाथि नदीजन्य पदार्थ उत्खनन गर्न पाइनेछैन। संघीय मामिलाले साउनमा बनाएको मापदण्ड व्यावहारिक नदेखिएपछि परिमार्जन तयारीसमेत थालिएको छ। संघीय मामिलाले ढुंगा, गिट्टी, बालुवा उत्खनन, बिक्री तथा व्यवस्थापनसम्बन्धी मापदण्ड ०७७ बनाएको थियो। पहाड र तराईमा सञ्चालित क्रसर उद्योगलाई फरक ढंगले सञ्चालन गर्न दिनुपर्ने भएकाले मापदण्ड परिमार्जन गर्न समय दिइएको बुढाले बताए। कतिपय ठाउँमा राजनीतिक पहुँचका आधारमा दर्ताबिनै क्रसर सञ्चालित छन्। स्थानीय सरकार सञ्चालन ऐन ०७४ ले नदीजन्य र खानीजन्य पदार्थको उत्खनन र बिक्रीवितरणको व्यवस्था मिलाउने अधिकार गाउँपालिका र नगरपालिकालाई दिएको छ। प्रशासन र स्थानीय तहसँगको मिलेमतोमा अनियन्त्रित दोहन हुन थालेपछि केन्द्रबाटै अवैध क्रसर बन्द गर्न निर्देशन दिनुपरेको गृह स्रोत बताउँछ। ढुंगा, गिट्टी उत्खनन, संकलन र वितरणको प्रबन्ध गर्न सम्बन्धित स्थानीय तहले वातावरणीय अध्ययन प्रतिवेदन तयार गरेर गाउँ र नगर कार्यपालिकाबाट स्वीकृत गराउनुपर्छ। अब यससँगै नदीजन्य पदार्थ उत्खनन गर्दा श्रममूलक प्रविधिको प्रयोग गर्नुपर्छ। मेसिनको प्रयोग गर्नुपर्ने भए वातावरणीय अध्ययन प्रतिवेदनमा उल्लिखित सर्त र सीमाभित्र रहेर मात्र गर्नुपर्ने विषय मापदण्डमा उल्लेख छ। ढुंगाखानी सञ्चालन गर्न कम्तीमा २० रोपनी निजी वा लिजमा जग्गा सम्बन्धित व्यवसायीको हुनुपर्छ। निजी उद्योगले उत्पादन गर्ने ढुंगा, गिट्टी र बालुवामा स्थानीय निकायले दर्ता तथा नवीकरण शुल्क लगाउन पाउने व्यवस्था नयाँ मापदण्डमा उल्लेख छ। नदीजन्य पदार्थ निकाल्न रोक लुम्बिनी प्रदेशमा स्थानीय तहमार्फत भइरहेको नदीजन्य पदार्थको व्यवस्थापनमा त्रुटि देखिएपछि गृह मन्त्रालयले उत्खननमा रोक लगाएको छ। कुनै पनि नदीबाट उत्खनन गर्न नपाइने निर्देशन गरी अनुगमन थालिएको हो। नदीजन्य पदार्थको अत्यधिक दोहनले वातावरणमा गम्भीर असर देखिएपछि प्रशासनले कडाइ गरेको छ। गृहले जिल्ला प्रशासनलाई परिपत्र गरी अर्काे निर्णय नहुँदासम्म नदीजन्य पदार्थको उत्खननमा रोक लगाएको छ। जिल्लामा सञ्चालित क्रसर उद्योगको अनुगमन र घाटगद्दी गरिएको नदीजन्य पदार्थको परिमाण यकिन गर्न निर्देशन दिइएको छ। रुपन्देहीका प्रमुख जिल्ला अधिकारी पिताम्बर घिमिरेले नदीजन्य पदार्थ उत्खनन रोक्न कडाइसाथ निर्देशन जारी भएको बताए। प्रशासनले मापदण्डविपरीत चलेका क्रसर उद्योग बन्द गर्ने र मौज्दात रहेको नदीजन्य पदार्थको यकिन विवरण संकलन गर्नेछन्। प्रशासनले अनुगमन नगर्दासम्म घाटगद्दी गरिएको कच्चा पदार्थ बिक्री गर्न पाइनेछैन। घिमिरेले एक महिनाभित्र अनुगमनको काम सकिने बताए। रुपन्देहीमा ५८ वटा क्रसर उद्योग सञ्चालनमा छन्। ती उद्योगको अनुगमन गरेर दर्ता भएनभएको र मापदण्ड पालना गरेनगरेको यकिन गरिनेछ। स्थानीय तहले आफूखुसी मापदण्ड तय गरेकाले अनुगमनमा कठिनाइ देखिएको छ। लुम्बिनी प्रदेशका कतिपय स्थानीय तहले नदी किनारमै क्रसर उद्योग खोल्न सकिने मापदण्ड बनाएका छन्। स्थानीय सरकार सञ्चालन ऐनले नदीजन्य पदार्थको व्यवस्थापन स्थानीय तहलाई सुम्पेपछि प्रदेशले बनाएको मापदण्ड पालना भएको छैन। स्थानीय तहले विकासे गौरवका योजना, आफ्नै पालिकाका योजनाका नाममा वातवरणीय मूल्यांकनसमेत नगरी नदीजन्य पदार्थको उत्खनन गर्ने गरेका छन्। त्यसरी गरिएको उत्खनन गौरवका योजनामा नलगी क्रसर उद्योगमा पुर्याउने गरिएको छ। रुपन्देहीमा भैरहवा विमानस्थल, बेलवास बेथरी सडक, बुद्ध परिपथका नाममा तिनाउ र दानव नदी उत्खनन हुने गरेको छ। दाङ प्रशासनले भने १० वटा क्रसर उद्योग बन्द गर्न निर्देशन दिएको छ। प्रशासनले अनुगमनपछि मापदण्डविपरीत चलेका १० उद्योगलाई १५ दिनभित्र बन्द गर्न निर्देशन दिएको हो। प्रमुख जिल्ला अधिकारी जयनारायण आचार्यले १२ क्रसर उद्योग दर्ता भएकामा १० वटा सञ्चालनमा रहेको बताए। त्यस्तै ३२ वटा बालुवा प्रशोधन उद्योगका नाममा दर्ता भएको र ६ वटा बन्द भएको पाइएको छ। तीमध्ये १० वटाले बालुवा प्रशोधनको स्वीकृति लिएर क्रसर उद्योग चलाएको भेटिएको हो। त्यसरी क्रसर चलाउने स्वर्गद्वारी स्क्रिनप्लान्ट, जनविश्वास बालुवा वासिङ उद्योग, गणेश बालुवा वासिङ उद्योग, के एन्ड एस बालुवा प्रशोधन वासिङ उद्योग, मंगलम बालुवा प्रशोधन उद्योग, बागरबाबा बालुवा प्रशोधन उद्योग, पाण्डबेश्वर बालुवा वासिङ उद्योग, जयबागेश्वरी बालुवा प्रशोधन उद्योग, दाङ एग्रिगेट बालुवा वासिङ उद्योग र पूर्णागिरी एग्रिगेट बालुवा वासिङ उद्योगलाई बन्द गर्न निर्देशन दिएको हो। बाँके प्रशासनले अर्काे सूचना जारी नगर्दासम्म नदीजन्य पदार्थ उत्खनन, बिक्री वितरणसमेत नगर्न निर्देशन जारी गरेको छ। गृह मन्त्रालयको निर्देशनबमोजिम अनुगमन नसकिँदासम्म बिक्री वितरणमा समेत रोक लगाएको हो। २५ क्रसर अवैधानिक ठहर कर्णाली प्रदेशमा पनि अवैध रूपमा सञ्चालित क्रसर उद्योगमाथि प्रशासनले अंकुश लगाउन थालेका छन्। यसका लागि सम्बन्धित जिल्लाका प्रशासन कार्यालयहरूले क्रसर तथा बालुवा प्रशोधन उद्योगसँग कागजात मागेर छानबिन गरिरहेका छन्। कर्णालीका आन्तरिक मामिला तथा कानुनमन्त्री नरेश भण्डारीको संयोजकत्वमा गठित अनुगमन समितिले स्थलगत अध्ययनपछि प्रदेशका विभिन्न जिल्लामा २५ वटा क्रसर उद्योग अवैधानिक रहेको ठहर गरेको हो। समितिले सुर्खेतसहित दैलेख, सल्यान, जुम्ला र हुम्लामा २६ वटा उद्योगको अनुगमन गरेको थियो। अनुगमन समितिका अनुसार प्रदेश राजधानी सुर्खेतमा १६, दैलेखमा चार, जुम्लामा चार र हुम्लामा दुई क्रसर उद्योग सञ्चालनमा छन्। तीमध्ये सुर्खेतको त्रिशक्ति क्रसर उद्योगबाहेक सबै मापदण्डविपरीत सञ्चालनमा रहेको समितिले जनाएको छ। समितिका अनुसार सुर्खेतमा राष्ट्रिय गौरवको आयोजनाका नाममा चार, दर्ता भएका एक र बालुवा प्रशोधन उद्योगका नाममा ११ वटा उद्योग सञ्चालनमा छन्। यसैगरी, दैलेखमा दुईवटा आयोजनाका नाममा, दुईवटा ढुंगा उत्पादनका नाममा, जुम्लामा चार र हुम्लामा दुईवटा क्रसर उद्योग सञ्चालनमा रहेको समितिले जनाएको छ। अनुमति दिँदा डिभिजन वन कार्यालयको स्वीकृति लिनुपर्ने मापदण्ड रहे पनि घरेलु कार्यालयले आफूखुसी अनुमति दिएको अनुगमनका क्रममा पाइएको समितिका संयोजक आन्तरिक मामिला तथा कानुनमन्त्री नरेश भण्डारीले बताए। अवैध रूपमा सञ्चालित क्रसरले नदी तथा नदीजन्य पदार्थ उत्खनन र निकासी गरेको जनगुनासो बढेपछि प्रदेश सरकारले आवश्यक छानबिनका लागि समिति गठन गरेको थियो। समितिले झन्डै दुई महिना लगाएर उक्त प्रतिवेदन तयार पारेको हो। अब अवैध रूपमा सञ्चालित क्रसर उद्योगलाई कारबाही गरिने प्रदेश सरकारले जनाएको छ। स्थानीय प्रशासनले पनि छानबिन जारी रहेकाले अवैध उद्योगमाथि अंकुश लगाइने बताएका छन्। जिल्ला प्रशासन कार्यालय सुर्खेतले पनि अवैधानिक रूपमा सञ्चालित क्रसर उद्योग बन्द गर्न कागजात मागेर छानबिन भइरहेको जनाएको छ।"

शीर्षक,विवरण
चिनियाँ नाकाको असहजता,"विश्वव्याधी कोभिडपछि चीनतिरका मुख्य नाकामा मालसामान ओसारपसारमा समस्या उत्पन्न हुँदै आएको छ। चीनले जिरो कोभिड नीति लिएपछि नेपाली व्यापारी, गाडी र चालकलाई सहजरूपमा आफ्ना नाकामा प्रवेश दिएको छैन। चीनले कडाइ गरेका कारण नेपाली व्यापारीका रसुवागढी र तातोपानी नाकामा अर्बाैंका मालसामान अड्केका छन्। त्यसले कुहिने, सड्ने, टुटफुट हुने हुँदा ठूलो नोक्सान बेहोर्नुपर्ने बाध्यता छ। नाकामा रोकिँदा व्यवसायीले यसपटक दसैंमा नयाँ मालसामान बिक्री गर्न पाएनन्। दसैंअघि झन्डै एक सय ५० कन्टेनर सामान स्टोर भए पनि अझै ल्याउन सम्भव भएको छैन। महिनौंसम्म सामान अड्किँदा फलफूललगायत अर्बौंका खाद्य सामग्री कुहिएर फाल्नु परिरहेका घटना पनि छन्। महिनौंसम्म नाकामा मालसामान रोकिएपछि जाडोका लागि अर्डर गरिएका सामान गर्मीयाममा र गर्मीयामका लागि अर्डर गरिएका मालसामान जाडो मौसममा मात्र नेपाली बजारमा आइपुग्ने व्यवसायी बताउँछन्। चिन्ताको कुरा त कोभिडबारे नेपालमा गरिने परीक्षणलाई चिनियाँ पक्षले विश्वासै गर्र्दैन। नेपालमा नेगेटिभ देखिने उताको चेकजाँजमा पोजेटिभ भेटिन थालेपछि चिनियाँ पक्षले नाकामा कडाइ गरेको हो। त्यहीकारण चीनले विगतमा नेपाली व्यापारी, गाडी र चालकले प्रवेश पाउने स्थानसम्म जान पनि पूर्ण रोक लगाएको छ। उसले तातोपानी र केरुङ नाकाका मितेरी पुलसम्म आफैं सामान ल्याएर छाड्ने र त्यहाँबाट नेपाली व्यापारीले उठाउने गरेका छन्। चिनियाँ कन्टेनरले सामान ल्याउने, झार्ने र नेपाली कन्टेनरमा फेरि सामान राख्दा टुटफुट हुने मात्र होइन, थप व्ययभार पर्दा मालसामान महँगो हुने गरेका छन्। चीनले मितेरी पुलसम्म सानो परिणाममा मात्र सामान छाड्ने गरेका कारण थप समस्या उत्पन्न भएको व्यापारीको गुनासो छ। नेपालले सीमानाकामा भरपर्दो परीक्षण र चेकजाँचको व्यवस्था गरेर चिनियाँ पक्षलाई आश्वस्त नपारेसम्म यो समस्या सुल्झिने अवस्था देखिन्न। यसका लागि नेपाल सरकार र व्यापारीबीच समन्वय, सहकार्य र सामूहिक पहलको आवश्यकता छ। सरकारले तत्कालै कूटनीतिक माध्यममार्फत नाका सहज बनाउन चीन सरकारसँग वार्ता र छलफल गर्नुपर्ने खाँचो उत्तिकै छ। चीनले सीमा नाकाबाट निकै कम संख्यामा मात्र कन्टेनर छाड्ने गरेपछि व्यापारी हैरान छन्। चीनले पर्याप्त परिमाणमा निर्यात गर्न नमान्दा झोले, पोके व्यवसायजस्तै बन्नुुपरेको व्यवसायीको गुनासो छ। नौ महिनाअघि अर्डर गरिएका सामान ल्याउन नपाउँदा व्यापारी मानसिक र आर्थिक रूपमा पीडित बन्नुपरेको बताउँछन्। एकातिर कोभिडले मुलुकको अर्थतन्त्र जर्जर बनेको, अर्कातर्फ व्यापारीको अर्बौंको लगानी त्यत्तिकै अड्केर बस्ने हो भने त्यसले अर्थतन्त्रमा झन् नराम्रो धक्का दिने निश्चित छ। नाकामा महिनौंसम्म सामान अड्किँदा नेपाली बजारमा पनि मूल्य बढ्न गई सर्वसाधारण उपभोक्ता महँगाइमा पर्नेछन्। नाका सहज नहुने हो भने सरकारको अपेक्षाअनुरूपको राजस्व संकलनमा पनि धक्का लाग्नेछ। चिनियाँ नाकाका भन्सारले विगत केही महिनायता राजस्व संकलनमा निराशाजनक अवस्था देखाइसकेका छन्। सरकारले तत्कालै स्वास्थ्य सुरक्षाको भरपर्दो उपाय अवलम्बन गरेर चिनियाँ सामान भिœयाउने र व्यापार सहज बनाइदिने कामका लागि पहल गर्नुपर्छ। चीनस्थित नेपाली राजदूत, खासास्थित महावाणिज्यदूत र परराष्ट्र मन्त्रालयले समयमै यो समस्या समाधानका लागि कूटनीतिक पहल गर्नुपर्छ। चिनियाँ पक्षलाई कोभिडको चेकजाँच र परीक्षणमा विश्वस्त बनाउने संयन्त्र नेपालले नाकामा खडा गर्नैपर्छ। पछिल्ला दिनमा चीनले नेपालबाट सामान निर्यात गर्न भने रोक लगाएको विषय पनि कूटनीतिमार्फत नै समाधान खोज्न आवश्यक छ।"
पर्यटक शून्य,"काठमाडौं : कोरोनाका कारण सन् २०२० को मार्च २२ बाट नेपालमा लकडाउन घोषणा भएको हो। २०२० मा २० लाख पर्यटक भित्र्याउने महत्वाकांक्षी योजनालाई पनि कोरोनाले स्थगित गरिदिएको थियो। लकडाउन घोषणा भएयता सरकारले विदेशी पर्यटकलाई नेपाल भ्रमण खुलाएको छैन। कात्तिक १ गतेबाट भने हिमाल आरोहण तथा पर्वतारोहणका लागि मात्र पर्यटकलाई अनअराइभल भिसा दिन सुरु गरेको छ। यसैबीच, सरकारले सन् २०२० अक्टुबर महिनासम्म २ लाख १८ हजार १ सय ७३ विदेशी नेपाल भित्रिएको तथ्यांक सार्वजनिक गरेको छ। समीक्षा अवधिमा ९ लाख ६६ हजार विदेशी पर्यटक नेपाल आएका थिए। नेपाल पर्यटन बोर्डको तथ्यांकअनुसार अक्टुबर महिनामा मात्रै १८७४ विदेशी नेपाल भित्रिएका छन्। सरकारले पर्यटकलाई नेपाल खुलाइनसकेकाले कूटनीतिज्ञ नियोगका प्रतिनिधि, विभिन्न गैरआवासीय संघसंस्थामा कार्यरत विदेशी गरी यो तथ्यांक सार्वजनिक गरेको बोर्डका प्रवक्ता मणिराज लामिछानेले बताए। यसलाई पर्यटन गतिविधिभित्र राख्न नमिल्ने बताइएको छ। अंग्रेजी वर्षको मार्चसम्म भने नेपाल घुम्न आउने पर्यटकको संख्या समावेश गरिएको लामिछानेले अन्नपूर्ण पोस्ट्लाई जानकारी दिए। सुरुको तीन महिनामा २ लाख १५ हजार १ सय ११ विदेशी पर्यटक नेपाल आएका छन्। सन् २०१९ को तीन महिनामा ३ लाख ११ हजार ४७ विदेशी पर्यटक नेपाल भित्रिएका थिए। कात्तिक १ गतेबाट हिमाल आरोहण तथा पदयात्रा सुरु भएपछि भने केही विदेशी पर्यटक अनअराइभल भिसा लिई नेपाल आएका छन्। करिब एक सय जना पर्यटकले हिमाल आरोहण तथा पदयात्राका लागि भिसा स्वीकृति पाएका छन्। अंग्रेजी वर्ष सकिन करिब डेढ महिना पनि बाँकी नरहँदा अब नेपालमा विदेशी पर्यटक आउन सक्ने सम्भावना भने कम भएको छ। किनभने आरोहण तथा पदयात्राको शरदयाम पनि सकिएको छ। अब यसका लागि विदेशी पर्यटक नआउने पर्यटन विभागले यसअघि नै जानकारी दिएको छ। सरकार पर्यटकलाई भिसा खुलाउने तयारीमा जुटेको छ। आगामी महिनाबाट पर्यटकका लागि नेपाल खुलिहाले पनि पर्यटक आउने सम्भावना कम भएको पर्यटन बोर्डका प्रवक्ता लामिछाने बताउँछन्। कोरोना महामारी नेपालमा बृहत् रूपमा फैलिरहेको एउटा कारण हो भने अर्को नेपाल घुम्न आउने प्रायः भारत, अमेरिका तथा युरोपेली देशमा कोराना दोस्रो चरणमा आक्रामक रूपमा फैलिइरहेको छ। यसले गर्दा ती मुलुक पुनः लकडाउनमा रहेका र जाने तयारीमा छन्। नेपालले अब यो महामारीमा पनि पर्यटक भिœयाउनका लागि नयाँ मुलुकलाई आकर्षित गर्नुपर्ने देखिन्छ। चीन, जापान, कोरियाजस्ता मुलुकमा कोरोना नियन्त्रित अवस्थामा नै रहेकाले नेपालको पर्यटनको मोडालिटी त्यता लक्षित गर्नुपर्ने लामिछानेको भनाइ छ।"
नेकपा विवाद झन् उग्र,"काठमाडौं : नेकपाका दुई अध्यक्ष प्रायः झगडा गर्छन्। कुनै बिन्दुमा पुगेपछि भेट्छन्। त्यहीँ विवाद गर्छन्। अडान राख्छन्। सम्बन्ध झन् चिस्याएर छुट्छन्। अहिले त्यही भइरहेछ। छलफलमा दुई अध्यक्षबीच केही विषयमा भनाभनै चल्यो। ती विषय थिए, बुधबार प्रधानमन्त्री ओलीले प्रदेश १ का आफूनिकट नेताहरूसँग गरेको जुम बैठक, त्यहाँ जनताको बहुदलीय जनवाद (जबज) को पक्षमा चलाइएको बहस, मदन भण्डारी फाउन्डेसनलाई वडा तहसम्मै विस्तार गरेर लैजान दिइएको निर्देशन, एक सार्वजनिक कार्यक्रममा प्रधानमन्त्रीले पदबाट राजीनामा दिँदै नदिने भनी दिएको मन्तव्य र प्रधानमन्त्रीबाट राजीनामा दिँदा देश नै बर्बादीमा जाने भनी दिएको अभिव्यक्ति। यी विषयमा विवाद भएपछि दुई अध्यक्षबीच बिहीबारको छलफल लामो समय चल्न सकेन। दाहाल उठेर बालुवाटारबाट निस्किए। आफूमाथि पार्टी फुटाउन खोजेको आरोप लगाएको र बालुवाटारमा बसेर आफैँले फुटको गतिविधि गरेको भन्दै दाहालले प्रधानमन्त्री ओलीसँग आपत्ति जनाएका थिए। अहिले पार्टी बैठक बोलाउने र भदौ २६ मा स्थायी समितिले गरेको निर्णय कार्यान्वयन गर्ने विषय मात्रै आफूहरूले उठाए पनि राजीनामाको उठ्दै नउठेको विषय किन उठाएको भन्दै दाहालले ओलीसँग आपत्ति जनाएका थिए। प्रधानमन्त्री ओलीले पनि आफूलाई सबै कुरा थाहा भएको भन्दै दाहाललाई खुमलटार र कोटेश्वरमा बसेर गुटगत भेला र बैठक गरिरहेको आरोप लगाए। ओलीले आफूलाई घेराबन्दीमा पार्ने प्रयास भइरहेको पनि बताए। दाहालले पार्टी बैठकमै सबै कुरा राख्न आग्रह गरे पनि ओलीले त्यसको ठाडै इन्कार गरे। प्रचण्ड कमरेड बैठक बसाउन पहल गर्ने भनेर बालुवाटार जानुभएको हो। तर, प्रधानमन्त्रीले बैठक बोलाउन मान्नु भएन, दुई अध्यक्षको छलफलपछि दाहालले खुमलटारमा गरेको ब्रिफिङ सुनेका एक सचिवालय सदस्यले अन्नपूर्णसँग भने, प्रधानमन्त्रीले बैठकको के काम छ र ? तपाईंहरूले आफ्नो काम गर्ने हो। मैले आफ्नो काम गर्ने हो भन्नुभएछ। दुई अध्यक्षको छलफलपछि दाहालसँग ब्रिफिङ सुन्न वरिष्ठ नेता माधव नेपाल, प्रवक्ता नारायणकाजी श्रेष्ठ, सचिवालय सदस्य तथा गृहमन्त्री रामबहादुर थापा, राष्ट्रियसभा दलका नेता दीनानाथ शर्मा, ऊर्जामन्त्री वर्षमान पुनलगायत खुमलटार पुगेका थिए। प्रधानमन्त्री ओलीले भने पार्टी बैठक अगाडि दुई अध्यक्ष छलफलमा बसेर समझदारी बनाउनुपर्ने र त्यसपछि मात्र बैठक राखेर जान सकिने बताउँदै आएका छन्। उनले बुधबार मात्रै आफूले कुनै पनि हालतमा राजीनामा नदिने बताएका थिए। बिहीबार मन्त्रिपरिषद् बैठकमा पनि उनले सरकारविरुद्ध भित्र र बाहिर दुवैतिर अनेक तानावाना बुन्ने काम भइरहेको र त्यसको आफूले सामना गरेर षड्यन्त्र चकनाचुर पार्ने बताएका थिए। अहिले राजनीतिक संकट छ। पार्टीभित्र र बाहिरबाट सरकारलाई असफल बनाउने कोसिस भइरहेको छ। अहिले पनि कोटेश्वरमा उहाँहरू (प्रचण्ड र नेपाल) बसिरहनुभएको छ। घेराबन्दी छ। केही मन्त्रीले पनि केके गरिरहनुभएको छ भन्ने हेरिरहेको छु। सबै खालका प्रयास सामना गरिन्छ, चकनाचुर पारिन्छ, प्रधानमन्त्री ओलीले बिहीबारको मन्त्रिपरिषद् बैठकमा छोटो टिप्पणी गरेपछि बैठक एजेन्डामा केन्द्रित भएको एक मन्त्रीले बताए। दाहालनेपालले पनि सम्भावित राजनीतिक घटनाक्रमका विषयमा बिहीबारै आफूनिकट कानुन व्यवसायीसँग छलफल गरेका थिए। बालुवाटारमा मन्त्रिपरिषद्को बैठक चलिरहँदा दाहाल र नेपाल पक्ष भने पेरिसडाँडास्थित जनसंगठनहरूको सम्पर्क कार्यालयमा नेपाल बारका पदाधिकारी र पार्टीनिकट कानुन व्यवसायी संगठनका आफूनिकट पदाधिकारीसँग छलफल गरिरहेका थिए। त्यसमा दाहाल, नेपाल, प्रवक्ता नारायणकाजी श्रेष्ठ, स्थायी समिति सदस्य देव गुरुङ र रघुजी पन्त सहभागी थिए। नेपाल बार एसोसिएसनका अध्यक्ष चन्डेश्वर श्रेष्ठ, मुक्ति प्रधान, दीनमणि पोखरेल, रुद्र नेपाललगायत काननु व्यवसायी संवादका लागि पुगेका थिए। छलफलमा सहभागी प्रवक्ता श्रेष्ठले अन्नपूर्णसँग भने, कोभिडको सन्दर्भमा अदालतको कामबारे के भएको हो ? न्यायपरिषद्को कुरा के हो ? बार एसोसिएसनले के गरिरहेको छ ? एउटा कोभिड केस आयो भने पनि अदालत नै बन्द हुने, यो राम्रो भएन भन्ने कुरामा उहाँहरूसँग हामीले ब्रिफिङ लिएका हौं। अरू त्यहाँ कुनै छलफल र बहस भएको होइन। सहभागी एक कानुन व्यवसायीले भने बार एसोसिएसनले सिफारिस गर्ने न्यायपरिषद्को रिक्त एक सदस्यका लागि कसलाई पठाउने भन्नेबारे पनि छलफल भएको बताए। ओली पक्षले महेश नेपाल र दाहालनेपाल पक्षले रामप्रसाद श्रेष्ठको नाम अगाडि सारेपछि त्यहाँ कसलाई सिफारिस गर्ने भन्ने विवाद छ। थोरै समय त्यसमा छलफल गरेका नेताहरूले त्यसपछि भने प्रधानमन्त्रीले चाल्न सक्ने सम्भावित कानुनी कदमबारे जान्न चाहेका थिए। छलफलमा सहभागी मुक्ति प्रधानले अन्नपूर्णसँग भने, हामी आफ्नै आन्तरिक विषयमा छलफल गर्न मात्र बसेका हौं। अन्य त्यस्तो केही छलफल भएको होइन। प्रधानमन्त्री ओलीसँगको संवाद सकारात्मक नभएपछि दाहाल बालुवाटारबाट निस्केर सीधै लैनचौरस्थित सभामुख अग्निप्रसाद सापकोटाको निवासमा पुगेका थिए। सभामुख सापकोटासँग दाहालले केहीबेर छलफल गरेका थिए। प्रधानमन्त्री ओलीले पनि दाहालसँगको छलफलपछि बालुवाटारमा आफूनिकट नेतासँग छलफल गरेका थिए। दुवै अध्यक्ष आआफ्ना अडानमा टसमस नभएपछि यसले अब नेकपालाई झन् पेचिलो विवादमा फसाएको छ।"
दागबत्तीले मनै पोल्यो,"राजविराज : कात्तिकको चिसो बुधबारको मध्यरात निष्पट्ट अन्धकार छ। राजविराजहनुमाननगर सडकखण्डमा रहेको खाँडो खोलाको किनारमा शीतले लपक्कै भिजेको जमिन छ। केही परिवारका सदस्य र नजिकका साथीहरूको उपस्थिति छ। खोला किनारमा खनेको खाल्डोमा शव राखिएको थियो। २ वर्षीय बालकले मसिनो स्वरमा पापापापा भन्दै मुखाग्नि दिइरहेका थिए। त्यो आगोको रापले भने मलामी गएकाहरूको मन पोलिरहेको थियो। कोभिड१९ को कहरबीच नियमित फार्मेसी सञ्चालनमा खटिएका राजविराजस्थित गजेन्द्रनारायण सिंह अस्पतालका फार्मेसी सहायक २८ वर्षीय राजन साफीले सधैँका लागि छाडेर गएपछि उनका दुई वर्षीय छोराले बुधबार राति पार्थिव शरीरमा दागबत्ती दिए। बालकले काका साजनको अँगालोमा बसेर लामो लाठीको एक छेउ समाती टुप्पोमा बालेको बत्तीले बुवालाई मुखाग्नि दिइरहेका थिए। त्यो दृश्यले राजविराजस्थित खाँडो खोलाको घाटमा बुधबार मध्यराति गएका मलामी सबैका आँखा रसाए। थोरै संख्यामा पुगेका मलामी त्यतिबेला भक्कानिए जब अबोध बालकले पापापापाभनेर खोजी गरे। त्यो दृश्य हेर्न नसकेर फुपू दिदी रेणुले अँगालो हालेर रोइन्। त्यसले झन् माहोल शोकाकुल बनायो। त्यहाँ उपस्थित सेना, प्रहरी र स्वास्थ्यकर्मीसमेत निकै भावुक देखिए। उक्त मलामीमा मृतकका बुवा पनि सामेल थिए। तन्नेरी छोराकै मलामी आउनुपर्ला भनेर उनले कल्पना पनि गरेका थिएनन्। तैपनि, परिवारका अन्य सदस्यलाई सम्हाल्ने कोसिस गरिरहेका थिए। तर, आफैँ सम्हालिन गाह्रो परिरहेको थियो। आँसु थाम्ने प्रयासमा उनी हरेकपटक असफल रहे। फर्मासिस्ट राजनको बुधबार बिहान आफँै कार्यरत रहेको अस्पतालद्वारा सञ्चालिन आइसोलेसन केन्द्रमा निधन भएको हो। नियमित फार्मेसी सेवा सञ्चालनमा अहोरात्र खट्ने उनको मृत्युले सिंगो अस्पताल परिवार दुःखी भएको र इमान्दार कर्मचारी गुमाएको पीडा निमित्त मेडिकल सुपरिन्टेन्डेन्ट डा रणजितकुमार झाले बताए। राजविराजकै प्रयोगशालामा गत शनिबार गरिएको परीक्षणमा कोरोना संक्रमण पुष्टि भएपछि आइसोलेसन केन्द्रमा भर्ना भएका उनको स्वास्थ्य अवस्थामा सुधार भइरहेको थियो। बुधबार बिहान दूधसहित नास्ता खाएर आराम गर्न गएका उनी बेडबाट लडे र तत्कालै मृत्यु भएको डा झाले बताए। उनको उदार, नम्र, मिजासिलो व्यवहार सम्झँदै बाल्यकालमा १२ वर्ष पढाएका शिक्षक नन्दलाल आचार्यले राजनको व्यवहारले कहिल्यै नबिझेको तर मृत्युको खबरले मुटु बेस्कन बिझेको बताए। राजनका ४ वर्षीया छोरीसहित बुवा, आमा, श्रीमती, दिदी र भाइ छन्। कोरोना महामारीको कहर नरोकिँदा मृत्यु हुनेको लहर बढिरहेको छ। दीर्घरोगी, ज्येष्ठ नागरिक मात्र नभई आधा जीवन पनि बाँच्न नपाएका युवाहरूको मृत्युको खबरले धेरैको मथिंगलमा खलबली मच्चाइरहेको छ।"
नेकपा विवाद झन् उग्र,"काठमाडौं : नेकपाका दुई अध्यक्ष प्रायः झगडा गर्छन्। कुनै बिन्दुमा पुगेपछि भेट्छन्। त्यहीँ विवाद गर्छन्। अडान राख्छन्। सम्बन्ध झन् चिस्याएर छुट्छन्। अहिले त्यही भइरहेछ। पाँच दिनसम्मको आरोपप्रत्यारोपबीच अध्यक्षद्वय प्रधानमन्त्री केपी शर्मा ओली र पुष्पकमल दाहालले बिहीबार बालुवाटारमा करिब एक घण्टा भेटे। तर, छलफल गत शनिबारको भन्दा झन् बिथोलिएपछि त्यत्तिकै टुंगिएको बालुवाटार स्रोतले बतायो। छलफलमा दुई अध्यक्षबीच केही विषयमा भनाभनै चल्यो। ती विषय थिए, बुधबार प्रधानमन्त्री ओलीले प्रदेश १ का आफूनिकट नेताहरूसँग गरेको जुम बैठक, त्यहाँ जनताको बहुदलीय जनवाद (जबज) को पक्षमा चलाइएको बहस, मदन भण्डारी फाउन्डेसनलाई वडा तहसम्मै विस्तार गरेर लैजान दिइएको निर्देशन, एक सार्वजनिक कार्यक्रममा प्रधानमन्त्रीले पदबाट राजीनामा दिँदै नदिने भनी दिएको मन्तव्य र प्रधानमन्त्रीबाट राजीनामा दिँदा देश नै बर्बादीमा जाने भनी दिएको अभिव्यक्ति। यी विषयमा विवाद भएपछि दुई अध्यक्षबीच बिहीबारको छलफल लामो समय चल्न सकेन। दाहाल उठेर बालुवाटारबाट निस्किए। आफूमाथि पार्टी फुटाउन खोजेको आरोप लगाएको र बालुवाटारमा बसेर आफैँले फुटको गतिविधि गरेको भन्दै दाहालले प्रधानमन्त्री ओलीसँग आपत्ति जनाएका थिए। अहिले पार्टी बैठक बोलाउने र भदौ २६ मा स्थायी समितिले गरेको निर्णय कार्यान्वयन गर्ने विषय मात्रै आफूहरूले उठाए पनि राजीनामाको उठ्दै नउठेको विषय किन उठाएको भन्दै दाहालले ओलीसँग आपत्ति जनाएका थिए। प्रधानमन्त्री ओलीले पनि आफूलाई सबै कुरा थाहा भएको भन्दै दाहाललाई खुमलटार र कोटेश्वरमा बसेर गुटगत भेला र बैठक गरिरहेको आरोप लगाए। ओलीले आफूलाई घेराबन्दीमा पार्ने प्रयास भइरहेको पनि बताए। दाहालले पार्टी बैठकमै सबै कुरा राख्न आग्रह गरे पनि ओलीले त्यसको ठाडै इन्कार गरे। प्रचण्ड कमरेड बैठक बसाउन पहल गर्ने भनेर बालुवाटार जानुभएको हो। तर, प्रधानमन्त्रीले बैठक बोलाउन मान्नु भएन, दुई अध्यक्षको छलफलपछि दाहालले खुमलटारमा गरेको ब्रिफिङ सुनेका एक सचिवालय सदस्यले अन्नपूर्णसँग भने, प्रधानमन्त्रीले बैठकको के काम छ र ? तपाईंहरूले आफ्नो काम गर्ने हो। मैले आफ्नो काम गर्ने हो भन्नुभएछ। दुई अध्यक्षको छलफलपछि दाहालसँग ब्रिफिङ सुन्न वरिष्ठ नेता माधव नेपाल, प्रवक्ता नारायणकाजी श्रेष्ठ, सचिवालय सदस्य तथा गृहमन्त्री रामबहादुर थापा, राष्ट्रियसभा दलका नेता दीनानाथ शर्मा, ऊर्जामन्त्री वर्षमान पुनलगायत खुमलटार पुगेका थिए। प्रधानमन्त्री ओलीले भने पार्टी बैठक अगाडि दुई अध्यक्ष छलफलमा बसेर समझदारी बनाउनुपर्ने र त्यसपछि मात्र बैठक राखेर जान सकिने बताउँदै आएका छन्। उनले बुधबार मात्रै आफूले कुनै पनि हालतमा राजीनामा नदिने बताएका थिए। बिहीबार मन्त्रिपरिषद् बैठकमा पनि उनले सरकारविरुद्ध भित्र र बाहिर दुवैतिर अनेक तानावाना बुन्ने काम भइरहेको र त्यसको आफूले सामना गरेर षड्यन्त्र चकनाचुर पार्ने बताएका थिए। अहिले राजनीतिक संकट छ। पार्टीभित्र र बाहिरबाट सरकारलाई असफल बनाउने कोसिस भइरहेको छ। अहिले पनि कोटेश्वरमा उहाँहरू (प्रचण्ड र नेपाल) बसिरहनुभएको छ। घेराबन्दी छ। केही मन्त्रीले पनि केके गरिरहनुभएको छ भन्ने हेरिरहेको छु। सबै खालका प्रयास सामना गरिन्छ, चकनाचुर पारिन्छ, प्रधानमन्त्री ओलीले बिहीबारको मन्त्रिपरिषद् बैठकमा छोटो टिप्पणी गरेपछि बैठक एजेन्डामा केन्द्रित भएको एक मन्त्रीले बताए। दाहालनेपालले पनि सम्भावित राजनीतिक घटनाक्रमका विषयमा बिहीबारै आफूनिकट कानुन व्यवसायीसँग छलफल गरेका थिए। बालुवाटारमा मन्त्रिपरिषद्को बैठक चलिरहँदा दाहाल र नेपाल पक्ष भने पेरिसडाँडास्थित जनसंगठनहरूको सम्पर्क कार्यालयमा नेपाल बारका पदाधिकारी र पार्टीनिकट कानुन व्यवसायी संगठनका आफूनिकट पदाधिकारीसँग छलफल गरिरहेका थिए। त्यसमा दाहाल, नेपाल, प्रवक्ता नारायणकाजी श्रेष्ठ, स्थायी समिति सदस्य देव गुरुङ र रघुजी पन्त सहभागी थिए। नेपाल बार एसोसिएसनका अध्यक्ष चन्डेश्वर श्रेष्ठ, मुक्ति प्रधान, दीनमणि पोखरेल, रुद्र नेपाललगायत काननु व्यवसायी संवादका लागि पुगेका थिए। छलफलमा सहभागी प्रवक्ता श्रेष्ठले अन्नपूर्णसँग भने, कोभिडको सन्दर्भमा अदालतको कामबारे के भएको हो ? न्यायपरिषद्को कुरा के हो ? बार एसोसिएसनले के गरिरहेको छ ? एउटा कोभिड केस आयो भने पनि अदालत नै बन्द हुने, यो राम्रो भएन भन्ने कुरामा उहाँहरूसँग हामीले ब्रिफिङ लिएका हौं। अरू त्यहाँ कुनै छलफल र बहस भएको होइन। सहभागी एक कानुन व्यवसायीले भने बार एसोसिएसनले सिफारिस गर्ने न्यायपरिषद्को रिक्त एक सदस्यका लागि कसलाई पठाउने भन्नेबारे पनि छलफल भएको बताए। ओली पक्षले महेश नेपाल र दाहालनेपाल पक्षले रामप्रसाद श्रेष्ठको नाम अगाडि सारेपछि त्यहाँ कसलाई सिफारिस गर्ने भन्ने विवाद छ। थोरै समय त्यसमा छलफल गरेका नेताहरूले त्यसपछि भने प्रधानमन्त्रीले चाल्न सक्ने सम्भावित कानुनी कदमबारे जान्न चाहेका थिए। छलफलमा सहभागी मुक्ति प्रधानले अन्नपूर्णसँग भने, हामी आफ्नै आन्तरिक विषयमा छलफल गर्न मात्र बसेका हौं। अन्य त्यस्तो केही छलफल भएको होइन। प्रधानमन्त्री ओलीसँगको संवाद सकारात्मक नभएपछि दाहाल बालुवाटारबाट निस्केर सीधै लैनचौरस्थित सभामुख अग्निप्रसाद सापकोटाको निवासमा पुगेका थिए। सभामुख सापकोटासँग दाहालले केहीबेर छलफल गरेका थिए। प्रधानमन्त्री ओलीले पनि दाहालसँगको छलफलपछि बालुवाटारमा आफूनिकट नेतासँग छलफल गरेका थिए। दुवै अध्यक्ष आआफ्ना अडानमा टसमस नभएपछि यसले अब नेकपालाई झन् पेचिलो विवादमा फसाएको छ। नेकपामा पुरानै जुहारी नेकपा एकता धरमर नेकपा झगडा सामाजिक संजालमा छताछुल्ल मैले राजीनामा दिनु भनेको देशलाई बर्बादितिर जान दिनु हो : प्रधानमन्त्री ओली पेरिसडाँडामा कानुन व्यवसायीसँग छलफल, बालुवाटारमा ओली र प्रचण्डको भेट"
"नेकपा विवाद : प्रचण्डले धुम्बाराहीमा बोलाए सचिवालय बैठक, ओली नजाने","काठमाडौं : नेपाल कम्युनिष्ट पार्टी (नेकपा) को आन्तरिक विवाद चर्किरहेको बेला अध्यक्ष पुष्पकमल दाहाल 'प्रचण्ड'ले सचिवालय बैठक बोलाएका छन्। सचिवालयमा रहेका नेताहरूको अनौपचारिक बैठक पार्टी केन्द्रीय कार्यालय धुम्बाराहीमा शुक्रबार दिउँसो ३ बजे बस्ने गरी अध्यक्षले बोलाएको प्रचण्डको सचिवालयले जनाएको छ। ओलीसँग परामर्श नगरीकन बैठक डाकिएकोले यो बैठकमा अर्का अध्यक्ष केपी शर्मा ओली भने अनुपस्थित हुनेछन्।बिहीबार बालुवाटारमा प्रधानमन्त्रीसँगको भेटमा प्रचण्डले सचिवालय बैठक बोलाउनुपर्ने बताउँदा प्रधानमन्त्री ओलीले भने बैठक जरूरी नभएको बताएका थिए। बिहीबारको बालुवाटार सम्वाद थप तिक्कतापूर्ण भएपछि प्रचण्ड सचिवालय बैठक बोलाउने निश्कर्षमा पुगेका हुन्। प्रधानमन्त्री ओलीले पनि आफूविरुद्ध कहाँ केके भइरहेको छ भन्ने बारे सबै सूचना आफूसँग भएको बताउँदै खुमलटार र कोटेश्वरमा गुटगत भेला र बैठक गरेर विभाजन ल्याउन खोजेको आरोप लगाएका थिए। ओलीले आफूलाई घेराबन्दीमा पार्ने प्रयास भइरहेको तर आफू पछि नहट्ने बताएका थिए। अहिले पार्टी बैठक बोलाउने र भदौ २६ मा स्थायी समितिले गरेको निर्णय कार्यान्वयन गर्ने विषय मात्रै आफूहरूले उठाए पनि राजीनामाको उठ्दै नउठेको विषय किन उठाएको भन्दै दाहालले ओलीसँग आपत्ति जनाएका थिए। त्यसपछि दाहालसँग ब्रिफिङ सुन्न वरिष्ठ नेता माधव नेपाल, प्रवक्ता नारायणकाजी श्रेष्ठ, सचिवालय सदस्य तथा गृहमन्त्री रामबहादुर थापा, राष्ट्रियसभा दलका नेता दीनानाथ शर्मा, ऊर्जामन्त्री वर्षमान पुनलगायत खुमलटार पुगेका थिए। पार्टीको निर्णय र सहमतिको उलंघन गर्दै प्रधानमन्त्री ओलीले आफूखुसी राजदूतहरु नियुक्त गरेको, मन्त्रिपरिषद् पुनर्गठनमा पार्टीभित्र कुनै परामर्श नगरेको, कर्णालीका मुख्यमन्त्री महेन्द्रबहादुर शाहीबिरुद्ध अविश्वासको प्रस्ताव दर्ता गर्न उक्साएको, सीमा लगायत विषयमा संवाद ठप्प भएका बेला भारतको गुप्तर संस्था रअ प्रमुख सामन्तकुमार गोयललाई भेटेर त्यसलाई उपलब्धीका रुपमा प्रचार गरेको र पर्सामा पूर्वमाओवादी पृष्ठभूमिका मुकेश चौरसियाको हत्या हुँदा दोषीलाई कारबाही नगर्न दबाब दिएको आरोप लगाउँदै प्रचण्डनेपाल पक्ष यतिबेला ओली टिमसँग रुष्ट भएको छ।"
धुम्बाराहीमा नेकपाका शीर्ष पाँच नेताको बैठक,"काठमाडौं : नेपाल कम्युनिस्ट पार्टी (नेकपा) शीर्ष पाँच नेताको बैठक पार्टी कार्यालय धुम्बाराहीमा सुरु भएको छ। कार्यकारी अध्यक्ष पुष्पकमल दाहाल प्रचण्डले सचिवालयका सदस्यलाई पार्टी मुख्यालयमा छलफलका लागि बोलाएका हुन्। प्रचण्डले सचिवालय बैठक बोलाएको बताए पनि उक्त बैठकमा सचिवालयका पाँच शीर्ष नेता सहभागी छन्। दिउँसो ३ बजेदेखि सुरु भएको छलफलमा अध्यक्ष प्रचण्डसहित शीर्ष पाँच नेता मात्र सहभागी भएका हुन्। बैठकमा अध्यक्ष प्रचण्डसहित वरिष्ठ नेताद्वय माधवकुमार नेपाल, झलनाथ खनाल, उपाध्यक्ष वामदेव गौतम र प्रवक्ता नारायणकाजी श्रेष्ठ सहभागी छन्। पार्टी मुख्यालयको छलफलमा पार्टी अध्यक्षसमेत रहेका प्रधानमन्त्री केपी ओलीसहित अन्य तीन सचिवालय सदस्य सहभागी छैनन्। धुम्बाराहीमा शीर्ष पाँच नेताको छलफल हुँदै गर्दा महासचिव विष्णु पौडेल र सचिवालय सदस्य एवम् उपप्रधानमन्त्री ईश्वर पोखरेल र गृहमन्त्रीसमेत रहेका रामबहादुर थापा बादल भने गृहमन्त्रालयको छलफलमा सहभागी छन्। नेकपा नेतृत्वबीच विवाद चर्किदै जाँदा शुक्रबारका लागि प्रचण्डले सचिवालय बैठक बोलाएका हुन्। उक्त बैठकमा प्रधानमन्त्रीसहित अर्को पक्षका नेता सहभागी नभएका हुन्। ओली पक्षका नेताहरुले यो बैठक अनौपचारिक भएको बताएका छन्। बिहीबार बालुवाटारमा प्रधानमन्त्रीसँगको भेटमा प्रचण्डले सचिवालय बैठक बोलाउनुपर्ने बताउँदा प्रधानमन्त्री ओलीले भने बैठक जरूरी नभएको बताएका थिए। बिहीबारको बालुवाटार सम्वाद थप तिक्कतापूर्ण भएपछि प्रचण्ड सचिवालय बैठक बोलाउने निष्कर्षमा पुगेका हुन्। प्रधानमन्त्री ओलीले पनि आफूविरुद्ध कहाँ केके भइरहेको छ भन्ने बारे सबै सूचना आफूसँग भएको बताउँदै खुमलटार र कोटेश्वरमा गुटगत भेला र बैठक गरेर विभाजन ल्याउन खोजेको आरोप लगाएका थिए। ओलीले आफूलाई घेराबन्दीमा पार्ने प्रयास भइरहेको तर आफू पछि नहट्ने बताएका थिए। अहिले पार्टी बैठक बोलाउने र भदौ २६ मा स्थायी समितिले गरेको निर्णय कार्यान्वयन गर्ने विषय मात्रै आफूहरूले उठाए पनि राजीनामाको उठ्दै नउठेको विषय किन उठाएको भन्दै दाहालले ओलीसँग आपत्ति जनाएका थिए। त्यसपछि दाहालसँग ब्रिफिङ सुन्न वरिष्ठ नेता नेपाल, प्रवक्ता श्रेष्ठ, सचिवालय सदस्य तथा गृहमन्त्री रामबहादुर थापा, राष्ट्रियसभा दलका नेता दीनानाथ शर्मा, ऊर्जामन्त्री वर्षमान पुनलगायत खुमलटार पुगेका थिए। नेकपा विवाद : प्रचण्डले धुम्बाराहीमा बोलाए सचिवालय बैठक, ओली नजाने पार्टीको निर्णय र सहमतिको उलंघन गर्दै प्रधानमन्त्री ओलीले आफूखुसी राजदूतहरु नियुक्त गरेको, मन्त्रिपरिषद् पुनर्गठनमा पार्टीभित्र कुनै परामर्श नगरेको, कर्णालीका मुख्यमन्त्री महेन्द्रबहादुर शाहीबिरुद्ध अविश्वासको प्रस्ताव दर्ता गर्न उक्साएको, सीमा लगायत विषयमा संवाद ठप्प भएका बेला भारतको गुप्तर संस्था रअ प्रमुख सामन्तकुमार गोयललाई भेटेर त्यसलाई उपलब्धीका रुपमा प्रचार गरेको र पर्सामा पूर्वमाओवादी पृष्ठभूमिका मुकेश चौरसियाको हत्या हुँदा दोषीलाई कारबाही नगर्न दबाब दिएको आरोप लगाउँदै प्रचण्डनेपाल पक्ष यतिबेला ओली टिमसँग रुष्ट भएको छ।"
धुम्बाराही बैठकमा प्रचण्डको ब्रिफिङ 'मैले सचिवालय बैठक बोलाए पार्टी फुटको घोषणा हुन्छ रे !',"काठमाडौं : नेपाल कम्युनिस्ट पार्टी (नेकपा) बहुमत सचिवालय सदस्यको अनौपचारिक बैठक धुम्बाराहीमा सम्पन्न भएको छ । सचिवालय बैठक बोलाउन कार्यकारी अध्यक्ष पुष्पकमल दाहाल प्रचण्डले अर्का अध्यक्ष एवम् प्रधानमन्त्री केपी ओलीलाई पटकपटक आग्रह गरे पनि सहमति नभएपछि शुक्रबार प्रचण्डले सचिवालयको अनौपचारिक बैठक बोलाएका हुन् । धुम्बाराहीमा भएको बैठकमा प्रचण्डले अध्यक्ष ओलीले औपचारिक बैठक बोलाए पार्टी फुटको बिन्दु त्यही हुने भन्दै चेतावनी दिएको ब्रिफिङ गरेका छन् । पटकपटक प्रयास गर्दा पनि हिजोसम्म अध्यक्ष ओलीले बैठक बस्न सहमति दिनु भएन, बैठकबारे जानकारी दिँदै प्रवक्ता नारायणकाजी श्रेष्ठले भने, सहमति नभएको अवस्थामा कार्यकारी अध्यक्षले औपचारिक बैठक बोलाएर बस्नुभयो भने त्यो नै पार्टी फुट घोषणाको बिन्दु हुने भनेर भन्नु भएको कुरा अध्यक्ष प्रचण्डले आज जानकारी दिनुभयो । पार्टी एकताको अवस्थालाई सहमतिकै माध्यमबाट कायम गर्नुपर्ने भन्दै प्रचण्डले शुक्रबारका लागि अनौपचारिक बैठक बोलाएको श्रेष्ठको भनाइ छ । धुम्बाराही बैठकमा अध्यक्ष प्रचण्डसहित शीर्ष पाँच नेता सहभागी थिए । बैठकमा वरिष्ठ नेताद्वय माधवकुमार नेपाल, झलनाथ खनाल, उपाध्यक्ष वामदेव गौतम र प्रवक्ता नारायणकाजी श्रेष्ठ सहभागी भएका हुन । अध्यक्ष ओलीले बैठक उपस्थित नहुने जानकारी गराएका थिए भने अन्य तीन सचिवालय सदस्य बैठकमा सहभागी भएनन् । धुम्बाराही छलफलमा सहभागी नभएका महासचिव विष्णु पौडेल र उपप्रधानमन्त्री ईश्वर पोखरेल र गृहमन्त्रीसमेत रहेका रामबहादुर थापा बादल सिंहदरबारको छुट्टै छलफलमा सहभागी थिए । नेकपा विवाद : प्रचण्डले धुम्बाराहीमा बोलाए सचिवालय बैठक, ओली नजाने धुम्बाराहीमा नेकपाका शीर्ष पाँच नेताको बैठक सचिवालय सदस्यको अनौपचारिक बैठकले पार्टीभित्र पछिल्ला दिनमा देखिएका समस्या समाधानका लागि सचिवालय बैठक बोलाउन अध्यक्ष ओलीलाई सामूहिक रुपमा आग्रह गर्ने निर्णय गरेको छ । बैठकले पार्टी र सरकारको कामकारवाहीलाई प्रभावकारी बनाउन र पछिल्ला दिनमा देखिएका असन्तुष्टिलाई सम्बोधन गर्ने गरी सचिवालय तथा अन्य निकायको बैठक बोलाउन सामूहिक रुपमा आग्रह गर्ने निर्णय भएको हो । कार्यकारी अध्यक्षले नै औपचारिक बैठक बोलाउन सक्ने भए पनि सहमतिका आधारमा अगाडि बढ्न अध्यक्ष ओलीलाई सामूहिक आग्रह गर्ने निर्णय गरिएको प्रवक्ता श्रेष्ठले बताए । पार्टीभित्र देखिएको संकट समाधान गर्ने, सकारात्मक ढंगले पार्टीलाई अगाडि बढाउने, अहिलेसम्मको कामको समीक्षा गर्ने, पार्टी निर्णयको कार्यान्वयन गर्ने र पार्टीलाई एकताबद्ध गरेर अगाडि बढाउन आवश्यक कदम चाल्न छिटो बैठक बोलाउन अनुरोध गरिने श्रेष्ठको भनाइ छ । बिहीबार बालुवाटारमा प्रधानमन्त्रीसँगको भेटमा प्रचण्डले सचिवालय बैठक बोलाउनुपर्ने बताउँदा प्रधानमन्त्री ओलीले भने बैठक जरूरी नभएको बताएका थिए। बिहीबारको बालुवाटार सम्वाद थप तिक्कतापूर्ण भएपछि प्रचण्ड सचिवालय बैठक बोलाउने निष्कर्षमा पुगेका हुन्। प्रधानमन्त्री ओलीले पनि आफूविरुद्ध कहाँ केके भइरहेको छ भन्ने बारे सबै सूचना आफूसँग भएको बताउँदै खुमलटार र कोटेश्वरमा गुटगत भेला र बैठक गरेर विभाजन ल्याउन खोजेको आरोप लगाएका थिए। ओलीले आफूलाई घेराबन्दीमा पार्ने प्रयास भइरहेको तर आफू पछि नहट्ने बताएका थिए। अहिले पार्टी बैठक बोलाउने र भदौ २६ मा स्थायी समितिले गरेको निर्णय कार्यान्वयन गर्ने विषय मात्रै आफूहरूले उठाए पनि राजीनामाको उठ्दै नउठेको विषय किन उठाएको भन्दै दाहालले ओलीसँग आपत्ति जनाएका थिए। पार्टीको निर्णय र सहमतिको उलंघन गर्दै प्रधानमन्त्री ओलीले आफूखुसी राजदूतहरु नियुक्त गरेको, मन्त्रिपरिषद् पुनर्गठनमा पार्टीभित्र कुनै परामर्श नगरेको, कर्णालीका मुख्यमन्त्री महेन्द्रबहादुर शाहीबिरुद्ध अविश्वासको प्रस्ताव दर्ता गर्न उक्साएको, सीमा लगायत विषयमा संवाद ठप्प भएका बेला भारतको गुप्तर संस्था रअ प्रमुख सामन्तकुमार गोयललाई भेटेर त्यसलाई उपलब्धीका रुपमा प्रचार गरेको र पर्सामा पूर्वमाओवादी पृष्ठभूमिका मुकेश चौरसियाको हत्या हुँदा दोषीलाई कारबाही नगर्न दबाब दिएको आरोप लगाउँदै प्रचण्डनेपाल पक्ष यतिबेला ओली टिमसँग रुष्ट भएको छ। धुम्बाराही बैठकमा यी र यिनै विषयमा छलफल भएको जानकारी श्रेष्ठले दिए ।"
राष्ट्रपतिको सक्रियताप्रति नेता रावलको आपत्ति,"काठमाडौं : पार्टीभित्रको विवादमा राष्ट्रपति सक्रिय भएको भन्दै नेपाल कम्युनिस्ट पार्टी (नेकपा) नेता भीम रावलले आपत्ति जनाएका छन् । नेकपाभित्र नेतृत्वको विवाद र बहस चर्किरहेका बेला एक पक्षीय नेतालाई राष्ट्रपतिले भेट गर्नु आपत्ति जनक भएको उनको भनाइ छ । नेता रावलले ट्वीट गर्दै राष्ट्रपतिको सक्रियताप्रति आपत्ति जनाएका हुन् । नेकपा उपाध्यक्ष वामदेव गौतम र गृहमन्त्री एवम् नेकपा नेता रामबहादुर थापा बादलसँग छलफल गरेकोतर्फ लक्षित गर्दै रावलले यो राष्ट्रपतिको पदको गरिमासँग नसुहाउने विषय भएको उल्लेख गरेका छन् । नेकपाको आन्तरिक राजनीतिक समस्यामा कुनै एक पक्षलाई साथ दिँदै राष्ट्रपति सक्रिय रहनुभएको समाचार आइरहेको छ, रावलले ट्वीटरमा लेखेका छन्, यदि यस्तो गरिएको हो भने यो राष्ट्रपति पदको मर्यादा र गरिमाको उल्लंघन, स्थापित प्रणालीको अवज्ञा र नेकपाको संस्थागत सञ्चालनको मार्गमा अवरोध सिर्जना गर्ने गलत काम ठहरिनेछ ।"
स्रोत नखुलेको ४० लाख नगदसहित एक पक्राउ,"काठमाडौं : नेपाल प्रहरीले स्रोत नखुलेको ४० लाख नगदसहित एकजनालाई पक्राउ गरेको छ । महानगरीय प्रहरी प्रभाग नागढुङ्गाको टोलीले चन्द्रागिरी नगरपालिका२ नागढुङ्गामा चेकजाँचका क्रममा स्रोत नखुलेको ४० लाख नगदसहित पश्चिम नवलपरासीका ४० वर्षीय व्यास गुप्तालाई शुक्रबार बिहान पक्राउ गरेको हो । प्रभागका प्रमुख, प्रहरी निरीक्षक हेमन्त विक्रम थापाले बुटवलबाट काठमाडौँ आउँदै गरेको लु १ ख ८६५२ नम्बरको बसमा कम्मरपेटीमा लुकाएर ल्याएको अवस्थामा गुप्तालाई पक्राउ गरिएको जानकारी दिए । गुप्ताले एक लाख दरका ४० थान रकम झोला र कम्मरपेटीमा ल्याएको अवस्थामा पक्राउ गरिएको हो । पक्राउ व्यक्तिसँग आवश्यक अनुसन्धान भइरहेको प्रहरीले जनाएको छ ।"
नाउर गणना गरिँदै,"डोल्पा : डोल्पाको शेफोक्सुण्डो राष्ट्रिय निकुञ्जमा नाउर गणना गरिने भएको छ । विश्वमै दुर्लभ हिउँ चितुवाको प्रमुख आहाराको रुपमा रहेको नाउर गणना गर्न लागिएको हो । डब्लु डब्लु एफको आर्थिक तथा प्राविधिक सहयोगमा शेफोक्सुण्डो राष्ट्रिय निकुञ्जको करिब १३६६ स्क्वायर वर्ग मिटर क्षेत्रफलमा ६ वटा संरक्षण ब्लग तयार गरी नाउर गणना गर्न लागिएको शेफोक्सुण्डो राष्ट्रिय निकुञ्जका निमित्त प्रमुख संरक्षण अधिकृत सरोजमणि पौडेलले जानकारी दिए । सन २०१८ देखि शेफोक्सुण्डो राष्ट्रिय निकुञ्जमा नाउरको गनणा थालिएको थियो । प्रति एक वर्ग मिटरमा चार वटाका दरले पाइने नाउर सन २०१८ मा २०७२ वटा,२०१९ मा ४१३४ वटा नाउरको गणना गरिएको निमित्त प्रमुख संरक्षण अधिकृत पौडेलले बताए । उनका अनुसार २०१८ र १९ को तुलानामा २०२० मा के कति अन्तर ५ भनेर यकिन तथ्याङ्क तयार पार्नको लागि नाउरको गणना थालिएको दावी गरे । बिश्वको सबैभन्दा धेरै घनत्वमा हिउँचितुवा डोल्पाको शेफोक्सुण्डो राष्ट्रिय निकुञ्जमा पाइने दावी रहेपनि हिउँ चितुवाको आधिकारिक तथ्याङ्क भने आउन बाँकी छ । गत वर्ष दुई वटा हिउँ चितुवामा जिपीएस रेडियो कलरिङ गरेर हाल हिउँचितुवाको अनुसन्धान भइरहेको निकुञ्जले जानकारी दिएको छ । हिउँचितुवाको प्रमुख आहारा मानिने नाउर गणना गरे पश्चात हिउँचितुवाको अवस्थाबारे जानकारी लिन सजिलो हुने भएकाले पनि सन २०१८ देखि नाउरको गणना गरिरहेको शेफोक्सुण्डो राष्ट्रिय निकुञ्ज निमित्त प्रमुख संरक्षण अधिकृत सरोजमणि पौडेलले जानकारी दिए । गत वर्ष ४२ वटा ब्लगमा गणना गरिएको नाउर यसपटक ६ वटा संरक्षण ब्लग भित्रका ६८ वटा वाटरसेटमा करिब ६५ जनाले नाउरको गणना गर्ने पौडेलले बताए । निकुञ्ज,मध्यवार्ति,हिउचितुवा संरक्षण समिति र स्थानीय सरकारको सबैको सक्रियतामा नाउर गणना गरिने छ । टोलीले ल्याएको तथ्याङ्क विभागले मात्रै सार्वजानिक गर्न पाउने निमित्त प्रमुख संरक्षण अधिकृत पौडेलले जानकारी दिए । हिउँचितुवाले पछिल्लो समयमा स्थानीयका गोडा,च्याङग्रा र याक मारिदिने गरेपछि आहाराको मात्रा घट्दै गएकोले पनि घर पालुवा चौपाया मार्न थालेको हुन सक्ने अनुमान निकुञ्जको छ । गत आर्थिक वर्षमा मात्रै हिउँ चितुवाले मारेका चौपायाको निकुञ्जले १९ लाख राहात वितरण गरेको र यस आर्थिक वर्षमा ५० लाख भन्दा धेरै आउने आंकलन गरेको पौडेलको छ । हिउँचितुवा बढिरहेको र उसको आहारा घट्दो क्रममा भएको कारण पनि घरपालुवा चौपाया मारेको हुनसक्ने शेफोक्सुण्डो गाँउपालिका ९ का वडा अध्यक्ष लार्काया लामाले बताए । उनले भने, 'निकुञ्जको कोर क्षेत्रमा २४ वटा गाँउ छन्, हरेक वर्ष हिउँचितुवाले चौपाया मारिदिन्छ।' विश्वमै लोपउन्मुख हिँउचितुवा डोल्पाको शेफोक्सुण्डो राष्ट्रिय निकुञ्जमा पाइनु र यसको संरक्षणपछि निकुञ्जको मात्रै नभएर देशकै शिर उच्च रहने निकुञ्जको विश्वास छ।हिउँचितुवा र नाउर गणनाको तथ्याङ्क आएपछि निकुञ्जका पोष्ट व्यवस्थापनदेखि सुरक्षा व्यवस्थापन मिलाउन सहज हुने निकुञ्जको दाबी छ ।"
२० वर्षीया सुत्केरीको कोरोनाले मृत्यु,दाङ : दाङकी एक २० वर्षीया सुत्केरीको कोरोना संक्रणका कारण मुत्यु भएको छ। दाङको तुलसीपुर उपमहानगरपालिका१० निवासी संक्रमित ती महिलाको शिशु जन्मिएपछि कोरोनाले मृत्यु भएको बाँकेका कोरोना फोकल पर्सन नरेशबाबु श्रेष्ठले जानकारी दिए। उनी कात्तिक १६ गते प्रसुति सेवाका लागि कोहलपुर मेडिकल कलेजमा भर्ना भएकी थिइन्। १७ गते बच्चा जन्माएपछि उनको स्वास्थ्यमा समस्या देखिएको थियो। १८ गते पीसीआर परीक्षण गर्दा रिपोर्ट पोजिटिभ आएको थियो। त्यसपछि उनलाई कोभिड यूनिटमा भर्ना गरेर उपचार थालिएको थियो।स्वास्थ्यमा निरन्तर समस्या भएकी उनको शुक्रबार दिउँसो मृत्यु भएको हो। उनको शवको व्यवस्थापन बाँकेमै गर्न लागिएको बाँकेका फोकल पर्सन श्रेष्ठले बताए। यसअघि गएराति मात्रै दाङ लमही नगरपालिका१० निवासी ६४ वर्षीय पुरुषको भेरी अस्पताल नेपालगञ्जमा मृत्यु भएको थियो। स्वास्थ्यमा समस्या देखिएपछि उनको १३ गते राप्ती स्वास्थ्य विज्ञान प्रतिष्ठान घोराहीमा स्वाब संकलन गरिएकोमा १४ गते रिपोर्ट पोजिटिभ आएको थियो। उनलाई त्यसैदिन कोरोना विशेष अस्पताल बेलझुण्डीमा भर्ना गरेर उपचार सुरु गरिएको थियो। तर अवस्थामा सुधार नआएपछि १९ गते भेरी अस्पतालमा भर्ना गरिएको थियो। स्वास्थ्य अवस्था थप बिग्रिँदै गएपछि उनको उपचारका क्रममा बिहीबार राति ९ बजे मृत्यु भएको स्वस्थ्य कार्यालय बाँकेका कोरोना फोकल पर्सन श्रेष्ठले जानकारी दिए।
"सिन्धुलीमा कक्षा ११ को परीक्षा सुरु, सेनिटाइजर र मास्क अनिवार्य","सिन्धुली : सिन्धुलीमा माध्यमिक तहअन्तरगत कक्षा ११ को परीक्षा सुरु भएको छ। परीक्षामा सहभागी विद्यार्थीहरुको तापक्रम (ज्वरो) मापन, सेनीटाइजर र मास्क अनिवार्य गरिएको छ । शुक्रबारबाट सुरु भएको परीक्षामा सहभागी विद्यार्थीहरुको लागि यहाँका विद्यालयले नै तापक्रम (ज्वरो) मापन, सेनीटाइजर र माक्सको व्यवस्थापन गरेका हुन् । माध्यामिकतह अन्तर्गत गत वैशाखमा रोकिएको कक्षा ११ को परीक्षा शुक्रबारबाट सुरु भएपछि कोरोना भाइरसको संक्रमणबाट बच्न र बचाउन विद्यालयले नै यस्तो तापक्रम (ज्वरो) मापन, सेनीटाईजर र मास्क अनिवार्य व्यवस्था गरेका हुन् । कमलामाई नगरपालिका १३ रानिवासस्थित प्रभात माविका प्रध्यानध्यापक अरुणकुमार थिङले परीक्षामा सहभागी विद्यार्थी, शिक्षक र विद्यालय कर्मचारीहरुको ज्वरो मापन गर्ने, मास्क र स्यानीटाइजर वितरण गरेर स्वास्थ्य सुरक्षा अपनाइएको जनाए । 'विद्यालयमा सहभागी सम्पूर्ण विद्यार्थीमा सामाजिक र भौतिक दुरी कायम गराएर पहिलो दिनको परिक्षा सुरु गरेका हौं,' उनले भने । विद्यालयले एउटा बेन्चमा एकजना मात्र विद्यार्थीलाई राखेको छ । 'परीक्षामा सहभागी विद्यार्थीमध्ये ज्वरो भएका विद्यार्थीहरुलाई छुट्टै कक्षामा राखेर परीक्षा दिने व्यवस्था मिलाइएको छ । परीक्षार्थीलाई खाने पानी र शौचालयको समेत उचित तरीकाले व्यवस्थापन गरेका छौं,ु उनले थपे । कमलामाई नगरपालिका ५ स्थित जनज्योती मावि फोस्रेटारका विद्यार्थीको पनि स्वास्थ्य सुरक्षा अपनाएर परीक्षा सञ्चालन गरिएको शिक्षक केदरप्रसाद अधिकारीले जनाए । उक्त विद्यालयमा सहभागि सम्पूर्ण विद्यार्थीहरुको ज्वरो जाँच गराएर मात्र परीक्षामा सहभागी गराइको छ । 'स्वास्थ्यमा समस्या भएका विद्यार्थीहरुको लागि स्वास्थ्य सुरक्षा अपनाएर परिक्षा दिने व्यवस्था गरेका छौं । सबै पीक्षार्थीलाई मास्क र सेनीटाइजर विद्यालयले नै व्यवस्था गरेको छ,' अधिकारीले भने । जिल्लाका अन्य विद्यालयहरुले समेत स्वास्थ्य सुरक्षा, सामाजिक तथा भौतिक दुरी कामय गराएर कक्षा ११ को पहिलो दिनको परिक्षा सम्पन्न गराएको शिक्षा विकास तथा समन्वय ईकाई सिन्धुलीका प्रमुख नेत्रप्रसाद गजुरेलले जनाए । सिन्धुलीका ९ वटै स्थानीय तहका विद्यालयहरुले शुक्रबारबाट संचालन भएको कक्षा ११ को परीक्षामा सहभागी विद्यार्थीहरुको स्वास्थ्य सतर्कतामा ध्यान दिएका छन् । अधिकांश विद्यालयले ज्वरो मापन, मास्क तथा सेनीटाइजरको व्यवस्था गरेका छन् भने विद्यार्थीहरु स्वयमले पनि मास्क र सेनीटाइजर प्रयोग गरेको पाइएको छ, उनले भने । जिल्लामा विभिन्न क्याम्पससहित ६३ वटा माविका ३ हजार १ सय ५० विद्यार्थीहरु परीक्षामा सहभागी भएका छन् ।"
अवैध रकम र सुनसहित भारतीय नागरिक पक्राउ,"विराटनगर : साढे छ लाख रुपैयाँभन्दा बढी अवैध रकम र दुई सय ९० ग्राम सुनसहित एक भारतीय नागरिकलाई सशस्त्र प्रहरीले विराटनगरबाट पक्राउ गरेको छ। पक्राउ पर्नेमा भारत विहारको अररीया जिल्ला जोगवनी१३ का २५ वर्षीय दीपककुमार भगत रहेका छन्। भारत विहार राज्यमा विधानसभा सदस्यको निर्वाचन हुनुभन्दा दुई दिनअघि उनी पक्राउ परेका हुन्। विहारमा विधानसभा सदस्यको तेस्रो चरणको निर्वाचन शनिबार हुँदैछ। नेपालभारत सीमा क्षेत्र अन्तर्गत विराटनगर महानगरपालिका१७ इस्लामपुरबाट बिहीबार साँझ भगतलाई पक्राउ गरिएको सशस्त्र प्रहरी बल मोरङका प्रमुख एसपी तीर्थ पौडेलले जानकारी दिए। पटकपटक नेपालभारत आवतजावत गरेको देखेपछि शंका लागेर सीमामा खटिएको सशस्त्रको टोलीले चेकजाँच गर्दा उनको साथबाट ठूलो मात्रामा नेपाली रुपैयाँ र सुन फेला परेको पौडेलको भनाइ छ। उनका अनुसार भगतले दुवै खुट्टामा टेपले बेर्दै लुकाएर ल्याएको अवस्थामा नेपाली छ लाख ६२ हजार छ सय ५० रुपैयाँ बरामद भएको छ। भगतले लगाएको कट्टुभित्र प्लाष्टिकको पोकामा लुकाएर ल्याएको अवस्थामा दुई सय ९० ग्राम सुनका गहना पनि बरामद भएको एसपी पौडेलले बताए। जसमा ३७ पिस लकेट, चार पिस ब्रासलेट, १० पिस झुम्का र दुई पिस चुरा रहेको उनको भनाइ छ। सुन २४ लाख १२ हजार मूल्य बराबरको रहेको एसपी पौडेलको भनाइ छ। पक्राउ परेका भगतलाई शुक्रबार आवश्यक कारबाहीका लागि विराटनगर भन्सार कार्यालयमा बुझाएको छ। एसपी पौडेलले पक्राउ परेका भगत अवैध हुण्डी कारोबारको रकम र तस्करीको सुनका गहना बोक्ने भरियामात्रै भएको हुनसक्ने बताए। साढे छ लाख बढी अवैध नेपाली रुपैयाँ र सुन फेला परेसँगै सशस्त्र प्रहरी बल प्रदेश १ का प्रमुख डीआईजी वंशीराज दाहालले सीमा क्षेत्रलाई उच्च निगरानीमा राखेर कडाई गर्न सशस्त्र प्रहरीलाई निर्देशन दिएका छन्।"
२४ घण्टामा प्रदेश १ मा ३१५ संक्रमित थपिए : ३५० डिस्चार्ज,"विराटनगर : पछिल्लो २४ घण्टामा प्रदेश १ मा ३१५ जनामा कोरोना संक्रमण पुष्टि भएको छ। शुक्रबार थपिएकाहरुमा मोरङमा १ सय २३, सुनसरीमा ८९, झापामा ७६, तेह्रथुममा ६, इलाम, धनकुटा र भोजपुरमा ३३, उदयपुरमा २, ताप्लेजुङ, ओखलढुङ्गा र संखुवासभामा ११ जना र प्रदेश १ बाहिरका ७ जना रहेको सामाजिक विकास मन्त्रालयले जनाएको छ। यो सँगै प्रदेश १ मा कोरोना संक्रमितको संख्या २१ हजार १ सय १७ पुगेको छ। प्रदेश १ मा शुक्रबार ३ सय ५० जना डिस्चार्ज भएका छन्। होम आइसोलेशनबाट ३४३, विराट मेडिकल कलेजबाट ३, बीपी कोइराला स्वास्थ्य विज्ञान प्रतिष्ठान धरानबाट २, न्युरो अस्पताल र जिल्ला अस्पताल धनकुटाबाट ११ जना डिस्चार्ज भएका हुन्। हालसम्म डिस्चार्ज हुनेको संख्या १३ हजार ४६ पुगेको छ। प्रदेश १ मा शुक्रबार १ हजार १ सय ९७ जनाको पीसीआर परीक्षण गरिएको छ। परीक्षण गरिएका मध्ये १ सय ३८ महिला र १ सय ७७ पुरुषको रिपोर्ट पोजिटिभ आएको हो। हालसम्म १ लाख ६७ हजार ३ सयको पीसीआर परीक्षण गरीएको सामाजिक विकास मन्त्रालयले जनाएको छ।"
पूर्व प्रधानपञ्चको मृत्यु,"राजविराज : सप्तरीको साविक नकटी रायपुर गाविसका पूर्व प्रधानपञ्च खुशीलाल यादवको ७० वर्षको उमेरमा शुक्रबार निधन भएको छ। दुई महिनाअघि मात्र फोक्सोमा क्यान्सर भएको पत्ता लागेका उनको उपचारका क्रममा निधन भएको मृतकका भाइ उपप्राध्यापक तथा अधिवक्ता देवनारायण यादवले जानकारी दिए। यादव २०४२ साल देखि २०४५ सालसम्म नकटी रायपुर गाविसको प्रधानपञ्च थिए। दुई महिनाअघि राजविराज हुँदै विराटनगरमा उपचार गराउँदा क्यान्सर पत्ता लागेपछि भक्तपुर क्यान्सर अस्पताल तथा झापास्थित विर्तामोड अस्पतालमा उनको उपचार भइरहेको थियो। उपचार पश्चात दुई सातादेखि घरमै रहेको बेला उनको मृत्यु भएको हो। आँटिलो, साहसिलो समाजसेवीको मृत्युले गाउँले शोकमा डुबेका छन्। शुक्रबार राति नै पार्थिव शरिरमा उनका जेठा छोरा खाँडो नदी ब्यवस्थापन आयोजना, राजबिराजका इन्जिनियर ललितनारायण यादवले दागबत्ती दिएर दाह संस्कार गरिएको छ। मृतकका श्रीमति श्रीमति, चार छोरा र दुई छोरी छन्।"
"लहरीले टेम्पोलाई ठक्कर दियो, एकको मृत्यु, दुईको अवस्था गम्भीर",विराटनगर : कोशी राजमार्गअन्तर्गत विराटनगर महानगरपालिका३ दूधफारम नजिक भारतीय नम्बरको लहरीले अटो टेम्पोलाई ठक्कर दिँदा शुक्रबार दिउँसो भएको दुर्घटनामा एक महिलाको मृत्यु भएको छ । दुर्घटनामा परेर एक पुरुष र एक महिला गम्भीर घाइते भएका छन् । दुर्घटनामा गम्भीर घाइते भएकी अन्दाजी ४० वर्षीया महिलाको उपचारका क्रममा नोबेल शिक्षण अस्पतालमा ४:३० बजेतिर ज्यान गएको प्रहरीले जनाएको छ । मोरङ प्रहरी प्रमुख एसपी सन्तोष खड्काले मृतक महिलाको पहिचान खुल्न बाँकी रहेको जानकारी दिए । गम्भीर अवस्थाका घाइतेमध्ये अटो चालक विराटनगर महानगरपालिका१३ का अन्दाजी ४५ वर्षीय वीरबहादुर श्रेष्ठको मात्रै पहिचान खुलेको छ । घाइते अन्दाजी ४५ वर्षीया महिलाको पहिचान खुलेको छैन । घाइते दुवै जनाको नोबेलमै उपचार भइरहेको छ । सुनसरीको दुहवीतिरबाट आउँदै गरेको एनएल ०२एन ४४८७ नम्बरको भारतीय लहरीले पूर्वबाट पश्चिमतर्फ जाँदै गरेको को २ ह २८१२ नम्बरको अटो टेम्पोलाई दूधफारम नजिकै ठक्कर दिँदा दुर्घटना भएको एसपी खड्काले बताए । प्रहरीले तीव्र गतिमा रहेको लहरीले नियन्त्रण गुमाउँदा दुर्घटना भएको जनाएको छ । दुर्घटनाबाट टेम्पोमा पूर्ण रुपमा क्षति पुगेको छ भने लहरी सडकबाट पल्टिएर खेतमा पुगेको छ । प्रहरीले लहरीका चालक भारत मजफपुरका २४ वर्षीय देवेन्द्र सहनी र सहचालक २९ वर्षीय मिथुन कुमारलाई नियन्त्रणमा लिएर घटनाको अनुसन्धान सुरु गरिएको जनाएको छ ।
भारतीय सेना प्रमुख नरवणे स्वदेश फिर्ता : सेनाले भन्यो भ्रमण फलदायी,"काठमाडौं : भारतीय स्थल सेनाध्यक्ष जनरल मनोजमुकुन्द नरवणे नेपालको तीनदिने औपचारिक भ्रमण पूरा गरी शुक्रबार साँझ स्वदेश फर्किएका छन्। सेनाध्यक्ष नरवणेलाई त्रिभुवन अन्तरराष्ट्रिय विमानस्थलमा नेपाली सेनाका बलाधिकृतरथी प्रभुराम शर्माले बिदाइ गरे। प्रधानसेनापति पूर्णचन्द्र थापाको औपचारिक निमन्त्रणामा नेपाली सेनाको मानार्थ महारथी दर्जा ग्रहण गर्न बुधवार उनी नेपाल आएका हुन्। राष्ट्रपति विद्यादेवी भण्डारीले राष्ट्रपति भवन शीतल निवासमा बिहीबार नै आयोजित विशेष समारोहमा सेनाध्यक्ष नरवणेलाई नेपाली सेनाको मानार्थ महारथी दर्जा प्रदान गरिन्। भारतीय सेनाध्यक्षले दुई वटा घुम्ती अस्पताल सञ्चालन गर्न आवश्यक चार एम्बुलेन्स, चार भेन्टिेलरसहितका स्वास्थ्य सामग्री एवं उपकरण नेपाली सेनालाई बिहीबार हस्तान्तरण गरे। सेना प्रमुख नरवणे बुधबार वसन्तपुर क्षेत्र र पशुपतिनाथको पनि दर्शन गर्न पुगेका थिए। नेपाल र भारतीय सेनाबीच एकार्का देशका सेनापतिलाई मानार्थ महारथी प्रदान गर्ने परम्परा छ। नेपालका तर्फबाट मानार्थ महारथी प्राप्त गर्ने भारतीय स्थलसेनाध्यक्ष जनरल नरवणे १८औँ सेनापति हुन् । सम्बन्ध सुदृढ गर्न भ्रमण फलदायी समकक्षी थापा र सेनाध्यक्ष नरवणेबीच आपसी सुरक्षा चासोका विषयमा भएको खुला छलफलमा दुवै सेनाबीच उच्चस्तरीय भ्रमण र तालीमलगायत अन्य सहयोगका क्षेत्र थप विस्तार गर्दै जाने विषयमा गहन विचारविमर्श भएको सैनिक प्रवक्ता सन्तोषबल्लभ पौडेलले जानकारी दिए। प्रधानमन्त्री केपी ओलीसँग उनले शुक्रबार नै शिष्टाचार भेट गरे। यसअघि सेनाध्यक्ष नरवणेले शिवपुरीस्थित सैनिक कमाण्ड कलेजमा शिक्षार्थीसँग आफ्नो सैनिक जीवनको अनुभव सुनाउँदै अन्तरक्रिया गरे। सँगै शुक्रबार बिहान उनी हवाइजहाजबाट हिमालय क्षेत्रको दृश्यावलोकन गर्न सोलुखुम्बु पुगेका थिए। नेपाल र भारतीय सेनाबीच रहिआएको परम्परागत सम्बन्ध सुदृढ गर्न यो भ्रमण फलदायी भएको दुवै सेनापतिले विश्वास व्यक्त गरेका छन्।"
चालीस लाख नगदसहित गुप्ता पक्राउ,काठमाडौं : स्रोत नखुलेको ४० लाखसहित नवलपरासी (बर्दघाट सुस्तापश्चिम) पाल्हीनन्दन गाउँपालिका२ का व्यास गुप्ता पक्राउ परेका छन् । बुटवलबाट आएको रात्रीबसका यात्रुको सरसामान जाँच गर्ने क्रममा गुप्ताबाट उक्त रकम बरामद गरेको प्रहरीले जनाएको छ। चन्द्रागिरि नगरपालिका२ नागढुङ्गामा शुक्रबार यात्रुका सामान जाँच्दा स्रोत नखुलेको उक्त रकमसहित गुप्तालाई नियन्त्रणमा लिएर आवश्यक कारबाही सुरु गरिएको नागढुङ्गास्थित महानगरीय प्रहरी प्रभागले जनाएको छ । यसैबीच काठमाडौं महानगरपालिका३२ कोटेश्वर सङ्गमबस्तीबाट लागुऔषध ब्राउन सुगरसहित तीन युवक पक्राउ परेको नयाँ बानेश्वरस्थित महानगरीय प्रहरी वृत्तले बताएको छ ।
उपत्यकामा १३३८ सहित २४ घण्टामा २९०९ संक्रमित थपिए : १८ जनाको मृत्यु,"काठमाडौं : काठमाडौँ उपत्यकामा १३ सय ३८ सहित पछिल्लो २४ घण्टामा नेपालमा २९०९ जनामा कोरोना भाइरस (कोभिड१९) संक्रमण पुष्टि भएको छ । योसँगै नेपालमा कोरोना संक्रमितको संख्या १ लाख ८८ हजार ८८३ पुगेको छ। स्वास्थ्य तथा जनसंख्या मन्त्रालयका अनुसार ३४ हजार ९०५ जना कोरोनाका सक्रिय संक्रमित छन्। मन्त्रालयका अनुसार आइसोलेसनमा ३४ हजार ९०५ जना छन् भने क्वारेन्टाइनमा १२ सय ५४ जना रहेका छन्। शुक्रबार ४५ सय जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ५२ हजार ९०८ पुगेको छ। शुक्रबार १८ जनाको मृत्यु भएसँगै नेपालमा हालसम्म कोरोना संक्रमणबाट १ हजार ७० जनाको ज्यान गएको छ । शुक्रबार उपत्यकामा थपिएका संक्रमितमध्ये ५७० महिला र ७६८ जना पुरुष छन् । मन्त्रालयका अनुसार काठमाडौंमा १ हजार ३०, भक्तपुरमा १२१ र ललितपुरमा १८७ जना गरी उपत्यकामा कुल १ हजार ३३८ जनामा संक्रमण पुष्टि भएको हो ।"
विहारको विधानसभा निर्वाचन : नेपालभारत सीमा क्षेत्रमा कडा सुरक्षा,"विराटनगर : भारतको विहार राज्यमा शनिबार हुने विधानसभा सदस्यको तेस्रो चरणको निर्वाचनलाई लक्षित गरेर नेपालभारत सीमा क्षेत्रको सुरक्षा व्यवस्था कडा पारिएको छ । मोरङसँग सीमा जोडिएको विहारको अररीया जिल्लामा पनि निर्वाचन हुँदैछ । सीमा क्षेत्रको सुरक्षा व्यवस्था शुक्रबार बिहानैबाट कडा पारिएको मोरङ प्रहरी प्रमुख एसपी सन्तोष खड्काले जानकारी दिए । निर्वाचनका बेला कुनै पनि घुसपैठ र अपराधिक घटना हुन नदिन ७२ घण्टासम्म दुई देशीय सीमा नाका पहिल्यैदेखि सिल गरिँदै आएको छ । चुनावी सुरक्षालाई ध्यानमा राख्दै बिहीबार साँझबाटै दुई देशबीच आवतजावत पूर्ण रुपमा रोक लगाइएको थियो । नेपाल र भारतका सुरक्षा अधिकारीबीच यसअघि भएको बैठकमा निर्वाचनका बेला सीमा क्षेत्रमा निगरानी बढाएर कडाई गर्दै सहयोग पुयाउन भारतीय सुरक्षा अधिकारीले नेपाली पक्षलाई आग्रह गरेका थिए । निर्वाचनमा कुनै पनि अपराधिक घटना गरेर नेपालतर्फ अपराधी भाग्नसक्ने सम्भावनालाई मध्यनजर गर्दै भारतीय पक्षले चुनावका बेला सधैं नेपाली सुरक्षाकर्मीको साथ लिने गरेको छ । त्यही आधारमा सीमा क्षेत्रमा ठूलो संख्यामा नेपाली सुरक्षाकर्मी परिचालन गरिएको छ । सबै ठाउँमा रेकी गर्दै नेपाल र सशस्त्र प्रहरीले सीमामा आफ्नो उपस्थिति बढाएका छन् । सीमा क्षेत्रमा गस्ती बढाइएको छ । भारततर्फ पनि भारतीय सुरक्षाकर्मीको उपस्थिति बाक्लो बनाएर कडाई भइरहेको छ । विहारमा विधानसभाको निर्वाचन हुँदैछ । निर्वाचनको सुरक्षालाई ध्यानमा राख्दै सीमा क्षेत्रको सुरक्षा व्यवस्था कडा पारिएको हो, एसपी खड्काले भने, दुई देशबीच आवतजावत गर्न पूर्ण रुपमा रोक लगाइएको छ । निर्वाचन नसकिएसम्म सवारी साधन पनि सञ्चालन हुने छैनन् । नेपालमा पनि निर्वाचन भएका समयमा भारतीय सुरक्षाकर्मीले सीमामा कडाई गरेर सहयोग गर्ने गरेको उनको भनाइ छ । त्यही भएकाले निर्वाचन नसकिएसम्म भारतसँग सीमा जोडिएको मोरङको ६३ किलोमिटर क्षेत्रलाई नेपाली सुरक्षाकर्मीले उच्च निगरानीमा राखेको एसपी खड्काले बताए । निर्वाचनमा घुसपैठ गरेर र भारतमा अपराध गरेर नेपाललाई अपराधीले लुक्ने थलोका रुपमा प्रयोग नगरुन्भन्ने हाम्रो उदेश्य हो, उनले भने, भारतीय सुरक्षा अधिकारीसँग समन्वय गर्दै आवश्यक सुरक्षाको प्रबन्ध मिलाइएको छ । खड्काका अनुसार निर्वाचनका बेला नेपालबाट भारततर्फ कसैलाई पनि जान दिइने छैन । सीमा क्षेत्रमा शंकास्पद गतिविधी गर्नेलाई तत्काल नियन्त्रणमा लिएर कारबाहीको दायरामा ल्याइने छ । भारततिरबाट कसैले छिर्ने प्रयास गरेमा र शंकास्पद तवरबाट कोही आएमा नियन्त्रणमा लिएर कारबाहीका लागि भारतीय प्रहरीको जिम्मा लगाउने तयारी नेपाली सुरक्षाकर्मीको छ । एसपी खड्काले आवश्यक परेका बखत नेपाल र भारतका सुरक्षाकर्मीबीचको समन्वय र सहयोग आदानप्रदानले सीमा क्षेत्रमा हुने अवैध गतिविधी र अपराध नियन्त्रणमा मद्धत पुग्ने बताए । जसले दुई देशबीचको सम्बन्ध प्रगाढ बन्ने र सुरक्षाकर्मीबीचको हार्दिकता एवं समन्वय बढ्ने उनको भनाइ छ । उनीहरु (भारतीय)लाई आवश्यक परेका बेला हामी सहयोग गर्छौ । हामीलाई परेका बेला उनीहरुबाट सहयोग लिन्छौं, एसपी खड्काले भने, जसले गर्दा दुई देशका सुरक्षाकर्मीबीचको सम्बन्ध सदृढ भएर एकआपसको समन्वयले सीमाको सुरक्षा, सीमा अपराध लगायत अवैध गतिविधी नियन्त्रणमा सफलता प्राप्त गर्न सकिन्छ । नेपाल र भारतका सुरक्षाकर्मीबीच आवश्यकता अनुसार सहयोग गर्ने पुरानै प्रचलन छ । विहारको विधानसभा निर्वाचनलाई लक्षित गर्दै सुरक्षा व्यवस्था कडा बनाउन र सुरक्षामा कुनै पनि कमजोर हुन नदिन प्रदेश १ का नेपाल प्रहरी प्रमुख डीआईजी ईश्वरबाबु कार्की र सशस्त्र प्रहरी प्रमुख डीआईजी वंशीराज दाहालले निर्देशन दिइसकेका छन् । निर्वाचनकै कारण विराटनगर भन्सार कार्यालयको काममासमेत असर गरेको छ । शुक्रबार दिउँसोबाट भारतदेखि मालबहाक सवारी साधन आएका छैनन् । नेपालबाट पनि खाली वा लोड भएका मालबहाक सवारी साधन नपठाउन भारतीय पक्षले अनुरोध गरेको छ । भन्सार प्रमुख शिवप्रसाद भण्डारीले कार्यालयको काममा शनिबार साँझसम्म निर्वाचनको असर पर्न सक्ने जानकारी दिए। आयात निर्यात नै बन्द हुँदा भन्सारको काम प्रभावित हुने उनको भनाइ छ । नेपालबाट मालबहाक सवारी साधन नगए पनि शुक्रबार दिउँसोसम्म भारतीय पक्षले भने सामान लोड गरेका गाडीहरु नेपालतर्फ पठाइरहेको थियो । कोरोना संक्रमणका कारण गत चैत ११ गतेबाट नेपाल सरकारले अन्तर्राष्ट्रिय सीमा नाका बन्द गरेकाले भन्सारको कामबाहेक अरू सबै काम बन्द नै थियो । यही बीचमा केही दिन अगाडि भारतले सीमा नाका खोले पनि नेपालतर्फ भने खुल्ला गरिएको थिएन । नाका सिल भएको अवस्थामा जबरजस्ती आवतजावत गर्न खोज्ने तीन सय ५० बढीलाई तीन साताको अवधिमा नियन्त्रणमा लिएर क्वारेन्टाइनमा राखेर छाडिएको एसपी खड्काले बताए ।"
अब सार्वजनिकस्थलमा निःशुल्क भोजन नगराइने,"काठमाडौं : खुलामञ्चलगायत काठमाडौँका कुनै पनि सार्वजनिकस्थलमा आगामी मङ्सिर २ गतेदेखि निःशुल्क भोजन नगराइने सहमति भएको छ। खुला स्थानबाट सञ्चालन हुँदै आएको निःशुल्क भोजन व्यवस्थापन गर्ने विषयमा शुक्रबार कामपा र निःशुल्क भोजन व्यवस्थापन गराउँदै आएका दाताबीचको छलफलपछि यस्तो सहमति भएको हो। कामपाका प्रमुख विद्यासुन्दर शाक्यले मानिसलाई एकै ठाउँमा भेला गर्नुभन्दा आवश्यक भएका ठाउँमा सानो समूहमा भोजनको व्यवस्था गर्नुपर्ने बताए। प्रमुख शाक्यले बन्दाबन्दीका समयमा महानगरले एक लाख ५० हजार परिवारलाई राहतस्वरुप राशन वितरण र दुई लाख ५० हजार व्यक्तिलाई निःशुल्क भोजन गराएको पनि स्मरण गरे। दाताले खाना खुवाएकामा हाम्रो विरोध होइन, खाना खानेहरुको स्वास्थ्य सुरक्षासम्बन्धी चासो भने अवश्य हो, खुला मञ्चको साटो पार्टी प्यालेसतिर व्यवस्था गरौंँ। यसका लागि आवश्यक पर्ने थप खर्च कामपा पनि व्यहोर्न तयार छ, प्रमुख शाक्यले भने। उक्त छलफलमा निःशुल्क भोजनको व्यवस्थापन गर्दै आएका हाम्रो टिम नेपाल, मानवी क्रियशन एशोसिएशन, लायन्स क्लब अफ काठमाडौँ, न्यु ग्रीन सिटी, सेफ्स एशोसिएशन अफ नेपाल, हाम्रो सानो प्रयासलगायत सङ्घसंस्थाका प्रतिनिधि सहभागी थिए।"
पूर्वमिस नेपाल श्रृंखलाले मनाइन् शिरुवारीमा जन्मदिन,"स्याङजा : पूर्वमिस नेपाल श्रृंखला खतिवडाले पर्यटकीय गाउँ शिरुवारीमा जन्मदिन मनाएकी छन्। खतिवडाले २५ औं जन्मदिन मनाएकी हुन्। खतिवडा मिस नेपालसहित मिस वल्र्ड टप १२ पनि हुन्। २०१८ का मिस नेपाल खतिवडासहितको १३ जनाको समूह शिरुवारीमा ३ दिन बसेर फर्किसकेका छन्। मुस्ताङ्का समाजसेवी नावाङ लामासहित यूट्युव ब्लगर सिसन बाँनिया, नायक सारुक ताम्राकारलगायतको समूहले शिरुवारी पुगेका हुन्। मुस्ताङ्को लोमान्थाङ्सम्म पुग्ने अभियानमा आएका उनीहरु कोरोनाका कारण उता पुग्न नसकेपछि शिरुवारीबाटै फर्किएको पर्यटन व्यवसायी उर्मिला गुरुङले जानकारी दिइन्। नव युवा क्लबले केकको व्यवस्थापन गरेको थियो। आँधीखोला गाउँपालिका १ पञ्चमूलस्थित शिरुवारीमा उनीहरुले यहाँ तीन दिन बिताए। बसाइका क्रममा उनीहरुले गाउँले तथा पहाडीया जीवन, कला, संस्कृति, गुम्वा, भ्यू टावर, म्यूजियम, धारुलगायतका क्षेत्रका घुमिफिर तथा अवलोकन गरे। बाक्लो गुरुङ बस्ती रहेको शिरुवारीको कला, संस्कृति र रहनसहनका बारेमा सात्क्षात्कार गरे। कला संस्कृति र स्थानीय भेषभुषामा नाचे, गाए, रमाए। चिसो र सफा वातावरण, सुन्दर, सफा र खुशी बोलीव्यवहारले आफू निकै प्रभावित भएको खतिवडाले बताएको गुरुङले भनिन्। उनी पुनः आउने बाँचाका साथ फर्किएको पनि उनले बताइन्। चिटिक्क मिलेको सफा घर, बस्ती। स्थानीय उत्पादनमा जोड। पारिवारिक सदस्य झैं व्यवहार गर्दे घरघरमा पाहुना राख्नेगरी घरबास पर्यटनका अभियन्ता पूर्व सांसद स्व क्याप्टेन रुद्रमान गुरुङको विशेष पहलमा २०५४ सालदेखि होमस्टेका रुपमा संचालनमा आएको हो। यहाँ गुरुङ जीवनशैली स्थानीय संस्कृतिका माध्यमबाट पर्यटकलाई न्यानो आतिथ्यता प्रदान गरिन्छ भने स्थानीय खानापानमा जोड दिइन्छ। नेपालमा पहिलो पटक होमस्टे संचालन गर्ने स्याङजाको सिरुवारीलाई होमस्टेको उद्गम थलोको रुपमा परिचित छ।"
गण्डकीमा कोरोनाबाट मृत्यु हुने १०० पुगे,"पोखरा : कास्कीका ३ र बागलुङका १ संक्रमितको मृत्यु पुष्टि भएसँगै गण्डकीमा कोरोनाबाट मृत्यु हुनेको संख्या १०० पुगेको छ। प्रदेश स्वास्थ्य निर्देशनालयले मृतक संख्या १ सय पुगेको शुक्रबार पुष्टि गरेको हो। कास्कीका १ संक्रमितको गण्डकी मेडिकल कलेजमा र कास्कीका २ एवं बागलुङका १ संक्रमितको पोखरा स्वास्थ्य विज्ञान प्रतिष्ठानमा मृत्यु भएको हो। कोरोनाबाट मृत्यु हुनेमा ३० दिने शिशु पनि छन्। ती शिशु पोखरा महानगरपालिकाको भनिए पनि वडा खुलाइएको छैन। उनको शुक्रबार बिहान पोखरा स्वास्थ्य विज्ञान प्रतिष्ठानमा मृत्यु भएको हो। उनमा निमोनियाको समस्या थियो। पोखरा १० का ५७ वर्षे संक्रमित पुरुष र बागलुङको जैमिनी नगरपालिका ९ का २९ वर्षे संक्रमितको पनि पोखरा स्वास्थ्य विज्ञान प्रतिष्ठानमा ज्यान गएको छ। दुवैको बिहीबार राति मृत्यु भएको निर्देशनालयले जनाएको छ। त्यसबाहेक पोखरा १७ का ७५ वर्षे संक्रमित पुरुषको शुक्रबार बिहान जिएमसीमा मृत्यु भएको हो। गण्डकीमा कोरोनाबाट मृत्यु हुनेमा कास्कीका ४१, नवलपुरका १८, तनहुँका १४, गोरखाका ८, बागलुङका ८, स्याङ्जाका ७, म्याग्दीका २, पर्वत र लमजुङका ११ जना छन्। गण्डकी प्रदेशमा कोरोना संक्रमितको संख्या ८ हजार ६ सय ५६ पुगेको छ। अहिलेसम्म ४ हजार ६ सय ५७ जना निको भएका छन्।"
"सुनचाँदीको मूल्य बढ्यो, कति पुग्यो तोलाको ?",काठमाडौं : नेपाली बजारमा सुनको मूल्य बढेको छ। शुक्रबार छापावाला सुनको मूल्य तोलामा एक हजार रुपैयाँले बढेर ९७ हजार दुई सय रुपैयाँमा कारोबार भइरहेको नेपाल सुनचाँदी व्यवसायी महासंघले जनाएको छ। बिहीबार छापावाला सुन तोलामा ९६ हजार दुई सय रुपैयाँमा कारोबार भएको थियो। यस्तै महासंघका अनुसार तेजाबी सुनको मूल्य तोलामा पनि एक हजार रुपैयाँले बढेर ९६ हजार सात सय रुपैयाँमा कारोबार भइरहेको छ। यस्तै चाँदीको मूल्य तोलामा ४५ रुपैयाँले बढेर १२ सय ५५ रुपैयाँमा कारोबार भइरहेको छ महासंघले जनाएको छ।
दागबत्तीले मनै पोल्यो,"राजविराज : कात्तिकको चिसो बुधबारको मध्यरात निष्पट्ट अन्धकार छ। राजविराजहनुमाननगर सडकखण्डमा रहेको खाँडो खोलाको किनारमा शीतले लपक्कै भिजेको जमिन छ। केही परिवारका सदस्य र नजिकका साथीहरूको उपस्थिति छ। खोला किनारमा खनेको खाल्डोमा शव राखिएको थियो। २ वर्षीय बालकले मसिनो स्वरमा पापापापा भन्दै मुखाग्नि दिइरहेका थिए। त्यो आगोको रापले भने मलामी गएकाहरूको मन पोलिरहेको थियो। कोभिड१९ को कहरबीच नियमित फार्मेसी सञ्चालनमा खटिएका राजविराजस्थित गजेन्द्रनारायण सिंह अस्पतालका फार्मेसी सहायक २८ वर्षीय राजन साफीले सधैँका लागि छाडेर गएपछि उनका दुई वर्षीय छोराले बुधबार राति पार्थिव शरीरमा दागबत्ती दिए। बालकले काका साजनको अँगालोमा बसेर लामो लाठीको एक छेउ समाती टुप्पोमा बालेको बत्तीले बुवालाई मुखाग्नि दिइरहेका थिए। त्यो दृश्यले राजविराजस्थित खाँडो खोलाको घाटमा बुधबार मध्यराति गएका मलामी सबैका आँखा रसाए। थोरै संख्यामा पुगेका मलामी त्यतिबेला भक्कानिए जब अबोध बालकले पापापापाभनेर खोजी गरे। त्यो दृश्य हेर्न नसकेर फुपू दिदी रेणुले अँगालो हालेर रोइन्। त्यसले झन् माहोल शोकाकुल बनायो। त्यहाँ उपस्थित सेना, प्रहरी र स्वास्थ्यकर्मीसमेत निकै भावुक देखिए। उक्त मलामीमा मृतकका बुवा पनि सामेल थिए। तन्नेरी छोराकै मलामी आउनुपर्ला भनेर उनले कल्पना पनि गरेका थिएनन्। तैपनि, परिवारका अन्य सदस्यलाई सम्हाल्ने कोसिस गरिरहेका थिए। तर, आफैँ सम्हालिन गाह्रो परिरहेको थियो। आँसु थाम्ने प्रयासमा उनी हरेकपटक असफल रहे। फर्मासिस्ट राजनको बुधबार बिहान आफँै कार्यरत रहेको अस्पतालद्वारा सञ्चालिन आइसोलेसन केन्द्रमा निधन भएको हो। नियमित फार्मेसी सेवा सञ्चालनमा अहोरात्र खट्ने उनको मृत्युले सिंगो अस्पताल परिवार दुःखी भएको र इमान्दार कर्मचारी गुमाएको पीडा निमित्त मेडिकल सुपरिन्टेन्डेन्ट डा रणजितकुमार झाले बताए। राजविराजकै प्रयोगशालामा गत शनिबार गरिएको परीक्षणमा कोरोना संक्रमण पुष्टि भएपछि आइसोलेसन केन्द्रमा भर्ना भएका उनको स्वास्थ्य अवस्थामा सुधार भइरहेको थियो। बुधबार बिहान दूधसहित नास्ता खाएर आराम गर्न गएका उनी बेडबाट लडे र तत्कालै मृत्यु भएको डा झाले बताए। उनको उदार, नम्र, मिजासिलो व्यवहार सम्झँदै बाल्यकालमा १२ वर्ष पढाएका शिक्षक नन्दलाल आचार्यले राजनको व्यवहारले कहिल्यै नबिझेको तर मृत्युको खबरले मुटु बेस्कन बिझेको बताए। राजनका ४ वर्षीया छोरीसहित बुवा, आमा, श्रीमती, दिदी र भाइ छन्। कोरोना महामारीको कहर नरोकिँदा मृत्यु हुनेको लहर बढिरहेको छ। दीर्घरोगी, ज्येष्ठ नागरिक मात्र नभई आधा जीवन पनि बाँच्न नपाएका युवाहरूको मृत्युको खबरले धेरैको मथिंगलमा खलबली मच्चाइरहेको छ। युवा बढी संक्रमित"
प्रधानमन्त्रीसँग भारतीय सेनाप्रमुखको भेटवार्ता : सम्वादबाटै समाधान खोजिनुपर्नेमा जोड,काठमाडौं : प्रधानमन्त्री केपी शर्मा ओलीसँग भारतीय सेनाका प्रमुख मनोज मुकुन्द नरवणेले शुक्रबार शिष्टचार भेटवार्ता गरेका छन्। प्रधानमन्त्रीका प्रेस सल्लाहकार सूर्य थापाका अनुसार प्रधानमन्त्री निवास बालुवाटारमा भेटवार्ता भएको हो। भेटमा दुई देशको सैन्य सम्बन्ध र रक्षा सहकार्यबारे छलफल हुने बताइएको छ। स्रोतका अनुसार प्रधानमन्त्रीसँगको भेटमा सिमा विवाद लगायतका दुई पक्षीय विषयमा छलफल भएको र सम्वादमार्फत समाधान खोजिनुपर्नेमा जोड दिइएको थियो। प्रधानमन्त्रीका परराष्ट्र मामिला सल्लाहकार राजन भट्टराईले प्रधानमन्त्री ओलीले भारतीय स्थल सेनाध्यक्ष नरवणेसँगको भेटवार्ता नेपाल र भारतका बीचमा सदिऔं पुरानो विशिष्ठ सम्बन्ध रहेको र दुई देशका सेनाप्रमूखहरुलाई मानार्थ महारथीको दर्जा प्रदान गर्ने परम्परा रहेको बताएको जानकारी दिएका छन्। भेटवार्ताका क्रममा प्रधानमन्त्रीले नेपाल र भारतबीच असल मित्रता रहेको र कतिपय विषयमा दुई देशबीच रहेका समस्या संवाद मार्फत् समाधान हुने विश्वास व्यक्त गरेको सल्लाहकार भट्टराईले बताएका छन्। ओलीसँगको भेटमा सेनाध्यक्ष नरवणेले नेपाली सेनाको संस्थागत तथा व्यवसायिक विकासमा सहयोग पुर्याउन सधै तयार रहेको बताएका थिए। उनले दुई पक्षीय हितलाई ध्यानमा राख्दै रक्षा सहकार्य बढाउनुपर्नेमा जोड दिएका थिए।तीन दिने भ्रमणको अन्तिम दिन नरवणेले प्रधानमन्त्रीसँग भेटेका हुन्। प्रधानमन्त्रीसँगको भेट अर्थपूर्ण हुने बताइएको छ। नेपालसँगको सम्बन्ध सुधारका लागि भारतीय संस्थापनले सेनापतिमार्फत सन्देश पठाएको अनुमान गरिएको छ। सम्बन्ध चिसिएको बेला सैन्य कुटनीति प्रयोग र परिचालन गरेर सम्बन्ध सुधारका लागि पहल गर्ने पहिलेदेखिको प्रचलन हो। नेपाल भ्रमणमा रहेका भारतीय सेनाध्यक्ष नरवणेलाई बिहीबार राष्ट्रपति विद्यादेवी भण्डारीबाट नेपाली सेनाको मानार्थ महारथीको उपाधि प्रदान गरिएको थियो। उनले बिहीबार प्रधानसेनापति पूर्णचन्द्र थापासँग भेटवार्ता गरेका थिए। दुई देशका सेनाप्रमुखहरूबीच जंगीअड्डामा औपचारिक भेटवार्ता भएको हो। भेटवार्तामा दुई सेनाबीचको घनिष्ठ सम्बन्धलाई कायम राख्दै द्धिपक्षीय रक्षा सहकार्य विस्तार जोड दिइएको छ। शुक्रबार उनी स्वदेश फर्किँदैछन्। नेपालले नयाँ राजनीतिक नक्सा सार्वजनिक गरेपछि दुई देशबीचको सम्वाद र सम्बन्ध सहज हुन नसकिरहेका बेला भारतका उच्च अधिकारीको यो भ्रमणलाई महत्वका साथ हेरिएको छ।नरवाणे सेनाप्रमुख भएपछि उनको यो पहिलो नेपाल भ्रमण हो। सामान्यतयाः भारतीय सेनाप्रमुखले नेतृत्व समालेको केही महिनामै नेपाल भ्रमणमा आउने र मानार्थ महारथीको उपाधि ग्रहण गर्ने परम्परा हो। एक वर्ष वितिसक्दा पनि उनले उपाधि लिन आएका थिएनन् । सजिलो बाहना कोरोना संक्रमण थियो तर खासमा दुई देशबीच उत्पन्न राजनीतिक तनावका कारण भ्रमणको वातावरण मिलाउन अलि गाह्रो भएको हो। नेपालसँग सामान्य परामर्श पनि नगरीकन भारतले नेपाली भूमि लिपुलेक हुँदै चीनको मानसरोबार जाने सडक एकपक्षीय रुपमा बनाएर 'लकडाउनको मौका'मा उद्घाटन गरेपछि नेपालमा व्यापक विरोध तथा आलोचना भयो। त्यसमा भारतीय सेनाका प्रमुख नरवाणेले चीनको आडमा त्यस्तो विरोध भएको आशयसहितको प्रतिक्रिया दिएपछि उनी विवादमा तानिएका थिए। पछि उनले भनाइ सच्चाएका थिए।
विराटनगरमा कोरोना संक्रमित दुई महिलाको मृत्यु,विराटनगर : विराटनगरमा उपचाररत कोरोना भाइरस संक्रमित दुई महिलाको शुक्रबार बिहान मृत्यु भएको छ। धनकुटाकी ३२ वर्षीया र विराटनगरकी ५१ वर्षीया महिलाको मृत्यु भएको हो। धनकुटा४ की महिलाको कोशी अस्पताल कोभिड १९ उपचार केन्द्रमा बिहान ८:१५ बजेतिर मृत्यु भएको छ। उपचार केन्द्रका व्यवस्थापक ज्ञानबहादुर बस्नेतका अनुसार पीसीआर परीक्षण गराउँदा बिहीबार कोरोना पुष्टि भएपछि उनलाई साँझ उपचारका लागि भर्ना गरिएको थियो। मृतकमा श्वासप्रश्वासको समस्या देखिएको बस्नेतले बताए। त्यस्तै विराटनगर महानगरपालिका७ की ५१ वर्षीया महिलाको उपचारका क्रममा न्युरो अस्पतालमा मृत्यु भएको छ। अस्पतालका प्रशासकीय अधिकृत सुरेश आचार्यका अनुसार बिहान ८ बजेतिर महिलाको मृत्यु भएको हो। पीसीआर परीक्षण गराउँदा रिपोर्ट पोजिटिभ आएपछि गत बुधबार महिलालाई उपचारका लागि अस्पताल भर्ना गरिएको थियो। मृतकमा श्वासप्रश्वास र उच्च रक्तचाप सम्बन्धी समस्या रहेको आचार्यले बताए।
"संक्रमितको निःशुल्क उपचार गर्न संसदीय समितिको निर्देशन, मन्त्रिपरिषद्मा प्रस्ताव",काठमाडौं : संघीय संसद्अन्तर्गत प्रतिनिधिसभाको शिक्षा तथा स्वास्थ्य समितिले कोरोना संक्रमितको पीसीआर तथा उपचार निशुल्क गर्न सरकारलाई निर्देशन दिएको छ। शुक्रबार बसेको समितिको बैठकले यस्तो निर्देशन दिएको समितिका सदस्य सांसद सरिता न्यौपानेले जानकारी दिइन्। समितिको निर्देशनपछि स्वास्थ्य तथा जनसंख्या मन्त्रालयले कोरोना संक्रमितको पीसीआर तथा उपचार निशुल्क गर्नेसम्बन्धी प्रस्ताव छिटै मन्त्रिपरिषदमा लैजाने भएको छ। समितिमा उपस्थित सचिव लक्षमण अर्यालले मन्त्रिपरिषदमा प्रस्ताव लैजाने जानकारी दिएका हुन्। यसअघि सर्वोच्च अदालतले पनि कोरोना संक्रमितको पीसीआर तथा उपचार निशुल्क गर्न सरकारलाई परमादेश दिएको थियो। आदेशविरुद्ध सरकारले दायर गरेको पुनरावेदन सर्वोच्चले बुधबार खारेज गरेको थियो। कोरोना संक्रमित सर्वसाधारणको उपचारबाट पन्छिने गरी असोज १९ को मन्त्रिपरिषदको निर्णयको सबैतिरबाट विरोध र आलोचना भएको थियो। बैठकमा सहभागी सांसदहरुले स्वास्थ्य संकट (हेल्थ इमर्जेन्सी) घोषणा गर्न प्रस्ताव गरेका छन् ।
जानकी मेडिकल कलेजका कर्मचारी आमरण अनसनमा,"जनकपुरधाम : जानकी मेडिकल कलेजले कर्मचारी तलब र सञ्चय कोषको माग गर्दै आज छैठौं दिन आमरण अनसन जारी राखेका छन् । बाँकी ६ महिनाको तलब र ६ वर्षको सञ्चय कोष अबिलम्ब उपलब्ध गराउनुर्ने माग राख्दै महिना दिनदेखि आन्दोलनरत कर्मचारी निरन्तर छैंठो दिन आमरण अनसनमा बसेका हुन् । समयमा तलब र कर्मचारीको सञ्चयकोष दिन नसकेको जानकी मेडिकल कलेजका कर्मचारीको निरन्तर आन्दोलनलाई वेवास्ता गरेपछि बाध्य भएर आमरण अनसन बस्नुपरेको कर्मचारी हकहत संरक्षण समितिका संयोजक उमेश यादवले बताए । विगत ६ वर्षको सञ्चयकोष र ६ महिना देखिको तलव नपाएको भन्दै डेढ महिनादेखि शान्तिपूर्ण आन्दोलन गरेका १ सय १५ आन्दोनरत कर्मचारी मध्ये दुईजना आमरण अनसन बसेका छन्। यसरी छायो संकटको बादल उत्कृष्ठ मेडिकल कलेजको रुपमा छनोट गरिएको केही वर्ष नबित्दै जानकी मेडिकल कलेजमा संकटको बादल छाएको छ । कर्मचारीलाई तलव खुवाउन र नियमित पठनपाठन तथा परिक्षा सञ्चालन गर्न नसकेपछि मेडिकल कलेज धाराशाही हुँदै गएको छ । 'काम गर्ने तर तलब नपाउने समस्याले कष्टकर जीवन यापन गर्न बाध्य भएको छौं,' कर्मचारी हकहित संरक्षण संघर्ष समितिका संयोजक उमेश यादवले भने, , 'सञ्चालकले कलेज र अस्पतालबाट भएको आम्दानी व्यक्तिगत व्यवसायमा लागनी गर्छ, हामीलाई भने काम गरेको तलवको लागि महिनौ कुराउँछ, त्यो पनि आन्दोलनको दबाब नदिएसम्म दिन मान्दैन् ।' २०७५ सम्म चार वर्षमा पाँच पटक सञ्चालक फेरेको धनुषास्थित जानकी मेडिकल कलेजको अवस्था दयनीय छ । वर्षैपिच्छे सञ्चालक समिति फेरिने विकृतिले कलेजको पठनपाठन स्तरहीन हुनुको साथै शिक्षण अस्पतालको बेथितिले कलेजमा विद्यार्थी भर्ना हुन नमानेको त्यहाँका कर्मचारीहरु बताउँछन् । अन्य मेडिकल कलेजमा निर्धारित समय अगावै तोकिएको कोटा पूरा हुन्छ, तर यहाँ विद्यार्थी भर्नाका लागि पटकपटक म्याद थप्दा पनि कक्षाकोठा रित्तै हुन्छ ।'केहीवर्ष अघिसम्म तोकिएको भन्दा बढी शुल्क तिरेर पनि एमबिबिएस गर्न आउने विद्यार्थीको चाप थामिनसक्नु हुन्थ्यो, 'कलेजको प्रशासन फाँटका एक कर्मचारीले अन्नपूर्णसँग भने, 'केही वर्षदेखि घटाएर उपलब्ध कोटामा समेत विद्यार्थीको दरखास्त आइपुगेन ।' खस्किरहेको कलेजको स्तर सुधार्न कयौं सञ्चालक समिति फेरियो तर, जति पटक सञ्चालक फेरियो त्यति नै कलेज व्यवस्थापन जर्जर हुँदै गयो ।चार वर्ष अगाडिसम्म तोकिएको भन्दा बढी शुल्क तिरेर पनि यहाँ एमबिबिएस गर्न आउने विद्यार्थीको चाप थामिनसक्नु हुन्थ्यो । यस वर्ष उपलब्ध कोटा बमोजिम पनि विद्यार्थीको दरखास्त आइपुगेन । २०६० मा जनकपुरका डा रामानन्दन सिन्हाको नेतृत्वमा सञ्चालन गरिएको कलेजमा पठनपाठन नभएको भन्दै विद्यार्थीले सामूहिक रुपमै सञ्चालकविरुद्ध ठगी मुद्दा दायर गरे । कलेजले अग्रिम शुल्क लिएर शर्तबमोजिम विद्यार्थीलाई पठनपाठन गराउन नसकेपछि उनीहरु महिनौ सम्म आन्दोन गरे । अन्त्यमा सञ्चालक समितिका सदस्यलाई स्थानीय प्रशासनले थुनेर विद्यार्थीलाई क्षतिपूर्ति उपलब्ध गराएको थियो । ठगी मुद्दामा मुख्य नाइकेको आरोपमा जिल्ला प्रहरी कार्यालयको थुनामै बसेर कारबाही भोगेका तत्कालीन कलेजका प्रबन्ध निर्देशक उपेन्द्र प्रसाद (ओपी) पाण्डे चार वर्षपछि फेरि फर्किए । ठगी मुद्दापछि तत्कालीन अवस्थामा ५० प्रतिशत शेयर बेचेर कलेजबाट बाहिरिएका उनी अहिले सिंगो कलेज आफ्नै नाउँमा फर्काएका छन् । तलव भत्ता दिन नसक्दा कर्मचारी आन्दोलनको चपेटमा परेका तत्कालीन सञ्चालक हरिमान लामाले एक वर्ष नपुग्दै कलेज बेच्यो । सिन्हाको मृत्युपछि उपेन्द्र प्रसाद (ओपि) पाण्डेले कलेजलाई पहिलेको भन्दा उत्कृष्ट ढंगले सञ्चालन गर्न आफु फर्केर आएको जिकिर गरे । स्थापना कालदेखि कलेजमा रहेको ५० प्रतिशत शेयर विश्वासकै भरमा उधारो बेचेको बताउने पाण्डेले अहिले पूरै कलेज आफ्नो नाउँमा ल्याएको छ । वक्यौता तलब, सञ्चय कोष सहित शिक्षण अस्पतालको स्तर सुधारका लागि आन्दोलनको अगुवाइ गरिरहेका संघर्ष समितिका सदस्य कुलदिप साहले पाण्डेको पुनर्आगमनले कलेज व्यवस्थापनमा सुधारको विश्वास व्यर्थ गएको छ । सञ्चालक समितिमा को आए र को गए भन्दा पनि जेएमसी हरेक दृष्टिकोणले स्तरीय हुनुपर्ने हाम्रो धारणा हो, उनले भने, 'हाम्रो जेएमसी, राम्रो जेएमसी नाराको साथ अघि बढेका हामीले सञ्चालकको राम्रो साथ पाएनौं । मुलुककै नमूना कलेज बनाउने अठोट अधुरो छ ।' 'सुरुवाती चरणमा कलेजको पहिचान निकै राम्रो बन्यो । बीचमा प्राविधिक समस्याको कारण धरापमा परेकै हो,' पाण्डेले भने, 'कर्मचारीसँग भएको सम्झौता चाँडै कार्यान्वयन गर्ने बताउँदै,कोभिडले विद्यार्थीबाट शुल्क उठन नसक्दा कर्मचारीको केही महिनाको तलब बाँकी छ । यो अस्पताल भित्रको आपसी कुरा हो ।' पठनपाठन हुनेबित्तिकै विद्यार्थीबाट शुल्क उठाएर कर्मचारीको हरहिसाब तिरिदिन्छौं ।'"
"बागलुङमा मृत्युपछि कोरोना पुष्टि, स्वास्थ्यकर्मीसहित १० जनामा संक्रमण","बागलुङ : धौलागिरी अस्पताल बागलुङमा उपचारका क्रममा मृत्यु भएका पुरुषमा कोरोना संक्रमण पुष्टि भएको छ । स्वास्थ्यमा समस्या आएपछि धौलागिरी अस्पतालमा भर्ना गरिएका बागलुङ नगरपालिका२ का ८० वर्षीय पुरुषको उपचारको क्रममा बुधबार दिउँसो मृत्यु भएको थियो । योसँगै बागलुङमा मृतकको संख्या ७ पुगेको छ । कोरोना भाइरस (कोभिड १९) सँग मिल्ने लक्षण भएकाले अन्य उपचार सँगै बुधबार स्वाब संकलन गरी पीसीआर परीक्षणका लागि पोखराको क्षयरोग उपचार केन्द्रमा पठाइएको थियो । जसको रिपोर्टमा शुक्रबार कोरोना संक्रमण पोजिटिभ रिपोर्ट आएको स्वास्थ्य कार्यालय बागलुङका प्रमुख सुरज गुरौंले जानकारी दिए । तीन दिनदेखि धौलागिरी अस्पतालको शव गृहमा रहेको मृतक पुरुषको शव अन्त्येष्टि अब नेपाली सेनाले गर्ने तयारी गरिएको उनले बताए । शुक्रबार मात्रै बागलुङमा एक स्वास्थ्यकर्मीसहित थप १० जनामा कोरोना संक्रमण पुष्टि भएको छ । धौलागिरी अस्पताल बागलुङमा कार्यरत ३३ वर्षीया स्वास्थ्यकर्मी महिलासहित बागलुङ नगरपालिकाका ६३, २०, १२ र ५ वर्षीय ४ जना पुरुष, ६०, ५६ र ५० वर्षीया तीन महिलामा कोरोना संक्रमण पुष्टि भएको स्वास्थ्य कार्यालय बागलुङका महामारी फोकल पर्सन देवप्रकाश घिमिरेले जानकारी दिए । यसका साथै वैदेशिक रोजगारीबाट फर्किएका काठेखोला गाउँपालिकाका २३ वर्षीय पुरुष र ताराखोला गाउँपालिकाका ३४ वर्षीय पुरुषमा कोरोना संक्रमण पुष्टि भएको उनले बताए । संक्रमित सबैलाई आइसोलेसनमा राख्ने तयारी गरिएको छ ।"
आरक्षले पाएन गैंडा,"विराटनगर : प्रदेश १ सरकारले हात्ती र अर्नाको सट्टामा दुईवटा गैंडा माग्दा चितवन राष्ट्रिय निकुञ्जले दिन आनाकानी गरेको छ। निरन्तर ताकेता गर्दा पनि सुनुवाइ नभएको प्रदेश सरकारको आरोप छ। अर्ना र चराचुरुंगीका लागि प्रख्यात सुनसरीको कोसी टप्पु वन्यजन्तु आरक्षमा प्रदेश सरकारले पहिलोपटक गैंडा राख्न चाहेको हो। आरक्षबाट हात्तीसँगै १३ वटा अर्ना लैजाँदा चितवन राष्ट्रिय निकुञ्जले गैंडा दिने बताए पनि हालसम्म सर्त पूरा नगरेको प्रदेशका उद्योग, वन तथा पर्यटनमन्त्री जगदीश कुसियतले बताए। हामीले हात्तीको साटो गैंडा मागेका हौं तर दिइएको छैन, उनले भने आरक्ष संघीय सरकार मातहत रहेको छ तर यो क्षेत्र प्रदेश १ मा रहेकाले हाम्रो पनि दायित्व हुँदा पर्यटकका लागि हात्ती वा गैंडा नै मागेका छौं। कोसी टप्पु आरक्षमा हात्तीसार (हात्ती बस्ने घर) सानो भएपछि ५ वटा हात्ती एक वर्षअघि नै सौराहा लगिएको थियोे। आरक्षमा अहिले ५ माउ हात्ती र २ छावा मात्रै छन्। सौराहामा हात्तीसँगै १३ वटा अर्ना लगिएको थियो। आरक्षमा १० वटा माउ हात्तीको दरबन्दी रहेकामा ५ वटा वयस्क हात्ती चितवन पुर्याइएपछि हात्तीसार अहिले सुनसान छ। मुख्य हात्ती नै सौराहा लगेपछि आरक्षमा पर्यटक तान्ने चुनौती थपिएको मन्त्री कुसियत बताउँछन्। उनले भने, हात्ती फर्काउनसमेत समस्या छ, यद्यपि, हात्तीको सट्टा गैंडा नै ल्याउँदा पर्यटन प्रवद्र्धन राम्रो हुने भएकाले हामी अझै प्रयास गरिरहेका छौं। अहिले उदयपुरको वेलका नगरपालिका क्षेत्रमा पनि हात्तीसार बनाउने योजना भइरहेको छ। बेलका१, भागलपुरमा हात्तीसार बनाएर सौराहा पुर्याइएको दरबन्दी त्यहाँ राख्ने तयारी गरिएको हो। चितवन निकुञ्जले गैंडा दिने पूर्वसर्त पालना नगरेको प्रदेश सरकारले बताइरहँदा राष्ट्रिय निकुञ्ज तथा वन्यजन्तु संरक्षण विभागले भने कोसी टप्पु गैंडाका लागि उपयुक्त बासस्थान नभएको जनाएको छ। आरक्ष गैंडाका लागि सुरक्षित र पर्याप्त बासस्थान नभएको विभागका सूचना अधिकारी हरिभद्र आचार्यले बताए। कोसी टप्पुका केही स्थान गैंडाका लागि उपयुक्त भए पनि क्षेत्र सानो भयो, त्यसमा पनि अतिक्रमण बढ्दो अवस्थामा रहेकाले त्यो क्षेत्र सुरक्षित छैन। उनले दोहोर्याउँदै भने, यो अवस्थामा त्यहाँ गैंडा पठाउनु भनेको गैंडा मार्नुसरह हुनेछ। गैंडाका लागि दलदल भएको स्थान, पर्याप्त खानेकुरा र दौडनका लागि बगरको ठूलो क्षेत्र चाहिन्छ। सरकारले आरक्षको क्षेत्रफल बढाए मात्रै त्यहाँ गैंडा स्थानान्तरण गर्न सकिने विभागको भनाइ छ। २०३२ सालमा स्थापना भएको आरक्ष कोसी नदीको तटमा रहेको संरक्षित क्षेत्र हो। आरक्ष सुनसरी, सप्तरी र उदयपुरसहित तीनवटा जिल्लामा फैलिएको छ। आरक्षको अधिकांश भूभाग प्रदेश १ मा पर्छ। क्षेत्रफलका आधारमा सानो भए पनि नेपालको पहिलो ठूलो रामसार क्षेत्रका रूपमा आरक्ष परिचित छ। यो आरक्ष सन् १९८७ मा विश्व रामसार सूचीमा सूचीकृत भएको थियो। कोसी नदीको केही भागसमेत समेटिएको आरक्ष १ सय ७५ वर्ग किलोमिटर क्षेत्रफलमा फैलिएको छ।"
यस्तो पो सार्वजनिक शौचालय !,"ललितपुर : सार्वजनिक शौचालय भन्ने बित्तिकै फोहोर, दुर्गन्धित, अव्यवस्थित र आपत्मा मात्रै प्रयोग गर्न मिल्ने भन्ने सोचाइ जो कोहीमा हुन सक्छ। तर, पाटन दरबार स्क्वायर परिसरको सार्वजनिक शौचालय भने निकै फरक छ। शौचालयकी अपरेटर सुमा नेपाली एक महिलालाई शौचालय प्रयोगबारे सिकाइरहेकी थिइन्। एउटा सिक्का खसाएपछि मात्रै शौचालयको ढोका खुल्छ। त्यहाँबाट निस्कँदा डिजिटल बोर्डमा हात देखाउनुपर्छ। बोर्डले सांकेतिक चिह्नमार्फत बाहिर जान भनेपछि बाहिर निस्कन सकिन्छ। नेपाली यस्तै जानकारी नयाँ सेवाग्राहीलाई बताइरहेकी थिइन्। बाथरुम प्रयोग गरिसकेपछि हात धुन साबुनपानीको व्यवस्था गरिएको छ। चिसो हात सुकाउन ह्यान्ड ड्रायर राखिएको छ। बाथरुम प्रयोग गर्नेहरू हात सुकाएर मुस्कुराउँदै बाहिर निस्किरहेका देखिन्छन्। शौचालय प्रयोग गरेर बाहिर निस्कँदै गरेकी एक महिलाले भनिन्, यस्तो सफासुग्घर ठाउँमा त आउन मन लागिहाल्छ नि। पहिलो पटक उनले यस्तो शौचालय प्रयोग गरेकी हुन्। व्यवस्थित शौचालयको अभावमा धेरै महिलालाई समस्या हुने गरेको उनले बताइन्। सो काउन्टरमा आठ आठ घण्टाको फरकमा कर्मचारी परिवर्तन हुन्छन्। महिनावारी भएका महिला तथा किशोरीले त्यहीँबाट स्यानिटरी प्याड किन्न सक्छन्।"
आजको मौसम : कुन भूभागमा आंशिक बदली होला ?,"काठमाडौं : जल तथा मौसम विज्ञान विभागको मौसम पूर्वानुमान महाशाखाले पहाडी भूभागमा आँशिक बदली रही बाँकी भूभागको मौसम सामान्यतया सफा रहने जनाएको छ। शुक्रबार बिहान जारी मौसम बुलेटिनमा हाल नेपालमा उल्लेखनिय मौसमी प्रणली विकसित नभएको उल्लेख छ। शुक्रबार देशको पहाडी भूभागमा आंशिक बदली रही अन्य भूभागमा मौसम सामान्यतया सफा रहनेछ। शनिबार दिउँसो प्रदेश १, बागमति प्रदेश, गण्डकी प्रदेश तथा कर्णाली प्रदेशको पहाडी भूभागमा आंशिक बदली रही अन्य भूभागमा मौसम सामान्यतया सफा रहने महाशाखाले जनाएको छ। राती देशको पहाडी भूभागमा आंशिक बदली रही अन्य भूभागमा मौसम सामान्यतया सफा रहनेछ। आइतबार दिउँसो प्रदेश १, बागमति प्रदेश, गण्डकी प्रदेश तथा कर्णाली प्रदेशको पहाडी भूभागमा आंशिक बदली रही अन्य भूभागमा मौसम सामान्यतया सफा रहनेछ। राती देशको पहाडी भूभागमा आंशिक बदली रही अन्य भूभागमा मौसम सामान्यतया सफा रहने बुलेटिनमा उल्लेख छ।"
"कर्णाली प्रतिष्ठानमा फेरि लफडा, २२ दिन बित्यो, अझै खुलेन ताला","जुम्ला : कर्णाली स्वास्थ्य विज्ञान प्रतिष्ठानको शैक्षिक प्रशासन र केन्द्रीय प्रशासन कार्यालयमा तालाबन्दी भएको २२ दिन पुगिसकेको छ। नयाँ निर्देशकको नियुक्तिको विषयलाई लिएर त्यहाँका कर्मचारीले लगाएको ताला अझै खुल्न सकेको छैन । प्रतिष्ठानका उपकुलपतिले अनावश्यक कर्मचारी भर्ती गरेको भन्दै प्रतिष्ठानका कर्मचारी कल्याणकारी समाजले तालाबन्दी गरेको हो। न त प्रतिष्ठानले आन्दोलनरत कर्मचारीसँग वार्ताका लागि कुनै पहल थालेको छ। गत असोज २६ गते नै प्रतिष्ठानको सम्पर्क कार्यालय ललितपुरबाट उपकुलपति राजेन्द्रराज वाग्लेले स्वास्थ्य संकायको डिनमा प्राडा मुन्निराज क्षेत्रीलाई नियुक्ति गरेका थिए। अहिले सोही नियुक्तिलाई खारेज गर्नुपर्ने कर्मचारीको माग छ। यस्तै, प्रतिष्ठानमा कार्यरत कुनै पनि कर्मचारी बाहिर काम गर्न नपाउने र दोहोरो सुविधा भोग गर्न नपाउने ऐनमा उल्लेख भए पनि मेडिकल डिन रेशम रानाको विषयले पनि प्रतिष्ठानका कर्मचारीभित्र तिव्र असन्तुष्टि व्यक्त भएको छ। मेडिकल डिनका रुपमा नियुक्ति भएका रानाले एसएसबीएच भन्ने प्राजेक्टबाट सुविधा लिनुका साथै ऐनेस्थेसिया सहायक कोर्ष कोर्डिनेटरको जिम्मेवारीमा रहेर पनि सुविधा लिएको कल्याणकारी समाजको आरोप छ। समाजका एक पदाधिकारीका अनुसार यसरी एउटै संस्थाभित्र लिएर तेहेरो सुविधा लिनु गैरकानुनी भएको बताए । साथै कर्मचारीहरुले हालका अस्पताल निर्देशकका रुपमा रहेका डा मंगल रावललाई पनि अनियमित तवरले नियुक्ति दिइएको आरोप लगाइएको छ । पहिले मेडिकल डोइरेक्टर पद रहेकोमा प्रतिष्ठानको कार्यकारी परिषद्ले त्यसलाई खारेज गरेर अस्पताल निर्देशकको रुपमा बनाइएको छ । पहिले मेडिकल डाइरेक्टरका रुपमा डा पुजन रोकाया थिए। पछि पुजन रोकायालाई मेडिकल डाइरेक्टरबाट हटाइ डा मंगल रावललाई अस्पताल निर्देशकको जिम्मेवारी दिइएको थियो। अहिले यो विषय पनि प्रतिष्ठानभित्र विवादित नै बनेको छ। कारण अस्पताल निर्देशकका रुपमा अर्का धर्मराज गोसाइ पनि छन्। अन्य प्रतिष्ठानहरुमा निर्देशकमा एक जनाभन्दा बढी नभएको अवस्थामा कर्णाली प्रतिष्ठानमा दुईजना हुनु अनावश्यक भएको असन्तुष्ट कर्मचारीको ठहर छ। यता प्रतिष्ठानका रजिष्टार विश्वराज काफ्लेले स्वास्थ्य संकायका डिनको नियुक्तिका सम्बन्धमा भने उपकुलपतिले आवश्यकताअनुसार नियुक्ति गर्न पाउने बुँदा ऐनमा उल्लेख भएकाले ठूलो विषय नभएको बताउँछन्। हाल आफू कोरोना संक्रमित बनेर आइसोलेसनमा बसेकाले पनि वार्ताको लागि वातावरण नबनेको उनको भनाइ छ। वार्ताका लागि भनेर काठमाडौंबाट एक साताअघि हिँडेका उपकुलपति वाग्लेसहितको टोली अहिले जुम्लाको एक होटलमा बसिरहेको छ । तीन दिनदेखि होटलमा बसे पनि वार्ताका लागि कुनै पहल नथाल्नुले उपकुलपतिले प्रतिष्ठानलाई कर्मचारी भर्तीकेन्द्रबाहेक अरु केही बनाउन नखोजेको समाजका एक पदाधिकारीले बताए । असन्तुष्ट पक्षले डिन नियुक्ति तत्काल खारेज गर्नुका साथै कोरोना उपचारमा खटिएका कर्मचारी र चिकित्सकको जोखिमभत्ता पनि तत्काल उपलब्ध गराउन माग गरेको छ । प्रतिष्ठानमा कर्मचारी भर्तीमा मन्त्री, उपकुलपति,रजिस्टार,मेडिकल,अधिकृत, अधिकृत पत्रकार र अन्य उच्च ओहोदामा भएका व्यक्तिका आफन्त,नातेदार मात्र देखिन्छ यसले पनि प्रतिष्ठानको क्रियाकलापमा प्रश्न उठाएको देखिन्छ ।"
युवा बढी संक्रमित,"काठमाडौं : प्रतिरोधात्मक क्षमता बलियो भएकालाई कोराना संक्रमण हतपती हुँदैन भनिन्छ। तर, नेपालको तथ्य फरक छ। यहाँ सबैभन्दा बढी संक्रमण २१ देखि ३० वर्ष उमेरका व्यक्तिमा भएको छ। बिहीबारसम्म तिनको संख्या ५३ हजार २ सय ६९ पुगेको छ। त्यस्तै, ३१ देखि ४० वर्ष उमेरका ४९ हजार ७ सय २४ संक्रमित छन्। ४१ वर्षदेखि ५० वर्षसम्मको उमेर समूहका संक्रमित २९ हजार ९ सय ९२ छन्। यो तथ्यांकले मुख्यतः कामकाजमा निस्कने जनसंख्या बढी संक्रमित भएको देखाउँछ। बालबालिका र वृद्धवृद्धामा भने कम संक्रमण देखिएको छ। नेपालमा मात्र नभई अन्यत्र पनि प्रायः यस्तै छ। मैले अध्ययन गर्दा युवाहरू बढी संक्रमित भएको नेपालमा मात्रै होइन, भाइरलोजिस्ट डा बाबुराम मरासिनी भन्छन्, अन्य मुलुकमा पनि युवा नै बढी संक्रमित छन्। डा मरासिनीका अनुसार युवा जनशक्ति कामका सिलसिलामा बाहिर बढी निस्किने भएकाले उनीहरू धेरै संक्रमित भएका हुन्। अहिले कामकाजी युवा नै छन्, उनी भन्छन्, उनीहरू नै बढी बाहिर निस्किन्छन्। हाम्रा काम गर्ने ठाउँ प्रायः असुरक्षित छन्। यस्तोमा युवा न वृद्ध सबैलाई उत्तिकै जोखिम हुन्छ। भाइरसको लोड कम हुँदा खासै लक्षण नदेखिन सक्छ। भाइरसको लोड बढी भए लक्षण देखिन्छ। सेवा दिने ठाउँमा सुरक्षा नहुँदा संक्रमण बढी फैलिएको उनको ठम्याइ छ। प्रायः कार्यालय साँघुरा कोठा, क्रस भेन्टिलेसन नभएका हुन्छन्, उनी भन्छन्, यस्तो ठाउँमा संक्रमणको जोखिम हुन्छ। जहाँ काम गर्ने युवा नै हुन्छन्। त्यसैले संक्रमण पनि बढी युवामा देखिएको हो। शुक्रराज ट्रपिकल तथा सरुवा रोग अस्पताल टेकुका डा शेरबहादुर पुन अबको मुख्य चुनौती नै युवा जनशक्ति भएको बताउँछन्। हिजो कामको सिलसिलामा बाहिरी देश वा भारतबाट आउने पनि युवा थिए। यहाँ पनि कामकाजी सबै युवा छन्, डा पुन भन्छन्, बाहिर हिँडडुल युवा नै गर्छन्। त्यसैले युवामा बढी संक्रमण देखियो। अब अहिले युवाले घरमा पनि सुरक्षा नअपनाए परिवारमा संक्रमण फैलाउने युवै हुनेछन्। युवा बढी संक्रमित हुनुमा अर्को कारण भाइरस केही होइन भन्ने सोच रहेको डा पुनको ठम्याइ छ। युवाहरूले बढी हेलचेक्र्याइँ गरेको देखिन्छ, उनी भन्छन्, मलाई केही हुन्न भनेर मास्क नलगाई हिँडेको पाइन्छ। कतिपय त पोजिटिभ आएपछि समेत मलाई केही भएको छैन भनेर हिँडिरहेका पाइन्छन्। यो ठूलो समस्या हो। आईसीयू वा भेन्टिलेटरमा जानेनजाने युवाकै हातमा छ। सबैभन्दा बढी सचेत सक्रिय व्यक्ति नै हुनुपर्ने उनको सुझाव छ। सबै युवा सचेत हुने बेला आएको छ, उनी भन्छन्, कामकाजबाट फर्किएपछि परिवारमा कसरी जोगिने भन्ने सोच्नुपर्छ। युवा सजग नभए संक्रमण रोक्न सम्भव छैन। भ्याक्सिन नआउन्जेल मापदण्डमा रही सुरक्षित हिँडडुल गर्नु नै विकल्प भएको उनको भनाइ छ। डा मरासिनी संक्रमणबाट जोगिन सेवा दिने संस्थाहरूले प्रविधिको प्रयोग गरी सेवा दिनुपर्ने बताउँछन्। धेरै संक्रमण सेवा लिने संस्थाहरूबाटै फैलिन्छ, उनी भन्छन्, किनकि भीडभाड बढी त्यही हुन्छ। त्यसलाई कम गर्न भर्सक इन्टरनेट प्रयोगमार्फत सेवा दिने र भीड भएको ठाउँमा नजाने। दागबत्तीले मनै पोल्यो"
तिहारपछि खुलामञ्चमा निशुल्क खाना नखुवाइने,"काठमाडौं : तिहारपछि खुलामञ्चसहित राजधानीका विभिन्न खुला ठाउँमा नि:शुल्क खाना वितरण नगरिने भएको छ । लकडाउनपछि खाना खुवाइरहेका अभियन्ताहरु र काठमाडौं महानगरपालिकाबीच भाइटीकाको भोलिपल्टदेखि निश्चित स्थान पहिचान गर्ने वा प्याकेटमा मात्र खाना वितरण गर्ने सहमति भएपछि उक्त क्षेत्रमा खाना वितरण बन्द गरिएको हो। शुक्रबार भएको सहमतिपत्रमा हाम्रो सानो प्रयास, हन्ड्रेड्स गु्रप, गसिप क्वीन, हाम्रो टिम नेपाल, मानवी क्रिएटिभ एसोसियसनलगायत अभियानसंघसंस्थाका प्रतिनिधि र काठमाडौं महानगरपालिका सहरी स्वास्थ्य महाशाखाका निर्देशक हरिबहादुर कुँवर, बसन्त आचार्यल,धनपति सापकोटा,राजु पाण्डेलगायका अधिकारीले हस्ताक्षर गरेका छन्। कोरोना भाइरसको आतंकका कारण समस्यामा परेकाहरुलाई खुलामञ्च र पशुपतिलगायतका क्षेत्रमा नि:शुल्क खाना खुवाउँदै आएको थियो । केही दिनअघि खुलामञ्चमा रोजगारबिहीन रअसहायलाई खान खुवाउने कार्यक्रम रोक्न काठमाडौं महानगरपालिकाले निर्देशन दिएपछि यसको चौतर्फी विरोध भएको थियो।"
झापामा कोरोनाबाट ५८ जनाले ज्यान गुमाए,"झापा : कोरोनाको महामारीबाट ज्यान गुमाउनेको सङ्ख्या जिल्लामा ५८ पुगेको छ । जनस्वास्थ्य कार्यालय झापाले सक्रिय सङ्क्रमितको सङ्ख्या ८९३ रहेको जनाएको छ । कार्यालयको तथ्याङ्कअनुसार ३० हजार ४४१ जनाको स्वाब सङ्कलन गरी परीक्षण गर्दा दुई हजार ३६२ जना सङ्क्रमित छन् । तीमध्ये निको भएर एक हजार ४४२ जना घर फर्किसकेको कार्यालयका फोकल पर्सन जीवन चौलागाइँले बताए। उनका अनुसार सबैभन्दा बढी ज्यान गुमाउने र सङ्क्रमित हुनेको सङ्ख्या दमक नगरपालिकामा रहेको छ । दमकमा ५५८ कोडिभ१९ का सङ्क्रमित छन् भने २० जनाले ज्यान गुमाइसकेका छन् । पन्ध्र स्थानीय तह रहेको जिल्लामा भद्रपुर नगरपालिकामा २९२, मेचीनगरमा २७८, विर्तामोडमा ३८७, कनकाईमा १४१, अर्जुनधारामा ८४, गौरादहमा १०३, शिवसताक्षी नगरपालिकामा ५३, बुद्धशान्ति गाउँपालिकामा ४५, हल्दिबारीमा ३५, कचनकवलमा १४८, कमलमा १०५, गौरीगञ्जमा ४८, बाह्रदशीमा ४४ र झापा गाउँपालिकामा २९ रहेका फोकल पर्सन चौलागाईँले बताए। रासस"
स्याङ्जामा कोरोना संक्रमित वृद्धको मृत्यु,स्याङजा : चापाकोटमा नगरपालिकाका कोराना संक्रमित ७३ वर्षीय वृद्धको मृत्यु भएको छ। नियमित स्वास्थ्य उपचारका लागि कात्तिक १४ गते पाल्पास्थित लुम्बिनी मेडिकल कलेज प्रवासमा गएका उनमा कोरोना संक्रमण पुष्टि भएको स्वास्थ्य कार्यालय स्याङ्जाका प्रमुख यामप्रसाद शर्माले जानकारी दिए। पाँच दिनअघि १६ गतेदेखि आफ्नै घर होम आइसोलेशनमा बस्दै आएका उनको बिहीबार राती निधन भएको चापाकोट नगरपालिकाका सूचना अधिकारी बिन्दु कोइरालाले जानकारी दिए। लामोसमय देखि सुगर र उच्च रक्तचापका बिरामी थिए। यो सँगै स्याङ्जामा कोरोना संक्रमणबाट ८ जनाको मृत्यु भएको छ भने झण्डैं ५ सय ५० भन्दा बढी संक्रमित भएका छन्।
पर्यटक पर्खाइमा खयरभारानी (फोटो फिचर),"बेनी : म्याग्दीको अन्नपूर्ण५ पाउद्धार गाउँको शिर तथा अन्नपूर्ण हिमालको फेदिमा रहेको खयरभारानी ताल पर्यटकको पर्खाइमा छ । समुन्द्री सतहदेखि चार हजार ७०० मिटर उचाइमा अवस्थित खयरभारानीको धार्मिकसँगै प्राकृतिक सौन्दर्यताका कारण पर्यटकीय सम्भावना छ । साउथ अन्नपूर्ण हिमालको फेदीमा रहेको खयर भारानी ताल करिब एक हजार वर्ग मिटर क्षेत्रफलमा गोलो आकारमा फैलिएको छ । तीन हजार ६६० मिटरको उचाइमा रहेको खोपारा लेक प्रकृति प्रेमीहरुका लागि आर्कषक स्थलको रुपमा विकसित हुँदै गएपनि खोपाराहुँदै पुगिने खयरभारानी ओझेलमा छ । खयरको भिरालो पाखाको हरियाली चरन क्षेत्रको पृष्ठभूमिमा चारैतिर हिमशृङखला देख्न सकिन्छ । अन्नपूर्ण, धौलागीरी, माछापुच्छ्रे, मनास्लु रेञ्जका हिमाललाई नजिकबाट अवलोकन गर्नुका अलावा खयरबराही तालमा दन्तलहरझै देखिने हिमालको छायाको दृष्य मनमोहक लाग्छ । छिनछिनमा फेरीरहनै मौसम र बादलसंग सुन्दर दृष्यहरु लुकामारी गरिरहेका हुन्छन् । प्रभातकालीन समयमा मौसम सफा हुँदा भिरालो भूगोलको घाँसे मैदान सुन्दर देखिन्छन् । कुहिरो र बादलसंग लुकामारी गर्दै यात्राका क्रममा आँखा दुलाउँदा हिम दृष्य, हरियाली पाखा, विभिन्न प्रजातीका रंगीविरंगी फूल, झुण्ड, झुण्डमा देखिने भेडाका बथान, आकाशमा देखिने सफा सेतो बादल, एकान्त ठाउँबाट स्वच्छ हावामा स्पर्स गर्दै उडेका पंक्षी देख्दा मनै उमंग हुने बेनीका सतिष श्रेष्ठले अनुभव सुनाए । खोपाराबाट एक हजार मिटर उचाइमा हिमाली क्षेत्रको भुगोलमा उकालो हिड्नुपर्ने, होटल तथा होमस्टेको व्यवस्था पनि नभएकाले खयरयात्राका लागि थप साहसको आवश्यकता पर्छ । खयरभारानी तलाउ र परिसरमा रहेको थानमा जनैपूर्णी पर्वमा मेला लाग्छ । अन्य समय यो क्षेत्र सुनसान हुन्छ । खयर भारानीको दर्शन र पुजाआजा गरेमा मनोकांक्षा पुरा हुने तथा मोक्ष प्राप्त हुने जनविश्वास छ । परापुर्वकालमा अविवाहित देवी खयर भारानीको बसोबास रहेको किम्बदन्तीका आधारमा यस स्थानमा स्थानीयबासीले दर्शन र मनोकामना पुरा हुने आशाका साथ भाकल गर्ने चलन छ । त्यहाँ पुगेका भक्तजनहरुले आफ्नो चाहना तलाउमा रहेका पुजारीलाई भन्ने गर्छन् । पुजारीले भक्तजनले भनेको कुरा खयर भारानीलाई पुरा गरिदिनु भन्ने आग्रह गर्दै तलाउबाट हिलो माटो, ढुङ्गा आदी झिकेर दिने गर्छन् । खयर बराही ताल र थानमा नरिवल र साँडले पुजा गर्ने परम्परा छ । प्रसादका लागि भेटि चढाई धजा लिने नौलो चलन रहेको पाउद्धारका भिमप्रसाद तिलिजाले बताए । किंवदन्ति अनुसार बराही माईका नौ बहीनी मध्य जेठी बहिनी खयर भारानी हुन भने, पोखरा फेवातालको बिचमा रहेको ताल बराही माईली बहिनी हुन् भन्ने जनश्रृति पाईन्छ । त्यस्तै राम्चेको नांगी बाराही, शिखको कान्छि बाराही, हिस्तानको प्यारी बाराही पनि खयरकै बहीनीहरु भएको स्थानीयले बताए । खयर भारानीको दर्शनका लागि ताल परिसरमा थानको पुननिर्माण भएको छ । त्यहाँ पहिला भेडा गोठालाहरुले ढुङ्गामा पूजा गर्ने थान बनाएका थिए । खयर भारानी थान क्षेत्र संरक्षण कोषले चन्दामार्फत व्यवस्थित थान निर्माण गरेपछि पुजाआजा गर्न सहज भएको छ । तलाउमा जयस्थीति मल्लको पालाका सिक्काहरु पनि भेटिएको थियो । खयर पुग्न सडक पुगेको पाउद्धार गाउँदेखि दुई दिन उकालो पदयात्रा गर्नुपर्छ । पहिलो दिनको बास बस्नलाई खोपारा पुगीन्छ । खोपारामा सामुदायिक लज छन् । त्यहाँ खान र बस्नको लागि सुविधा छ । खोपारा बाट हिँडेर अर्को दिनको बास बस्न खयरखोला पुग्न सकिन्छ । खोपारा भन्दा माथि होटल रेष्टुरेष्ट छैन् । कोषले खयरखोलामा पाहुना बस्ने अस्थायी प्लास्टिक घर र खयर ताल परिसरमा आश्रयस्थल बनाएको छ । आश्रयस्थल नहुँदा भेडिगोठ र पुराना सत्तलमा बास बस्नुपर्ने थियो । खयरभारानी थान तथा क्षेत्र संरक्षण कोषका संयोजक राजु शेरपुञ्जा पुनले डेढ करोड रुपैयाँ भन्दा बढी चन्दा जुटाएर थानको पुननिर्माण, आश्रयस्थल, पदमार्ग निर्माण र खानेपानी ब्यवस्थापन गरिएको बताए । चौरासी बर्ष पुगेका र दिवंगत आफन्तको स्मृतिमा पाउद्धारका एक सय भन्दा बढीले खोपाराहुँदै खयरभारानी तालको उकालो, अप्ठ्यारो ठाउँमा पदमार्ग निर्माण गरेका छन् । पदमार्गसँगै चौतारी बनाउने र त्यहाँ लागत उल्लेख गरेका छन् । उकालो र चिप्लो तथा भिरको बाटो भएकाले दुर्घटनाको जोखिम न्युनीकरणका लागि ढुंगासहितको सिंढी राख्ने गरिएको छ । पदमार्ग र व्यवस्थित आश्रयस्थलको व्यवस्था हुन सकेमा खयरभारानी म्याग्दीको महत्वपूर्ण तिर्थस्थलको रुपमा विकास हुने प्रशस्त सम्भावना छ ।"
नक्कली जग्गाधनी पक्राउ,"परासी : नक्कली लालपुर्जा बनाएर जग्गा रोक्का गर्न आएका एक व्यक्ति पश्चिम नवलपरासीको परासीस्थित मालपोत कार्यालयबाट पक्राउ परेका छन्। काठमाडौं महानगरपालिका७ का मनोजकुमार श्रेष्ठलाई बिहीबार प्रहरीले नियन्त्रणमा लिएको छ। उनीसँगै आएका एनआईटी बहुउद्देश्यीय सहकारी संस्था सामाखुसी काठमाडौंका सहकारी प्रतिनिधि शुभराज पौडेललाई पनि प्रहरीले अनुसन्धानका लागि नियन्त्रणमा लिएको हो। अनुसन्धानका क्रममा सहकारी नै पीडित देखिएकाले पौडेललाई छाडिएको जिल्ला प्रहरी कार्यालयका प्रहरी नायब उपरीक्षक राजु लामाले बताए। नक्कली जग्गाधनी श्रेष्ठले साविक स्वाठी गाविस६ (हाल सुनवल नगरपालिका) को ६ क कित्ता नं ४३० को ८ कट्ठा १५ धुर र कित्ता नं ११७ को २ कट्ठा ९ धुर गरी कुल ११ कट्ठा ४ धुर जग्गाको नक्कली लालपुर्जा बनाएर ठगी गर्ने प्रयास गरेका थिए। उक्त जग्गा स्वाठीका शेखहरि सुवेदी र चेतराम गैरेको नाउँको रहेको मालपोत कार्यालय प्रमुख बेलप्रसाद भण्डारीले बताए। लालपुर्जामा रहेको कार्यालयको छाप कालो हुनुपर्नेमा नीलो देखेपछि लेखापढी व्यवसायीले शंकास्पद भन्दै कर्मचारीलाई खबर गरेका थिए। सोही क्रममा कर्मचारीले दस्तखत परीक्षण गर्दा तत्कालीन कार्यालय प्रमुख र फाँटवालाको दस्तखतसमेत नक्कली पाइएपछि पक्राउ गरेर प्रहरीलाई बुझाइएको कार्यालय प्रमुख भण्डारीले बताए। सहकारीको धितो बन्धक पत्रको रोक्का सिफारिसबाहेक लालपुर्जा, चौकिल्ला प्रमाणितलगायतका सबै कागजपत्र नक्कली बनाइएको थियो। नक्कली जग्गाधनी सहकारीबाट ३५ लाख ऋण माग गर्दै जग्गा रोक्का गर्न पुगेका थिए। सहकारीलाई ठग्ने उद्देश्यले श्रेष्ठले नक्कली कागजपत्र बनाएर जग्गा रोक्का गर्न आएको देखिएको छ। कर्मचारीहरूले सहकारी प्रतिनिधिसँग जिल्लाबाहिर कार्यक्षेत्रको कागजपत्र माग गरेपछि सहकारी प्रतिनिधिले पाल्पा र रुपन्देहीबाट रोक्का गर्दा कार्यक्षेत्रको कागजपत्र नमागेको भन्दै काम गर्न दबाब दिएको कार्यालय प्रमुख भण्डारीले बताए। सहकारीका अध्यक्ष ठाकुर देवकोटाले नक्कली जग्गाधनी बनेका श्रेष्ठले ऋण मागेकाले आफूले जग्गा रोक्का राख्न प्रतिनिधि पठाएको बताए। हामीले जग्गा रोक्का नभई ऋण दिने कुरा भएन, त्यसैले प्रतिनिधि पठाएका हौं, उनले भने। पक्राउ परेका श्रेष्ठमाथि थप अनुसन्धान भइरहेको प्रहरीले जनाएको छ। जिल्लामा यसअघि नक्कली कागजपत्र बनाएर जग्गा पास गरेको आरोपमा मालपोत कार्यालयका ३ कर्मचारी कारागारमा छन्। अन्य ५ सहित ११ जनालाई अख्तियारले निलम्बन गरेको छ।"
"रोकियो पेन्सन, जीविकोपार्जनमा समस्या","बैतडी : जिल्लाको सुर्नया गाउँपालिका२ का हरिजित पाण्डेय भारतीय पेन्सनधारी नेपाली हुन्। भारतीय गोर्खा रेजिमेन्टबाट अवकाश प्राप्त गरेका उनी प्रत्येक महिना पेन्सन बुझ्ने गर्थे। कोरोना भाइरस महामारीका कारण सीमा नाका बन्द भएपछि उनले गएको चैतयता पेन्सन बुझ्न पाएका छैनन्। हामी पेन्सनधारीलाई धेरै समस्या भएको छ। समयमा पेन्सन लिन पाएका छैनौं। लामो समय पेन्सन रोकिँदा अब कागजपत्र बनाउनसमेत इलाहाबाद जानुपर्ने अवस्था आउन सक्छ, उनले भने। हामीलाई पेन्सन पाउने व्यवस्था गरिदिन माग गर्छौं। पेन्सन नपाउँदा जीविकोपार्जनमा समेत समस्या भएको छ। जिल्लाको मेलौली नगरपालिकाका ७३ वर्षीय तारादत्त भट्टले पनि गएको चैतदेखि पेन्सन पाउन सकेका छैनन्। समयमा पेन्सन नपाउँदा घरपरिवार चलाउन समस्या भएको उनको भनाइ छ। उनले भने, लकडाउनका कारण घरपरिवारका अन्य सदस्यको आम्दानीको स्रोत पनि रोकिएको छ। मासिक रूपमा पाइने पेन्सन पनि रोकिँदा निकै समस्या भएको छ। हामी पेन्सनधारीको समस्या समाधान गरिदिए आभारी हुने थियौं। अधिकांश पेन्सनधारी भारतीय गोर्खा रेजिमेन्टमा काम गरेर अवकाश प्राप्त गरेका नागरिक छन्। पेन्सन पाउने धेरैजसो ज्येष्ठ नागरिक भएकाले उनीहरूलाई निकै समस्या भएको छ। बैतडीमा १ हजार २ सय नेपाली नागरिकले भारतबाट पेन्सन बुझ्दै आएका थिए। तर पछिल्लो चैतयता उनीहरूले पेन्सन बुझ्न पाएका छैनन्। सीमावर्ती भारतीय बजार झुलाघाटस्थित भारतीय स्टेट बैंकबाट पेन्सन बुझ्दै आएका उनीहरूले नाका बन्द हुँदा पेन्सन बुझ्न नपाएका हुन्। सुदूरपश्चिममा कैलालीको गौरीफन्टा र कञ्चनपुरको गड्डाचौकी बाहेकका सबै नाकाबाट आवागमन बन्द गरिएको छ। गएको असारमा ३ दिन खोलिएको बैतडीको झुलाघाट नाकाबाट चार सयभन्दा बढीले पेन्सन बुझेका थिए। तर तीन दिनका लागि मात्रै नाका खुलेकाले अरू धेरैले पेन्सनका लागि भारत जान नपाएको बताएका छन्। लामो समयदेखि पेन्सन बुझ्न नपाउँदा समस्या भएको भन्दै मेलौली नगरपालिकाका पेन्सनधारीले नगरपालिकालाई ज्ञापनपत्रसमेत बुझाएका छन्। आफूहरूको पेन्सन नेपालमै उपलब्ध हुने व्यवस्था मिलाइदिन आग्रहसहित ज्ञापनपत्र बुझाएको मेलौलीका ७४ वर्षीय जयदत्त भट्टले बताए। भारतीय पेन्सनधारी नेपाली नागरिकले नगरपालिकामा ज्ञापनपत्र बुझाएका र उनीहरूका समस्याबारे सम्बन्धित निकायलाई जानकारी गराउने नगरप्रमुख कृष्णसिंह नायकले बताए।"
एकै घरका ३ जना मानसिक रोगी,"सन्धिखर्क : रिपाहामा उत्तर फर्केको गाउँको एउटा सानो घर । घरको दलानमा ३२ वर्षीय एक युवक पल्टिएका छन् । उनको शरीरको भाग चल्दैन् । उनी हिँडडुल गर्ने त कुरै भएन । मुडो पल्टिए जस्तै गरी पल्टिएका त्यही छोरालाई कुरेर उनकी आमा दलानकै छेउमा बसेकी छिन् । उनी पनि मानसिक रोगी । उनमा कुनै होस हवास छैन् । आगनको डिलमा अर्का २९ वर्षीय मानसिक अपांगता भएका व्यक्ति बसेका छन् । एकै घरमा तीनजना मानसिक तथा शारीरिक अपांगता छन् । आमा तथा २ छोरा अपांग छन् । घरमा रहेका ६२ वर्षीय ती छोराहरुका बुवा हरिप्रसाद भुसाल पनि दमका दीर्घ रोगी छन् । तीनै अपांगहरुलाई हेर्दै आफ्नो कर्म खोटो भएको भन्दै भाग्यलाई धिक्कार्दै आँगनको डिलमा बसेका थिए । उनले भने, 'भाग्यले ठग्यो मेरो कर्म, के परेछ यस्तो हरिविजोग आफै हेर्नुस् त । श्रीमती र २ छोरा मानसिक तथा शारीरिक अपांग छन् । मैले के गरौं ।' छत्रदेव गाउँपालिका वडा नम्बर २ झिरबासका एकै परिवारका तीन आमा छोरा मानसिक तथा शारीरिक अपांग छन् । परिवारमा रहेकी एक छोरी मात्र सपांग छिन् । तीनै छोरी र बुवाले अरुले सहयोग तथा दान गरेको सामग्रीले परिवार पाल्दै आएका छन्। 'घरमा बुवा रोगी हुनुहुन्छ । ६० वर्षीया आमा तथा २ दाजुहरु ३२ र २९ वर्षीय सबै मानसिक तथा शारीरिक अपांग छन् । आम्दानीको स्रोत केही छैन्,' १९ वर्षीया लक्ष्मी भुसालले भनिन् । वडा कार्यलय तथा गाउँलेले दिएको अन्न तरकारी तथा सहयोगले बाचेको उनले बताइन्। विद्यालयमा पढ्नका लागि किताब कापी समेत वडा कार्यालयले व्यवस्थापन गरेको उनको भनाइ छ । खरको छानो भएको घरमा टिन लगाइदिएको तथा घरमा चाहिने अन्न, दाल तरकारी, नुन तेल, तथा ओढ्नका लागि कम्बल समेत वडा कार्यलय, पालिका कार्यालयले व्यवस्थापन गरेको छ । घरमा दैनिक खाने गासको स्थानीय तथा गाउँलेले व्यवस्थापन गर्ने गरेका छन् वडा अध्यक्ष राजेस पन्थीले बताए । नागरिकता नभएपछि अपांग परिचय पत्र समेत उनीहरुसँग छैन। उनीहरुको अपांगता परिचय पत्र बनाउन नागरिकता नभएपछि वडा कार्यालयको पहलमा नागरिकता बनाएको छ। बनाउन आबश्यक ठान्यो । घरमै गएर नागरिकता विरण गरिएको प्रमुख जिल्ला अधिकारी बिष्णु प्रसाद पौडेलले बताए । छत्रदेव गाउँपालिका २ बलकोटको झिरबासमा घरमै पुगेर अपांगलाई नागरिकता वितरण गरिएको हो । प्रमुख जिल्ला अधिकारी पौडेलको नेतृत्वमा गएको जिल्ला प्रशासन कार्यलयको टोलीले एकै घरका तीनजना अपांगसहित ४ जनालाई नागरिकता प्रदान गरेको हो । एकै घरका मानसिक रोगी तथा शारीरिक अपांगता भएका ६० वर्षीय आमा धनकला भुसाल , मानसिक रोगी तथा शारीरिक अपांगता भएका ३२ वर्षीय छोरा टामलाल भुसाल , मानसिक रोगी तथा शारीरिक अपांगता भएका २९ वर्षीय छोरा नारायण भुसाल र १९ वर्षीया छोरीलाई नागरिकता वितरण गरेको सहायक प्रमुख जिल्ला अधिकारी बिक्रम थापाले बताए । नागरिकता नभएपछि अपांग परिचय पत्र नभएका उनीहरुलाई छिट्टै अपांग परिचय पत्र बनाइदिने र त्यही अपांग परिचय पत्रको आधारमा अपांग भत्ता प्रदान गर्ने गाउँपालिकाका उपाध्यक्ष तुलसादेवी श्रेष्ठले बताइन् । अपांग परिचय पत्र पनि घरमै आए प्रदान गर्ने उनको भनाइ छ ।"
छैन स्वास्थ्य सतर्कता,"हेटौंडा : बिहीबार मध्याह्न हेटौंडा१० स्थित बसपार्कमा यात्रुलाई सार्वजनिक सवारी चढ्ने र ओर्लने हतार थियो। उनीहरूमा कतिखेर गन्तव्यमा पुगिन्छ भन्ने मात्र चिन्ता देखिन्थ्यो। प्रायः यात्रुले न मास्क लगाएका थिए, न त स्यानिटाइजर कसैले बोकेको देखिन्थ्यो। चालक र सहचालक आफ्ना सवारीसाधनमा बढीभन्दा बढी यात्रु चढाउनमै व्यस्त थिए। बसभित्र सकेसम्म यात्रु कोचाकोच गरेका छन्, कतिपयले मास्क पनि लगाएका छैनन्, चितवनबाट विराटनगर जाँदै गर्दा हेटौंडा बसपार्कमा भेटिएका यात्रु विक्रमप्रसाद रेग्मीले गुनासो गरे, गाडीमा पनि बढी मान्छे जम्मा गर्ने मात्र ध्यान छ, यात्रुको स्वास्थ्यप्रति कोही सतर्क छैन। बसमा सिट नपाएपछि उभिएर यात्रा गरेकी सरस्वती चापागाईंले बाध्यताले स्वास्थ्य जोखिम मोलेर यात्रा गर्नु परेको बताइन्। आफ्नो साधन छैन, बस नचढी घर पुगिन्न तर यस्तो लापरबाहीको बीचमा कसरी सुरक्षित घर पुग्ने थाहा छैन, चन्द्रनिगाहपुर जाँदै गरेकी उनले भनिन्। पूर्वपश्चिम राजमार्गको मध्य भागमा पर्ने हेटौंडा बसपार्कमा दैनिक हजारौं यात्रु ओहोरदोहोर गर्छन्। सवारीबाट ओर्लने र चढ्ने क्रम बिहानदेखि राति अबेरसम्म जारी रहन्छ। तर, अचेल प्रायः यात्रुले मास्क लगाउन छोडेका अग्नि यातायात हेटौंडा काउन्टरका सहायक इन्चार्ज अर्जुनप्रसाद घिमिरेले बताए। न प्रहरी प्रशासनले कुनै कडाइ गरेको छ, यात्रु र चालक सहचालकको पनि यात्रामा मात्र ध्यान देखिन्छ, उनले भने, कोरोना जोखिम बढे पनि यसलाई सबैले सामान्य रूपमा लिन थालेका छन्। यसअघि बन्दाबन्दी खुलेलगत्तै बजार र सार्वजनिक सवारीमा मास्क नलगाई हिँड्ने यात्रुलाई जरिवानासमेत गरिएको थियो। यो अभियान अहिले सेलाएको छ। हामीसँग जिल्लाभर हेर्नका लागि जम्मा ३० जना जनशक्ति छ, मकवानपुर ट्राफिक प्रहरी प्रमुख प्रकाश पाण्डेले भने, हामीले मात्र भनेर हुँदैन, सर्वसाधारण नै सचेत हुनुपर्छ। बजार र कार्यालयमा पनि लापरबाही हेटौंडा बजार क्षेत्रमा हिँड्ने करिब ५० प्रतिशत यात्रुले पनि मास्क लगाएका देखिँदैन। हिँड्दा उनीहरूले भौतिक दूरी पनि कायम गर्दैनन्। हामीले प्रत्येक व्यवसायीलाई स्वास्थ्य सतर्कता अपनाउने र ग्राहकलाई पनि भौतिक दूरी कामय गरेर मात्र सामान दिने भनेका छौं तर सबैले लापरबाही गर्न थालेका छन्, उद्योग वाणिज्य संघका केन्द्रीय सदस्य राजकुमार न्यौपानेले भने, यसले गर्दा जोखिम पनि बढ्दै गएको छ। बन्दाबन्दी खुलेलगत्तै सरकारी कार्यालयहरूले पनि भौतिक दूरी कायम गर्ने र मास्क अनिवार्य गरे पनि हाल त्यो नियम अधिकांश कार्यालयमा लागू भएको छैन। बिहीबार जिल्ला मालपोत कार्यालयमा भीड देखिन्थ्यो। सार्वजनिक सवारी, बजार र सरकारी कार्यालयमा बढ्दो लापरबाहीले कोरोना जोखिम बढ्दै गएको छ, हेटौंडा अस्पतालका मेडिकल सुपरिटेन्डेन्ट प्रवीण श्रेष्ठले भने, स्वास्थ्यकर्मीबाहेक अन्य निकायले कोरोनालाई ख्लालठट्टाका रूपमा मात्र बुझ्दा स्थिति झन् विकराल बन्दै गएको छ। बागमती प्रदेशको सामाजिक विकास मन्त्रालयका अनुसार गत कात्तिक १ गते प्रदेशका १३ जिल्लामा आइसोलेसनमा बस्ने कोरोना संक्रमितको संख्या १९ हजार ७ सय ४१ थियो। कात्तिक २० गते यो संख्या बढेर २२ हजार ४० पुगेको छ। संक्रमणलाई सामान्य ढंगले लिँदा जोखिम थप बढ्दै गएको स्वास्थ्यकर्मीको ठहर छ।"

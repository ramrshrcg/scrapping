शीर्षक,विवरण
क्यान्सरबारे सचेतना,"क्यान्सर यस्तो रोग हो, जसको प्रभाव शरीरमा छछैन भन्ने विषयमा बिरामीलाई हतपत जानकारी हुँदैन। यो रोग लाग्यो भने सितिमिती निको हुँदैन भन्ने अर्को गलत बुझाइ पनि समाजमा व्याप्त छ। वास्तविकता योभन्दा फरक छ। अर्थात् क्यान्सर रोग निको हुन्छ र निको भएपछि सम्बन्धित व्यक्ति अन्यसरह फूर्तिलो भएर बाँच्न सक्छ। तर रोग लागेर उपचार गर्नुभन्दा लाग्नै नदिनु उत्तम उपाय हो भन्ने हेक्का सबैले राख्नुपर्छ। हरेक नागरिकले क्यान्सर रोगलाई आमन्त्रण गर्ने क्रियाकलापबाट टाढा रहने उपाय अपनाउने हो भने मुलुकबाटै यो रोगलाई निर्मूल पार्न सकिन्छ। नेपालमा करिब ५० हजारदेखि ६० हजार क्यान्सरका बिरामी रहेको अनुमान छ। लापरबाही जीवनशैली, प्रदूषण, बढ्दो औसत आयु यसका मुख्य कारण हुन्। केही हदसम्म वंशाणुगत कारणले पनि क्यान्सर हुन्छ र शरीरका जुनसुकै अंगमा लाग्न सक्छ । यद्यपि, फोक्सो, पाठेघर, आमाशय, सानो आन्द्रा, ठूलो आन्द्रा, स्तन र रगतको क्यान्सर हुनेको संख्या विश्वमा ज्यादा छ । पछिल्लो समय नेपालमा धूमपान गर्नेको संख्या बढेसँगै फोक्सोको क्यान्सरका रोगी बढेका छन्। यसमध्ये फोक्सो क्यान्सरका रोगीमध्ये ८० प्रतिशत धूमपानकै कारण देखिएको छ । विश्व स्वास्थ्य संगठनका अनुसार महिलामा स्तन क्यान्सर पहिलो र पाठेघरको क्यान्सर दोस्रो स्थानमा छ । सहरी क्षेत्रका महिलामा स्तनको र ग्रामीण भेगका महिलामा पाठेघरको क्यान्सर बढी देखिने गरेको अध्ययनको निष्कर्ष छ। विगत पाँच वर्षको अवधिमा क्यान्सर लागेका ४३ हजारजतिलाई पूर्णरूपमा निको भइसकेको तथ्यांक छ। जागरण, चेतना, औषधोपचार तथा रोकथामका तरिका अपनाउन सकियो भने क्यान्सरदेखि आत्तिनु पर्दैन भन्ने सन्देश निको भएका बिरामीको यो तथ्यांकले दिएको छ। क्यान्सरको उपचार तुलनात्मक रूपमा अन्य रोगभन्दा महँगो हुन्छ। तसर्थ यो रोगबाट मुक्त हुन एक मात्र सजिलो उपाय भनेको आहारविहारमा ध्यान दिने र धूमपान तथा मध्यपानको लतबाट मुक्त हुनु हो। मुलुकभित्र पर्याप्त अस्पताल स्थापना र प्रविधि भित्र्याउन नसक्दा अझै पनि सम्भ्रान्त वर्ग यो रोगको उपचारका लागि भारत, अमेरिकालगायतका मुलुक जाने गरेका छन्। सजिलै पत्ता नलाग्ने भएकै कारण निकै माथिल्लो तहमा पुगेपछि मात्रै क्यान्सरबारे थाहा हुन्छ। धेरै मानिसको निधन हुने यो नै मुख्य कारण हो। क्यान्सर लागेकामध्ये ९० प्रतिशतभन्दा बढीको उपचारका क्रममा निधन हुने गरेको छ। यो छिटो रोग पत्ता नलाग्नुको परिणाम हो। यो बाध्यताको अन्त्य गर्न राज्यले लगानी बढाउनुपर्छ। क्यान्सर रोगी पहिचानका लागि क्यान्सर रजिस्ट्री कार्यको दायरा फराकिलो बनाउनुपर्छ। स्वास्थ्य मन्त्रालयमा क्यान्सरको लागि छुट्टै युनिट स्थापना गर्नुपर्छ। अझै पनि ग्रामीण तथा सहरी भेगमा समेत पर्याप्त बुझाइको अभावमा क्यान्सर रोग पालेर उपचार नगरी बस्ने प्रवृत्ति व्याप्त छ। रोगले च्यापेर ग्रस्त भइसकेपछि मात्रै उपचारमा आउनेको छिटै निधन हुने गरेको छ। यही प्रवृृत्तिका कारण क्यान्सर लाग्यो भने बिरामीको तत्काल निधन हुन्छ भन्ने गलत धारणा बनेको छ। सबै प्रदेशमा न्यूनतम एउटा क्यान्सर अस्पताल स्थापनाको पहल गर्नुपर्छ। भएका अस्पतालमा पनि सेवाको दायरा फराकिलो पार्नुपर्छ। स्वास्थ्य क्षेत्रमा क्रियाशील मन्त्रालय तथा मातहतका निकायबीच समन्वय हुनुपर्छ। हाल क्यान्सरका बिरामीलाई सरकारले उपलब्ध गराउँदै आएको एक लाख रुपैयाँबराबरको अनुदान रकमबारे पुनर्विचार हुनुपर्छ। गरिब तथा आर्थिक अवस्था कमजोर भएका बिरामीलाई निःशुल्क उपचारको अभिभारा राज्यले लिनुपर्छ। आर्थिक रूपमा सम्पन्नले मात्र राज्यबाट प्रदान गरिने सुविधा लिनसक्ने प्रवृत्ति अन्त्य हुनुपर्छ। बरु क्यान्सरको उपचार गर्न स्थापना भएका अस्पतालको स्तरोन्नति गरिनुपर्छ।"
बर्डफ्लु परीक्षण गर्न प्रयोगशाला अभाव,"काठमाडौं : बर्डफ्लुलगायत पशुपक्षीजन्य रोग परीक्षण गर्न प्रयोगशाला अभाव भएको छ। पशु सेवा विभागमातहत सञ्चालनमा रहेका ७ अत्याधुनिक प्रयोगशालामध्ये ५ वटा कोभिड १९ भाइरस परीक्षण गर्न प्रयोगमा ल्याइएको छ। विराटनगर, पोखरा, जनकपुर, धनगढी र सुर्खेतस्थित प्रयोगशाला चैतदेखि स्वास्थ्य सेवा विभागले प्रयोग गर्दै आएको हो। पशु सेवा विभागसँग त्रिपुरेश्वरस्थित केन्द्रीय पशुपक्षी रोग अन्वेषण प्रयोगशाला र चितवनको राष्ट्रिय पक्षी रोग अन्वेषण प्रयोगशाला मात्रै छन्। यीमध्ये पनि बर्डफ्लुसम्बन्धी परीक्षण त्रिपुरेश्वरस्थित प्रयोगशालामा मात्रै हुन्छ। तर, अहिलेको अवस्थामा एक मात्र प्रयोगशालाबाट बर्डफ्लुसहित पशुपक्षीजन्यसम्बन्धी सम्पूर्ण रोगबारे अन्वेषण र परीक्षण गर्न सम्भव छैन, पशु सेवा विभागका वरिष्ठ पशु विकास अधिकृत डाचन्द्र ढकालले भने, पहिले सबै प्रयोगशालाको सहयोगमा काम गर्दा पनि असहज अवस्था थियो। अहिले जम्मा एक प्रयोगशालाबाट मात्रै अन्वेषण र परीक्षण गर्न सम्भव छैन। डा ढकालका अनुसार हालै बर्डफ्लु संक्रमण देखिएपछि परीक्षणको दायरा बढाउन, अन्वेषण तथा रोकथाम गर्न यस्तो प्रयोगशालाको चर्को अभाव व्यहोर्नुपर्यो। पर्याप्त प्रयोगशाला अभावमा अहिले बर्डफ्लुको सानो संक्रमण फैलिँदा नियन्त्रणमा लिन हामीलाई निकै गाह्रो भयो, उनले भने, ठूलै संक्रमण फैलिएको अवस्थामा प्रयोगशाला अभावमा भयानक अवस्था सिर्जना हुन सक्छ। पशु सेवा विभागमातहतका ७ मध्ये ५ वटा प्रयोगशाला कोरोना भाइरस परीक्षणमा प्रयोग केन्द्रीय पशुपक्षी रोग अन्वेषण प्रयोगशालामा मात्रै बर्डफ्लु र पशुपक्षीजन्य रोगको अन्वेषण र परीक्षण गर्दा खर्चिलो र समय बढी लाग्ने गरेको उनको भनाइ छ। बाहिर संकलन गरिएका नमुना जहाज र सडकमार्गबाट काठमाडौं ल्याउनुपर्ने बाध्यता छ। कृषि तथा पशुपक्षी विकास मन्त्रालयका प्रवक्ता डा श्रीराम घिमिरेले काठमाडौंको तारकेश्वर नगरपालिकामा हालै बर्डफ्लु संक्रमण भेटिएको जानकारी दिए। त्यहाँ केही टिम परिचालन गरी नमुना संकलन गरेर केन्द्रीय पशुपक्षी रोग अन्वेषण प्रयोगशालामा परीक्षण गर्ने काम भइरहेको प्रवक्ता डा घिमिरेको भनाइ छ। तर, एकै पटक धेरै स्थानमा बर्डफ्लु आउटब्रेक भएको अवस्थामा केन्द्रीय प्रयोगशाला र चितवनको प्रयोगशालाको सहयोगमा नमुना परीक्षण गर्न सक्दैनौं। धेरै स्थानमा आउटब्रेक हुँदा दर्जनौं टिम परिचालन गर्नुपर्छ, प्रवक्ता डा घिमिरेले भने, यस्तो टिमले संकलन गरी ल्याउने सयौं नमुना ती दुई प्रयोगशालाको सहयोगमा तत्कालै परीक्षण गरी तत्कालै रोकथामका उपाय कार्यान्वयनमा ल्याउन असम्भव हुन्छ। बर्डफ्लु संक्रमणको जोखिमलाई ध्यानमा राखी मन्त्रालयले कोभिड १९ को भाइरस परीक्षण गर्न प्रयोगमा ल्याइएका पाँचवटै प्रयोगशाला क्रमिक रूपमा फिर्ता गरिदिन स्वास्थ्य तथा जनसंख्या मन्त्रालयलाई पत्राचार गरेको छ। कोभिड १९ को जोखिम कायमै रहेको र अर्कोतर्फ बर्डफ्लु पनि फैलिन सक्ने जोखिम पनि त्यत्तिकै रहेकाले विस्तारै छुट्टै प्रयोगशालाको संरचना तयार गरी पशुपक्षीसम्बन्धी प्रयोगशाला फिर्ता गर्ने आश्वासन दिएको प्रवक्ता घिमिरेले बताए। काठमाडौंको तारकेश्वर ७ फुटुङमा एक साताअघि बर्डफ्लु पुष्टि भएको थियो। उक्त क्षेत्र नियन्त्रणमा लिएर पशु सेवा विभागको टोलीले १८ सय ६५ वटा हाँस, ६ सय २२ वटा बट्टाइ, ३२ वटा कुखुरा र २५ वटा टर्की नष्ट गरेको थियो। उक्त क्षेत्रबाट ५ सय ४२ वटा अन्डा र ७५ केजी दाना पनि नष्ट गरिएको थियो। विभागले नष्ट गरेको पशुपक्षीजन्य वस्तुबापत किसानलाई करिब २३ लाख रुपैयाँ क्षतिपूर्ति उपलब्ध गराउन अर्थ मन्त्रालयलाई पत्राचार गरेको जानकारी दिएको छ।"
संविधानको शृङ्खलाबद्ध उल्लंघन भएपछि अदालत गएँ : सभामुख सापकोटा,"काठमाडौं : प्रतिनिधिसभाका सभामुख अग्निप्रसाद सापकोटाले शृङ्खलाबद्ध रुपमा संविधानको उल्लंघनभएपछि संविधानको रक्षाका लागि सर्वोच्च अदालत गएको बताएका छन् । शुक्रबार पत्रकार सम्मेलन गर्दै सभामुख सापकोटाले यस्तो बताएका हुन् । उनले संविधानको संरक्षण र संवद्र्धनका लागि आफू अदालत पुगेको प्रष्ट पारेका हुन् । सापकोटाले संवैधानिक नियुक्तिप्रति चर्को असन्तुष्टि व्यक्त गरेका छन्। संसदीय सुनुवाइ बिना वा संसदीय सुनुवाइ छलेर कुनै पनि नियुक्ति हुनै सक्दैन । संविधानले संसदीय सुनुवाइ गर्नुपर्ने भनेपछि नियमावलीले संविधानको धारा २९२ विपरित हुने गरी सुनुवाइ नगरिकनै नियुक्ति गरिनु संविधान विपरित छ, सापकोटाले भनेका छन्, यसरी शृङ्खलाबद्ध रुपमा संविधानको उल्लङ्घन भएपछि म यस संविधानको रक्षार्थ संविधान र कानूनको अन्तिम व्याख्या गर्ने संवैधानिक अधिकार रहेको सर्बोच्च अदालतमा पुगेको छु । यो कदम विसुद्ध संविधानको संरक्षण र संवद्र्धनका लागि हो । सापकोटाले आफ्नो यो कदमलाई संविधानको रक्षाका लागि भएको दाबी गरेका छन् । मैले संविधानको रक्षाका खातिर नेपालको संविधानको धारा २ बमोजिम नेपाली जनतामा निहित सार्वभौमसत्ताको प्रतिनिधिमुलक संस्था, प्रतिनिधि सभाको नेतृत्व प्रदान गर्ने प्रमुख पदाधिकारीको हैसियतमा जनताको तर्फबाट प्राप्त हुन आएको निहित अधिकारको प्रयोग गरेको हुँ, उनले थ पभनेका छन् । विज्ञप्ति नेपाली जनताको लामो त्याग, विभिन्न कालखण्डमा भएका संघर्ष र बलिदानको प्रतिफल स्वरूप संविधान सभा मार्फत् जनताका प्रतिनिधिद्वारा निर्मित संविधानको पालन, संरक्षण र संवद्र्धन गर्ने दायित्व बोकेर राज्य संयन्त्रका नेतृत्वबाटै शृङ्खलाबद्ध रुपमा संविधानको उल्लङ्घन भइरहेको सम्बन्धमा मेरो गम्भीर ध्यानाकर्षण भएको छ । संविधानको मर्म र भावना विपरित संवैधानिक परिषद् (काम, कर्तव्य, अधिकार र कार्यविधि) सम्वन्धी (पहिलो संशोधन) अध्यादेश जारी गर्ने, सोही अध्यादेश अनुसार अनधिकृत रुपमा बैठक बसी पदाधिकारी सिफारिस गर्ने, प्रतिनिधि सभा विघटन गर्ने, संसदीय सुनुवाई वेगर संवैधानिक आयोगहरुमा पदाधिकारीको नियुक्ति गर्ने लगायतका काम कारबाहीले संविधानमाथि एक पछि अर्को प्रहार भइरहेको छ । यसै सिलसिलामा २०७७ वैशाख ८ गते जारी गरिएको संवैधानिक परिषद् (काम, कर्तव्य, अधिकार र कार्यविधि) सम्वन्धी (पहिलो संशोधन) अध्यादेश, २०७७ चौतर्फी विरोध पछि फिर्ता गरिएको र पहिलेकै पुनरावृत्ति हुनेगरी सोही अध्यादेश मंसिर ३० गते असंवैधानिक तबरले जारी गरियो । उक्त अध्यादेशमा टेकेर सोही दिन बेलुकी ५ बजे परिषद्को बैठक राखी विभिन्न ११ वटा संवैधानिक निकायमा नियुक्तिको लागि सिफारिस गरी संविधानको धारा २९२ बमोजिम बाध्यात्मक रूपमा संसदीय सुनुवाइ गर्नु पर्ने भएकोले संघीय संसद सचिवालयमा पुस ५ गते पत्र प्राप्त भयो । सोही दिन असंवैधानिक तबरबाट संसद विघटन गरिएका कारण संसदीय सुनुवाई समिति स्वतः नरहेको अवस्थामा सुनुवाई हुन नसक्ने स्थिति पैदा भई प्राप्त सबै सक्कल कागजात माघ १८ गते संवैधानिक परिषद्मै फिर्ता पठाइसकिएको थियो । तर संवैधानिक परिषदले विधिसम्मत् ढङ्गले पुनः सिफारिस गरी अनिवार्य रूपमा संसदीय सुनुवाइका लागि सिफारिस गर्नु पर्ने बाध्यात्मक अवस्था हुँदा हुँदै माघ २१ गते सपथ गराउने कार्य भएकोले राज्य सञ्चालनका विधि, पद्धति र प्रक्रिया मिच्दै संविधानको ठाडो उल्लङ्घन भएको छ । यसले कानूनी शासन र संवैधानिक विकासमा ठूलो अवरोध सिर्जना गरेको छ । संविधान निर्माणका क्रममा लामो छलफल र बहसपछि संविधानको धारा २९२ मा संसदीय सुनुवाइ सम्बन्धी व्यवस्था राखिएको तथ्य संविधान सभाको दुवै कार्यकालको सक्रिय सदस्यको हैसीयतले यहाँ स्मरण गराउन चाहन्छु । संवैधानिक निकायहरुमा हुने नियुक्तिहरु निष्पक्ष, विवादरहित र जनप्रतिनिधि संस्थाद्वारा अनुमोदित होस् र स्वेच्छाचारी नियुक्तिको अवस्था नआओस् भनी संविधान निर्माण गर्दा संवैधानिक परिषद् बन्ने व्यवस्था गरी संवैधानिक परिषद्लाई सिफारिस मात्र गर्ने अधिकार दिइएको हो । परिषद्ले गरेका सिफारिस अनुसार १५ सदस्यीय संसदीय सुनुवाइ समितिले योग्य र क्षमतावान भए नभएको यकिन गरेर मात्र सिफारिस सदर गरोस् भनेर संसदीय सुनुवाइको व्यवस्था भएको हो । संसदीय सुनुवाइ बिना वा संसदीय सुनुवाइ छलेर कुनै पनि नियुक्ति हुनै सक्दैन । संविधानले संसदीय सुनुवाइ गर्नुपर्ने भनेपछि नियमावलीले संविधानको धारा २९२ विपरित हुने गरी सुनुवाइ नगरिकनै नियुक्ति गरिनु संविधान विपरित छ । यसरी शृङ्खलाबद्ध रुपमा संविधानको उल्लङ्घन भएपछि म यस संविधानको रक्षार्थ संविधान र कानूनको अन्तिम व्याख्या गर्ने संवैधानिक अधिकार रहेको सर्बोच्च अदालतमा पुगेको छु । यो कदम विसुद्ध संविधानको संरक्षण र संवद्र्धनका लागि हो । मैले संविधानको रक्षाका खातिर नेपालको संविधानको धारा २ बमोजिम नेपाली जनतामा निहित सार्वभौमसत्ताको प्रतिनिधिमुलक संस्था, प्रतिनिधि सभाको नेतृत्व प्रदान गर्ने प्रमुख पदाधिकारीको हैसियतमा जनताको तर्फबाट प्राप्त हुन आएको निहित अधिकारको प्रयोग गरेको हुँ । स्वेच्छाचारी ढङ्गले संविधानवाद र कानुनी शासनमाथि खेलवाड गर्दै, संसद छलेर संविधान विपरितका कार्यहरु थपिंदै जाने अवस्थाले नेपाल आमाका महानतम् छोराछोरीको संघर्ष, रगत र पसिनाको बलमा निर्मित यो संविधान मिचेर भयावह अवस्थाको सृजना नहोस् भनी आफ्नो तर्फबाट भगिरथ प्रयत्न जारी राखेको छु र राख्ने छु । यस विषम परिस्थितिमा संविधानको रक्षार्थ बुद्धिजीवीबर्ग, सञ्चारकर्मी, नागरिक समाज र आम जनसमुदायको साथ र सहयोगका लागि हार्दिक अपिल गर्दछु । २०७७१०२३ अग्निप्रसाद सापकोटासभामुख"
राष्ट्रपतिलाई सिफारिस अस्वीकार गर्ने अधिकार छैन,"काठमाडौं : प्रतिनिधिसभा विघटनको प्रतिरक्षामा बहस गर्दै सरकारी वकिलले सरकारले सिफारिसको निर्णय गरेपछि राष्ट्रपतिले अस्वीकार गर्न संविधानले ठाउँ नदिएको जिकिर गरेका छन्। संविधानको धारा ७६, ८५ लगायत व्यवस्थामा प्रतिनिधिसभा विघटन गर्ने अधिकार प्रधानमन्त्रीमा अन्तरनिहित रहेको उनीहरूको जिकिर छ। प्रधानमन्त्रीले गरेको विघटनको सिफारिस राष्ट्रपतिले कार्यान्वयन नगर्न पाउने व्यवस्था संविधानमा कतै छैन, संवैधानिक इजलासमा बिहीबार बहसका क्रममा नायब महान्यायाधिवक्ता नारायणप्रसाद पौडेलले भने, प्रतिनिधिसभा विघटन सिफारिस र सदर संविधानअनुसार नै भएको हो। सरकारको सिफारिसमा राष्ट्रपतिले गरेको विघटनले संविधानको कुनै धारा उल्लंघन भएको छैन। इजलासबाट न्यायाधीश सपना प्रधान मल्लले प्रतिनिधिसभा गठन भएको दुई वर्षसम्म प्रधानमन्त्रीलाई अविश्वासको प्रस्ताव पेस गर्न नपाइने व्यवस्था सरकार स्थायित्व बनाउन कि प्रधानमन्त्रीलाई बलियो बनाउन ? भन्दै प्रश्न गरेकी थिइन्। जवाफमा पाण्डेयले भने, यो प्रावधान प्रधानमन्त्रीलाई बलियो बनाउन राखिएको हो। प्रधानमन्त्री बलियो भए सरकार आफँै स्थायी हुने परिकल्पना संविधानको हो। उनले अघिल्लो दिनको बहसमा पनि २०४७ सालको तुलनामा अहिलेको संविधानमा प्रधानमन्त्रीलाई धेरै अधिकार भएको जिकिर लिएका थिए। उनले दिगो शान्ति र संवैधानिक व्यवस्था खलबलिनबाट रोक्न प्रधानमन्त्रीले प्रतिनिधिसभा विघटनको निर्णय लिएको तर्क गरे। २०४७ को संविधानमा राष्ट्रप्रमुखलाई भएको अधिकारसमेत यो संविधानमा प्रधानमन्त्रीलाई दिएकाले विघटन गरी ताजा जनादेशमा जान कुनै व्यवधान छैन, उनले भने, जनताले अधिकार हस्तान्तरण गर्दै प्रतिनिधिसभाका सदस्य चुनेपछि ती सदस्यले आफ्नो अधिकार प्रधानमन्त्रीमा हस्तान्तरण गरेकाले फेरि जनतामा जाने घोषणा गरेको अवस्था हो। शुक्रबार पनि सरकारी वकिलको बहस निरन्तर हुनेछ।"
रोजाइमा छाँगे झरना,"भोजपुर : जिल्लाकै सबैभन्दा आकर्षक र महत्त्वपूर्ण मानिने छाँगे झरना प्रचारप्रसारको अभावले ओझेलमा छ। षडानन्द नगरपालिका३, खार्तम्छामा पर्ने उक्त झरना जिल्लाकै एकमात्र अग्लो झरना हो। यसको उचाइ एक सय ३९ मिटर छ। पर्यटकीय हिसाबले प्रमुख आकर्षणको केन्द्र भए पनि आवश्यक पूर्वाधार नहुँदा यो ओझेलमा परेको हो। झरनाको प्राकृतिक सुन्दरताले घुम्न आउने जोकोहीको मन लोभ्याउँछ। मनमोहक पानी खसेको झरना हेर्न र घुमफिर गर्न आउने आगन्तुक घण्टौंसम्म प्राकृतिक स्वादमा भुलिने गर्छन्। पर्यटकीय प्रचुर सम्भावना बोके पनि झरनाको प्रवद्र्धन हुन सकेको छैन। प्राकृतिक सौन्दर्यको आनन्द लिन आउने पर्यटक घण्टौं हिँडेर झरना हेर्न आउँछन्। किरात राई समुदायको धार्मिक पूजाआजासमेत हुने भएकाले उक्त झरनालाई छाँगे धामले पनि चिनिन्छ। तर, प्रचारप्रसारको कमीले झरनालाई पर्यटकीय क्षेत्रका रूपमा विकास गर्न नसकिएको स्थानीय शोम्बा तामाङ सुनाउँछन्। उनले भने, झरनाको सांस्कृतिक र धार्मिक महत्त्वको विषय उठान गर्नसके बाह्य पर्यटक भिœयाउन सकिन्थ्यो। धार्मिक पर्यटन प्रवद्र्धन गर्न नगरपालिकाले स्थलगत अनुसन्धानपश्चात् २०७६७७ को योजनाबाट १० लाख बजेट लगाएको थियो। उक्त बजेटले झरनासम्मको करिब ७ सय पैदल सिँढी र विश्रामस्थल बनाउने काम भयो। छाँगासम्म पुग्ने पैदलबाटो निर्माणपछि झरनाको प्रवद्र्धन गर्दै स्थानीय तहले प्रचारप्रसार अघि बढाएको थियो। तर पनि पर्याप्त भौतिक पूर्वाधार र प्रचारप्रसार नहुँदा झरनाको सोचअनुरूप पर्यटन प्रवद्र्धन हुन नसकेको पर्यटन क्षेत्र अनुसन्धानकर्ता श्रीकृष्ण बोगटी बताउँछन्। प्रचारप्रसार र व्यवस्थित खाने, बस्ने होटल होमस्टेलगायत सेवासुविधा नहुँदा झरनाको पर्यटकीय क्षेत्रका रूपमा विकास हुन सकेको छैन, उनले भने। झरना प्रवद्र्धनका लागि डीपीआर तयार भए पनि नगरपालिकाको बजेटले धान्न नसकेपछि संघ र प्रदेश सरकारलाई सहयोगको पहल गरेको थियो। तर बजेटका लागि संघ र प्रदेश सरकारले बेवास्ता गरेको नगरपालिकाकी उपमेयर मेरिका राईले बताइन्। सहयोग नपाएपछि नगरपालिकाले धान्न सक्ने क्रमागत बजेटले आगामी आर्थिक वर्षमा झरना क्षेत्रसम्मको करिब १ किलोमिटर पैदल बाटो र मोटरेबल बाटो बनाउने तयारी गरिरहेको उनले बताइन्। हामीले छाँगे झरनाको विकासका लागि पूर्वाधार बनाउने योजना बनाएका छौं, प्रदेश र संघबाट कुनै सहयोग पाएनौं। नगरपालिकाले धान्ने बजेट नै परिचालन गर्ने हाम्रो सोच छ, उपमेयर राईले भनिन्। सांस्कृतिक र धार्मिक महत्त्वसँग जोडिएको झरना क्षेत्रको प्रचारप्रसार र पर्यटकका लागि व्यवस्थित होमस्टे, होटलका साथै बाटोघाटो, पुलपुलेसाको व्यवस्थापन गर्नेसके पर्यटक आगमनमा अझै वृद्धि गर्न सकिने विज्ञहरूको बुझाइ छ। जिल्लाकै अग्लो यस झरनाको प्रवद्र्धन र सम्वद्र्धनले सिंगो जिल्लाकै आर्थिक उन्नतिमा टेवा मिल्ने सरोकारवाला बताउँछन्।"
संविधानको शृङ्खलाबद्ध उल्लंघन भएपछि अदालत गएँ : सभामुख सापकोटा,"काठमाडौं : प्रतिनिधिसभाका सभामुख अग्निप्रसाद सापकोटाले शृङ्खलाबद्ध रुपमा संविधानको उल्लंघनभएपछि संविधानको रक्षाका लागि सर्वोच्च अदालत गएको बताएका छन् । शुक्रबार पत्रकार सम्मेलन गर्दै सभामुख सापकोटाले यस्तो बताएका हुन् । उनले संविधानको संरक्षण र संवद्र्धनका लागि आफू अदालत पुगेको प्रष्ट पारेका हुन् । सापकोटाले संवैधानिक नियुक्तिप्रति चर्को असन्तुष्टि व्यक्त गरेका छन्। संसदीय सुनुवाइ बिना वा संसदीय सुनुवाइ छलेर कुनै पनि नियुक्ति हुनै सक्दैन । संविधानले संसदीय सुनुवाइ गर्नुपर्ने भनेपछि नियमावलीले संविधानको धारा २९२ विपरित हुने गरी सुनुवाइ नगरिकनै नियुक्ति गरिनु संविधान विपरित छ, सापकोटाले भनेका छन्, यसरी शृङ्खलाबद्ध रुपमा संविधानको उल्लङ्घन भएपछि म यस संविधानको रक्षार्थ संविधान र कानूनको अन्तिम व्याख्या गर्ने संवैधानिक अधिकार रहेको सर्बोच्च अदालतमा पुगेको छु । यो कदम विसुद्ध संविधानको संरक्षण र संवद्र्धनका लागि हो । सापकोटाले आफ्नो यो कदमलाई संविधानको रक्षाका लागि भएको दाबी गरेका छन् । मैले संविधानको रक्षाका खातिर नेपालको संविधानको धारा २ बमोजिम नेपाली जनतामा निहित सार्वभौमसत्ताको प्रतिनिधिमुलक संस्था, प्रतिनिधि सभाको नेतृत्व प्रदान गर्ने प्रमुख पदाधिकारीको हैसियतमा जनताको तर्फबाट प्राप्त हुन आएको निहित अधिकारको प्रयोग गरेको हुँ, उनले थ पभनेका छन् । विज्ञप्ति नेपाली जनताको लामो त्याग, विभिन्न कालखण्डमा भएका संघर्ष र बलिदानको प्रतिफल स्वरूप संविधान सभा मार्फत् जनताका प्रतिनिधिद्वारा निर्मित संविधानको पालन, संरक्षण र संवद्र्धन गर्ने दायित्व बोकेर राज्य संयन्त्रका नेतृत्वबाटै शृङ्खलाबद्ध रुपमा संविधानको उल्लङ्घन भइरहेको सम्बन्धमा मेरो गम्भीर ध्यानाकर्षण भएको छ । संविधानको मर्म र भावना विपरित संवैधानिक परिषद् (काम, कर्तव्य, अधिकार र कार्यविधि) सम्वन्धी (पहिलो संशोधन) अध्यादेश जारी गर्ने, सोही अध्यादेश अनुसार अनधिकृत रुपमा बैठक बसी पदाधिकारी सिफारिस गर्ने, प्रतिनिधि सभा विघटन गर्ने, संसदीय सुनुवाई वेगर संवैधानिक आयोगहरुमा पदाधिकारीको नियुक्ति गर्ने लगायतका काम कारबाहीले संविधानमाथि एक पछि अर्को प्रहार भइरहेको छ । यसै सिलसिलामा २०७७ वैशाख ८ गते जारी गरिएको संवैधानिक परिषद् (काम, कर्तव्य, अधिकार र कार्यविधि) सम्वन्धी (पहिलो संशोधन) अध्यादेश, २०७७ चौतर्फी विरोध पछि फिर्ता गरिएको र पहिलेकै पुनरावृत्ति हुनेगरी सोही अध्यादेश मंसिर ३० गते असंवैधानिक तबरले जारी गरियो । उक्त अध्यादेशमा टेकेर सोही दिन बेलुकी ५ बजे परिषद्को बैठक राखी विभिन्न ११ वटा संवैधानिक निकायमा नियुक्तिको लागि सिफारिस गरी संविधानको धारा २९२ बमोजिम बाध्यात्मक रूपमा संसदीय सुनुवाइ गर्नु पर्ने भएकोले संघीय संसद सचिवालयमा पुस ५ गते पत्र प्राप्त भयो । सोही दिन असंवैधानिक तबरबाट संसद विघटन गरिएका कारण संसदीय सुनुवाई समिति स्वतः नरहेको अवस्थामा सुनुवाई हुन नसक्ने स्थिति पैदा भई प्राप्त सबै सक्कल कागजात माघ १८ गते संवैधानिक परिषद्मै फिर्ता पठाइसकिएको थियो । तर संवैधानिक परिषदले विधिसम्मत् ढङ्गले पुनः सिफारिस गरी अनिवार्य रूपमा संसदीय सुनुवाइका लागि सिफारिस गर्नु पर्ने बाध्यात्मक अवस्था हुँदा हुँदै माघ २१ गते सपथ गराउने कार्य भएकोले राज्य सञ्चालनका विधि, पद्धति र प्रक्रिया मिच्दै संविधानको ठाडो उल्लङ्घन भएको छ । यसले कानूनी शासन र संवैधानिक विकासमा ठूलो अवरोध सिर्जना गरेको छ । संविधान निर्माणका क्रममा लामो छलफल र बहसपछि संविधानको धारा २९२ मा संसदीय सुनुवाइ सम्बन्धी व्यवस्था राखिएको तथ्य संविधान सभाको दुवै कार्यकालको सक्रिय सदस्यको हैसीयतले यहाँ स्मरण गराउन चाहन्छु । संवैधानिक निकायहरुमा हुने नियुक्तिहरु निष्पक्ष, विवादरहित र जनप्रतिनिधि संस्थाद्वारा अनुमोदित होस् र स्वेच्छाचारी नियुक्तिको अवस्था नआओस् भनी संविधान निर्माण गर्दा संवैधानिक परिषद् बन्ने व्यवस्था गरी संवैधानिक परिषद्लाई सिफारिस मात्र गर्ने अधिकार दिइएको हो । परिषद्ले गरेका सिफारिस अनुसार १५ सदस्यीय संसदीय सुनुवाइ समितिले योग्य र क्षमतावान भए नभएको यकिन गरेर मात्र सिफारिस सदर गरोस् भनेर संसदीय सुनुवाइको व्यवस्था भएको हो । संसदीय सुनुवाइ बिना वा संसदीय सुनुवाइ छलेर कुनै पनि नियुक्ति हुनै सक्दैन । संविधानले संसदीय सुनुवाइ गर्नुपर्ने भनेपछि नियमावलीले संविधानको धारा २९२ विपरित हुने गरी सुनुवाइ नगरिकनै नियुक्ति गरिनु संविधान विपरित छ । यसरी शृङ्खलाबद्ध रुपमा संविधानको उल्लङ्घन भएपछि म यस संविधानको रक्षार्थ संविधान र कानूनको अन्तिम व्याख्या गर्ने संवैधानिक अधिकार रहेको सर्बोच्च अदालतमा पुगेको छु । यो कदम विसुद्ध संविधानको संरक्षण र संवद्र्धनका लागि हो । मैले संविधानको रक्षाका खातिर नेपालको संविधानको धारा २ बमोजिम नेपाली जनतामा निहित सार्वभौमसत्ताको प्रतिनिधिमुलक संस्था, प्रतिनिधि सभाको नेतृत्व प्रदान गर्ने प्रमुख पदाधिकारीको हैसियतमा जनताको तर्फबाट प्राप्त हुन आएको निहित अधिकारको प्रयोग गरेको हुँ । स्वेच्छाचारी ढङ्गले संविधानवाद र कानुनी शासनमाथि खेलवाड गर्दै, संसद छलेर संविधान विपरितका कार्यहरु थपिंदै जाने अवस्थाले नेपाल आमाका महानतम् छोराछोरीको संघर्ष, रगत र पसिनाको बलमा निर्मित यो संविधान मिचेर भयावह अवस्थाको सृजना नहोस् भनी आफ्नो तर्फबाट भगिरथ प्रयत्न जारी राखेको छु र राख्ने छु । यस विषम परिस्थितिमा संविधानको रक्षार्थ बुद्धिजीवीबर्ग, सञ्चारकर्मी, नागरिक समाज र आम जनसमुदायको साथ र सहयोगका लागि हार्दिक अपिल गर्दछु । २०७७१०२३ अग्निप्रसाद सापकोटासभामुख"
राष्ट्रपतिलाई सिफारिस अस्वीकार गर्ने अधिकार छैन,"काठमाडौं : प्रतिनिधिसभा विघटनको प्रतिरक्षामा बहस गर्दै सरकारी वकिलले सरकारले सिफारिसको निर्णय गरेपछि राष्ट्रपतिले अस्वीकार गर्न संविधानले ठाउँ नदिएको जिकिर गरेका छन्। संविधानको धारा ७६, ८५ लगायत व्यवस्थामा प्रतिनिधिसभा विघटन गर्ने अधिकार प्रधानमन्त्रीमा अन्तरनिहित रहेको उनीहरूको जिकिर छ। प्रधानमन्त्रीले गरेको विघटनको सिफारिस राष्ट्रपतिले कार्यान्वयन नगर्न पाउने व्यवस्था संविधानमा कतै छैन, संवैधानिक इजलासमा बिहीबार बहसका क्रममा नायब महान्यायाधिवक्ता नारायणप्रसाद पौडेलले भने, प्रतिनिधिसभा विघटन सिफारिस र सदर संविधानअनुसार नै भएको हो। सरकारको सिफारिसमा राष्ट्रपतिले गरेको विघटनले संविधानको कुनै धारा उल्लंघन भएको छैन। इजलासबाट न्यायाधीश सपना प्रधान मल्लले प्रतिनिधिसभा गठन भएको दुई वर्षसम्म प्रधानमन्त्रीलाई अविश्वासको प्रस्ताव पेस गर्न नपाइने व्यवस्था सरकार स्थायित्व बनाउन कि प्रधानमन्त्रीलाई बलियो बनाउन ? भन्दै प्रश्न गरेकी थिइन्। जवाफमा पाण्डेयले भने, यो प्रावधान प्रधानमन्त्रीलाई बलियो बनाउन राखिएको हो। प्रधानमन्त्री बलियो भए सरकार आफँै स्थायी हुने परिकल्पना संविधानको हो। उनले अघिल्लो दिनको बहसमा पनि २०४७ सालको तुलनामा अहिलेको संविधानमा प्रधानमन्त्रीलाई धेरै अधिकार भएको जिकिर लिएका थिए। उनले दिगो शान्ति र संवैधानिक व्यवस्था खलबलिनबाट रोक्न प्रधानमन्त्रीले प्रतिनिधिसभा विघटनको निर्णय लिएको तर्क गरे। २०४७ को संविधानमा राष्ट्रप्रमुखलाई भएको अधिकारसमेत यो संविधानमा प्रधानमन्त्रीलाई दिएकाले विघटन गरी ताजा जनादेशमा जान कुनै व्यवधान छैन, उनले भने, जनताले अधिकार हस्तान्तरण गर्दै प्रतिनिधिसभाका सदस्य चुनेपछि ती सदस्यले आफ्नो अधिकार प्रधानमन्त्रीमा हस्तान्तरण गरेकाले फेरि जनतामा जाने घोषणा गरेको अवस्था हो। शुक्रबार पनि सरकारी वकिलको बहस निरन्तर हुनेछ।"
ओली पक्षको शक्ति प्रदर्शन : काठमाडौंका विभिन्न ठाउँबाट जुलुस (फोटो फिचर),"काठमाडौं : सत्तारुढ नेपाल कम्युनिस्ट पार्टी (नेकपा) केपीशर्मा ओली समूहले बिहीबार शक्ति प्रदर्शन गरेको छ। नारायणहिटी दरबार सङ्ग्रहालयको दक्षिण ढोकातर्फको सडक भएको जनसभा विभिन्न १६ ठाउँबाट जुलुस निकालिएको हो। जनसभा हुनुभन्दा अगाडि काठमाडौँ उपत्यकाका बागबजार, प्रदर्शनी मार्ग, महेन्द्र शालिक पूर्व, घण्टाघर, नेपाल एअरलाईन्स अगाडि, त्रिपुरेश्वर, गौशाला, माइतीघर, पुतलीसडक, लैनचौर, सोह्रखुट्टे नयाँ रोड, टेकु, बसन्तपुर, सोह्रखुट्टे, ज्ञानेश्वर, पुरानो बानेश्वर लगायतका स्थानबाट र्याली निकालिएको थियो। काठमाडौंका साथै बागमती प्रदेशका १३ वटै जिल्लाका कार्यकर्ता र समर्थक सहभागी भएका छन्। कमिटीले प्रतिनिधिसभा विघटन भइ निर्वाचन घोषणा गरिएको नयाँ परिस्थिति, नयाँ राजनीतिक घटनाक्रमबारे जनस्तरमा सन्देश दिन जनसभाको आयोजना बागमती प्रदेश कमिटी अध्यक्ष आनन्दप्रसाद पोखरेलले जानकारी दिए। जनसभालाई प्रधानमन्त्री एवम् पार्टी अध्यक्ष केपी शर्मा ओली,उपप्रधानमन्त्री ईश्वर पोख्रेल, रामबहादुर थापा बादल, सत्यनारायण मण्डलले सम्बोधन गर्ने कार्यक्रम तय भएको छ। प्रधानमन्त्री केपी शर्मा ओलीले प्रचण्डमाधव पक्षले काठमाडौंमा गरेको शक्ति प्रदर्शनलाई सामान्य भन्दै २३ गते वास्तविक जनप्रदर्शन हुने दावी गरेका थिए। गत पुस ५ गते प्रतिनिधिसभा विघटन भइ आगामी वैशाख १७ र २७ गतेका लागि निर्वाचन तोकिएको छ। कार्यक्रमको प्रचारका लागि बिहीबार साँझ काठमाडौंमा महेश बस्नेत नेतृत्वको स्वयंसेवक परिचालन कमिटीले वाल्मीकी कलेजबाट मार्चपास गरेको थियो। प्रधानमन्त्री केपी ओलीको समर्थनमा बुधबार राजधानीमा मोटरसाइकल र्याली भएको थियो। अध्यक्ष एवम् प्रधानमन्त्री ओलीको तस्वीरसहित बालकुमारी पुलबाट सुरु भएको मोटरसाइकल र्याली सातदोबाटो, लगनखेल, जावलाखेल, थापाथाली, त्रिपुरेश्वर, जमल, नारायणहिटी, कमलपोखरी, गौशाला हुँदै तीनकुनेमा टुंगिएको थियो। जनसभामा सहभागी हुन निस्किएको र्याली । तस्बिरहरु : सुनिता डंगोल र उमा विष्ट"
प्रतिगमनविरुद्धको आन्दोलन नेकपाको मात्रै मामिला होइन : नेपाल,"काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहका अध्यक्ष माधव नेपालले प्रतिगमनविरुद्धको आन्दोलन नेकपाको मात्रै मामिला नभएको बताएका छन्। शुक्रबार पार्टीको केन्द्रीय संघर्ष समितिले आयोजना गरेको पत्रकार भेटघाटका क्रममा उनले केपी ओलीले पार्टीमात्र होइन देश नै कब्जा गर्न लागेकाले अहिलेको विवादलाई नेकपाको आन्तरिक मामिला मात्र नसोच्न आग्रह गरेका हुन्। उनले भने,केपी ओलीले पार्टीबाट सुरु गरे, राज्यलाई आफ्नो कब्जामा पार्ने कोसिस गर्न थालेका छन्, त्यो पनि गरे। र अब सिंगो देशको प्रजातन्त्रको घाँटी निमोठ्दै निमोठ्दैनिमोठ्दै गइरहेका छन्। त्यसैले अब यो नठाने हुन्छ कि यो आन्दोलन नेकपाको मात्रै मामिला हो। कानूनीको शासन, विधीको शासनले आम हड्ताललाई जनसमुदायको समर्थन रहेको उल्लेख गर्दै उनले केपी ओलीले जेजे गर्छन् त्यो तमासा हेरेर नबस्ने धारणा राखे। आधिकारिक नेकपा आफूतिरै रहेको भन्दै ओली समुह चोइटिएर बालकोटको घेराभित्र सिमित हुन पुगेको उनको दाबी छ। आधिकारिक नेकपा आफूतिरै रहेको भन्दै ओली समुह चोइटिएर बालकोटको घेराभित्र सिमित हुन पुगेको बताए। उनले आफूहरूसँग देशभरका जिल्ला कमिटी र कार्यकर्ताको बहुमत भएको बताउँदै त्यसमा आँखा नलगाउन चेतावनी दिए। उनले नेपाल कम्युनिस्ट पार्टी (नेकपा) नामको दाबा कुनै अधिकार नभएकाले त्यो भन्दा अन्यथा केही भए देशमा अझ ठूला समस्या हुने धारणा राखे। उनले पार्टी बनाउन विधी, सिद्धान्त र प्रक्रिया मान्नुपर्ने बताए। उनले ओलीको अपराधको इतिहासले हिसाब राख्ने बताए। नेपालले बन्दका क्रममा दैनिक ज्यालादारीमा परेको कष्टप्रति क्षमा पनि मागेका छन्।"
"नारायणहिटीबाट ओलीको उद्घोष : 'देश चुनावतर्फ गइसक्यो, अब जनताले फैसला गर्छन्'","काठमाडौं : प्रधानमन्त्री केपी ओलीले सिंगो मुलुक चुनाव चाहेकोले अब चुनावलाई कसैले रोक्न नसक्ने बताएका छन्। उनले भनेका छन्, देश अब चुनावतर्फ गयो गयो, अब जनताले फैसला गर्छन्। जनताले चुनाव चाहेका छन्, अस्थिरता होइन।' नेकपाका अध्यक्षसमेत रहेका प्रधानमन्त्री ओलीले शुक्रबार नारायणहिटी अगाडि आयोजित बृहत् जनसभालाई सम्बोधन गर्दै यस्तो उद्घोष गरेका हुन्। ओलीले नरभक्षी आन्दोलनका दिन गएको बताए।नेकपा अध्यक्ष पुष्पकमल दाहाल प्रचण्डले केही दिनअघि अब मांसाहारी आन्दोलनले मात्र नहुने बताएकोप्रति कटाक्ष गर्दै ओलीले यस्तो बताएका हुन् । मांसाहारी आन्दोललने हुँदेन भनेर उहाँले भनेको के हो ? के चिकेन चिल्ली खान खोजेको हो ?, प्रश्न गर्दै ओलीले भने, नरभक्षी आन्दोलनका दिन गए । अब नेपालमा कसैले हिंसा मच्चाउन सक्दैन । नेपाल शान्तिपूर्ण छ । नेपाल अशान्तिको भुमरीमा जान सक्दैन । बन्दको नाममा गरिब जनताको सम्पत्तिमा नोक्सान भए सरकारले हेर्ने ओलीले बताए । बिहीबार नेकपा प्रचण्डनेपाल समूहको आम हड्ताललाई ओलीले कथित नेपाल बन्दको संज्ञा दिएका हुन् । गरिबको नोक्सान भएको कुरा सरकारले हेर्छ, ओलीले भने, इन्सुरेन्सलाई क्षतिपूर्ति दिन लगाउँछौँ भएन भने गरिबलाई हेर्ने सरकार छ । गरिबलाई माया गर्ने सरकार छ । इतिहासकै ठूलो सभामा भएको दाबी प्रधानमन्त्री ओलीले दरबारमार्गमा भएको सभालाई इतिहासकै ठूलो भएको दाबी गरे । ओलीले सभामा आउन नदिने प्रचण्डनेपाल समूहले कथित नेपाल बन्द गरेर तर्साए पनि सभास्थलमा मान्छे नअटाएको बताए । सभामा उपस्थित हुन नदिन बाटामा खाल्टा खनियो, बम राखेर विप्लव लेखियो । तर यो भेललाई रोक्न कसैले सकेनन्, ओलीले भने । इतिहासकै ठूलो सभा भएकाले उनले दायाँ सञ्चयकोष, बायाँ जयनेपाल हल, घण्टाघरसम्म पनि मासिन अटाउन नसकेको दाबी गरे । सभालाई सम्बोधन गर्दै ओलीले देश सुरुङ मार्गमा प्रवेश गरेको दाबी गरेका छन् । उनले थानकोटबाट नौबिसेसम्मको सुरुङ निर्माणको काम थालिएको बताए । ओलीले यो काम छिट्टै सकिने दाबी गरे । हामीले नेपाललाई सुरुङमार्गमा प्रवेश गराएका छौं, ओलीले भने, थानकोटबाट नौबिसे सुरुङ खन्ने काम सुरु भएको छ, त्यो यहाँहरुले देख्नुभएको छ । आफू नेतृत्वको सरकारले विकास निर्माणका धेरै काम गरेको दाबीसमेत ओलीले गरेका छन् । उनले तीन वर्षमा ६ हजार किलोमिटर सडक कालोपत्रे भएको बताए । ओलीले अहिले सडकमा सडक बालक नभएको दाबीसमेत गरे । उनले सरकारले तुइन विस्थापित गरेको, जलविद्युत आयोजना निर्माण गरेर सवस्टेसनको निर्माण सकेर उद्घाटन भएको बताए । सरकारका कामको विवरण सुनाएका ओलीले केही दिनमै रेल चल्ने बताए । उनले भारतसँग रक्सौलकाठमाडौं रेलमार्गको लागि सम्झौता भएर डीपीआर निर्माणको काम अन्तिम चरणमा पुगेको बताए । उनले पूर्वपश्चिम रेलमार्ग बनाउने र चौडा सडक बनाउने काम भइरहेको उल्लेख गरे । संघीय लोकततान्त्रिक गणतन्त्र तलमाथि हुँदैन ओलीले सभालाई सम्बोधन गर्दै संघीय लोकतान्त्रिक गणतन्त्र तलमाथि नहुने बताए । उनले कतिपयले राजतन्त्र फर्किएको घोषणा गर्छ भन्ने हल्ला गर्नेको पछाडि नलाग्न आग्रह गरे । यो भनाइप्रति उनले आश्चर्य व्यक्त गरे । जसले आधा दशकभन्दा बढी गणतन्त्रका लागि लड्यो, ओलीले भने, त्यो केपी ओलीले राजतन्त्र फर्किएको घोषणा गर्छ रे ! भिडियो : न्यूज एजेन्सी नेपाल"
निरङ्कुश राजतन्त्रको प्रेतात्मा जगाउन नारायणहिटी पुगे ओली: योगेश भट्टराई,"धादिङ: नेकपा प्रचण्डमाधव समूहका नेता तथा स्थायी समिति सदस्य योगेश भट्टराईले अस्तित्व नै मेटिएको निरङकुश राजतन्त्रको प्रेतात्मा जगाउन प्रधानमन्त्री केपी शर्मा ओली नारायणहिटी पुगेको आरोप लगाएका छन् । संसद विघटनको विरोधमा नेकपा प्रचण्डमाधव समूहको आयोजनामा धादिङवेसीमा भएको विरोधसभालाई सम्वोधन गर्ने क्रममा नेता भट्टराईले यस्तो बताएका हुन् । वर्तमान प्रधानमन्त्री केपी शर्मा ओलीले मण्डले शैलीमा कार्यकर्ता परिचालन गरेको र पुर्वपञ्चहरुकै शैली टिपेर नारायणहिटीमा आमसभा आयोजना गरेको उनले बताए । नेकपा ओली समूहको नारायणहिटी दरवार परिसरमा आयोजित आमसभालाई लक्षित गर्दै भट्टराईले भने, 'नारायणहिटी अगाडि जुन नाटक मन्चन भइरहेको छ केपी ओली समूहको त्यो अन्तिम नाटक हुनेछ । अहिले केपी ओलीलाई पुर्वपञ्चहरुले साथ दिइरहेका छन्, उ बेलाको मण्डले प्रवित्तिकै झल्को दिने गरी ओलीका मण्डलेहरु ओली आई लभ यू भन्दै सहर घुमिरहेका छन् । जसरी राजतन्त्र अन्त्यको साक्षी बसेको छ नारायणहिटी, त्यसरी नै ओलीको अन्त्यको पनि त्यही नारायणहिटी साक्षी बस्नेछ । देश स्थायी शान्तिको लागि अघि बढिरहेको बेला वर्तमान प्रधानमन्त्री देशलाई फेरि गृहयुद्धतर्फ धकेल्न उद्दत रहेको उनले बताए । भट्टराईले भने, हामी शान्ति चाहान्छौँ, ओली र तिनका मण्डलेहरु युद्ध चाहन्छन्, त्यत्रो जनयुद्धलाई समेत शान्तिपूर्ण तरिकाले समापन गरेर अग्रगामी दिशातर्फ हिँडाइरहेको देशलाई फेरि गृहयुद्धमा धकेल्न प्रधानमन्त्री उद्दत हुनुभयो । यो कसैको हुकुमी बक्सिसबाट बनाएको संविधान होइन, जनताको रगत र पसिनासँग साटेर बनाएको संविधान हो, कोही कसैलाई सनक चढेकै भरमा संविधान च्यात्न पाइँदैन, नेता भट्टराईले भने । सम्बोधनको क्रममा नेता भट्टराईले कांग्रेसप्रति पनि कटाक्ष गरेका थिए । प्रतिनिधिसभामाथि आक्रमण हुँदा पनि नेपाली कांग्रेसले देखाएको दुईधारे चरित्रप्रति उनले कटाक्ष गरे । २०१७ सालमा संसद विटघन हुँदा विपीले अदालतको फैसला कुरेनन्, २०६१ सालमा गिरिजाले कुनै आलटाल गरेनन्, त्यही विपी र गिरिजाका संन्ततीले आज संविधानमाथि यत्रो निर्मम प्रहार हुँदा पनि किन बोल्दैनन्, किन संविधानका पिता मान्ने सुशील दाका कार्यकर्ताहरुले सडकमा आउन आलटाल गरिरहेको छन् ? उनले सोधे । विरोधसभालाई नेकपाका नेताहरु राजेन्द्र पाण्डे, विष्णुपुकार श्रेष्ठ, गंगालाल तुलाधर लगायतले सम्वोधन गर्दै प्रधानमन्त्री ओलीको कडा आलोचना गरेका थिए ।"
एमसीसीविरुद्धको नारा लाग्दा को घुस्यो भनेजस्तो पर्यो : प्रचण्ड,"काठमाडौं : सत्तारुढ नेपाल कम्युनिस्ट पार्टी (नेकपा) का अध्यक्ष पुष्पकमल दाहाल प्रचण्डले आमहड्तालमा मिलिनियम च्यालेन्ज कर्पोरेसन (एमसीसी) विरुद्धको नारा लाग्दा को घुस्यो भनेजस्तो परेको टिप्पणी गरेका छन्। शुक्रबार राजधानीमा केन्द्रीय संघर्ष समितिले आयोजना गरेको पत्रकार सम्मेलनमा बोल्दै उनले एमसीसी पार्टीभित्र छलफल चलेपनि पार्टीले अन्तिम निर्णय गरीनसकेको बताए। उनले संवैधानिक परिषद्मा भएको ज्यादतीपूर्ण नियुक्ति विरुद्धको भएको हडतालमा १० थरीका नारा लगाउनुभन्दा नारा जे आन्दोलनको आजको ठोस कार्यक्रम हो त्यहि केन्द्रीत गरौं भनेको प्रस्ट्याए। नारा त थुप्रै लगाउन सकिन्छ। एकातिर एमसीसीको बारेमा औपचारिक पार्टीले निर्णय गरिसकेको छैन, त्यो अवस्थामा, अर्कोतिर आन्दोलन एउटा विषयमा केन्द्रीत गरेर त्यसमा प्रतिवाद गर्नका लागि बोलाइएको छ, १० वटा ५० वटा नारा लगाउन थालियो भने झन् त्यसले चाहिँ हाम्रो जुन प्रहारको निसाना हो त्यो कमजोर हुन्छ भन्ने अर्थमा मात्रै मैले। उनले भने, बीचमा फ्याट्ट एउटा लगाइदिनुभो, न विषय छ, न प्रसंग। अब संघर्ष समितिले बनाएका नारा एकातिर छन्, बीचमा प्याच्च हालिदिएको छ। मलाई चाहिँ के भयो भने छ्याट्ट दिमागमा को घुस्यो भनेजस्तो पर्यो के मलाई। भनेको नारा लगाउनुपर्छ, हाम्रै साथीहरु हुन ती त । त्यस्तो ठानेर मैले कथाकथित उक्त नारा नगर्नुस् भनेर भनेको मात्रै होप्रचण्डले थपे त्यसको अर्थ एमसीसीको पक्षमा गएँ, मैले नीति बदले भन्ने होइन।उनले एमसीसीलाई लिएर पार्टी भित्र गम्भीर रुपमा विषयलाई छलफल गरिरहेको बताए। अमेरिकी राजदूत भेटेको प्रसंग उल्लेख गर्दै प्रचण्डले एमसीसी रिजेक्ट नगरेको भएपनि परिमार्जन गर्नु जरुरी भएकाले यतिकै हुन्छ भन्ने पक्षमा आफू नभएको धारणा राखे। बिहीबार प्रचण्डमाधव समूहको आमहड्तालमा प्रचण्ड सहभागी भएको समयमा एमसीसी मूर्दावाद भन्दै नारा लागेको थियो। मुठ्ठी उठाउँदै झार्दै मुर्दावाद भनिरहेका प्रचण्ड माइकबाट एमसिसी चाहिँदैन भनेपछि अचानक झस्किएका थिए। र नेताकार्यकर्ताले एमसीसीविरुद्ध निरन्तर नारा लगाएपछि प्रचण्डले रोकेका थिए।"
प्रतिनिधिसभा विघटन र संवैधानिक नियुक्तिविरुद्ध आन्दोलनमा साथ दिन कांग्रेसको अपील,"काठमाडौं : प्रतिनिधिसभा विघटन र सरकारले गरेको संवैधानिक निकायमा गरेको नियुक्तिविरुद्धको आन्दोलनमा ऐक्यवद्धता जनाउन कांग्रेसले अपिल गरेको छ । कांग्रेस प्रवक्ता विश्वप्रकाश शर्माले एक विज्ञप्ति जारी गर्दै शनिबार कांग्रेस सम्बद्ध भातृ संस्थाको प्रदर्शन हुने जानकारी दिएका छन् । उक्त प्रदर्शनपछि कांग्रेसले आगामी फागुन तीन गते ७७ वटै जिल्ला कार्यसमितिको नेतृत्वमा देशैभर सरकारविरुद्ध विरोध प्रदर्शन गर्ने भएकाले त्यसमा सबैको सहभागीताका लागि नेता शर्माले विज्ञप्तिमार्फत अपिल गरेका हुन् । गत पुस ५ गते भएको प्रतिनिधिसभा विघटनको कदम असंवैधानिक, अलोकतान्त्रिक र सर्वसत्तावाद उन्मुख कदम ठहर गर्दै कांग्रेस आन्दोलनमा रहेको उनले बताएका छन् । साथै बिहीबार प्रचण्डनेपाल समूहले गरेको नेपालबन्दप्रति पनि लक्षित गर्दै जनतालाई दुःख नदिएर कांग्रेस शान्तिपूर्ण आन्दोलनमा रहेको जिकिर गरेका छन् । नेकपाको सरकार बनेपछि जनविरोधी कदमहरु र प्रवृत्तिविरुद्ध कांग्रेस संसद् र सडक दुवै ठाउँमा सालीन ढंगले प्रस्तुत हुँदै आयो । अनेक घटनाका बाबजुद उपत्यका या नेपाल बन्दको कार्यक्रम हामीले आयोजना गरेनौं, विज्ञप्तिमा भनिएको छ । संसद विघटनको असंवैधानिक कदमविरुद्धको प्रदर्शनलाई अझ व्यापक बनाउने तर जनताले दुःख पाउने गरि बन्दको आह्वान र आयोजना गर्ने कार्यमा नलाग्न आफूहरु प्रतिबद्ध रहेको नेता शर्माले विज्ञप्तिमार्फत जनाएका छन् । विज्ञप्तिमा अघि भनिएको छ, विघटनविरुद्ध उभिएका सबै दल र संस्थालाई यही अपिलसमेत गर्न चाहन्छौं । साथै कांग्रेसले संवैधानिक परिषद सम्बन्धि संविधानमा व्वस्था गरिएको प्रावधान, मर्म र विधिलाई वर्तमान सरकारले सुरुदेखिनै कुल्चिँदै आएको विषयमा संस्थागत निर्णयका साथ कांग्रेस प्रष्ट रुपलेविरुद्धमा उभिएको दाबी गरेको छ । विज्ञप्तिमा अघि भनिएको छ, संवैधानिक परिषद् सम्बन्धि अध्यादेश जारी गर्ने कदम होस् या त्यसपछिको बैठक अथवा पछिल्लो सपथग्रहण । दम्भ र द्वन्द्वको परिणाममा संविधानको मर्म विपरीतको कर्म गर्ने सर्वसत्तावाद उन्मुख प्रवृत्ति विरुद्ध हाम्रो संघर्ष जारी छ, जारी रहनेछ ।"
नेकपा ओली पक्षको बृहत जनसभा (लाइभ),"काठमाडौं : सत्तारुढ नेपाल कम्युनिस्ट पार्टी (नेकपा) केपीशर्मा ओली समूहले बिहीबार शक्ति प्रदर्शन गरेको छ। नारायणहिटी दरबार सङ्ग्रहालयको दक्षिण ढोकातर्फको सडक भएको जनसभामा विभिन्न १६ ठाउँबाट जुलुस निकालिएको थियो। जनसभा हुनुभन्दा अगाडि काठमाडौँ उपत्यकाका बागबजार, प्रदर्शनी मार्ग, महेन्द्र शालिक पूर्व, घण्टाघर, नेपाल एअरलाईन्स अगाडि, त्रिपुरेश्वर, गौशाला, माइतीघर, पुतलीसडक, लैनचौर, सोह्रखुट्टे नयाँ रोड, टेकु, बसन्तपुर, सोह्रखुट्टे, ज्ञानेश्वर, पुरानो बानेश्वर लगायतका स्थानबाट र्याली निकालिएको थियो। काठमाडौंका साथै बागमती प्रदेशका १३ वटै जिल्लाका कार्यकर्ता र समर्थक सहभागी भएका थिए। जनसभालाई प्रधानमन्त्री एवम् पार्टी अध्यक्ष केपी शर्मा ओली,उपप्रधानमन्त्री ईश्वर पोख्रेल, रामबहादुर थापा बादल, सत्यनारायण मण्डलले सम्बोधन गर्ने कार्यक्रम तय भएको छ। प्रतिनिधिसभा विघटन भइ निर्वाचन घोषणा गरिएको नयाँ परिस्थिति, नयाँ राजनीतिक घटनाक्रमबारे जनस्तरमा सन्देश दिन जनसभाको आयोजना गरिएको नेकपाले जनाएको छ।गत पुस ५ गते प्रतिनिधिसभा विघटन भइ आगामी वैशाख १७ र २७ गतेका लागि निर्वाचन तोकिएको छ। भिडियो"
सरकारको ब्यहोरा पञ्चायती शासकजस्तैः झलनाथ खनाल,"झापा: नेकपाका वरिष्ठ नेता झलनाथ खनालले नेपालको इतिहासमा पञ्चायती शासकको जस्तो ब्यहोरा देखाएर डंका बजाएको आरोप लगाएका छन् । उनले पञ्चायती शासकले मात्र सत्तामा बसेको बेला सडकमा प्रदर्शन गरेको दाबी गरे । अहिलेको सरकारले आफैं सरकारमा भएको बेला २०४६ साल अघिको सरकार जस्तै जनप्रर्दशन सडकमा देखाएको बताए । प्रेस संगठन झापाले शुक्रबार विर्तामोडमा आयोजना गरेको पत्रकार सम्मेलनमा बोल्दै नेता खनालले भने, खड्गप्रसाद ओली सडकमा जनसभा गर्दै हुनुहुन्छ, सरकारले कसकोविरुद्ध आन्दोलन गर्ने ? सरकार समर्थक दलको शुक्रबार काठमाडौंमा भएको प्रदर्शनलाई लक्षित गर्दै खनालले आगामी २८ गते नेकपाको आयोजनामा हुने प्रदर्शनको लागि तयार रहन आग्रह पनि गरे । उनले भने, ओली प्रतिगमनविरुद्ध सम्पूर्ण दलको एैक्यबद्धता आन्दोलन अहिलेको आवश्यकता हो । पार्टीका सिद्धान्त र कार्यदिशामा प्रधानमन्त्री ओली नचल्नु नै पार्टी विभाजनको प्रमुख कारक भएको स्पष्ट पार्दै खनालले कानुनी र राजनीतिक लडाईँबाट ओलीलाई वास्तविक साइजमा ल्याएरै छोड्ने जिकिर गरे ।"
संवैधानिक नियुक्तिविरुद्ध सर्वोच्च पुगे सभामुख सापकोटा,"काठमाडौं : सरकारले संवैधानिक निकायमा गरेको नियुक्ति वदरको माग गर्दै सभामुख अग्निप्रसाद सापकोटा सर्वोच्च अदालत पुगेका छन् । सापकोटाले शुक्रबार बिहान सर्वोच्च अदालतमा नियुक्ति वदरको माग गर्दै रिट दायर गरेका हुन्। उनीसँगै नेकपा प्रचण्ड नेपाल समूहका नेतृ शशी श्रेष्ठ, रामकुमारी झाक्रीलगायत नेताहरू पनि गएका छन् । राष्ट्रपति विद्यादेवी भण्डारीले बुधबार अख्तियारलगायत विभिन्न संवैधानिक निकायमा ३२ जना पदाधिकारी नियुक्त गरेकी थिइन् । अहिले त्यसको चौतर्फी विरोध भइरहेको छ । सरकारको यो कदमलाई विभिन्न राजनीतिक दलहरुले पनि असंवैधानिक भनेका छन्। यसअघि संवैधानिक परिषदले संवैधानिक निकायहरुमा गरेका नियुक्तिको सिफारिस सभामुखले फिर्ता पठाइदिएका छन् । अख्तियार दुरुपयोग अनुसन्धान आयोग, निर्वाचन आयोग, मानव अधिकार आयोगलगायत संवैधानिक आयोगमा विवादास्पद रुपमा प्रधानमन्त्रीले गरेका नियुक्ति सभामुख अग्निप्रसाद सापकोटाले फिर्ता पठाएका थिए। प्रधानमन्त्री केपी ओलीले गत पुस ३० गते अध्यक्षसहित तीन सदस्यको मात्रै उपस्थितिमा परिषदको बैठक सक्ने गरी संवैधानिक परिषद्सम्बन्धी अध्यादेश ल्याएको थियो । त्यसपछि सभामुख सापकोटा र प्रतिपक्षी दल नेपाली कांग्रेसका सभापति शेरबहादुर देउवा अनुपस्थित भएको परिषदको बैठकले संवैधानिक आयोगमा नियुक्तिको सिफारिस गरेको थियो । सभामुख सापकोटाले अदालतमा मुद्दा विचाराधीन र नियुक्तिको सिफारिस विवादास्पद भएको भन्दै सिफारिस परिषदमा फिर्ता पठाएका थिए। सभामुख सापकोटाले गत ५ गते प्रतिनिधिसभाको विघटन भएकाले संसदीय सुनुवाई समिति स्वतः नै नरहेकाले सुनुवाईको प्रयोजनको लागि संघीय संसद् सचिवालयमा प्राप्त हुन आएको पत्रहरु सुनुवाई समितिसमक्ष पेश गर्न सक्ने अवस्था नरहेको भन्दै फिर्ता गरेका थिए। संवैधानिक परिषद्को सिफारिशमा विभिन्न आयोगका पदाधिकारी र सदस्य पदमा नियुक्ति गर्नु अगाडि सङ्घीय कानुन बमोजिम संसदीय सुनुवाइ हुनुपर्ने संवैधानिक व्यवस्था छ। संवैधानिक अंगमा ३२ जना पदाधिकारीको सपथ बुधबार बिहान कार्यालय खुल्नु अगावै भएको थियो ।"
पाँच वर्षका लागि निर्वाचित प्रधानमन्त्रीलाई हटाउन खोज्दा अस्थिरता भयो : पोखरेल,"काठमाडौं : नेपाल कम्युनिस्ट पार्टी (नेकपा) सचिवालय सदस्य ईश्वर पोखरेलले पाँच वर्षका लागि निर्वाचित प्रधानमन्त्रीलाई हटाउन खोज्दा देशमा अस्थिरता भएको बताएका छन् । उपप्रधानमन्त्रीसमेत रहेका पोखरेलले अस्थिरता भए पनि त्योसँग जुधेर मलुकमा राजनीतिक स्थायित्व हुने दाबी गरेका छन् । शुक्रबार नेकपा ओली पक्षीय सभालाई सम्बोधन गर्दै पोखरेलले यस्तो बताएका हुन् । पोखरेलले प्रधानमन्त्री केपी ओलीको नेतृत्वमा देशमा स्थायित्व हुने दाबी गरे । पाँच वर्षका लागि निर्वाचित प्रधानमन्त्रीलाई हटाउन खोज्दा देशमा अस्थिरता पैदा भएको छ, पोखरेलले भने, तर, प्रधानमन्त्री केपी ओलीको नेतृत्वमा देशमा स्थायीत्व हुने कुरमा ढुक्क हुनुहोस् । पोखरेलले कसैको मृत्युमा मूल्य खोज्ने प्रचण्ड प्रवृत्ति र कुष्ठामा बाँचेको माधव नेपाल प्रवृत्तिसँग गठबन्धन हुँदा अराजकता सिर्जना गर्ने कोशिस भएको बताए । उनले यसलाई सफल हुन नदिने उनको भनाइ छ । साँगै पोखरेलले नेकपा प्रचण्डनेपाल समूहले बिहीबार गरेको नेपाल बन्दमा जलेको ट्याक्सीको क्षतिपूर्ति सरकारले दिने घोषणासमेत गरेका छन् । उक्त कार्यको निन्दा गर्दै पोखरेलले यस्तो बताएका हुन् । उनले नेपाल बन्दको नाममा जनतालाई दुःख दिने कुराको भत्सनासमेत गरेका छन् । नेपाल बन्दको नाममा जनतालाई दुःख दिने कुराको भत्सर्ना गर्दछु । हिजो आन्दोलनका नाममा अराजकता सिर्जना गर्नेले ट्याक्सी चलाएर गुजारा गर्नेमाथि सांघातिक हमला गरे, पोखरेलले भने, म मन्त्रीको नाताले यही सभामार्फत भन्न चाहन्छ केपी ओलीले नेतृत्वको सरकारले यसको क्षतिपूर्ति दिनेछ । सभालाई प्रधानमन्त्री ओलीले सम्बोधन गर्दैछन् ।"
गृहमन्त्रीको चेतावनी : मांशाहारी आन्दोलन गर्नेहरूलाई जाउलाखेलको 'जू' मा,"काठमाडौं : नेपाल कम्युनिस्ट पार्टी (नेकपा) सचिवालय सदस्य रामबहादुर थापा बादलले मांसाहारी आन्दोलनको अपराध नगर्न चेतावनी दिएका छन् । शुक्रबार नेकपा प्रधानमन्त्री केपी ओली समूहले गरेको आमसभालाई सम्बोधन गर्दै गृहमन्त्रीसमेत रहेका थापाले यस्तो चेतावनी दिएका हुन् । अध्यक्ष पुष्पकमल दाहाल प्रचण्ड र माधवकुमार नेपाल समूहलाई फुटवादी तत्वको संज्ञा दिँदै थापाले यस्तो चेतावनी दिएका हुन् । म यहाँबाट एउटा चेतावनी दिन चाहन्छु, सभालाई सम्बोधन गर्दै थापाले भने, तपाईं फुटवादी तत्व मंसाहारी आन्दोलनको अपराध गर्दै हुनुहुन्छ । त्यसका लागि सचेत रहनुहोस् । नेता बादलले गणतन्त्रको रक्षाका निम्ति ऐतिहासिक नारायणहिटी दरबारको प्रांगणमा सभा गरेको बताए । हामी नारायणहिटी दरबार प्रांगणमा सभा गर्दैछौँ । यसले नयाँ सन्देश दिएको छ । यसले हामी गणतन्त्रको रक्षा गर्न प्रतिवद्ध छौँ भन्ने सन्देश हामीले दिएका छौँ, थापाले भने, राजतन्त्रको स्थापना होइन गणतन्त्रको रक्षाका लागि यहाँ सभा भएको हो । उनले भने, ' मांसाहारी तरिकाले नेतृत्वलाई अपदस्थ गर्ने चेतावनी दिदै हिँडेका छन्। उनीहरूलाई म के भन्न चाहान्छु भने मांसाहारी आन्दोलनलाई हाम्रो कानुनमा अपराध घोषित गरिएको छ। यस्तो अपराध गर्नेहरू अर्थात मांसाहारी आन्दोलन गर्नेहरूलाई जाउलाखेलको जुमा लगेर बन्द गरिनेछ।'"
"निरु पालको सुझाव : प्रदेश खारेज गरौं, प्रत्यक्ष निर्वाचित कार्यकारी प्रधानमन्त्री बनाऔं","काठमाडौ : नेपाल कम्युनिस्ट पार्टी (नेकपा) नेतृ निरु पालले संघीयता नामको सेतो हात्ती नेपालले धान्न नसक्ने भएकाले प्रदेश खारेज गर्नुपर्ने बताएकी छन्। सामाजिक सञ्जाल फेसबुकमा बिहीबार साँझ विघटित प्रतिनिधी सभाकी सांसद पालले प्रदेश खारेज गरेर स्थानीय तहलाई बलियो र प्रत्यक्ष निर्वाचित कार्यकारी प्रधानमन्त्री हुने व्यवस्था गर्नुपर्ने धारणा राखेकी छन्। प्रधानमन्त्री केपी शर्मा ओलीलाई अनुरोधसहित लेख्दै उनले आर्थिक स्थिति कमजोर भएको मुलुकले संघीयता धान्न नसक्ने दाबी गरेकी छन्। मलाई पार्टीले कारबाही गरेपनि गरोस्, कुनैदिन टिकट पाएछु र जनताले हराएछन भनेपनि ठिकै छ सहुँला। उनले भनेकी छन्,तर हाम्रो जस्तो सानो मुलुक आर्थिक स्थिति कमजोर भएको मुलुक। प्रत्येक नेपालीको टाउकोमा विदेशीको ऋण छ। विघटित प्रतिनिधिसभा अन्तर्गत महिला तथा सामाजिक समितिकी सभापति पालले तलब र भत्तामै देशको ढुकुटी नसिध्याउन अनुरोध गर्दै स्थानीय तहलाई थप अधिकार सम्पन्न बनाएर जनताको घरदैलोमा सेवा पुर्याउनुपर्ने बताएकी छन्। प्रधानमन्त्री ज्यू, यो संघियता नामको सेतो हात्ती हाम्रो मुलुकले धान्दैन मुठ्ठी भर नेता त खुसि छौ कोहि मुख्यमन्त्री, कोहि प्रदेश मन्त्री, कोहि सांसद छौं, तलब भत्तामै देशको ढुकुटि न सिध्याऔं।उनले लेखेकी छन्,जनताले चाहेको अधिकार विकेन्द्रिकरण हो बरु स्थानीय तहलाई थप अधिकार सम्पन्न बनाऔं, जनताको घरदैलोमा सर्वसुलब ढंगले सेवा पर्याऔं। ओली समूह निकट रहेकी पालले नेताहरुको सुरक्षा पनि कटौती गर्न माग गरेकी छन्। प्रदेश सरकार खारेज गरौं, प्रत्यक्ष निर्वाचित कार्यकारी प्रधानमन्त्री हुने व्यवस्था गरौं । उनले भनेकी छन्, हाम्रो मुलुकले यत्रो तामझाम बेहोर्न सक्दैन, नेताहरुको सुरक्षा पनि कटौती गरौं सम्माननीय प्रधानमन्त्री ज्यु यहि एजेन्डा लिएर जनतामा जाँदा राम्रो हुनेछ। मेरो अनुरोध हजुरलाई।"
ओलीलाई संविधान चित्त नबुझेकाले संसद् भंग गरे : भट्टराई,"संखुवासभा : पूर्व प्रधानमन्त्री बाबुराम भट्टराईले संविधान मन नपरेकै कारण प्रधानमन्त्री केपी ओलीले संसद् भंग गरेको बताए । जनता समाजवादी संखुवाभाले संसद् विघटनको विरोधमा गरेको आमसभालाई सम्बोधन गर्दै भट्टराईले प्रधानमन्त्री ओलीले गरेको असंवैधानीक कदमको विरोध जनाएका हुन् । प्रधानमन्त्री ओलीलाई गणतन्त्र, संघीयता, धर्मनिरपेक्षताप्रति अनिक्षा भएका कारण संसद् विघटन गरी संविधानलाई असफल बनाएको भट्टराईको आरोप छ भट्टराईले भने, बाहिरका शक्तिहरु पनि यो संविधान गए पनि जाओस भन्ने पक्षमा रहेकाले त्यसैसँगको मिलमतोमा उहाँले यो दुस्कर्म गर्नुभयो । उनले प्रधानमन्त्री ओलीले अहिलेको चुनाव पनि गराउन नसक्ने र संविधान पनि रक्षा गर्न नसक्ने दाबी गरे । जनयुद्ध, जनआन्दोलले ल्याएको संविधानको रक्षाका लागि सबै पार्टी र जनता सडकमा आउन आवश्यक रहेको उनको भनाइ छ ।"
नारायणहिटीको आँगनमा ओलीको शक्ति प्रदर्शन (फोटो फिचर),"तस्बिर : उमा विष्टसुनिता डंगोल दिपेन श्रेष्ठ काठमाडौं : शुक्रबार नेपाल कम्युनिस्ट पार्टी (नेकपा) ओली समूहले राजधानीमा शक्ति प्रदर्शन गरेको छ। पार्टी अध्यक्ष एवम् प्रधनमन्त्री केपी ओलीसहित बृहत् जनसभामा उपप्रधानमन्त्री ईश्वर पोखरेल, गृहमन्त्री रामबहादुर थापा बादलले सम्बोधन गरे। सभामा सहभागी हुन् उपत्यका र बाहिरका विभिन्न जिल्लाबाट आएका सर्वसाधारण दरबारमार्गमा पुगेका थिए। ओलीको सभाले शुक्रबार दिनभर उपत्यकाको सवारी आवागमन अस्तव्यस्त भयो। नारायणहिटी दरबार संग्राहालयको अगाडि सडकमा आयोजित सभाका कारण सवारी आवागमन अस्तव्यस्त भएको हो। सभामा सम्बोधन गर्ने क्रममा प्रधानमन्त्री ओलीले त्यसका लागि क्षमासमेत मागे। पुस ५ गते प्रधानमन्त्री ओलीले प्रतिनिधिसभा विघटनको निर्णय गरेपछि सत्तारुढ नेकपा विभाजित छ। एउटा समूहको नेतृत्व ओलीले गरेका छन् भने अर्को समूहको नेतृत्व पुष्पकमल दाहाल प्रचण्ड र माधवकुमार नेपालले गरेका छन्। प्रतिनिधिसभा विघटनको विरोधमा प्रचण्डमाधव समूहले देशव्यापी चरणबद्ध आन्दोलन गरिरहेका बेला सरकारी पक्षले समेत शक्ति प्रदर्शन गर्दै आएको छ। यसअघि धनगढी र चितवनमा शक्ति प्रदर्शन गरेको ओली समूहले शुक्रबार राजधानीमा बृहत् शक्ति प्रदर्शन गरेको हो। ओली समूहको सभामा सहभागी हुन् तराईका जिल्लाबाटसमेत सर्वसाधारणलाई गाडीमा काठमाडौं ल्याइएको थियो। सभा हुनुअघि उपत्यकाका बागबजार, प्रदर्शनी मार्ग, महेन्द्र शालिक पूर्व, घण्टाघर, नेपाल एअरलाइन्स, त्रिपुरेश्वर, गौशाला, माइतीघर, पुतलीसडक, लैनचौर, सोह्रखुट्टे नयाँ रोड, टेकु, बसन्तपुर, सोह्रखुट्टे, ज्ञानेश्वर, पुरानो बानेश्वर लगायतका स्थानबाट र्याली निकालिएको थियो। काठमाडौंका साथै बागमती प्रदेशका १३ वटै जिल्लाका कार्यकर्ता र समर्थक सहभागी भएका थिए। प्रतिनिधिसभा विघटनसँगै ओलीले आगामी वैशाख १७ र २७ गतेका लागि मध्यावधि निर्वाचनको मिति तोकेका छन्। प्रचण्ड नेपाल समूहले भने संसद पुनस्र्थापना हुनुपर्ने भन्दै देशव्यापी आन्दोलन चर्काएका छन्। अर्को समूहले आन्दोलन चर्काइरहेका बेला सरकारी पक्षले समेत शक्ति प्रदर्शन गरेको हो।"
"सत्तारुढ दल नेकपाको आज शक्ति प्रदर्शन, कहाँकहाँबाट निस्कदै छ जुलुस ?","काठमाडौं : सत्तारुढ नेपाल कम्युनिस्ट पार्टी (नेकपा) केपीशर्मा ओली समूहले आज शक्ति प्रदर्शन गर्दैछ। काठमाडौँको ट्राफिक जाम नहोस् भनेर जनसभाको आयोजनास्थल नारायणहिटी दरबार सङ्ग्रहालयको दक्षिण ढोकातर्फको सडकलाई चयन गरेको बागमती प्रदेश कमिटी अध्यक्ष आनन्दप्रसाद पोखरेलले जानकारी दिए। जनसभामा काठमाडौंका साथै बागमती प्रदेशका १३ वटै जिल्लाका कार्यकर्ता र समर्थक सहभागी हुने उनले बताए। कमिटीले प्रतिनिधिसभा विघटन भइ निर्वाचन घोषणा गरिएको नयाँ परिस्थिति, नयाँ राजनीतिक घटनाक्रमबारे जनस्तरमा सन्देश दिन जनसभाको आयोजना पोखरेलको दाबी छ। १२ बजेबाट सुरु हुने जनसभालाई प्रधानमन्त्री एवम् पार्टी अध्यक्ष केपी शर्मा ओलीलगायत मन्त्री र नेताहरुले सम्बोधन गर्ने कार्यक्रम तय भएको छ। प्रदेश कमिटीको यही माघ ६ गतेको बैठकले कमिटी पुनःगठन गरी सचिव आनन्दप्रसाद पोखरेललाई अध्यक्ष र निवर्तमान सांसद खेमप्रसाद लोहनीलाई सचिवमा चयन गरेको थियो। प्रधानमन्त्री केपी शर्मा ओलीले प्रचण्डमाधव पक्षले काठमाडौंमा गरेको शक्ति प्रदर्शनलाई सामान्य भन्दै २३ गते वास्तविक जनप्रदर्शन हुने दावी गरेका थिए। गत पुस ५ गते प्रतिनिधिसभा विघटन भइ आगामी वैशाख १७ र २७ गतेका लागि निर्वाचन तोकिएको छ। कार्यक्रमको प्रचारका लागि बिहीबार साँझ काठमाडौंमा महेश बस्नेत नेतृत्वको स्वयंसेवक परिचालन कमिटीले वाल्मीकी कलेजबाट मार्चपास गरेको थियो। प्रधानमन्त्री केपी ओलीको समर्थनमा बुधबार राजधानीमा मोटरसाइकल र्याली भएको थियो। अध्यक्ष एवम् प्रधानमन्त्री ओलीको तस्वीरसहित बालकुमारी पुलबाट सुरु भएको मोटरसाइकल र्याली सातदोबाटो, लगनखेल, जावलाखेल, थापाथाली, त्रिपुरेश्वर, जमल, नारायणहिटी, कमलपोखरी, गौशाला हुँदै तीनकुनेमा टुंगिएको थियो। पुस ५ गते मन्त्रिपरिषद बैठकको सिफारिसमा राष्ट्रपति विद्यादेवी भण्डारीले प्रतिनिधिसभा विघटन गरेपछि नेकपा दुई खेला भएको छ। एउटा समूहको नेतृत्व प्रचण्डनेपालले गरेका छन् भने अर्को समूहको नेतृत्व प्रधानमन्त्री केपी ओलीले गरेका छन्। कहाँकहाँबाट निस्कदै छ जुलुस ?"
संवैधानिक निकायमा नियुक्तिबारे सर्वोच्चको कारण देखाउ आदेश,"काठमाडौं : सर्वोच्च अदालतले सरकारसँग संवैधानिक निकायमा नियुक्तिबारे कारण देखाउ आदेश जारी गरेको छ। संवैधानिक निकायका पदाधिकारी तथा सदस्यहरुको नियुक्तिविरुद्धमा परेको रिटमाथि शुक्रबार सुनुवाइ गर्दै सर्वोच्चले यस्तो आदेश दिएको हो। न्यायाधीश कुमार रेग्मीको एकल इजलासले संवैधानिक निकायमा परेको नियुक्तिको विषयमा सरकारसँग १५ दिनभित्र कारण पेश गर्न माग गरेको हो छ। प्रतिनिधिसभा विघटन भएका बेला संवैधानिक सुनुवाइबिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठीले सर्वोच्चमा रिट दायर गरेका थिए । रिटमा राष्ट्रपति कार्यालय, प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ । त्यस्तै संवैधानिक परिषद्मा गरिएका नियुक्तिविरुद्ध शुक्रबार सभामुख अग्निप्रसाद सापकोटाले पनि रिट दायर गरेका छन् । बुधबार राष्ट्रपति विद्यादेवी भण्डारीले विभिन्न ११ वटा संवैधानिक निकायमा ३२ जना पदाधिकारी तथा सदस्य नियुक्त गरेकी छन्। उनीहरुले बुधबार नै पद तथा गोपनीयताको सपथ लिइ कामको जिम्मेवारी लिइसकेका छन्।"
स्वेतपत्र जारी गर्ने तयारीमा माधवप्रचण्ड समूह,"काठमाडौं : आन्दोलनरत नेपाल कम्युनिस्ट पार्टी (नेकपा) माधवप्रचण्ड समूहले स्वेतपत्र जारी गर्ने तयारी गरेको छ। आफ्नै पार्टीको नेतृत्वविरुद्ध सडकमा ओर्लिएको प्रचण्डमाधव समूहका नेताहरुले आत्मसमीक्षा गरेर स्वेतपत्र जारी गर्ने बताएका हुन्। शुक्रबार केन्द्रीय संघर्ष समितिले आयोजना गरेको पत्रकार सम्मेलनमा नेपाल कम्युनिस्ट पार्टी (नेकपा) का अध्यक्ष पुष्पकमल दाहाल प्रचण्डले विगतको आत्मसमीक्षा र स्वेतपत्रको तयारीमा जानकारी दिए। उनले भने, स्वेतपत्रको तयारीमा छौँ हामी। भएको के हो यथार्थ? त्यो कुराको जानकारी जनतालाई पनि हुनुपर्यो। अहिले भएको विषयलाई इतिहासमा समावेश गराउनुपर्ने भएकाले पनि स्वेतपत्र ल्याउने उनको भनाई छ। उनले कहाँनेर त्रुटि भयो र किन समयमै यो प्रवृत्तिलाई रोक्न सकेनौं भन्ने विषयको आत्मसमीक्षा पनि गर्ने धारणा राखे। उनले भने, हामी असक्षम र पलायन भएका होइनौं राष्ट्र निर्माण र लोकतन्त्र रक्षा र सत्यको लडाइँमा छौं। उनले प्रतिनिधी सभा विघटनको मुद्दा नेकपाको मात्र नभएको बताए। उनले व्यक्तिका टाउकालाई नहेरी मुद्दालाई हेर्न आग्रह गरे। उनले पञ्चायतका बेला पनि सडकमा ठूलाठूला पञ्चर्याली हुने गरेको स्मरण गराए। प्रचण्डले भने,सडकमा कसले बढी ल्यायो भन्ने कुरा होइन। सत्यको पक्षमा को छ, मुद्दाको पक्षमा को छ भन्ने हेर्नुस् उनले अहिले संघीयता बाधक नभएपनि नेतृत्व नै यसको विरुद्ध भएकाले बद्नाम गर्न खोजिएको टिप्पणी गरे। विरोधमा जनताको साथ उलेख्य रहेको बताउँदै उनले केही समयपछि जनताहरू आएर हप्तौं हड्ताल हुनसक्ने चेतावनी दिए। पुस ५ गते मन्त्रिपरिषद बैठकको सिफारिसमा राष्ट्रपति विद्यादेवी भण्डारीले प्रतिनिधिसभा विघटन गरेपछि नेकपा दुई खेला भएको छ। एउटा समूहको नेतृत्व प्रचण्डनेपालले गरेका छन् भने अर्को समूहको नेतृत्व प्रधानमन्त्री केपी ओलीले गरेका छन्। प्रधानमन्त्री ओलीको असंवैधानिक कदम भन्दै प्रचण्डनेपाल समूह सडक संघर्षमा छ भने यता ओली समूह पनि विभिन्न जनसभाका कार्यक्रम गर्दै आएको छ।"
फेरि बन्दको सास्ती,"काठमाडौं : नेपालीले बन्दको सास्ती झेल्नु नपरेको लामो समय भएको थियो। विगतमा अनेक बहानामा नेपाल बन्द आह्वान गरिँदा नागरिक आजित थिए। तर, नेकपाको दाहालनेपाल समूहले प्रतिनिधिसभा विघटन र संवैधानिक निकायमा नियुक्तिको विरोध गर्दै आमहडताल आह्वान गरेपछि बिहीबार सर्वसाधारणले सास्ती खेप्नुपरेको छ। आमहडतालप्रति सकारात्मकभन्दा नकारात्मक टिप्पणी बढी देखिएको छ। प्रमुख दलबाटै बन्दको आयोजना गरिनुले राम्रो सन्देश नगएको सुरक्षा अधिकारी बताउँछन्। नेकपाको उक्त समूहले भने बिहीबारको आमहडताल पूर्णरूपमा सफल भएको दाबी गरेको छ। केन्द्रीय संघर्ष समितिका संयोजक नारायणकाजी श्रेष्ठले आमहडतालमा प्राप्त जनसमर्थनले उत्साहित बनाएको प्रेस वक्तव्यमा जनाएका छन्। बन्दका कारण बिहीबार काठमाडौं उपत्यकासहित देशका विभिन्न ठाउँको जनजीवन प्रभावित बनेको थियो। प्रदर्शनकारी बन्द सफल पारौं भन्दै बिहानदेखि उपत्यकाका सडकमा निस्किएका थिए। त्यस क्रममा कतिपय ठाउँमा सवारी साधन तोडफोड गरे भने प्रहरीसँग झडपसमेत भयो। ठाउँठाउँमा गाडी तोडफोड भए। प्रदर्शनकारीलाई समयमै पक्राउ गरी स्थानान्तरण गर्यौं। त्यस्तो अप्रिय घटना हुन पाएन, प्रहरी प्रवक्ता एसएसपी वसन्तबहादुर कुँवरले भने। प्रहरीको सुझबुझका कारण ठूलो दुर्घटना टरेको प्रवक्ता कुँवरले बताए। राजधानीमा मुठभेडको अवस्था नदेखिए पनि जनकपुर, विराटनगर, धादिङ, वीरगन्जलगायत केही जिल्लामा घम्साघम्सी परेको थियो। स्थिति नियन्त्रणमा लिन जनकपुरमा प्रहरीले २७ राउन्ड हवाई फायर र १२ सेल अश्रुग्यास प्रहार गरेको थियो। झडपमा नेताहरू मातृका यादव र रामचन्द्र झा गम्भीर घाइते भएका संयोजक श्रेष्ठले वक्तव्यमा जनाएका छन्। त्यस्तै, धनगढीमा दाहालनेपाल समूह र ओली समूहका प्रदर्शनकारीबीच झडप भएको थियो। प्रदर्शनकारीले काठमाडौं गोंगबुमा प्रदेश ३०१००२ ज ५८८१ नम्बरको ट्याक्सीमा आगजनी गरे। चालक कुम्भनारायण श्रेष्ठलाई सामाखुसी जान आग्रह गरेर भित्र छिर्नेबित्तिकै दुई जना पेट्रोल छर्केर आगजनी गरी फरार भएका थिए। काठमाडौं उपत्यकासँगै बाहिरका विभिन्न जिल्लामा प्रदर्शनकारीले एउटा सरकारीसहित १५ वटा सवारी साधन तोडफोड गरेको प्रहरी प्रधान कार्यालयले जनाएको छ। प्रहरीले नियन्त्रणमा लिएका १ सय ५७ जनालाई साँझ ५ बजेपछि छाडेको थियो। नागढुंगा, कोटेश्वर, चाबहिल, बालाजु बाइपास, गोंगबु, कलंकीलगायत स्थानमा प्रदर्शनकारीको घुइँचो देखिन्थ्यो। चाबहिल र कोटेश्वरमा भने मुडभेडको अवस्था आउन सक्ने आकलन गर्दै प्रहरीले सवारी आवागमनमा रोक लगाएको थियो। प्रदर्शनकारीले ललितपुरको सातदोबाटोमा टेलिभिजनकर्मी दिवाकर साहमाथि हातपात गरेका थिए। बन्द सफल पार्न उक्त समूहका अध्यक्षद्वय पुष्पकमल दाहाल, माधवकुमार नेपाललगायत नेता सडकमा ओर्लिएका थिए। अध्यक्ष दाहाल गाडी चढेरै कोटेश्वर पुगेका थिए। अर्का अध्यक्ष नेपाल भने मोटरसाइकलमा अवलोकनका लागि भन्दै विभिन्न स्थानमा पुगेका थिए। प्रदर्शनकारी बिहानै तोडफोडमा उत्रिएपछि अपराह्नसम्म मोटरसाइकलबाहेक निजी सवारी साधन गुडेका थिएनन्। त्यसैगरी, ट्याक्सी, टेम्पो र माइक्रोबस भने फाट्टफुट्ट चलेका थिए। मुख्य व्यापरिक केन्द्र भने प्रायः बन्द थिए। गल्लीभित्रका पसल फाट्टफुट्ट खुलेका थिए। यसअघि नेत्रविक्रम चन्द नेतृत्वको नेपाल कम्युनिस्ट पार्टीले माघ १० गते आह्वान गरेको बन्द प्रभावकारी देखिएको थिएन। उक्त पार्टीले पुस २९ गते आफ्ना नेता धर्मेन्द्र बाँस्तोलालगायत पक्राउ परेपछि विरोधमा बन्द घोषणा गरेको थियो। उही पार्टीले सर्लाही जिल्ला इन्चार्ज कुमार पौडेल मारिएको भन्दै २०७६ असार १० गते नेपाल बन्द आह्वान गरेको थियो। यसरी छिटपुट रूपमा बन्द आह्वान गरिए पनि त्यसको असर नागरिकले त्यति महसुस गरेका थिएनन्।"
"तनहुँमा सवारी दुर्घटना, दुईको मृत्यु, चार घाइते",दमौलीः तनहुँका विभिन्न भागमा भएका सवारी दुर्घटनामा परी एक बालकसहित दुई जनाको ज्यान गएको छ । घटनामा परी चारजना घाइते भएका छन् । व्यास ६ साँजास्थित बाकोरे खोलास्थित कच्ची सडकमा एक ट्याक्टर सडकबाट झण्डै तीन सय मिटर तल खसेर भएको दुर्घटनामा परी बालकको ज्यान गएको छ । स्थानीय ९ वर्षका सरोज थापाको ट्याक्टरले चापिएर मृत्यु भएको हो । साँजाबाट सेखाटार तर्फ जाँदै गरेको ग १ त ३०८३ नम्बरको ट्याक्टर अनियन्त्रत भएर दुर्घटना भएको हो । दुर्घटनामा ट्याक्टर चालक तनहुँ व्यास नगरपालिका ६ सेखाटार बस्ने बुद्दी श्रेष्ठ र सरस्वती थापा घाइते छन् । घाइतेको दमौली अस्पतालमा उपचार भइराखेको छ । घाँसीकुवामा मोटरसाइकल दुर्घटनामा चालकको मृत्यु व्यास १२ घाँसीकुवामा मोटरसाइकल दुर्घटनामा एक जनाको मृत्यु भएको छ । घटनामा एक बालक र अर्की महिला घाइते भएका छन् । दिउँसो भएको दुर्घटनामा परी ज्यान गुमाउनेमा धादिङ ८ निवासी २२ वर्षका गोविन्द मगर छन् । डुम्रेबाट दमौली तर्फ आउँदै गरेको ग १४ प २५१२ नम्बरको मोटरसाइकल ग १ ह ०१ नम्बरको अटोसँग बा ४ ख ८९९६ नम्बरको बसमा ठोक्किँदा दुर्घटनामा भएको हो । दुर्घटनामा धादिङ ८ गल्छीबेसी निवासी २० वर्षीया सुनिता तामाङ र उनका छोरा ३ वर्षका आशिष घाइते भएका छन्। घाइते भएका गोविन्दको उपचारका क्रममा दमौली अस्पतालमा निधन भएको प्रहरीले जनाएको छ । घाइतेको पोखराको मेट्रो सिटी अस्पतालमा उपचार भइरहेको प्रहरीले जनाएको छ ।
"जन्ती बोकेको ट्याक्टर दुर्घटना : एकको मृत्यु, ३३ घाइते",सिन्धुलीः सिन्धुलीमा शुक्रबार जन्ती बोकेको ट्याक्टर दुर्घटना हुँदा एक जनाको मृत्यु भएको छ । दुर्घटनामा ३३ जना घाइते भएका छन । जसमध्ये चार जनाको अवस्था गम्भीर रहेको प्रहरीले जनाएको छ । जिल्लाको हरिहरपुरगढी गाउँपालिका ५ सिमसारपाखास्थित मदन भण्डारी लोकमार्गमा ना ५ त ५३५६ नम्बरको ट्याक्टर दुर्घटना हुँदा मरिण गाउँपालिका२ सिन्धुलीका वर्ष २५ का प्रताप लोको मृत्यु भएको हो । उनको काठमाण्डौं स्थित ट्रमा सेन्टरमा उपचारको क्रममा मृत्यु भएको हो । सिन्धुलीका प्रहरी प्रवक्ता तथा प्रहरी निरिक्षक सन्तोष कुमार पोखरेलका अनुसार बखपरबाट मरिण गाउँपालिका २ रातमाटेतर्फ जन्ती लिएर जाँदै गरेको थियो ।
किशोरी मृत्यु प्रकरण : तालिम प्राप्त कुकुरसहित प्रहरी र सीआइबीको टोली बैतडीमा,"धनगढी : बैतडीको दोगदाकेदार गाउँपालिकामा १७ वर्षीया किशोरीको बलात्कारपछि हत्या भएको छ । दोगडाकेदार गाउपालिका७ चडेपानी (कतोला) घर भई गाउँपालिकाको भवन नजिकै रहेको सनातन धर्म माविमा कक्षा १२ मा अध्ययनरत किशोरी भागरथी भट्टको विद्यालयत्रबाट घर फर्किने बेला बाटोमा पर्ने जंगलमा बलात्कारपछि हत्या भएको हो । बुधबार बिहान घरबाट विद्यालय गएकी भागरथी बेलुकी पनि नफर्केपछि आफन्तले खोजी गर्दा बिहीबार बेलुकी मात्रै घरभन्दा ३ किलोमिटरको दुरीमा रहेको लबलेक सामुदायीक बनमा उनको विभत्स हत्या गरिएको शव फेला परेको थियो । उनको शव ईलाका प्रहरी कार्यालय खोचलेक र विद्यालय देखि झण्डै दुई किलोमिटरको दुरीमा घाँटी निमुठिएको, हातमा घारिलो हतियार प्रयोग भएको र बलात्कार गरी आधा शरीर निवस्त्र पारिएको अवस्थामा फेला परेको जिल्ला प्रहरी कार्यालय बैतडीले जनाएको छ । कञ्चनपुरकी निर्मला पन्तको जस्तै निर्मम र विभत्स तरिकाले हत्या भएको थाहा पाएपछि बिहीबार राती नै बैतडीका प्रहरी प्रमुख डिएसपी नारायण प्रसाद अधिकारी घटनास्थल पुगेका थिए । घटनास्थल, जिल्ला सदरमुकाम गोठलापानीबाट मोटरमा झण्डै डेढ घण्टामा पुगिन्छ । किशोरीको हत्या भएको थाहा पाएपछि, बैतडीका प्रमुख जिल्ला अधिकारी मोहनराज जोशी, सरकारी वकिल, जिल्ला अस्पतालका चिकित्सक, सशस्त्र प्रहरीको टोली पनि शुक्रबार विहान घटनास्थल पुगेका छन् । प्रमुख जिल्ला अधिकारी जोशीले किशोरीको बलात्कार पछि हत्या भएको अनुमान गरिएको बताए । 'फरेन्सिक टीम बोलाइएको छ, शवलाई घटना मुचुल्का गरी जिल्ला अस्पताल लगिएको छ, त्यहाँ चिकित्सहरुको टोलीले पोस्टमार्टम गरेपछि मात्रै विस्तृतमा भन्न सकिन्छ,' प्रमुख जिल्ला अधिकारी जोशीले भने । प्रमुख जिल्ला अधिकारी जोशीले, किशोरीको बलात्कारपछि हत्यामा संलग्न छिट्टै पत्ता लाग्ने र उनीहरुलाई कानुनी दायरामा ल्याउने बताए । प्रहरीले घटनास्थलमा ब्याट्री झिकेर फालिएको अवस्थामा मोबाइल फेला पारेको छ । मोबाइलका सूचना केलाउने कार्य पनि प्रहरीले गरिरहेको छ । किशोरीको बलात्कारपछि हत्या भएको खबर पाएपछि, प्रदेश सरकारको तर्फबाट संघीय प्रहरी कार्यालय धनगढीका एसएसपी जनक पाण्डेसहितको टोली घटनास्थल गएको छ । धनगढीबाट तालिम प्राप्त कुकुर पनि घटनास्थल लगिएका छन् । खोचलेकचडेपानी कच्ची सडकको लवलेक (स्थानीय भाषमा लडालेक)को विच जंगलमा सडक आसपासमा बलात्कार गरेपछि, घिसारेर सडकदेखि ५०६० मिटर तल झाडिमा शव फालिएको फेला परेको मृतक बालिकाका दाइ नाता पर्ने स्थानीय शिवराज भट्टले बताए । बैतडीमा १७ वर्षीया किशोरी मृत फेला, बलात्कारपछि हत्या आशंका मृतक किशोरीका बुवाको एक महिना अघि धनगढीमा उपचारका क्रममा मृत्यु भएको थियो । किरियामा रहेका उनका दाइ केही दिनअघि मात्रै किरिया सकेर भारततिर लागेका थिए । 'घरमा एक्लै आमा भएको भन्दै अभिभावकबिहीन भएको मौका छोपेर बलात्कार भएको हुनसक्छ,' आफन्त शिवराज भट्टले भने । सो क्षेत्रका प्रदेशसभा सदस्य लिलाधर भट्टले हत्यामा संलग्न जो कसैलाई पनि कानुनी दायरामा ल्याउन माग गरे । प्रदेशसभा सदस्य भट्ट पनि घटनास्थल पुगेका छन् । उनले, मृतककी आमालाई भेटेर अपराधीलाई पत्ता लगाइ कानुनी दायरामा ल्याएर भागरथीलाई न्याय दिलाउने आश्वासन दिए । सुदूरपश्चिम प्रदेश प्रहरी प्रमुख डिआईजी उत्तम सुवेदीले बैतडीमा भएको किशोरीको हत्या घटनालाई गम्भीरताका साथ लिएको बताए । उनले, घटनाको अनुसन्धानका लागि संघीय प्रहरी इकाइ कार्यालय कैलालीबाट एसएसपी पाण्डेको नेृत्वमा, सीआइबीसहितको अनुसन्धान टोली शुक्रबार नै बैतडी पठाएको बताए । 'तालिम प्राप्त कुकुरको टोली घटनास्थल पुगिसकेको छ । सिआइबी र टेक्निकल अनुसन्धान टोली पनि बैतडी पठाएको छु, घटनामा टेक्निकल अनुसन्धान सुरु भइसकेको छ, ' डिआइजी सुबेदीले भने । विद्यार्थी आन्दोलित विद्यालय नजिकैको जंगलमा बलात्कार पछि हत्या भएको बन्दै सनातन धर्म माविका विद्यार्थीहरुले शुक्रबार खोचलेकमा प्रदर्शन गरी अपराधीलाई अविलम्ब पत्ता लगाउन माग गरेका छन् । विद्यालयबाट निस्केर ईलाका प्रहरी कार्यालय नजिकै रहेको खोचलेक बजारमा विद्यार्थीले प्रदर्शन गरेका हुन् । उनीहरुले कुनै पनि बहानामा बलात्कार पछि हत्यामा संलग्नको खोजिमा लापरवाही नगर्न चेतावनी दिएका छन् ।"
"बाजुराको हिमाली क्षेत्रमा भारी हिमपात, किसानलाई राहत","बाजुरा : मौसम बदली भएसँगै बाजुराको उच्च हिमाली क्षेत्रमा हिमपात सुरु भएको छ । तीन महिनाको खडेरीपछि हिउँ परेपछि हिउँदे बाली लगाएका किसान खुसी भएका छन् । हिउँदे बाली जौ, गहुँ, फलफूलमा पानीका लागि राहत मिलेको बुढीगंगा नगरपालिका९ का कृषक कृष्ण सिंहले बताए । सिंचाई नभएको ठाउँमा हिउँ परेपछि लगाएको बाली सप्रिने आशा जागेको सिंहको भनाइ छ । बिहीबार रातिदेखि चिसो बढे पनि शुक्रबार बिहानदेखि बाजुरामा हिउँ पर्न सुरु भएको थियो । पहिलोपटक परेको हिउँले स्थानीयको जनजीवन भने केही प्रभावित बनाएको छ । चिसोले उच्च हिमाली क्षेत्रका स्थानीय घरबाहिर निस्कन सकेका छैनन्, वस्तुभाउ पनि गोठभित्र घाँस हालेर थुन्न बाध्य भएका छन् । यस्तै, बडिमालिका नगरपालिका र बुढीनन्दा नगरपालिकाको सिमाना पोरखे लेकमा हिउँ पर्दा बाजुरा जिल्लाको उत्तरी क्षेत्रका चारवटा स्थानीय तह जोड्ने मार्तडीकोल्टी सडक अवरुद्ध भएको छ । सडक अवरुद्ध भएपछि उत्तरी क्षेत्रका चार तह र कर्णालीका हुम्ला, कालिकोट र मुगुका स्थानीयलाई आवतजावतमा समस्या भएको छ । यस क्षेत्रका बिरामीलाई जिल्ला अस्पतालसम्म लैजान र बाहिर जिल्ला उपचार गराउन पनि समस्या भएको बालिका यातायात प्रालिका कर्मचारी चक्र बडुवालले जानकारी दिए ।"
कस्तो छ तीन दिनको मौसमको अवस्था ?,"काठमाडौँ: ऊर्जा, जलस्रोत तथा सिंचाई मन्त्रालय जल तथा मौसम विज्ञान विभागको मौसम पूर्वानुमान महाशाखाका अनुसार हाल नेपालमा पश्चिमी न्यून चापीय प्रणालीको प्रभाव रहेको छ। हाल सुदूर पश्चिम, कर्णाली प्रदेश, लुम्बिनी प्रदेश, गण्डकी प्रदेश, र बागमती प्रदेशमा सामान्य बदली रही बाँकी प्रदेशहरुमा आंशिक बदली रहेको छ । महाशाखाले जारी गरेको आगामी तीन दिनको मौसम पूर्वानुमान अनुसार हिमाली तथा उच्च पहाडी भेगमा सामान्य हिमपात र अन्य भागमा हल्का वर्षाको सम्भावना रहेको जनाएको छ । शुक्रबार राति देशभर आंशिकदेखि सामान्य बदली रहनेछ । सुदूरपश्चिम प्रदेश, कर्णाली प्रदेश, लुम्बिनी प्रदेश, गण्डकी प्रदेश र वाग्मती प्रदेशका पहाडी भूभागका धेरै स्थानहरु तथा प्रदेश न १ का केही स्थानहरुमा हल्का वर्षाको सम्भावना रहेको बताइएको छ । देशका उच्च पहाडी र हिमाली भूभागका धेरै स्थानमा हल्का हिमपातको सम्भावना पनि रहेको छ । यस्तै शनिबार दिउँसो सुदुरपश्चिम र कर्णाली प्रदेशमा आंशिक बदली रही बाँकी प्रदेशका भूभागहरुमा आंशिकदेखि सामान्य बदली रहनेछ । प्रदेश १ का धरै स्थान तथा प्रदेश २, बागमती प्रदेश र गण्डकी प्रदेशका केही स्थानहरुमा हल्का वर्षाको सम्भावना छ । देशका उच्च पहाडी र हिमाली भूभागका केही स्थानमा हल्कादेखि मध्यम हिमपातको सम्भावना रहेको छ । राति प्रदेश १, प्रदेश २, बागमती प्रदेश र गण्डकी प्रदेश आंशिकदेखि सामान्य बदली रही बाँकी स्थानहरुमा मौसम सामान्यतया सामान्य रहनेछ । प्रदेश १, प्रदेश २ र बागमती प्रदेशका केही स्थानहरु साथै गण्डकी प्रदेशका एकदुई स्थानहरूमा हल्का वर्षाको सम्भावना रहेको छ भने प्रदेश १, बागमती प्रदेश र गण्डकी प्रदेशका उच्च पहाडी र हिमाली भूभागका केही स्थानमा हल्का हिमपातको सम्भावना पनि रहेको छ । यस्तै माघ २५ गते आइतबार दिउँसो देशका पहाडी भूभागहरुमा आंशिक वदली रही बाँकी भूभागमा मौसम सामान्यतया सफा रहने ऊर्जा, जलस्रोत तथा सिंचाई मन्त्रालय जल तथा मौसम विज्ञान विभागको मौसम पूर्वानुमान महाशाखाले जनाएको छ । रातको समयमा भने प्रदेश १ को पहाडी भूभाग तथा गण्डकी प्रदेशका थोरै स्थानमा आंशिक बदली रही बाँकी स्थानहरुमा मौसम सामान्यतया सामान्य रहनेछ । उच्च पहाडी तथा हिमाली भुभागका केही स्थानहरुमा हल्का हिमपात तथा सुदूर पश्चिम प्रदेश, कर्णाली प्रदेश, गण्डकी प्रदेश, लुम्बिनी प्रदेश, प्रदेश न १ र बागमती प्रदेशमा वदली भइ हल्कादेखि मध्यम वर्षाको सम्भावना रहेको बताइएको छ ।"
उपल्लो मुस्ताङमा आंशिक हिमपात,"जोमसोम: समुन्द्री सतहदेखि ३५ सय मिटर अग्लो उचाइमा अवस्थित उपल्लो मुस्ताङको दुई स्थानीय तहमा शुक्रबार आंशिक हिमपात भएको छ । उपल्लो मुस्ताङमा शुक्रबार बिहान ४ बजेदेखि अपरान्ह ३ बजेसम्म आंशिक हिमपात भएको उपल्लो मुस्ताङका स्थानीयले बताएका छन् । उपल्लो मुस्ताङमा जारी सिजनमा तीन पटक आंशिक हिमपात भएको हो । उपल्लो मुस्ताङमा मंसिर १ गते, पुस २१ र माघ २३ गते शुक्रबार हिमपात भएको हो । यस्तै, मुस्ताङको पवित्र धार्मिक स्थल मुक्तिक्षेत्रमा पनि आंशिक हिमपात भएको छ । उपल्लो मुस्ताङ र मुस्ताङका उच्च लेंकमा आंशिक हिमपात भए पनि मध्यमुस्ताङ र तल्लो मुस्ताङको बेसीमा हिमपात नभएको जनाइएको छ । उपल्लो मुस्ताङस्थित लोमान्थाङ५ का स्थानीय आङ्गेल गुरुङले शुक्रबार बिहानैदेखि आंशिक हिमपात भएको जानकारी दिए । यस्तै लोघेकर दामोदरकुण्ड गापा३ घीलिङका वडाध्यक्ष सम्तेन धावाले शुक्रबार सामान्य प्रकारको हिमपात परेको उल्लेख गरे । उनले हिउँदयाममा हिउँ नपर्दा फुस्रा देखिएका डाँडाकाँडा पनि सामान्य हिउँले सेताम्मे देखिएको जनाए । शुक्रबार उपल्लो मुस्ताङको उत्तरी कोरला क्षेत्रसम्म हिमपात भएको जनाइएको छ । हिउँको पर्खाईमा मुस्ताङी स्याउको राजधानी मानिएको हिमालपारीको जिल्ला मुस्ताङका किसान हिउँ पर्ने व्यग्र पर्खाइमा छन् । जलवायु परिवर्तनका कारण हिउँ पर्ने सिजनमा समेत हिउँ पर्न नसकेपछि मुस्ताङका किसान निराश छन् । हिउँ पर्यो भने कृषकले लगाएको फलफूल तथा अन्नबाली सप्रने र हिउँकै कारण अन्नवाली लाग्ने विभिन्न प्रकोप नियन्त्रण गर्ने भएकाले मुस्ताङका किसानले हिउँ पर्ने अपेक्षा गरेका हुन् । मुस्ताङको घरपझोङ५ ठिनी र थासाङ गापा३ लेतेका किसानले हिउँ नपरेपछि हिउँको पूजा गरेका हुन् । उनीहरुले धार्मिक परम्परा अनुसार हिउँ पर्ने कामना गर्दै पूजाआजा गरेको लेते कालोपानीका स्थानीय नरसिंहश शेरचनले जानकारी दिए । मुस्ताङमा गत पुसदेखि नै स्याउ बगैँचा व्यवस्थापनमा किसान जुटेका छन् । हिउँदयामको चिसो मौसममा हिउँ पर्दा स्याउ लगायत अन्नबालीलाई फाइदा पुग्ने भए पनि यो वर्ष मध्यमुस्ताङ र तल्लो मुस्ताङमा हिउँ पर्न सकेको छैन । चालु वर्ष मुस्ताङका किसानले ७१ करोडको स्याउ बिक्री गरेका थिए ।"
"डोल्पामा भारी हिमपात, जुफाल बिमानस्थल बन्द","डोल्पा : यो वर्ष जिल्लामा पहिलो पटक भारी हिमपात भएको छ । बिहीबार रातिबाट वर्षासँगै परेको हिउँले डोल्पाको अधिकांश भूभाग ढाकेको छ। हिउँदभर हिउँ नपरेको डोल्पामा बिहीबार रातिबाट पहिलो पटक ठूलो हिमपात भएको हो। माघको तेस्रो सातामा मात्रै हिउँ पर्न थालेपछि निरासामा रहेका कृषक भने खुसी भएका छन्। पानी र हिउँ परेपछि केही राहात मिलेको कृषक राजकुमारी बुढाले बताइन्। उनले भनिन्,' हिउँदे बाली गहुँ,उवा,चौँलगायतका बाली पूरै सुकेका थिए, अब यो हिमपातले थोरै भएपनि आशा पलाएको छ ।' धूलो,हावा र रुघाखोकीले आक्रान्त भएका डोल्पाबासी हिमपातसँगै रमाएका छन्। हिउँदको समयमा हिउँ धेरै परेमा वैशाखदेखि बहुमुल्य जटिबुटी यार्सागुम्बा पनि प्रशस्त हुने स्थानीय प्रेमबहादुर लामाले बताए । लामाले भने,' यता अन्नबाली लागउन पनि सजिलो। अब पाटनमा यार्सागुम्बा पनि हुन्छ। हिउँ नै कृषकका लागि मल हो जति धेरै हिउँ परे उति कृषकलाइ फाइदा हुन्छ । ' जिल्लाको करिब ९० प्रतिशत भूभाग हिउँले ढाकेपनि समुन्द्र सतहबाट करिब २५ मिटर तलको भूभागमा भने हिउँ जम्न सकेको छैन । सदरमुकाम दुनै,त्रिपूराकोट,त्रिबेणिलगायतका क्षेत्रमा भने हिउँ जम्न सकेको छैन। हिउँदे सिजनको अन्तिमतिर हिउँ परेर तल्लो डोल्पाका स्थानीय उत्साहित भए पनि माथिल्लो डोल्पाका नागरिक भने हिमपातले नाकाबन्दी गरेको छ । करिब ५६ सय मिटर अग्ला पहाडले घेरिएको क्षेत्रमा बस्ती भएको माथिल्लो डोल्पामा भने हिमपातले जनजीवन कष्टकर बनाएको छ । हिमपात भएसँगै माथिल्लो डोल्पामा स्थानीय घर बाहिर जान कठिन भएको स्थानीय सोनाम फुन्जो गुरुङले जानकारी दिए । उनले भने,' अब तल्लो डोल्पा जान र आउन सकिदैन। फागुनको अन्तिम वा चैत्रमा मात्रै बाटो खुल्छ। हामी घरमै बस्न बाध्य भएका छौं।' हिमपातका कारण जुफाल बिमानस्थलमा उडान नहुँदा यात्रु बिमानस्थलमै थन्किएका छन् भने पैदल यात्रु प्रभावित भएका छन्। डोल्पाको तामक्रम माइनस १० भन्दामाथि पुगेको छ ।"
राजमार्गमा जोखिम,"उदयपुर : सिद्धिचरण राजमार्गको कटारी नगरपालिका१४ भदौरे भीरमा गत कात्तिक २ गते स्कारपियो दुर्घटना हुँदा पाँच जनाले एकसाथ ज्यान गुमाए। दुर्घटनामा ओखलढुंगा मानेभञ्ज्याङ९ का २२ वर्षीया कल्पना सार्कीको पेटमा हुर्किंदै गरेको चार महिनाको बच्चा बच्चा थियो। बच्चाले गर्भमै २६ वर्षीय बुवा कर्णबहादुर सार्कीलाई गुमाउनु पयो। विवाह गरेको चार महिना बित्न नपाउँदै पैसा कमाएर दसैं मनाउने सपना बोकेर लकडाउनअघि भारत पसेका उनी घर फर्कने क्रममा घरनजिक पुगेपछि दुर्घटनाको सिकार बने। त्यसो त उनको श्रीमान् मात्र हैन ३१ वर्षीया कुमारी सार्कीले पनि सोही घटनामा ४५ वर्षीय श्रीमान् रामबहादुर सार्कीलाई गुमाउनु पयो। सोही घटनामा ४० वर्षीय खड्गबहादुर सार्की र २५ वर्षीय नरीमाया सार्कीको जोडीले पनि एकसाथ ज्यान गुमाए। ब्रेक फेल भएर करिब ९ सय मिटर तल भीरमा झर्दा उदयपुरको कटारी नगरपालिका८ सिरिसेका महेशबहादुर कामी पनि ज्यान गुमाए। सडक साँघुरो र जीर्ण भएकै कारण बर्सेनि दुर्घटना बढेको पाइएको छ। एकआधबाहेक ठूला दुर्घटनामध्ये २०७४ कात्तिक १३ गते कटारी नपा११ को ठाँटी पहिरोमा बोलेरो दुर्घटना हुँदा ९ जनाले ज्यान गुमाएको इलाका प्रहरी कार्यालयको तथ्यांकमा छ। त्यसैगरी, २०७३ मंसिर २४ गते बिहान लेखानीस्थित चनौटेमा घुर्मीबाट कटारीतर्फ आउँदै गरेको बस दुर्घटना हुँदा ६ जनाले ज्यान गुमाए। २०७५ असोज १ गते काठमाडौंबाट ओखलढुंगातर्फ जाँदै गरेको ना१ज ७९६९ सुमो जिप कटारी नगरपालिका१४ घुर्मीमा दुर्घटना हुँदा २ अष्टेलियन नागरिक ६५ वर्षीय हुसेकान्त र ७७ वर्षीय हुसेक रुडालुको ज्यान गयो। दुर्घटनामा ७ जना घाइते भए। यी प्रतिनिधि घटना मात्र हुन्। जीर्ण सडक मर्मत नहुँदा बर्सेनि ठूलो संख्यामा सर्वसाधरणले अकालमै ज्यान गुमाउनुपरेको छ। उदयपुरको उत्तरी भेगसँगै माथिल्लो सगरमाथाका ओखलढुंगा, खोटाङ र सोलुखुम्बु जिल्लाको प्रवेशद्वार मानिने उक्त राजमार्ग समयसमयमा मर्मत सम्भार र फराकिलो नहुँदा बर्सेनि दुर्घटनाका घटना बढेको स्थानीयको भनाइ छ। राजमार्गअन्तर्गत सिरहाको मिर्चैयादेखि उदयपुरको कटारीघुर्मी ७६ किलोमिटर सडकखण्ड निकै जीर्ण छ। सार्वजानिक बस भाडाको लोभकै कारण जोखिम मोलेर सञ्चालन गर्न बाध्य छन्। ठाउँठाउँमा पहिरो, खाल्डाखुल्डी, धुलो र साँघुरो बाटोका कारण यात्रु यात्रा अवधिभर त्रासमै बस्ने गरेको लेखानीका विष्णु मुरी बताउँछन्। सवारीबाहेक पैदल यात्रा गर्ने सर्वसाधरण झनै जोखिममा छन्। साँघुरो सडकका कारण पैदल यात्रीलाई सवारीसाधनले ठक्कर दिँदा सात जनाको मृत्यु भएको छ। त्यसैगरी मोटरसाइकललाई ठूला सवारीसाधनले ठक्कर दिँदा तीन जनाले ज्यान गुमाएको प्रहरी कार्यालयको तथ्यांकमा छ। विसं २०५२ सालमा निर्माण सुरु भई २०५८ मा नेपाली सेनाले निर्माण सम्पन्न गरेको उक्त सडक दुई दशक पुग्न लाग्दा पनि मर्मत हुन सकेको छैन। जीर्ण सडकको कटारी नगरपालिका क्षेत्रको ठाँटी, लेखानीको लप्सेभीर, सिरिसेको वनदेवीलगायतका स्थानमा यात्रा गर्दा यात्रुले आँखा चिम्लनुपर्ने अवस्था छ। २ घण्टाको यात्रा ६ घण्टामा पार उदयपुरसहित चार जिल्लालाई जोड्ने सिद्धिचरण राजमार्गको मिर्चैयाकटारीघुर्मी सडकखण्ड मर्मत नहुँदा उपभोक्ताले सास्ती व्यहोर्नु परेको छ। दुई घण्टामा पार गरिने घुर्मी खण्ड सार्वजानिक बसलाई ६ घण्टा लाग्ने गरेको स्थानीय जीवनाथ दाहालले बताए। त्यति मात्र नभई राजमार्गको स्तरोन्नति नहुँदा मुख्य व्यापारिक केन्द्र कटारी बजारको व्यापार व्यवसायसमेत घट्दै गएको उदयपुर उद्योग वाणिज्य संघका अध्यक्ष पुष्कर खड्का बताउँछन्। निर्माण गर्नुपूर्व नै प्र्राविधिकले स्टिमेट बनाउँदा साँघुरो बाटो भएकाले अहिले समस्या भएको कटारी नगरपालिकाका मेयर ज्ञानेन्द्र श्रेष्ठ बताउँछन्।"
राजनीतिक आडमा अपराध,"विराटनगर : गुण्डागर्दी र अवैध गतिविधिबाट पैसा कमाउने सुशन भनिने राजेश्व लिम्बू एकपछि अर्को आपराधिक घटनामा जोडिएका छन्। उनी राजनीतिक आवरण र संरक्षणमा अवैध क्रियाकलापमा संलग्न भएका छन्। ३५ वर्षीय लिम्बू मोरङको उर्लाबारी नगरपालिका५ का बासिन्दा हुन्। उनीविरुद्ध नेपाल र भारतमा एक दर्जनभन्दा बढी मुद्दा छन्। साथीभाइसँगको गलत संगत र राजनीतिक संरक्षणले लिम्बू समूह बनाएर आपराधिक गतिविधिमा जोडिएका जानकार बताउँछन्। चन्दा असुली, अपहरण, चोरी, हत्या प्रयास, लागूऔषध, हातहतियारको अवैध कारोबारमा जोडिएपछि उनी अहिले जेलमा छन्। लिम्बू विगतमा एकीकृत माओवादीमा जोडिएका थिए। उनी एमाओवादीको तत्कालीन भ्रातृ संगठन योङ कम्युनिस्ट लिग (वाईसीएल)को मोरङ क्षेत्र नम्बर ९ का संयोजक हुन्। अपहरण, शरीर बन्धक तथा चोरी मुद्दामा जिल्ला अदालत झापाले उनलाई २०७३ माघ ५ गते ९ वर्ष १५ दिन कैद सजाय र ७८ हजार आठ सय रुपैयाँ जरिवानाको फैसला सुनाएको थियो। भागेर भारतमा लुकिछिपी बसेपछि लिम्बू पक्राउ परेका थिएनन्। नेपाल आएका बेला इलाका प्रहरी कार्यालय उर्लाबारीका प्रहरी निरीक्षक उद्धव पोखरेल नेतृत्वको टोलीले उनलाई मंगलबार राति उर्लाबारी४, आइतबारेबाट नियन्त्रणमा लियो। त्यसपछि झापा प्रहरीलाई बुझाइएका लिम्बूलाई अदालतले जेल सजाय भुक्तानीका लागि कारागार चलान गरेको छ। उनीसँगै दोषी ठहर भएका मोरङ मधुमल्लाका ३० वर्षीय अर्जुन थेवे भनिने अर्जुन पेहिम लिम्बू अझै फरार छन्। सुशन २०६९ वैशाख २० गते उर्लाबारीस्थित कांग्रेस नेता खड्ग फागोको घरमा आक्रमण गर्न गएका थिए। पहिलो पटक आक्रमण असफल भएपछि फागोको घरमा दोस्रो पटक उनले आक्रमणको योजना बनाए। २०६९ साल असार ५ गते राति ११ बजेतिर आक्रमणको योजनासहित पुनः सुशनको समूह फागोको घर घेर्न पुग्यो। त्यस क्रममा कांग्रेस निकट युवासँग भएको दोहोरो झडपमा सुशनको समूहका अरुण मगर र अमर धिमालको मृत्यु भयो। घटनामा राजीव साम्बा घाइते भए। साम्बा नेकपाको दाहालनेपाल समूहको युवा संघ उर्लाबारीका अध्यक्ष छन्। सुशनको नाम जोडिएका आपराधिक घटनाका यी केही उदाहरण मात्रै हुन्। उनीविरुद्ध नेपाल र भारतमा दजनौं अपराधका मुद्दा रहेको मोरङ प्रहरी प्रमुख एसपी सन्तोष खड्काले बताए। लिम्बूविरुद्ध नेपालमा अहिलेसम्म के कति मुद्दा छन् भनेर खोज्न र उनीसँग जोडिएका पुराना फाइल पल्टाउन थालिएको उनले जानकारी दिए। जेलमा बसे पनि अरू मुद्दामा अनुसन्धानका लागि तान्न सकिन्छ, खड्काले भने, कारागारबाट ल्याएर अरू आपराधिक घटनाको बयान गराउनेलगायतका कारबाही अघि बढाइनेछ।"
मेलम्ची खानेपानी आयोजनाको हेडबक्स निर्माण तीव्र,"काठमाडौं : मेलम्ची खानेपानी आयोजनाअन्तर्गतको हेडबक्स निर्माण दुई महिनाभित्र सम्पन्न गर्ने लक्ष्य लिइएको छ। गत पुसको दोस्रो सातासम्म सम्पन्न हनुपर्ने भए पनि हेडबक्स को निर्माण विश्वव्यापीरूपमा फैलिएको कोभिड१९ का कारण ढिलाइ भएको हो। त्यो अवधिमा काम सुस्तगतिमा भएकाले तोकिएकै अवधिमा सम्पन्न गर्न नसकिएको आयोजनाका सूचना अधिकारी राजेन्द्रप्रसाद पन्तले बताए। अहिले निर्माण धमाधम अघि बढिरहेकाले चैतसम्ममा सम्पन्न गरिसकिने उनको भनाइ छ। हेडबक्समा कङ्क्रिट गर्ने, गेटको फ्रेम राख्नेलगायतका काम सकिएको छ। उनले भने, विद्युतीय कामलगायतका अरु केही काम अझै बाँकी छ। गत वर्ष चैतदेखि आयोजनामा जनशक्ति र निर्माण सामग्री अभावका कारण निर्माणले गति लिन नसकेको सूचना अधिकारी पन्तले बताए। उनका अनुसार त्यो अवधिमा आवश्यक जनशक्तिको आधाभन्दा कम मात्रै निर्माणस्थलमा काम गरेका थिए। कोरोना सङ्क्रमण फैलन सक्ने भन्दै स्थानीय तहले मालबाहक सवारी साधनको आवतजावतसमेत रोकेका थिए। त्यो अवधिमा काम पूरै ठप्प नभए पनि सुस्त भएको उनले बताए। उनले भने, कोभिडका कारण ढिलाइ भएको आयोजनामा अवधि थप्न सक्ने सरकारले निर्णय गरेको छ। नेपालमा कोभिड सङ्क्रमण कम हुँदा आयोजनाअन्तर्गत सुरुङमा भएको त्रुटि सच्याउने काम भइरहँदा हेडबक्स निर्माण पनि अघि बढाइएको थियो। आयोजनामा यसअघि कार्यरत कम्पनीले गर्ने बाँकी काम सम्पन्न गर्ने गरी सम्झौता भएको चिनियाँ निर्माण कम्पनी सिनो हाइड्रोले हेडबक्स को बाँकी काम अघि बढाएको छ। आयोजनाले गत महिना सुरुङको परीक्षणका क्रममा हेडबक्स को निर्माण नसकिएकाले अस्थायी बाँधमार्फत पानी पठाएको थियो। सुरुङमा रहेको ढोका गलत तरिकाले जडान भएकाले दुर्घटना भएको पाइएको थियो। अहिले त्रुटि सच्याउने काम भइरहेको छ। त्रुटि सच्याएर सुरुङको पुनः परीक्षण गर्दा अस्थायी बाँधकै प्रयोग गरिने भएको छ। दुई दशक पहिले निर्माण शुरु भएको सो आयोजनाअन्तर्गत अहिले सुरुङ निर्माण सम्पन्न भइसकेको छ। इटालेली निर्माण कम्पनी सिएमसीले आयोजना अलपत्र छाडेर गएपछि सरकारले विसं २०७५ असोजमा बाँकी काम सम्पन्न गर्ने गरी ठेक्का सम्झौता गरेको थियो। आयोजनाअन्तर्गत यसअघि नै सुन्दरीजलमा दुई पानी प्रशोधन केन्द्र निर्माण सम्पन्न भइसकेको छ।"
पोलिग्राफले खुल्छ पोल,"काठमाडौं : असोज ७ गते साँझ सुर्खेत भेरिगंगा नगरपालिकास्थित सुर्खेतजाजरकोट सडकखण्डमा स्थानीयबीच कुटाकुट भयो। पसलमा खाजा खाने क्रममा विवाद हुँदा स्थानीय नरबहादुर शाहीले कृष्णबहादुर विक र कर्ण विकलाई मरणासन्न हुने गरी कुटपिट गरे। कर्णलाई उपचारका लागि काठमाडौं ल्याउने क्रममा नवलपरासीको दाउन्नेमा मृत्यु भयो। घटनास्थलमा खटिएको प्रहरीले कसले कसलाई पिटेको भनेर अनुसन्धान गरे। नरबहादुरले नै उल्टै आफूमाथि कर्ण र कृष्णले कुटपिट गरेको बयान प्रहरीलाई दिए। कर्णको मृत्यु भइसकेकाले प्रहरी अनुसन्धान अझै पेचिलो बन्यो। जिल्ला प्रहरी कार्यालय सुर्खेतले पोलिग्राफ परीक्षणका लागि प्रहरी मुख्यालयलाई परिपत्र गयो। पोलिग्राफ परीक्षण गर्दा कर्णबहादुरले झुटो बोलेको पत्ता लाग्यो। सुरुमा कर्णबहादुरले पुरानै दाबी दोहोयाए। पछि उनी कबुल स्विकार्न बाध्य भए। असार १४ मा सिन्धुली हरिहरपुर गाउँपालिका डोगेडाँडामा नवजात शिशु जमिनमुनि गाडेको फेला पयो। प्रहरी घटनास्थल पुग्दा स्थानीय लालबहादुर मोक्तानकी श्रीमती फूलमायाले अवैध गर्भ बोकेर बच्चा जन्माएर जमिनमुनि गाडेको सुराकी दिए। प्रहरीले फूलमायालाई सोधपुछ गयो। तर, उनले तत्काल स्विकारिनन्। पोलिग्राम परीक्षण गरेपछि प्रहरीले फूलमायाको दाबी झुटो भएको पत्ता लगायो। प्रविधिको प्रयोग गरी प्रहरीले गरेका सफल अनुसन्धानका यी घटना प्रतिनिधि घटना मात्रै हुन्। पोलिग्राफ परीक्षणले प्रहरीलाई अपराध अनुसन्धानका लागि धेरै सहयोग पुयाएको छ। प्रहरी प्रधान कार्यालयका अनुसार केही गम्भीर प्रकृतिका घटनाबाहेकमा प्रहरीले पोलिग्राफ परीक्षण गर्दैन। ०७५७६ देखि ०७६७७ पुससम्म प्रहरीले १ हजार ७ सय ३८ जनामा पोलिग्राफ परीक्षण गरेको थियो। जसमध्ये ९ सय ७० जनाले झुटो बोलेको परीक्षणमार्फत थाहा भयो। प्रहरीका केन्द्रीय प्रवक्ता एसएसपी वसन्तबहादुर कुँवरका अनुसार परीक्षण गरेकामध्ये ५ सय ३७ जनाले भने झुट नबोलेको पाइएको छ। कतिपय अवस्थामा पोलिग्राफ परीक्षण गरे पनि सम्बन्धित अभियुक्त वा आरोपीले ठ्याक्कै सही वा झुटो बोल्यो भन्ने अवस्था रहँदैन। तीन वर्षमा ७६ जनामा गरिएको परीक्षणले यस्तै देखाएको मुख्यालयले जनाएको छ। कञ्चनपुर भिमदत्तकी निर्मला पन्तको हत्या, नेपाल निर्माण व्यवसायी महासंघका अध्यक्ष शरद गौचनको हत्या, पूर्वराजदूत केशवराज झाको हत्यालगायत घटनामा पनि प्रहरीले पक्राउ परेका अभियुक्तमाथि पोलिग्राफ परीक्षण गरेको थियो। के हो पोलिग्राफ ? पोलिग्राफ एक मेसिन हो। कुनै व्यक्तिको पोलिग्राफ टेस्ट गर्न उसको शरीरका विभिन्न अंगमा सेन्सरद्वारा यो मेसिनसँग जोडिन्छ। सेन्सर कम्प्युटरसँग कनेक्ट गरिएको हुन्छ। व्यक्तिको रक्तचाप, मुटुको धड्कन, श्वासप्रश्वाससँगै शरीरमा हुने उतारचढावलगायत विषय रेकर्ड गरिन्छ। शरीरमा हुने गतिलाई एक ग्राफ पेपरमा रेकर्ड गरिन्छ। यो प्रक्रियालाई नै पोलिग्राफ भनिन्छ। परीक्षण गरिने मानिसको शरीरमा ६ वटा सेन्सर जोडिएको हुन्छ। नेपाल प्रहरीलाई ०७० मा अमेरिकाले पोलिग्राफ मेसिन उपलब्ध गराएको थियो।"
"पश्चिमी वायुको प्रभाव : अधिकांश स्थानमा वर्षा,आइतबारदेखि मौसम सफा हुने","काठमाडौं: पश्चिमी वायुको प्रभावले शुक्रबार देशभर आंशिकदेखि सामान्य बदली रही अधिकांश स्थानमा वर्षा हुने भएको छ । जल तथा मौसम विज्ञान विभागका अनुसार आज बिहानैदेखि पश्चिम नेपालका केही ठाउँमा हल्का वर्षा भइरहेको छ । उच्च हिमाली भूभागमा हिमपात भएको छ । शुक्रबार अपराह्न तथा बेलुकासम्म देशका पूर्वी तथा मध्य भूभागमा पनि हल्कादेखि मध्यम वर्षाको सम्भावना रहेको मौसमविद् मीनकुमार अर्यालले बताए। 'पश्चिमी वायु सक्रिय नभएकाले ठूलो वर्षाको सम्भावना छैन । हल्कादेखि मध्यम वर्षाको सम्भावना मात्र रहेको छ,' मौसमविद् अर्यालले भने। पश्चिमी भूभागमा आज ७।८ मिलिमिटर वर्षा भइसकेको बताइएको छ । यस प्रणालीको प्रभाव शनिबार बेलुकासम्म रहने र आइतबारदेखि मौसम सफा हुने मौसम पूर्वानुमान महाशाखाले जनाएको छ । हाल सुदूरपश्चिम, कर्णाली, गण्डकी र लुम्बिनी प्रदेशमा सामान्य बदली तथा वाग्मती प्रदेशमा आंशिक बदली छ । देशभर राति आंशिकदेखि सामान्य बदली रही सुदूरपश्चिम, कर्णाली, लुम्बिनी र वाग्मती प्रदेशका पहाडी भूभागका धेरै स्थान तथा प्रदेश नं १ का केही स्थानमा हल्का वर्षाको सम्भावना रहेको बताइएको छ । मौसम पूर्वानुमान महाशाखाको पछिल्लो विवरणानुसार आज काठमाडौँ उपत्यकाको न्यूनतम तापक्रम ३ दशमलव ५ डिग्री र अधिकतम तापक्रम २० दशमलव शून्य डिग्री सेल्सियस छ । त्यस्तै आज सबैभन्दा कम जिरीको न्यूनतम तापक्रम शून्य दशमलव ५ डिग्री र सबैभन्दा धेरै धनगढीको न्यूनतम तापक्रम १३ दशमलव शून्य डिग्री सेल्सियस छ । रासस"
नख्खु कारागारमा २६० कैदीबन्दी मानसिक रोगी,"ललितपुर : नख्खु कारागारमा २६० मानसिक रोगी कैदीबन्दी छन् । सामान्यदेखि जटिल मानसिक रोगका कैदीबन्दीलाई आवश्यक उपचार सेवा दिने गरेको कारागार प्रशासनले जनाएको छ । कारागारमा हाल एक हजार ५०० भन्दा बढी कैदीबन्दी छन् । तीमध्ये २६० जनामा मानसिक समस्या देखिएको कार्यालय प्रमुख मोहन अधिकारीले बताए। उनले भने,' हामीले यी समस्या भएका कैदीबन्दीको स्वास्थ्यलाई मध्यनजर गरी महिनाको तीनपटक कारागारमै उपचार सेवा उपलब्ध गराउने व्यवस्था मिलाएका छौं। जटिल मानसिक समस्या भएका कैदीबन्दीलाई मानसिक अस्पताल लगनखेलमा उपचार भइरहेको छ। कारागारका एक कैदीबन्दीलाई हाल लगनखेलको मानसिक अस्पतालमा उपचार भइरहेको छ।' ती रोगका बिरामीको उपचारका लागि कारागारभित्र मनोसामाजिक अपाङ्ग बन्दी अस्पताल भवनको निर्माण सम्पन्न भइसकेको छ । तर आवश्यक चिकित्सक र सरसामनको व्यवस्था नहुँदा ती भवनबाट सेवा उपलब्ध गराउन नसकेको प्रमुख अधिकारीको भनाइ छ । 'कारागार नजिकै मानसिक अस्पताल लगनखेल रहेको हुँदा विभिन्न जिल्लाका कारागारमा रहेका मानसिक रोगी कैदीबन्दीलाई कारागार व्यवस्थापन विभागले यहाँ सरुवा गरी पठाउँछ,' उनले भने,'सरकारी अस्पतालमा उपचार गर्न जाने जुनसुकै रोगका कैदीबन्दीले निःशुल्क उपचार पाउँछन् भने निजी अस्पतालमा उपचार गर्न इच्छा देखाउने कैदीबन्दीले आफ्नो खर्च आफैँ व्यहोर्नुपर्छ ।' कारागारभित्रका बन्दी अस्पतालमा १५ शैया रहने क्षमता भए पनि २० शैया राखिने भएको उनको भनाइ छ । नेपालमा मानसिक रोग अध्ययन र उपचार गर्ने चिकित्सक सङ्ख्या कम रहेको हुँदा कारागारमा आवश्यक पर्ने १० औँ तहको चिकित्सकको व्यवस्था हुन सकेको छैन । सो कारागारमा कैदीबन्दी राख्न तीन ब्लक भवनको व्यवस्था गरिएको छ । त्यस्तै कारागारको बहिरङ्ग सेवामा दैनिक तीन चिकित्सकले लगभग ३० देखि ४० कैदीबन्दीलाई उपचार सेवा दिने गरेका बताइएको छ । नख्खु कारागारका एक हजार २९७ कैदीबन्दी, कर्मचारी, सुरक्षाकर्मी, स्वास्थ्यकर्मी र सरसफाइकर्मीलाई कोरोनाको खोप दिइएको जिल्ला जनस्वास्थ्य कार्यालय ललितपुरका प्रमुख डा खगेश्वर गेलालले बताए। रासस"
"बैतडीमा १७ वर्षीया किशोरी मृत फेला, बलात्कारपछि हत्या आशंका","धनगढी : बैतडीमा बलात्कारपछि हत्या गरेर फालिएको अवस्थामा एक किशोरीको शव फेला परेको छ । जिल्लाको दोगडाकेदार गाउँपालिका ७ चडेपानीकी १७ वर्षीया किशोरी भागरथी भट्टको शव फेला परेको प्रहरीले जनाएको छ । बुधबार घरबाट विद्यालय गएकी भट्ट साँझ घर नफर्केपछि खोजी गर्दै जाँदा बिहीबार साँझ ५ बजेतिर भट्टको शव फालिएको अवस्थामा लडालेक जंगलमा फेला परेको मृतकका दाइ नाता पर्ने शिवराज भट्टले जानकारी दिए । किशोरीको शव फेला परेको जानकारी आइसकेपछि घटनास्थलमा प्रमुख जिल्ला अधिकारी मोहनराज जोशी, सरकारी वकिल, चिकित्सक र प्रहरी नायव उपरीक्षक नारायणप्रसाद अधिकारीको नेतृत्वमा प्रहरी टोली खटिएको छ । किशोरीको कसले किन हत्या गरेको हो भन्ने विषयमा अहिले यकिन नभएको प्रहरी नायव परीक्षक अधिकारीले बताए । घटनाको विस्तृत अध्ययन गर्नका लागि धनगढीबाट तालिम प्राप्त कुकुरसहितको टोली समेत पुगिसकेको उनले बताए । उनले भने,' हामीले यो घटनाको सुक्ष्म तरिकाबाट अनुसन्धान अघि बढाएका छौं । अहिले नै किशोरीको हत्याबारे थाहा भइ सकेको छैन् । यसको अनुसन्धानपछि मात्रै थाहा हुन्छ ।' भट्टको बलात्कारपछि हत्या गरिएको मृतकका आफन्तले बताएका छन् । भट्टको शव विभत्स अवस्थामा फेला परेकाले बलात्कारपछि हत्या गरेर फालिएको आशंका गरिएको मृतकका आफन्त शिवराज भट्टले जानकारी दिए। उनले भने, 'शवको प्रकृति हेर्दा बलात्कारपछि हत्या गरिएको देखिन्छ।शरीरभरी चोटपटक छ । हातहरु काटिएको अवस्थामा छन् ।' मृतक किशोरीको शव परीक्षण गरेपछि मात्रै बलात्कार भए नभएको बारेमा थाहा हुने प्रहरीले जनाएको छ । दोषी पत्ता लगाई कारवाहीको दायरमा नल्याउँदासम्म शव उठाउन नदिने आफन्तले बताएका छन् । मृतक कक्षा १२ मा सनातन धर्म मावि श्रीकोटमा अध्ययनरत थिइन् ।"
हिउँले ढाक्यो म्याग्दीको लेकाली बस्ती (फोटोफिचर),"बेनी : हिमाली जिल्ला म्याग्दीको लेकाली क्षेत्रमा हिमपात सुरु भएको छ । शुक्रबार बिहानैदेखिको हिमपातसँगै बढेको चिसोले जनजीवन प्रभावित भएको छ । धवलागिरी गाउँपालिकाको गुर्जा र अन्नपूर्ण गाउँपालिकाको घोडेपानीमा हिउँ परेको छ । खोपारा, पुनहिल, मोहरेडाडा लगायत पर्यटकीयस्थल पनि हिउँले ढाकिएका छन् । पर्यटकीय बस्ती घोडेपानीको टोल सुधार समितिका अध्यक्ष बिरेन गर्बुजाले यो वर्ष पहिलो पटक हिउँ परेको बताए । 'गत असोज दोस्रो हप्तापछि बल्ल अहिले वर्षा र हिउँ पर्यो,' उनले भने, 'हिउँले डाँडाकाँडा सेताम्मे भएका छन् ।' घोडेपानीमा दिउँसोसम्म एक फिट भन्दा बाक्लो हिउँ जमेको छ । चिसोले धाराको पानी जम्न थालेको छ । गुर्जामा पनि हिउँ परेपछि सञ्चार सम्पर्क विच्छेद भएको छ । मुनादेखि लुलाङहुँदै गुर्जा जाने पैदलमार्ग पनि बाटोमा हिउँ जमेर अवरुद्ध भएको छ । चिसो बढेपछि सर्वसाधारण घरभित्रै आगो तापेर बसेका छन् । सुख्खा र खडेरीले गहुँ, जौ, तोरी, आलु लगायत हिउँदे बाली प्रभावित भएको थियो । धवलागिरी गाउँपालिका७ काफलडाडाका रेशम शर्माले करिब पाँच महिनापछि भएको वर्षाले कृषकलाई राहत मिलेको बताए । 'खेतबारीमा लगाएको हिउँदेबाली सुक्न थालेका थिए,' उनले भने, 'वर्षाले आकाशे पानीको भरमा खेती गर्ने सिचाइँ सुविधा नभएका ठाउँका कृषक खुसी भएका छन् । आकाशे पानी र हिउँले जमिन चिसो बनाउने, मल भिजेर बिरुवाका लागि आवश्यक तत्व आपूर्ति हुने र उत्पादन बढ्न सहयोग पुग्ने कृषक बताउँछन् ।"
"२४ घन्टामा थप १०५ जनामा कोरोना संक्रमण, २७२ डिस्चार्ज, २ को मृत्यु",काठमाडौं : नेपालमा पछिल्लो २४ घण्टामा थप १०५ जनामा कोरोना भाइरस (कोभिड१९) संक्रमण पुष्टि भएको छ । २ हजार ७९९ जनाको स्वाब परीक्षण गराउँदा ४८ महिला र ५७ जना पुरुषमा संक्रमण देखिएको हो। काठमाडौं उपत्यकाका ५८ जनासहित १०५ जनामा कोरोना भाइरस संक्रमण देखिएको हो। स्वास्थ्य तथा जनसंख्या मन्त्रालयका अनुसार शुक्रबार कोरोनाबाट थप २ जनाको मृत्यु भएको छ भने २७२ जना डिस्चार्ज भएका छन्। योसँगै नेपालमा कुल संक्रमितको संख्या २ लाख ७१ हजार ७०७ पुगेको छ । जसमध्ये २ लाख ६७ हजार ५६४ जनाले कोरोना जितेका छन् । अहिले नेपालमा २ हजार १०८ जना सक्रिय संक्रमित रहेका छन् भने कोरोनाबाट मृत्यु हुनेको संख्या २ हजार ३५ पुगेको छ । देशभर क्वारेन्टाइनमा भने ९२ जना रहेका छन् भने आइसोलेसनमा २ हजार १०८ जना रहेका छन्। मन्त्रालयका अनुसार अहिलेसम्म नेपालमा २० लाख ८८ हजार ३७२ जनाको पीसीआर परीक्षण भएको छ । मन्त्रालयका अनुसार कोरोनाका १३ जनाको भेन्टिलेटरमा र ६४ जनाको आइसीयूमा उपचार भइरहेको छ।
तारकेश्वरको बर्डफ्लु सङ्क्रमण नियन्त्रणमा,"काठमाडौं : काठमाडौँको तारकेश्वर नगरपालिकामा देखिएको बर्डफ्लु सङ्क्रमण नियन्त्रणमा आएको छ । यही माग १६ गते तारकेश्वर नगरपालिका७ साङ्लेखोला, फुटुङका स्थानीय कृषकले पालेका टर्की र हाँसमा बर्डफ्लु भाइरस सङ्क्रमण देखिएपछि थियो । उक्त स्थानमा सङ्क्रमण देखिएपछि अन्यत्र फैलन नदिन थप सतर्कता अपनाएको र हाल उक्त सङ्क्रमण नियमन्त्रणमा आइसकेको कृषि तथा पशुपंक्षी विकास मन्त्रालयले जनाएको छ । मन्त्रालयका प्रवक्ता डा श्रीराम घिमिरे सङ्क्रमण देखिएका क्षेत्र वरपर पशुको नष्ट गरी सो क्षेत्रलाई सुरक्षित गर्ने काम गरिएको बताए। 'हामीले उक्त क्षेत्रलाई सिल गरेर दैनिक निरीक्षण गर्दै आएका छौँ, सोही स्थानमा थप सङ्क्रमण देखिएको छैन,'उनले भने। रियल टाइम पीसीआर विधिबाट परीक्षण गर्दा बर्डफ्लु रोग पुष्टि भएपछि उक्त क्षेत्रमा रहेका करिब दुई हजार ३०० वटा घरपालुवा पंक्षी तथा रोग सार्न सक्ने अन्य वस्तुसमेत नष्ट गरेको थियो । एक हजार ८६५ हाँस, ६२२ बट्टाई, ३२ कुखुरा, २५ टर्की, ५४२ अण्डा र ७५ केजी दाना नष्ट गरेको थियो । पशु सेवा विभागले रोग पुष्टि भएको क्षेत्रबाट रोग अन्यत्र फैलन नदिन सङ्घ, प्रदेश तथा स्थानीय तहका पशु सेवासँग सम्बन्धित निकायलाई परिचालन गरेको थियो । पशु सेवा विभागका सूचना अधिकारी डा चन्द्र ढकाल नियमितरुपमा अनुगमन गर्ने, शङ्कास्पद नमूना परीक्षण गर्ने र अध्ययनलगायतका आवश्यक काम भइरहेको बताए। विभागले पंक्षी तथा पंक्षीजन्य उत्पादनको ओसारपसार गर्दा अनिवार्यरुपमा स्वास्थ्य परीक्षण गरी भेटेरिनरी प्रमाणपत्र लिनुपर्ने, फार्म परिसरमा जैविक सुरक्षाका विधि अवलम्बन गर्नुपर्ने, फार्म परिसरमा नियमितरुपमा निःसङ्क्रमण गर्न तथा व्यक्तिगत सरसफाइमा विशेष ध्यान दिनुपर्ने, पंक्षी फार्म वा अन्य पंक्षीपालन वा विक्रिस्थलमा अस्वाभाविक रुपमा पंक्षी विरामी परेमा वा मरेमा तत्काल नजिकको पशु सेवाका निकायमा सूचना गर्नसमेत आग्रह गरेको छ । विभागले यसअघि नै भारतका केही प्रदेशमा बर्डफ्लु सङ्क्रमण पुष्टि भएसँगै तराईका क्षेत्रमा उच्च सतर्कता अपनाउँदै सीमानाका बन्द गरिसकेको छ । विभिन्न सीमानाका हुँदै आयात हुने कुखुराजन्य वस्तुको आयातमा रोक लगाएको हो । रासस"

शीर्षक,विवरण
चिनीमा लापरबाही,"चामल, नुन, तेललगायतका खाद्य सामग्रीमा मिसावट हुने गरेको घटना नौलो होइन। नाफा कमाउन व्यापारीले जस्तोसुकै मिसावट गर्न पनि पछि पर्दैनन् भन्ने आम गुनासो छ। यो गुनासो चिर्न सरकारी निकायबाट खराब आचारण भएका उद्योगी व्यापारीलाई प्रभावकारी कारबाही हुन सकेको छैन। पछिल्ला दिनमा व्यापारीबाट मात्रै होइन, नीतिगत तहमा रहेका पदाधिकारी नै प्रत्यक्षपरोक्ष यस्ता काममा सहभागी हुने गरेको पाइएको छ। यसको पछिल्लो उदाहरण बनेको छ, भारतबाट ल्याइएको चिनी प्रयोग गर्न हुने र नहुने भनी सरकारी निकायबाटै तयार पारिएको दुईथरि प्रतिवेदन। एउटा सरकारी कार्यालयले म्याद गुज्रेको भन्दै खान नहुने गरी प्रतिवेदन तयार पारेको भए पनि अर्को कार्यालयले भने खान हुने भन्दै दोस्रो प्रतिवेदन तयार पार्यो। जसले प्रतिवेदन तयार पारेको भए पनि एउटा प्रतिवेदन पक्कै गलत छ। तसर्थ गलत प्रतिवेदन तयार पार्ने कार्यालय र त्यसमा संलग्न कर्मचारीलाई कडा कारबाही हुनुपर्छ। भारतको सिम्भावली सुगर लिमिटेडले निर्यात गरेको ७२ हजार किलो चिनी आयात गर्न अयोग्य देखियो। जलेश्वरस्थित खाद्य आयातनिर्यात गुणस्तर प्रमाणीकरण कार्यालयले उक्त चिनीको उपभोग गर्ने म्याद नाघेको भन्दै प्रतिवेदन बुझायो। तर, खाद्य प्रविधि तथा गुण नियन्त्रण विभागकी तत्कालीन महानिर्देशक डा मतिना वैद्यले उक्त प्रतिवेदनविपरीत योग्य भनेर प्रमाणित गराइदिइन्। कृषि तथा पशुपन्छी विकास मन्त्रालयले उक्त विषयमा छानबिन गर्न तत्कालीन सहसचिव डा नारायण रेग्मीको संयोजकत्वमा समिति गठन गर्यो। समितिले महानिर्देशक डावैद्यले जानाजान गम्भीर प्रकृतिको लापरबाही मात्र होइन त्रुटिसमेत गरेको प्रतिवेदन दियो। समितिले महानिर्देशक डा वैद्यमाथि निजामती ऐनअनुसार कडा कारबाही गर्न सिफारिस गरेको छ। तर, मन्त्रालयले महानिर्देशक पदबाट हटाएर अन्यत्र सरुवा मात्रै गरेको छ। सडेको चिनीलाई खान मिल्नेगरी सिफारिस गर्ने कर्मचारीलाई यति मात्रै कारबाहीले पुग्दैन। वास्तविकता के हो भन्ने विषयमा अख्तियार दुरुपयोग अनुसन्धान आयोगबाट पनि प्रभावकारी रूपमा छानबिन हुनुपर्छ। आर्थिक चलखेलको आधारमा यस्तो निर्णय भएको भन्ने आम गुनासोलाई सम्बोधन गर्न दोषीमाथि कारबाही हुनुपर्छ। उक्त चिनी काठमाडौंको कागेश्वरी मनोहरा नगरपालिकास्थित शिवराज तिमिल्सिना सञ्चालक रहेको अनुष्का मल्टीप्रपोज कम्पनीले आयात गरेको थियो। आयातकर्ता कम्पनीले वीरगन्ज, नेपालगन्ज र भैरहवा नाका प्रयोग नगरी दूरीसमेत निकै लामो रहेको र अत्यधिक खर्चिलो बाटो महोत्तरीको जलेश्वर नाका प्रयोग गरेर चिनीको जाँच पास गरेको थियो। उक्त चिनी उत्तर प्रदेशको बहराइच जिल्लामा उत्पादन भएको हो। सजिलो नाका प्रयोग नगरेर खर्चिलो र अप्ठ्यारो नाका प्रयोग गर्नुले पनि चिनी आयातको समयमा केही कैफियत छ भन्ने शंकालाई बलियो बनाएको छ। अयोग्य चिनी प्रयोग गर्न योग्य भनेर सिफारिस गर्ने कर्मचारीलाई कडा कारबाही हुनुपर्छ। एउटा कार्यालयबाट अर्कोमा सरुवा गर्दैमा कारबाही गरेको ठहरिँदैन। आम उपभोक्ताको स्वास्थ्यमा प्रत्यक्ष असर गर्ने चिनीजस्तो खाद्य पदार्थमा मिलेमतो गर्नेलाई उन्मुक्ति दिइयो भने आउने दिनमा पनि यस्ता प्रवृत्ति झन् मौलाउँदै जानेछन्। खराब आचरण भएका कर्मचारीलाई सबक सिकाउन पनि कानुनअनुसार कारबाही हुनैपर्छ।"
"वैदेशिक रोजगारीमा न्यूनतम पारिश्रमिक : कतारमा तोकियो, अन्यमा मनपरी","काठमाडौं : कतारले मार्चदेखि विदेशी कामदारलाई न्यूनतम पारिश्रमिक ३० हजार रुपैयाँ दिन थालेको छ। पारिश्रमिक बढेपछि त्यहाँ कार्यरत साढे ४ लाख नेपालीले राहत महसुस गरेका छन्। तर, खाडीका अन्य मुलुक र मलेसियामा कार्यरत श्रमिकको न्यूनतम पारिश्रमिक तोकिएको छैन। अन्य मुलुकमा पनि न्यूनतम पारिश्रमिक तोकिनुपर्ने विज्ञहरू बताउँछन्। कतारको सिको गरेर अरू देशले पनि न्यूनतम पारिश्रमिक तोक्नुपर्छ, श्रमविज्ञ डागणेश गुुरुङले भने, अनि मात्रै वैदेशिक रोजगारीमा जाने अधिकांश श्रमिक लाभान्वित हुनेछन्। अर्थविद् ज्ञानेन्द्र अधिकारीले कतारको अनुशरण गरी अन्य देशले पनि न्यूनतम पारिश्रमिक दिनुपर्ने बताए। अब बाध्यतात्मक वैदेशिक रोजगारी अन्त्य गर्र्नै पर्छ, अधिकारीले भने, विदेशबाट फर्किंदा तुलनात्मक रूपमा आर्थिक छलाङ मार्न सकिने हुनुपर्छ। न्यूनतम ज्याला वृद्धि गर्न सके वैदेशिक रोजगारीमा जाने धेरै श्रमिकको जीवनस्तर सुधार हुने उनको भनाइ छ। न्यूनतम पारिश्रमिक ५० हजार रुपैयाँ निर्धारण हुनुपर्ने विदेशबाट फर्किएका कामदार बताउँछन्। सबै थोक छाडेर विदेशी भूमिमा कमाउन जाँदा आर्थिक अवस्था सुधार हुने गरी आम्दानी हुुनुपर्ने उनीहरूको अनुभव छ। तर, विदेशमा औसतमा महिनामा २२ हजार रुपैयाँ पनि पाउँदैनन्। विदेशबाट फर्किंदा आधाभन्दा बढी बचत गर्न सकियोस्, कतारमा कार्यरत दाङका रामप्रसाद डाँगीले भने, अनि मात्र स्वदेशमै केही गर्न राहत मिल्नेछ। विदेशमा कार्यरत रहँदा खान बस्नबाहेक ५० हजार कमाउन सकियो भने मात्रै रेमिट्यान्स उपलब्धिमूलक हुने उनीहरूको अनुभव छ। आर्थिक अवस्था सुधार हुन सके मात्रै वैदेशिक रोजगारमा गएको सार्थकता रहन्छ, डाँगीले भने। तर, धेरै नेपाली वैदेशिक रोजगारीबाट फर्केर आउँदा बचत सकिसकेको हुन्छ। सम्पत्ति जोड्न सकेका हुँदैनन्। उनीहरू स्वरोजगार पनि हुन सक्दैनन्। जसले विदेशबाट फर्किएको केही समयमै फेरि बेरोजगार हुन्छन्। त्यसँगै आर्थिक संकट सुरु हुने गरेको अध्ययनले देखाएको छ। वैदेशिक रोजगार विभागका अनुसार ८६ प्रतिशतभन्दा बढी श्रमिक मलेसिया तथा खाडी मुलुक पुगेका छन्। तर, उनीहरूको पारिश्रमिक अन्त्यन्त थोरै हुँदा रेमिट्यान्स खासै उपलब्धिमूलक बन्न सकेको छैन। रेमिट्यान्सको अधिकांश रकम उपभोगमै सकिने गरेको छ। विदेश गएकाका परिवारलाई उद्यमी बनाउन सके त्यसले रोजगारी सिर्जना तथा आर्थिक विकासमा टेवा पुग्छ, दुबईमा कार्यरत रोल्पाका झक्कु डाँगीले भने। केहीले सम्पत्ति जोड्न सके पनि धेरैले सामान्य खर्चबाहेक रेमिट्यान्सको उपयोग गर्न सकेको देखिँदैन। पारिश्रमिक थोरै हुँदा श्रमिकले आर्थिक उन्नति गर्न नसकेका हुन्। नेपाली कामदार १ सय १० देशमा जाने गरेका छन्। चरम गरिबी, रोजगारी अभाव, सन्तानको भविष्यलगायतका कारण श्रमिक विदेश जान बाध्य छन्। तर, उनीहरूले पाउने पारिश्रमिक थोरै हुँदा श्रमिकको आर्थिक आधार सुधार हुन सकेको छैन। कतिपयले ओभरटाइम काम गर्दा पनि ५० हजारसम्म कमाउन सकिरहेका छैनन्। कतारमा सन् २०२२ मा विश्वकप फुटबल आयोजना हुँदै छ। उसले श्रमिकको सम्मान गरेको देखाउन पनि नयाँ व्यवस्था ल्याएको श्रमविज्ञ बताउँछन्। कतारमा अब रोजगारदाताले न्यूनतम तलब १ हजार, आवासवापत ५ सय र खानाबापत ३ सय रियाल दिनुपर्नेछ। त्यहाँ अदक्ष श्रमिकका रूपमा कार्यरत नेपालीको संख्या ठूलो छ। कतिपयले सीपयुक्त काम गरे पनि उचित पारिश्रमिक पाइरहेका छैनन्। कामअनुसार तलब निर्धारण हुन सके कामदारले राहत पाउने छन्। श्रमविज्ञ गुरुङले कोभिडले विश्वव्यापी रूपमा असर परेका कारण मलेसियालगायत देशले न्यूनतम पारिश्रमिक नदिन सक्ने बताए। तलब बढाइदेऊ भन्दा पनि पुरानो अवस्था कार्यान्वयन गर भन्ने बेला आएको छ, गुरुङले भने। सीप सिकाएर वैदेशिक रोजगारीमा पठाए श्रमिकले अझ राम्रो सेवासुविधा पाउने भएकाले सरकारले त्यसतर्फ ध्यान दिनुपर्ने अधिकारीको सुझाव छ। कोभिडलगत्तै रेमिट्यान्स बढे पनि पछिल्लो समय घट्न थालेको छ, उनले भने। सुरुमा कामदारले ऋण गरेर रेमिट्यान्स पठाए पनि कोभिडको असर बिस्तारै देखिँदै गएको उनको बुझाइ छ। अर्थविद् अधिकारीले अदक्ष कामदार पठाइरहने तर रेमिट्यान्स बढी खोज्ने, न्यूनतम ज्याला पनि उच्चतम हुनुपर्छ भनियो भने मूर्खता हुने बताए। अब दक्ष कामदार पनि पठाउन सक्नुपर्छ, उनले भने, सधैं अदक्ष कामदार मात्रै पठाउनुहुन्न। तत्काल दक्ष कामदार पठाइहाल्ने अवस्था नरहेकाले सरकारले न्यूनतम तलब बढाउन लबिङ गर्नुपर्ने उनले बताए। यसले रेमिट्यान्स बढाउन मद्दत गर्नेछ, पूर्णरुपमा दक्ष नभएपनि सीपयुक्त पठाउन सकियो भने रेमिट्यान्स बढ्छ, उनले भने। खाडी मुलुक जान कामदार १ लाख ५० हजारसम्म तिर्न बाध्य छन्। तर, उनीहरूले १० हजारको मात्रै रसिद पाउँछन्। अर्थविद् अधिकारीले लागत घटाउन सरकारले विशेष भूमिका निर्वाह गर्नुपर्ने बताए। लागत घटाउने र न्यूनतम ज्याला बढाउनतर्फ सरकारले लबिङ गर्यो भने वैदेशिक रोजगार उपलब्धिमूलक बन्छ, उनले भने। श्रम, रोजगार तथा सामाजिक सुरक्षा मन्त्रालयका वैदेशिक रोजगार महाशाखा प्रमुख हरि मैनालीले कतारले पारिश्रमिक वृद्धि गरेकामा खुसी व्यक्त गरे। कतार नेपालीको प्रमुख गन्तव्य मुलुक भएकाले धेरै नेपाली लाभान्वित हुने मैनालीको भनाइ छ। अन्य देशले पनि त्यही किसिमको न्यूनतम पारिश्रमिक निर्धारण गर्नुपर्छ, मैनालीले भने, श्रमिकलाई न्यूनतम ज्याला दिन लगाउनुपर्छ। विदेश जाने श्रमिकलाई न्यूनतम ज्याला दिलाउन सरकारले कूटनीतिक पहल गर्नेछ।"
कर्णालीमा एमालेका मन्त्रीले दिए राजीनामा,"सुर्खेत : कर्णालीमा एमालेका तीन जना मन्त्रीले सामुहिक राजीनामाको घोषणा गरेका छन्। प्रदेश सरकामा सहभागि एमालेका मन्त्रीहरुले मंगलवार पत्रकार सम्मेलन गरेर राजीनामा दिएको घोषणा गरेका हुन्। एमालेबाट सरकारमा सहभागि आर्थिक मामिला तथा योजना मन्त्री प्रकाश ज्वाला, सामाजिक विकास मन्त्री दल रावल र वन, वातावरण तथा पर्यटन मन्त्री नन्दसिंह बुढाले राजीनामा दिएको घोषणा गरे। यसअघि एमाले संसदीय दलको बैठकले मन्त्रीहरुले राजीनामा दिने निर्णय गरेको थियो। सोही निर्णयअनुसार मन्त्रीहरुले राजीनामा दिएको घोषणा गरेका हुन्। सर्वोच्च अदालतले एमाले र माओवादीबिचको एकता भंगगरी पुरानै हैसियतमा रहेको फैसला गरेपछि कर्णालीमा एमालेले आफ्नै नेतृत्वमा सरकार गठनको कसरत थालेको हो। यसअघि दुई पार्टी एकता हुँदा कर्णालीमा सरकारको नेतृत्व माओवादीको भागमा परेको थियो। यद्यपी त्यसबेला पनि एमालेभित्र सरकारको नेतृत्व माओवादीलाई दिन नहुने अडान कायमै थियो। तर केन्द्रको दबावपछि एमाले सरकारको नेतृत्व छाड्न बाध्य भएको थियो। अदालतले नै एमाले र माओवादीलाई पुरानै हैसियतमा फर्काएपछि कर्णालीमा एमालेले मुख्यमन्त्री महेन्द्रबहादुर शाहीलाई दिएको समर्थन फिर्ता लिइसकेको छ। एमाले संसदीय दलले समर्थन फिर्ता लिए पनि बरिष्ठ नेता माधवकुमार नेपाल पक्षले समर्थन कायमै रहेको जनाउँदै आएको थियो। तर पछिल्लो समय नेता नेपाल पक्षले पनि प्रदेशमा एमालेकै नेतृत्वमा सरकार गठनका लागि पछाडि हटेको जनाएको छ। सरकारमा सहभागि तीनै जना मन्त्री नेता नेपाल पक्षका हुन्। यसअघि आइतबार बसेको संसदीय दलको बैठकमा नेपाल पक्षका सांसदहरु पनि सहभागि भएका थिए। उक्त बैठकमा मन्त्रीहरुले राजीनामा दिने र नयाँ सरकार गठन गर्ने सहमति गरेको थियो। सोही निर्णय अनुसार आफूहरुले मन्त्रीबाट राजीनामा दिएको आर्थिक मामिला तथा योजना मन्त्री प्रकाश ज्वालाले बताए। एमालेका तीन जना मन्त्रीले राजीनामा घोषणा गरेसँगै माओवादी नेतृत्वको सरकार अल्पमतमा परेको छ। यद्यपी मुख्यमन्त्री शाहीको सचिवालयले भने मन्त्रीहरुले राजीनामा घोषणा गरे पनि सरकार संकटमा नपरेको दाबी गरेको छ। सरकार जोगाउनका लागि विकल्प बाँकी नै रहेको माओवादीका नेताहरुले बताएका छन्। कर्णालीमा प्रदेश सभामा ४० सदस्य छन्। जसमा एमालेका सभामुखसहित २० जना सांसद छन्। माओवादी केन्द्रका १३ सांसद भए पनि धर्मराज रेग्मी एमालेका प्रवेश गरेपछि माओवादीले उनलाई कारबाही गरिसकेको छ। यस्तै काँग्रेसका ६ र राप्रपाका १ जना सांसद छन्।"
नेपालमा बढे कोरोना संक्रमित,"काठमाडौं : कोरोना महामारीको दोस्रो लहर भयावह बनिरहेको भारतबाट स्वदेश फर्किने नेपालीको संख्या बढ्दा संक्रमणको जोखिम उच्च भएको छ। खुला सीमाका कारण निर्बाध आवतजावत भइरहँदा कोरोना संक्रमितको संख्या बढ्न थालेको छ। भारतबाट रोजगारी गरेर फर्किएका व्यक्तिमा दैनिक कोरोना संक्रमण पुष्टि हुन थालेको छ। कञ्चनपुरको त्रिनगर हेल्थ डेस्कमा गरिएको परीक्षणमा पछिल्लो २४ घण्टामा ३६ जनामा कोरोना देखिएको छ। स्वास्थ्य तथा जनसंख्या मन्त्रालयका अनुसार मुलुकभर सोमबार २ सय ६६ जना संक्रमित थपिएका छन्। यीमध्ये अधिकांश काठमाडौं उपत्यकाका छन्। काठमाडौंमा ९८, ललितपुरमा २६ र भक्तपुरमा १३ जना संक्रमित थपिएका हुन्। उपत्यकामा संक्रमितको संख्या वृद्धि भएपछि कडाइ गरिएको छ। उपत्यका प्रवेश गर्ने व्यक्तिले अनिवार्य एन्टिजेन परीक्षण गर्नुपर्ने व्यवस्था गरिएको छ। खुला सीमाका कारण निर्बाध ढंगले भारत आवतजावत भइरहँदा संक्रमणको जोखिम उच्च रहेको विज्ञ बताउँछन्। स्वास्थ्य तथा जनसंख्या मन्त्रालयका पूर्वप्रमुख विशेषज्ञ डा सुशीलनाथ प्याकुरेलले खुला सीमालाई तत्काल व्यवस्थित नगर्ने हो भने दुई महिनाभित्र संक्रमण उच्च वृद्धि हुने बताए। भारतमा फागुन १७ गते संक्रमितको संख्या ११ हजार ५ सय ६३ थियो। अहिले दैनिक संक्रमितको संख्या एक लाख नाघेको भारतको स्वास्थ्य तथा परिवार कल्याण मन्त्रालयले जनाएको छ। नेपालका २८ जिल्ला भारतसँग जोडिएका छन्। भारतको महाराष्ट्र राज्य सबैभन्दा बढी प्रभावित देखिएको छ। यस्तै छत्तीसगढ, उत्तर प्रदेश, बिहार, पश्चिम बंगाल र उत्तराखण्डमा पनि संक्रमण बढ्दै छ। निश्चित नाका तोकेर स्वदेश आउन दिनुपर्छ। सीमाबाट छिरिसकेका व्यक्तिको एन्टिजेन र पीसीआर परीक्षण गर्नुपर्छ। विगतको गल्ती दोहोर्याउनु हुँदैन, डा प्याकुरेलले भने। नेगेटिभ आएका व्यक्तिलाई क्वारेन्टाइन राखेर १४ दिनपछि घर फर्कन दिनुपर्ने उनको सुझाव छ। पोजिटिभ देखिए उपचारको व्यवस्था गर्नुपर्ने उनको भनाइ छ। जनस्वास्थ्यविद् डा बाबुराम मरासिनीले सीमा क्षेत्र व्यवस्थित गरी स्वास्थ्यकर्मी परिचालन गर्न ढिलाइ भएको बताए। नाकाहरूमा कडाइ गर्नुपर्छ, डा मरासिनीले भने, सीमा क्षेत्रमा स्वास्थ्य जाँच गर्नुपर्यो। नेपाल छिर्नेको ज्वरो नाप्ने गर्नुपर्यो। घर भाडामा लिएर भए पनि आइसोलेसन र क्वारेन्टाइनको व्यवस्था गर्नुपर्छ। जेठअसारमा उच्च बिन्दुमा पुग्न सक्छ : स्वास्थ्यमन्त्रीस्वास्थ्य तथा जनसंख्यामन्त्री हृदयेश त्रिपाठीले कोरोना संक्रमणको जोखिम उच्च रहेकाले स्वास्थ्य मापदण्ड पालना गर्नुपर्नेमा जोड दिएका छन्। स्वास्थ्य मापदण्डको प्रभावकारी पालना नगर्ने हो भने आगामी जेठअसार महिनामा कोरोना संक्रमण पुनः वृद्धि हुने मन्त्री त्रिपाठीको भनाइ छ। अबका दिनमा जनस्वास्थ्यका मापदण्डलाई प्रभावकारी बनाउन सकिएन भने संक्रमण बढ्दै जेठअसारमा अर्को उच्च बिन्दुुमा पुग्न सक्ने देखिन्छ, प्रतिनिधिसभाको सोमबारको बैठकमा मन्त्री त्रिपाठीले भने। उनले भारतमा संक्रमणको बढ्दो वृद्धिदरले सरकारलाई थप सचेत र सतर्क बनाएको बताए। कोरोना संक्रमण नियन्त्रण गर्न संक्रमितको पहिचान, आइसोलेसनको व्यवस्था, अनिवार्य क्वारेन्टाइनको व्यवस्था गर्नुपर्ने उनले उल्लेख गरे। सावधानी अपनाए कोरोना संक्रमणलाई नियन्त्रणमा राख्न सकिने उनको भनाइ थियो। उपत्यका प्रवेश गर्दा एन्टिजेन परीक्षणकाठमाडौं जिल्ला कोभिड१९ संकट व्यवस्थापन समितिको सोमबार बसेको बैठकले काठमाडौं प्रवेश गर्ने नाकामा एन्टिजेन परीक्षण गर्ने निर्णय गरेको छ। काठमाडौंका प्रमुख जिल्ला अधिकारी कालीप्रसाद पराजुलीले उपत्यकाभित्र कोरोना संक्रमण बढ्न नदिन नाकामा हेल्थ डेस्क स्थापना गरी एन्टिजेन परीक्षणको व्यवस्था गरिएको बताए। हरेक नगरपालिकाले एन्टिजेन परीक्षण गर्ने, नाकाका नगरपालिकाले हेल्थ डेस्क स्थापना गर्ने, शंकास्पद व्यक्तिको पीसीआर परीक्षण गर्ने र कन्ट्याक्ट ट्रेसिङलाई व्यवस्थित गर्ने निर्णय बैठकले गरेको छ। सबै नगरपालिकाले आआफ्नो नगरपालिकाभित्र कम्तीमा एकएकवटा आइसोलेसन केन्द्र र क्वारेन्टाइन केन्द्र सञ्चालन तथा व्यवस्थापन गर्ने निर्णय पनि बैठकले गरेको छ।"
बल्ल बढ्यो निजामती विधेयक,"काठमाडौं : संसदीय समितिमा दुई वर्ष अल्झिएको संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक प्रतिनिधिसभामा फर्किएको छ। राज्यव्यवस्था तथा सुशासन समितिकी सभापति शशि श्रेष्ठले संघीय निजामती सेवा विधेयकसम्बन्धी प्रतिवेदन सोमबार प्रतिनिधिसभा बैठकमा पेस गरेकी हुन्। प्रदेशका सचिव र स्थानीय तहका प्रमुख प्रशासकीय अधिकृतको पद प्रदेश निजामती सेवाअन्तर्गत हुने व्यवस्था यो विधेयकमा गरिएको छ। प्रदेश निजामती सेवाको कर्मचारी पूर्ति नभएसम्म सो पदमा संघीय निजामती सेवाको राजपत्रांकित प्रथम श्रेणी वा अधिकृत एघारौं तहको कर्मचारी प्रदेश सरकारको मुख्यमन्त्रीको कार्यालयमा खटाउने व्यवस्था गरिएको छ। ० प्रदेशका सचिव प्रदेशकै र प्रमुख प्रशासकीय स्थानीय तहकै कर्मचारी हुने प्रमुख प्रशासकीय अधिकृत पनि सम्बन्धित तहको कर्मचारीबाट पूर्ति नभएसम्म संघीय निजामती सेवाको कर्मचारी नै हुने व्यवस्था छ। प्रदेश सचिव र प्रमुख प्रशासकीय अधिकृत संघको कर्मचारी हुने कि प्रदेशको भन्ने विषयमा लामो समय मतभेद भएको थियो। प्रदेश सरकारको प्रमुख सचिव मात्रै संघीय निजामती सेवाको कर्मचारी हुने व्यवस्था गरिएको छ। प्रदेश प्रमुख सचिवमा राजपत्रांकित विशिष्ट श्रेणी वा अधिकृत १२औं तहको कर्मचारी हुने प्रस्ताव गरिएको छ। यस्तै निजामती कर्मचारीको उमेरहद ५८ वर्षलाई संशोधन गर्दै ६० वर्ष हुने उल्लेख छ। प्रत्येक वर्ष ६ महिनाका दरले बढाउँदै लगेर ऐन लागू भएको चार वर्षपछि पूर्ण रूपमा ६० वर्षे उमेर हद कार्यान्वयनमा आउनेछ। यो ऐन प्रारम्भ भएको मितिले एक वर्षसम्म ५८ वर्ष र दुई वर्षसम्म ५९ वर्ष हुने व्यवस्था गरिएको छ। यो विधेयक २०७५ माघ २७ गते दर्ता भएको थियो। त्यसपछि फागुन ३ गते प्रतिनिधिसभामा प्रस्तुत विधेयकलाई फागुन २३ गते समितिमा पठाइएको थियो। गत असार १५ गते विधेयक प्रतिवेदन पारित भएको समिति सभापति श्रेष्ठले बताइन्। विधेयक पारित गर्ने क्रममा समितिमा विवाद भएको थियो। तत्कालीन संघीय मामिला तथा सामान्य प्रशासनमन्त्री हृदेयश त्रिपाठी र पूर्वमन्त्री लालबाबु पण्डितको असहमतिका बीच समितिबाट पारित गरिएको थियो। प्रतिवेदनमा निजामती कर्मचारीको आन्तरिक प्रतिस्पर्धा हटाइएको छ। अब खुला प्रतिस्पर्धा, अन्तरतह प्रतियोगिता र बढुवाको व्यवस्था मात्रै गरिएको छ। आन्तरिक प्रतिस्पर्धाबाट बढुवाको व्यवस्था हटाएर कार्यसम्पादन मूल्यांकनलाई प्राथमिकता दिइएको छ। प्रतिवेदनमा राजपत्रांकित द्वितीय र प्रथम श्रेणी (उपसचिव र सहसचिव)मा १०१० प्रतिशत खुला प्रतिस्पर्धाबाट पदपूर्ति गर्ने व्यवस्था गरिएको छ। उपसचिवमा अन्तरतह प्रतियोगिताबाट २० र बढुवाबाट ७० प्रतिशत पदपूर्ति गर्ने व्यवस्था छ। सहसचिवमा अन्तरतह प्रतियोगिताबाट १० र बढुवाबाट ८० प्रतिशत पदपूर्ति गरिने भएको छ। शाखा अधिकृतमा भने खुला प्रतिस्पर्धाका लागि ८०, आन्तरिक बढुवाबाट २० प्रतिशत पदपूर्ति हुनेछ। खरिदारमा ९० र नायबसुब्बामा ८० प्रतिशत खुला प्रतियोगिताबाट पदपूर्ति हुनेछ। विधेयकमा खुला ५१ र आरक्षण ४९ प्रतिशत रहने व्यवस्था छ। हाल खुलामा ५५ र आरक्षण ४५ प्रतिशत छ। आरक्षणको ४९ प्रतिशतलाई शतप्रतिशत मानेर ५० प्रतिशत महिलालाई छुट्याइनेछ। बाँकी ५० प्रतिशत अन्य समूहको आरक्षणमा छुट्याइनेछ। अन्य समूहको आरक्षणको ५० प्रतिशतलाई शतप्रतिशत मानेर पुनः समावेशी आरक्षण छुट्याइनेछ। जसमा दलितले १३, आदिवासी जनजाति २६, खस आर्य २८, मधेसी १६, थारू ५, मुस्लिम ४, पिछडिएका क्षेत्र ४ र अपांगता भएका व्यक्तिले ४ प्रतिशत आरक्षण पाउनेछन्। महिला आरक्षणको ५० प्रतिशतलाई शतप्रतिशत मानेर त्यसमा दलितले १६, आदिवासी जनजातिले ३३, खस आर्यले १०, मधेसीले २०, थारूले ७, मुस्लिमले ५, पिछडिएका क्षेत्रले ५ र अपांगता भएका व्यक्तिले ४ प्रतिशत आरक्षण पाउनेछन्। समितिबाट पारित प्रतिवेदनमा निजामती कर्मचारीको हकहितका लागि सामूहिक सौदाबाजी गर्न तथा कर्मचारीको तर्फबाट प्रतिनिधित्व गर्न एक आधिकारिक कर्मचारी युनियन रहने व्यवस्था गरिएको छ। अब आधिकारिक कर्मचारीको ट्रेड युनियनलाई आधिकारिक कर्मचारीको युनियन भनिनेछ। निर्वाचन नभएसम्म पुरानो आधिकारिक ट्रेड युनियनका पदाधिकारी बढीमा एक वर्षसम्म रहने व्यवस्था गरिएको छ। आधिकारिक कर्मचारी युनियनले माग पूरा गर्न तोकिएको प्रक्रियाबमोजिम वार्र्ता, छलफल गर्ने तथा मध्यस्थता गर्ने माध्यम अपनाउनेबाहेक हडताल वा काम बन्द गर्न नपाउने व्यवस्था गरिएको छ। अवकाशप्राप्त कर्मचारीले दोहोरो सुविधा लिन नपाउने व्यवस्था गरिएको छ। निजामती सेवा वा अन्य सरकारी सेवाबाट अवकाश भई निवृत्तभरण प्राप्त गरेको व्यक्ति राज्यको कुनै लाभको पदमा नियुक्त भए सो अवधिभर मासिक तलब सुविधा वा निवृत्तभरणमध्ये एक मात्र छनोट गरी लिनुपर्ने व्यवस्था गरिएको छ। दोहोरो सुविधा लिएको पाइए सरकारी बाँकीसरह असुलउपर गरिने उल्लेख छ। समायोजन भएका कर्मचारीको सरुवाकर्मचारी समायोजनसम्बन्धी कानुनबमोजिम स्थानीय तहमा समायोजन भएका कर्मचारीको सरुवा हुने व्यवस्था यो विधेयकमा गरिएको छ। समायोजन भएका कर्मचारी स्थानीय तहमा कम्तीमा दुई वर्ष काम गरेपछि सम्बन्धित प्रदेशको प्रमुख सचिवले सोही प्रदेशभित्रको अर्को स्थानीय तहमा सरुवा गर्न सक्ने विधेयकमा उल्लेख छ। सामाजिक सञ्जाल वा कुनै सञ्चारमाध्यममार्फत सामाजिक द्वेष वा कलह बढ्ने र हिंसा भड्किने गरी राज्यविरुद्धको कुनै अभिव्यक्ति दिएको वा गोप्य राख्नुपर्ने सूचना खुलासा गरेको पुष्टि भएमा निवृत्तभरण नपाउने व्यवस्था पनि गरिएको छ।"
बल्झिँदै कोरोना व्याधि,"कोरोना भाइरसको महामारी विश्वव्यापी रूपमै फेरि बल्झिँदै गएको छ। अमेरिका र युरोपजस्ता अति प्रभावित क्षेत्र मात्र होइन, छिमेकी भारतमै आइतबार संक्रमितको संख्या एक लाख नाघेको छ। भारतमा हालसम्मकै यो उच्च संक्रमण दर हो। सोमबार साँझसम्मको तथ्यांकअनुसार विश्वभर संक्रमितको संख्या १३ करोड १९ लाख ९३ हजार ८३ छ। यीमध्ये १० करोड ६२ लाख ९७ हजार ८ सय ७५ जना निको भएका छन्। कोरोना संक्रमणकै कारण २८ लाख ६७ हजार ६ सय ८१ जनाको मृत्यु भएको छ। कोरोना २ सय १९ देशमा फैलिएको छ। युरोपका धेरै, अमेरिका, भारतलगायत देशमा संक्रमण पुनः भयावह रूपमा बढ्न थालेको छ। वल्र्डोमिटरको सोमबार साँझ ५ बजेसम्मको तथ्यांकका आधारमा वल्र्डोमिटरले १० राष्ट्रलाई क्रमशः पहिलोदेखि दसौं नम्बरसम्म सूचीकृत गरेको छ। उक्त तथ्यांक हेर्दा पनि विश्वमा पुनः एक पटक संक्रमितको संख्या बढ्दै गएकाले सचेत हुनुपर्ने देखिएको छ। अमेरिकाअमेरिकामा कुल संक्रमितको संख्या ३ करोड १४ लाख २० हजार ३ सय ३१ छ। मृत्यु हुनेको संख्या ५ लाख ६८ हजार ७ सय ७७ पुगेको छ। सक्रिय संक्रमितको संख्या ६९ लाख ४ हजार ८ सय ५१ छ। यीमध्ये ८ हजार ७ सय १२ जनाको अवस्था चिन्ताजनक छ। आइतबार ३६ हजार ६ सय ७० नयाँ संक्रमित फेला परे। २ सय ७७ जनाको मृत्यु भयो। गत साता सरदर दैनिक ६४ हजार १९ मा कोरोना संक्रमण भयो। गत दुई साताको तुलनामा संक्रमणदर १८ प्रतिशतले बढेको छ। जनवरीको तुलनामा स्थिति केही नियन्त्रणमा रहे पनि हिजोआज पुनः बढ्न थालेको हो। अन्य राज्यभन्दा मिचिगनमा संक्रमण दर उच्च रहेको द न्युयोर्क टाइम्सले जनाएको छ। ब्राजिलब्राजिलमा कुल संक्रमितको संख्या १ करोड २९ लाख ८४ हजार ९ सय ५६ छ। मृत्यु हुनेको संख्या ३ लाख ३१ हजार ५ सय ३० पुगेको छ। सक्रिय संक्रमितको संख्या १२ लाख ९५ हजार ९ सय ५ रहेकामा ८ हजार ३ सय १८ जना चिन्ताजनक अवस्थामा छन्। भारतभारतमा कुल संक्रमितको संख्या १ करोड २५ लाख ८९ हजार ६७ छ। १ लाख ६५ हजार १ सय ३२ जनाको मृत्यु भएको छ। ७ लाख ४१ हजार ७ सय ९९ सक्रिय संक्रमित रहेकामा ८ हजार ९ सय ४४ जनाको अवस्था गम्भीर छ। भारतमा दिनप्रतिदिन कोरोना संक्रमण बढिरहेको छ। एकै दिन एक लाखभन्दा बढीमा संक्रमण देखिएको भारतीय सञ्चारमाध्यमले जनाएका छन्। महामारी सुरु भएयताकै यो उच्च संक्रमणदर हो। यसअघि सेप्टेम्बर १६ मा ९७ हजार ८ सय ९४ जनामा संक्रमण देखिएको थियो। त्यसपछि भारतमा संक्रमणदर घट्दो थियोे। पछिल्लो २४ घण्टामा कुल संक्रमितको संख्या १ लाख ३ हजार ५ सय ५८ मध्ये महाराष्ट्रमै ५७ हजार ७ सय संक्रमित फेला परेका छन्। संक्रमण फैलिन नदिन राज्य सरकारले रातको समयमा कफ्र्यु, साताव्यापी लकडाउन, दिनको समयमा विभिन्न प्रतिबन्ध लगाउने आदि व्यवस्था गरेको छ। फ्रान्सफ्रान्समा ४८ लाख २२ हजार ४ सय ७० जनालाई कोरोना संक्रमण भएको छ। ९६ हजार ६ सय ७८ जनाको मृत्यु भएको छ। ४४ लाख २६ हजार १ सय ६८ सक्रिय संक्रमित रहेकामा ५ हजार ३ सय ४१ जनाको अवस्था चिन्ताजनक छ। युरोपमा सबैभन्दा बढी संक्रमण पाइएको फ्रान्समा फेब्रुअरीयता संक्रमणदर झन्डै दोब्बर पुगेको छ। दैनिक संक्रमणदर ४० हजार हाराहारी छ। संक्रमण फैलनबाट रोक्न फ्रान्समा तेस्रो चरणको लकडाउन सुरु गरिएको छ। रूसरूसमा कुल संक्रमितको संख्या ४५ लाख ८९ हजार ५ सय ४० पुगेको छ। मृत्यु हुनेको संख्या १ लाख ७ सय १७ छ। सक्रिय संक्रमितको संख्या २ लाख ७७ हजार ६ सय ९० छ। संक्रमणका कारण गम्भीर बिरामी परेकाको संख्या २ हजार ३ सय छ। बेलायतबेलायतमा कुल संक्रमितको संख्या ४३ लाख ५९ हजार ३ सय ८८ छ। १ लाख २६ हजार ८ सय ३६ जनाको मृत्यु भएको छ। सक्रिय संक्रमितको संख्या ३ लाख ३० हजार ९ सय १० रहेकोमा जोखिमपूर्ण अवस्थाका बिरामी ५ सय १७ जना छन्। कोरोना संक्रमण फैलन नदिन इङ्ल्यान्डमा हरेक नागरिकलाई निःशुल्क रूपमा र्यापिड टेस्ट किट उपलब्ध गराइने भएको छ। आफूले चाहेको खण्डमा घरसम्म नै यी किट पुर्याइदिने व्यवस्था सरकारले गरेको छ। इटालीइटालीमा संक्रमितको संख्या ३६ लाख ६८ हजार २ सय ६४ पुगेको छ। मृत्यु हुनेको संख्या १ लाख ११ हजार ३० छ। सक्रिय संक्रमित ५ लाख ६९ हजार ३५ रहेकामा ३ हजार ७ सय ३ जना गम्भीर अवस्थाका संक्रमित छन्। टर्कीटर्कीमा कुल संक्रमितको संख्या ३४ लाख ८७ हजार ५० छ। संक्रमणका कारण ३२ हजार २ सय ६३ जनाको मृत्यु भएको छ। सक्रिय संक्रमित ३ लाख ४९ हजार ४ सय ३७ रहेकामा जोखिमपूर्ण अवस्थामा २ हजार ३ सय ११ जना छन्। स्पेनस्पेनमा कुल संक्रमितको संख्या ३३ लाख ९ सय ६५ छ। मृत्यु हुनेको संख्या ७५ हजार ६ सय ९८ छ। सक्रिय संक्रमित १ लाख ७० हजार ५ सय ४२ रहेकामा गम्भीर अवस्थाका बिरामी १ हजार ८ सय ९२ जना छन्। जर्मनीजर्मनीमा कोरोना संक्रमितको संख्या २८ लाख ९५ हजार ६ सय ३१ पुगेको छ। मृत्यु हुनेको संख्या ७७ हजार ५ सय ५७ छ। सक्रिय संक्रमित २ लाख ३६ हजार ५ सय ७४ रहेकामा चिन्ताजनक अवस्थामा ३ हजार ६ सय ८० जना छन्। संक्रमितको संख्या बढ्दै गए पनि यसले खोपको गतिको सन्दर्भमा बेलायत, इजरायल र अमेरिकालाई पछि पारेको छ। आगामी मेको सुरुसम्म २० प्रतिशत जनसंख्यालाई खोप लगाइसक्ने लक्ष्य लिएको त्यहाँका स्वास्थ्यमन्त्री जेन्स स्पानलाई उद्धृत गर्दै द सनले जनाएको छ। (एजेन्सीको सहयोगमा)"
कांग्रेस सरकारमा जान सधैँ तयार छ : देउवा,"झापा : नेपाली कांग्रेसका सभापति शेरबहादुर देउवाले कांग्रेस सरकारमा जान तयार रहेको बताएका छन्। झापा बुद्धशान्ति ७ का सहिद यामबहादुर आर्चायको सालिक अनावरण कार्यक्रममा बोल्दै देउवाले भने, धोका नहुने किसिमको निर्णय आयो भने कांग्रेस सरकारमा जान्छ। पटकपटक धोेका दिएको कम्युनिस्ट सरकारको आँखा चिम्लेर विश्वास गर्न सकिँदैन। नेकपा माओवादी केन्द्रले केपी ओली नेतृत्वको सरकारलाई अझैसम्म समर्थन गरेकाले पत्याउने आधार नभएको उनको भनाइ छ। प्रधानमन्त्री बन्नुपर्छ सबैले भनेका छन्। प्रचण्ड अहिलेसम्म ओलीकै सरकारमा छन्। समर्थन फिर्ता लिएकै छैनन्, देउवाले भने, समर्थन फिर्ता नभइ कसरी पत्याउनु ? देउवाले पार्टीभित्र एकताको खाँचो भएको औल्याएका छन्। चुनावमा जानुअघि पार्टीमा एकता हुनुपर्यो, उनले भने, पार्टीमा एकता भयो भने संसारको जुनसुकै तागतले पनि काँग्रेसलाई हराउन सक्दैन। उक्त कार्यक्रममा कांग्रेसका पूर्वमहामन्त्री कृष्णप्रसाद सिटौलाले अहिलेको सरकारले देशमा कसिंगर पैलाउने काम गरेको बताए। पार्टीभित्र भएको झगडाको झोकको भरमा अहिलेको सरकारले जनताको काम गरेको छ, सिटौलाले भने, नेपालको राजनीति संकट उन्मुख छ। देशको व्यवस्थालाई नै खत्तम पारिदिने खालको छ। सिटौलाले यस्तो अवस्थामा कांग्रेसले मात्र सबैलाई जोडेर हिड्न सक्ने क्षमता राख्ने बताए। कम्युनिस्ट सरकारलाई विस्थापित गर्ने कांग्रेस नै भएको उनको भनाइ छ। सशस्त्र द्वन्द्वयको क्रममा मारिएका आचार्यको शालिक अनावरण कार्यक्रममा कांग्रेसका प्रवक्ता विश्वप्रकाश शर्मा, केन्द्रीय सदस्य केशव बुढाथोकी, सुधीर शर्मा, गोपाल बस्नेत, जिल्ला सभापति उद्घव थापा लगायतले उनको स्मरण गरे। शालिक अनावरण गर्दै कांग्रेस सभापति शेरबहादुर देउवा। तस्बिर : अन्नपूर्ण"
तातेन सत्ता सम्वाद : बन्ला त अब नयाँ सरकार ?,"नेपाली कांग्रेसको केन्द्रीय समितिले गत चैत २० गते प्रधानमन्त्री केपी ओलीको राजीनामा माग्ने र आफ्नो नेतृत्वमा नयाँ सरकार बनाउने निर्णय गरेपछि 'शून्य' मा अड्किएको राजनीति थोरै तरंगित त भयो तर त्यसले अहिलेसम्म कुनै आकार लिन सकेको छैन। संसद् पुनर्स्थापना भएपछि मौन बसेर रमिता हेरिरहेकको कांग्रेसको निर्णयपछि राजनीति मुभ हुने आसा विस्तारै क्षीण हुँदैछ। प्रधानमन्त्री ओलीको विकल्प खोज्ने विपक्षी प्रयास त्यति प्रभावकारी देखिएन र सत्ता सम्वाद पनि तातेको छैन। आन्तरिक दबाबमा कांग्रेस सभापति शेरबहादुर देउवा ओलीको राजीनामा माग्ने औपचारिक निर्णय गर्न तयार भए पनि नयाँ समीकरण बनाउन उनी अझै तयार र उत्सुक देखिएका छैनन्। ओलीलाई हटाउने र कांग्रेसको नेतृत्वमा नयाँ सरकार बनाउने विश्वसनीय वातावरण अझै नबनेको निष्कर्षमा देउवा छन्। कांग्रेसको निर्णयपछि वैकल्पिक सरकारका लागि विपक्षीबीच खासै ठोस् सम्वाद भएको छैन। संसदको नयाँ अंकगणितमा निर्णायक खेलाडीका रुपमा रहेको जनता समाजवादी पार्टी(जसपा)ले अहिलेसम्म कुनै संस्थागत निर्णय गरेको छैन। दुवै पक्षले जसपालाई आफूतिर तान्ने कोसिस गरिरहेका छन् र फकाउने प्रयास भइरहेको छ। कांग्रेससँगको सम्वाद झारा टार्ने खालको छ तर बालुवाटारसँग छलफल भने अलि हार्दिक र गहिरो हुँदै गएको छ। सत्ता साझेदारीका लागि बालुवाटारसँग नजिकिएको जसपा पनि कांग्रेसको निर्णयपछि थोरै 'ब्याक' भएको छ। कांग्रेसको झारा टार्ने निर्णय र एमालेभित्रको चरम अन्तरकहललाई विश्लेषण गर्दै जसपा पनि पर्ख र हेरको रणनीतिमा देखिन्छ। तर उसको सहयोग बिना न ओली सुरक्षित हुनेछन् न त वैकल्पिक सरकार बन्नेछ। उ कतै नलागेर तटस्थ बसिदियो भने स्वभाविक रुपमा फेरि चुनावमै मुलुक फर्किनुपर्ने अवस्था आउने देखिन्छ। कांग्रेसले निर्णय गरेको भोलिपल्ट कपिलवस्तुमा आयोजित कार्यक्रममा माओवादी केन्द्रका अध्यक्ष पुष्पकमल दाहाल 'प्रचण्ड'ले नयाँ सरकार छिटै बन्ने र त्यसका लागि काठमाडौंमा घनिभूत रुपमा छलफल चलिरहेको बताएका थिए। यता राजधानीमा आयोजित कार्यक्रममा कांग्रेसका वरिष्ठ नेता रामचन्द्र पौडेलले ओलीले राजीनामा नदिए अविश्वासको प्रस्ताव छिट्टै ल्याउने घोषणा गरेका थिए। तर न प्रचण्डले भनेजस्तो नयाँ सरकारका लागि सघन सम्वाद र गृहकार्य भएको छ न त पौडेलले भनेजस्तो अविश्वासको प्रस्तावको तयारी छ। कांग्रेस नेता पौडेल र महन्थ ठाकुरबीच गत आइतबार भेटवार्ता भए पनि ओली विकल्प खोज्ने प्रस्तावमा ठाकुरले ठोस् जवाफ दिएका छैनन्। सत्ता साझेदारीका लागि बालुवाटारसँग नजिकिएको जसपा पनि कांग्रेसको निर्णयपछि थोरै 'ब्याक' भएको छ। कांग्रेसको झारा टार्ने निर्णय र एमालेभित्रको चरम अन्तरकहललाई विश्लेषण गर्दै जसपा पनि पर्ख र हेरको रणनीतिमा देखिन्छ। तर उसको सहयोग बिना न ओली सुरक्षित हुनेछन् न त वैकल्पिक सरकार बन्नेछ। उ कतै नलागेर तटस्थ बसिदियो भने स्वभाविक रुपमा फेरि चुनावमै मुलुक फर्किनुपर्ने अवस्था आउने देखिन्छ। पौडेललगायतका नेताले ओलीसँग नरम भएको र राजीनामा पनि नमागेको, वैकल्पिक सरकार निर्माणमा उदासिन बनेको भन्दै देउवालाई निर्णय लिन निरन्तर दबाब दिएका थिए। त्यही आरोपबाट मुक्त हुन देउवाले आन्तरिक दबाबमै यो निर्णय गराए । राजीनामा माग्ने निर्णय गरेको कांग्रेस स्वयम अलमलमा देखिन्छ। देउवा अझै पनि सरकारमा गइहाल्ने मुडमा छैनन्। छोटो समयका लागि सरकार गएर समय खेर फाल्ने भन्दा जतिसक्दो चाँडो चुनावमा जानुपर्ने पक्षमा उनी देखिन्छन्। जसपाले संस्थागत रुपमा निर्णय नगर्दासम्म आफू मुभ नहुने अडानमा छन् । कांग्रेसको निर्णयपछि उत्साहित भएको माओवादी केन्द्रका अध्यक्ष प्रचण्ड फेरि निरास देखिएका छन्। देउवासँग उनको सार्थक सम्वाद हुन सकेको छैन। संसदको अंकगणित अनुकुल नहुँदासम्म समर्थन फिर्ता लिने निर्णय गर्न सकेको छैन। समर्थन फिर्ता लिने निर्णय गर्दा ओलीलाई खेल्न थप सजिलो हुने र फेरि विघटनतर्फ जाने खतरा देखिन्छ। यो खतरा रोक्नका लागि ओलीलाई समर्थन गरिराख्नुपर्न अनौठो बाध्यतामा माओवादी फसेको छ। संसदको अंकगणित सुरक्षित गरेर समर्थन फिर्ता र अविश्वासको प्रस्ताव एकैपटक लैजाने र ओलीलाई विस्थापित गर्ने कांग्रेस र माओवादीको रणनीति हो तर त्यसका लागि उनीहरू नै स्पस्ट हुन सकेका छैनन्। पर्याप्त गृहकार्य नगरी हतारमा अविश्वास प्रस्तावमा ल्याउन कांग्रेस अहिले नै तयार छैन। किनभने अविश्वासको प्रस्ताव लैजादा फेल भयो भने एक वर्ष ओली सुरक्षित हुने जोखिम कांग्रेसले देखेको छ। एक वर्षसमा एउटा भन्दा अविश्वास प्रस्ताव ल्याउन नपाइने संवैधानिक प्रावधान छ। एमालेका माधव नेपाल झलनाथ खनाल पक्षको समानान्तर सक्रियता देखेर अघि बढ्दा धोका हुनसक्ने र बद्नामी मात्रै हुने विश्लेषण कांग्रेसले गरेको छ। सर्वोच्च अदालतले संसद् पुनर्स्थापना गरेको झन्डै डेढ महिना बितिसक्दा पनि संसदमा न वैकल्पिक सरकार निर्माणका लागि गठबन्धन तयार हुन सकेको छ न त प्रधानमन्त्री केपी ओली नेतृत्वको सरकारको निरन्तरता सुनिश्चित भइसकेको छ। संविधानको धारा ७६ (१) अनुसारको प्रतिनिधिसभामा बहुमत प्राप्त दलको प्रधानमन्त्रीको त्यो हैसियत अब समाप्त भएको छ। सर्वोच्चको फैसलाअनुसार ओली संविधानको धारा ७६ (२) को प्रधानमन्त्रीका रुपमा छन्। माओवादीले समर्थन फिर्ता लिएमा ओलीले ३० दिनभित्र विश्वासको मत लिनुपर्छ। विश्वासको मत पाउन नसके आफ्नै नेतृत्वमा अल्पमतको सरकार बन्ने र त्यसपछिको राजनीतिक भ्याकुमलाई उपयोग गर्दै प्रतिनिधिसभा विघटन गर्ने रणनीतिमा ओली देखिन्छन्। जुन संकेत ओलीले पटकपटक सार्वजनिक रुपमा दिइसकेका छन्। गत शनिबार मात्रै पनि ओलीले ताजा जनादेशमा जानुबाहेक अर्को विकल्प नरहेको बताउँदै विश्वासको मत फिर्ता लिए राजीनामा दिने बताएका छन्। राजीनामा दिन्छु भन्नुको रणनीतिक सन्देश र अर्थ बेग्लै छ। राजीनामाको लोभ देखाएर समर्थन फिर्ता गर्न माओवादीलाई वाध्य पार्ने र त्यसपछि आफू अनुकुलको कदमको अघि बढाउने योजनामा ओली देखिन्छ। ओलीको यो चाल बुझेर माओवादी अहिले समर्थन फिर्ता लिने तयारीबाट ब्याक भएको छ। सर्वोच्चको फैसलाअनुसार ओली संविधानको धारा ७६ (२) को प्रधानमन्त्रीका रुपमा छन्। माओवादीले समर्थन फिर्ता लिएमा ओलीले ३० दिनभित्र विश्वासको मत लिनुपर्छ। विश्वासको मत पाउन नसके आफ्नै नेतृत्वमा अल्पमतको सरकार बन्ने र त्यसपछिको राजनीतिक भ्याकुमलाई उपयोग गर्दै प्रतिनिधिसभा विघटन गर्ने रणनीतिमा ओली देखिन्छन्। जुन संकेत ओलीले पटकपटक सार्वजनिक रुपमा दिइसकेका छन्। २ सय ७५ सदस्यीय प्रतिनिधिसभामा प्रधानमन्त्री बन्न १ सय ३८ सांसदको समर्थन चाहिन्छ। यसमा केही निलम्वित र केही निधनले गर्दा रिक्त छन्। अहिले संसदमा एमालेका १२०, कांग्रेसका ६(२ निलम्वित), माओवादी केन्द्रका ४९ (सभामुख मतदान गर्न नमिल्ने र तीजना एमालेतिर फर्केको) र जसपाका ३४ सांसद छन्। तीनजना स्वतन्त्र हैसियतमा छन्। ओलीलाई सुरक्षित हुन सिंगो जसपा पनि आवश्यक पर्दैन। १७ मत मात्रै भए ओली सुरक्षित हुन्छन्। त्यसैले सकेसम्म सिंगै जसपासँग सहकार्य गर्ने र त्यो संभव नभए फुटाएर भए पनि आवश्यक संख्य जुटाउने रणनीतिमा बालुवाटार छ। सकेसम्म जसपाको सहयोग लिने र सिंगो जसपाले साथ दिने अवस्था नभए पनि माधव खनाल पक्षको सहयोग लिएर ओलीलाई हटाउनु पर्ने प्रचण्डको योजनामा देउवा विश्वस्त हुन सकेका छैनन्। एमालेका १२० मध्ये कम्तीमा तीन दर्जन सांसदहरू आफ्नो साथमा रहेको दाबी नेपाल खनाल पक्षले गरेका छन्। कांग्रेस र माओवादीले ल्याउने अविश्वास प्रस्तावमा नेपाल खनाल पक्षका सांसदहरूले फ्लर क्रस गरेर मतदान गर्ने भनिए पनि त्यो त्यति सजिलो बाटो होइन। जोखिम उठाउन नेपाल खनाल तयार हुनेमा देउवालाई अझै पनि विश्वास लागेको छैन। त्यसले संसदभित्र निम्त्याउने भाँडभैलो र जटिलता व्यवस्थापन गर्न सहज हुने छैन। कांग्रेस नेता मिनेन्द्र रिजाल पार्टीको केन्द्रिय समितिको बैठकले राजीनामा माग्ने र सरकार निर्माणका लागि पहल गर्ने निर्णय भएपछि त्यसको आन्तरिक गृहकार्य र छलफल चलिरहेको बताउँछन्। उनी भन्छन्, 'कांग्रेसले आफ्नो संस्थागत धारणा बाहिर ल्याएको छ। तर कांग्रेसले मात्रै निर्णय गरेर नयाँ सरकार बन्ने अवस्था होइन। यसका लागि धेरै कुराहरु स्पस्ट हुन बाँकी छन्। जसपाले स्पष्ट निर्णय लिएपछि स्थिति धेरै स्पस्ट हुन्छ।' तर जसपाका नेता मनिष सुमन अहिले पर्ख र हेर को अवस्थामा रहेको बताउँदै भने, 'राजनीतिक घटनाक्रम कसरी विकास हुँदैछ, हामी हेर्दैछौं। जुन पक्षले हाम्रा मुद्दा र माग सम्बोधन गर्छ, उतैतिर हाम्रो सहकार्य र साझेदारीको संभावना बढी हुन्छ।'"
ओलीविरुद्ध अविश्वास प्रस्ताव छिट्टै : बाबुराम,"गोरखा : प्रधानमन्त्री केपी ओलीविरुद्ध अविश्वासको प्रस्ताव छिटै पेश गर्ने जसपाका संघीय परिषद अध्यक्ष तथा पूर्वप्रधानमन्त्री बाबुराम भट्टराईले बताएका छन् । गृह जिल्ला गोरखामा मंगलबार पत्रकारसँगको भेटमा उनले प्रधानमन्त्रीलाई हटाउने प्रक्रिया छिट्टै अघि बढ्ने बताएका हुन् । प्रधानमन्त्री केपी शर्मा ओलीले राजीनामा दिँदैनन् । नैतिकता भएको मान्छेले मात्र राजीनामा दिन्छ । उनबाट त्यो अपेक्षा गर्नु मूर्खता हो, उनले भने, त्यसैले उनलाई हटाउने तरिका भनेको अविश्वास प्रस्तावमार्फत नै हो । अब छिट्टै अविश्वास प्रस्ताव अघि बढाउछौँ । काङ्ग्रेसले पनि प्रधानमन्त्री ओलीको राजीनाममा माग गरिसकेकाले अविश्वास प्रस्ताव लैजाने ढोका खुलेको उनले बताए । कांग्रेस, जसपा, माओवादी यी तीनवटा शक्ति र एमालेभित्र जो केपी ओलीसँग सहमत छै्रन, उहाँहरु पनि प्रत्यक्ष र अप्रत्यक्ष रुपमा सहयोग गर्छु भनेर तत्परता देखाएको अवस्थामा हामी छिट्टै अविश्वास प्रस्ताव ल्याएर ओलीलाई हटाउछौँ, उनले भने । संविधानमा भएअनुसार अविश्वास प्रस्ताव लैजाँदा प्रधानमन्त्रीको वैकल्पिक उम्मेद्वारी दिनुपर्ने तर माओवादीले सरकारबाट समर्थन फिर्ता नलिइसकेको हुनाले प्राविधिक रुपमा गृहकार्य गर्न केही कठिनाइ भएको समेत उनले बताए । प्रधानमन्त्री जो पनि हुनसक्छ । अहिले कुनै पार्टीको बहुमत छैन । धेरै ठूलो अन्तर पनि छैन । तीनै पक्षको दाबी रहनसक्छ तर यही कारणले ओलीको लोकतन्त्र विरोधी अभियानलाई बल पुग्ने कामचाहिँ हुने दिँदैनौँ, उनले भने । ओली सरकारको आयु जति लम्बिँदै जान्छ, मुलुकलाई उति धेरै क्षति हुँदै जाने भट्टराईले टिप्पणी गरे ।"
रुकुम पुगेर प्रचण्डले भने : मलाई बम प्रहार गर्नेलाई गृहमन्त्री बनाएर गल्ती गरेँ,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले आफूमाथि बम प्रहार गर्नेलाई गृहमन्त्री बनाएर आफूले गल्ती गरेको बताएका छन्। मंगलबार जनआन्दोलन दिवसको सन्दर्भमा रुकुममा आयोजित आमसभालाई सम्बोधन गर्दै प्रचण्डले आत्मलोचना गर्दै यस्तो बताएका हुन् । प्रचण्डले गृहमन्त्री रामबहादुर थापा बादललाई अवसर दिएर गल्ती गरेको भन्दै यस्तो बताएका हुन् । उनले गृहमन्त्री भने पनि बादलको नाम लिएनन् । उनले मणि थापालाई स्थायी कमिटी सदस्य बनाएरसमेत गल्ती गरेको बताए । उनले आफूलाई संकटमा साथ दिने नेता तथा कार्यकर्तालाई अवसर नदिएर गल्ती गरेको स्वीकार गरे । २०७० को चुनावमा ममाथि बम प्रहार गरे । म केही सेकेन्डले मात्र बाँचेको थिएँ । ती बम प्रहार गर्ने साथीलाई मैले गृहमन्त्री बनाएँ । सायद मैले गल्ती गरेँ, प्रचण्डले भने, संगठन र जनतामा केही पनि प्रभाव नभएको मान्छेलाई लगेर स्थायी कमिटीमा राखिदिए । सायद मैल गल्ती गरेँ । मैले तपाईंहरुलाई नै अगाडि बढाइराख्नु पथ्र्यो । त्यहाँनेर गल्ती भयो । म वास्तवमा तपाईंहरुसँग थोरै आत्माआलोचना गर्न पनि यहाँ आएको हुँ । मैले काठमाडौंका अरु पार्टीका नेताहरु देशीविदेशी थुप्रैथुप्रै मान्छेसँग यसो गरे होला कि, त्यसो गरे होला कि भने । तर, मैले राष्ट्र र जनताप्रति दायाँबायाँ त कहिल्यै गरिन । जनताको हितप्रति दायाँबायाँ गरिने र गर्ने पनि छैन । हजारौँ सहिद, हजारौं बेपत्ता योद्धा र घाइतेको बोझ मेरो टाउकोमा छ । म दायँबायाँ सोच्नै सक्दिन, भावुक भएर गला अवरुद्ध हुँदा केहीबेर रोकिएर प्रचण्डले भने, तर, यस बीचमा मलाई अप्ठेरोमा बचाउने, मलाई सहयोग गर्ने, जस्तोसुकै पर्दा पनि प्रचण्ड भनेर हिँड्ने नेता कार्यकर्ता ओझेलमा जस्तो,अलि जाली फटाहा जस्ताले भाउ पाएजस्तो भयो । तपाईंहरुले देख्नु भयो, पार्टी विभाजन गरेर जाने र पछि आएर गल्ती भयो कमरेड भन्नेलाई मैले बढो उदारतापूर्वक पार्टीको माथिल्लो तहमा जिम्मा दिएँ । मेरो गल्ती भयो । प्रचण्डले बाँकी अवधि फेरि जनताको काखमा बसेर प्रतिक्रान्तिकारीलाई चुनौती दिने आँट भएकोसमेत घोषणा गरेका छन्। अब थोरै समय काठमाठौँ, धेरै समय जिल्लालाई दिन चाहेको छु, प्रचण्डले भने, बाँकी अवधि जनताको काखमा फेरि एकचोटी गएर प्रतिक्रान्तिकारीलाई चुनौती दिने आँट मसँग छ। जनसभा तथा प्रशिक्षण कार्यक्रममा देखिएको उपस्थितिले आफूलाई ऊर्जा दिएको भन्दै प्रचण्डले प्रतिक्रान्तिकारीसँग कहिल्यै नझुक्ने बताए। उनले जनताका अगाडि गरिएका प्रतिबद्धतालाई बिर्सिएर नझुक्ने बताए्। आज तपाईंहरुले दिएको ऊर्जाले त मलाई झन् ठूलो शक्ति प्रदान भएको छ, प्रचण्डले भने, म कुनै हालतमा झुक्ने छैन। जनताको अगाडि गरिएका वाचा कबुल र प्रतिबद्धता बिर्सने छैन।"
लुम्बिनी प्रदेशमा सरकार फेरबदलको योजना : राजीनामा नदिए मन्त्री बर्खास्ती तयारी,"बुटवल : सरकारमै बसेर सत्ता विरोधी गतिविधि गरेपछि लुम्बिनी प्रदेशमा माओवादी केन्द्रका मन्त्री बर्खास्ती तयारी गरिएको छ। मुख्यमन्त्री शंकर पोखरेलले एउटै क्याविनेटमा बसेर सरकारविरुद्धमा गतिविधि गर्नेलाई बर्खास्ती गर्ने टुंगोमा पुगेका हुन्। सत्तारुढ दल विरुद्ध भाषणबाजी गरिरहेका माओवादी केन्द्रका मन्त्रीहरुले सरकार विरुद्ध अविश्वास प्रस्ताव ल्याउने तयारीसहित हस्ताक्षर अभियान चलाएका छन्। एमालेमा प्रवेश गरेका दुई सांसदलाई माओवादी केन्द्रले कारबाही गर्ने निर्णय गरेपछि लुम्बिनी प्रदेशमा सरकार बचाउने र गिराउने खेल सुरु भएको छ। आन्तरिक मामिला मन्त्रालयमै विपक्षीको भेला भएको हो। सोमबार सत्तामै रहेको माओवादी केन्द्र र विपक्षी दल नेपाली कांग्रेसले सरकारविरुद्ध अविश्वास प्रस्ताव ल्याउने तयारीसहित हस्ताक्षर संकलन गरेका छन्। सरकार गिराउने तयारीमा छलफलका लागि कांग्रेस प्रतिनिधिसभाका प्रमुख सचेतक बालकृष्ण खाँण रुपन्देही आएका छन्। विपक्षी दलसँग मिलेर सरकारविरोधी गतिविधि गर्ने मन्त्री हटाउने योजना मुख्यमन्त्रीको रहेको छ। माओवादी संसदीय दलका नेता कुलप्रसाद केसी आन्तरिक मामिला तथा कानून मन्त्री र सुदर्शन बराल सामाजिक विकास मन्त्री रहेका छन्। बरालले यसअघिदेखि नै सरकार विरुद्ध र खासगरी केपी ओली समूह विरुद्ध चर्को भाषणवाजी गर्दै आएका थिए। मन्त्री केसी भने केही नरम थिए। तर पछिल्ला समयमा मुख्यमन्त्रीले गरेकै परामर्श बैठकमा उनले सहभागी नजनाएको बताइएको छ। सरकारका प्रवक्ता एवं भौतिक पूर्वाधार विकास मन्त्री बैजनाथ चौधरीले कतिपय मन्त्रालयको काम कारबाही सन्तोषजनक नदेखिएकाले मन्त्रीहरु फेरिन सक्ने बताएका छन्। उनले केही मन्त्रालय थप नै गरेर सरकार विस्तार गर्ने तयारी रहेको बताए। सातै प्रदेशमा मन्त्रालय थप गर्ने गरी कार्यविधि बनाइएको छ। संघीय सरकारले केही दिनभित्रै यो कार्यविधि पारित गर्ने तयारी रहेको जनाएको छ। तीन दलको हस्ताक्षरसरकारविरुद्ध तीन दलले हस्ताक्षर अभियान चलाएका छन्। अविश्वास प्रस्ताव ल्याउने तयारी भनिए पनि छलफलमा सहभागी एक दलले त्यसो नभएको जनाएको छ। जनता समाजवादी पार्टीले विपक्षीहरु सरकारको विकल्पमा छलफलमा रहेको तर निर्णय भइनसकेको जनाएको छ। प्रमुख सचेतक सन्तोष पाण्डेले प्रचार गरिएजस्तो सहमति नभएको जिकिर गरे।सरकार विरुद्ध हस्ताक्षर अभियान चलेको खबरपछि मुख्यमन्त्री शंकर पोखरेलले समाजवादी दलका नेताहरुसँग परामर्श गरेका छन्। सोमबार भएको परामर्शमा मुख्यमन्त्रीले सरकारलाई सहयोग गर्न आग्रह गरेको प्रमुख सचेतक पाण्डेले बताए। उहाँले सरकारलाई सहयोग गर्न आग्रह गर्नुभएको छ, उनले भने। पार्टी केन्द्रले टुंगो नलिदासम्म आफूहरुले कुनै निर्णय नगर्ने उनले बताए।एमालेका प्रमुख सचेतक ढकालले समाजवादी दल विगतदेखि सरकारकै सहयोगमा रहेको बताए। उहाहरु हामीसँगै हुनुहुन्छ, अहिले पनि कायम रहिराख्नुस भन्ने मात्रै हो, उनले भने। ढकालले अविश्वासको प्रस्ताव पेश हुनै नसक्ने समेत जिकिर गरे। संसद अधिवेशन अन्त्यकरिब ६ महिनापछि चैत १८ गते बोलाइएको संसद अधिवेशन अन्त्य गर्न सिफारिस सरकारले गरेको छ। सोमबार बसेको मन्त्रिपरिषद् बैठकले मंगलबार रातिदेखि कायम हुनेगरी अधिवेशन अन्त्य गर्ने सिफारिस प्रदेश प्रमुख समक्ष पठाएको छ। सरकारका प्रवक्ता चौधरीले बिजनेश नै भएकाले अधिवेशन अन्त्य गर्ने निर्णय गरिएको बताए। उनले अब छिट्टै नीति तथा कार्यक्रम ल्याएर बजेट अधिवेशन शुरु गर्ने बताए। हामी नीति तथा कार्यक्रमको तयारीमा छौं, बरु छिट्टै संसद अधिवेशन बोलाउने तयारी छ' उनले भने। के छ अंकगणितसरकार फेरबदलको कुरा आइरहे पनि संघीय सरकारको टुंगो बिना प्रदेशमा कुनै निर्णय नहुने देखिएको छ। लुम्बिनी प्रदेशमा अहिले माओवादीका दुई सांसद निलम्बन गरिएका छन्। यद्यपि संसद बैठकमा सो पेश भएको छैन। अब बाँकी रहने ८५ सांसदबाट बहुमत लिन ४३ सांसद आवश्यक पर्छ। कांग्रेसका १९, माओवादीका १८ र समाजवादीका ६ जना सांसदले बहुमत पुग्छ। तर जसपा केन्द्रमा भइरहेको टुटफुटले अंकगणितमा असर पर्ने देखिएको छ।जसपा फुटेर पुरानै पार्टीको हैसियतमा रहे प्रदेशमा राजपाको संख्या १ रहेको छ। यो अवस्थामा मुख्यमन्त्री पोखरेलले जनमोर्चाको १ सांसदको सहयोगमा बहुमत पुराउन सक्छन्। प्रदेशमा एमाले एक्लैको ४१ सांसद रहेका छन्।"
अब थोरै समय काठमाडौं र धेरै समय जिल्लामा बस्छु : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले अब आफू थोरै समय काठमाडौं बस्ने र धेरै समय जिल्लालाई दिने बताएका छन्। मंगलबार जनआन्दोलन दिवसको सन्दर्भमा रुकुममा आयोजित आमसभालाई सम्बोधन गर्दै प्रचण्डले यस्तो बताएका हुन्। रुकुममा आयोजित आर्थिक समृद्धि, सामाजिक, सांस्कृतिक रुपान्तरण लागि प्रचण्डले बाँकी अवधि फेरि जनताको काखमा बसेर प्रतिक्रान्तिकारीलाई चुनौती दिने आँट भएकोसमेत घोषणा गरेका छन्। अब थोरै समय काठमाठौँ, धेरै समय जिल्लालाई दिन चाहेको छु, प्रचण्डले भने, बाँकी अवधि जनताको काखमा फेरि एकचोटी गएर प्रतिक्रान्तिकारीलाई चुनौती दिने आँट मसँग छ। जनसभा तथा प्रशिक्षण कार्यक्रममा देखिएको उपस्थितिले आफूलाई ऊर्जा दिएको भन्दै प्रचण्डले प्रतिक्रान्तिकारीसँग कहिल्यै नझुक्ने बताए। उनले जनताका अगाडि गरिएका प्रतिबद्धतालाई बिर्सिएर नझुक्ने बताए्। आज तपाईंहरुले दिएको ऊर्जाले त मलाई झन् ठूलो शक्ति प्रदान भएको छ, प्रचण्डले भने, म कुनै हालतमा झुक्ने छैन। जनताको अगाडि गरिएका वाचा कबुल र प्रतिबद्धता बिर्सने छैन।"
कर्णालीमा एमालेका मन्त्रीले दिए राजीनामा,"सुर्खेत : कर्णालीमा एमालेका तीन जना मन्त्रीले सामुहिक राजीनामाको घोषणा गरेका छन्। प्रदेश सरकामा सहभागि एमालेका मन्त्रीहरुले मंगलवार पत्रकार सम्मेलन गरेर राजीनामा दिएको घोषणा गरेका हुन्। एमालेबाट सरकारमा सहभागि आर्थिक मामिला तथा योजना मन्त्री प्रकाश ज्वाला, सामाजिक विकास मन्त्री दल रावल र वन, वातावरण तथा पर्यटन मन्त्री नन्दसिंह बुढाले राजीनामा दिएको घोषणा गरे। यसअघि एमाले संसदीय दलको बैठकले मन्त्रीहरुले राजीनामा दिने निर्णय गरेको थियो। सोही निर्णयअनुसार मन्त्रीहरुले राजीनामा दिएको घोषणा गरेका हुन्। सर्वोच्च अदालतले एमाले र माओवादीबिचको एकता भंगगरी पुरानै हैसियतमा रहेको फैसला गरेपछि कर्णालीमा एमालेले आफ्नै नेतृत्वमा सरकार गठनको कसरत थालेको हो। यसअघि दुई पार्टी एकता हुँदा कर्णालीमा सरकारको नेतृत्व माओवादीको भागमा परेको थियो। यद्यपी त्यसबेला पनि एमालेभित्र सरकारको नेतृत्व माओवादीलाई दिन नहुने अडान कायमै थियो। तर केन्द्रको दबावपछि एमाले सरकारको नेतृत्व छाड्न बाध्य भएको थियो। अदालतले नै एमाले र माओवादीलाई पुरानै हैसियतमा फर्काएपछि कर्णालीमा एमालेले मुख्यमन्त्री महेन्द्रबहादुर शाहीलाई दिएको समर्थन फिर्ता लिइसकेको छ। एमाले संसदीय दलले समर्थन फिर्ता लिए पनि बरिष्ठ नेता माधवकुमार नेपाल पक्षले समर्थन कायमै रहेको जनाउँदै आएको थियो। तर पछिल्लो समय नेता नेपाल पक्षले पनि प्रदेशमा एमालेकै नेतृत्वमा सरकार गठनका लागि पछाडि हटेको जनाएको छ। सरकारमा सहभागि तीनै जना मन्त्री नेता नेपाल पक्षका हुन्। यसअघि आइतबार बसेको संसदीय दलको बैठकमा नेपाल पक्षका सांसदहरु पनि सहभागि भएका थिए। उक्त बैठकमा मन्त्रीहरुले राजीनामा दिने र नयाँ सरकार गठन गर्ने सहमति गरेको थियो। सोही निर्णय अनुसार आफूहरुले मन्त्रीबाट राजीनामा दिएको आर्थिक मामिला तथा योजना मन्त्री प्रकाश ज्वालाले बताए। एमालेका तीन जना मन्त्रीले राजीनामा घोषणा गरेसँगै माओवादी नेतृत्वको सरकार अल्पमतमा परेको छ। यद्यपी मुख्यमन्त्री शाहीको सचिवालयले भने मन्त्रीहरुले राजीनामा घोषणा गरे पनि सरकार संकटमा नपरेको दाबी गरेको छ। सरकार जोगाउनका लागि विकल्प बाँकी नै रहेको माओवादीका नेताहरुले बताएका छन्। कर्णालीमा प्रदेश सभामा ४० सदस्य छन्। जसमा एमालेका सभामुखसहित २० जना सांसद छन्। माओवादी केन्द्रका १३ सांसद भए पनि धर्मराज रेग्मी एमालेका प्रवेश गरेपछि माओवादीले उनलाई कारबाही गरिसकेको छ। यस्तै काँग्रेसका ६ र राप्रपाका १ जना सांसद छन्।"
बल्ल बढ्यो निजामती विधेयक,"काठमाडौं : संसदीय समितिमा दुई वर्ष अल्झिएको संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक प्रतिनिधिसभामा फर्किएको छ। राज्यव्यवस्था तथा सुशासन समितिकी सभापति शशि श्रेष्ठले संघीय निजामती सेवा विधेयकसम्बन्धी प्रतिवेदन सोमबार प्रतिनिधिसभा बैठकमा पेस गरेकी हुन्। प्रदेशका सचिव र स्थानीय तहका प्रमुख प्रशासकीय अधिकृतको पद प्रदेश निजामती सेवाअन्तर्गत हुने व्यवस्था यो विधेयकमा गरिएको छ। प्रदेश निजामती सेवाको कर्मचारी पूर्ति नभएसम्म सो पदमा संघीय निजामती सेवाको राजपत्रांकित प्रथम श्रेणी वा अधिकृत एघारौं तहको कर्मचारी प्रदेश सरकारको मुख्यमन्त्रीको कार्यालयमा खटाउने व्यवस्था गरिएको छ। ० प्रदेशका सचिव प्रदेशकै र प्रमुख प्रशासकीय स्थानीय तहकै कर्मचारी हुने प्रमुख प्रशासकीय अधिकृत पनि सम्बन्धित तहको कर्मचारीबाट पूर्ति नभएसम्म संघीय निजामती सेवाको कर्मचारी नै हुने व्यवस्था छ। प्रदेश सचिव र प्रमुख प्रशासकीय अधिकृत संघको कर्मचारी हुने कि प्रदेशको भन्ने विषयमा लामो समय मतभेद भएको थियो। प्रदेश सरकारको प्रमुख सचिव मात्रै संघीय निजामती सेवाको कर्मचारी हुने व्यवस्था गरिएको छ। प्रदेश प्रमुख सचिवमा राजपत्रांकित विशिष्ट श्रेणी वा अधिकृत १२औं तहको कर्मचारी हुने प्रस्ताव गरिएको छ। यस्तै निजामती कर्मचारीको उमेरहद ५८ वर्षलाई संशोधन गर्दै ६० वर्ष हुने उल्लेख छ। प्रत्येक वर्ष ६ महिनाका दरले बढाउँदै लगेर ऐन लागू भएको चार वर्षपछि पूर्ण रूपमा ६० वर्षे उमेर हद कार्यान्वयनमा आउनेछ। यो ऐन प्रारम्भ भएको मितिले एक वर्षसम्म ५८ वर्ष र दुई वर्षसम्म ५९ वर्ष हुने व्यवस्था गरिएको छ। यो विधेयक २०७५ माघ २७ गते दर्ता भएको थियो। त्यसपछि फागुन ३ गते प्रतिनिधिसभामा प्रस्तुत विधेयकलाई फागुन २३ गते समितिमा पठाइएको थियो। गत असार १५ गते विधेयक प्रतिवेदन पारित भएको समिति सभापति श्रेष्ठले बताइन्। विधेयक पारित गर्ने क्रममा समितिमा विवाद भएको थियो। तत्कालीन संघीय मामिला तथा सामान्य प्रशासनमन्त्री हृदेयश त्रिपाठी र पूर्वमन्त्री लालबाबु पण्डितको असहमतिका बीच समितिबाट पारित गरिएको थियो। प्रतिवेदनमा निजामती कर्मचारीको आन्तरिक प्रतिस्पर्धा हटाइएको छ। अब खुला प्रतिस्पर्धा, अन्तरतह प्रतियोगिता र बढुवाको व्यवस्था मात्रै गरिएको छ। आन्तरिक प्रतिस्पर्धाबाट बढुवाको व्यवस्था हटाएर कार्यसम्पादन मूल्यांकनलाई प्राथमिकता दिइएको छ। प्रतिवेदनमा राजपत्रांकित द्वितीय र प्रथम श्रेणी (उपसचिव र सहसचिव)मा १०१० प्रतिशत खुला प्रतिस्पर्धाबाट पदपूर्ति गर्ने व्यवस्था गरिएको छ। उपसचिवमा अन्तरतह प्रतियोगिताबाट २० र बढुवाबाट ७० प्रतिशत पदपूर्ति गर्ने व्यवस्था छ। सहसचिवमा अन्तरतह प्रतियोगिताबाट १० र बढुवाबाट ८० प्रतिशत पदपूर्ति गरिने भएको छ। शाखा अधिकृतमा भने खुला प्रतिस्पर्धाका लागि ८०, आन्तरिक बढुवाबाट २० प्रतिशत पदपूर्ति हुनेछ। खरिदारमा ९० र नायबसुब्बामा ८० प्रतिशत खुला प्रतियोगिताबाट पदपूर्ति हुनेछ। विधेयकमा खुला ५१ र आरक्षण ४९ प्रतिशत रहने व्यवस्था छ। हाल खुलामा ५५ र आरक्षण ४५ प्रतिशत छ। आरक्षणको ४९ प्रतिशतलाई शतप्रतिशत मानेर ५० प्रतिशत महिलालाई छुट्याइनेछ। बाँकी ५० प्रतिशत अन्य समूहको आरक्षणमा छुट्याइनेछ। अन्य समूहको आरक्षणको ५० प्रतिशतलाई शतप्रतिशत मानेर पुनः समावेशी आरक्षण छुट्याइनेछ। जसमा दलितले १३, आदिवासी जनजाति २६, खस आर्य २८, मधेसी १६, थारू ५, मुस्लिम ४, पिछडिएका क्षेत्र ४ र अपांगता भएका व्यक्तिले ४ प्रतिशत आरक्षण पाउनेछन्। महिला आरक्षणको ५० प्रतिशतलाई शतप्रतिशत मानेर त्यसमा दलितले १६, आदिवासी जनजातिले ३३, खस आर्यले १०, मधेसीले २०, थारूले ७, मुस्लिमले ५, पिछडिएका क्षेत्रले ५ र अपांगता भएका व्यक्तिले ४ प्रतिशत आरक्षण पाउनेछन्। समितिबाट पारित प्रतिवेदनमा निजामती कर्मचारीको हकहितका लागि सामूहिक सौदाबाजी गर्न तथा कर्मचारीको तर्फबाट प्रतिनिधित्व गर्न एक आधिकारिक कर्मचारी युनियन रहने व्यवस्था गरिएको छ। अब आधिकारिक कर्मचारीको ट्रेड युनियनलाई आधिकारिक कर्मचारीको युनियन भनिनेछ। निर्वाचन नभएसम्म पुरानो आधिकारिक ट्रेड युनियनका पदाधिकारी बढीमा एक वर्षसम्म रहने व्यवस्था गरिएको छ। आधिकारिक कर्मचारी युनियनले माग पूरा गर्न तोकिएको प्रक्रियाबमोजिम वार्र्ता, छलफल गर्ने तथा मध्यस्थता गर्ने माध्यम अपनाउनेबाहेक हडताल वा काम बन्द गर्न नपाउने व्यवस्था गरिएको छ। अवकाशप्राप्त कर्मचारीले दोहोरो सुविधा लिन नपाउने व्यवस्था गरिएको छ। निजामती सेवा वा अन्य सरकारी सेवाबाट अवकाश भई निवृत्तभरण प्राप्त गरेको व्यक्ति राज्यको कुनै लाभको पदमा नियुक्त भए सो अवधिभर मासिक तलब सुविधा वा निवृत्तभरणमध्ये एक मात्र छनोट गरी लिनुपर्ने व्यवस्था गरिएको छ। दोहोरो सुविधा लिएको पाइए सरकारी बाँकीसरह असुलउपर गरिने उल्लेख छ। समायोजन भएका कर्मचारीको सरुवाकर्मचारी समायोजनसम्बन्धी कानुनबमोजिम स्थानीय तहमा समायोजन भएका कर्मचारीको सरुवा हुने व्यवस्था यो विधेयकमा गरिएको छ। समायोजन भएका कर्मचारी स्थानीय तहमा कम्तीमा दुई वर्ष काम गरेपछि सम्बन्धित प्रदेशको प्रमुख सचिवले सोही प्रदेशभित्रको अर्को स्थानीय तहमा सरुवा गर्न सक्ने विधेयकमा उल्लेख छ। सामाजिक सञ्जाल वा कुनै सञ्चारमाध्यममार्फत सामाजिक द्वेष वा कलह बढ्ने र हिंसा भड्किने गरी राज्यविरुद्धको कुनै अभिव्यक्ति दिएको वा गोप्य राख्नुपर्ने सूचना खुलासा गरेको पुष्टि भएमा निवृत्तभरण नपाउने व्यवस्था पनि गरिएको छ।"
सासु ससुरामाथि खुकुरी प्रहार,"दैलेख : माइतीमा छोरी रोकेको निहुँमा दैलेखमा एक ज्वाइँले सासुससुरालाई खुकुरी प्रहार गरी गम्भीर घाइते बनाएका छन्। नौमूले गाउँपालिका४ कालिकाको कुइने टोलका ६३ वर्षीय ससुरा झपिलाल रोकामगर र ५५ वर्षीया सासु लालसरी रोकामगर माथि खुकुरी प्रहार भएको हो। घरमा सुतिरहेका सासुससुरा माथि खुकुरी प्रहार गरी घाइते बनाएर भाग्दै गरेका नौमूले गाउँपालिका४ कालिकाको सेलागाउँका २७ वर्षीय अनराम रोकामगरलाई प्रहरीले नौमूले गाउँपालिका५ चिसापानीबाट पक्राउ गरेको छ। सासुससुरा माथि खुकुरी प्रहरी गरी भागेर नौमूले बजारतर्फ जाँदै गरेका अनरामलाई साधा पोषाकका प्रहरी टोलीले पक्राउ गरी थप अनुसन्धानका लागि जिल्ला प्रहरी कार्यालयको हिरासत राखेको जिल्ला प्रहरी कार्यालय दैलेखका सूचना अधिकारी प्रहरी निरीक्षक ईन्द्रजीत सुनारले जानकारी दिए। आरोपित अनरामविरुद्ध ज्यान मार्ने उद्योगमा मुद्दा चलाइएको प्रहरी निरीक्षक सुनारले बताए। खुकुरी प्रहारबाट घाइते झपिलाल र लालसरीको दैलेख जिल्ला अस्पतालमा उपचार भइरहेको छ। घाइतेको अवस्था खतरामुक्त रहेको दैलेख अस्पतालका डा जीवन ज्ञवालीले जानकारी दिए। अनराम रोकामगरले झपिलाल र लालसरीको माइली छोरी बिमलालाई ९ वर्ष अघि प्रेमविवाह गरेका थिए। दिनँहु मदिरा सेवन गरेर घरमा कुटपिट गर्ने गरेको भन्दै ३ महिनादेखि एक छोरा र छोरीसहित बिमला माइतीमा बस्दै आएकी थिइन्। त्यही विषयलाई रिस पोख्न आफूले खुकुरी प्रहार गरेको प्रहरीसँग अनरामले बयान दिएका छन्। बिमला र छोराछोरीलाई घर लैजाने सल्लाहका लागि माइतीघर पुगेको बेला दुई महिना पहिले माइती घरमै बिमला माथि कुटपिट गरेको घटनामा बिमलाका बुबा झपिलालले तिमीसँग अब छोरी पठाउँदिन भनेको विषयमा अनराम रिसाएका थिए। राती मस्त निद्रामा भएको बेला ३ बजे ससुरा झपिलालले ओडेको सिरक हटाएर एक्कासी टाउकोमा प्रहार गर्न लागेको खुकुरी ओछ्यानमै हातले छेकेको कारण टाउकोमा कम चोट लागेको छ। टाउकोमा चोट लागिसकेको थियो, म उठेँपछि गर्धनमा ताकेको दोस्रो चोटबाट जोगिन खोज्दा पनि छातिमा लागेको छ, झपिलालले भने। दोस्रो चोट लागि सकेपछि तेस्रो प्रहार तयार गर्न नपाउँदै ससुरा झपिलाल र सासु लालसरी दुबै जनाले अनरामको हातको खुकुरी खोस्न खोज्दा दुबै जनाको हत्केला काटे लगतै आरोपित अनराम भागेका थिए। दोस्रो चोटपछि लालसरीले गाउँलेको गुहार मागेपछि छिमेकीको चहलपहल सुरु भएपछि खुकुरी लिएरै उनी भागेका प्रत्यक्षदर्शी प्रेम रोकामगर बताए। गाउँका मान्छेहरु जम्मा हुन थालेपछि खुकुरी देखाएर भाग्दै गर्दा घटनास्थलदेखि पाँच सय मिटर टाढा निगालाको झाँगमा खुकुरी फालेर मुलबाटोबाट भागेको उनले प्रहरीलाई बताएका छन्। अनराम र उनको ससुराली घर १ घण्टाको पैदल दुरीमा रहेको छ।"
तीन दिनको मौसम पूर्वानुमान : कहाँकहाँ हुँदैछ वर्षा ?,"काठमाडौं : नेपालमा स्थानीय वायुको तथा पश्चिमी वायुको आंशिक प्रभाव रहेको छ। मौसम पूर्वानुमान महाशाखाकाअनुसार देशको पश्चिमी पहाडी भूभागहरुमा आंशिक बदली रहेको छ भने बाँकी भूभागहरुमा मौसम सामान्यतया सफा रहेको छ। मंगलबार दिउँसो देशका पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने छ। कर्णाली प्रदेश र सुदूरपश्चिम प्रदेशका थोरै स्थानहरुमा र बाँकी प्रदेशहरुका पहाडी भूभागका एक वा दुई स्थानमा मेघगर्जनचट्टयाङ्गसहित हल्का वर्षाको सम्भावना रहेको महाशाखा जारी बुलेटिनमा उल्लेख छ। राती देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। पहाडी भूभागका एक वा दुई स्थानमा मेघगर्जनचट्टयाङ्ग सहित हल्का वर्षाको सम्भावना रहेको छ। बुधबार देशका पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने छ। सुदूरपश्चिम प्रदेश, कर्णाली प्रदेश र गण्डकी प्रदेशका पहाडी भूभागका थोरै स्थानहरुमा र बाँकी पहाडी भूभागका एक वा दुइ स्थानमा मेघगर्जनचट्टयाङ्गसहित हल्का वर्षाको सम्भावना रहेको छ। बिहीबार देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। पहाडी भूभागका एक वा दुई स्थानमा अपरान्हतिर मेघगर्जनचट्टयाङ्ग सहित हल्का वर्षाको सम्भावना रहेको महाशाखाको दाबी छ।"
बिस्का जात्रा रोक्ने निर्णय बदर माग गर्दै सर्वोच्चमा निवेदन,"भक्तपुर : भक्तपुरको प्रसिद्ध बिस्का जात्रा रोक्ने निर्णय बदर गरी पाउन माग गर्दै सर्वोच्च अदालतमा रिट निवेदन दायर गरिएको छ। भक्तपुर नगरपालिका ५ निवासी ४३ वर्षीय अधिवक्ता राजकुमार सुवालले मंगलबार उक्त रिट दायर गरेका हुन्। अधिवक्ता सुवालले रिटमा नेपालको संविधानको धारा १३३ (२) र (३) बमोजिम उत्प्रेषण, परमादेश र अन्य आवश्यक आदेश जारी गर्न माग गरेका छन्। उनले बिस्का जात्रा रोक्ने निर्णय गर्ने जिल्लास्तरीय कोभिड १९ संकट व्यवस्थापन सञ्चालन केन्द्र (डीसीसीएमसी), केन्द्रका प्रमुख प्रमुख जिल्ला अधिकारी प्रेमप्रसाद भट्टराई र नेपाल सरकार प्रधानमन्त्री तथा मन्त्रिपरिषद्को कार्यालय, जिल्ला प्रशासन कार्यालय भक्तपुर र गुठी संस्थान कार्यालय भक्तपुरलाई विपक्षी बनाएका छन्। रिट निवेदनमा नेपालमा लकडाउन आदेश जारी नगरिएको तथा कोभिड १९ को संक्रमण नियन्त्रित अवस्थामै रहेकाले एकतर्फी रुपमा बिस्का जात्रामात्रै रोक्नुपर्ने कुनै कारण नभएको उल्लेख गरिएको छ। त्यस्तै भक्तपुरको बिस्का जात्रा यहीं चैत २८ गतेबाट सुरु हुने भएकाले त्यसपछि आउने निर्णय निरर्थक हुने भन्दै रिट निवेदनमा सर्वोच्च अदालत नियमावली २०७४ को नियम ४९ (१), (२) र (३) बमोजिम निर्णय कार्यान्वयन कार्य रोकी यथास्थितिमा राख्नु राख्न लगाउनु भनी विपक्षीहरुको नाउँमा अन्तरिम आदेश जारी गर्न माग गरिएको छ। प्रमुख जिल्ला अधिकारी भट्टराईको अध्यक्षतामा चैत २२ गते बसेको डीसीसीएमसीको बैठकले यस वर्षको भक्तपुरको बिस्का जात्राअन्तर्गत भैरवनाथको रथ तान्ने, लिंगो ठड्याउने, जिब्रो छेड्ने र सिन्दूर जात्रा रोक्ने निर्णय गरिएको थियो। रिट निवेदन अधिवक्ता सुवालले डीसीसीएमसीले प्रक्रिया नपुर्याइकनै निर्णय गरेका दावी गर्दै उक्त निर्णयहरु उत्प्रेषणको आदेशले बदर भागी भएको जिकिर गरेका छन्। डीसीसीएमसीले स्थानीय तह भक्तपुर र मध्यपुर थिमि नपाको अधिकारमाथि हस्तक्षेप गरेको समेत रिट निवेदनमा दावी गरिएको छ। संस्कृति तथा सांस्कृतिक सम्पदाको संवैधानिक व्यवस्थापन सम्बन्धमा नेपालको संविधानको धारा ५७ को उपधारा ४, धारा २१४ को उपधारा २, धारा २२१ को उपधारा २ र धारा २२६ को उपधारा १ बमोजिम स्थानीय तहको अधिकारको रुपमा नेपालको संविधानको अनुसूची ८ को क्रसं ९ मा आधारभूत स्वास्थ्य तथा क्रसं२२ मा भाषा, संस्कृति र ललितकलाको संरक्षण र विकास गर्ने अधिकार तोकिएको छ, रिट निवेदनमा भनिएको छ, यस अवस्थामा भक्तपुर नगरपालिकाको प्रत्यक्ष सहभागिताविना र भक्तपुर नगरपालिकाले निर्णय नलिएको अवस्थामा उक्त बिस्का जात्रालाई संघीय सरकारअन्तर्गतको विपक्षीले निर्णय लिने एकलौटी अधिकार रहेको छैन।"
खानेपानी माग्दै धरानबासी आन्दोलित: मेयर र उपमेयरले भ्रष्टाचार गरेको आरोप,"धरान: सुनसरीको धरान उपमहानगरपालिकामा खानेपानीको हाहाकार भएपछि स्थानीय बासिन्दा खानेपानी माग्दै आन्दोलित भएका छन् । हप्ता दिनदेखि धारामा खानेपानी नआएको भन्दै धरानबासीहरुले रित्तो ग्राग्री बोकेर धरानका जनप्रतिनिधि विरुद्ध विरोध प्रर्दशन गरेका छन् । धरान उपमहानगरपालिका अन्तर्गत खानेपानी व्यवस्थापन बोर्डले पानी वितरण नगरेको भन्दै स्थानीय आन्दोलित भएका हुन् । रित्तो ग्राग्री बोकर आन्दोलनमा उत्रिएका हजारौं स्थानीयले धरान उपमहानगरपालिकाको कार्यालय अगाडि धर्ना दिएका छन् । धरान उपमहानगरपालिकामा जनप्रतिनिधि आएपछि विकास बजेटमा भ्रष्टाचार भएको, जनप्रतिनिधिहरु जनताप्रति उत्तरदायी नभएको भन्दै आन्दोलनमा उत्रनु परेको धरान १९ का धनकुमार राईले बताए । एसियाली विकास बैंकको आर्थिक सहयोगमा निर्माण थालिएको खानेपानी आयोजनाको काममा करौडौं रुपैया भ्रष्टाचार भएको भन्दै तत्काल छानवीन गरी दोषीउपर कारवाही गर्न आन्दोलनको नेतृत्व गरेका हर्क साङपाङले माग गरेका छन् । उनले खानेपानी आयोजनाको काममा मेयर तिलक राई, उपमेयर मञ्जु भण्डारी र खानेपानी व्यवस्थापन बोर्डका प्रमुख इन्जिनियर राजु पोखरेललाई कारवाही गर्न समेत माग गरेका छन् । रित्तो गाग्री ठटाउँदै नगरपालिका गेटमा पुगेका आन्दोलनकारीहरुलाई प्रहरीले गेटमा चावी लगाएर भित्र प्रवेश गर्न दिइएन् । उपमहानगरपालिकाले खानेपानी नियमित पानी वितरण गर्न नसकेपछि धरानको दैनिक जनजीवन कष्टकर बनेको छ । सुनसरीका प्रमुख जिल्ला अधिकारी उमेशकुमार ढकालले धरानमा सहज रुपमा पानी वितरण गर्न खानेपानी व्यवस्थापन बोर्डका प्रमुखलाई निर्देशन दिएको बताए । नेकपा माओवादी केन्द्रले पनि मंगलवार धरानका मेयर तिलक राईलाई ज्ञापन पत्र बुझाउँदै तत्काल पानी वितरण गर्न माग गरेको छ । माओवादी केन्द्रका धरान अध्यक्ष सुदर्शन श्रेष्ठले धरानमा नियमित पानी वितरण नगर्दा धरानबासी काकाकुल बन्नु परेको बताए ।"
चोरबाटो आउजाउ,"विराटनगर : भारतबाट आउनेको स्वास्थ्य परीक्षण गर्न र रेकर्ड राख्न विराटनगर महानगरपालिका१५ रानीमा हेल्थ डेस्क छ। पछिल्लो समय भारतमा कोरोना भाइरसको संक्रमण तीव्र फैलन थालेपछि डेस्कलाई सक्रिय गराइएको हो। रानी भारतको जोगवनीबाट प्रदेश १ को राजधानी विराटनगर प्रवेश गर्ने मुख्य नाका हो। दुई अनमी र एक अहेव गरेर तीन स्वास्थ्यकर्मी खटाइएको डेस्कमा अहिले दुई जना मात्रै कार्यरत छन्। उनीहरू नाम, थर र ठेगानासहित कहिले भारत गएको तथा भारतको कुन ठाउँमा बसेर फर्किएको हो भन्ने विवरण संकलन गरेर भारतबाट नेपाल प्रवेश गर्नेको अभिलेख राख्छन्। अनमी दिलमाया परियारका अनुसार आउनेको तापक्रम लिइन्छ र स्वास्थ्य अवस्थाबारे सोधपुछ गरिन्छ। भारतबाट आउने एक जनाको रेकर्ड राख्न लगभग पाँच मिनेटजति लाग्ने परियारले बताइन्। यो नाका हुँदै आइतबार तीन जना नेपाल प्रवेश गरे। शनिबार यो नाका हुँदै १८ जना नेपाल आए। शुक्रबार एकजना पनि आएनन्। प्रक्रिया पूरा गरेर मुख्य नाका हुँदै नेपाल प्रवेश गर्नेको संख्या अत्यन्तै न्यून छ, अनमी परियारले भनिन्, कहिले दुईचारजना हुन्छन्, कहिले त हुँदै हुँदैनन्। चैत महिनाको हालसम्म प्रक्रिया पूरा गरेर यो नाका हुँदै ६३ महिला, १७ जना बालबालिका र एक सय २१ पुरुष गरेर दुई सय एक जना मात्रै नेपाल प्रवेश गरेको रेकर्ड प्रहरीसँग छ। तर नाका आसपासका चोर बाटोको प्रयोग गरेर आवतजावत गर्नेको भने लर्को लाग्ने गरेको छ। सुरक्षाकर्मीलाई छल्दै विभिन्न बाटो भएर दैनिक अवैध रूपमा पाँच हजारभन्दा बढीले आउजाउ गर्ने गरेको सुरक्षा आकलन छ। नाकाबाट नेपाल आउनेको संख्या कम हुँदा डेस्कमा खटिएका स्वास्थ्यकर्मी कामविहीनजस्तै बनेका छन्। स्वास्थ्य परीक्षण गराउने र रेकर्ड राखेर आउजाउ गर्नेको संख्या थोरै छ, वडाध्यक्ष अस्लाम आलमले भने, तर वरपरका अवैध बाटो हुँदै आउजाउ गर्नेको भीड थेगी नसक्नु छ। नाकाबाट आउँदा प्रक्रिया पूरा गर्नुपर्ने झन्झटका कारण चोर बाटो प्रयोग गर्दै भारत जानेआउनेको भीड बढेको आलमको भनाइ छ। नेपाली ग्राहकको भरमा चम्किएको जोगवनी बजारका व्यापारीले नेपालमा पुनः लकडाउन हुन्छ भन्ने हल्ला चलाएको सुरक्षाकर्मीको भनाइ छ। त्यही हल्लाको पछि लागेर दैनिक उपभोग्यसहितको वस्तु खरिद गर्न जानेको भीड बढेको सुरक्षा निष्कर्ष छ। नेपाली ग्राहक नपुग्दा उनीहरूको व्यापार चल्दैन, एक सुरक्षा अधिकारीले भने, त्यही भएकाले लकडाउनको हल्ला चलाएर भारतीय व्यापारीले ग्राहक तान्न खोजेको पाइन्छ। लकडाउन भइहालेमा खाद्यान्नलगायत उपभोग्य वस्तुको अभाव हुन्छ भन्ने सोचेर सामानको जोहो गर्न जोगवनी किनमेलका लागि जानेको संख्या धेरै रहेको उनको भनाइ छ।"
तीन दिनदेखि हराएकी बालिकाको शव भेटियो,मुगु : शनिबारदेखि हराएकी एक बालिकाको शव भेटिएको छ। सोरु गाउँपालिका९ कि ९ वर्षीया लक्ष्मी चौलागाईको शव मुगु कर्णाली नदीमा भेटिएको हो। सोरु गाउँपालिका८ तारापानीबाट हराएको जानकारी पाएपछि प्रहरी र स्थानीयले खोजतलास गर्दा कतै फेला नपरेकी बालिकाको शव सोमबार माछा मार्न गएका स्थानीयले भेटेका हुन्। बालिकाको शव घरदेखि ५ सय मिटर टाढा मुगु कर्णाली नदीमा माछा मार्न गएका स्थानीयले भेटेका हुन्। मुगु कर्णालीको नदीमो ढुंगामा अड्किएको अवस्थामा उनको शव भेटिएको सोरु गाँउपालिका८ का दानबहादुर शाहीले बताए। शव भेटिएको नजिकै आधा खाएको एउटा र सिंगो अर्को चाउचाउ भेटिएको छ। बालिकाको शव भेटिएपछि उनको हत्या भएको आशंका गरिएको छ। गलत नियतले बालिकाको हत्या गरेर नदीमा फालेको हुनसक्ने बालिकाका दाइ धर्मराज शाहीले बताए। प्रहरीले घटना शंकास्पद भन्दै एकजनालाई नियन्त्रणमा लिएको र अनुसन्धान भइरहेको प्रहरी निरीक्षक नरेश विकले जानकारी दिए। अनुसन्धानपछि मात्र थप जानकारी आउने जिल्ला प्रहरी कार्यालयका प्रहरी नायव उपरीक्षक चित्रबहादुर भट्टराईले बताए।
जलश्रोत विकास समितिको कार्यकारी निर्देशकमा बेल्बासे,"काठमाडौं: भूमिगत जलश्रोत विकास समितिको कार्यकारी निर्देशकमा विष्णु बेल्वासे नियुक्त भएका छन् । संघीय मन्त्रिपरिषदको शुक्रवार बसेको बैठकले बेल्वासेलाई नियुक्त गरेको हो । अर्घाखाँची जिल्ला शितगंगा नगरपालिका ९ निवासी बेल्वासेलाई राजपत्रांकित प्रथम श्रेणी, सचिव सरह नियुक्त गरिएको हो । समितिका तत्कालीन कार्यकारी निर्देशक जगतप्रसाद जोशीले सो पदबाट तीन वर्षअघि दिएको राजीनामा मन्त्रिपरिषदले स्वीकृत गरेपछि पद रिक्त रहेको थियो । समाजशास्त्र विषयमा स्नातकोत्तर तहको उपाधि हासिल गरेका बेल्वासेलाई चार वर्षको लागि नियुक्त गरिएको हो । उर्जा, जलस्रोत तथा सिंचाई मन्त्रालय मातहतको भूमिगत जलस्रोत विकास समितिबाट जलश्रोतको दीगो उपयोग एवं व्यवस्थापनका लागि आवश्यक नीति निर्देशिका तयार गर्छ । साथै स्यालो डीप ट्यूबेल मार्फत् खानेपानी एवं सिंचाइ सुविधा उपलब्ध गराउँदै आएको छ ।"
नरभक्षी बाघ चिडियाखानामा कैद हुँदा (फोटो फिचर),"काठमाडौं : बर्दिया राष्ट्रिय निकुञ्जबाट नियन्त्रणमा लिइएको नरभक्षी बाघलाई ललितपुरको जावलाखेलस्थित सदर चिडियाखानामा राखिएको छ। यही चैत २२ गते डार्ट गरी नियन्त्रणमा लिइएको अन्दाजी १० वर्षको भाले बाघलाई चिडियाखानामा आज ल्याइएको हो। निकुञ्जमा कार्यरत हात्तीका पछुवा पुलिसराम थारुको राष्ट्रिय गैँडा गणना कार्यक्रम२०२१ मा सहभागी भइरहेकै अवस्थामा सोही बाघको आक्रमणबाट यही चैत २२ गते मृत्यु भएको हो। उक्त बाघलाई त्यसैदिन बेलुका ८ बजे नियन्त्रणमा लिइएको थियो। केही महिनायता बर्दिया राष्ट्रिय निकुञ्ज, मध्यवर्ती क्षेत्र र खाता जैविकमार्ग वरपर सिलसिलाबद्ध रूपमा भएका मानवबाघ द्वन्द्वका घटनाले मानवीय क्षति व्यहोर्नुपरेको थियो। चालु आर्थिक वर्षमा मात्र बाघको आक्रमणबाट १० जना मानिसको मृत्यु हुन पुगेको छ। जसमध्ये तीन निकुञ्जभित्र, पाँच जैविक मार्ग क्षेत्रमा र दुई मध्यवर्ती क्षेत्रको जङ्गलमा भएका हुन्। सिलसिलाबद्ध रूपमा मानवबाघ द्वन्द्व बढिरहेका बेला सरोकारवाला निकायलाई यो द्वन्द्वको तत्काल समाधान गर्न दबाब बढिरहेको छ। यसै सिलसिलामा गत एक वर्षभित्रमा बर्दियाको विभिन्न स्थानबाट मान्छे खान पल्किएका चार बाघलाई बर्दिया राष्ट्रिय निकुञ्ज, राष्ट्रिय प्रकृति संरक्षण कोष, नेपाली सेना, देवीदत्तगण र नेपाल प्रहरीको संयुक्त प्रयासमा नियन्त्रणमा लिइएको छ। त्यसमध्ये एक बाघलाई मंगलबार चिडियाखानामा ल्याइएको, एक बाघ बर्दियामै राखिएको, एक बाघ केही दिन बाँकेमा राखिएको अवस्थामा फुत्किएर पुनः जङ्गलमै फर्किएको र एक बाघ बूढो भएको र नियन्त्रणमै रहेको अवस्थामा मरेको चिडियाखानाका सूचना अधिकारी लिना चालिसेले जानकारी दिए। तस्बिर : सुनिता डंगोल"
प्रहरी र तस्कर समूहबीच गोली हानाहान,"कैलाली : कैलालीको भजनी नगरपालिका मोरियाघाटस्थित नेपालभारत सीमा नाकामा सोमबार साँझ लागुऔषधका भारतीय तस्कर र नेपाल प्रहरीबीच गोली हानाहान भएको छ। सो क्षेत्रमा ठूलो मात्रामा लागुऔषध भित्रिन लागेको भन्ने सूचनाका आधारमा इलाका प्रहरी कार्यालय मालाखेतीका प्रहरी नायब उपरीक्षक प्रेम शाहीको नेतृत्वमा खटिएको प्रहरी टोली र भारतीय तस्करबीच गोली हानाहान भएको हो। जिल्ला प्रहरी कार्यालय कैलालीका प्रहरी निरीक्षक हिक्मतबहादुर थापाले मोरियाघाट सीमा नाकामा प्रहरी टोली र तस्करबीच जम्काभेट हुँदा गोली हानाहान भएको बताए। 'भाला र पेस्तोलसहित आएका तस्कर समूहसँग जम्काभेट हुँदा फायरिङ भयो', प्रहरी निरीक्षक थापाले भने, 'बब्लु सिंहसहितका तीन जना तस्करको समूहबाट प्रहरी टोलीमाथि एक राउण्ड गोली चलाइएपछि प्रहरीले पनि तीन राउण्ड जवाफी फायर गर्नुपर्यो।' उक्त घटनामा भारत उत्तर प्रदेश, लखिमपुरखिरी जिल्ला तिकुनियाका निज सिंह घाइते भएको जनाइएको छ। गोली हानाहानपछि तस्कर समूहमा रहेका अन्य व्यक्ति भारततिरै भागेको जनाइएको छ। घटनास्थलमा एक भाला र एक थान मोबाइल बरामद भएको प्रहरीले बताएको छ।"
पाल्पामा जीप दुर्घटना : दुई जनाको मृत्यु,पाल्पा : पाल्पाको तानसेन नगरपालिका७ काजीपौवास्थित भित्री कच्ची सडकखण्डमा कुखुरा बोक्ने पिकअप जीप दुर्घटना हुँदा दुई जनाको मृत्यु भएको छ। गए राति करिब साढे १२ बजे लु २ च ६३२ नंको पिकअप जीप कुखरा ल्याउँदै गर्दा अचानक सडकदेखि करिब २० मिटर तल खसेर चालक बगनासकाली गाउँपालिका४ का २० वर्षीय विजय खाम्चा र रिब्दीकोट४ का २७ वर्षीय राज थापाको मृत्यु भएको छ। घटनाबारे प्रहरीले अनुसन्धान गरिरहेको जिल्ला प्रहरी कार्यालयका सूचना अधिकारी रामेश्वर त्वातीले जानकारी दिए।
रोकेर राखेको बसमा आगलागी,स्याङजा : पुतलीबजार नगरपालिका ६ टक्सार स्थित भित्री सडकमा रोकी राखेको बस जलेर नष्ट भएको छ। गए राती (सोमबार) १० बजे टक्सारपोखरा भित्री सडक अन्तरगत चल्ने ग १ ख ७१६६ नम्बरको बसमा आगलागी भएको खबर पाएपछि घटनास्थलतर्फ प्रहरीको टोली पुग्दा बस जलेर नष्ट भएको प्रहरी नायब उपरीक्षक राजेन्द्रप्रसाद अधिकारीले जानकारी दिए। आगलागीका बेला बसमा यात्रु कोही नभएको र आगोको कारण बारे अनुसन्धान जारी रहेको प्रहरीले जनाएको छ। बिजुली तार सर्ट भइ आगलागी भएको प्रारम्भिक अनुसन्धानबाट देखिएको प्रहरीको भनाइ छ। बस चालक पोखराका २९ वर्षीय सुभास केसी र सहचालक १८ वर्षीय नवराज गिरी प्रहरी नियन्त्रणमा छन्।

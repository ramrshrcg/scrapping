शीर्षक,विवरण
अपांगता भएकालाई अवसर दिऔं,"भूकम्पमा परेर अपांगता भएका ३१ वर्षीय ऋषि खनाल जीविकोपार्जनको सिप खोजिरहेका छन्। तर, राज्यको कुन निकायले कसरी दिलाउँछ, मेलो पाउन सकेका छैनन्। परिवारलाई सुख दिने सपना बोकेर विदेसिन हिँडेका उनी उड्नु दुई दिनअघि महाभूकम्पमा परे। होटलमा ८२ घण्टा पुरिएका उनी भाग्यवश उद्धार हुन पाए। तर, दुर्भाग्य अंगभंग भए। बुबाआमा, पत्नी र छोराको एक मात्र सहारा उनी स्वयं अरूको सहारामा बाँच्ने अवस्थामा पुगे। त्यसयता उनको जिन्दगीको तितो कथा अपांगता भएका धेरै जनाको प्रतिनिधि व्यथा हो। २२ हजार तीन सय ९ भूकम्पका घाइतेमध्ये केही हजारको अवस्था ऋषिजस्तै छ। दस वर्षअघिको जनगणनाकै तथ्यांक आधार मान्ने हो भने मुलुकभर अपांगता भएका व्यक्तिको संख्या ५ लाख १३ हजार छ। जनयुद्धदेखि विभिन्न प्राकृतिक विपत्तिका साथै सडक दुर्घटनामा हुने घाइतेको संख्या अलग्गै खोज्नुपर्ने हुन्छ। तर, साझा समस्या खोज्न हरेक अपांगता भएकालाई नियाले पुग्छ। ऋषिजस्ता लाखौं नागरिक भनिरहेका छन्, सीप सिकेर जीविकोपार्जन गर्न चाहेका छौं। तर, सरकारले सामाजिक सुरक्षा भत्ता दिनेबाहेक अपांगता भएकाहरूको रोजीरोटीबारे चिन्ता लिएको पाइँदैन। भूकम्पबाट अंगभंग भएकाहरूलाई विभिन्न संघसंस्थाले काठमाडौंमा निःशुल्क सिपमूलक तालिम दिने भनेर आश्वासन नदिएका होइनन्। तर, त्यो आश्वासनमा सीमित रह्यो। सम्भवतः अपांगता भएकालाई देखाएर वा तिनका तस्बिर बिक्री गरेर तिनले सहयोगडलर आर्जन गरे। वास्तविक पीडितका लागि केही गरेनन्। मेरो जिन्दगी त गयो गयो। छोराछोरीको भविष्य कसरी निर्माण गर्ने ? विदेश पनि जान सकिनँ, कसरी परिवार पाल्ने ? जस्ता तनावमा देखिन्छन् भूकम्पबाट अंगभंग भएकाहरू। उदाहरण ऋषि नै हुन्। खासमा अपांगता भएकाहरूलाई सिप सिकाउने सरकार वा संघसंस्था चाहिएको छ। क्षमताले भ्याएसम्म पसिना चुहाउन तयार छन् तर त्यो अवसर पाउन सकेका छैनन्। वास्तविक अवस्था बुझेर ऐनकानुनबमोजिम अपांगता परिचयपत्र पनि सही ढंगले वितरण नगरेको उनीहरूको गुनासो छ। क वर्गमा परे मासिक दुई हजार रुपैयाँ आउने भए पनि त्यसबाट समेत सरकारले वञ्चित गरेको गुनासो गर्नेहरूको संख्या हजारौं छ। अपांगता भएका व्यक्तिका सवालमा ऐनकानुनको हिसाबले नेपाल दक्षिण एसियामै अगाडि देखिन्छ। त्यसको प्रभावकारी कार्यान्वयन र तिनको जीवनस्तर सुधार गर्ने सन्दर्भमा भने पछाडि छ। २०६८ को जनगणनाअनुसार देखिएका पाँच लाख १३ हजार अपांगता भएका व्यक्तिमध्ये दुई लाख ३५ हजार एक सय ३६ जनाले मात्रै परिचयपत्र प्राप्त गरेका छन्। कानुनअनुसार सरकारले उनीहरूलाई चार प्रकारको परिचयपत्र वितरण गर्नुपर्छ। अति अपांगतालाई नीलो र पूर्ण अपांगता हुुनेलाई रातो परिचयपत्र दिइएको छ। नीलो परिचयपत्र पाउनेलाई प्रतिमहिना ६ सय र रातो परिचयपत्र पाउनेलाई एक हजार रुपैयाँ भत्ता दिँदै आएको छ। सरकारी तथ्यांकअनुसार रातो परिचयपत्र लिने ३८ हजार १७, नीलो लिने ७५ हजार पाँच सय ४६, पहेंलो लिने ७२ हजार ८८ र सेतो लिने ४९ हजार चार सय ८५ छन्। एक तथ्यांकअनुसार अपांगता भएका व्यक्तिको सिप विकास र सशक्तीकरणका लागि सरकारी र गैरसरकारी संस्थाले ठूलो लगानी गरेको देखिन्छ। त्यति मात्र होइन, अर्थ मन्त्रालय, शिक्षा मन्त्रालय, महिला, बालबालिका तथा ज्येष्ठनागरिक मन्त्रालय र समाज कल्याण परिषद्को सीधा स्वीकृतिमा सयौं विदेशी संस्थाले अपांगताका क्षेत्रमा काम गरिरहेका छन्। त्यस्ता संस्थाहरूको सञ्चालन तथा खर्च प्रणालीबारे गहिरो निगरानी हुन नसक्दा अपांगता भएका व्यक्तिका लागि ठोस काम हुन सकेको देखिँदैन। थोरैले मात्र पारदर्शी काम गरेको पाइन्छ। संविधानले अपांगता र फरक क्षमता भएका व्यक्तिलाई विशेष प्राथमिकतामा राखेको छ। राख्नु र सोहीअनुसार गर्नु फरक कुरा हुन्। अतः अपांगता भएका व्यक्तिलाई सरकारले विशेष सिप, शिक्षा र तालिम प्रदान गर्नुपर्छ। त्यस्ता अवसर विकेन्द्रित गरिनुपर्छ। अपांगता भएका व्यक्तिको सहज पहुँचमा हुनुपर्छ। अपांगता असक्षमता होइन, बरु फरक क्षमता हो। तिनको संरक्षण र क्षमताको कदर गर्नु राज्यको दायित्व हो।"
घट्यो वैदेशिक रोजगार,"काठमाडौं : विश्वव्यापी रूपमा फैलिएको कोरोना भाइरसले वैदेशिक रोजगारी खुम्चिएको छ। कोरोनापछि चार गुणाले वैदेशिक रोजगारी खुम्चिँदा बेरोजगारी भयावह बन्ने देखिएको छ। श्रमविज्ञ डागणेश गुरुङले रोजगारी सिर्जना हुन नसकिरहेकाले वैदेशिक रोजगारी खुम्चिँदा अवस्था भयावह बन्ने बताए। कोरोनापछि भारतसहित वैदेशिक रोजगारीबाट १० लाख श्रमिक फर्किएका छन्। नेपालबाट ७ लाखभन्दा बढी भारतीय कामदार कोरोना पछि काममा फर्किएका छैनन्। कोरोनापछि भारतीय कामदार नफर्र्किएकाले तत्काल उनीहरूको ठाउँमा नेपालीलाई अवसर दिनुपर्ने भए पनि त्यसो हुन सकेको छैन। वैदेशिक रोजगार विभागका अनुसार कोरोनापछि (चैत्र २०७६ देखि चैत्र २०७७ सम्म) १ लाख ३ हजार ३५ जना नेपाली वैदेशिक रोजगारीमा गएका छन्। यो अघिल्लो वर्षको सोही अवधिको तुलनामा करिब चार गुणाले कम हो। त्यसअघि गत वर्षको सोही अवधिमा (चैत्र २०७५ देखि चैत्र २०७६ सम्म) वैदेशिक रोजगारीमा जाने नेपालीको संख्या ३ लाख ६८ हजार थियो। कोरोनाले गर्दा पछिल्लो समयमा कम्पनीले विदेशी श्रमिक ल्याउन रोक लगाइरहेका छन्। श्रमिक चाहिए पनि असहज परिस्थितिका कारण श्रमिक माग गर्न सकिरहेका छैनन्। कोरोनाको दोस्रो लहर सुरु भएसँगै नेपालसहित गन्तव्य मुलुकमा पनि थप चिन्ता बढाएको छ। विभागका अनुसार कोरोनायता दैनिक पाँच सय कामदार वैदेशिक रोजगारीमा गइरहेका छन्। कोरोनाअघि दैनिक एक हजार पाँच सयभन्दा बढी कामदार दैनिक वैदेशिक रोजगारीमा जाने गरेका थिए। वैदेशिक रोजगार व्यवसायी संघका महासचिव सुजितकुमार श्रेष्ठले कोरोनाले वैदेशिक रोजगार प्रभावित भएको बताए। गन्तव्य मुलुकमा कोरोनाको जोखिम कायमै रहेकाले वैदेशिक रोजगारीमा अन्योलता बढाएको छ, उनले भने। कोरोनाको दोस्रो लहर सुरु भएसँगै व्यवसायी थप चिन्तित भएका छन्। कोरोनाले कतार, साउदी अरब, दुबई, ओमन, मलेसिया तथा युरोपेली मुलुक प्रभावित हुँदै आएका छन्। जापान, इजरायल र दक्षिण कोरियाले श्रमिक लगेका छैनन्। गन्तव्य मुलुकमा कोरोनाको जोखिम कायमै रहेकै अवस्थामा दोस्रो लहरको आतंक बढेपछि वैदेशिक रोजगार तहसनहस बन्न पुगेको छ। कोरोनाको जोखिम बढेसँगै गन्तव्य मुलुकबाट रोजगारी गुमाएर फर्कने क्रम बढेको छ। कोरोना नियन्त्रण व्यवस्थापन समितिका अनुसार कोरोनाका कारण असहज परिस्थितिमा विदेशमा अलपत्र परेका ४ लाख ३६ हजार ४ सय ६६ जना स्वदेश फर्किएका छन्। गन्तव्य मुलुकबाट रोजगारी गुमाएर फर्किने अधिक, वैदेशिक रोजगारीमा जाने न्यून तथा स्वदेशमा पर्याप्त रोजगारी सिर्जना हुन नसक्दा बेरोजगारको विकराल स्थिति देखिएको छ। विभागका अनुसार चैत्र महिनाको तेस्रो सातासम्ममा १७ हजार ५ सय ८५, फागुन महिनामा १९ हजार ८ सय ८, माघमा १७ हजार ८ सय ८७ जना, पुसमा १४ हजार ७ सय ५३, मंसिरमा १२ हजार ४ सय ३१, कात्तिकमा ७ हजार ७ सय ९७, असोजमा ८ हजार ९७, भदौमा १ हजार ५ सय २५, साउनमा ३ हजार १ सय ५२ जना कामदार विदेश पुगेका छन्। अन्य देशको तुलनामा साउदीमा बढी कामदार पुगेका छन्। गत वर्ष चैत्रमा सरकारले लकडाउन घोषणा गरेको थियो। लकडाउनअघि नै वैदेशिक रोजगारी ठप्प भइसकेकाले चैत्रमा कोही पनि वैदेशिक रोजगारीमा गएनन्।"
"काठमाडौं उपत्यकामा १६ वैशाखदेखि निषेधाज्ञा : केके खुल्ने, केके बन्द हुने ?","काठमाडौं : कोरोना संक्रमणको जोखिम बढ्दै गएकाले उपत्यकाका तीन जिल्ला काठमाडौं, ललितपुर र भक्तपुरमा १६ वैशाखदेखि निषेधाज्ञा लगाउने निर्णय भएको छ। सोमबार बसेको उपत्यकाका तीन जिल्लाका प्रमुख जिल्ला अधिकारीको संयुक्त बैठकले यस्तो निर्णय गरेको हो। निषेधाज्ञाको विस्तृत सूचना केहीबेरमा सार्वजनिक हुँदैछ। निषेधाज्ञा अवधिभर अति आवश्यक बाहेकका सबै सेवा बन्द हुने छन्। तीन जिल्लाका सिडीओहरूको निर्णय गृहमन्त्रालयबाट अनुमोदन भएपछि सार्वजनिक सूचना जारी हुनेछ। आइतबार बसेको कोभिड १९ संकट व्यवस्थापन केन्द्र (सीसीएमसी) ले काठमाडौंलगायतका सहरी क्षेत्रमा संक्रमणको जोखिम बढ्दै गएकाले निषेधाज्ञा जारी गर्न सरकारलाई सिफारिस गरेको थियो। अत्यावश्यकबाहेक सबै सेवा स्थगित हुनेछन्। सार्वजनिक र निजी यातायात बन्द हुनेछन्। अत्यन्त जरुरी नपरेसम्म बाहिर निस्कन नपाइने व्यवस्था गरिएको छ। तर एम्बुलेन्स, शव बाहन, प्रेसको गाडी चल्न पाउने भएका छन्। त्यसैगरी होटल तथा रेष्टुरेन्टले होम डेलिभर गर्न अनुमति दिने तयारी छ। बैंक तथा वित्तीय संस्थाले तोकिएको मापदण्ड पालना गरेर सिमित जनशक्तिमा काम गर्नुपर्ने व्यवस्था गरिएको छ। सरकारी कार्यालयले पनि मापदण्ड पालना गरेर खोल्न सकिने व्यवस्था मिलाइएको छ। खाद्यान्न, तरकारी, दूधलगायत दैनिक उपभोग्य वस्तु बिक्री गर्ने पसल हरेक दिन निश्चित समयसम्म खोल्न पाइने छ। विद्यालय, पार्टी प्यालेस, सिनेमा हल, सार्वजनिक सभा तथा जुलुसलगायतका भीडभाड हुने गतिविधिमा यसअघि नै सरकारले प्रतिबन्ध लगाइसकेको छ।"
सुर्खेतमा पनि १४ वैशाखदेखि निषेधाज्ञा,"दैलेख : कोरोना भाइरस (कोभिड१९) को संक्रमण फैलिन थालेपछि मंगलबार मध्यरातदेखि सुर्खेतमा एकसाताको लागि निषेधाज्ञा घोषणा गरिएको छ । विश्वव्यापी रुपमा फैलिइरहेको कोभिड१९ को नयाँ भेरियन्टसहितको संक्रमण छिमेकी जिल्ला बाँके, बर्दिया लगाएत सुर्खेत जिल्लामा पनि तीब्ररुपमा बढ्दै गएको भन्दै एक साताका लागि निषेधाज्ञा घोषणा गरिएको हो । प्रमुख जिल्ला अधिकारी छविलाल रिजालका अनुसार वैशाख १४ गते राति १२ बजेदेखि २१ गते राति १२ बजेसम्म का लागि निषेधाज्ञा लागू गरिएको हो। कोभिड१९ को चेन ब्रेक गर्न र संक्रमणको जोखिम नियन्त्रण रोकथाम र उपचारका लागि निषेधाज्ञा घोषणा गरिएको प्रमुख जिल्ला अधिकारी रिजालले जानकारी दिए । यो अवधिमा आवश्यक सेवा र त्यसका लागि प्रयोग हुने सवारी साधन बाहेक अन्य सबै प्रकारका सेवाहरु बैंक तथा वित्तीय संस्था, सवारी साधन, पसल व्यवसाय बन्द रहनेछन् । स्थानीय प्रशासनले अत्यावश्यक काम बाहेकको हिँडडुलमा समेत निषेध गरेको छ । यो एक साताको अवधिमा स्वास्थ्य, शान्ति सुरक्षा, विद्युत, सूचना तथा संचार, खानेपानी, फोहोरमैला व्यवस्थापन, ग्यास पेट्रोलिमय पदार्थ, तरकारी, खाद्य तथा दुग्ध पदार्थ औषधि पसल, बैंकको एटिएम सेवा जस्ता अत्यावश्यक सेवाहरु एवं सार्वजनिक निर्माण कार्य र हवाइ सेवाहरु सञ्चालनमा रहनेछन् । यस्तै एम्बुलेन्स, शववाहन, दमकल, झण्डावाल सरकारी र निलो (कुटनीतिक) प्लेटका सवारी साधनहरु, अत्यावश्यक सेवा सञ्चालनमा खटिएका जनशक्तिले प्रयोग गरेका सवारी साधनहरु (परिचयपत्र अनविार्य हुनुपर्ने) सञ्चालन गर्न पाइनेछ । यी सेवा र कार्यमा संलग् कर्मचारी व्यक्तिहरुले अनिवार्य रुपमा कर्मचारी परिचय पत्र एवं पोषाक लगाएको हुनुपर्ने प्रशासनले जनाएको छ । प्रशासनले मास्क, भौतिक दूरी लगायतका जनस्वास्थ्यका मापदण्डको अनिवार्य पालना गरी दैनिक उपभोग्य वस्तुहरु तरकारी, खाद्य, दूध र ग्यासका पसलहरु बिहान ६ बजेदेखि ९ बजेसम्ममात्र सञ्चालन गर्न भनेको छ । आदेशको पालनना नगरी काममा बाधा पुर्याउने व्यक्तिलाई संक्रामक रोग ऐन २०२० तथा स्थानीय प्रशासन ऐन २०२८ बमोजिम कारबाही हुने स्थानीय प्रशासनले जनाएको छ ।"
ओली गुटका मान्छेलाई सरकारी निर्णय लाग्दैन ?,"काठमाडौं : नेकपा एमालेका नेता डाभीम रावलले प्रधानमन्त्री ओली र उनका गुटका मानिसलाई सरकारी निर्णय लाग्दैन कि भन्दै प्रश्न गरेका छन्। सोमबार सामाजिक सञ्जाल ट्वीटमा रावलले कोरोनाबाट जोगिन अरुलाई भेला बैठक, समारोह नगर्न आग्रह गर्ने प्रधानमन्त्री ओली र उनका निकटस्थहरू नै भेला, बैठक र समारोह गरिरहने भन्दै प्रश्न गरेका हुन्। कोरोनाबाट जोगिन अरुलाई भेला बैठक, समारोह नगर्न भन्ने तर प्रधानमन्त्री ओली र उहाँका निकटस्थहरू नै भेला, बैठक र समारोह गरिरहने यो के हो? प्रम ओली गुटलाई सरकारी निर्णय लाग्दैन र? कि उहाँको गुट सरकारी निर्णय र कानुनभन्दा माथि हुने कतै गोप्य अध्यादेश जारी भइसक्यो? कानुनका सामु सबै बराबर होइन र ? नेपालमा कोरोना भाइरस (कोभिड१९) संक्रमण दिनानुदिन बढ्दै गइरहेको छ। आइतबार कोरोनाबाट २८ जनाको मृत्यु भएको छ भने ३१ सय भन्दा धेरैमा संक्रमण देखिएको छ । सरकारले २५ जनाभन्दा बढी मानिस भेला नहुन आदेश दिएको छ। तर प्रधानमन्त्री भने उद्घाटन र विभिन्न बैठकमा व्यस्त छन्। कोरोना भाइरसको संक्रमण नियन्त्रणका लागि देशका विभिन्न जिल्लामा निषेधाज्ञा जारी गरिएको छ । कोरोना रोकथाम तथा नियन्त्रणका लागि काठमाडौं उपत्यकामा पनि १६ वैशाखदेखि निषेधाज्ञा जारी गरेको छ।"
सिरहाको धनगढीमाई नगरपालिकामा धनीपूर्जा वितरण,"सिरहाः वर्षौदेखि गाउँब्लोकमा घर बनाएर बसोबास गरे पनि जमिनको पूर्जाबाट वञ्चित रहँदै आएका सिरहा धनगढीमाई नगरपालिकाका स्थानीयहरुले जग्गाधनी पूर्जा पाउने भएका छन् । धनगढीमाई नगरपालिका नगर प्रमुख हरि नारायण चौधरी र नापी कार्यालय लहानका प्रमुख ई रबिन सिंहद्वारा संयुक्त रुपमा पहिलो चरणमा ३० जना जेष्ठ नागरिक, महिला दलित जग्गाधनीलाई पूर्जा वितरण सुरु गरेको हो । बाँकी रहेको जग्गाधनी पूर्जा बितरण कार्यक्रमलाई नगरपालिका र नापी कार्यालय लहानको समन्वयमा वडा कार्यालयमार्फत् बितरण गरिने नगर प्रमुखश्री हरि नारायण चौधरीले बताए । विशेषतःविपन्न परिवारले उक्त नगरपालिकामा वर्षौदेखि गाउँब्लकको जग्गामा सयौंले बसोबास गरे पनि हालसम्म जग्गाधनी लालपूर्जा पाउन सकेका थिएनन् ।"
"प्रमुख जिल्ला अधिकारीको बैठक, उपत्यकामा थप कडाइ गर्ने तयारी","काठमाडौं : कोरोना भाइरस (कोभिड १९) संक्रमण नियन्त्रण गर्न उपत्यकामा थप कडाइ गर्ने तयारी गरिएको छ । कोरोना रोकथाम तथा नियन्त्रणबारे थप रणनीति बनाउन काठमाडौं, भक्तपुर र ललितपुरका प्रमुख जिल्ला अधिकारीको संयुक्त बैठक बसिरहेको छ। बैठक दिउँसो १ बजे बस्न लागेको जनाइएको छ। कोरोना संक्रमण नियन्त्रण तथा रोकथामका लागि आजै बेलुका मन्त्रिपरिषद् बैठक समेत डाकिएको छ । मन्त्रिपरिषद्ले यसअघि नै रात्रिकालीन व्यवसाय पूर्णरुपमा बन्द गरेको छ । आइतबार बसेको संकट व्यवस्थापन केन्द्र (सीसीएमसी)ले पाँच सयभन्दा बढी संक्रमित फेला परेका ठाउँमा निषेधाज्ञा लगाउन मन्त्रिपरिषद्लाई सिफारिस गरेको थियो । सीसीएमसी बैठकले २ सय भन्दा बढी सक्रिय संक्रमित रहेका पहाडी क्षेत्र र ५ सयभन्दा बढी सक्रिय संक्रमित रहेका तराईका जिल्ला तथा सहरी क्षेत्रमा वैशाख १५ गतेदेखि निषेधाज्ञा जारी नगरे स्थिति नियन्त्रणबाहिर जाने बताएको छ।"
माधवपक्ष माथिको कारवाही रोक्न सर्वोच्चले दिएन अन्तरिम आदेश,"काठमाडौं : सर्वोच्च अदालतले माधवकुमार नेपालसहित एमाले नेताहरूमाथि एमालेले अघि बढाएको कारबाही रोक्न अन्तरिम आदेश दिन अस्वीकार गरेको छ। माधवझलनाथ समूहका नेताहरूको रिटमाथि सुनुवाइ गर्दै न्यायाधीश प्रकाश ढुंगानाको एकल इजलासले स्पष्टीकरण सोधेको आधारमा अन्तरिम आदेश दिइरहन नपर्ने ठहर गरेको हो। माधवकुमार नेपाल, भीम रावल, घनश्याम भुसाल र सुरेन्द्र पाण्डेले संयुक्त रुपमा १४ बुँदे मागसहितको रिट पेश गरेका थिए। माधव पक्षीय नेताहरुले निर्वाचन आयोगमा भएको एमालेका अभिलेख र विवरणमा कुनै परिवर्तन नगराउनु भन्ने परमादेश आयोगका नाममा जारी हुनुपर्ने माग गरेका थिए। आफूहरुले दल त्याग गरेको भनी एमालेले कारवाही गर्न सक्ने पूर्ण आशंका भएकाले उक्त कार्य रोक्न माग गरेका थिए। साथै संघीय संसद सचिवालयलाई सांसद पद रिक्त गर्ने प्रक्रियाको पत्र गएमा सो कार्य नगर्न परमादेश माग गरेपनि अदालतले अन्तरिम आदेश नदिएको हो। रिटनिवेदकको तर्फबाट वरिष्ठ अधिवक्ताहरु शम्भु थापा, हरिप्रसाद उप्रेती, खगेन्द्रप्रसाद अधिकारी र डा चन्द्रकान्त ज्ञवाली र अधिवक्ताहरु सुरेन्द्र थापा, टिकाराम भट्टराई, गोविन्दप्रसाद शर्मा र अम्बरबहादुर राउतले बहस गरेको सर्वोच्चले जनाएको छ। अदालतले माग बमोजिम आदेश जारी हुनु नपर्ने कुनै आधार कारण भए सबुत प्रमाणसहित बाटोको म्याद बाहेक १५ दिनभित्र लिखित जवाफ पेश गर्न विपक्षीको नाममा आदेश दिएको छ। एमालेको पक्षमा आउने प्रतिवद्धतासहित सप्रमाण जवाफ प्राप्त भएमा पार्टीले विचार गर्ने नै छ भनी उल्लेख भएको व्यहोराबाट स्पष्टिकरण सोधिएको तर त्यस उपरको जवाफ र कुनै कारवाही भई सकेको अवस्था निवेदन सम्वद्ध मिसिलबाट देखिंदैन।जारी आदेशमा भनिएको छ,हालको प्रारम्भिक अवस्थामा पार्टीको आन्तरिक कार्य व्यवस्थापनको सिलसिलामा स्पष्टिकरण सोधिएकै भरमा मात्र माग गरे बमोजिमको अन्तरिम आदेश जारी गरिरहनुपर्ने अवस्था नदेखिंदा अन्तरिम आदेश जारी गर्नु परेन। कानुन बमोजिम गर्नुहोला।"
खोप आपूर्तिका लागि कूटनीतिक सक्रियता बढाउन सरकारलाई देउवाको आग्रह,"काठमाडौं : नेपाली कांग्रेसका सभापति शेरबहादुर देउवाले कोभिड१९ विरुद्धको खोपको परिपूर्तिका लागि कूटनीतिक सक्रियता बढाउन सरकारसँग आग्रह गरेका छन्। उनले नेपालमा ठूलो संख्यामा खोपको आवश्यकता भएपनि सरकार समयमा गम्भीर नहुनाले खोपको समुचित व्यवस्था हुन नसकेको आरोप लगाएका छन्। सोमबार जारी गरेको विज्ञप्ति जारी गर्दै उनले संकमितहरुको उपचार पूरा गर्न देशको स्वास्थ्य संरचनाले धान्नै नसक्ने स्थिति बनेको उल्लेख गरेका छन्। देउवाले जारी गरेको विज्ञप्तिमा भनिएको छ, परिस्थितिलाई थप जटिल हुन नदिन तत्काल कोभिड१९ को संक्रमणलाई रोक्ने हर सम्भव उपायहरु गर्न म सरकारसँग माग गर्दछु। साथै संकमितहको उपचारका लागि आवश्यक स्वास्थ्य संरचना, स्वास्थ्य सामाग्रीहरुको उपलब्धता र स्वास्थ्यकर्मीहरुको मनोवल उच्च राख्न आवश्यक व्यवस्था मिलाउने तर्फ सरकार गम्भीर हुन माग गर्दछु। उनले चाडोभन्दा चाडो आवश्यक खोपको व्यवस्था मिलाउनेतर्फ ठोस योजनासहित कुटनैतिक सक्रियता बढाउनुपर्नेमा जोड दिएका छन्। विकसित राष्ट्रहरुले खोप उत्पादक संस्थाहरुसँग आआफ्नो देशहरुको आवश्यकताभन्दा पनि बढी संख्यामा अग्रिम बुकिङ सुरक्षित गरेको बताउँदै देउवाले अग्रीम बुकिङ गर्न नसकेका नेपालजस्ता देशहरुलाई वुकिङ भएको संख्यामध्येबाट खोप सुविधा उपलब्ध गराउनसमेत आग्रह गरेका छन्। उनले कोभिड१९ वाट सुरक्षित हुन, अनिवार्य मास्क लगायतका सुरक्षा व्यवस्था र सक्रमण रोकथामका लागि आवश्यक अन्य स्वास्थ्य सुरक्षा प्रोटोकलको अनुसरण गर्न अनुरोध गरेका छन्।"
मन्त्रिपरिषद् बैठक : आन्तरिक उडान तत्काल नरोक्ने,काठमाडौं : सरकारले आन्तरिक उडान तत्काल नरोक्ने भएको छ। सोमबार बसको मन्त्रिपरिषद् बैठकले कोरोना नियन्त्रणका लागि कोभिड१९ संकट व्यवस्थापन केन्द्र (सीसीएमसी) ले गरेका विभिन्न सिफारिसलाई परिमार्जनसहित पारित गरेको हो। विदेशबाट आउने यात्रुले अनिवार्य रुपमा होटल क्वारेन्टाइनमा बस्नुपर्ने बैठकले निर्णय गरेको छ। हवाई यात्रुहरूमा स्वास्थ्य प्रोटोकल कडाइपूर्वक पालना गरेनगरेको निगरानी सम्बन्धित निकायले गर्ने बताइएको छ। सीसीएमसीले बैशाख १५ गतेदेखि आन्तरिक हवाई उडान रोक्न सिफारिस गरेको थियो। सीसीएमसीले गरेको सिफारिस अनुसार भौतिक उपस्थितिमा हुने पूर्व निर्धारित सबै प्रकारका परीक्षा अर्को आदेश नभएसम्मको लागि स्थगित गर्ने निर्णय मन्त्रिपरिषद् बैठकले पारित गरेको छ। विद्यालय तथा शिक्षण संस्थाहरुले भर्चुअल तथा वैकिल्पक विधिबाट पठनपाठन गर्नुपर्ने भएको छ। बैठकले पहाडी तथा हिमाली जिल्लामा २०० र उपत्यकाका साथै तराईमधेसमा ५०० बढी संक्रिय संक्रमित भएका जिल्लामा स्थानीय प्रशासनले वैशाख १६ गतेबाट निषेधाज्ञा जारी गर्न सक्ने बैठकले निर्णय गरेको छ। यसैगरी सीमानाकामा कडाइ गर्न निर्देशन दिएको छ।
कांग्रेस केन्द्रीय समितिको बैठक बुधबार बस्ने,"काठमाडौं : नेपाली कांग्रेस केन्द्रीय समितिको बैठक बुधबार बस्ने भएको छ। पार्टी केन्द्रीय कार्यालय सानेपामा बस्ने बैठकमा मुलुकको समसामयिक राजनीति र पार्टीको १४ औँ महाधिवेशनलगायत विषयमा छलफल हुने कांग्रेसले जनाएको छ। बैठकमा सहभागी हुन सोमबार केन्द्रीय सदस्यहरुको पीसीआर परीक्षण गरिएको छ। कांग्रेस केन्द्रीय कार्यालयका मुख्यसचिव कृष्णप्रसाद पौडेलले सभापति शेरबहादुर देउवाले बुधबार दिउँसो दुई बजे बैठक बोलाएको जानकारी दिए। मुख्य सचिवले जारी गरेको विज्ञप्तिमा भनिएको छ, केन्द्रीय कार्यसमितिको २०७८ बैशाख १३ गते बस्ने भनिएको वैठक पीसीआर परीक्षणका कारण स्थगित भएकोमा उक्त बैठक २०७८ बैशाख १५ गते दिनको २बजे पार्टी केन्द्रीय कार्यालय वीपी स्मृति भवन, ललितपुरमा वस्ने भएको हुँदा पदाधिकारीज्यूहरू, केन्द्रीय सदस्यज्यूहरू एवं आमन्त्रीत सदस्यज्यूहरूलाई उपस्थितिका लागि निर्देशानुसार अनुरोध गर्दछु। कांग्रेसले पार्टीको १४ औँ महाधिवेशन आगामी भदौ ७ देखि १० गतेसम्म काठमाडौँ गर्ने तालिका निर्धारण गरेको छ। महाधिवेशनका लागि पार्टीको गाउँनगर वडा अधिवेशन आगामी असार २० गते, गाउँनगरपालिका अधिवेशन असार २२ गते, प्रदेशसभा क्षेत्रीय अधिवेशन असार २५ गते निर्धारण गरिएको छ। प्रधानमन्त्री केपी ओलीको विकल्प खोज्ने संस्थागत निर्णय गरेको कांग्रेस अझै पनि पर्ख र हेरको रणनीतिमा छ। कांग्रेस सभापति शेरबहादुर देउवाले आइतबार अपरान्ह बोलाएको पदाधिकारी बैठकले वैकल्पिक सरकार निर्माणका लागि अझै परिस्थिति अनुकुल र परिपक्क भइनसकेको निश्कर्ष निकालेको छ। बैठकपछि उपसभापति विमलेन्द्र निधिले नयाँ सरकार निर्माणको प्रयासलाई जारी राखे पनि संसद्को अंकगणित अझै पर्याप्त नभइसकेको बताए। आइतबारको बैठकमा नेताहरूले वैकल्पिक निर्माणका लागि प्रयास जारी राख्ने तर अंकगणित सुनिश्चित नहुँदासम्म हतारमा मुभ गर्न नहुनेमा जोड दिएका थिए। देउवा निवास बूढानीलकण्ठ बस्ने बैठकमा पार्टीको १४ औँ महाधिवेशनको तयारी, कोरोना संक्रमण र रोकथाम, राजनीतिक घटनाक्रमका सम्बन्धमा छलफल भएको थियो।"
फ्लोर क्रस गर्ने कर्णाली प्रदेशका चार सांसद पदमुक्त,"सुर्खेत : फ्लोर क्रस गरेर मुख्यमन्त्री महेन्द्रबहादुर शाहीलाई विश्वासको मत दिने कर्णाली प्रदेशसभाका चारजना सांसद पदमुक्त भएका छन् । प्रदेशसभाको सोमबार बसेको बैठकमा सभामुख राजबहादुर शाहीले चारजनाको पद रिक्त भएको जानकारी गराएका छन्। पार्टीको ह्विपविपरीत फ्लोर क्रस गरेका सांसदहरु प्रकाश ज्वाला, कुर्मराज शाही, नन्दसिंह बुढा र अमरबहादुर थापा पदमुक्त भएका हुन् । चारैजना एमालेबाट निर्वाचित सांसद हुन। चारैजनाले वैशाख ३ गते पार्टीको ह्विप विपरीत कर्णालीका मुख्यमन्त्री महेन्द्रबहादुर शाहीलाई विश्वासको मत दिएका थिए । मुख्यमन्त्री शाहीले मन्त्रिपरिषद पुनरगठन गर्दै एमालेको ह्वीप उलंघन गर्दै फ्लोर क्रस गरेका चारजना सांसदमध्ये तीनजनालाई मन्त्री बनाइएका थिए। एमालेका सांसद अमरबहादुर थापा, कुर्मराज शाही र नन्दसिंह बुढालाई मन्त्रीको जिम्मेवारी दिएका थिए। मुख्यमन्त्री शाहीले अमरबहादुर थापालाई भौतिक पूर्वाधार विकासमन्त्री, नन्दसिंह बुढालाई भूमि व्यवस्था, कृषि तथा सहकारीमन्त्री र कुर्मराज शाहीलाई उद्योग, पर्यटन, वन तथा वातावरण मन्त्रीको जिम्मेवारी दिएका थिए। ज्वालालाई भने कुनैपनि जिम्मेवारी दिएको छैन। सांसदहरु पदमुक्त भएसँगै ४० सदस्यीय कर्णाली प्रदेशसभा सांसदको संख्या ३५ मा झरेको छ । सभामुखसहित एमालेका १६, माओवादीका १२, कांग्रेसका ६ र राप्रपाका १ जना सांसद छन्।"
गण्डकी प्रदेशसभाको विशेष अधिवेशन आजदेखि : मुख्यमन्त्रीविरुद्धको अविश्वास प्रस्ताव टेबल हुने,"पोखरा : गण्डकी प्रदेशसभाको विशेष अधिवेशन सोमबार सुरु हुँदैछ। सरकारका मुख्यमन्त्री पृथ्वीसुब्बा गुरुङविरुद्धको अविश्वास प्रस्ताव पेस गर्न विपक्षीहरूको समावेदनअनुसार विशेष अधिवेशन बोलाइएको हो। सरकारका मुख्यमन्त्री पृथ्वीसुब्बा गुरुङविरुद्धको अविश्वास प्रस्ताव सोमबार गण्डकी प्रदेश सभामा टेबल हुँदैछ। प्रमुख प्रतिपक्ष नेपाली कांग्रेससहितका ३ दलले वैशाख २ मा गुरुङ सरकारविरुद्ध प्रदेश सभा सचिवालयमा उक्त प्रस्ताव दर्ता गराएका थिए। विपक्षीहरुले अविश्वास प्रस्ताव दर्ता गर्ने तयारीसँगै मुख्यमन्त्री गुरुङले अधिवेशन अन्त्य गरेका थिए। लगत्तै अरु दलहरुले प्रदेश सभाको विशेष अधिवेशन माग गर्दै प्रदेश प्रमुख अमिक शेरचन समक्ष समावेदन दिएका थिए। सोही माग अनुसार शेरचनले १३ वैशाखमा अधिवेशन आह्वान गरेका हुन्। अधिवेशन सुरुअघिको दिन आइतबार प्रदेश सभामा कार्यव्यवस्था परामर्श समितिको बैठक बसेको थियो। बैठकले सोमबार अधिवेशनको सुरु दिन दलका नेताहरुले बोल्ने कार्यसूची तय गरेको गण्डकी प्रदेश सभा सचिवालय सचिव हरिराज पोखरेलले जनाए। उनले भने, दलबाट बोल्ने नेताहरुको नाम १० बजेभित्र दिने भन्ने छ। १३ र १४ गते नेताहरु बोल्ने र मुख्यमन्त्रीले जवाफ दिने अनि मतदानमा जाने कार्यव्यवस्था परामर्शको बैठकमा सहमति भएको छ। त्यस हिसाबले १४ वा १५ गते अविश्वासको प्रस्तावमाथि मतदान हुनेछ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। राष्ट्रिय जनमोर्चाका गण्डकीका सांसद गुरुङ सरकारको पक्षमा भए पनि पार्टी केन्द्रीय कमिटीले भने अविश्वासको प्रस्तावमा मतदान गर्न निर्देशन दिइसकेको छ। राजमो सांसद खिमविक्रम शाही आफ्नो पार्टीमा केन्द्रको निर्णय विपरीत जाने अरु पार्टीको जस्तो प्रवृत्ति नरहेको बताउँछन्। यद्यपि उक्त पार्टीका ३ सांसदले अविश्वास प्रस्तावमा हस्ताक्षर गरिसकेका छैनन्। संसदीय दलको बैठक आइतबार अनौपचारिक रुपमा मात्रै बसेको शाहीले सुनाए। कांग्रेस संसदीय दलका प्रवक्ता प्रकाशचन्द्र दवाडीले आफ्ना सबै सांसदलाई राजधानी नछाड्न निर्देशन दिइसकेको बताउँछन्। उनले अविश्वास प्रस्तावका पक्षमा मतदान गर्न सबै सांसदलाई ह्विप बराबरै निर्देशन पहिल्यैदेखि रहेको पनि सुनाए। ६० सदस्यीय गण्डकी प्रदेश सभामा एमालेका २७ सांसद छन्। १ स्वतन्त्र सांसद पनि एमाले समर्थक हुन्। २७ मध्ये १ जना माधव नेपाल समूहका छन्। उनले कर्णालीमा जसरी नै फ्लोर क्रस गर्लान्नगर्लान् भन् छैन।"
गण्डकी प्रदेशका मुख्यमन्त्रीविरुद्ध अविश्वास प्रस्ताव पेश,"पोखरा : गण्डकी प्रदेशका मुख्यमन्त्री पृथ्वी सुब्बा गुरुङविरुद्ध प्रदेशसभामा अविश्वास प्रस्ताव पेश भएको छ । प्रदेशसभाको विशेष अधिवेशनको पहिलो बैठक सुरु भएलगत्तै नेपाली कांग्रेसका संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव पेश गरेका हुन् । बैठकमा उनले मुख्यमन्त्रीविरुद्ध अविश्वास प्रस्ताव ल्याउनुपर्ने कारणबारे आफ्ना धारणा राखेका छन् । प्रमुख प्रतिपक्ष नेपाली कांग्रेससहितका ३ दलले वैशाख २ मा गुरुङ सरकारविरुद्ध प्रदेशसभा सचिवालयमा उक्त प्रस्ताव दर्ता गराएका थिए। विपक्षीहरुले अविश्वास प्रस्ताव दर्ता गर्ने तयारीसँगै मुख्यमन्त्री गुरुङले अधिवेशन अन्त्य गरेका थिए। लगत्तै अरु दलहरुले प्रदेश सभाको विशेष अधिवेशन माग गर्दै प्रदेश प्रमुख अमिक शेरचनसमक्ष समावेदन दिएका थिए। सोही माग अनुसार शेरचनले १३ वैशाखमा अधिवेशन आह्वान गरेका हुन्। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। राष्ट्रिय जनमोर्चाका गण्डकीका सांसद गुरुङ सरकारको पक्षमा भए पनि पार्टी केन्द्रीय कमिटीले भने अविश्वासको प्रस्तावमा मतदान गर्न निर्देशन दिइसकेको छ। ६० सदस्यीय गण्डकी प्रदेश सभामा एमालेका २७ सांसद छन्। १ स्वतन्त्र सांसद पनि एमाले समर्थक हुन्। २७ मध्ये १ जना माधव नेपाल समूहका छन्। उनले कर्णालीमा जसरी नै फ्लोर क्रस गर्लान्नगर्लान् भन् छैन।"
"एउटै बेडमा तीन संक्रमितको उपचार, अक्सिजनको अभाव हुँदा उपचार प्रभावित","वीरगन्ज : कोरोना संक्रमणको हटस्पट बनेको वीरगन्जमा संक्रमितको उपचारका लागि अस्पतालमा बेड र अक्सिजन दुवैको अभाव हुन थालेको छ। बेड र अक्सिजनको अभाव हुँदा संक्रमितको उपचार नै प्रभावित भएको उपचारमा संलग्न चिकित्सकले गुनासो गरेका छन्। वीरगन्जस्थित नारायणी अस्पतालमा सोमबार बिहान बेडको अभाव हुँदा एउटै बेडमा ३ जनासम्म संक्रमितलाई राखेर उपचार गर्नुपरेको अस्पतालका चिकित्सक डाक्टर नीरज सिंह बताए। सोमबार सामाजिक सञ्जाल फेसबुक पेजमा अस्पतालमा उपचार गराइरहेका संक्रमितहरुको तस्बिर राख्दै उनले लेखेका छन्,यो तस्बिर भारत दिल्लीको होइन, वीरगन्जकै नारायणी अस्पतालको आकस्मिक विभागको हो, एउटै बेडमा २३ जना संक्रमितलाई राखेर उपचार गरिरहेका छौँ। नारायणी अस्पतालमा कोरोना संक्रमितका लागि छुट्याइएको आइसोलन वार्ड सोमबार बिहान संक्रमितले भरिएपछि आकस्मिक उपचार कक्षमै आइशोलेसन वार्ड बनाएर अन्य रोगका बिरामीसँगै कोरोनाका संक्रमितलाई पनि राखेर उपचार गरिएको छ। त्यसमा पनि बेड अभाव हुँदा एउटै बेडमा तीन जनासम्म संक्रमितलाई राखेर उपचार गर्नुपरेको डाक्टर सिंहले जानकारी दिए। अस्पतालमा संक्रमितका उपचारका लागि सञ्चालन गरिएको ३७ बेडको आइसोलेसन वार्ड भरिभराउ भएपछि थप आएका संक्रमितलाई आकस्मिक कक्षको अब्जरबेशन वार्डमा अन्य रोगका बिरामीसँगै राख्नु परेको उनको भनाई छ। अस्पतालका कोभिड कोर्डिनेटर डाक्टर सरोज रोशन दासका अनुसार सोमबार अपरान्हसम्म अस्पतालमा ५४ संक्रमित उपचाररत छन्। ती सबैको अवस्था जटिल रहेकाले सबैलाई अक्सिजन लगाएर राखिएको कोभिड कोर्डिनेटर डाक्टर दासले बताए। सोमबार बिहान बेड अभाव हुँदा इमरजेन्सीको अब्जरबेसन वार्डमै आइशोलेसन वार्ड बनाएर कोरोनाका संक्रमितलाई राखेर उपचार गर्नुपरेको डाक्टर दासले जानकारी दिए। सोमबार साँझ थप ४८ बेडको आइसोलेसन वार्ड बनाएर संक्रमितहरुलाई नयाँ वार्डमा सारिने उनी बताउँछन्। डाक्टर दास भन्छन्,शुरुमा ३७ बेडको आइसोलेसन सञ्चालनमा ल्याइएको थियो, संक्रमितको संख्या बढेपछि थप ४८ वटा बेडको नयाँ आइशोलेसन बनाएका छौँ। तर संक्रमण दर उच्च रहेका कारण सोमबार थपिएको आइसोलेसन वार्डले दुई दिन पनि नथेग्ने भएकाले समयमै यसतर्फ सम्बन्धित निकायको ध्यान पुग्नु जरुरी छ। नयाँ विस्तारित गरिएको आइशोलेसनमा जनशक्तिको पनि अभाव भएकाले यस विषयमा जिल्ला कोभिड व्यवस्थापन केन्द्र (डिसिएमसी) लाइ जानकारी गराइसकेको डाक्टर दासले बताए। उनी भन्छन्,हामीले जटिल अवस्थाका संक्रमितलाई मात्र भर्ना लिइरहेका छौँ, सामान्य लक्षण भएका संक्रमितलाई भर्ना नै लिएका छैनौँ। बेड नपाउँदा ८ सय संक्रमित घरमै अस्पतालले बेडको अभाव रहेको जनाउँदै भर्ना लिन नमानेका कारण पर्सा जिल्लामा ७ सय ९८ संक्रमित आआफ्नै घरको होम आइसोलेसनमा बस्न बाध्यछन्। जिल्ला प्रशासन कार्यालय पर्साका कोभिड फोकल पर्सन विनय श्रीवास्तवका अनुसार सोमबार अपरान्हसम्मको तथ्याङक अनुसार ७ सय ९८ संक्रमित होम आइसोलेसनमा छन्। होम आइसोलेसनमा बसेकाहरुको निगरानी नगरिएका कारण उनीहरु आफ्नो अनुकुल पसल बजार र चोकमा निर्धक्क घुमफिर गरिरहेकाले त्यसले झन संक्रमण फैलिरहेको छ। अस्पतालमा बेड नपाएर होम आइसोलेसनमा बसेकामध्ये पनि केहिको अवस्था जटिल बन्दै गइरहेको नारायणी अस्पतालकै आकस्मिक कक्षमा कार्यरत डाक्टर दिपक चौरसीया बताउँछन्। सोमबार मात्रै ३ जना संक्रमितका आफन्तले आफुलाई फोन गरेर अस्पतालमा बेड मिलाइ दिन गुहार लगाएको डाक्टर चौरसीयाले बताए। तर अस्पतालको आइसोलेसन भरिभराउ रहेका कारण आफुले केहि गर्न नसकेको गुनासो उनले गरे। डीसीएमसीले कोरोनाको पहिलो लहरका बेला नेशनल मेडिकल कलेजले बाबा होटलमा सञ्चालन गरेको कोरोना विशेष अस्थायी अस्पताल, पुन: सञ्चालनमा ल्याउन दुई हप्ता पहिले नै निर्णय गरेको थियो। स्वीकृतिका लागि स्वास्थ्य मन्त्रालयमा पत्रचार पनि गरेको थियो। तर पत्रचार गरिएको दुई हप्ता बितिसक्दा पनि मन्त्रालयबाट कुनै जवाफ नआएको पर्साका प्रमुख जिल्ला अधिकारी पिताम्बर घिमिरेले जानकारी दिए। डीसिएमसीको निर्णय कार्यान्वयनका लागि स्वास्थ्य मन्त्रालयमा पत्रचार गरिएको भएपनि अहिलेसम्म कुनै जवाफ नआएको घिमिरेले बताए। प्रजिअ घिमिरे भन्छन्, संक्रमण् बृद्धिको दर हेर्दा वीरगन्जमा थप आइशोलेसन वार्डको जोहो नगरि नहुने अवस्था छ। वीरगन्जका सबै नीजी अस्पताललाई कम्तिमा २० प्रतिशत बेड कोभिड संक्रमितको उपचारका लागि छुट्याउन निर्देशन गरिसकिएको भएपनि कुन अस्पतालले कति बेड छुट्याएका छन् त्यसको अनुगमन भने गर्न नसकिएको उनको भनाई छ अस्पतालमा अक्सिजनको पनि कमी वीरगन्जको नारायणी अस्पतालमा संक्रमितको उपचारका लागि बेडको अभावसँगै अक्सिजनको पनि कमी हुन थालेको चिकित्सकहरुले नै जानकारी दिएका छन्। डाक्टर दासका अनुसार नारायणी अस्पतालको आइसोलेसनमा संक्रमितहरुको उपचारमा दैनिक ७० देखि ८० वटा ठूला सिलिण्डरको अक्सिजन खपत भइरहेको छ। अस्पतालमा जटिल अवस्थाका संक्रमित मात्र भर्ना लिइएका कारण सबैलाई अक्सिजन लगाएर राख्नुपर्ने भएकाले दैनिक ७० देखि ८० वटा ठूला सिलण्डरको अक्सिजन खपत भइरहेको डाक्टर दासले बताए। १ सिलिण्डर मा २५ लिटर अक्सिजन हुन्छ। सोमबार बिहान मात्रै नारायणी अस्पतालमा अचानक एकै पटक धेरै संक्रमित भर्नाका लागि आएपछि केहि घण्टा अक्सिजनकै अभाव भएको डाक्टर दासले बताए। नारायणी अस्पतालले भाजुरत्न कम्पनिसँग अक्सिजनको आपुर्ति गर्दै आइरहेको जानकारी दिँदै डाक्टर दास भन्छन् ,एकैपटक संक्रमितको संख्या ह्वात्तै बढेपछि उसले पनि समयमै चाहिएको जति अक्सिजन आपूर्ति गर्न भ्याइरहेको छैन। अस्पतालमा बेड नपाएर होम आइसोलेसनमा रहेकामध्ये केहि संक्रमितको अवस्था गम्भीर भएपछि उनीहरुका आफन्तले पनि अक्सिजनका लागि आफुलाई फोन गरेर गुहारेको डाक्टर सिंहको भनाई छ। अस्पतालको आकस्मिक कक्षमा कार्यरत डाक्टर दिपक चौरसीया भने अस्पताल व्यवस्थापन माथि नै आक्रोश पोखे। डाक्टर चौरासिया भन्छन् ,संक्रमितको संख्या बढेको बढ्यै छ, तर न त भनेका बेला अक्सिजनको जोहो गरिएको छ, ढिला गरी अक्सिजन आएपनि रेगुलेटर नै हुँदैन, अब ड्युटिमा रहेको डाक्टरले कसरी उपचार गर्छ ? सोमबार बिहान ड्युटि सकाएर घर फर्किन नपाउँदै आकस्मिक कक्षका इन्चार्जले फोन गरेर अक्सिजन र रेगुलेटर सकिएको जानकारी गराएपछि आफूले अस्पताल प्रशासनमा जानकारी गराएको तर केहि सुनुवाई नभएको दुखेसो डाक्टर दिपक पोख्छन्। सोमबार बिहानको ड्युटि सकेर आफू घर फर्किएपछि अस्पतालमा रेगुलेटर नहुँदा अक्सिजन लगाउन नपाएका कारण एक संक्रमितको ज्यानसमेत गएको जानकारी आफुले पाएको डाक्टर चौरसीयाले बताए। उनले भने,यस्तै पारा रहने भयो भने डाक्टरले चाहेर पनि वीरगन्जवासीलाई मृत्युको मुखबाट बचाउन नसक्ने अवस्था आउँदैछ।"
पत्रकार मेहताको निधन,"राजविराज : सप्तरीका पत्रकार उपेन्द्रनारायण मेहताको सोमबार ६७ वर्षको उमेरमा निधन भएको छ। द पब्लिक मेमो र सण्डे टाइम्स साप्ताहिकमा सम्वाददाता तथा पूर्व प्रभात दैनिकमा व्यवस्थापकका रुपमा कार्यरत राजविराज नगरपालिका९ मलेठ निवासी मेहताको घरमै मृत्यु भएको पारिवारिक स्रोतले बताएको छ। परिवारका सदस्यकाअनुसार आइतबार राति पखाला लागेर अस्वस्थ रहेका पत्रकार मेहताले बिहान नुहाएपछि नास्ता खाएर सुतेका थिए। सुतेकै अवस्थामा उनको निधन भएको हो। पञ्चायतकालदेखि नै प्रेस मजदुर रहेका मेहता पत्रिकाको हकर, व्यवस्थापक हुँदै पछिल्लो दुई दशकदेखि विभिन्न पत्रिकामा सम्वाददाताका रुपमा कार्यरत थिए। समकालीन पत्रकारहरु मेहताको निष्ठा र स्वाभिमानीलाई अद्वितीय मान्छन्। प्रेस चौतारी सप्तरीको गत चैत १४ गते गठित सप्तरी जिल्ला कार्यसमितिमा उनी सदस्य चयन भएका थिए। उनको मृत्युमा सोमबार नेपाल पत्रकार महासंघ सप्तरी र प्रेस चौतारी नेपाल सप्तरीले शोक वक्तव्य जारी गर्दै श्रद्धाञ्जली व्यक्त गरेको छ। उनको दाह संस्कार हिन्दु धर्मअनुसार गाउँमै सोमबार राति गरिएको छ। मेहताको श्रीमती, तीन छोरी र एक छोरा छन्।"
पशुपति क्षेत्र विकास कोष सदस्यमा शिवाकोटी नियुक्त,"काठमाडौं : पशुपति क्षेत्र विकास कोष सञ्चालक परिषद् सदस्यमा रमेश शिवाकोटी नियुक्त भएका छन्। पूर्वसदस्य रहेका उनी पुनः परिषद् सदस्यमा नियुक्त भएका हुन्। कोषका कोषाध्यक्ष डा मिलनकुमार थापाले सोमबार कोष कार्यालयमा शिवाकोटीलाई स्वागत गरेका थिए। एक ढिक्का भएर काम गर्नुपर्ने समयमा अनुभवी शिवाकोटीको आगमनले हरेक काम सहज हुनेछन्, थापाले भने। पशुपतिको जग्गा खोजी तथा संरक्षण र आयव्ययमा पारदर्शी बनाउन यसअघि पनि भूमिका निभाएको उनको भनाइ छ। नवनियुक्त सदस्य शिवाकोटीले अघिल्लो कार्यकालमा जग्गा छानविन, प्रकाशन, सुनको जलहरी लगायतका समितिमा बसी काम गरिसकेका छन्। ध्रुव उप्रेतीले सदस्यबाट राजीनामा भएपछि खाली पदमा शिवाकोटी आएका हुन्। सदस्यको पदावधि चार वर्षको हुन्छ।"
काठमाडौं उपत्यकामा वैशाख १६ गतेदेखि अत्यावश्यक बाहेकका सबै सेवा बन्द (आदेशसहित),"काठमाडौं : काठमाडौं उपत्यकामा यही वैशाख १६ गतेदेखि २२ गते मध्यरातसम्म अत्यावश्यक बाहेकका सेवा र यातायात बन्द हुने भएको छ।काठमाडौं , भक्तपुर र ललितपुरका प्रमुख जिल्ला अधिकारीले आज साँझ एक आदेश जारी गर्दै अत्यावश्यक बाहेकका सबै सेवा बन्द गर्ने निर्णय गरिएको जनाइएको छ। बैठकपछि जारी विज्ञप्तिमा भनिएको छ यो आदेशको पालना गर्नु गराउनु सबै व्यक्ति, सङ्घसंस्था र पेशाकर्मी, व्यवसायी एवम् आम नागरिकको कर्तव्य हुनेछ र यो आदेशको उल्लङ्घन गरेमा प्रचलित कानूनअनुसार कारबाही हुनेछ। सबै प्रकारका सभा, सम्मेलन, गोष्ठी, तालीम, सेमिनार, सिनेमा हल, पार्टी प्यालेस, स्विमिङ पुल, शपिङ मल, मनोरञ्जनस्थल, सैलुन, ब्युटी पार्लर, जिमखाना, समूहमा खेलिने खेलकूद, पुस्तकालय, सङ्ग्रहालय, चिडियाखाना आदि सञ्चालन गर्न पाइने छैन। विवाह व्रतबन्धको हकमा बढीमा १५ जनासम्म स्वास्थ्य मापदण्ड पालना गर्ने गरी जिल्ला प्रशासन कार्यालयबाट अनुमति लिएर मात्रै गर्न सकिनेछ। सार्वजनिक एवम् निजी सवारी साधन वैशाख १६ गते बिहान ६ देखि २२ गते राति १२ बजेसम्म काठमाडौँ उपत्यकाभरमा रोक लगाइएको छ। अत्यावश्यक सामग्री बोकेका ढुवानीका सवारी साधन, बिरामी तथा कुरुवा बोकेका एम्बुलेन्स, स्वास्थ्यकर्मी तथा सुरक्षा निकायले प्रयोग गर्ने सवारी साधनबाहेक अन्य सवारी साधन प्रवेशमा रोक लगाइएको छ। सरकारी कार्यालय लगायतका सार्वजनिक सेवा प्रदायक संस्थाको हकमा सम्बन्धित मन्त्रालय वा विभागबाट जारी भएको सवारी पास लिई सवारी साधन प्रयोग गर्न पाइने आदेशमा उल्लेख छ। विकास निर्माण कार्यमा प्रयोग हुने जनशक्ति र सामग्री ढुवानीका साधनको हकमा सम्बन्धित आयोजना वा कार्यालय प्रमुखको सिफारिसका आधारमा आधिकारिक सवारी पास लिएर मात्रै सञ्चालन गर्न पाइनेछ। खाद्य सामग्री र औषधि तथा स्वास्थ्य सामग्रीसम्बन्धी पसल व्यवसाय बाहेकका अन्य व्यवसाय हाललाई बन्द गर्ने र खाद्य सामग्री पसल बिहान १० बजेसम्म र साँझ ५ बजेदेखि ७ बजेसम्म खुल्ला राख्न पाइनेछ। ती पसल सञ्चालन गर्दा सरकारले तोकेको स्वास्थ्य मापदण्ड पूर्ण रुपले पालना गराउनुपर्नेछ। नेपाल सरकारका कर्मचारी, बैंक तथा वित्तीय संस्था र अन्य अत्यावश्यक सेवामा कार्यरत कर्मचारीको हकमा कार्यालयले जारी गरेको परिचयपत्रका आधारमा आवतजावत गर्न दिने, काठमाडौँ उपत्यका प्रवेश गर्ने व्यक्तिको अनिवार्य रुपमा स्थानीय तहले तोकेको क्वारेन्टिन र होम आइसोलेशनमा बस्नुपर्नेछ। सञ्चारकर्मी र पत्रकारको हकमा सूचना सङ्कलन गर्न सूचना विभागले जारी गरेको परिचयपत्रका आधारमा आवतजावत गर्न दिने आदेशमा उल्लेख छ। त्यस्तै, अत्यावश्यक बाहेकका सबै सार्वजनिक सेवा हाललाई स्थगन गरिएको काठमाडौँका प्रमुख जिल्ला अधिकारी कालीप्रसाद पराजुलीले जारी गरेको विज्ञप्तिमा उल्लेख छ।"
वीरगन्जमा एकैदिन तीन कोरोना संक्रमितको मृत्यु,"वीरगन्ज : पर्साको वीरगन्जमा सोमबार एकै दिन कोरोना संक्रमित ३ जनाको मृत्यु भएको छ। मृतक तीन जना पर्सा जिल्लाका हुन्। सोमबार वीरगन्जको नारायणी अस्पतालमा २ जनाको र बयोधा अस्पतालमा १ जनाको मृत्यु भएको जिल्ला प्रशासन कार्यालय पर्साका कोभिड फोकल पर्सन विनय श्रीवास्तवले जानकारी दिए। नारायणी अस्पतालमा सोमबार साँझ पर्साको बहुदरमाइ नगरपालिका वडा नम्बर ७ की ४५ वर्षीय संक्रमित महिलाको मृत्यु भएको हो। निमोनियाले ग्रस्त ती महिला आइतबार नारायणी अस्पतालमा भर्ना भएकी थिइन्। नारायणी अस्पपतालमै सोमबार एन्टिजेन प्रविधिमार्फत कोरोना चाँज गर्दा उनमा कोरोना संक्रमण पुष्टि भएको थियो। उपचारका क्रममा उनको सोमबार साँझ ६ बजे मृत्यु भएको नारायणी अस्पतालका कोभिड कोर्डिनेटर डाक्टर सरोज रोशन दासले जानकारी दिए। सोमबार साँझ नै वीरगन्जको गण्डकस्थित बयोधा अस्पतालमा, वीरगन्ज महानगरपालिका८ की ३८ वर्षिया संक्रमित महिलाको मृत्यु भएको छ। कोरोना संक्रमण पुष्टि भएपछि ती महिला सोमबार नै मध्यान्ह बयोधा अस्पतालमा भर्ना भएकी थिइन्। बयोधा अस्पतालमै उपचारका क्रममा ती महिलाको सोमबार साँझ पौने ६ बजे मृत्यु भएको जिल्ला प्रशासन कार्यालय पर्साका कोभिड फोकल पर्सन श्रीवास्तवले जानकारी दिए। यसअघि सोमबार नै बिहान नारायणी अस्पतालमा वीरगन्जकै एक पुरुषको मृत्यु भएको छ। सोमबार बिहान वीरगन्ज महानगरपालिका६ आदर्शनगरका ६० वर्षीय पुरुषको नारायणी अस्पतालमा मृत्यु भएको हो। निमोनियाबाट ग्रसीत ती पुरुषमा बैशाख २ गते कोरोना संक्रमण पुष्टि भएपछि बैशाख ३ गते नारायणी अस्पतालमा भर्ना भएका थिए। नारायणी अस्पतालमै उपचारका क्रममा उनको सोमबार साढे ९ बजे मृत्यु भएको अस्पतालका कोभिड कोर्डिनेटर डाक्टर सरोज रोशन दासले जानकारी दिए। कोरोनाको दोस्रो लहर सुरु भए यता कोरोना संक्रमणका कारण वीरगन्जमा मृत्यु हुनेको संख्या १४ पुगेको छ। मृतक १४ जनामध्ये पर्साका ११ जना , बाराका २ र सर्लाहीका १ जना हुन्। सोमबार ३ जना संक्रमितको मृत्यु भएपछि वीरगन्जको नारायणी अस्पतालमा सोमबार बेलुकीसम्म अब ५१ जना संक्रमित उपचाररत छन्। ती सबै संक्रमितको अवस्था जटिल रहेकाले अक्सिजन लगाएर राखिएको डाक्टर दासले जानकारी दिए। यस्तै बयोधा अस्पतालमा अब १२ जना संक्रमित उपचाररत रहेको जिल्ला प्रशासन कार्यालय पर्साका कोभिड फोकल पर्सन श्रीवास्तवले जानकारी दिए।"
अस्पतालमा बेड छैन : कोरोनाका गम्भीर बिरामी भुँइमा छटपटाउँदै,परासी : पश्चिम नवलपरासीमा अक्सिजनसहितको सुविधायुक्त आइसोलेसन नहुँदा कोरोना संक्रमतिका गम्भीर बिरामीहरुलाई उपचारमा समस्या भएको छ। छिमेकी जिल्ला रुपन्देहीका कोरोना विशेष अस्पतालहरुमा समेत बेड अभाव हुँदा बिरामीहरु जिल्ला अस्पतालमा छटपटाएर बस्नु पर्ने बाध्यता छ। सोमबार बिहान कोरोना संक्रमितका गम्भीर बिरामी भई आएका रामग्राम९ का ४० वर्षिय युवालाई सुविधायुक्त अस्पतालमा पठाउन खोजिएपनि बेड अभावले पृथ्वीचन्द्र जिल्ला अस्पतालमा राखिएको छ। उनको अवस्था गम्भीर रहेको अस्पतालले जनाएको छ। बिरामीलाई सामान्य अक्सिजन दिएर जिल्ला अस्पतालमा राखिएको अस्पतालका मेडिकल सुपरिटेण्डेण्ट डा मोहम्मद नुरुल होदाले बताए। भैरहवाको भीम अस्पताल र बुटवलको कोरोना विशेष अस्पतालमा गम्भीर बिरामीहरुको उपचार हुँदै आएको छ। उक्त दुवै अस्पतालमा सोमबार बिहानदेखि बेडको व्यवस्था गर्न अनुरोध गरेपनि अस्पताल प्रशासनले खाली नभएको जानकारी दिएका कारण बिरामीलाई जिल्ला अस्पतालमा सामान्य उपचार गरेर राखिएको प्रमुख जिल्ला अधिकारी धर्मेन्द्र मिश्रले जानकारी दिए।अवस्था गम्भीर जस्तै छ। बेड खाली हुने बित्तिकै भैरहवा वा बुटवल पठाउछौँ। प्रजिअ मिश्रले भने। जिल्लामा सुविधायुक्त आइसोलेशन बनाउन कुनै पनि स्थानीय तहले वास्ता गरेका छैनन्। पछिल्लो पटक १५ दिनको अवधिमा रामग्राम नगरपालिका क्षेत्रमा दैनिक जसो कोरोना संक्रमितको संख्या बढ्दै गएको छ भने यो अवधिमा रामग्राममा मात्र ३ जनाको कोरोना संक्रमणका कारण मृत्यु भएको छ। तर नगरपालिकाले सामान्य आइसोलेन बनाउन समेत वास्ता गरेको छैन। यसैबीच स्थानीय तहहरुले आइसोलेसन बनाउन वास्ता नगरेपछि जिल्ला कोभिड१९ संकट व्यवस्थापन समिति(डीसीसीएमसी)ले जिल्ला अस्पतालमा सुविधायुक्त आइसोलेसनको तयारी गरेको छ। अस्पतालको पुरानो भवनमा १० बेडको एचडियु (प्रेसरबाट अक्सिजन दिने) सेवा सञ्चालनको लागि पहल भइरहेको प्रमुख जिल्ला अधिकारी मिश्रले जानकारी दिए। जिल्लामा दैनिकजसो कोरोना संक्रमितको संख्या बढ्दै गएको छ। आइतबार र सोमबार मात्र जिल्लामा ४३ नयाँ संक्रमित देखा परेका छन्। १५ दिनको अवधिमा जिल्लाभरी कुल ४ जनाले कोरोनाका कारण ज्यान गुमाएको स्वास्थ्य कार्यालयले जनाएको छ।
खोलाबाट ल्याएको माछा खाएर झाडापखाला : दिदीबहिनीको निधन,तुलसीपुर : झाडापखालाबाट एकै घरका दिदीबहिनीको मृत्यु भएको छ। शनिबार बेलुका स्थानीय खोलाबाट ल्याएको माछा पकाएर खाएपछि झाडापखाला लागेका राजपुर गाउँपालिका६ का प्रेम बुढाका ११ वर्षीया रीता बुढा र १३ वर्षीया विनिता बुढाको निधन भएको हो। दिदी विनिताको आइतबार बिहान २ बजेतिर र बहिनी रीताको बिहान ६ बजेतिर निधन भएको इलाका प्रहरी कार्यालय गढवाका प्रहरी निरीक्षक राजकुमार भट्टले जानकारी दिए। उपचारका क्रममा निधन भएका उनीहरुको शव परीक्षणका लागि लमही अस्पतालमा राखिएको छ।
"मुस्ताङका विद्यालयमा कोरोनाको त्रास : वार्षिक परीक्षा स्थगित, उडान बन्द",जोमसोम : कोरोना जोखिम बढेसँगै मुस्ताङका विद्यालयहरुको जारी वार्षिक परीक्षा प्रभावित भएको छ। गत बैशाख १० शुक्रबारदेखि वार्षिक परीक्षा संञ्चालन गर्दै आइरहेको घरपझोङ४ जोमसोमको धौलागिरी आवासीय माविले केही विद्यार्थी बिरामी परेको र केही विद्यार्थीहरु शारिरीक स्फुर्तीपना कमजोर भएको उल्लेख गर्दै चलिरहेको बाँकी वार्षिक परीक्षा मंगलबारदेखि स्थगित गरेको जनाएको छ। विद्यालयका सहायक प्रधानाध्यापक अनिरुद्ध गौतमका अनुसार सरकारद्धारा गठित सीसीएमसीले देशभरका शैक्षिक संस्था तथा वार्षिक परीक्षा तत्काल स्थगित गर्न निर्दैशन गरेको र विद्यालयको बाँकी वार्षिक परीक्षा यसअघिको अर्थवार्षिक परीक्षाको मूल्याङ्कनको आधारमा तय गर्ने गरी संम्पूर्ण परीक्षा स्थगित गरेको जनाएको छ। यस्तै घरपझोङ गाउँपालिका र थासाङ गाउँपालिका पनि कोरोना जोखिम र सन्त्रास बढेको उल्लेख गर्दै एकदिनै दुई वटा विषयको वार्षिक परीक्षा सञ्चालन गरी विद्यालय बन्द गर्ने पूर्व जानकारी गराएका छन्। स्थानीय तहको शिक्षा शाखाले वार्षिक परीक्षा सञ्चालनका लागि गरेको निर्णयपछि बाँकी रहेको परीक्षा एकैदिन २ वटा विषयको परीक्षा दिनुपर्ने समस्या आइपरेको हो। मुस्ताङको थासाङमा बिहिबार र घरपझोङ गाउँपालिकामा शुक्रबारबाट वार्षिक परीक्षा भइरहेको छ। यस्तै जिल्लाको वारागुङ मुक्तिक्षेत्र गापाले भने विद्यार्थीको संख्या न्यून भएकाले नियमित वार्षिक परीक्षालाई निरन्तता दिने जनाएको छ। उपल्लो मुस्ताङको लोमान्थाङ र लोघेकर दामोदरकुण्ड गापामा बैशाख १५ गतेदेखि वार्षिक परीक्षा सञ्चालन गर्ने जनाएपनि सरकारको निर्णयपछि स्थगित हुनसक्ने जनाएको छ। यसअघि मुस्ताङका ५ वटै तहका विद्यालयले बैशाखमा वार्षिक परीक्षा सकेर जेठ १ गतेबाट नया शैक्षिक सत्र सुरु गर्ने निर्णय गरेका थिए। कोरोनाको दोश्रो लहर फैलिने जोखिम बढेपछि मुस्ताङका ५१ सामुदायिक विद्यालय शैक्षिक गतिविधि प्रभावित भएको जनाइएको छ। पोखराजोमसोम हवाई सेवा बन्द मुक्तिनाथ मन्दिर गत शनिबारदेखि बन्द भएपछि पोखराजोमसोम हवाई सेवा सोमबारदेखि बन्द भएको जोमसोम नागरिक उड्यन कार्यालय मुस्ताङले जनाएको छ। नागरिक उड्यन कार्यालय मुस्ताङकाअनुसार मुक्तिनाथ मन्दिर कोरोना त्रासका कारण बन्द हुँदा आन्तरिक तथा विदेशी पर्यटक मुस्ताङ नजाने भएपछि हवाई एयरलाइन्स कम्पनीहरुले सेवा बन्द गरेको जनाएका छन्। यसअघि कोरोना माहामारीले एकवर्षसम्म बन्द भएको पोखराजोमसोम हवाई सेवा गत फागुन २१ गते सञ्चालनमा आएको थियो। तर फेरि कोरानाको दोस्रो लहर फैलिएपछि पोखराजोमसोम हवाई सेवा डेढ महिनापछि बन्द हुन पुगेको हो।
भाषा र चञ्चल्ता बिर्सेर आइन् चेली,"झापा : नेपाल भारत सीमा काँकडभिट्टा क्षेत्रमा आइतबार भारतबाट नेपालतर्फ आउनेको लर्को देखिन्थ्यो। त्यही भिडमा एउटी किशोरी कालो चस्मा, मुखमा मास्क र अनुहार ढपक्कै कुर्ताको सलले छोपेर छिटो छिटो पाइला चाल्दै भिडको बीचबाट नेपाल प्रवेश गर्दै थिइन्। करिब ४ बर्षअघि नुवाकोट जिल्लाको एक विकट स्थानबाट गाउँकै तर अपरिचित एक महिलाले बच्चा हेर्ने काम लगाइदिन्छु भन्दै किशोरीलाई भारत पुर्याएको बुझिएको छ। त्यतिबेला उनको उमेर १२ वर्षको मात्र थियो। कलिलो उमेरमा भारत पुर्याइएकी किशोरीले अहिले नेपाली भाषा पनि बिर्सिएको विश्व सेवा विस्तारकै इन्द्र बस्नेतले जानकारी दिए। उनले भने, बेङ्गोली र हिन्दी भाषा मात्र उनलाई बोल्न आउँछ। नेपाली अरुले बोलेको अलि अलि मात्र बुझ्ने गर्छिन्। ४ वर्ष अघि गाउँकै शिवालय स्कुलमा कक्षा ५ मा पढ्दै गर्दा उनलाई बाबु आमाले पनि बच्चा हेर्ने काम भए ठिकै छ भन्दै गाउँमा आएकी महिलालाई सुम्पिएका थिए। बेला बेला छोरी हेर्न र भेट्न पाइएला भन्ने आशले छोरी पठाएको बाबु आमाको भनाइ उद्धृत गर्दै किशोरीलाई उद्धार गर्ने सहयोगी संस्था विश्व सेवा बिस्तारकी संयोजक सरस्वती मानन्धरले जानकारी दिइन्। उनले भनिन्, बालिकाको पारिवारिक अवस्था अति नै दयनीय छ। आमा दीर्घ रोगले थलिएकी छन्। १ जना छोरीको १८ वर्षको उमेरमा भर्खरै बिहे भइसकेको छ। अब साथमा एउटी कान्छी छोरी छन्। करिब १ वर्षअघि कलकत्ताको बर्तौला पुलिस स्टेशनले बालिकालाई कलकत्ता नजिकैको रेड लाइट एरियामा आत्तिएर हिंडेको देखेको थियो। त्यति नै बेला पुलिसले सोधपुछ गर्दा बालिकाले आफ्नो ठेगाना नेपाल बताएपछि खोजीका लागि पहल सुरु गरिएको कलकत्ता स्थित महावाणिज्य दूतका निजी सचिव सतिस थापाले जानकारी दिए। उनका अनुसार त्यतिबेलै मानव बेचबिखनमा परेकालाई उद्धार गर्दै आएको संस्था विश्व सेवा विस्तारलाई सम्पर्क गरेर खोजी सुरु गरिएको थियो। थापाले भने, १ वर्षसम्म बालिकालाई आफ्नो गाउँको ठेगाना नै राम्रोसँग थाहा नभएकोले उद्धारको लागि समय लागेको हो। महावाणीज्य दुतका प्रतिनिधि थापाका अनुसार किशोरीलाई कलकत्तासम्म पुर्याएपछि सुरुवाती दिनमा करिब एक वर्ष बच्चा हेर्ने काममै लगाइएको किशोरीले बताएकी थिइन्। तर विगत ३ वर्ष यतादेखि रेड लाइट एरियामै उनलाई काम गर्न बाध्य पारिएको थियो। सतिसका अनुसार, किशोरीले रेड लाइट एरियाको पीडा सहन नसकेर पटक पटक नेपाल पठाइदेउ नत्र म मर्छुसम्म भन्ने गरेकी रहिछन्। आइतबार नेपालको काँकडभिट्टा आइपुगेपछि कलकत्ता कसले पुर्याएको थियो भन्ने प्रश्नमा भने किशोरीले नहि बोलुङ्गी भनेर कसैको पनि नाम लिन चाहिनन्।यता किशोरीकी आमाले छोरी देखेर मर्न पाउँ भनेर गरेको अनुरोधले पनि हामीलाई उद्धार गर्न तदारुक्ता देखाएको हो', संयोजक मानन्धरले भनिन्, अब आगामी बाँकी प्रक्रिया किशोरीलाई पहिला परिवारसँग भेट गराएपछि मात्र सुरु हुनेछन्। उद्धारपश्चात् अबका कानुनी प्रक्रिया र किशोरीको सहज जीवन पुर्नस्थापन गर्नमा विश्व सेवा विस्तारले सहयोग गर्ने संयोजक मानन्धरले बताइन्। किशोरीसँगै आइतबार अरु ३ जना किशोरहरुको पनि भारतका विभिन्न शहरमा रोजगारका लागि भौतारिएर सडक बास भएका किशोरहरुको पनि उक्त संस्थाले उद्धार गरेको छ।"
पलाञ्चोक भगवती मन्दिर अनिश्चितकालका लागि बन्द,बनेपा : कोरोना भाइरसको सङ्क्रमण नेपालमा पनि बढ्दै गएकाले सर्वसाधारणको भीडभाड हुन नदिन पलाञ्चोकमा रहेको पलाञ्चोक भगवती मन्दिरमा अनिश्चितकालका लागि पूजा र दर्शन गर्न रोक लगाइएको छ । पाँचखाल नगरपालिकाले आइतबारदेखि नित्य पूजा बाहेकका अरु अन्य पूजापाठलगायतका सम्पूर्ण क्रियाकलाप बन्द गरेको हो । नगरपालिका प्रमुख महेश खरेलले विश्वभरि फैलिँदै गएको नयाँ भेरियन्टसहितको कोभिड१९ को सङ्क्रमण नेपालमा समेत बढ्दै गइरहेको र मठमन्दिरमा दर्शनार्थीको भिडले कोरोना सङ्क्रमणको जोखिम अझै बढ्ने सम्भावना भएकाले नगरपालिकाको नगरस्तरीय विपद् व्यवस्थापन समितिको यही वैशाख १० गते बसेको निर्णयानुसार सर्वसाधारणलाई दर्शन र पूजापाठ गर्न बन्द गरिएको बताए। मन्दिरमा नियमित नित्य पूजा भने निरन्तर चल्ने उनले बताए । पञ्लाञ्चोक भगवती मन्दिरलगायत नगरपालिकाले नगरभित्रका अन्य मठमन्दिरमा समेत सर्वसाधारणलाई अर्को सूचना नभएसम्मका लागि पूजा र दर्शन गर्न बन्द गरेको छ । यसैबीच नगरभित्रका सबै विद्यालय आइतबारदेखि एक हप्ताका लागि बन्द गरिएको छ । सञ्चालन हुन लागेका परीक्षा भने स्वास्थ्य मापदण्ड र भौतिक दूरी कायम गरी सञ्चालन हुने तयारी भइरहेको नगर प्रमुख खरेलले बताउनुभयो । नगरपालिकाले नागरिकको स्वास्थ्यलाई ध्यानमा राख्दै पाँचखाल समाजकल्याणमा अक्सिजनसहितको १५ शय्याको आइसोलेसन तयारी अवस्थामा राखेको उनले जानकारी दिए।रासस
सरकारी निर्णय अवज्ञा गर्दै स्कुल संचालन गर्ने ११ सञ्चालक र प्रिन्सिपल पक्राउ,"राजविराज : सरकारी निर्णय बेवास्ता गर्दै विद्यालय सञ्चालन गरेको आरोपमा सप्तरी प्रशासनले राजविराजका ११ वटा विद्यालयका सञ्चालक तथा प्रिन्सिपललाई नियन्त्रणमा लिएको छ । पक्राउ पर्नेमा शिब्स बोर्डिङ्ग स्कुलका सञ्चालक बिष्णुपुर गाउँपालिका६ निवासी नरेशप्रताप साह, राजविराज२ स्थित लिटिल फ्लावर सेकेन्ड्री स्कुलका सञ्चालक डा कामानन्द देव, एञ्जल बोर्डिङ्ग स्कुलका सञ्चालक नरेन्द्रप्रसाद देव, पिस जोन स्कुलका सञ्चालक राजविराज२ का उमाकान्त साह, राजविराज१ स्थित सृजना सेकेन्ड्री बोर्डिङ्ग स्कुलका सञ्चालक रिमा झा जिल्ला प्रहरी कार्यालय सप्तरीले जनाएको छ । डीएसपी माधवप्रसाद काफ्लेका अनुसार ग्रिन ईङ्ंगलिस बोर्डिङ्ग स्कुलका शिक्षक राजविराज१ का मनोज यादव, राजविराज३ स्थित ह्यापील्याण्ड माबिका अनुशासन प्रमुख राजबिराज५ का शैलेन्द्रकुमार ठाकुर, जानकी सेकेन्ड्री स्कुलका शिक्षक हरीकिसुन राम तथा राजबिराज ८ स्थित लक्ष्मी ईङ्गलिस बोर्डिङ्ग स्कुलका सञ्चालकहरु राजेशकुमार यादव, बैधनाथ कुमार झा र बुलन्द साह समेत नियन्त्रणमा परेका छन् । राजविराज नगरपालिकाका नगरप्रमुख शम्भुप्रसाद यादव, प्रमुख जिल्ला अधिकारी फणिन्द्रमणि पोखरेल, प्रहरी उपरीक्षक राजेन्द्रप्रसाद धमला र राजविराज नगरपालिकाका वडा अध्यक्षहरुसहितको टोलीले राजविराजमा सञ्चालनमा रहेका निजी विद्यालय पुगेर उनीहरुलाई नियन्त्रणमा लिएका हुन् । सरकारी निर्देशनलाई अवज्ञा गर्दै विद्यालय सञ्चालनलाई निरन्तरता दिएकाले विद्यालय सञ्चालन गर्ने निजी विद्यालयका ११ सञ्चालक, प्रिन्सिपल, शिक्षकलाई नियन्त्रणमा लिइएको प्रमुख जिल्ला अधिकारी पोखरेलले बताए । प्रजिअ पोखरेलका अनुसार पटकपटक सम्झाउँदा पनि विद्यालय सञ्चालनलाई निरन्तरता दिएपछि उनीहरुलाई नियन्त्रणमा लिनु परेको हो । नियन्त्रणमा लिइएकाहरूलाई राजविराजस्थित जिल्ला प्रहरी कार्यालय सप्तरीमा राखिएको छ । उनीहरूमाथि संक्रामक रोग ऐन२०२० अनुसार कारबाही गरिने प्रजिअ पोखरेलले बताए । कोभिड१९ को महामारीको रोकथाम एंव नियन्त्रणको लागि सरकारी निर्देशनअनुरुप जिल्ला प्रशासन र राजविराज नगरपालिकाले सदरमुकाम राजविराजका विद्यालयहरु वैशाख मसान्तसम्मका लागि बन्द गर्न निर्देशन दिएको थियो । त्यसविपरित यहाँका केही विद्यालय भने निरन्तर सञ्चालमा रहेका थिए ।"
मोरङमा ९६६ महिला बेपत्ता,"मोरङ : नेपाली युवती तथा महिलालाई भारततर्फ बेचबिखनका लागि नजिकका आफन्त नै संलग्न रहेको यहाँ पाइएको छ। उक्त अवधिमा उद्धार गरिएका महिला तथा युवतीका मामा, माइजू, फुपू, फुपाजु, सानीआमालगायतका नजिकका आफन्तले भारततर्फ बेचबिखनमा लगेका देखिएको माइती नेपालका मोरङ संयोजक विनोद पोखरेलले जानकारी दिए। माइती नेपाल मोरङद्वारा यहाँ आयोजित पत्रकार सम्मेलनमा सन् २०२० अप्रिलदेखि २०२१ मार्चसम्मको एक वर्षको अवधिमा ३७ महिला तथा युवतीलाई सीमावर्ती क्षेत्रबाट उद्धार गरेको जनाएको छ। सो अवधिमा मोरङ, सुनसरी, धनकुटा, उदयपुर, काठमाडौँ, भक्तपुर, सिरहा, सप्तरी सोलुखुम्बु, बारा, चितवन, सिन्धुपाल्चोक, खोटाङ र झापा जिल्लाका महिलालाई बेचबिखनबाट रोक्न सफल भएको हो। अघिल्लो वर्ष सोही अवधिमा ११० युवती तथा महिलालाई मोरङको भारतसँग सीमा जोडिएका क्षेत्रबाट उद्धार गरिएको थियो। मोरङको विभिन्न खुला सीमावर्ती क्षेत्रबाट भारततर्फ बेचबिखन गर्न लगिएका युवती तथा महिलालाई नियन्त्रणमा लिइ अभिभावकलाई बुझाइएको संयोजक पोखरेलले बताए। मोरङमा पछिल्लो १० वर्षमा ९६६ महिला बेपत्ता भएको नेपालको कार्यालयमा उजुरी दर्ता भएको छ। अधिकांश महिलालाई भारतमा राम्रो रोजगारी लगाउने प्रलोभन देखाएर लग्ने गरेको पीडित महिलाबाट जानकारी प्राप्त भएको छ। भारतलगायत तेस्रो मुलुकमा काम लगाइदिने भन्दै उनीहरुललाई बेपत्ता बनाएको माइती नेपालले जनाएको छ। गत एक वर्षमा ११ वटा करणीका घटनामा कार्यालयमा उजुरी परेकामध्ये १८ वर्षदेखि २६ वर्षमुनिका रहेका छन्। यस्तै अघिल्लो वर्ष सातवटा करणीको उजुरी परेको संयोजक पोखरेलले जानकारी दिए। यस वर्ष २५ वटा घरेलु हिंसाका घटनाको उजुरी परेको छ। अघिल्लो वर्ष १७ वटा दर्ता भएका थिए। कोभिड१९ का कारण विराटनगरको रानी सीमा नाका बन्द भए पनि चोरबाटो प्रयोग गरेर बिचौलियाहरुले विभिन्न प्रलोभन देखाई युवती तथा महिलालाई भारततर्फ बेचबिखनका लागि पुर्याउने गरेको कार्यालयले जनाएको छ। यद्यपि कोभिड१९ का कारण विगत वर्षभन्दा यस वर्ष चेलीबेटी बेचबिखनका घटनामा केही कमी आएको छ। बिचौलियाले युवतीलई मिस कल गर्ने, छोटो सन्देश पठाउने, फेसबुक, इमेलगायतका सामाजिक सञ्जाल प्रयोग गरी राम्रो नोकरी, प्रेम विवाह गर्ने आदि प्रलोभन देखाई भारततर्फ बेचबिखनका लागि लग्ने गरेका छन्। नेपाल पत्रकार महासङ्घ मोरङका अध्यक्ष सञ्जीव खनालले सामुदायिक विद्यालयका ८ देखि १० कक्षासम्मका युवतीमा जनचेतना बढाउनुपर्ने बताए।"
सीमा नियमन गर्नू,"काठमाडौं : सर्वोच्च अदालतले नेपालभारत खुला सीमा नियमन र व्यवस्थापन गर्न सरकारको नाममा परमादेश जारी गरेको छ। न्यायाधीशद्वय प्रकाशमानसिंह राउत र पुरुषोत्तम भण्डारीको इजलासले नेपाल भारतको खुला सीमा नियमन र व्यवस्थापन गर्न सरकारका नाममा परमादेश जारी गरेको हो। सीमाविद् बुद्धिनारायण श्रेष्ठ, वरिष्ठ अधिवक्ता डाचन्द्रकान्त ज्ञवाली, अधिवक्ता विमल ज्ञवाली, लीलाधर उपाध्याय, शशीकुमार कार्कीले नेपाल भारत खुला सीमा नियमन तथा व्यवस्थापन, सीमा सुरक्षा, सन्धि सम्झौताको पुनरावलोकन सीमामा नेपाली माथि हुने ज्यादतीको विरुद्ध सुरक्षा गर्न गरिएको मागदाबीमा सर्वोच्चले परमादेश जारी गरेको हो। उनीहरूले २०७३ चैतमा नै रिट निवेदन सर्वोच्च अदालतमा दर्ता गराएका थिए। उनीहरूले नेपालको स्वतन्त्रता, सार्वभौमिकता, भौगोलिक अखण्डता, राष्ट्रिय एकता, स्वाधीनता, स्वाभिमान, नेपालीको हक हितको रक्षा, सिमानाको सुरक्षा, आर्थिक समुन्ननि र समृद्ध नेपालको राष्ट्रिय हितसमेत सरकारको संवैधानिक दायित्व भएकोले नेपाल र भारतबीच खुला सिमाना व्यवस्थापन तथा नियमन सम्बन्धमा सन्धि सम्झौताको पुनरावलोकन गर्न सरकारले पहल गर्न माग गरिएको थियो। त्यस्तै नेपाली जनताको जीउधनको सुरक्षा र सीमा दुरुपयोग रोक्न तथा मिचाइँको कार्य रोक्न, नेपालभारत सीमा वारपार गर्ने सतह मार्गका यात्रुका लागि पनि हवाई मार्गका यात्रुका लागि लागू हुने गरी प्रचलनमा आए जस्तै गरी नियमन सीमा व्यवस्थाअन्तर्गत सीमा नाकामा रहेको अध्यागमन कार्यालयमा परिचयपत्र देखाई त्यसको अभिलेख सीमा वारपार गर्ने कार्यसमेत सरकारले हालसम्म पनि पहल गरी समस्या समाधान नगरेबाट उल्लिखित कार्य गर्नू, गराउनू भनी नेपाल सरकारका नाममा परमादेशलगायत जो चाहिने आज्ञा आदेश जारी गरी रिट निवेदन दिएका थिए। वरिष्ठ अधिवक्ता ज्ञवालीले यो परमादेशको आदेशले सार्वभौमिकता, राष्ट्रिय अखण्डताको सुरक्षा गर्ने बताए। यो परमादेशको आदेशले नेपाली जनताको सम्मानजनक रूपमा बाँच्न पाउने अधिकारको प्रत्याभूति गर्ने, सीमामा बस्ने नागरिक माथि हुने अन्याय अत्याचार नियन्त्रण हुने तथा आतंकवादी आवातजावतमा नियन्त्रणमा आउने, दसगजा अतिक्रमण रोकिने उनको भनाइ छ। खुला सीमा दुवैको सरोकारको विषयमा भएकोले यो परामादेश नेपाल भारत दुवै देशका लागि महŒवपूर्ण हुने ज्ञवालीले बताए। सीमाविद् बुद्धिनारायण श्रेष्ठले परमादेशले नेपाल भारतको सीमा अतिक्रमणसमेत रोकिने बताए। खुला सीमाका कारण नेपाली भूमि अतिक्रमण, तस्करी, आपराधिक गतिविधि भइरहेको उनको भनाइ छ। सन् १८१६ को सुगौली सन्धि, १८६० को नयाँ मुलुक सन्धि, १९५० को नेपाल भारत मैत्री सन्धिलगायतका कुनै पनि सन्धि सम्झौतामा खुला सीमाको विषय नभए पनि लामो समयदेखि नेपाल भारतको सीमा खुला रहँदै आएको छ। २००९ सालको राजपत्रमा नेपाल भारतको आवतजावतको लागि पटनाको अलैंचीगढीमा पासपोर्ट लिनुपर्ने उल्लेख छ । कुनै पनि सन्धि सम्झौतामा खुला सिमाना छैन, तर पनि नेपाल भारतको सीमा खुला नै छ। तत्कालीन राणा प्रधानमन्त्री जंगबहादुर राणाले भारतको सैनिक विद्रोह दबाउन गएर बाँके, बर्दिया, कैलाली, कञ्चनपुर पाएदेखि नै खुला आवतजावतलाई अनुमति दिएका थिए। त्यस समयदेखि नै सीमा खुला छ। दुवै देशको लागि खुला सिमाना टाउको दुखाइको विषय छ तर पनि नियमन र व्यवस्थापन गर्न सकिरहेका छैन।"
वीरगन्जमा कोरोनाबाट थप १ पुरुषको मृत्यु,"वीरगन्ज : पर्साको वीरगन्जमा सोमबार थप एक कोरोना संक्रमित पुरुषको मृत्यु भएको छ । वीरगन्ज महानगरपालिका ६ आदर्शनगरका ६० वर्षीय पुरुषको वीरगन्जकै नारायणी अस्पतालमा उपचारका क्रममा सोमबार बिहान मृत्यु भएको हो । निमोनियाबाट ग्रसित ती पुरुषमा वैशाख २ गते कोरोना संक्रमण पुष्टि भएपछि वैशाख ३ गते नारायणी अस्पतालमा भर्ना भएका थिए । नारायणी अस्पतालमै उपचारका क्रममा उनको सोमबार साढे ९ बजे मृत्यु भएको अस्पतालका कोभिड कोर्डिनेटर डाक्टर सरोज रोशन दासले जानकारी दिए । कोरोनाको दोश्रो लहर सुरु भएयता कोरोना संक्रमणका कारण वीरगन्जमा मृत्यु हुनेको संख्या १२ पुगेको छ । वीरगन्जको नारायणी अस्पतालमा ९ जनाको , नारायणी बयोधा अस्पतालमा २ जनाको र गण्डक अस्पतालमा १ जनाको मृत्यु भएको हो । मृतक १२ जनामध्ये पर्साका ९ जना , बाराका २ र सर्लाहीका १ जना हुन् ।"
त्रिभुवन विश्वविद्यालयका पूर्वनिर्धारित सबै परीक्षा स्थगित,काठमाडौं : त्रिभुवन विश्वविद्यालयले पूर्वनिर्धारित सबै परीक्षा स्थगित गरेको छ। त्रिवि केन्द्रीय परीक्षा सञ्चालक समितिको सोमबार बसेको बैठकले वैशाख १४ गतेदेखिका सबै वार्षिक र सेमेस्टर परीक्षाहरू अर्को सूचना नभएसम्मका लागि स्थगित गर्ने निर्णय गरेको हो। परीक्षा संचालन भइरहेका बेला कोभिड१९ को दोस्रो लहरको प्रकोपका कारण देशका विभिन्न ठाउँमा लकडाउन तथा निषेधाज्ञा जारी भएकाले परीक्षा सञ्चालनमा कठिनाइ भएकाले परीक्षक्षा स्थगित गरेको त्रिविले जनाएको छ। यसअघि आइतबार बसेको सिसिएमसीको बैठकले सबै परीक्षाहरू स्थगित गर्न निर्देशन दिएको थियो।
बनको आगोमा जलेर वृद्धाको ज्यान गयो,स्याङ्जा : बनमा लागेको डढेलोमा परी ७२ वर्षीया एक वृद्धाको ज्यान गएको छ। आधीखोला गाउँपालिकाका एक महिलाको आगोमा जलेर मृत्यु भएको हो। गाउँपालिका १ अर्घौदी बस्ने टीकाकुमारी तिवारीको रातो पहिराको पाखोमा लागेको आगोमा जलेर आइतबार साँझ मृत्यु भएको प्रहरी कार्यालय स्याङ्जाले जनाएको छ। व्रतन्धको निम्तो मानेर घर फर्किने क्रममा आगोमा परी जलेर मृत्यु भएको हुन सक्ने प्रहरी अनुमान रहेको प्रहरी नायव उपरीक्षक राजेन्द्रप्रसाद अधिकारीले जानकारी दिए। प्रहरीले प्रारम्भिक अनुसन्धान गरी शव पोष्टमार्टमका लागि जिल्ला अस्पताल स्याङ्जामा राखेको छ। घटना बारे थप अनुसन्धान भइरहेको प्रहरीले जनाएको छ। यसैगरी जिल्लाभित्रका बनजंगलमा दिनहुँ दर्जनौं स्थानमा आगलागी भएको खबर आउने गरेको प्रहरीको भनाइ छ।
"पूर्वाञ्चल विश्वविद्यालयको प्रश्नपत्र परीक्षा अगावै बाहिरियो, किनबेच गर्ने विश्वविद्यालयका कर्मचारीसहित १० जना पक्राउ","विराटनगर : परीक्षा अगावै प्रश्नपत्र बाहिरिएको घटनामा पूर्वाञ्चल विश्वविद्यालय (पूवि) का कर्मचारीदेखि परीक्षार्थीसम्मको संलग्नता देखिएको छ। यसमा संलग्न विश्वविद्यालयका कर्मचारी र परीक्षार्थीसहित १० जनालाई पक्राउ गरेर अनुसन्धानको दायरामा ल्याउन प्रहरी सफल भएको छ। पक्राउ पर्नेमा एक जना कर्मचारी, एक जना काठमाडौंमा अध्ययनरत विद्यार्थी र अरु परीक्षार्थी हुन्। गत वैशाख ३ गते सञ्चाल हुनुपर्ने विश्वविद्यालयअन्तर्गतको इन्जिनियरिङ संकायको स्नातक (बीई) दोस्रो सेमिस्टरको भौतिकशास्त्र विषयको परीक्षाको प्रश्नपत्र परीक्षा अगावै बाहिरिएको थियो। मोरङ प्रहरी प्रमुख एसपी सन्तोष खड्का र डीएसपी मञ्जिल मुकारुङ आफैँ घटनाको अनुसन्धानमा लागि परेका छन्। खड्काका अनुसार परीक्षार्थीसँग मोटो रकम लिएर प्रश्नपत्र आउट गरिएको घटनामा विश्वविद्यालय परीक्षा नियन्त्रण कार्यालय विराटनगरका सहायक कोमलप्रसाद गौतमले मुख्य भूमिका खेलेको देखिन्छ। ४४ वर्षीय गौतम विराटनगर महानगरपालिका८ का बासिन्दा हुन्। व्यक्तिगत सम्पर्कमा आधारमा उनीसँग सेटिङ मिलाउँदै परीक्षाको दुई दिनअगाडि नै प्रश्नपत्र बाहिर ल्याउन सफल भएपछि विचौलियाको भूमिकामा रहेका गोपाल कार्कीले अरु परीक्षार्थीसम्म पुर्याएको प्रारम्भिक अनुसन्धानबाट पुष्टि भएको एसपी खड्काले बताए। संखुवासभाको मादी नगरपालिका६ घर भएका ३५ वर्षीय कार्की काठमाडौंको मीनभवनस्थित क्याफोकेट कलेजको एमएसी दोस्रो वर्षमा अध्ययनरत रहेको खुलेको छ। गौतम र कार्कीसहित प्रहरीले रुपन्देही तिलोचन नगरपालिका१२ का ३० वर्षीय विजय पोखरेल, गोर्खाको भीमसेनथापा गाउँपालिका१ का ३२ वर्षीय मीनप्रसाद भट्ट, गोर्खाकै गण्डगी गाउँपालिका३ का ३२ वर्षीय भरत पन्त, गोर्खा नगरपालिका४ का २६ वर्षीय विकाश खड्का र सिन्धुपाल्चोक बाह्रविसे नगरपालिका४ का २८ वर्षीय निर्मल खड्कालाई पक्राउ गरेको छ। त्यस्तै महोत्तरीको रामगोपालपुर नगरपालिका९ का २९ वर्षीय नानीपथ मण्डल, सप्तरीको वोदेवरसाइन नगरपालिका७ का २९ वर्षीय जीवनकुमार यादव र सप्तरीकै कृष्णसवरण गाउँपालिका५ घर भइ भक्तपुर लोकन्थली बस्ने २६ वर्षीय महेश यादव पक्राउ परेका छन्। पक्राउ परेका सबै जनालाई प्रहरीले आइतबार दिउँसो विराटनगरमा सार्वजनिक गर्यो। उनीहरुविरुद्ध प्रहरीले शिक्षा ऐन २०२८ को दफा १७ बमोजिम मुद्दा चलाउन आइतबार म्याद थप गरेर अनुसन्धान अघि बढाएको छ। अभियोग पुष्टि भएमा एक लाख रुपैयाँसम्म जरिवाना वा छ महिनासम्म कैद अर्थात दुवै सजाय हुने कानुनी व्यवस्था छ। विश्वविद्यालयका कर्मचारी गौतम र महेश यादवलाई विराटनगरबाटै पक्राउ गरिएको मोरङ प्रहरीका प्रवक्ता डीएसपी मञ्जिल मुकारुङले जानकारी दिए। उनका अनुसार अरु आठ जनालाई काठमाडौंबाट पक्राउ गरेर शनिबारराति विराटनगर ल्याइएको हो। यादवलाई भने वैशाख ८ गते नै विराटनगरबाट नियन्त्रणमा लिएर घटनाको अनुसन्धान थालिएको मुकारुङले बताए। गत वैशाख ३ गते परीक्षा हुनुभन्दा दुई घण्टाअगाडि प्रश्नपत्र बाहिरिएको पत्ता लागेको थियो। विश्वविद्यालयले उजुरी दिएपछि घटनाको अनुसन्धान थालिएको डीएसपी मुकारुङले बताए। उनका अनुसार तत्काल विश्वविद्यालयले अर्को प्रश्नपत्र तयार पारेर परीक्षा सञ्चालन गरेको पाइएको छ। तयार भइसकेपछि फोटोकपि गर्ने क्रममा प्रश्नपत्र विश्वविद्यालयको फोटोकपि शाखाबाट बाहिरिएको खुलेपछि प्रहरीले गम्भीर ढंगले अनुसन्धान थालेको थियो। ८० हजार रुपैयाँ दिने सर्तमा विश्वविद्यालयका कर्मचारी गौतमबाट कार्कीले दुई दिनअघि नै सामाजिक सञ्जालको प्रयोग गरेर पश्नपत्र फुत्काएको प्रारम्भिक अनुसन्धानबाट खुलेको छ। त्यसपछि कार्कीले ८० हजार रुपैयाँमा उक्त प्रश्नपत्र विजय पोखरेललाई बिक्री गरेको पाइएको एसपी खड्काले बताए। उनका अनुसार पोखरेलले भट्टलाई र भट्टले पन्तलाई २०२० हजार रुपैयाँमा बिक्री गरेको पाइएको छ। पन्तबाट लिएर विकाश खड्काले निर्मल खड्कालाई १० हजार रुपैयाँ बेचेको उनले बताए। निर्मलबाट नानीपथ मण्डल हुँदै प्राप्त गरेका जीवनकुमार यादवले प्रश्नपत्र महेशलाई चार हजार रुपैयाँमा बिक्री गरेको पाइएको एसपी खड्काको भनाइ छ। कर्मचारीदेखि विद्यार्थीसम्म पुग्दा मोलमोलाइ गरेर प्रश्नपत्र अलगअलग मूल्यमा किनबेच गरिएको पाइएको छ, उनले भने, यसमा विगतमा विषय लागेर बसेका र धेरै नम्बर ल्याउन खोज्ने विद्यार्थीहरुको संलग्नता रहेको देखिन्छ। विश्वविद्यालयको परीक्षा नियन्त्रण कार्यालयका प्रमुख प्राडा सूर्यप्रसाद संग्रौलाका अनुसार दिउँसो १ बजेदेखि सञ्चालन हुनुपर्ने परीक्षाको प्रश्नपत्र बाहिरिएको कुरा बिहान ११ बजे मात्रै थाहा भएको थियो। उनका अनुसार तत्काल अर्को प्रश्नपत्र तयार पारेर परीक्षा भने सञ्चालन गरियो। प्रहरीको अनुसन्धानबाट दुई दिनअघि नै बाहिरिएको पत्ता लाग्यो, संग्रौलाले भने, तर हामीलाई भने परीक्षा सञ्चालन हुनुभन्दा दुई घण्टाअघि मात्रै थाहा भएपछि ठूलै तनाव बेहोर्नु पर्यो। प्रश्नपत्र बाहिर ल्याउने कर्मचारीलाई प्रत्येक विद्यार्थीले मोटो रकम दिने सर्त रहेछ, प्रहरी स्रोतले भन्यो, कर्मचारीसँग सेटिङ गर्दै प्रश्नपत्र बाहिर ल्याउन भूमिका खेल्ने नाइकेले भने अरु परीक्षार्थीहरुसँग कर्मचारीलाई दिनभन्दै पैसा उठाएको फेला परेको छ। पूर्वाञ्चल विश्वविद्यालयले लिने प्राविधिक विषयको प्रश्नपत्र परीक्षा हुनुभन्दा पहिल्यै शृङ्खलावद्ध रुपमा बाहिरिँदै आएको छ। यसलाई विश्वविद्यालयको बेथितिका रुपमा लिइएको छ। दुई वर्षअगाडि पनि कर्मचारीको मिलेमतोमा प्रश्नपत्र बाहिरिएको घटनालाई अनुसन्धान नगरिकन गुपचुप राखिएको स्रोतले बतायो। घटनाको अनुसन्धानमा प्रश्नपत्र किनबेच सम्बन्धी प्रहरीले तयार पारेको विवरण। स्रोतका अनुसार प्रश्नपत्र बाहिर पुर्याउने भूमिकामा विश्वविद्यालयको परीक्षा गोप्य शाखाका कर्मचारीको संलग्नता हुने गरेको छ। प्रश्नपत्र छाप्ने काममा गोप्य शाखाका कर्मचारी संलग्न हुने भएकाले उनीहरूकै माध्यमबाट बाहिरिने गरेको पाइएको प्रहरीको भनाइ छ। विश्वविद्यालयबाट परीक्षा अगाडि नै प्रश्नपत्र बाहिरिने घटना विगतमा पनि भएको हुनसक्छ, एसपी खड्काले भने, अहिले भने विराटनगरबाट बाहिरिएको प्रश्नपत्र काठमाडौं र विभिन्न स्थानबाट परीक्षा दिने तयारीमा रहेका परीक्षार्थीको हातमा पुगेको पाइयो। यसमा अरुको पनि संलग्नता हुनसक्ने बताउँदै उनले पुष्टि भए पक्राउ गरेर कारबाहीको दायरामा ल्याइने जानकारी दिए। पूर्वाञ्चल विश्वविद्यालयअन्तर्गत अहिले इन्जिनियरिङ संकायको स्नातक चौथो, छैठौँ र आठौँ तहको फाइनल (अन्तिम) परीक्षा भइरहेको छ। चैत २३ देखि सुरू भएको परीक्षा वैशाख २३ गतेसम्म सञ्चालन हुने परीक्षा नियन्त्रण कार्यालयका प्रमुख प्राडा संग्रौलाले बताए।"
सार्वजनिक यातायातमा कोरोना संक्रमणको जोखिम,"विराटनगर : सार्वजनिक यातायातमा यात्रा गर्ने यात्रुहरुलाई कोरोना भाइरसको संक्रमणको जोखिम बढेको छ। प्रदेश १ को राजधानी विराटनगरबाट छुटिने साना र ठूला यातायातका सवारीसाधनहरुमा स्वास्थ्य मापदण्ड नअपनाई सञ्चालन भएकाले उच्च जोखिम भएको हो । भारतीय सिमावर्ती क्षेत्रसँग जोडिएको विराटनगरबाट चल्ने सार्वजनिक यातायातका साधनहरुमा न त स्यानिटाइजर राखिएको छ नत यात्रुलाई मास्क लगाउन अनिवार्य गरिएको छ। सिट क्षमताभन्दा बढी यात्रुलाई राखेर यातायात सञ्चालन गर्दा जोखिम बढेको यात्रु रमेश कटुवालले बताए। विराटनगर र राजविराज चल्ने माइक्रोमा क्षमताभन्दा बढी यात्रु चढेपनि ट्राफिक प्रहरीले कारवाही नगर्दा यात्रुहरु जोखिम पूर्ण यात्रा गर्न बाध्य भएको उनले बताए । चोक चोकमा प्यासेन्जर (यात्रु) लाई चढाउँदै राजविराजसम्म जाने गरेका माईक्रोहरुमा ढोकामा समेत भुण्डियाएर यात्रुलाई ओसारपोसार गर्ने गरिन्छ। विराटनगर बसपार्कबाट छुटिँदा नेमुवासम्म यात्रुको चाप कम भएकाले सिटअनुसार नै यात्रु चढेको हुन्छ। यात्रु ज्योति ठाकुरले भनिन्, सुनसरको दुहवीदेखि भण्डावारीसम्म कोचाकोच हुने गरेको छ। उनले अगाडि सिट हुन्छ भन्दै यात्रुलाई गाडीभित्र हाल्ने गरेको बताइन् । यातायात व्यवस्था विभागले तयार पारेको मापदण्डमा दुईजना बस्ने गरेको एक लहरमा एकजना बस्ने, सवारीमा अनिवार्य रुपमा स्यानिटाइजरको व्यवस्था हुनुपर्ने प्रावधानको व्यवस्था गरेपनि व्यवहारमा कार्यान्वयन हुन सकेको छैन। अनुगमनसमेत नहुँदा यातायात व्यवसायीलाई जे गरे पनि हुन्छ भन्ने भान परेको रमेश यादवले बताए। कोरोना महामारीका बेला भौतिक दूरी र सुरक्षाका उपाय पनि अपनाइएको छैन। मोरङका ट्राफिक प्रमुख चन्द्रबहादुर खड्काले मोरङमा आफुहरुले निरन्तर अनुगमन गर्दै आएको बताए । नेमुवा कटेपछि दुहवीबाट क्षमताभन्दा बढी यात्रु राख्ने गरेको गुनासो आएको उनले बताए। आफ्नो कार्यक्षेत्रभन्दा बाहिर हुने गरेकाले तत्काल कारवाही गर्न नसकेको बताउँदै उनले भने,गुनासोको आधारमा छड्के जाँच गर्दै कारवाही गर्न टार्फिक प्रहरी परिचालन गरेका छौं।"
"ट्याक्टर दुर्घटनामा एकको मृत्यु, १ घाइते",बाजुरा : बाजुराको बुढिगंगा नगरपालिका १ को बल्दे नजिकैमा ट्याक्टर दुर्घटना हुँदा १ जनाको घटनास्थलमै मृत्यु भएको छ भने १ जना घाइते भएका छन् । मृत्यु हुनेमा अछामको मेल्ललेख गाउँपालिका १ का नितज बुढा रहेको जिल्ला प्रहरी कार्यालय बाजुराका प्रमुख प्रहरी नायव उपरीक्षक मदनजित महराले जानकारी दिए। ट्याक्टरमा रहेका अर्का एकजना बाजुराको त्रिवेणी नगरपालिका १ छताराका कृष्ण बुढा घाइते भएको प्रहरी प्रमुख महराले बताए । बाम्काबाट मार्तडी आउँदै गरेका ट्याक्टर मालिकारमेश बुढाको से १ च ३१७९ नम्बरको ट्याक्टर सोमबार दिउँसो दुर्घटना भएको प्रहरीले जनाएको छ । सो ट्याक्टरका चालक कैलालीका बिजय चौधरीलाई प्रहरी नियन्त्रणमा लिइसकेको छ। चालक चौधरीको लाइसेन्स समेत नभएको पाइएको प्रहरी प्रमुख महराले बताए। वर्षाको समयमा भत्केको साफे मार्तडी सडकखण्डअन्तर्गत बल्देदेखि रडे खोलासम्म सडक सुधार नभएका कारण जोखिम मोलेर यतायात सञ्चालनमा छन्।

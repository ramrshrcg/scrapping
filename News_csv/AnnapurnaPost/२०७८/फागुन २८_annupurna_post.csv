शीर्षक,विवरण
जलबिन्दुले खोसेको खुसी जब फर्कियो,"काठमाडौं : विवाह भएको चार वर्षपछि सन्तान जन्मँदा कैलाली, भजनी४ का खुशीराम चौधरी खुसी थिए। तर, क्षणभरमै अँध्यारो अनुहार लगाए। चिकित्सकले नवजात शिशुको आँखामा समस्या भएको बताउँदा छाँगाबाट खसेझैं भए। धनगढीस्थित सेती अञ्चल अस्पतालको शय्यामा रहेकी सुत्केरी पार्वतीलाई प्रसवको घाउभन्दा छोराको आँखाले पिरोल्यो। चौधरी दम्पतीले खुसी खोसिएको महसुस गरे। के भएको भन्ने थाहा थिएन। डाक्टरहरूले त जन्मनेबेला दिसा सेवन गरेर हो कि भन्ने शंका गरे। शल्यक्रिया गरेका सातमहिने शिशु आयाम्सलाई पुलुक्क हेर्दै उनले भने, छोरालाई जलबिन्दु भएको काठमाडौं ल्याएर मात्रै थाहा पाएँ। उनको अहिले तीलगंगा आँखा प्रतिष्ठानमा शल्यक्रिया भएको छ। ००० सबै उमेरमा जोखिम जलबिन्दु भएका शिशुसँगै भेटिए ३४ वर्षीय साङ्दे शेर्पा। गौरीशंकर४, दोलखाका शेर्पा जलबिन्दुको शल्यक्रियापछि फलोअपका लागि पुगेका रहेछन्। विद्यार्थीलाई पढाउँदा आँसु आउँथ्यो। बायाँ आँखाले काम नगरे जस्तो लाग्दै गयो। मोटरसाइकल चलाउँदा अप्ठ्यारो भयो। पछि जँचाउँदा जलबिन्दु भएको पत्ता लाग्यो। ३४ वर्षीय शेर्पाले भने, विश्वासै लागेन। तीन ठाउँमा गएर आँखा जचाँए। सबै ठाउँमा जलबिन्दु भनेपछि विश्वास नगरी सुखै पाइएन। शल्यक्रिया पनि गरें। जलबिन्दुका बिरामीको भीडमा थिए ललितपुर, सातदोबाटोका ६९ वर्षीय मंगल महर्जन। जलबिन्दु भएको दुईवर्ष भयो। आँखामा औषधि हालिरहेको छु। उमरेका कारण पनि अप्रेसन गरेको छैन। उनले भने, प्रतिष्ठानकी जलबिन्दु विशेषज्ञ डा इन्दिरा पौडेल (रूपाखेती) लाई जलबिन्दुका बिरामीको आँखा जाँच गर्दैमा भ्याइनभ्याइ छ। जुनसुकै उमेरका व्यक्तिलाई पनि जलबिन्दु हुन सक्छ, उनले भनिन्। तिलगंगा आँखा प्रतिष्ठानअन्तर्गत नेपाल जलबिन्दु आँखा क्लिनिकले जलबिन्दु रोगसम्बन्धी चेतना जगाउन सञ्चालित जलबिन्दु सचेतना सप्ताहमा आएका बिरामीको भीड छ। सुन्दर संसार हेर्नको निम्ति आफ्नो दृष्टि जोगाउनुहोस् भन्ने नाराका साथ जाँच तथा उपचार उपलब्ध गराउने उद्देश्यले सप्ताह चलिरहेको छ। प्रतिष्ठानकी वरिष्ठ जनसम्पर्क अधिकृत सुनिता केसीका अनुसार, मुलुकका विभिन्न क्षेत्रबाट आएका नयाँ तथा पुरानो गरेर बिरामीको जाँच तथा उपचार प्रदान गरिनेछ। साथै जलबिन्दुसम्बन्धी विभिन्न जानकारी तथा परामर्श प्रदान गरिनेछ। सन् २००४ देखि सुरु भएको यस साताव्यापी सचेतना कार्यक्रममा अहिलेसम्म करिब ६ हजार सेवाग्राहीले सेवा लिइसकेको केसीले बताइन्। अशक्त तथा आर्थिक अवस्थाकोे कारणले गर्दा उपचार बञ्चित बिरामीको प्रतिष्ठानकै जलबिन्देु सपोर्ट ग्रुपले निःशुल्क जाँच तथा उपचार गर्ने गरेको छ। के हो जलबिन्दु ?जलबिन्दु आँखाको रोग हो। आँखाको नसामा पर्ने चापका कारण भित्री भागको नसा (अप्टिक नर्भ)मा असर गर्छ। आँखासँग जोडिएको नसामा क्षति पुगेको अवस्थामा जलबिन्दु हुने विशेषज्ञहरू बताउँछन्। जलबिन्दु भएपछि इन्ट्राअक्युलर प्रेसर अर्थात् आँखाभित्रको चापमा वृद्धि हुन पुग्छ। समयमा उपचार नपाउँदा सुटुक्क दृष्टि गुम्छ। प्रतिष्ठानको जलबिन्दु युनिटका प्रमुख तथा जलबिन्दु विशेषज्ञ डा इन्दिरा पौडेलका अनुसार, चाप (प्रेसर)ले विस्तारै आँखाको नसा (अप्टिक नर्भ)लाई विस्तारै क्षति गर्छ। नसामा असर पुग्दा दृष्टि क्षमता पनि विस्तारै कमजोर हुन पुग्छ। यसरी नसालाई पूर्णरूपमा क्षति पुर्याई दृष्टिविहीन बनाउने रोग नै जलबिन्दु हो। जलबिन्दु पुनःदृष्टि प्राप्त गर्न नसकिने अन्धोपना हो। जलबिन्दुले वरिपरिको दृष्टि घटाउँदै लैजान्छ। केन्द्रमा प्रभाव पार्दै जान्छ। ४० वर्ष नाघेका व्यक्तिमा जलबिन्दु बढी देखिने गरेको छ। आँखाको गेडीभित्र एक प्रकारको पानीजस्तो तरल पदार्थ (एकयुस ह्युमर) उत्पन्न भइरहन्छ। यदि एकयुसको उत्पादन मात्रा बढी हुन सक्छ। त्यस्तै निकास मार्गमा कुनै अवरोध आउन सक्छ। निकास हुन नसकेको तरल पदार्थ आँखाको गेडीभित्र नै थुनिएपछि आँखाभित्रको चापमा वृद्धि हुन पुग्छ, डा पौडेलले भनिन्। विश्वभरिमै दृष्टिविहीन गराउने प्रमुख रोगहरूमध्ये यो दोस्रोमा पर्छ। परिवारमा कसैलाई जलबिन्दु छ भने वंशाणुगत रूपमा सन्तानमा पनि जलबिन्दु हुन सक्ने डा पौडेलले जानकारी दिइन्। हजुरबुवाहजुरआमामा जलबिन्दु भएको छ भने नातिनातिनामा पनि देखिन सक्छ। ४० वर्ष काटेका सयमा दुई जनामा जलबिन्दु देखिन सक्ने विभिन्न तथ्यांकले देखाएको छ, उनले भनिन्।उच्च प्लस पावर र उच्च माइनस पावर चस्मा लगाउनेमा र आँखामा चोट लागेमा नसामा क्षति पुगी जलबिन्दुको हुने जोखिम हुन्छ। डा पौडेलले भनिन्, समयमा पहिचान गर्न नसक्ने र उपचार हुन नसके दृष्टि गुम्छ। जीवनभर दृष्टिविहीन हुनुपर्ने अवस्था रहन्छ। कतिपय औषधि जथाभावी रूपमा प्रयोग गर्दा पनि आँखाको चापमा झन् दबाब पर्छ। स्टेरोइड औषधिले पनि आँखाको चाप बढाउन सहयोग गर्छ। फलस्वरूप, नसालाई क्षति पुग्छ। प्रतिष्ठानकी जलबिन्दु विशेषज्ञ डा इन्दिरा पौडेल (रूपाखेती)का अनुसार, जलबिन्दुका कारण दृष्टि क्षमता विस्तारै कमजोर हुँदै जान्छ। समयमा पत्ता लागेन र उपचार पनि हुन सकेन भने दृष्टि क्षमतापूर्ण रूपमा गुम्छ, उनले भनिन्। चिकित्सकहरूका अनुसार, जुनसुकै उमेरका व्यक्तिलाई पनि जलबिन्दु हुन सक्छ। कोख (पेट)मा रहँदा पनि जलबिन्दु हुन सक्छ। जन्मँदा नै जलबिन्दु देखिन सक्छ, डा पौडेलले भनिन्। शिशुलाई जलबिन्दु पुष्टि भएमा तत्कालै शल्यक्रिया नै गर्नुपर्ने चिकित्सकहरूको सुझाव छ। सातमहिने आयाम्स र नौमहिने चिरञ्जीवीको आँखाको नसामा क्षति पुगेको पाइएको छ। सुटुक्क दृष्टि गुम्छ जलबिन्दुको लक्षण नै नदेखिन सक्छ। कतिपयमा आँखासम्बन्धी समस्याहरू देखिन सक्छ। कम्प्युटर शिक्षक शेर्पाका अनुसार, विद्यार्थीलाई पढाउँदाखेरी मात्र नभई मोटरसाइकल चलाउँदा पनि आँसु आउँथ्यो। कहिलेकाहीँ चक्कर लाग्थ्यो। दायाँ आँखा जति प्रष्टरूपमा बायाँ आँखाले नदेखे झैं महसुस भयो, उनले भने, बायाँ आँखामा जलबिन्दु भइसकेको रहेछ। दायाँ आँखाले प्रष्ट रूपमा देख्ने हुँदा थाहा पाउन ढिलो भयो। राति मोटरसाइकल चलाउँदा उकालो ओरालोेमा अप्ठेरो महसुस भयो। बायाँ आँखाले कामै नगरेको जस्तो लागेपछि जँचाए। डा पौडेलका अनुसार, परिवारमा कसैलाई जलबिन्दु छ भने वंशाणुगत रूपमा परिवारको सदस्यलाई हुने सम्भावना हुन्छ। मधुमेह, उच्च रक्तचापका बिरामीलाई अप्रत्यक्ष रूपमा आँखाको नसामा चाप पर्न सक्छ। यस्तो अवस्थामा परेर पनि जलबिन्दुको जोखिम हुन्छ। आमाबुवामा जलबिन्दु छ भने सन्तानले सतर्कता अपनाउनुपर्ने डा पौडेलको सुझाव छ। महिला र पुरुष दुवैमा जलबिन्दुको समस्या झन्डै उस्तै देखिने गरेको छ। तर, उपचार गर्न भने महिलाहरू ढिलो आउने गरेको पाइएको छ। चालिसे लागेको भएर आँखा कमजोर भएको होला भन्ने सोचाइ पाइएको छ। सामान्य जाँच गर्न आएका व्यक्तिलाई जलबिन्दु भएको सुनाउँदा आश्चर्यमा पर्ने गर्छन्, उनले भनिन्। जटिल अवस्थामा पुगेको व्यक्तिको शल्यक्रिया गरे पनि दृष्टि क्षमता फिर्ता पाउन नसकिने डा पौडेलको भनाइ छ। उपचारजलबिन्दुको उपचारका लागि औषधि र शल्यक्रिया दुई विधि छन्। जलबिन्दुको अवस्थाअनुसार यी दुई उपचार विधि अपनाउन चिकित्सकले सिफारिस गर्छन्। डा पौडेलका अनुसार, शिशुलाई शल्यक्रिया गर्नुपर्ने हुन्छ। पाको उमेरका व्यक्तिलाई आँखामा राख्ने औषधि दिइन्छ। औषधिले सुधार हुँदै गएमा शल्यक्रिया गर्नसमेत नपर्ने हुन सक्ने डा पौडेलको भनाइ छ। क्षति भइनसकेको नसालाई पुनर्जीवित औषधिले गरेको पाइएको छैन। औषधिले क्षति हुनबाट रोक्न सहयोग गर्ने चिकित्सकहरू बताउँछन्। आँखाको अवस्था हेरे शल्यक्रिया पनि गरिन्छ। मुलुकभर जलबिन्दु विशेषज्ञहरू झन्डै तीन दर्जन छन्। ती पनि सहरी क्षेत्रमा सीमित छन्। डा पौडेलका अनुसार समयमै यसको पहिचान भई उपचार गर्न सकेमा दृष्टि गुम्नबाट जोगाउन सकिन्छ। ढिलो भएका दृष्टि नै गुम्ने सम्भावना रहन्छ, उनले भनिन्। त्यसैले समयमै जाँच तथा परीक्षण गर्नुपर्छ। सरकारी, गैरसरकारी र निजी क्षेत्रबीचको समन्वय गरेर जनचेतना एवं उपचार प्रवाह गर्नुपर्ने प्रतिष्ठानका कार्यक्रम निर्देशक नवीनकुमार राई बताउँछन्। जनचेतनादेखि उपचारसम्म सर्वपक्षीय सहकार्य, समन्वयको आवश्यकता छ, उनले भने। जनचेतनाको खाँचो सन् २०४० सम्ममा विश्वमा ११ करोड १८ लाखलाई जलबिन्दु हुने अनुमान गरिएको छ। जलबिन्दुको बिरामीले कम्तीमा ६६ महिनामा जाँच गर्नुपर्ने चिकित्सकहरूको सुझाव छ। डा पौडेलका अनुसार ४० वर्षमाथिको उमेर समूहमध्ये प्रत्येक सयमा दुई जनालाई जलबिन्दु हुने विज्ञ बताउँछन्। र्यापिड एसेसमेन्ट अभोइडेबल ब्लाइन्डनेस सर्भे, २०११ का अनुसार कुल अन्धोपनमध्ये पाँच प्रतिशत जलबिन्दुको कारणले हुने गरेको देखाएको छ। डा पौडेलका अनुसार, नसा पूर्ण रूपमा (स्थायी रूपमा) क्षति भएका व्यक्तिको शल्यक्रियापछि पनि दृष्टि फिर्ता नआउन सक्छ। नसा स्थायी रूपमा क्षति भइसकेको अवस्थामा औषधि वा शल्यक्रियाबाट पुनः सक्रिय भएको छैन भने जलबिन्दु भएको थाहा नहुन पनि सक्छ। त्यसैले बेलाबेलामा जँचाइरहनु पर्छ, उनले भने। प्रतिष्ठानका कार्यक्रम निर्देशक नवीनकुमार राईका अनुसार, जलबिन्दुको समस्या गाउँमा धेरै छ। तर, विशेषज्ञहरू सहरी क्षेत्रमा सीमित भएका कारण पहिचान र उपचारमा पहुँच पुगेको छैन। जोखिमका को को ? परिवारमा जलबिन्दु भएका  ४० वर्ष नाघेका मधुमेह, उच्च रत्तचापका बिरामी  लामो समयसम्म स्टेरोईड्स औषधि सेवन गर्ने आँखामा चोटपटक लागेका लक्षण आँखा रातो हुने आँखाबाट आँसु आउने चक्कर लाग्ने  तीव्र आँखा दुख्ने टाउको दुख्ने धमिलो दृष्टि  टाढाको प्रष्ट देख्न नसक्नु चाप (प्रेसर)ले विस्तारै आँखाको नसा (अप्टिक नर्भ)लाई विस्तारै क्षति गर्छ। नसामा असर पुग्दा दृष्टि क्षमता विस्तारै कमजोर हुन्छ। यसरी नसालाई पूर्णरूपमा क्षति पुर्याई दृष्टिविहीन बनाउने रोग नै जलबिन्दु हो। जलबिन्दु पुनःदृष्टि प्राप्त गर्न नसकिने अन्धोपना हो। यसले वरिपरिको दृष्टि घटाउँदै लान्छ। अनि केन्द्रमा प्रभाव पार्छ। ४० वर्ष नाघेका व्यक्तिमा जलबिन्दु बढी देखिने गरेको छ।  डा इन्दिरा पौडेल, प्रमुख तथा जलबिन्दु विशेषज्ञ, तीलगंगा आँखा प्रतिष्ठान मुलुकभर जलबिन्दु विशेषज्ञहरू झन्डै तीन दर्जन छन्। ती पनि सहरी क्षेत्रमा सीमित छन्। समयमै यसको पहिचान भई उपचार गर्न सकेमा दृष्टि गुम्नबाट जोगाउन सकिन्छ। सरकारी, गैरसरकारी र निजी क्षेत्रबीच समन्वय गरेर जनचेतना एवं उपचार प्रवाह गर्नुपर्छ। जनचेतनादेखि उपचारसम्म सर्वपक्षीय सहकार्य, समन्वयको आवश्यकता छ।  नवीनकुमार राई, कार्यक्रम निर्देशक, तीलगंगा आँखा प्रतिष्ठान जलबिन्दुको शल्यक्रिया पछि अभिभावकका साथमा ९ महिने चिरञ्जीवी बुढा जलबिन्दुको शल्यक्रिया गरेका कैलालीका ७ महिने आयाम्स चौधरी तीलगंगा आँखा प्रतिष्ठानमा उपचार गराउन आएका आँखाका बिरामी"
सुनापति अध्यक्ष कप चैत्र ५ देखि,"रामेछाप : रामेछापमा चैत्र ५ देखि ८ गतेसम्म तेस्रो सुनापति गाउँपालिका अध्यक्ष कप खेलकुद प्रतियोगिता हुने भएको छ। सुनापति गाउँपालिकाको खेलकुद विकास समितिले अन्तरपालिका पुरुष भलिबल तथा ब्याडमिन्टन सञ्चालन गर्ने भएको हो। यो जिल्लाकै सर्वाधिक पुरस्कार राशिको प्रतियोगिता भएको सुनापति खेलकुद विकास समितिका अध्यक्ष गोविन्द घिमिरेले बताए। प्रथम पुरस्कार दुई लाख रुपैयाँ रहेको छ। द्वितीय पुरस्कार १ लाख, तृतीय पुरस्कार ५० हजार र सान्त्वना पुरस्कार २५ हजार रुपैयाँ छ। साथमा ट्रफी मेडल र प्रमाणपत्र पनि प्रदान गरिने घिमिरेले बताए। यसैगरी सर्वोत्कृष्ट खेलाडीले १० हजार रुपैयाँ पाउनेछन्। उत्कृष्ट स्पाइकर, सेटर, ब्लकर, डिफेन्डर र प्रशिक्षकले समेत जनही पाँच हजार नगदका साथ ट्रफी र प्रमाणपत्र पाउनेछन्। खेलको माध्यमबाट युवाहरूलाई सक्षम बनाउन पालिकाले विभिन्न प्रतियोगिता गरिरहेको समिति अध्यक्ष घिमिरेले बताए। लुकेर रहेका खेल प्रतिभालाई अवसर दिने योजना हो,उनले भने, राष्ट्रिय तथा अन्तर्राष्ट्रिय खेलाडी उत्पादन गर्ने लक्ष्य छ।"
तिमी कस्ती कस्ती !,"आँखा भरिभरि उद्वेलित हुँदै वायुवेगमा पुगुँ र छलेर दुनियाँको आँखा ओठहरू कुटुक्क पारुँ जस्ती ! दायाँबायाँ कतै नहेरी नयनकुण्डमा चुर्लुम्म डुबुँर आफैंलाई बिर्सेर कपोल र अधरमा च्वाप्प म्वाईं खाऊँ जस्ती ! अझ भनुँ सिनित्तै रित्याएरअधरामृतको पालाप्याला पिएको पियै गरिहुँ जस्ती ! गहिरो पोखरीमा चलमलाइरहेका माछालाई माझीले जाबीमा थुनेझैंथुनेर मनभित्रै राखुँ जस्ती ! कस्तो अद्भुत र उदात्त प्रेम उमाल्छ्यौ तिमीचपक्क काखमा राखुँर, अंगअंगका कोमल मादकमृदुतामा निष्फिक्री सयर गरुँ जस्ती तिमी कस्तीकस्ती ! नीरगगनको निराभ्र सौन्दर्यको रसपानमा मुग्ध भएरसमुद्रजस्तै त्यही विशाल वक्षउद्यानमा हराइरहुँ जस्ती ! सूर्यका न्याना करकिरणलेहरेक बिहानीमा सुमसुम्याए जस्तै, उत्तुंग शिखरभरि डुलाएर नयन तृप्त हुने गरी अपलक हेरिरहुँ र, निर्वाण प्राप्तिका लागि बुद्धको बोधीसत्वमा पुगेर निर्बाध सुमसुम्याइरहुँ जस्ती !तिमी कस्ती कस्ती !"
सुक्खा क्षेत्रमा लिफ्टिङबाट खानेपानी,"सिन्धुली : सुनकोसी गाउँपालिकाको सुक्खा क्षेत्रमा पम्पिङमार्फत खानेपानी पुर्याइने भएको छ। ४८ करोड रुपैयाँ लागतमा बृहत् खानेपानी आयोजना सुरु भएको हो। खानेपानी तथा ढल व्यवस्थापन विभाग र उपभोक्ताले लागत साझोदारी गरेका छन्। खानेपानी तथा ढल व्यवस्थापन विभाग, सुनकोसी गाउँपालिका र उपभोक्ता समितिबीच शुक्रबार त्रिपक्षीय सम्झौता भएसँगै आयोजनाको काम सुरु भएको गाउँपालिका अध्यक्ष दीपा बोहोरा दाहालले बताइन्। यसलाई गाउँपालिकाले जिल्लाकै ठूलो गौरबको आयोजनाका रूपमा लिएको छ। सुनकोसी गाउँपालिकाको ५ र ६ नं वडाका २ हजार ७ सय ५४ घरधुरी यो आयोजनाबाट लाभान्वित हुनेछन्। मूलकोटस्थित सुनकोसी नदीबाट लिफ्ट गरी ८ वटा रिजर्भ ट्यांकीबाट पानी गाउँमा चढाइनेछ, अध्यक्ष बोहोराले भनिन्, आयोजनाबाट ५ नं वडास्थित नांगेडाँडा, परेवाडाँडा, रामटार, काँसीखर्क, खहरेगाउँ, मूलकोट र ६ नं वडाको गौंखर्क, अमारे, भन्ञ्याङडाँडा, रिठ्ठे, तिनखोप्रे, माथिल्लो चैनपुर, खाल्टेलगायत गाउँका स्थानीय लाभान्वित हुनेछन्। बस्तीलाई यसअघि नै अति सुक्खा क्षेत्र घोषणा भइसकेका छन्। आयोजनाको कुल लागत ४७ करोड ७९ लाख ६३ हजार ५ सय ७० रुपैयाँ छ। त्यसमध्ये ४३ करोड १ लाख ६७ हजार विभागले र ४ करोड ७७ लाख ९६ हजार रुपैयाँ उपभोक्ताले ब्यहोर्ने छन्। दुई वर्षमा आयोजना सम्पन्न हुने संघीय खानेपानी तथा ढल व्यवस्थापन आयोजनाका प्रमुख सुधीरकुमार शाहले बताए। अघिल्ला दुई वर्षमा १३ करोड रुपैयाँ बराबरको काम उपभोक्ता समितिमार्फत गरिएको थियो। खानेपानी समस्याले गाउँ रित्तिन थालेपछि स्थानीय ५ करोड बराबरको नगद र श्रमदान गर्न तयार भएका छन्। भएका पानीका मुहान पनि सबै सुके। सबै सुक्खा भयो। बालीनालीसमेत उब्जन छाडेपछि गाउँ छाडेर जानेको लर्को लाग्न थाल्यो, उपभोक्ता समितिका अध्यक्ष सुदीप हायुले भने, अनि हामी आफैं अग्रसर भएर पैसा र श्रमदान जुटाउन लागिपरेका हौं। खानेपानी समस्या समाधान गर्न सांसद हरिबोल गजुरेलले विशेष पहल गरिदिएको उनले बताए। आयोजनाको पानी वितरणका लागि दुई वडाका २ हजार ७ सय ५४ घरधुरीमा एकएकवटा धारा जडान गरिने छ। यसले करेसाबारीमा सिँचाइ सुविधासमेत पुग्ने छ। २०७२ को भूकम्पपछि खानेपानीका मुहान सुक्न थालेका हुन्। सुक्खा क्षेत्रका धेरै नागरिक सुनकोसी किनारमा बसाइँ सरेका छन्। आयोजना सम्पन्न भएपछि खानेपानीकै समस्याका कारण हुने बसाइसराई रोकिने र गाउँमा कृषि उत्पादन गरेर आयआर्जन गर्नसमेत सहयोग पुग्ने अपेक्षा छ, उपभोक्ता प्रमोद दाहालले भने। २५ वर्षसम्मको जनसंख्या र सहरीकरणलाई लक्षित गरेर आयोजना सञ्चालन गरिएको हो।"
रेमिट्यान्स वृद्धि घट्यो,"काठमाडौं : वैदेशिक रोजगारीमा जानेको संख्या बढे पनि रेमिट्यान्सको (विप्रेषण) वृद्धिदर भने घट्दो क्रममा छ। नेपाल राष्ट्र बैंकले शुक्रबार सार्वजनिक गरेको तथ्यांकअनुसार विप्रेषण आप्रवाह ४९ प्रतिशतले कमी आई ५ खर्ब ४० अर्ब १२ करोड कायम भएको छ। गत वर्ष सोही अवधिमा १०९ प्रतिशतले बढेको थियो। अमेरिकी डलरमा विप्रेषण आप्रवाह ५८ प्रतिशतले कमी आई ४ अर्ब ५३ करोड कायम भएको छ। गत वर्ष ६८ प्रतिशत बढेको थियो। वैदेशिक रोजगारीका लागि अन्तिम श्रम स्वीकृति लिने नेपालीको संख्या उल्लेख्य रूपमा बढेर २ लाख १ सय २ पुगेको छ। पुनः श्रम स्वीकृति लिने नेपालीको संख्या माघसम्म २६५९ प्रतिशतले वृद्धि भई १ लाख ५२ हजार ३ सय २५ पुगेको छ। गत वर्ष यस्तो संख्या ७३१ प्रतिशतले घटेको थियो। यसले पनि गत वर्ष जस्तो रेमिट्यान्स आकर्षण हुन नसकेको बैंकर कृष्णप्रसाद शर्मा बताउँछन्। उनका अनुसार केन्द्रीय बैंकले विप्रेषण आप्रवाह बढाउन ब्याजदरमा मात्रै दिएर पुग्दैन, विदेशबाट पठाउँदा लाग्ने शुल्कमा समेत सहुलियत दिने व्यवस्था मिलाउनुपर्छ। रकम पठाउँदा बढी शुल्क लाग्ने भएपछि आफन्तबाट वा अन्य माध्यमबाट पठाउँछन्, उनले भने, यसमा सरकारले कम गर्दिए हुन्डीजस्ता अनौपचारिक माध्यमबाट आउने रकम बैंकिङ प्रणालीबाट आउँछ। जसले विप्रेषण पनि बढेको देखिन्छ।  आयात ४२८ र निर्यात ८८३ प्रतिशतले बढ्यो  विप्रेषण आप्रवाह नेपाली रुपैयाँमा ४९ प्रतिशत र अमेरिकी डलरमा ५८ प्रतिशतले घट्यो शोधनान्तर स्थिति २ खर्ब ४७ अर्ब ३ करोड घाटामा कुल विदेशी विनिमय सञ्चिति ९ अर्ब ७५ करोड अमेरिकी डलर  राजस्व परिचालन ६१३ अर्ब ४१ करोड हाम्रोजस्तो देशमा रेमिट्यान्सले नैे विदेशी विनिमय सञ्चितिमा ठुलो राहत दिने गरेको छ। अहिले ६७ महिनाको वस्तु तथा सेवा आयात धान्न पुग्ने विदेशी विनिमय सञ्चिति छ। यो पनि विगतको तुलनामा घट्दै गएको छ। कुल विदेशी विनिमय सञ्चिति १६२ प्रतिशतले कमी आई २०७८ माघ मसान्तमा ११ खर्ब ७३ अर्ब २ करोड कायम भएको छ। अमेरिकी डलरमा यस्तो सञ्चिति १७ प्रतिशतले कमी आई ९ अर्ब ७५ करोड छ। यस्तो सञ्चिति घट्दा अर्थतन्त्र जोखिममा पर्ने भएकाले होसियारी अपनाउनुपर्ने पूर्वगभर्नर डा चिरञ्जीवी नेपाल बताउँछन्। किनभने हाम्रो निर्यात खासै छैन। आयात बढेको बढ्यै छ। यसले अर्थतन्त्रको जोखिम बढ्दै गएको हो। २०७८०७९ को सात महिनामा आयात ४२८ प्रतिशत बढेर ११ खर्ब ४७ अर्ब ४६ करोड पुगेको छ। गत वर्षको सोही अवधिमा यस्तो आयात नगन्य (००१ प्रतिशत) मात्रै बढेको थियो। केन्द्रीय बैंकका अनुसार पेट्रोलियम पदार्थ, औषधि, कच्चा पाम तेल, कच्चा सोयाबिन तेल, यातायातका साधन तथा पार्टपुर्जालगायतको आयात बढेको छ। तर एमएस विलेट, रासायनिक मल, सिमेन्ट, दाल, मोलासिस सुगरलगायत वस्तुको आयात घटेको छ। यस्तै, चालु आवको सात महिनामा कुल निर्यात ८८३ प्रतिशतले वृद्धि भई १ खर्ब ३१ अर्ब ६६ करोड पुगेको छ। गत वर्षको सोही अवधिमा ७६ प्रतिशतले वृद्धि भएको थियो। चीनतर्फको निर्यात १२४ प्रतिशतले घटेको छ। वस्तुगत आधारमा पाम तेल, सोयाबिन तेल, पिना, धागो (पोलिस्टर तथा अन्य), जुसलगायतको निर्यात बढेको छ। तर अलैंची, चिया, जडीबुटी, तार, तामाको तारलगायतका वस्तुको निर्यात घटेको छ। विदेशी मुद्रा आर्जनको मुख्य स्रोत विप्रेषण, निर्यात, पर्यटन, ऋण, अनुदानलगायत हुन्। यस्ता स्रोतबाट विदेशी मुद्रा बढी भित्रिए शोधनान्तर बचतमा हुन्छ। तर, कमी भएमा आयात, भ्रमणलगायतका शीर्षकबाट विदेशी मुद्रा बाहिरिए शोधनान्तर घाटामा जान्छ। अत्यधिक वस्तु आयातमा मुद्रा खर्चिनु पर्दा शोधनान्तर स्थिति २ खर्ब ४७ अर्ब ३ करोड रुपैयाँले घाटामा छ। गत वर्षको सोही अवधिमा ९७ अर्ब ३६ करोडले बचतमा थियो। चालु खाता पनि ४ खर्ब १३ अर्ब ८६ करोडले घाटामा छ। गत वर्षको सोही अवधिमा १०४ अर्ब ३९ करोडले घाटामा थियो। तेल, तरकारी, गेडागुडीको भाउ बढ्योअन्तर्राष्ट्रिय बजारमा पेट्रोलियम पदार्थको मूल्यवृद्धिको प्रभाव नेपाली बजारमा देखिन थालेको छ। केन्द्रीय बैंकका अनुसार माघ महिनामा खाद्य तथा पेयपदार्थअन्तर्गत घिउ तथा तेल, तरकारी र दाल तथा गेडागुडीको भाउ अकासिएको छ। घिउ तथा तेलको २०६८ प्रतिशत, तरकारीको १४०७ प्रतिशत र दालगेडागुडीको ९३६ प्रतिशत मूल्यवृद्धि भएको छ। मूल्य अकासिँदा समग्रमा उपभोक्ता मुद्रास्फीति ५९७ प्रतिशत पुगेको छ। जबकि गत वर्षको सोही महिनामा २७० प्रतिशत मात्रै थियो।"
आइडल विजेतालाई २७ लाख ५० हजार,"काठमाडौं : नेपाल आइडलको विजेताले के उपहार प्राप्त गर्छन् ? भन्ने सबैलाई व्यग्र उत्सुकता छ। यही उत्सुकता मेटाउँदै अन्नपूर्ण मिडिया नेटवर्कका अध्यक्ष क्याप्टेन रामेवर थापाले शुक्रबारको कार्यक्रममा पुरस्कार घोषणा गरेका छन्। विजेताले २७ लाख ५० हजार नगद प्राप्त गर्नेछन्। फस्ट रनरअपले ५ लाख र सेकेन्ड रनरअपले ३ लाख नगद प्राप्त गर्नेछन्। अन्य सरप्राइज पुरस्कार पनि रहेको थापाले बताए। पुरस्कार घोषणा गर्दै क्याप्टेन थापाले कुनाकाप्चामा लुकेर रहेका प्रतिभालाई राष्ट्रियस्तरमा चिनाउनको लागि नेपाल आइडल सफल भएको बताए। आइडल सिजन४ लाई फाइनलसम्म ल्याउन सहयोग गर्ने सबैप्रति कृतज्ञता प्रदान गरेका थिए। नेपाल आइडलको २८औ शृंखला उत्कृष्ट५ को धमाकेदार प्रस्तुतिसँगै रंगीन बनेको थियो। नाङ्गेल तामाङले तालको पानी माछीले खानी भन्दै स्टेज थर्काए। लक्ष्मी पौडेलले देशप्रेमको भावमा हुरुक्कै बनाइन्। रञ्जित नेपालीले चोट दिने मायालुको यादमा बिलौना गरिरहे। नेपालीको प्रस्तुतिमा मञ्चमा पिनडप साइलेन्ट छाएको थियो। यस्तै भूपेन्द्र मगरले वरपर गाउँघरमा हल्ला छ भन्दै सुनाए त विश्वास उप्रेतीले सम्झनाहरूलाई अगाल्दै जीवन बिताउने प्रतिबद्धता गरे। उप्रेतीले पनि आइडलको मञ्चमा धमाका देखाए। गीत गाउँदागाउँदै गितारिस्ट र गायकसमेत स्टेजमा बबाल गर्दै थिए। कार्यक्रममा अतिथि कलाकारका रूपमा चलचित्रकर्मी भुवन केसी उपस्थित थिए। चैत ४ देखि प्रदर्शनमा आउन लागेको चलचित्र चिसो एस्ट्रेका अभिनेत्री सृष्टि श्रेष्ठ र अभिनेता दिव्यदेव पनि उपस्थित थिए। आइडलमा फिल्मका गायक अजर जंगमले विशेष प्रस्तुति दिएका थिए। फिल्मको टेलर पनि प्रदर्शन गरिएको थियो। कार्यक्रममा विविधता देख्न सकिन्थ्यो। उत्कृष्ट५ को यो अन्तिम प्रस्तुति हो। अब कोही पनि बाहिरिँदैनन्। एकैपटक उत्कृष्ट एकजनाले विजेताको ताज पहिरिनेछन्। नाङ्गेल तामाङ, रञ्जित नेपाली र विश्वास उप्रेतीले सेल पे एपबाट प्रदान गरिने विजयी भव मोमेन्टबाट ११ हजार उपहार जित्न सफल भए। पर्फमर अफ द विक बनेका विश्वासले हिमाल रेमिटको तर्फबाट १५ हजार रुपैयाँ र गितार प्राप्त गरे। एपीवान टेलिभिजनको विशेष प्रस्तुति हो नेपाल आइडल। कार्यक्रमका निर्देशक तथा प्रोजेक्ट हेड सुरेश पौडेलका अनुसार चैतको ५ गते नेपाल आइडल सिजन ४ को विजेता घोषणा गरिनेछ।"
न्याय माग्दै धर्नामा,काठमाडौं : सिभिल सेभिङ्स एन्ड क्रेडिट सहकारी संस्थाका पीडित न्याय माग्दै सडकमा उत्रिएका छन्। उच्च सरकारी वकिलको कार्यालय तथा उच्च अदालत पाटनमा धर्ना दिएका हुन्। सिभिल सहकारीका पूर्वअध्यक्ष इच्छाराज तामाङ र अध्यक्ष केशवलाल श्रेष्ठ थुनामा छन्। अन्य १० जनालाई भने जिल्ला अदालतले पुस १४ गते नै साधारण तारेखमा छोडिसकेको छ। पीडित डिल्लीप्रसाद भट्टराईले अभियुक्तलाई थुनामै राख्नुपर्ने माग गरेका छन्। भट्टराईले साधारण तारेखमा छोडिएकालाई पनि थुनामा राख्नुपर्ने माग गर्र्दै धर्ना दिएका हुन्। १ हजार ५ सय ३ बचतकर्ताले ५ अर्ब ६७ करोड ५५ लाख २४ हजार रुपैयाँ पाउन नसकेको भन्दै सीआईबीमा उजुरी दिएका छन्।
विकासको संवाहक मिनी नेपाल,"देश विकासमा देखिएका समस्या र विकृति औंल्याउन होइन, यसको दीर्घकालीन समाधानका लागि मार्गनिर्देशन गर्न सिर्जना गरिएको उपन्यास हो, मिनी नेपाल। जसका सर्जक हुन्, मनोहरि खड्का। यस उपन्यासलाई उनले विकासको संवाहक भनेर चिनाएका छन्। नाटक लेखन तथा निर्देशनमा छुट्टै पहिचान बनाएका खड्काको यो पहिलो उपन्यास हो। यसबाट पनि उनले आफूलाई एक उपन्यासकारसँगै विकासको मोडेल दिएर विकासका मार्गनिर्देशकका रूपमा समेत उभ्याएका छन्। नेतृत्व पंक्तिमा स्पष्ट दृष्टिकोण र दृढ इच्छाशक्तिको अभाव हुनु, आधुनिक (प्रविधि) युगमा आइपुग्दा पनि मानिसको अन्तरमनमा गढेर बसेको जातीय विभेद नहट्नु र पितृसत्तात्मक सोचजस्ता कुरा गाउँ, समाज र देश विकासका मुख्य बाधक वा समस्या हुन् भन्ने कुरा उपन्यासले स्पष्ट पारेको छ। यस्ता अन्धविश्वास तथा जातिवादी संकीर्ण सोच, असक्षम नेतृत्वबाट विकास हुँदै गएका चाकडी, घुस्याहा प्रवृत्ति र यस्ता समस्या हटाएर देशलाई समृद्ध बनाउने उपाय दिनु यस उपन्यासको आशय हो। उपन्यासमा लह नामक एक गाउँ छ। जुन नेपाल जस्तै सुन्दर र शान्त छ। लहभन्दा उच्च भागमा डाँडा गाउँ र खोलापारि दाहाल गाउँ छ। लह गाउँमा विभिन्न जातजातिका मानिसको बसोबास छ भने दाहाल गाउँ बाहुनहरू मात्रै भएको बस्ती हो। जहाँ देवी दाहाल, गोपी दमाई, पण्डित धरणीधर दाहाल, कुलबहादुर, जगनाथ, राम्री दिदी, लक्ष्मी, रमा, पेम्बा लामा, गुरुप्रसाद, लीलाधर, प्रवीण लगायतका पात्रहरू छन्। उनीहरूकै प्रयोग गरी उपन्यासकारले एक मिनी नेपालको परिकल्पना गरेका छन्। दाहाल गाउँबाट लह गाउँमा पण्डित धरणीधरलाई धूमधामसँग ल्याइन्छ। मुख्यका कथा यहीँबाट सुरु हुन्छ। धरणीधरकी बुहारी, लीलाधरकी श्रीमती देवीको छिमेकी गोपी दमाईसँग माया बस्छ। तर, उनीहरूको जात नमिलेकै कारण आफूमाथि केही दुर्घटना हुन्छ भनेर भूमिगत हुन्छन्। र, जीवनभर डर, त्रासले लुकेर बस्न बाध्य छन्। केही समयपछि लीलाधर सीडीओ भएर आएपछि गोपी नागरिकता बनाउन जान्छ। उसले नागरिकतामा लीलाधरकै सल्लाहले थर परिवर्तन गर्छ। त्यस्तै, देवीले आफूलाई सानोमा देवी भन्दाभन्दै मिनी भनेको कुरा सपनामा देख्छे। र, समाजमा व्याप्त जातीय विभेदले आफूलाई दुःख परेको कुरा सम्झिन्छ। हामी सबै एक जात हौं भनेर मिनी नेपाल नामबाट नागरिकतामा लिन्छे। यो प्रसंगबाट पनि सर्जकले जातीय विभेदबाट माथि उठ्न नसकेको समाजमा सबै मानिस समान हौं भन्ने सन्देश दिन खोजेका छन्। त्यस्तै, उपन्यासले राजनीतिलगायत विविध क्षेत्रमा आफूमा क्षमता नभएपछि अरूको चाकडी तथा भ्रष्टाचार गर्ने प्रवृत्ति मौलाएको कुरा छर्लंग पारेको छ। राजा आउनुअघि गाउँमा केके बन्दोबस्त भयो भन्दै प्रधानमन्त्री अवलोकनमा आउँछन् र नेता जगन्नाथलाई भन्छ, ठाडो खोलादेखि लह गाउँको गाविस भवनसम्म हिजै बेलुकी पूरै पाकेको गोलभेँडाका बोट, अनि त्यसको तल लहलहाउँदा काउलीका बोट दुवैतिर रोपिएका छन्। गोलभेँडाको बोटमा पात पनि छैन। काउलीको डाँठ पछि छैन। हिजो रोपेर हिजै फलेको हो कि के हो ? एक दिनका लागि गरिएको विकासले चाकडियाहरूको आधा रकम झ्वाम पारेको प्रसंगले देशको विकास हुँदैन यथार्थ उपन्यासमा व्यक्त भएको छ। उपन्यासकी एक महत्वपूर्ण पात्र हुन्, राम्री दिदी। जो विदेश (कलकत्ता) मा गाउँका केही युवतीलाई लिएर जान्छिन्। उनीहरूलाई यौनधन्दामा लगाउँछिन्। तर, जबर्जस्ती होइन। उनीहरूकै इच्छाबमोजिम। साथै, अन्य सीप सिकाएर पठाउँछिन्। राम्री वर्षमा एकपटक गाउँ फर्किन्छिन्। तर, फर्किँदा गाउँमा चर्पीका छाना बनाउन जस्ता पाता लिएर आउँथिन्। राम्री दिदीको यस प्रसंगले जहाँ गएर काम गरे पनि आफ्नो गाउँठाउँको विकासमा हामी नै लाग्नुपर्छ भन्ने सन्देश उपन्यासले दिन खोजेको छ। राम्रीसँगै कलकत्ता गएकी लक्ष्मी देह व्यापारमा लाग्छिन्। तर, उनलाई यो पेसा मन पर्दैन। पछि उनी कलकत्तामै लुगा सिउने सीप सिक्छिन्। गाउँमा आएर टेलर खोल्छिन्। पछि च्याङ्बा लामासँग प्रेम हुन्छ र विवाह पनि हुन्छ। तर, च्याङ्बाले आफ्नो भाइमार्फत लक्ष्मीले कलकत्तामा यौनधन्दा गरेको थाहा पाउँछ। र, लक्ष्मीलाई अस्वीकार गर्छ। उपन्यासको यस प्रसंगले एकतिर हाम्रो पितृसत्तात्मक समाजलाई इंगित गर्छ भने अर्कोतिर विदेशमा गएर सीप सिकेर आएकाहरूको सीपलाई सम्मान गर्न आवश्यक भएको देखाउँछ। लह गाउँका चार सय घरधुरी छन्। गाउँमा बाटो ल्याउने सल्लाह भएपछि सबैलाई एकएक घडेरी बाटोमा चाहिने। तर, कसैले आफ्नो जग्गा मिच्न नदिने सोचाइ थियो। एकाएक सबैमा बाटो हामी सबैका लागि हो भन्ने भावना जागेपछि बाटोभन्दा पछाडि जग्गा हुनेले अगाडिलाई पनि दिने भनेर सहमत हुन्छन्। यसरी लह गाउँमा बाटोको विकास पनि छिटो भएको देखिन्छ। तर, नेपालमा भने देश विकास गर्ने आइडिया जनतालाई दिन नसक्दा देशमा विकास हुन नसकेको उपन्यासले प्रस्ट्याउँछ। बाटोघाटो, बिजुली, पुलपुलेसा, पार्क, गेट, मन्दिर बनाउँदा सार्वजनिक निजी साझेदारी पीपीपी मोडेल अपनाउन उनी यसको नाम मिनी नेपाल राखिन्छ। जुन निकै समृद्घ देश बन्छ। गाउँलेहरूमा विकास गर्नुपर्छ भन्ने चेतना आएपछि लह गाउँ एकाएक विकसित हुन्छ। लह गाउँ आदर्श गाउँका रूपमा पनि चिनिन थाल्छ। हरेक छलफलमा लेखकले विभिन्न पात्रका माध्यमबाट गाउँको विकास गराउने उपाय बताउँछन् र गाउँलेहरू त्यसको अनुसरण गर्छन्। लह गाउँको अनौठो चलन छ। चैत मसान्तमा छलफल सुरु हुन्छ। छलफलमा जिल्लाबाट सीडीओ, एलडीओ, डीई, डीएसपीलगायतलाई आमन्त्रण गरे पनि प्रमुख अतिथि भने गाउँकै विद्यालयमा प्रधानाध्यापकलाई बनाइन्छ। प्रअलाई नै उनीहरू माननीय भनेर सम्मान गर्छन्। वास्तविक नेपालमा देशका मुहार फेर्न शिक्षा क्षेत्रमा कार्यरत वा शिक्षकलाई सम्मान नगरिने प्रवृत्तिको अन्त्य गर्न सके देशको विकास गर्न सकिन्छ भन्ने सन्देश दिएको छ। त्यतिमात्रै होइन, गाउँलेहरूलाई प्रअहरूलाई सहकारीबाट ऋण लिएर भन्सार छुटमा गाडी सुविधा पनि दिएका छन्। यसबाट सहकारीमा लगानी गर्ने किसानहरूको पनि प्रगति भएको प्रसंग बडो रोचक ढंगले उतारिएको छ। अमेरिकाबाट एमबीएस गरेर गाउँ आएका प्रवीण नामका एक पात्र छन्। जसले गाउँको विकास देखेर निकै खुसी छन्। तर, गाउँलाई अझै, धार्मिक, सांस्कृतिक, पर्यटकीय दृष्टिकोणले कसरी विकास गर्न सकिन्छ भन्ने कुरा गाउँले सामु सुनाउँछन्। बाँझो खेत वा उब्जनी कम हुने खेतलाई कसरी मूल्यवान् बनाउने, धानखेतीको मूल्य कसरी बढी बनाउने, सेयरमा लगानी लगाएर उद्योगमा लागनी कसरी गर्ने भन्नेबारे सल्लाह दिन्छन्। बाटोघाटो, बिजुली, पुलपुलेसा, पार्क, गेट, मन्दिर बनाउँदा सार्वजनिक निजी साझेदारी पीपीपी मोडेल अपनाउन उनी सबैलाई सल्लाह दिन्छन्। उनको सल्लाहमा सबै सहमत हुन्छन्। त्यसपछि उनकै सल्लाहबमोजिम लह, दाहाल गाउँ र डाँडा गाउँलाई मिलाएर यसको नाम राख्छन्। मिनी नेपाल राखिन्छ। जुन निकै समृद्ध देश बन्छ। यस प्रसंगमार्फत लेखकले राजनेताहरूमा दृढ दृष्टिकोण र इच्छाशक्ति भए नेपाललाई मिनी नेपालजस्तै विकास गर्न सकिन्छ भन्ने कुरा दर्शाएका छन्। उपन्यासको मेरुदण्ड भाषा, शैली र विषयवस्तु हुन्। यस उपन्यासको बलियो पक्ष भनेको विषयवस्तु नै हो। विषयवस्तु अति संवेदनशील, विशिष्ट छ। यद्यपि, सरल भाषाशैली हुँदाहुँदै कहीँ कतै हिज्जेको समस्या देखिन्छ।"
परमादेश सरकारबारे भ्रममुक्त हुनुपर्छ,"पोखरा : पूर्वप्रधानमन्त्री तथा एमाले अध्यक्ष केपी ओलीले सर्वाेच्च अदालतमा गोरू ब्याएको र ५ वटा बाच्छा पाएको भन्दै आलोचना गरेका छन्। उनले आफूलाई प्रधानमन्त्रीबाट हटाएर गठबन्धनको सरकार गठनका लागि परमादेश दिएको सन्दर्भमा यस्तो बताएका हुन्। केपी ओलीको सरकार ढाल्नु नै थियो, संविधानले त्यो दिँदैनथ्यो, त्यसकारणले संविधान बाहिर गइकन पनि एउटा जननिर्वाचित सरकार ढालेका छौं भनेर अमेरिकाबाट एकजना न्यायाधीशको इमेल आउँछ, उनले भने। पोखरामा शुक्रबार सुरू भएको प्रेस चौतारी नेपालको ९औं महाधिवेशनको उद्घाटनपछि सम्बोधन गर्दै ओलीले उक्त कुरा बताएका हुन् । उहिल्यै ५२ सालमा एकजनाले गोरू ब्याउँदैन भनेको ब्यायो, भनेको प्रसंग सुनाउँदै उनले यसपालि पनि त्यस्तै भएको बताए। उनले भने, गोरू ब्याएन मात्रै ५ वटा बाच्छा पायो । उनले दशा लागेर प्रचण्ड र माधव नेपालले आफ्नो सरकार ढालेको सुनाए। हामीसँग सरकार थियो दुई तिहाईको, प्रचण्डलाई दशा लाग्यो, माधव नेपाललाई दशा लाग्यो, उनले भने, सरकार ढालेर गएर हेर्नोस् त बिचराहरू, ढोका बाहिर पर्खेर बस्या हुन्छन्, भित्रबाट प्रसाद बाँड्न आउँछ कि भनेर। कताका जंगेहरू कताका बुंगेहरू, बुद्धि बिग्रिएपछि त्यस्तो हुन्छ। पत्रकारहरूलाई उनले परमादेश सरकारबारे भ्रममुक्त हुन आग्रह गरे। पहिला तपाईंहरू भ्रममुक्त हुनुभयो भने अरुलाई भ्रममुक्त पार्न सक्नुहुन्छ, उनले भने। कतिपय बुद्धिजीवीले एमालेको समर्थनमा लेख्दा त्यो एकपक्षीय भनिने गरेको र परमादेशीको पक्षमा लेख्दा राम्रो मान्ने गरिएको उनले बताए। त्यसलाई उनले बौद्धिक दिवालियापनको संज्ञा दिए। अहिले राष्ट्र निर्माणको राजनीति एउटा छ, अर्काे देश बिगार्ने राजनीति चलिरहेको उनको भनाइ थियो। देशको राजनीति बिग्रन नदिन, बलिदान नदिइकन संघर्ष र दवाब अनि निर्वाचनका माध्यमबाट ठेगान लगाउनुपर्नै खाँचो ओलीले औंल्याए। केपी ओलीको त तपाईंको मिडियाले विरोधै गरेन नि, यो त एकपक्षीय भयो नि, धरहरा बनेकामा टाउको दुख्नेहरू, चुच्चे नक्सा बनेकोमा टाउको दुख्नेहरू आलोचनात्मक चेत भएका, उनले भने, परमादेशीहरूको पक्षमा लेख्दा बुद्धिजीवी भइन्छ, यस खालका बौद्धिक दिवालियापन, बौद्धिक बिकाउ प्रवृत्तिबाट जोगिनु पर्छ। जनतालाई गलत कुरा ल्याउने काम भइरहेको बताउँदै उनले ती गलतको खण्डन गर्ने काम तपाईंहरूको भन्दै पत्रकारहरूको जिम्मेवारी औंल्याए। उनले भने, सत्यको संवाहक बन्नुहोस्।"
यू१८ टोली भारत जाँदै,"काठमाडौं : साफ यू१८ महिला च्याम्पियनसिप खेल्ने नेपाली टोली शनिबार भारत जाँदैछ। अखिल नेपाल फुटबल संघ (एन्फा) ले शुक्रबार नेपाली टिमको बिदाइ गरेको थियो।एक समारोहबीच एन्फा अध्यक्ष कर्माछिरिङ शेर्पालगायतले टोलीको बिदाइ गरे। च्याम्पियनसिप भारतको जमसेदपुरमा मार्च १५ देखि २५ तारिखसम्म हुनेछ।एन्फा कम्प्लेक्स सातदोबाटोमा आयोजित बिदाइ कार्यक्रममा बोल्दै टिमकी कप्तान प्रीति राईले च्याम्पियनसिप जित्ने लक्ष्य रहेको बताइन्।एक महिना अभ्यास गरेका छौं। टिममा सुधार भएको छ, राईले भनिन्, प्रतियोगितामा बलिया टोली रहे पनि हाम्रो लक्ष्य राम्रो खेलेर उपाधि जित्ने नै हो। डबल राउन्ड रोबिनको आधारमा हुने च्याम्पियनसिपमा नेपालसहित भारत र बंगलादेशको सहभागिता रहनेछ। उद्घाटन खेलमा नेपालले आयोजक भारतसँग मार्च १५ मा खेल्नेछ।दोस्रो खेल मार्च १७ मा बंगलादेशविरुद्ध खेल्नेछ। यसैगरी मार्च २१ मा फेरि भारतसँग र मार्च २३ मा बंगलादेशसँग खेल्ने तालिका छ। यसमा शीर्ष स्थानमा रहने टोलीले उपाधि जित्नेछ। २३ सदस्यीय नेपाली टोलीमा कप्तान प्रीतिसहित सावित्री किशन, लीला जोशी, पूजा थापा, सबिना चौधरी, मञ्जुकुमारी खड्का, प्रतीक्षा चौधरी, कुमारी तामाङ, प्रिया बस्नेत, दिव्या यास्माली मगर, दीपा शाही, हिमा रावत, सरस्वती हमाल, प्रीति राई छन्। यस्तै सुनकला राई, अञ्जली मछामासी, सराह बज्राचार्य, जेनिफर राना, शरिश्मा थापा, सदीपा भोलान, कुसुम खतिवडा, अमिशा कार्की, मनमाया दमाई र गरिमा राई टोलीमा छन्। यू१८ टिमको प्रमुख प्रशिक्षक दर्शन भक्त राजलवट छन्।"
"मान्यता प्राप्तलाई मात्र चुनाव चिह्न, किन ?","काठमाडौं : संविधानको धारा २६९ मा राजनीतिक दल गठन, दर्ता र सञ्चालनको विषय उल्लेख छ। स्वतन्त्रताको हकसम्बन्धी धारा १७ को उपधारा (२) खण्ड (ग) मा राजनीतिक दल खोल्ने अधिकार दिएको छ। दल खोल्न दिनु भनेको चुनावमा पार्टीको चिह्न प्रयोग गर्न दिनु पनि हो। संविधानले कानुनविपरीत नहुने गरी चुनाव चिह्न प्रयोग गर्ने अधिकार दिएको छ। दल दर्ता गर्दा चुनाव चिह्न अनिवार्य हुन्छ। तर, निर्वाचन आयोगले मान्यता प्राप्त लाई मात्र भन्दै रोजेको चुनाव चिह्न दिने विषय अन्य दलले संविधानविपरीत भनेका छन्। अघिल्लो चुनावको मूल्यांकनमा स्थानीय तह निर्वाचन ऐनअनुसार भन्दै आयोगले केही दललाई मात्रै मागेको चुनाव चिह्न दिने बताएको छ। यसमा आयोगले कानुनअनुसार समानुपातिक मतको ३ प्रतिशत र प्रतिनिधिसभामा प्रत्यक्षतर्फ एक सिट जित्ने पार्टीलाई राष्ट्रिय दल अर्थात् मान्यता प्राप्तको व्याख्या गरेको छ। जुन स्थानीय तह निर्वाचन ऐन, २०७३ को दफा २६ को उपदफा (६) र (७) मा उल्लेख छ। संविधानसँग बाझिने ऐन बन्नु हुँदैन। संविधान नै मूल कानुन हो। अहिले अन्य दलको भनाइ यहीँ छ। निर्वाचन आयोगमा दल दर्ता गर्दा चुनाव चिह्नसहित दर्ता हुनुपर्ने, तर केही दललाई मात्रै चिह्न दिनु नियमसंगत होइन, बहुजन शक्ति पार्टीका अध्यक्ष विश्वेन्द्र पासवानले शुक्रबार आयोगमा आयोजित छलफलमा भने, हामीले पनि चिह्न पाउनुपर्छ। निर्वाचन आयोग र राजनीतिक दलबीच भएको छलफलमा उनले पार्टीकै चिह्नबाट चुनाव लड्ने वातावरण बनाउन आयोगसँग माग गरे। प्रश्न गर्दै भने, ६ दल मात्रै राष्ट्रिय दल भयो। अनि हामी चाहिँ अराष्ट्रिय दल कसरी भयौं ? उनले राष्ट्रिय दलको मान्यता प्राप्त गरेका पार्टीका नेताहरूले अलोकतान्त्रिक निर्वाचन ऐन बनाएको आरोपसमेत लगाए। आयोगका प्रवक्ता शालिग्राम शर्मा पौडेलका अनुसार नेपाली कांग्रेस, नेकपा एमाले, नेकपा (माओवादी केन्द्र), जनता समाजवादी पार्टी, लोकतान्त्रिक समाजवादी पार्टी नेपाल, नेकपा एकीकृत समाजवादीले मात्रै राष्ट्रिय दलको मान्यता पाएका छन्। निर्वाचन प्रयोजनका लागि आयोगमा ८० वटा दलले निवेदन दिएका थिए। जसमध्ये ७९ वटाको कानुनी प्रक्रिया पूरा भएको आयोगले जनाएको छ। राष्ट्रिय मान्यता प्राप्त भनिएका दललाई मात्रै चुनाव चिह्न दिए आन्दोलन चर्काउने अन्य दलहरूले चेतावनी दिएका छन्। बहुजन समाजवादीका अध्यक्ष पासवानले भने, ठुला दलले घाँटीमा काँडा अड्काउने कुरा नगरौं। हामीलाई पनि हाम्रो पार्टीको चुनाव चिह्नबाट चुनाव लड्ने व्यवस्थाका लागि पहल गरियोस्। नत्र पूर्वराजा ज्ञानेन्द्रले गराएको चुनावको हालत हुन्छ। पार्टीहरूले आफ्नो चुनाव चिह्न निर्वाचनमा प्रयोग गर्न नपाउनु निरंकुशताको संकेत हुने नेपाल मजदुर किसान पार्टीका सचिव प्रेम सुवाल बताउँछन्। चुनाव चिह्न दिइँदैन भने चुनावमा यहीबाट धाँधली सुरु भएको मानिन्छ, उनले भने। पार्टीकै चुनाव चिह्नबाट चुनाव लड्न नपाउँदा निर्वाचनमा अन्य दल र तिनका उम्मेदवार समस्यामा पर्नै लोकतान्त्रिक समाजवादी पार्टीका नेता केशव झाले बताए। हामीले जनतामा चुनाव चिह्नको प्रचार गरेर संगठन बनाएका हुन्छौं। निर्वाचनमै चुनाव चिह्नको महŒव हुन्छ। त्यतिखेर चुनाव चिह्न अर्को पर्दा उम्मेदवार र पार्टीलाई निकै समस्या हुन्छ, उनले भने। अन्य पार्टीलाई कहिले माथि उठ्न नदिन ठुला पार्टीले आफू अनुकूल निर्वाचन ऐन बनाएको नेकपा (माले)का नेता महेन्द्र साहले आरोप लगाए। हामी समावेशी लोकतन्त्रको अभ्यास गरिरहेका छौं। आयोगले निर्वाचनका लागि दल दर्ता गर्दा चुनाव चिह्न पेस गर्न भन्छ। तर, चुनाव चिह्न अर्कै दिएर चुनाव लड भन्छन्। यो कस्तो लोकतन्त्र हो ?, उनले भने। अध्यादेश ल्याएर भए पनि निर्वाचन ऐन संशोधन गर्नुपर्ने उनी बताउँछन्। चुनाव चिह्नबारे विचार गर्छौदलहरूले चुनाव चिह्नबारे उठाएको विषयमा आयोग गम्भीर रहेको निर्वाचन आयोगका प्रमुख आयुक्त दिनेशकुमार थपलियाले बताए। मंगलबारसम्ममा यस विषयमा छलफल गरेर केही नयाँ व्यवस्था गर्न सकिन्छ कि भन्नेबारे सोच्छौं, उनले छलफलमा भने। छलफलमा दलहरूले आचारसंहिताका विषयमा समेत उठाएको प्रश्नको जवाफ दिँदै खुट्टा नकमाइकन आयोगले कडाइपूर्वक आचारसंहिता लागू गराउने बताए। सामाजिक सञ्जालको विषयमा अनुगमन गर्न एउटा छुट्टै संयन्त्र बनाएर कारबाही गर्छौं, उनले भने। स्थानीय, प्रदेश, प्रतिनिधिसभा निर्वाचनलाई लक्षित गर्दै एकीकृत निर्वाचन आचारसंहिता तयार गरी सम्पादनका लागि कानुन मन्त्रालयमा पेस गरिएको उनले बताए।आगामी निर्वाचनका लागि ६ हजार ७ सय ४३ वटा फरकफरक खालका मतपत्र छापिने तयारी भएको प्रमुख आयुक्त थपलियाले बताए। सबै वडाहरूमा एकै खालका मतपत्र हुँदैन। किनभने वडापिच्छे धेरै, थोरै उम्मेदवार हुन्छन्। त्यसलाई मध्यनजर गरेर सजिलो तरिकाले मतदानको व्यवस्था मिलाउन वडापिच्छेका उम्मेदवारका आधारमा हामी मत पत्र छाप्दैछौंउनले भने। निर्वाचन खर्चको सीमा तोकियोस्थानीय तहका उम्मेदवारका लागि निर्वाचन खर्च सीमा तोकेको आयोगले सार्वजनिक गरेको छ। शुक्रबार दलहरूको छलफलमा आयोगले यो जानकारी दियो। वैशाख ३० मा हुने तोकिएको स्थानीय तह निर्वाचनका उम्मेदवारका लागि खर्च सीमा तोकिएको छ। महानगरपालिकाको प्रमुखउपप्रमुखका उम्मेदवारको अधिकतम खर्च सीमा ७ लाख ५० हजार निर्धारण गरिएको छ। त्यस्तै, उपमहानगरपालिकाको प्रमुखउपप्रमुख उठ्ने उम्मेदवारको अधिकतम ५ लाख ५० हजार खर्च सीमा तोकिएको छ। नगरपालिकाको प्रमुखउपप्रमुखका उम्मेदवारले ४ लाख ५० हजार र गाउँपालिका प्रमुखउपप्रमुखका उम्मेदवारले ३ लाख ५० हजार खर्च गर्न पाउनेछन्। महानगरपालिकाअन्तर्गत वडाध्यक्ष उम्मेदवारले ३ लाख, उपमहानगरपालिकाको वडाध्यक्षले २ लाख ५० हजार, नगरपालिकाको वडाध्यक्षले दुई लाख र गाउँपालिकाको वडाध्यक्ष उम्मेदवारलाई १ लाख ५०हजार खर्च सीमा निर्धारण भएको आयोगका प्रवक्ता शालिग्राम शर्मा पौडेलले बताए। यस्तै, महानगरपालिकामा वडा सदस्य उठ्न ३ लाख, उपमहानगरपालिकामा सदस्य उठ्न २ लाख ५० हजार, नगरपालिकामा सदस्य उठ्न २ लाख, गाउँपालिकामा सदस्य उठ्न १ लाख ५० हजार अधिकतम खर्चको सीमा निर्धारण गरिएको आयोगले जनाएको छ। नेपालको संविधानमा राजनीतिक दल सम्बन्धी व्यवस्था २६९ राजनीतिक दलको गठन, दर्ता र सञ्चालनः (१) समान राजनीतिक विचारधारा, दर्शन र कार्यक्रममा प्रतिबद्ध व्यक्तिहरूले धारा १७ को उपधारा (२) को खण्ड (ग) अन्तर्गत बनेको कानूनको अधीनमा रही राजनीतिक दल गठन गरी सञ्चालन गर्न र दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्नका लागि त्यसको प्रचार र प्रसार गर्न, गराउन वा सो प्रयोजनका लागि अन्य आवश्यक काम गर्न सक्नेछन्। (२) उपधारा (१) बमोजिम गठन भएका राजनीतिक दलले कानून बमोजिमको कार्यविधि पूरा गरी निर्वाचन आयोगमा दल दर्ता गराउनु पर्नेछ। (५) कुनै राजनीतिक दलको नाम, उद्देश्य, चिन्ह वा झण्डा देशको धार्मिक वा साम्प्रदायिक एकतामा खलल पार्ने वा देशलाई विखण्डित गर्ने प्रकृतिको रहेछ भने त्यस्तो राजनीतिक दल दर्ता हुने छैन। मौलिक हक र कर्तव्य १७ स्वतन्त्रताको हकः (१) कानून बमोजिम बाहेक कुनै पनि व्यक्तिलाई वैयक्तिक स्वतन्त्रताबाट वञ्चित गरिने छैन। (ग) राजनीतिक दल खोल्ने स्वतन्त्रता,"
विधानसभा निर्वाचनमा भाजपाको वर्चश्व,"नयाँ दिल्ली : भारतका पाँच राज्यमा भएको विधानसभा निर्वाचनमध्ये चार राज्यमा भारतीय जनता पार्टी (भाजपा) विजयी भएको छ। सत्तारुढ दल भाजपा उत्तर प्रदेश, उत्तराखण्ड, गोवा र मणिपुरमा विजयी भएको हो। सबैभन्दा ठूलो राज्य उत्तर प्रदेशमा भाजपाले भारी बहुमतसहित २५५ स्थानमा जित हासिल गरेको हो। ४०३ विधान सभा सिटमध्ये भाजपाले २५५ सिटमा विजय हासिल गर्दै बहुमत ल्याएको छ। समाजवादी पार्टीले १११ सिट जित्यो। उत्तर प्रदेशका मुख्यमन्त्री योगी आदित्यनाथले सत्तामा फर्केर इतिहास रचेका छन्। सन् १९८५ यता राज्यमा सत्ता कायम गर्ने भाजपा पहिलो पार्टी बनेको छ। यस्तै उत्तराखण्डमा ७० सिटमध्ये भाजपाले ४७ र कंग्रेसले १९ सिट जितेको छ। ४० विधान सभा सिट रहेको गोवामा भाजपाले २० सिट ल्याएको छ। गोवामा सरकार गठनका लागि २१ सिट आवश्यक हुन्छ। यसैबीच स्वतन्त्र उम्मेदवार एन्टोनियो वास, चन्द्रकान्त शेट्ये र एलेक्स रेजिनाल्डले पनि उक्त पार्टीलाई आफ्नो समर्थन दिएका छन्। कंग्रेसले ११ सिटमा विजय हासिल गरेको छ। त्यस्तै मणिपुरमा ६० सिटमध्ये भाजपाले ३२ सिट जितेको छ। उता पञ्जावमा भने आम आदमी पार्टीको सरकार बन्ने भएको छ। ११७ सिट रहेको पञ्जावमा आम आदमी पार्टीले ९२ स्थानमा जित हासिल गर्यो। पञ्जावमा कंग्रेसले १८ सिट ल्याएको छ। पञ्जावमा आम आदमी पार्टीको एकतर्फी जीतपछि प्रधानमन्त्री नरेन्द्र मोदीले ट्वीट गरेर बधाई दिएका छन्। मोदीको ट्वीटपछि शुक्रबार आम आदमी पार्टीका प्रमुख अरविन्द केजरीवालले प्रधानमन्त्री मोदीलाई धन्यवाद सर भनेका छन्।"
"पुरियो मृत चौपाया, आयो पराल","तनहुँ : शुक्लागण्डकी नगरपालिका९, मरेतारा तनहुँमा रहेको गौ संरक्षण केन्द्रमा यत्रतत्र फालिएका मृत चौपाया र हाडखोर पुरिएका छन्। अन्नपूर्ण पोस्ट् दैनिकले शुक्रबार भोकै मर्छन् संरक्षण केन्द्रका गाई शीर्षकमा समाचार प्रकाशन गरेपछि नगरपालिकाले व्यवस्थापनमा चासो दिएको हो। शुक्रबार नै सिनो र हाडखोर पुरिएको छ। संरक्षण केन्द्रका हेरालु धनबहादुर पराजुलीले तीन घण्टा लगाएर हाडखोर र मृत चौपाया पुरेको जानकारी दिए। समाचार आएपछि तत्काल काम भयो। शुक्रबार नगरपालिकाको सक्रियतामा तीन घण्टा लगाएर पुरियो। हामीले जम्मा पारेर सहयोग गर्र्यौ। जेसीबीले भकाभक खाल्डा खन्दै पुर्यो, उनले भने, अहिले त आनन्द भाछ। नत्र त गन्हाएर बसिखानु हुन्थेन। नगरपालिकाले गाईलाई खुवाउन शुक्रबार बिहानै केन्द्रमा ८० भारी (एक ट्रक) पराल पनि पुर्याएको छ। हेरालु पराजुलीले यो परालले ५६ दिनलाई पुग्ने बताए। उनका अनुसार डेढ महिनाअघि ल्याएको एउटा जर्सी गाई शुक्रबार मरेको छ। प्रायः दिनहुँजसो मर्ने भएकाले ५६ वटा भएपछि मात्रै जेसीबी (स्काभेटर) मगाएर पुर्ने उनले बताए। एउटा पुर्न जेसीबी पनि आउँदैन। हामी चारपाँच जना भएर अलि पर लगेर फालेका छौं,उनले भने, एउटा त गिद्धलाई पनि आहारा हुन्छ। खाएर बाँकी रहेको हामीले नै व्यवस्थापन गर्छौं। वातावरण शाखा प्रमुख राजेन्द्र सोतीले अब केन्द्रको चुस्त व्यवस्थापन हुने बताए। अब पुनः यस्तो हुने कुरै होइन। जेसीबीका चालक बाहिर भएर समस्या आएको हो, उनले भने, हामी गौ संरक्षण केन्द्रलाई व्यवस्थित गर्नेेविषयमा गम्भीर छौ। आगामी दिनमा चुस्त व्यवस्थापनमा लाग्नेछौं। हालका प्रमुख प्रशासकीय अधिकृत लीलावल्लभ न्यौपाने नआउँदा समितिले नै पराल खरिद र अन्य व्यवस्थापन मिलाउँदै आएको थियो। प्रमुख प्रशासकीय अधिकृत न्यौपाने आएपछि पराल खरिद प्रक्रियामा समितिको गतिविधि शंकास्पद देखेपछि जिन्सी शाखामार्फत नै खरिद प्रक्रिया अगाडि बढाएका थिए। त्यसयता समिति रुष्ट बन्दै आएको खुलेको छ। गौ संरक्षण केन्द्र समितिकी अध्यक्ष गीता महतले भने समितिले पराल खरिदको जिम्मेवारी पाउँदा परालको अभाव कहिल्यै नभएको दाबी गरिन्। जब नगर आफैंले खरिदको जिम्मा लियो, त्यसयता समस्याहरू देखिन थालेको हो,अध्यक्ष महतले भनिन्। प्रमुख प्रशासकीय अधिकृत लीलावल्लभ न्यौपानेले बजेट हुँदा नगरले नियमित खरिद गर्ने बताए। यस आर्थिक वर्षमा ६ लाख मात्रै विनियोजन भएकाले पराल खरिदमा समस्या देखिएको उनी बताउँछन्। आवश्यकताअनुसार सेवामूलक संस्था एवं सहयोग दाताहरूसँग समन्वय गरेर यो वर्ष काम चलाउँछौं, उनले भने, विनियोजित बजेटको केही हिस्सा भइञ्जेल नगरले नै खरिद गर्छ। रकम नै सकिएको अवस्थामा जनप्रतिनिधि, कर्मचारीहरूबाट एकदुई हजार उठाएरै भए पनि साउनसम्म व्यवस्था गर्ने उनको भनाइ छ। स्थानीय आमा समूह, युवा क्लबहरूसँग पनि समन्वय गर्ने सोच बनाएको छु, उनले थपे, आगामी आर्थिक वर्षमा विशेष योजनाका साथ बजेट बढाएरै काम गर्नेछौं।"
बढ्यो चुनावी गतिविधि,"जाजरकोट : निर्वाचन आयोगले स्थानीय तहको निर्वाचनको तयारी अगाडि बढाएसँगै जाजरकोटका राजनीतिक दलहरू गाउँ केन्द्रित भएका छन्। जिल्लाका प्रमुख राजनीतिक दलहरू यतिबेला घरदैलो अभियानमा व्यस्त छन्। नेकपा एमाले, नेपाली कांग्रेस, नेकपा (माओवादी केन्द्र) सहितका राजनीतिक दलका नेता प्रशिक्षणदेखि आमसभाको आयोजना गर्दै जिल्लाका सातै स्थानीय तहमा जुटेका छन्। संघ र प्रदेशमा सत्ता साझेदारी गरिरहेका दलहरू समेत आआफ्नै तरिकाले गतिविधि सञ्चालन गर्दै आएका छन्। जिल्लाको प्रमुख प्रतिपक्षी दल नेकपा एमाले बस्तीस्तरमै भेला र बैठकमा व्यस्त देखिन्छ। पार्टीले शिवालय गाउँपालिकाको पालिकास्तरीय कार्यक्रम गरेको थियो। यस्तै एमाले जाजरकोटले छेडागाड नगरपालिकास्तरीय आमसभा थलह बजारमा सम्पन्न गरेको छ। भर्खरै मात्र पार्टीको नयाँ नेतृत्व चयन गरेको नेकपा एमाले र नेपाली कांग्रेस यतिबेला संगठन विस्तार अभियानमा जुटेको छ। जिल्लाका प्रमुख राजनीतिक दलहरू गाउँमा अहिले आआफ्नै ढंगले चुनावी अभियानमा केन्द्रित छन्। सँगसँगै जिल्लाको पार्टी सचिवालय बनाउनका लागि सहयोग संकलन र भेटघाटलाई तीव्रता दिँदै आएका छन्। निर्वाचनमा दलले जनताको मन कसरी जित्ने विषयमा जिल्लाका राजनीतिक दल होमिएका छन्। नेकपा एमाले जाजरकोटले वडादेखि टोलसम्मै पार्टीका गतिविधि बढाइरहेकोे नेकपा एमालेका केन्द्रीय सदस्य चन्द्रप्रकाश घर्तीले बताए। सत्ता साझेदार नेपाली कांग्रेस एक्लै चुनावी प्रचारमा जुटेको छ। नेपाली कांग्रेस जाजरकोटको फागुन १४ गते बसेको जिल्ला कार्य समितिको बैठकले जिल्लाका सातै स्थानीय तहमा प्रशिक्षण तथा भेटघाट कार्यक्रमको आयोजना गर्ने निर्णय भएको पार्टी सभापति बेदराज सिंहले बताए। सत्ता साझेदारीका कारण संगठनमा देखिएको अन्यौलले कांग्रेस अहिलेसम्म गाउँ केन्द्रीत भएको थिएन। केन्द्रको कुनै निर्णय नआएकोले एक्लै कांग्रेस अभियानमा होमिएको सिंहको भनाइ छ। निर्वाचन आयोगले निर्वाचनको तयारी अगाडि बढाएसँगै जिल्लाका सातै स्थानीय तहमा नेता तथा कार्यकर्ता सक्रिय रुपमा लागेको उनको भनाइ छ। हामीले अहिलेसम्म ३ ओटा स्थानीय तहमा कार्यक्रम सम्पन्न गरेका छौं, उनले भने, जिल्लाका सातै स्थानीय तहमा भएका हाम्रा जनप्रतिनिधिका कामसम्बन्धी सन्देश नागरिकस्तरमा दिन लागिरहेका छौं। कतिपय स्थानीय तहमा भएका अनियमितताका विषयलाई समेत कांग्रेसले मूल एजेण्डाका रुपमा अगाडि सार्ने उनको भनाइ छ। प्रतिनिधिसभामा कुल संख्याको दुई तिहाई बहुमत पाएको कम्युनिष्टले कुनै काम गर्न नसकेकाले अबको विकास निर्माण कांग्रेसले गर्ने उनको दाबी थियो। कांग्रेस जाजरकोटले पनि फागुन २१ गतेदेखि पार्टी सभापती बेदराज सिंहको नेतृत्वमा जनभेटघाट तथा कार्यकर्ता भेला कार्यक्रम निर्धारण गरेको छ । यस्तै जिल्लाको कुशे गाउँपालिकामा नेपाली कांग्रेस जिल्ला कार्यसमितिको निर्णय अनुसार प्रत्येक वडा कार्यलय समेत स्थापनाको कार्यक्रम अगाडि बढाएको छ। सत्ता साझेदारी नेकपा माओवादी केन्द्रले जाजरकोट जिल्लाका सबै स्थानीय तहमा पालिकास्तरीय कार्यक्रम सम्पन्न गरेको माओवादी केन्द्रका अध्यक्ष ढकबिर रानाले बताए। पालिकास्तरीय प्रशिक्षण तथा वडा कमिटि समेत माओवादी केन्द्रले टुंगो लगाएको उनको भनाइ छ। जिल्लाका ७७ वडाबाट १० हजार ९ सय १० जना कार्य समितिमा सहभागी गराएको उनको दाबी छ। चुनावमा तालमेलको विषयमा कुनै केन्द्रीय निर्णय नआएकोले माओवादी केन्द्र एक्लै घर दैलोमा जुटेको छ। यस्तैै एकीकृत समाजवादी पार्टी जाजरकोटले स्थानीय तहको निर्वाचन केन्द्रित गाउँमा आफ्ना गतिविधि बढाउँदै आएको छ। जिल्लाका सबै वडा र टोलमा भेला गर्दै अन्य पार्टी अनुसार समाजवादी पार्टी अगाडि बढेको समाजवादीका जिल्ला उपाध्यक्ष कमान खड्काले बताए। सरकारले स्थानीय तहको निर्वाचनको घोषणा गरेसँगै जाजरकोट जिल्लामा समाजवादी पार्टीले कसैसँग सहकार्य नगर्ने उनको भनाइ छ। हाम्रो तालमेल जनतासँग हुन्छ। उनले भने, व्यक्तिलाई बोकेर गठबन्धन गर्न सकिँदैन। भेरी नगरपालिकाबाट मेयरमा मैले जितेर समाजवादीको विजयको सुरुवात गर्छु। जिल्लामा ३ ओटा स्थानीय तहको प्रमुख जित्ने खड्काको दाबी छ। स्थानीय तह पुनः जनप्रतिनिधिविहीन हुने अवस्थाको अन्त्य भएकोले भेरी नगरपालिकामा एक्लै चुनावमा होमिने खड्काले बताए। जाजरकोटमा जनप्रतिनिधिसँगै राजनीतिक दल र आम जनतामा निर्वाचनको मिति घोषणाले उत्साह छाएको छ। पुनः स्थानीय तहको सत्ता कर्मचारीकै हातमा पुग्ने होकी भन्ने पिरलो स्थानीय तहको निर्वाचन मिति घोषणासँगै हटेर गएको छ।"
सुनापति अध्यक्ष कप चैत्र ५ देखि,"रामेछाप : रामेछापमा चैत्र ५ देखि ८ गतेसम्म तेस्रो सुनापति गाउँपालिका अध्यक्ष कप खेलकुद प्रतियोगिता हुने भएको छ। सुनापति गाउँपालिकाको खेलकुद विकास समितिले अन्तरपालिका पुरुष भलिबल तथा ब्याडमिन्टन सञ्चालन गर्ने भएको हो। यो जिल्लाकै सर्वाधिक पुरस्कार राशिको प्रतियोगिता भएको सुनापति खेलकुद विकास समितिका अध्यक्ष गोविन्द घिमिरेले बताए। प्रथम पुरस्कार दुई लाख रुपैयाँ रहेको छ। द्वितीय पुरस्कार १ लाख, तृतीय पुरस्कार ५० हजार र सान्त्वना पुरस्कार २५ हजार रुपैयाँ छ। साथमा ट्रफी मेडल र प्रमाणपत्र पनि प्रदान गरिने घिमिरेले बताए। यसैगरी सर्वोत्कृष्ट खेलाडीले १० हजार रुपैयाँ पाउनेछन्। उत्कृष्ट स्पाइकर, सेटर, ब्लकर, डिफेन्डर र प्रशिक्षकले समेत जनही पाँच हजार नगदका साथ ट्रफी र प्रमाणपत्र पाउनेछन्। खेलको माध्यमबाट युवाहरूलाई सक्षम बनाउन पालिकाले विभिन्न प्रतियोगिता गरिरहेको समिति अध्यक्ष घिमिरेले बताए। लुकेर रहेका खेल प्रतिभालाई अवसर दिने योजना हो,उनले भने, राष्ट्रिय तथा अन्तर्राष्ट्रिय खेलाडी उत्पादन गर्ने लक्ष्य छ।"
यू१८ टोली भारत जाँदै,"काठमाडौं : साफ यू१८ महिला च्याम्पियनसिप खेल्ने नेपाली टोली शनिबार भारत जाँदैछ। अखिल नेपाल फुटबल संघ (एन्फा) ले शुक्रबार नेपाली टिमको बिदाइ गरेको थियो।एक समारोहबीच एन्फा अध्यक्ष कर्माछिरिङ शेर्पालगायतले टोलीको बिदाइ गरे। च्याम्पियनसिप भारतको जमसेदपुरमा मार्च १५ देखि २५ तारिखसम्म हुनेछ।एन्फा कम्प्लेक्स सातदोबाटोमा आयोजित बिदाइ कार्यक्रममा बोल्दै टिमकी कप्तान प्रीति राईले च्याम्पियनसिप जित्ने लक्ष्य रहेको बताइन्।एक महिना अभ्यास गरेका छौं। टिममा सुधार भएको छ, राईले भनिन्, प्रतियोगितामा बलिया टोली रहे पनि हाम्रो लक्ष्य राम्रो खेलेर उपाधि जित्ने नै हो। डबल राउन्ड रोबिनको आधारमा हुने च्याम्पियनसिपमा नेपालसहित भारत र बंगलादेशको सहभागिता रहनेछ। उद्घाटन खेलमा नेपालले आयोजक भारतसँग मार्च १५ मा खेल्नेछ।दोस्रो खेल मार्च १७ मा बंगलादेशविरुद्ध खेल्नेछ। यसैगरी मार्च २१ मा फेरि भारतसँग र मार्च २३ मा बंगलादेशसँग खेल्ने तालिका छ। यसमा शीर्ष स्थानमा रहने टोलीले उपाधि जित्नेछ। २३ सदस्यीय नेपाली टोलीमा कप्तान प्रीतिसहित सावित्री किशन, लीला जोशी, पूजा थापा, सबिना चौधरी, मञ्जुकुमारी खड्का, प्रतीक्षा चौधरी, कुमारी तामाङ, प्रिया बस्नेत, दिव्या यास्माली मगर, दीपा शाही, हिमा रावत, सरस्वती हमाल, प्रीति राई छन्। यस्तै सुनकला राई, अञ्जली मछामासी, सराह बज्राचार्य, जेनिफर राना, शरिश्मा थापा, सदीपा भोलान, कुसुम खतिवडा, अमिशा कार्की, मनमाया दमाई र गरिमा राई टोलीमा छन्। यू१८ टिमको प्रमुख प्रशिक्षक दर्शन भक्त राजलवट छन्।"
विकासको संवाहक मिनी नेपाल,"देश विकासमा देखिएका समस्या र विकृति औंल्याउन होइन, यसको दीर्घकालीन समाधानका लागि मार्गनिर्देशन गर्न सिर्जना गरिएको उपन्यास हो, मिनी नेपाल। जसका सर्जक हुन्, मनोहरि खड्का। यस उपन्यासलाई उनले विकासको संवाहक भनेर चिनाएका छन्। नाटक लेखन तथा निर्देशनमा छुट्टै पहिचान बनाएका खड्काको यो पहिलो उपन्यास हो। यसबाट पनि उनले आफूलाई एक उपन्यासकारसँगै विकासको मोडेल दिएर विकासका मार्गनिर्देशकका रूपमा समेत उभ्याएका छन्। नेतृत्व पंक्तिमा स्पष्ट दृष्टिकोण र दृढ इच्छाशक्तिको अभाव हुनु, आधुनिक (प्रविधि) युगमा आइपुग्दा पनि मानिसको अन्तरमनमा गढेर बसेको जातीय विभेद नहट्नु र पितृसत्तात्मक सोचजस्ता कुरा गाउँ, समाज र देश विकासका मुख्य बाधक वा समस्या हुन् भन्ने कुरा उपन्यासले स्पष्ट पारेको छ। यस्ता अन्धविश्वास तथा जातिवादी संकीर्ण सोच, असक्षम नेतृत्वबाट विकास हुँदै गएका चाकडी, घुस्याहा प्रवृत्ति र यस्ता समस्या हटाएर देशलाई समृद्ध बनाउने उपाय दिनु यस उपन्यासको आशय हो। उपन्यासमा लह नामक एक गाउँ छ। जुन नेपाल जस्तै सुन्दर र शान्त छ। लहभन्दा उच्च भागमा डाँडा गाउँ र खोलापारि दाहाल गाउँ छ। लह गाउँमा विभिन्न जातजातिका मानिसको बसोबास छ भने दाहाल गाउँ बाहुनहरू मात्रै भएको बस्ती हो। जहाँ देवी दाहाल, गोपी दमाई, पण्डित धरणीधर दाहाल, कुलबहादुर, जगनाथ, राम्री दिदी, लक्ष्मी, रमा, पेम्बा लामा, गुरुप्रसाद, लीलाधर, प्रवीण लगायतका पात्रहरू छन्। उनीहरूकै प्रयोग गरी उपन्यासकारले एक मिनी नेपालको परिकल्पना गरेका छन्। दाहाल गाउँबाट लह गाउँमा पण्डित धरणीधरलाई धूमधामसँग ल्याइन्छ। मुख्यका कथा यहीँबाट सुरु हुन्छ। धरणीधरकी बुहारी, लीलाधरकी श्रीमती देवीको छिमेकी गोपी दमाईसँग माया बस्छ। तर, उनीहरूको जात नमिलेकै कारण आफूमाथि केही दुर्घटना हुन्छ भनेर भूमिगत हुन्छन्। र, जीवनभर डर, त्रासले लुकेर बस्न बाध्य छन्। केही समयपछि लीलाधर सीडीओ भएर आएपछि गोपी नागरिकता बनाउन जान्छ। उसले नागरिकतामा लीलाधरकै सल्लाहले थर परिवर्तन गर्छ। त्यस्तै, देवीले आफूलाई सानोमा देवी भन्दाभन्दै मिनी भनेको कुरा सपनामा देख्छे। र, समाजमा व्याप्त जातीय विभेदले आफूलाई दुःख परेको कुरा सम्झिन्छ। हामी सबै एक जात हौं भनेर मिनी नेपाल नामबाट नागरिकतामा लिन्छे। यो प्रसंगबाट पनि सर्जकले जातीय विभेदबाट माथि उठ्न नसकेको समाजमा सबै मानिस समान हौं भन्ने सन्देश दिन खोजेका छन्। त्यस्तै, उपन्यासले राजनीतिलगायत विविध क्षेत्रमा आफूमा क्षमता नभएपछि अरूको चाकडी तथा भ्रष्टाचार गर्ने प्रवृत्ति मौलाएको कुरा छर्लंग पारेको छ। राजा आउनुअघि गाउँमा केके बन्दोबस्त भयो भन्दै प्रधानमन्त्री अवलोकनमा आउँछन् र नेता जगन्नाथलाई भन्छ, ठाडो खोलादेखि लह गाउँको गाविस भवनसम्म हिजै बेलुकी पूरै पाकेको गोलभेँडाका बोट, अनि त्यसको तल लहलहाउँदा काउलीका बोट दुवैतिर रोपिएका छन्। गोलभेँडाको बोटमा पात पनि छैन। काउलीको डाँठ पछि छैन। हिजो रोपेर हिजै फलेको हो कि के हो ? एक दिनका लागि गरिएको विकासले चाकडियाहरूको आधा रकम झ्वाम पारेको प्रसंगले देशको विकास हुँदैन यथार्थ उपन्यासमा व्यक्त भएको छ। उपन्यासकी एक महत्वपूर्ण पात्र हुन्, राम्री दिदी। जो विदेश (कलकत्ता) मा गाउँका केही युवतीलाई लिएर जान्छिन्। उनीहरूलाई यौनधन्दामा लगाउँछिन्। तर, जबर्जस्ती होइन। उनीहरूकै इच्छाबमोजिम। साथै, अन्य सीप सिकाएर पठाउँछिन्। राम्री वर्षमा एकपटक गाउँ फर्किन्छिन्। तर, फर्किँदा गाउँमा चर्पीका छाना बनाउन जस्ता पाता लिएर आउँथिन्। राम्री दिदीको यस प्रसंगले जहाँ गएर काम गरे पनि आफ्नो गाउँठाउँको विकासमा हामी नै लाग्नुपर्छ भन्ने सन्देश उपन्यासले दिन खोजेको छ। राम्रीसँगै कलकत्ता गएकी लक्ष्मी देह व्यापारमा लाग्छिन्। तर, उनलाई यो पेसा मन पर्दैन। पछि उनी कलकत्तामै लुगा सिउने सीप सिक्छिन्। गाउँमा आएर टेलर खोल्छिन्। पछि च्याङ्बा लामासँग प्रेम हुन्छ र विवाह पनि हुन्छ। तर, च्याङ्बाले आफ्नो भाइमार्फत लक्ष्मीले कलकत्तामा यौनधन्दा गरेको थाहा पाउँछ। र, लक्ष्मीलाई अस्वीकार गर्छ। उपन्यासको यस प्रसंगले एकतिर हाम्रो पितृसत्तात्मक समाजलाई इंगित गर्छ भने अर्कोतिर विदेशमा गएर सीप सिकेर आएकाहरूको सीपलाई सम्मान गर्न आवश्यक भएको देखाउँछ। लह गाउँका चार सय घरधुरी छन्। गाउँमा बाटो ल्याउने सल्लाह भएपछि सबैलाई एकएक घडेरी बाटोमा चाहिने। तर, कसैले आफ्नो जग्गा मिच्न नदिने सोचाइ थियो। एकाएक सबैमा बाटो हामी सबैका लागि हो भन्ने भावना जागेपछि बाटोभन्दा पछाडि जग्गा हुनेले अगाडिलाई पनि दिने भनेर सहमत हुन्छन्। यसरी लह गाउँमा बाटोको विकास पनि छिटो भएको देखिन्छ। तर, नेपालमा भने देश विकास गर्ने आइडिया जनतालाई दिन नसक्दा देशमा विकास हुन नसकेको उपन्यासले प्रस्ट्याउँछ। बाटोघाटो, बिजुली, पुलपुलेसा, पार्क, गेट, मन्दिर बनाउँदा सार्वजनिक निजी साझेदारी पीपीपी मोडेल अपनाउन उनी यसको नाम मिनी नेपाल राखिन्छ। जुन निकै समृद्घ देश बन्छ। गाउँलेहरूमा विकास गर्नुपर्छ भन्ने चेतना आएपछि लह गाउँ एकाएक विकसित हुन्छ। लह गाउँ आदर्श गाउँका रूपमा पनि चिनिन थाल्छ। हरेक छलफलमा लेखकले विभिन्न पात्रका माध्यमबाट गाउँको विकास गराउने उपाय बताउँछन् र गाउँलेहरू त्यसको अनुसरण गर्छन्। लह गाउँको अनौठो चलन छ। चैत मसान्तमा छलफल सुरु हुन्छ। छलफलमा जिल्लाबाट सीडीओ, एलडीओ, डीई, डीएसपीलगायतलाई आमन्त्रण गरे पनि प्रमुख अतिथि भने गाउँकै विद्यालयमा प्रधानाध्यापकलाई बनाइन्छ। प्रअलाई नै उनीहरू माननीय भनेर सम्मान गर्छन्। वास्तविक नेपालमा देशका मुहार फेर्न शिक्षा क्षेत्रमा कार्यरत वा शिक्षकलाई सम्मान नगरिने प्रवृत्तिको अन्त्य गर्न सके देशको विकास गर्न सकिन्छ भन्ने सन्देश दिएको छ। त्यतिमात्रै होइन, गाउँलेहरूलाई प्रअहरूलाई सहकारीबाट ऋण लिएर भन्सार छुटमा गाडी सुविधा पनि दिएका छन्। यसबाट सहकारीमा लगानी गर्ने किसानहरूको पनि प्रगति भएको प्रसंग बडो रोचक ढंगले उतारिएको छ। अमेरिकाबाट एमबीएस गरेर गाउँ आएका प्रवीण नामका एक पात्र छन्। जसले गाउँको विकास देखेर निकै खुसी छन्। तर, गाउँलाई अझै, धार्मिक, सांस्कृतिक, पर्यटकीय दृष्टिकोणले कसरी विकास गर्न सकिन्छ भन्ने कुरा गाउँले सामु सुनाउँछन्। बाँझो खेत वा उब्जनी कम हुने खेतलाई कसरी मूल्यवान् बनाउने, धानखेतीको मूल्य कसरी बढी बनाउने, सेयरमा लगानी लगाएर उद्योगमा लागनी कसरी गर्ने भन्नेबारे सल्लाह दिन्छन्। बाटोघाटो, बिजुली, पुलपुलेसा, पार्क, गेट, मन्दिर बनाउँदा सार्वजनिक निजी साझेदारी पीपीपी मोडेल अपनाउन उनी सबैलाई सल्लाह दिन्छन्। उनको सल्लाहमा सबै सहमत हुन्छन्। त्यसपछि उनकै सल्लाहबमोजिम लह, दाहाल गाउँ र डाँडा गाउँलाई मिलाएर यसको नाम राख्छन्। मिनी नेपाल राखिन्छ। जुन निकै समृद्ध देश बन्छ। यस प्रसंगमार्फत लेखकले राजनेताहरूमा दृढ दृष्टिकोण र इच्छाशक्ति भए नेपाललाई मिनी नेपालजस्तै विकास गर्न सकिन्छ भन्ने कुरा दर्शाएका छन्। उपन्यासको मेरुदण्ड भाषा, शैली र विषयवस्तु हुन्। यस उपन्यासको बलियो पक्ष भनेको विषयवस्तु नै हो। विषयवस्तु अति संवेदनशील, विशिष्ट छ। यद्यपि, सरल भाषाशैली हुँदाहुँदै कहीँ कतै हिज्जेको समस्या देखिन्छ।"
तिमी कस्ती कस्ती !,"आँखा भरिभरि उद्वेलित हुँदै वायुवेगमा पुगुँ र छलेर दुनियाँको आँखा ओठहरू कुटुक्क पारुँ जस्ती ! दायाँबायाँ कतै नहेरी नयनकुण्डमा चुर्लुम्म डुबुँर आफैंलाई बिर्सेर कपोल र अधरमा च्वाप्प म्वाईं खाऊँ जस्ती ! अझ भनुँ सिनित्तै रित्याएरअधरामृतको पालाप्याला पिएको पियै गरिहुँ जस्ती ! गहिरो पोखरीमा चलमलाइरहेका माछालाई माझीले जाबीमा थुनेझैंथुनेर मनभित्रै राखुँ जस्ती ! कस्तो अद्भुत र उदात्त प्रेम उमाल्छ्यौ तिमीचपक्क काखमा राखुँर, अंगअंगका कोमल मादकमृदुतामा निष्फिक्री सयर गरुँ जस्ती तिमी कस्तीकस्ती ! नीरगगनको निराभ्र सौन्दर्यको रसपानमा मुग्ध भएरसमुद्रजस्तै त्यही विशाल वक्षउद्यानमा हराइरहुँ जस्ती ! सूर्यका न्याना करकिरणलेहरेक बिहानीमा सुमसुम्याए जस्तै, उत्तुंग शिखरभरि डुलाएर नयन तृप्त हुने गरी अपलक हेरिरहुँ र, निर्वाण प्राप्तिका लागि बुद्धको बोधीसत्वमा पुगेर निर्बाध सुमसुम्याइरहुँ जस्ती !तिमी कस्ती कस्ती !"
न्याय माग्दै धर्नामा,काठमाडौं : सिभिल सेभिङ्स एन्ड क्रेडिट सहकारी संस्थाका पीडित न्याय माग्दै सडकमा उत्रिएका छन्। उच्च सरकारी वकिलको कार्यालय तथा उच्च अदालत पाटनमा धर्ना दिएका हुन्। सिभिल सहकारीका पूर्वअध्यक्ष इच्छाराज तामाङ र अध्यक्ष केशवलाल श्रेष्ठ थुनामा छन्। अन्य १० जनालाई भने जिल्ला अदालतले पुस १४ गते नै साधारण तारेखमा छोडिसकेको छ। पीडित डिल्लीप्रसाद भट्टराईले अभियुक्तलाई थुनामै राख्नुपर्ने माग गरेका छन्। भट्टराईले साधारण तारेखमा छोडिएकालाई पनि थुनामा राख्नुपर्ने माग गर्र्दै धर्ना दिएका हुन्। १ हजार ५ सय ३ बचतकर्ताले ५ अर्ब ६७ करोड ५५ लाख २४ हजार रुपैयाँ पाउन नसकेको भन्दै सीआईबीमा उजुरी दिएका छन्।
रेमिट्यान्स वृद्धि घट्यो,"काठमाडौं : वैदेशिक रोजगारीमा जानेको संख्या बढे पनि रेमिट्यान्सको (विप्रेषण) वृद्धिदर भने घट्दो क्रममा छ। नेपाल राष्ट्र बैंकले शुक्रबार सार्वजनिक गरेको तथ्यांकअनुसार विप्रेषण आप्रवाह ४९ प्रतिशतले कमी आई ५ खर्ब ४० अर्ब १२ करोड कायम भएको छ। गत वर्ष सोही अवधिमा १०९ प्रतिशतले बढेको थियो। अमेरिकी डलरमा विप्रेषण आप्रवाह ५८ प्रतिशतले कमी आई ४ अर्ब ५३ करोड कायम भएको छ। गत वर्ष ६८ प्रतिशत बढेको थियो। वैदेशिक रोजगारीका लागि अन्तिम श्रम स्वीकृति लिने नेपालीको संख्या उल्लेख्य रूपमा बढेर २ लाख १ सय २ पुगेको छ। पुनः श्रम स्वीकृति लिने नेपालीको संख्या माघसम्म २६५९ प्रतिशतले वृद्धि भई १ लाख ५२ हजार ३ सय २५ पुगेको छ। गत वर्ष यस्तो संख्या ७३१ प्रतिशतले घटेको थियो। यसले पनि गत वर्ष जस्तो रेमिट्यान्स आकर्षण हुन नसकेको बैंकर कृष्णप्रसाद शर्मा बताउँछन्। उनका अनुसार केन्द्रीय बैंकले विप्रेषण आप्रवाह बढाउन ब्याजदरमा मात्रै दिएर पुग्दैन, विदेशबाट पठाउँदा लाग्ने शुल्कमा समेत सहुलियत दिने व्यवस्था मिलाउनुपर्छ। रकम पठाउँदा बढी शुल्क लाग्ने भएपछि आफन्तबाट वा अन्य माध्यमबाट पठाउँछन्, उनले भने, यसमा सरकारले कम गर्दिए हुन्डीजस्ता अनौपचारिक माध्यमबाट आउने रकम बैंकिङ प्रणालीबाट आउँछ। जसले विप्रेषण पनि बढेको देखिन्छ।  आयात ४२८ र निर्यात ८८३ प्रतिशतले बढ्यो  विप्रेषण आप्रवाह नेपाली रुपैयाँमा ४९ प्रतिशत र अमेरिकी डलरमा ५८ प्रतिशतले घट्यो शोधनान्तर स्थिति २ खर्ब ४७ अर्ब ३ करोड घाटामा कुल विदेशी विनिमय सञ्चिति ९ अर्ब ७५ करोड अमेरिकी डलर  राजस्व परिचालन ६१३ अर्ब ४१ करोड हाम्रोजस्तो देशमा रेमिट्यान्सले नैे विदेशी विनिमय सञ्चितिमा ठुलो राहत दिने गरेको छ। अहिले ६७ महिनाको वस्तु तथा सेवा आयात धान्न पुग्ने विदेशी विनिमय सञ्चिति छ। यो पनि विगतको तुलनामा घट्दै गएको छ। कुल विदेशी विनिमय सञ्चिति १६२ प्रतिशतले कमी आई २०७८ माघ मसान्तमा ११ खर्ब ७३ अर्ब २ करोड कायम भएको छ। अमेरिकी डलरमा यस्तो सञ्चिति १७ प्रतिशतले कमी आई ९ अर्ब ७५ करोड छ। यस्तो सञ्चिति घट्दा अर्थतन्त्र जोखिममा पर्ने भएकाले होसियारी अपनाउनुपर्ने पूर्वगभर्नर डा चिरञ्जीवी नेपाल बताउँछन्। किनभने हाम्रो निर्यात खासै छैन। आयात बढेको बढ्यै छ। यसले अर्थतन्त्रको जोखिम बढ्दै गएको हो। २०७८०७९ को सात महिनामा आयात ४२८ प्रतिशत बढेर ११ खर्ब ४७ अर्ब ४६ करोड पुगेको छ। गत वर्षको सोही अवधिमा यस्तो आयात नगन्य (००१ प्रतिशत) मात्रै बढेको थियो। केन्द्रीय बैंकका अनुसार पेट्रोलियम पदार्थ, औषधि, कच्चा पाम तेल, कच्चा सोयाबिन तेल, यातायातका साधन तथा पार्टपुर्जालगायतको आयात बढेको छ। तर एमएस विलेट, रासायनिक मल, सिमेन्ट, दाल, मोलासिस सुगरलगायत वस्तुको आयात घटेको छ। यस्तै, चालु आवको सात महिनामा कुल निर्यात ८८३ प्रतिशतले वृद्धि भई १ खर्ब ३१ अर्ब ६६ करोड पुगेको छ। गत वर्षको सोही अवधिमा ७६ प्रतिशतले वृद्धि भएको थियो। चीनतर्फको निर्यात १२४ प्रतिशतले घटेको छ। वस्तुगत आधारमा पाम तेल, सोयाबिन तेल, पिना, धागो (पोलिस्टर तथा अन्य), जुसलगायतको निर्यात बढेको छ। तर अलैंची, चिया, जडीबुटी, तार, तामाको तारलगायतका वस्तुको निर्यात घटेको छ। विदेशी मुद्रा आर्जनको मुख्य स्रोत विप्रेषण, निर्यात, पर्यटन, ऋण, अनुदानलगायत हुन्। यस्ता स्रोतबाट विदेशी मुद्रा बढी भित्रिए शोधनान्तर बचतमा हुन्छ। तर, कमी भएमा आयात, भ्रमणलगायतका शीर्षकबाट विदेशी मुद्रा बाहिरिए शोधनान्तर घाटामा जान्छ। अत्यधिक वस्तु आयातमा मुद्रा खर्चिनु पर्दा शोधनान्तर स्थिति २ खर्ब ४७ अर्ब ३ करोड रुपैयाँले घाटामा छ। गत वर्षको सोही अवधिमा ९७ अर्ब ३६ करोडले बचतमा थियो। चालु खाता पनि ४ खर्ब १३ अर्ब ८६ करोडले घाटामा छ। गत वर्षको सोही अवधिमा १०४ अर्ब ३९ करोडले घाटामा थियो। तेल, तरकारी, गेडागुडीको भाउ बढ्योअन्तर्राष्ट्रिय बजारमा पेट्रोलियम पदार्थको मूल्यवृद्धिको प्रभाव नेपाली बजारमा देखिन थालेको छ। केन्द्रीय बैंकका अनुसार माघ महिनामा खाद्य तथा पेयपदार्थअन्तर्गत घिउ तथा तेल, तरकारी र दाल तथा गेडागुडीको भाउ अकासिएको छ। घिउ तथा तेलको २०६८ प्रतिशत, तरकारीको १४०७ प्रतिशत र दालगेडागुडीको ९३६ प्रतिशत मूल्यवृद्धि भएको छ। मूल्य अकासिँदा समग्रमा उपभोक्ता मुद्रास्फीति ५९७ प्रतिशत पुगेको छ। जबकि गत वर्षको सोही महिनामा २७० प्रतिशत मात्रै थियो।"
सुक्खा क्षेत्रमा लिफ्टिङबाट खानेपानी,"सिन्धुली : सुनकोसी गाउँपालिकाको सुक्खा क्षेत्रमा पम्पिङमार्फत खानेपानी पुर्याइने भएको छ। ४८ करोड रुपैयाँ लागतमा बृहत् खानेपानी आयोजना सुरु भएको हो। खानेपानी तथा ढल व्यवस्थापन विभाग र उपभोक्ताले लागत साझोदारी गरेका छन्। खानेपानी तथा ढल व्यवस्थापन विभाग, सुनकोसी गाउँपालिका र उपभोक्ता समितिबीच शुक्रबार त्रिपक्षीय सम्झौता भएसँगै आयोजनाको काम सुरु भएको गाउँपालिका अध्यक्ष दीपा बोहोरा दाहालले बताइन्। यसलाई गाउँपालिकाले जिल्लाकै ठूलो गौरबको आयोजनाका रूपमा लिएको छ। सुनकोसी गाउँपालिकाको ५ र ६ नं वडाका २ हजार ७ सय ५४ घरधुरी यो आयोजनाबाट लाभान्वित हुनेछन्। मूलकोटस्थित सुनकोसी नदीबाट लिफ्ट गरी ८ वटा रिजर्भ ट्यांकीबाट पानी गाउँमा चढाइनेछ, अध्यक्ष बोहोराले भनिन्, आयोजनाबाट ५ नं वडास्थित नांगेडाँडा, परेवाडाँडा, रामटार, काँसीखर्क, खहरेगाउँ, मूलकोट र ६ नं वडाको गौंखर्क, अमारे, भन्ञ्याङडाँडा, रिठ्ठे, तिनखोप्रे, माथिल्लो चैनपुर, खाल्टेलगायत गाउँका स्थानीय लाभान्वित हुनेछन्। बस्तीलाई यसअघि नै अति सुक्खा क्षेत्र घोषणा भइसकेका छन्। आयोजनाको कुल लागत ४७ करोड ७९ लाख ६३ हजार ५ सय ७० रुपैयाँ छ। त्यसमध्ये ४३ करोड १ लाख ६७ हजार विभागले र ४ करोड ७७ लाख ९६ हजार रुपैयाँ उपभोक्ताले ब्यहोर्ने छन्। दुई वर्षमा आयोजना सम्पन्न हुने संघीय खानेपानी तथा ढल व्यवस्थापन आयोजनाका प्रमुख सुधीरकुमार शाहले बताए। अघिल्ला दुई वर्षमा १३ करोड रुपैयाँ बराबरको काम उपभोक्ता समितिमार्फत गरिएको थियो। खानेपानी समस्याले गाउँ रित्तिन थालेपछि स्थानीय ५ करोड बराबरको नगद र श्रमदान गर्न तयार भएका छन्। भएका पानीका मुहान पनि सबै सुके। सबै सुक्खा भयो। बालीनालीसमेत उब्जन छाडेपछि गाउँ छाडेर जानेको लर्को लाग्न थाल्यो, उपभोक्ता समितिका अध्यक्ष सुदीप हायुले भने, अनि हामी आफैं अग्रसर भएर पैसा र श्रमदान जुटाउन लागिपरेका हौं। खानेपानी समस्या समाधान गर्न सांसद हरिबोल गजुरेलले विशेष पहल गरिदिएको उनले बताए। आयोजनाको पानी वितरणका लागि दुई वडाका २ हजार ७ सय ५४ घरधुरीमा एकएकवटा धारा जडान गरिने छ। यसले करेसाबारीमा सिँचाइ सुविधासमेत पुग्ने छ। २०७२ को भूकम्पपछि खानेपानीका मुहान सुक्न थालेका हुन्। सुक्खा क्षेत्रका धेरै नागरिक सुनकोसी किनारमा बसाइँ सरेका छन्। आयोजना सम्पन्न भएपछि खानेपानीकै समस्याका कारण हुने बसाइसराई रोकिने र गाउँमा कृषि उत्पादन गरेर आयआर्जन गर्नसमेत सहयोग पुग्ने अपेक्षा छ, उपभोक्ता प्रमोद दाहालले भने। २५ वर्षसम्मको जनसंख्या र सहरीकरणलाई लक्षित गरेर आयोजना सञ्चालन गरिएको हो।"
आइडल विजेतालाई २७ लाख ५० हजार,"काठमाडौं : नेपाल आइडलको विजेताले के उपहार प्राप्त गर्छन् ? भन्ने सबैलाई व्यग्र उत्सुकता छ। यही उत्सुकता मेटाउँदै अन्नपूर्ण मिडिया नेटवर्कका अध्यक्ष क्याप्टेन रामेवर थापाले शुक्रबारको कार्यक्रममा पुरस्कार घोषणा गरेका छन्। विजेताले २७ लाख ५० हजार नगद प्राप्त गर्नेछन्। फस्ट रनरअपले ५ लाख र सेकेन्ड रनरअपले ३ लाख नगद प्राप्त गर्नेछन्। अन्य सरप्राइज पुरस्कार पनि रहेको थापाले बताए। पुरस्कार घोषणा गर्दै क्याप्टेन थापाले कुनाकाप्चामा लुकेर रहेका प्रतिभालाई राष्ट्रियस्तरमा चिनाउनको लागि नेपाल आइडल सफल भएको बताए। आइडल सिजन४ लाई फाइनलसम्म ल्याउन सहयोग गर्ने सबैप्रति कृतज्ञता प्रदान गरेका थिए। नेपाल आइडलको २८औ शृंखला उत्कृष्ट५ को धमाकेदार प्रस्तुतिसँगै रंगीन बनेको थियो। नाङ्गेल तामाङले तालको पानी माछीले खानी भन्दै स्टेज थर्काए। लक्ष्मी पौडेलले देशप्रेमको भावमा हुरुक्कै बनाइन्। रञ्जित नेपालीले चोट दिने मायालुको यादमा बिलौना गरिरहे। नेपालीको प्रस्तुतिमा मञ्चमा पिनडप साइलेन्ट छाएको थियो। यस्तै भूपेन्द्र मगरले वरपर गाउँघरमा हल्ला छ भन्दै सुनाए त विश्वास उप्रेतीले सम्झनाहरूलाई अगाल्दै जीवन बिताउने प्रतिबद्धता गरे। उप्रेतीले पनि आइडलको मञ्चमा धमाका देखाए। गीत गाउँदागाउँदै गितारिस्ट र गायकसमेत स्टेजमा बबाल गर्दै थिए। कार्यक्रममा अतिथि कलाकारका रूपमा चलचित्रकर्मी भुवन केसी उपस्थित थिए। चैत ४ देखि प्रदर्शनमा आउन लागेको चलचित्र चिसो एस्ट्रेका अभिनेत्री सृष्टि श्रेष्ठ र अभिनेता दिव्यदेव पनि उपस्थित थिए। आइडलमा फिल्मका गायक अजर जंगमले विशेष प्रस्तुति दिएका थिए। फिल्मको टेलर पनि प्रदर्शन गरिएको थियो। कार्यक्रममा विविधता देख्न सकिन्थ्यो। उत्कृष्ट५ को यो अन्तिम प्रस्तुति हो। अब कोही पनि बाहिरिँदैनन्। एकैपटक उत्कृष्ट एकजनाले विजेताको ताज पहिरिनेछन्। नाङ्गेल तामाङ, रञ्जित नेपाली र विश्वास उप्रेतीले सेल पे एपबाट प्रदान गरिने विजयी भव मोमेन्टबाट ११ हजार उपहार जित्न सफल भए। पर्फमर अफ द विक बनेका विश्वासले हिमाल रेमिटको तर्फबाट १५ हजार रुपैयाँ र गितार प्राप्त गरे। एपीवान टेलिभिजनको विशेष प्रस्तुति हो नेपाल आइडल। कार्यक्रमका निर्देशक तथा प्रोजेक्ट हेड सुरेश पौडेलका अनुसार चैतको ५ गते नेपाल आइडल सिजन ४ को विजेता घोषणा गरिनेछ।"
विधानसभा निर्वाचनमा भाजपाको वर्चश्व,"नयाँ दिल्ली : भारतका पाँच राज्यमा भएको विधानसभा निर्वाचनमध्ये चार राज्यमा भारतीय जनता पार्टी (भाजपा) विजयी भएको छ। सत्तारुढ दल भाजपा उत्तर प्रदेश, उत्तराखण्ड, गोवा र मणिपुरमा विजयी भएको हो। सबैभन्दा ठूलो राज्य उत्तर प्रदेशमा भाजपाले भारी बहुमतसहित २५५ स्थानमा जित हासिल गरेको हो। ४०३ विधान सभा सिटमध्ये भाजपाले २५५ सिटमा विजय हासिल गर्दै बहुमत ल्याएको छ। समाजवादी पार्टीले १११ सिट जित्यो। उत्तर प्रदेशका मुख्यमन्त्री योगी आदित्यनाथले सत्तामा फर्केर इतिहास रचेका छन्। सन् १९८५ यता राज्यमा सत्ता कायम गर्ने भाजपा पहिलो पार्टी बनेको छ। यस्तै उत्तराखण्डमा ७० सिटमध्ये भाजपाले ४७ र कंग्रेसले १९ सिट जितेको छ। ४० विधान सभा सिट रहेको गोवामा भाजपाले २० सिट ल्याएको छ। गोवामा सरकार गठनका लागि २१ सिट आवश्यक हुन्छ। यसैबीच स्वतन्त्र उम्मेदवार एन्टोनियो वास, चन्द्रकान्त शेट्ये र एलेक्स रेजिनाल्डले पनि उक्त पार्टीलाई आफ्नो समर्थन दिएका छन्। कंग्रेसले ११ सिटमा विजय हासिल गरेको छ। त्यस्तै मणिपुरमा ६० सिटमध्ये भाजपाले ३२ सिट जितेको छ। उता पञ्जावमा भने आम आदमी पार्टीको सरकार बन्ने भएको छ। ११७ सिट रहेको पञ्जावमा आम आदमी पार्टीले ९२ स्थानमा जित हासिल गर्यो। पञ्जावमा कंग्रेसले १८ सिट ल्याएको छ। पञ्जावमा आम आदमी पार्टीको एकतर्फी जीतपछि प्रधानमन्त्री नरेन्द्र मोदीले ट्वीट गरेर बधाई दिएका छन्। मोदीको ट्वीटपछि शुक्रबार आम आदमी पार्टीका प्रमुख अरविन्द केजरीवालले प्रधानमन्त्री मोदीलाई धन्यवाद सर भनेका छन्।"
"मान्यता प्राप्तलाई मात्र चुनाव चिह्न, किन ?","काठमाडौं : संविधानको धारा २६९ मा राजनीतिक दल गठन, दर्ता र सञ्चालनको विषय उल्लेख छ। स्वतन्त्रताको हकसम्बन्धी धारा १७ को उपधारा (२) खण्ड (ग) मा राजनीतिक दल खोल्ने अधिकार दिएको छ। दल खोल्न दिनु भनेको चुनावमा पार्टीको चिह्न प्रयोग गर्न दिनु पनि हो। संविधानले कानुनविपरीत नहुने गरी चुनाव चिह्न प्रयोग गर्ने अधिकार दिएको छ। दल दर्ता गर्दा चुनाव चिह्न अनिवार्य हुन्छ। तर, निर्वाचन आयोगले मान्यता प्राप्त लाई मात्र भन्दै रोजेको चुनाव चिह्न दिने विषय अन्य दलले संविधानविपरीत भनेका छन्। अघिल्लो चुनावको मूल्यांकनमा स्थानीय तह निर्वाचन ऐनअनुसार भन्दै आयोगले केही दललाई मात्रै मागेको चुनाव चिह्न दिने बताएको छ। यसमा आयोगले कानुनअनुसार समानुपातिक मतको ३ प्रतिशत र प्रतिनिधिसभामा प्रत्यक्षतर्फ एक सिट जित्ने पार्टीलाई राष्ट्रिय दल अर्थात् मान्यता प्राप्तको व्याख्या गरेको छ। जुन स्थानीय तह निर्वाचन ऐन, २०७३ को दफा २६ को उपदफा (६) र (७) मा उल्लेख छ। संविधानसँग बाझिने ऐन बन्नु हुँदैन। संविधान नै मूल कानुन हो। अहिले अन्य दलको भनाइ यहीँ छ। निर्वाचन आयोगमा दल दर्ता गर्दा चुनाव चिह्नसहित दर्ता हुनुपर्ने, तर केही दललाई मात्रै चिह्न दिनु नियमसंगत होइन, बहुजन शक्ति पार्टीका अध्यक्ष विश्वेन्द्र पासवानले शुक्रबार आयोगमा आयोजित छलफलमा भने, हामीले पनि चिह्न पाउनुपर्छ। निर्वाचन आयोग र राजनीतिक दलबीच भएको छलफलमा उनले पार्टीकै चिह्नबाट चुनाव लड्ने वातावरण बनाउन आयोगसँग माग गरे। प्रश्न गर्दै भने, ६ दल मात्रै राष्ट्रिय दल भयो। अनि हामी चाहिँ अराष्ट्रिय दल कसरी भयौं ? उनले राष्ट्रिय दलको मान्यता प्राप्त गरेका पार्टीका नेताहरूले अलोकतान्त्रिक निर्वाचन ऐन बनाएको आरोपसमेत लगाए। आयोगका प्रवक्ता शालिग्राम शर्मा पौडेलका अनुसार नेपाली कांग्रेस, नेकपा एमाले, नेकपा (माओवादी केन्द्र), जनता समाजवादी पार्टी, लोकतान्त्रिक समाजवादी पार्टी नेपाल, नेकपा एकीकृत समाजवादीले मात्रै राष्ट्रिय दलको मान्यता पाएका छन्। निर्वाचन प्रयोजनका लागि आयोगमा ८० वटा दलले निवेदन दिएका थिए। जसमध्ये ७९ वटाको कानुनी प्रक्रिया पूरा भएको आयोगले जनाएको छ। राष्ट्रिय मान्यता प्राप्त भनिएका दललाई मात्रै चुनाव चिह्न दिए आन्दोलन चर्काउने अन्य दलहरूले चेतावनी दिएका छन्। बहुजन समाजवादीका अध्यक्ष पासवानले भने, ठुला दलले घाँटीमा काँडा अड्काउने कुरा नगरौं। हामीलाई पनि हाम्रो पार्टीको चुनाव चिह्नबाट चुनाव लड्ने व्यवस्थाका लागि पहल गरियोस्। नत्र पूर्वराजा ज्ञानेन्द्रले गराएको चुनावको हालत हुन्छ। पार्टीहरूले आफ्नो चुनाव चिह्न निर्वाचनमा प्रयोग गर्न नपाउनु निरंकुशताको संकेत हुने नेपाल मजदुर किसान पार्टीका सचिव प्रेम सुवाल बताउँछन्। चुनाव चिह्न दिइँदैन भने चुनावमा यहीबाट धाँधली सुरु भएको मानिन्छ, उनले भने। पार्टीकै चुनाव चिह्नबाट चुनाव लड्न नपाउँदा निर्वाचनमा अन्य दल र तिनका उम्मेदवार समस्यामा पर्नै लोकतान्त्रिक समाजवादी पार्टीका नेता केशव झाले बताए। हामीले जनतामा चुनाव चिह्नको प्रचार गरेर संगठन बनाएका हुन्छौं। निर्वाचनमै चुनाव चिह्नको महŒव हुन्छ। त्यतिखेर चुनाव चिह्न अर्को पर्दा उम्मेदवार र पार्टीलाई निकै समस्या हुन्छ, उनले भने। अन्य पार्टीलाई कहिले माथि उठ्न नदिन ठुला पार्टीले आफू अनुकूल निर्वाचन ऐन बनाएको नेकपा (माले)का नेता महेन्द्र साहले आरोप लगाए। हामी समावेशी लोकतन्त्रको अभ्यास गरिरहेका छौं। आयोगले निर्वाचनका लागि दल दर्ता गर्दा चुनाव चिह्न पेस गर्न भन्छ। तर, चुनाव चिह्न अर्कै दिएर चुनाव लड भन्छन्। यो कस्तो लोकतन्त्र हो ?, उनले भने। अध्यादेश ल्याएर भए पनि निर्वाचन ऐन संशोधन गर्नुपर्ने उनी बताउँछन्। चुनाव चिह्नबारे विचार गर्छौदलहरूले चुनाव चिह्नबारे उठाएको विषयमा आयोग गम्भीर रहेको निर्वाचन आयोगका प्रमुख आयुक्त दिनेशकुमार थपलियाले बताए। मंगलबारसम्ममा यस विषयमा छलफल गरेर केही नयाँ व्यवस्था गर्न सकिन्छ कि भन्नेबारे सोच्छौं, उनले छलफलमा भने। छलफलमा दलहरूले आचारसंहिताका विषयमा समेत उठाएको प्रश्नको जवाफ दिँदै खुट्टा नकमाइकन आयोगले कडाइपूर्वक आचारसंहिता लागू गराउने बताए। सामाजिक सञ्जालको विषयमा अनुगमन गर्न एउटा छुट्टै संयन्त्र बनाएर कारबाही गर्छौं, उनले भने। स्थानीय, प्रदेश, प्रतिनिधिसभा निर्वाचनलाई लक्षित गर्दै एकीकृत निर्वाचन आचारसंहिता तयार गरी सम्पादनका लागि कानुन मन्त्रालयमा पेस गरिएको उनले बताए।आगामी निर्वाचनका लागि ६ हजार ७ सय ४३ वटा फरकफरक खालका मतपत्र छापिने तयारी भएको प्रमुख आयुक्त थपलियाले बताए। सबै वडाहरूमा एकै खालका मतपत्र हुँदैन। किनभने वडापिच्छे धेरै, थोरै उम्मेदवार हुन्छन्। त्यसलाई मध्यनजर गरेर सजिलो तरिकाले मतदानको व्यवस्था मिलाउन वडापिच्छेका उम्मेदवारका आधारमा हामी मत पत्र छाप्दैछौंउनले भने। निर्वाचन खर्चको सीमा तोकियोस्थानीय तहका उम्मेदवारका लागि निर्वाचन खर्च सीमा तोकेको आयोगले सार्वजनिक गरेको छ। शुक्रबार दलहरूको छलफलमा आयोगले यो जानकारी दियो। वैशाख ३० मा हुने तोकिएको स्थानीय तह निर्वाचनका उम्मेदवारका लागि खर्च सीमा तोकिएको छ। महानगरपालिकाको प्रमुखउपप्रमुखका उम्मेदवारको अधिकतम खर्च सीमा ७ लाख ५० हजार निर्धारण गरिएको छ। त्यस्तै, उपमहानगरपालिकाको प्रमुखउपप्रमुख उठ्ने उम्मेदवारको अधिकतम ५ लाख ५० हजार खर्च सीमा तोकिएको छ। नगरपालिकाको प्रमुखउपप्रमुखका उम्मेदवारले ४ लाख ५० हजार र गाउँपालिका प्रमुखउपप्रमुखका उम्मेदवारले ३ लाख ५० हजार खर्च गर्न पाउनेछन्। महानगरपालिकाअन्तर्गत वडाध्यक्ष उम्मेदवारले ३ लाख, उपमहानगरपालिकाको वडाध्यक्षले २ लाख ५० हजार, नगरपालिकाको वडाध्यक्षले दुई लाख र गाउँपालिकाको वडाध्यक्ष उम्मेदवारलाई १ लाख ५०हजार खर्च सीमा निर्धारण भएको आयोगका प्रवक्ता शालिग्राम शर्मा पौडेलले बताए। यस्तै, महानगरपालिकामा वडा सदस्य उठ्न ३ लाख, उपमहानगरपालिकामा सदस्य उठ्न २ लाख ५० हजार, नगरपालिकामा सदस्य उठ्न २ लाख, गाउँपालिकामा सदस्य उठ्न १ लाख ५० हजार अधिकतम खर्चको सीमा निर्धारण गरिएको आयोगले जनाएको छ। नेपालको संविधानमा राजनीतिक दल सम्बन्धी व्यवस्था २६९ राजनीतिक दलको गठन, दर्ता र सञ्चालनः (१) समान राजनीतिक विचारधारा, दर्शन र कार्यक्रममा प्रतिबद्ध व्यक्तिहरूले धारा १७ को उपधारा (२) को खण्ड (ग) अन्तर्गत बनेको कानूनको अधीनमा रही राजनीतिक दल गठन गरी सञ्चालन गर्न र दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्नका लागि त्यसको प्रचार र प्रसार गर्न, गराउन वा सो प्रयोजनका लागि अन्य आवश्यक काम गर्न सक्नेछन्। (२) उपधारा (१) बमोजिम गठन भएका राजनीतिक दलले कानून बमोजिमको कार्यविधि पूरा गरी निर्वाचन आयोगमा दल दर्ता गराउनु पर्नेछ। (५) कुनै राजनीतिक दलको नाम, उद्देश्य, चिन्ह वा झण्डा देशको धार्मिक वा साम्प्रदायिक एकतामा खलल पार्ने वा देशलाई विखण्डित गर्ने प्रकृतिको रहेछ भने त्यस्तो राजनीतिक दल दर्ता हुने छैन। मौलिक हक र कर्तव्य १७ स्वतन्त्रताको हकः (१) कानून बमोजिम बाहेक कुनै पनि व्यक्तिलाई वैयक्तिक स्वतन्त्रताबाट वञ्चित गरिने छैन। (ग) राजनीतिक दल खोल्ने स्वतन्त्रता,"
परमादेश सरकारबारे भ्रममुक्त हुनुपर्छ,"पोखरा : पूर्वप्रधानमन्त्री तथा एमाले अध्यक्ष केपी ओलीले सर्वाेच्च अदालतमा गोरू ब्याएको र ५ वटा बाच्छा पाएको भन्दै आलोचना गरेका छन्। उनले आफूलाई प्रधानमन्त्रीबाट हटाएर गठबन्धनको सरकार गठनका लागि परमादेश दिएको सन्दर्भमा यस्तो बताएका हुन्। केपी ओलीको सरकार ढाल्नु नै थियो, संविधानले त्यो दिँदैनथ्यो, त्यसकारणले संविधान बाहिर गइकन पनि एउटा जननिर्वाचित सरकार ढालेका छौं भनेर अमेरिकाबाट एकजना न्यायाधीशको इमेल आउँछ, उनले भने। पोखरामा शुक्रबार सुरू भएको प्रेस चौतारी नेपालको ९औं महाधिवेशनको उद्घाटनपछि सम्बोधन गर्दै ओलीले उक्त कुरा बताएका हुन् । उहिल्यै ५२ सालमा एकजनाले गोरू ब्याउँदैन भनेको ब्यायो, भनेको प्रसंग सुनाउँदै उनले यसपालि पनि त्यस्तै भएको बताए। उनले भने, गोरू ब्याएन मात्रै ५ वटा बाच्छा पायो । उनले दशा लागेर प्रचण्ड र माधव नेपालले आफ्नो सरकार ढालेको सुनाए। हामीसँग सरकार थियो दुई तिहाईको, प्रचण्डलाई दशा लाग्यो, माधव नेपाललाई दशा लाग्यो, उनले भने, सरकार ढालेर गएर हेर्नोस् त बिचराहरू, ढोका बाहिर पर्खेर बस्या हुन्छन्, भित्रबाट प्रसाद बाँड्न आउँछ कि भनेर। कताका जंगेहरू कताका बुंगेहरू, बुद्धि बिग्रिएपछि त्यस्तो हुन्छ। पत्रकारहरूलाई उनले परमादेश सरकारबारे भ्रममुक्त हुन आग्रह गरे। पहिला तपाईंहरू भ्रममुक्त हुनुभयो भने अरुलाई भ्रममुक्त पार्न सक्नुहुन्छ, उनले भने। कतिपय बुद्धिजीवीले एमालेको समर्थनमा लेख्दा त्यो एकपक्षीय भनिने गरेको र परमादेशीको पक्षमा लेख्दा राम्रो मान्ने गरिएको उनले बताए। त्यसलाई उनले बौद्धिक दिवालियापनको संज्ञा दिए। अहिले राष्ट्र निर्माणको राजनीति एउटा छ, अर्काे देश बिगार्ने राजनीति चलिरहेको उनको भनाइ थियो। देशको राजनीति बिग्रन नदिन, बलिदान नदिइकन संघर्ष र दवाब अनि निर्वाचनका माध्यमबाट ठेगान लगाउनुपर्नै खाँचो ओलीले औंल्याए। केपी ओलीको त तपाईंको मिडियाले विरोधै गरेन नि, यो त एकपक्षीय भयो नि, धरहरा बनेकामा टाउको दुख्नेहरू, चुच्चे नक्सा बनेकोमा टाउको दुख्नेहरू आलोचनात्मक चेत भएका, उनले भने, परमादेशीहरूको पक्षमा लेख्दा बुद्धिजीवी भइन्छ, यस खालका बौद्धिक दिवालियापन, बौद्धिक बिकाउ प्रवृत्तिबाट जोगिनु पर्छ। जनतालाई गलत कुरा ल्याउने काम भइरहेको बताउँदै उनले ती गलतको खण्डन गर्ने काम तपाईंहरूको भन्दै पत्रकारहरूको जिम्मेवारी औंल्याए। उनले भने, सत्यको संवाहक बन्नुहोस्।"
"पुरियो मृत चौपाया, आयो पराल","तनहुँ : शुक्लागण्डकी नगरपालिका९, मरेतारा तनहुँमा रहेको गौ संरक्षण केन्द्रमा यत्रतत्र फालिएका मृत चौपाया र हाडखोर पुरिएका छन्। अन्नपूर्ण पोस्ट् दैनिकले शुक्रबार भोकै मर्छन् संरक्षण केन्द्रका गाई शीर्षकमा समाचार प्रकाशन गरेपछि नगरपालिकाले व्यवस्थापनमा चासो दिएको हो। शुक्रबार नै सिनो र हाडखोर पुरिएको छ। संरक्षण केन्द्रका हेरालु धनबहादुर पराजुलीले तीन घण्टा लगाएर हाडखोर र मृत चौपाया पुरेको जानकारी दिए। समाचार आएपछि तत्काल काम भयो। शुक्रबार नगरपालिकाको सक्रियतामा तीन घण्टा लगाएर पुरियो। हामीले जम्मा पारेर सहयोग गर्र्यौ। जेसीबीले भकाभक खाल्डा खन्दै पुर्यो, उनले भने, अहिले त आनन्द भाछ। नत्र त गन्हाएर बसिखानु हुन्थेन। नगरपालिकाले गाईलाई खुवाउन शुक्रबार बिहानै केन्द्रमा ८० भारी (एक ट्रक) पराल पनि पुर्याएको छ। हेरालु पराजुलीले यो परालले ५६ दिनलाई पुग्ने बताए। उनका अनुसार डेढ महिनाअघि ल्याएको एउटा जर्सी गाई शुक्रबार मरेको छ। प्रायः दिनहुँजसो मर्ने भएकाले ५६ वटा भएपछि मात्रै जेसीबी (स्काभेटर) मगाएर पुर्ने उनले बताए। एउटा पुर्न जेसीबी पनि आउँदैन। हामी चारपाँच जना भएर अलि पर लगेर फालेका छौं,उनले भने, एउटा त गिद्धलाई पनि आहारा हुन्छ। खाएर बाँकी रहेको हामीले नै व्यवस्थापन गर्छौं। वातावरण शाखा प्रमुख राजेन्द्र सोतीले अब केन्द्रको चुस्त व्यवस्थापन हुने बताए। अब पुनः यस्तो हुने कुरै होइन। जेसीबीका चालक बाहिर भएर समस्या आएको हो, उनले भने, हामी गौ संरक्षण केन्द्रलाई व्यवस्थित गर्नेेविषयमा गम्भीर छौ। आगामी दिनमा चुस्त व्यवस्थापनमा लाग्नेछौं। हालका प्रमुख प्रशासकीय अधिकृत लीलावल्लभ न्यौपाने नआउँदा समितिले नै पराल खरिद र अन्य व्यवस्थापन मिलाउँदै आएको थियो। प्रमुख प्रशासकीय अधिकृत न्यौपाने आएपछि पराल खरिद प्रक्रियामा समितिको गतिविधि शंकास्पद देखेपछि जिन्सी शाखामार्फत नै खरिद प्रक्रिया अगाडि बढाएका थिए। त्यसयता समिति रुष्ट बन्दै आएको खुलेको छ। गौ संरक्षण केन्द्र समितिकी अध्यक्ष गीता महतले भने समितिले पराल खरिदको जिम्मेवारी पाउँदा परालको अभाव कहिल्यै नभएको दाबी गरिन्। जब नगर आफैंले खरिदको जिम्मा लियो, त्यसयता समस्याहरू देखिन थालेको हो,अध्यक्ष महतले भनिन्। प्रमुख प्रशासकीय अधिकृत लीलावल्लभ न्यौपानेले बजेट हुँदा नगरले नियमित खरिद गर्ने बताए। यस आर्थिक वर्षमा ६ लाख मात्रै विनियोजन भएकाले पराल खरिदमा समस्या देखिएको उनी बताउँछन्। आवश्यकताअनुसार सेवामूलक संस्था एवं सहयोग दाताहरूसँग समन्वय गरेर यो वर्ष काम चलाउँछौं, उनले भने, विनियोजित बजेटको केही हिस्सा भइञ्जेल नगरले नै खरिद गर्छ। रकम नै सकिएको अवस्थामा जनप्रतिनिधि, कर्मचारीहरूबाट एकदुई हजार उठाएरै भए पनि साउनसम्म व्यवस्था गर्ने उनको भनाइ छ। स्थानीय आमा समूह, युवा क्लबहरूसँग पनि समन्वय गर्ने सोच बनाएको छु, उनले थपे, आगामी आर्थिक वर्षमा विशेष योजनाका साथ बजेट बढाएरै काम गर्नेछौं।"
बढ्यो चुनावी गतिविधि,"जाजरकोट : निर्वाचन आयोगले स्थानीय तहको निर्वाचनको तयारी अगाडि बढाएसँगै जाजरकोटका राजनीतिक दलहरू गाउँ केन्द्रित भएका छन्। जिल्लाका प्रमुख राजनीतिक दलहरू यतिबेला घरदैलो अभियानमा व्यस्त छन्। नेकपा एमाले, नेपाली कांग्रेस, नेकपा (माओवादी केन्द्र) सहितका राजनीतिक दलका नेता प्रशिक्षणदेखि आमसभाको आयोजना गर्दै जिल्लाका सातै स्थानीय तहमा जुटेका छन्। संघ र प्रदेशमा सत्ता साझेदारी गरिरहेका दलहरू समेत आआफ्नै तरिकाले गतिविधि सञ्चालन गर्दै आएका छन्। जिल्लाको प्रमुख प्रतिपक्षी दल नेकपा एमाले बस्तीस्तरमै भेला र बैठकमा व्यस्त देखिन्छ। पार्टीले शिवालय गाउँपालिकाको पालिकास्तरीय कार्यक्रम गरेको थियो। यस्तै एमाले जाजरकोटले छेडागाड नगरपालिकास्तरीय आमसभा थलह बजारमा सम्पन्न गरेको छ। भर्खरै मात्र पार्टीको नयाँ नेतृत्व चयन गरेको नेकपा एमाले र नेपाली कांग्रेस यतिबेला संगठन विस्तार अभियानमा जुटेको छ। जिल्लाका प्रमुख राजनीतिक दलहरू गाउँमा अहिले आआफ्नै ढंगले चुनावी अभियानमा केन्द्रित छन्। सँगसँगै जिल्लाको पार्टी सचिवालय बनाउनका लागि सहयोग संकलन र भेटघाटलाई तीव्रता दिँदै आएका छन्। निर्वाचनमा दलले जनताको मन कसरी जित्ने विषयमा जिल्लाका राजनीतिक दल होमिएका छन्। नेकपा एमाले जाजरकोटले वडादेखि टोलसम्मै पार्टीका गतिविधि बढाइरहेकोे नेकपा एमालेका केन्द्रीय सदस्य चन्द्रप्रकाश घर्तीले बताए। सत्ता साझेदार नेपाली कांग्रेस एक्लै चुनावी प्रचारमा जुटेको छ। नेपाली कांग्रेस जाजरकोटको फागुन १४ गते बसेको जिल्ला कार्य समितिको बैठकले जिल्लाका सातै स्थानीय तहमा प्रशिक्षण तथा भेटघाट कार्यक्रमको आयोजना गर्ने निर्णय भएको पार्टी सभापति बेदराज सिंहले बताए। सत्ता साझेदारीका कारण संगठनमा देखिएको अन्यौलले कांग्रेस अहिलेसम्म गाउँ केन्द्रीत भएको थिएन। केन्द्रको कुनै निर्णय नआएकोले एक्लै कांग्रेस अभियानमा होमिएको सिंहको भनाइ छ। निर्वाचन आयोगले निर्वाचनको तयारी अगाडि बढाएसँगै जिल्लाका सातै स्थानीय तहमा नेता तथा कार्यकर्ता सक्रिय रुपमा लागेको उनको भनाइ छ। हामीले अहिलेसम्म ३ ओटा स्थानीय तहमा कार्यक्रम सम्पन्न गरेका छौं, उनले भने, जिल्लाका सातै स्थानीय तहमा भएका हाम्रा जनप्रतिनिधिका कामसम्बन्धी सन्देश नागरिकस्तरमा दिन लागिरहेका छौं। कतिपय स्थानीय तहमा भएका अनियमितताका विषयलाई समेत कांग्रेसले मूल एजेण्डाका रुपमा अगाडि सार्ने उनको भनाइ छ। प्रतिनिधिसभामा कुल संख्याको दुई तिहाई बहुमत पाएको कम्युनिष्टले कुनै काम गर्न नसकेकाले अबको विकास निर्माण कांग्रेसले गर्ने उनको दाबी थियो। कांग्रेस जाजरकोटले पनि फागुन २१ गतेदेखि पार्टी सभापती बेदराज सिंहको नेतृत्वमा जनभेटघाट तथा कार्यकर्ता भेला कार्यक्रम निर्धारण गरेको छ । यस्तै जिल्लाको कुशे गाउँपालिकामा नेपाली कांग्रेस जिल्ला कार्यसमितिको निर्णय अनुसार प्रत्येक वडा कार्यलय समेत स्थापनाको कार्यक्रम अगाडि बढाएको छ। सत्ता साझेदारी नेकपा माओवादी केन्द्रले जाजरकोट जिल्लाका सबै स्थानीय तहमा पालिकास्तरीय कार्यक्रम सम्पन्न गरेको माओवादी केन्द्रका अध्यक्ष ढकबिर रानाले बताए। पालिकास्तरीय प्रशिक्षण तथा वडा कमिटि समेत माओवादी केन्द्रले टुंगो लगाएको उनको भनाइ छ। जिल्लाका ७७ वडाबाट १० हजार ९ सय १० जना कार्य समितिमा सहभागी गराएको उनको दाबी छ। चुनावमा तालमेलको विषयमा कुनै केन्द्रीय निर्णय नआएकोले माओवादी केन्द्र एक्लै घर दैलोमा जुटेको छ। यस्तैै एकीकृत समाजवादी पार्टी जाजरकोटले स्थानीय तहको निर्वाचन केन्द्रित गाउँमा आफ्ना गतिविधि बढाउँदै आएको छ। जिल्लाका सबै वडा र टोलमा भेला गर्दै अन्य पार्टी अनुसार समाजवादी पार्टी अगाडि बढेको समाजवादीका जिल्ला उपाध्यक्ष कमान खड्काले बताए। सरकारले स्थानीय तहको निर्वाचनको घोषणा गरेसँगै जाजरकोट जिल्लामा समाजवादी पार्टीले कसैसँग सहकार्य नगर्ने उनको भनाइ छ। हाम्रो तालमेल जनतासँग हुन्छ। उनले भने, व्यक्तिलाई बोकेर गठबन्धन गर्न सकिँदैन। भेरी नगरपालिकाबाट मेयरमा मैले जितेर समाजवादीको विजयको सुरुवात गर्छु। जिल्लामा ३ ओटा स्थानीय तहको प्रमुख जित्ने खड्काको दाबी छ। स्थानीय तह पुनः जनप्रतिनिधिविहीन हुने अवस्थाको अन्त्य भएकोले भेरी नगरपालिकामा एक्लै चुनावमा होमिने खड्काले बताए। जाजरकोटमा जनप्रतिनिधिसँगै राजनीतिक दल र आम जनतामा निर्वाचनको मिति घोषणाले उत्साह छाएको छ। पुनः स्थानीय तहको सत्ता कर्मचारीकै हातमा पुग्ने होकी भन्ने पिरलो स्थानीय तहको निर्वाचन मिति घोषणासँगै हटेर गएको छ।"
जलबिन्दुले खोसेको खुसी जब फर्कियो,"काठमाडौं : विवाह भएको चार वर्षपछि सन्तान जन्मँदा कैलाली, भजनी४ का खुशीराम चौधरी खुसी थिए। तर, क्षणभरमै अँध्यारो अनुहार लगाए। चिकित्सकले नवजात शिशुको आँखामा समस्या भएको बताउँदा छाँगाबाट खसेझैं भए। धनगढीस्थित सेती अञ्चल अस्पतालको शय्यामा रहेकी सुत्केरी पार्वतीलाई प्रसवको घाउभन्दा छोराको आँखाले पिरोल्यो। चौधरी दम्पतीले खुसी खोसिएको महसुस गरे। के भएको भन्ने थाहा थिएन। डाक्टरहरूले त जन्मनेबेला दिसा सेवन गरेर हो कि भन्ने शंका गरे। शल्यक्रिया गरेका सातमहिने शिशु आयाम्सलाई पुलुक्क हेर्दै उनले भने, छोरालाई जलबिन्दु भएको काठमाडौं ल्याएर मात्रै थाहा पाएँ। उनको अहिले तीलगंगा आँखा प्रतिष्ठानमा शल्यक्रिया भएको छ। ००० सबै उमेरमा जोखिम जलबिन्दु भएका शिशुसँगै भेटिए ३४ वर्षीय साङ्दे शेर्पा। गौरीशंकर४, दोलखाका शेर्पा जलबिन्दुको शल्यक्रियापछि फलोअपका लागि पुगेका रहेछन्। विद्यार्थीलाई पढाउँदा आँसु आउँथ्यो। बायाँ आँखाले काम नगरे जस्तो लाग्दै गयो। मोटरसाइकल चलाउँदा अप्ठ्यारो भयो। पछि जँचाउँदा जलबिन्दु भएको पत्ता लाग्यो। ३४ वर्षीय शेर्पाले भने, विश्वासै लागेन। तीन ठाउँमा गएर आँखा जचाँए। सबै ठाउँमा जलबिन्दु भनेपछि विश्वास नगरी सुखै पाइएन। शल्यक्रिया पनि गरें। जलबिन्दुका बिरामीको भीडमा थिए ललितपुर, सातदोबाटोका ६९ वर्षीय मंगल महर्जन। जलबिन्दु भएको दुईवर्ष भयो। आँखामा औषधि हालिरहेको छु। उमरेका कारण पनि अप्रेसन गरेको छैन। उनले भने, प्रतिष्ठानकी जलबिन्दु विशेषज्ञ डा इन्दिरा पौडेल (रूपाखेती) लाई जलबिन्दुका बिरामीको आँखा जाँच गर्दैमा भ्याइनभ्याइ छ। जुनसुकै उमेरका व्यक्तिलाई पनि जलबिन्दु हुन सक्छ, उनले भनिन्। तिलगंगा आँखा प्रतिष्ठानअन्तर्गत नेपाल जलबिन्दु आँखा क्लिनिकले जलबिन्दु रोगसम्बन्धी चेतना जगाउन सञ्चालित जलबिन्दु सचेतना सप्ताहमा आएका बिरामीको भीड छ। सुन्दर संसार हेर्नको निम्ति आफ्नो दृष्टि जोगाउनुहोस् भन्ने नाराका साथ जाँच तथा उपचार उपलब्ध गराउने उद्देश्यले सप्ताह चलिरहेको छ। प्रतिष्ठानकी वरिष्ठ जनसम्पर्क अधिकृत सुनिता केसीका अनुसार, मुलुकका विभिन्न क्षेत्रबाट आएका नयाँ तथा पुरानो गरेर बिरामीको जाँच तथा उपचार प्रदान गरिनेछ। साथै जलबिन्दुसम्बन्धी विभिन्न जानकारी तथा परामर्श प्रदान गरिनेछ। सन् २००४ देखि सुरु भएको यस साताव्यापी सचेतना कार्यक्रममा अहिलेसम्म करिब ६ हजार सेवाग्राहीले सेवा लिइसकेको केसीले बताइन्। अशक्त तथा आर्थिक अवस्थाकोे कारणले गर्दा उपचार बञ्चित बिरामीको प्रतिष्ठानकै जलबिन्देु सपोर्ट ग्रुपले निःशुल्क जाँच तथा उपचार गर्ने गरेको छ। के हो जलबिन्दु ?जलबिन्दु आँखाको रोग हो। आँखाको नसामा पर्ने चापका कारण भित्री भागको नसा (अप्टिक नर्भ)मा असर गर्छ। आँखासँग जोडिएको नसामा क्षति पुगेको अवस्थामा जलबिन्दु हुने विशेषज्ञहरू बताउँछन्। जलबिन्दु भएपछि इन्ट्राअक्युलर प्रेसर अर्थात् आँखाभित्रको चापमा वृद्धि हुन पुग्छ। समयमा उपचार नपाउँदा सुटुक्क दृष्टि गुम्छ। प्रतिष्ठानको जलबिन्दु युनिटका प्रमुख तथा जलबिन्दु विशेषज्ञ डा इन्दिरा पौडेलका अनुसार, चाप (प्रेसर)ले विस्तारै आँखाको नसा (अप्टिक नर्भ)लाई विस्तारै क्षति गर्छ। नसामा असर पुग्दा दृष्टि क्षमता पनि विस्तारै कमजोर हुन पुग्छ। यसरी नसालाई पूर्णरूपमा क्षति पुर्याई दृष्टिविहीन बनाउने रोग नै जलबिन्दु हो। जलबिन्दु पुनःदृष्टि प्राप्त गर्न नसकिने अन्धोपना हो। जलबिन्दुले वरिपरिको दृष्टि घटाउँदै लैजान्छ। केन्द्रमा प्रभाव पार्दै जान्छ। ४० वर्ष नाघेका व्यक्तिमा जलबिन्दु बढी देखिने गरेको छ। आँखाको गेडीभित्र एक प्रकारको पानीजस्तो तरल पदार्थ (एकयुस ह्युमर) उत्पन्न भइरहन्छ। यदि एकयुसको उत्पादन मात्रा बढी हुन सक्छ। त्यस्तै निकास मार्गमा कुनै अवरोध आउन सक्छ। निकास हुन नसकेको तरल पदार्थ आँखाको गेडीभित्र नै थुनिएपछि आँखाभित्रको चापमा वृद्धि हुन पुग्छ, डा पौडेलले भनिन्। विश्वभरिमै दृष्टिविहीन गराउने प्रमुख रोगहरूमध्ये यो दोस्रोमा पर्छ। परिवारमा कसैलाई जलबिन्दु छ भने वंशाणुगत रूपमा सन्तानमा पनि जलबिन्दु हुन सक्ने डा पौडेलले जानकारी दिइन्। हजुरबुवाहजुरआमामा जलबिन्दु भएको छ भने नातिनातिनामा पनि देखिन सक्छ। ४० वर्ष काटेका सयमा दुई जनामा जलबिन्दु देखिन सक्ने विभिन्न तथ्यांकले देखाएको छ, उनले भनिन्।उच्च प्लस पावर र उच्च माइनस पावर चस्मा लगाउनेमा र आँखामा चोट लागेमा नसामा क्षति पुगी जलबिन्दुको हुने जोखिम हुन्छ। डा पौडेलले भनिन्, समयमा पहिचान गर्न नसक्ने र उपचार हुन नसके दृष्टि गुम्छ। जीवनभर दृष्टिविहीन हुनुपर्ने अवस्था रहन्छ। कतिपय औषधि जथाभावी रूपमा प्रयोग गर्दा पनि आँखाको चापमा झन् दबाब पर्छ। स्टेरोइड औषधिले पनि आँखाको चाप बढाउन सहयोग गर्छ। फलस्वरूप, नसालाई क्षति पुग्छ। प्रतिष्ठानकी जलबिन्दु विशेषज्ञ डा इन्दिरा पौडेल (रूपाखेती)का अनुसार, जलबिन्दुका कारण दृष्टि क्षमता विस्तारै कमजोर हुँदै जान्छ। समयमा पत्ता लागेन र उपचार पनि हुन सकेन भने दृष्टि क्षमतापूर्ण रूपमा गुम्छ, उनले भनिन्। चिकित्सकहरूका अनुसार, जुनसुकै उमेरका व्यक्तिलाई पनि जलबिन्दु हुन सक्छ। कोख (पेट)मा रहँदा पनि जलबिन्दु हुन सक्छ। जन्मँदा नै जलबिन्दु देखिन सक्छ, डा पौडेलले भनिन्। शिशुलाई जलबिन्दु पुष्टि भएमा तत्कालै शल्यक्रिया नै गर्नुपर्ने चिकित्सकहरूको सुझाव छ। सातमहिने आयाम्स र नौमहिने चिरञ्जीवीको आँखाको नसामा क्षति पुगेको पाइएको छ। सुटुक्क दृष्टि गुम्छ जलबिन्दुको लक्षण नै नदेखिन सक्छ। कतिपयमा आँखासम्बन्धी समस्याहरू देखिन सक्छ। कम्प्युटर शिक्षक शेर्पाका अनुसार, विद्यार्थीलाई पढाउँदाखेरी मात्र नभई मोटरसाइकल चलाउँदा पनि आँसु आउँथ्यो। कहिलेकाहीँ चक्कर लाग्थ्यो। दायाँ आँखा जति प्रष्टरूपमा बायाँ आँखाले नदेखे झैं महसुस भयो, उनले भने, बायाँ आँखामा जलबिन्दु भइसकेको रहेछ। दायाँ आँखाले प्रष्ट रूपमा देख्ने हुँदा थाहा पाउन ढिलो भयो। राति मोटरसाइकल चलाउँदा उकालो ओरालोेमा अप्ठेरो महसुस भयो। बायाँ आँखाले कामै नगरेको जस्तो लागेपछि जँचाए। डा पौडेलका अनुसार, परिवारमा कसैलाई जलबिन्दु छ भने वंशाणुगत रूपमा परिवारको सदस्यलाई हुने सम्भावना हुन्छ। मधुमेह, उच्च रक्तचापका बिरामीलाई अप्रत्यक्ष रूपमा आँखाको नसामा चाप पर्न सक्छ। यस्तो अवस्थामा परेर पनि जलबिन्दुको जोखिम हुन्छ। आमाबुवामा जलबिन्दु छ भने सन्तानले सतर्कता अपनाउनुपर्ने डा पौडेलको सुझाव छ। महिला र पुरुष दुवैमा जलबिन्दुको समस्या झन्डै उस्तै देखिने गरेको छ। तर, उपचार गर्न भने महिलाहरू ढिलो आउने गरेको पाइएको छ। चालिसे लागेको भएर आँखा कमजोर भएको होला भन्ने सोचाइ पाइएको छ। सामान्य जाँच गर्न आएका व्यक्तिलाई जलबिन्दु भएको सुनाउँदा आश्चर्यमा पर्ने गर्छन्, उनले भनिन्। जटिल अवस्थामा पुगेको व्यक्तिको शल्यक्रिया गरे पनि दृष्टि क्षमता फिर्ता पाउन नसकिने डा पौडेलको भनाइ छ। उपचारजलबिन्दुको उपचारका लागि औषधि र शल्यक्रिया दुई विधि छन्। जलबिन्दुको अवस्थाअनुसार यी दुई उपचार विधि अपनाउन चिकित्सकले सिफारिस गर्छन्। डा पौडेलका अनुसार, शिशुलाई शल्यक्रिया गर्नुपर्ने हुन्छ। पाको उमेरका व्यक्तिलाई आँखामा राख्ने औषधि दिइन्छ। औषधिले सुधार हुँदै गएमा शल्यक्रिया गर्नसमेत नपर्ने हुन सक्ने डा पौडेलको भनाइ छ। क्षति भइनसकेको नसालाई पुनर्जीवित औषधिले गरेको पाइएको छैन। औषधिले क्षति हुनबाट रोक्न सहयोग गर्ने चिकित्सकहरू बताउँछन्। आँखाको अवस्था हेरे शल्यक्रिया पनि गरिन्छ। मुलुकभर जलबिन्दु विशेषज्ञहरू झन्डै तीन दर्जन छन्। ती पनि सहरी क्षेत्रमा सीमित छन्। डा पौडेलका अनुसार समयमै यसको पहिचान भई उपचार गर्न सकेमा दृष्टि गुम्नबाट जोगाउन सकिन्छ। ढिलो भएका दृष्टि नै गुम्ने सम्भावना रहन्छ, उनले भनिन्। त्यसैले समयमै जाँच तथा परीक्षण गर्नुपर्छ। सरकारी, गैरसरकारी र निजी क्षेत्रबीचको समन्वय गरेर जनचेतना एवं उपचार प्रवाह गर्नुपर्ने प्रतिष्ठानका कार्यक्रम निर्देशक नवीनकुमार राई बताउँछन्। जनचेतनादेखि उपचारसम्म सर्वपक्षीय सहकार्य, समन्वयको आवश्यकता छ, उनले भने। जनचेतनाको खाँचो सन् २०४० सम्ममा विश्वमा ११ करोड १८ लाखलाई जलबिन्दु हुने अनुमान गरिएको छ। जलबिन्दुको बिरामीले कम्तीमा ६६ महिनामा जाँच गर्नुपर्ने चिकित्सकहरूको सुझाव छ। डा पौडेलका अनुसार ४० वर्षमाथिको उमेर समूहमध्ये प्रत्येक सयमा दुई जनालाई जलबिन्दु हुने विज्ञ बताउँछन्। र्यापिड एसेसमेन्ट अभोइडेबल ब्लाइन्डनेस सर्भे, २०११ का अनुसार कुल अन्धोपनमध्ये पाँच प्रतिशत जलबिन्दुको कारणले हुने गरेको देखाएको छ। डा पौडेलका अनुसार, नसा पूर्ण रूपमा (स्थायी रूपमा) क्षति भएका व्यक्तिको शल्यक्रियापछि पनि दृष्टि फिर्ता नआउन सक्छ। नसा स्थायी रूपमा क्षति भइसकेको अवस्थामा औषधि वा शल्यक्रियाबाट पुनः सक्रिय भएको छैन भने जलबिन्दु भएको थाहा नहुन पनि सक्छ। त्यसैले बेलाबेलामा जँचाइरहनु पर्छ, उनले भने। प्रतिष्ठानका कार्यक्रम निर्देशक नवीनकुमार राईका अनुसार, जलबिन्दुको समस्या गाउँमा धेरै छ। तर, विशेषज्ञहरू सहरी क्षेत्रमा सीमित भएका कारण पहिचान र उपचारमा पहुँच पुगेको छैन। जोखिमका को को ? परिवारमा जलबिन्दु भएका  ४० वर्ष नाघेका मधुमेह, उच्च रत्तचापका बिरामी  लामो समयसम्म स्टेरोईड्स औषधि सेवन गर्ने आँखामा चोटपटक लागेका लक्षण आँखा रातो हुने आँखाबाट आँसु आउने चक्कर लाग्ने  तीव्र आँखा दुख्ने टाउको दुख्ने धमिलो दृष्टि  टाढाको प्रष्ट देख्न नसक्नु चाप (प्रेसर)ले विस्तारै आँखाको नसा (अप्टिक नर्भ)लाई विस्तारै क्षति गर्छ। नसामा असर पुग्दा दृष्टि क्षमता विस्तारै कमजोर हुन्छ। यसरी नसालाई पूर्णरूपमा क्षति पुर्याई दृष्टिविहीन बनाउने रोग नै जलबिन्दु हो। जलबिन्दु पुनःदृष्टि प्राप्त गर्न नसकिने अन्धोपना हो। यसले वरिपरिको दृष्टि घटाउँदै लान्छ। अनि केन्द्रमा प्रभाव पार्छ। ४० वर्ष नाघेका व्यक्तिमा जलबिन्दु बढी देखिने गरेको छ।  डा इन्दिरा पौडेल, प्रमुख तथा जलबिन्दु विशेषज्ञ, तीलगंगा आँखा प्रतिष्ठान मुलुकभर जलबिन्दु विशेषज्ञहरू झन्डै तीन दर्जन छन्। ती पनि सहरी क्षेत्रमा सीमित छन्। समयमै यसको पहिचान भई उपचार गर्न सकेमा दृष्टि गुम्नबाट जोगाउन सकिन्छ। सरकारी, गैरसरकारी र निजी क्षेत्रबीच समन्वय गरेर जनचेतना एवं उपचार प्रवाह गर्नुपर्छ। जनचेतनादेखि उपचारसम्म सर्वपक्षीय सहकार्य, समन्वयको आवश्यकता छ।  नवीनकुमार राई, कार्यक्रम निर्देशक, तीलगंगा आँखा प्रतिष्ठान जलबिन्दुको शल्यक्रिया पछि अभिभावकका साथमा ९ महिने चिरञ्जीवी बुढा जलबिन्दुको शल्यक्रिया गरेका कैलालीका ७ महिने आयाम्स चौधरी तीलगंगा आँखा प्रतिष्ठानमा उपचार गराउन आएका आँखाका बिरामी"
मधेसी भन्ने नेताहरुले जनतालाई अलमल्याउने काममात्र गरे : ओली,"काठमाडौं: नेकपा एमालेका अध्यक्ष केपी शर्मा ओलीले मधेसमा केही नेताहरुका कारण विकास निर्माणका काम हुन नसकेको आरोप लगाएका छन्। बाराको आदर्श कोटवालमा आयोजित सभामा बोल्दै उनले मधेसी नेताहरुले जनतामा भ्रम फैलाउने काममात्र गरेको बताए। 'कुनै बेला बारा र रौतहट आन्दोलनका केन्द्र थिए। तर केही नेताहरुले यी जिल्लाबासी जनतामा भ्रम फैलाउने र अलमल्याउने काम गरे। जसका कारण विकास निर्माणका काम हुन सकेन,' उनले भने। उक्त सभामा अध्यक्ष ओलीले वीरगन्जका मेयर विजय कुमार सरावगी र आदर्श कोटवाल गाउँपालिकाका अध्यक्ष मुस्तफा अन्सारीलाई एमालेलेमा प्रवेश गराएका थिए। जसपाका यी दुई नेतालाई पार्टीमा भित्र्याएपछि उक्त क्षेत्रमा एमाले शक्तिशाली बनेको ओलीले दाबी गरे। 'आजभन्दा पहिले एमाले आदर्श कोटवालमा कमजोर थियो होला। तर, आजदेखि एमाले यहाँ सबैभन्दा मजबुत पार्टी बनेको छ,' उनले भने। उनले एमाले नेतृत्वको सरकारले वृद्ध भत्ता, जनता आवास कार्यक्रमलगायत धेरै अभियान सञ्चालन गरेको र यसले गरिब नेपालीलाई राहत मिलेको दाबी गरे। उनले आगामी चुनावमा एमाले फेरि शक्तिशाली बन्ने र मधेसमा विद्यमान रहेको नागरिकतालगायत समस्या समाधान गर्ने वाचा गरे।"
हिन्दू राष्ट्र पुनःस्थापनाका लागि आन्दोलन गर्ने कमल थापाको उद्घोष,"काठमाडौं: राप्रपा नेपालका अध्यक्ष कमल थापाले हिन्दू राष्ट्र पुनःस्थापनाको लागि आन्दोलनमा होमिने बताएका छन्। राप्रपा नेपालको भातृ संगठन राष्ट्रिय युवा मोर्चाको घोषणासभालाई सम्बोधन गर्दै उनले सम्पूर्ण नेपालीहरुलाई एउटै सुत्रमा बाँधेर हिँडाउन सनातन धर्म, संस्कृतिको रक्षा गर्नु पहिलो आवश्यकता भएको भन्दै हिन्दू राष्ट्र पुनःस्थापनाको लागि आन्दोलनमा उत्रने उद्घोष गरे। सनातन धर्म, संस्कृति र परम्पराको जग धरापमा पर्न थालेकाले राष्ट्रिय अखण्डता तथा राष्ट्रियताको जग बलियो बनाउन राप्रपा नेपालले संगठन विस्तार सँगसँगै चाँडै आन्दोलनका कार्यक्रम घोषणा गर्ने उनले स्पष्ट पारे। निस्वार्थ भावले राष्ट्रको लागि केही गर्छौं भन्ने आशा बोकेका युवाहरुको साथले राप्रपा नेपाललाई थप उर्जा र हौसला प्राप्त भएको बताउँदै उनले सम्बर्धनवाद, लोकतन्त्र, हिन्दू राष्ट्र, सुशासन, समृद्धि र राष्ट्रवादको एजेण्डा बोकेर जनतामाझ आएको राप्रपा नेपालप्रति स्वतन्त्ररुपमा रहेका व्यक्तित्वहरु, विभिन्न संघ संगठनहरु अकर्षित हुँदै पार्टी प्रवेश गर्ने लहर सुरु भैसकेकाले पार्टीका एजेण्डा बोकेर घरघर, दैलोदैलो पुग्न युवाहरुलाई आह्वान गरे। कार्यक्रममा युवा नेता नगेन्द्र देउजाको अध्यक्षतामा ११३ सदस्यीय राष्ट्रिय युवा मोर्चा नेपाल घोषणा गरिएको थियो।"
राजनीतिक स्थायित्वका लागि गठबन्धन आवश्यक छ : मुख्यमन्त्री पोखरेल,"पुलिमराङ(तनहुँ): गण्डकी प्रदेशका मुख्यमन्त्री कृष्णचन्द्र नेपाली पोखरेलले आगामी चुनावमा जीत हात पार्न गठबन्धनलाई निरन्तरता दिनुपर्ने बताएका छन्। व्यास नगरपालिकाले शनिबार गरेको व्यास नगर अल्ट्रा म्याराथनको समापन कार्यक्रममा उनले गठबन्धनको संस्कृतिलाई परिस्कृत गर्दै लैजान सके मुलुकमा राजनीतिक स्थायित्व कायम हुने बताए। व्यास नगरपालिका५ मानुङकोटबाट सुरु भएको अल्ट्रा म्याराथन ४४ किलोमिटर दूरी पार गर्दै व्यास नगरपालिका ८ पुलिमराङमा समापन भएको हो। कार्यक्रममा मुख्यमन्त्रीले भने, हामीमा गठनबन्धन संस्कृति नभएका कारण असजिलो लागेको हो, अहिले गठबन्धनकै सरकार बनेको छ, राष्ट्रिय सभाको चुनावमा हामीले त्यो अभ्यास गरिसकेका छौं, आगामी चुनावमा पनि मिलेरै जानुपर्ने हुन्छ। छिमेकी मुलुक भारतमा मनमोहन सिंहले २ पटकसम्म गठबन्धन सरकारकै नेतृत्व गरेको स्मरण गर्दै उनले नेपालका दलहरुले पनि त्यसको अनुसरण गर्नुपर्ने बताए। गएको चुनावमा भए भरका कम्युनिस्ट मिलेर तलदेखि माथिसम्म विजयी भए पनि दलहरुबीचकै मनमुटावका कारण राजनीतिक उतारचढाव आएको उनको भनाइ थियो। अब कांग्रेसको नेतृत्वमा गठनबन्धन सरकार मिलेरै चुनावमा जाने र तीन तहकै चुनावमा विजय हासिल हुने मुख्यमन्त्री पोखरेलले बताए। उनले संघीयताको पहिचान भनेको प्रदेश सरकार रहेको भन्दै नागरिकका समस्या सुल्झाउन हरसम्भव प्रयास गरिरहेको बताए। विकास निर्माण मात्र नभएर सामाजिक क्षेत्रमा समेत प्रदेश सरकारले उल्लेखनीय काम गरेको दाबी उनको थियो। खेलकुदको प्रंसगमा उनले गण्डकी प्रदेशलाई खेलकुद पर्यटनको हब बनाउनुपर्ने बताए। अबको केही महिनामा पोखरामा नवौं राष्ट्रिय खेलकुद प्रतियोगिता हुन लागेको र त्यसको तयारीमा प्रदेश जुटेको पनि उनको भनाइ थियो। खेलमार्फत् २ महत्वपूर्ण स्थललाई जोड्ने गरी सुरु गरेको अल्ट्रा म्याराथन व्यास नगरपालिकाको दूरदर्शी कार्य रहेको उनले बताए। मुख्यमन्त्री पोखरेलले सरदार यदुनाथ खनाल जन्मिएको मानुङकोट र सहिद गाउँ पुलिमराङलाई खेलकुदका माध्यमबाट विश्वसामु चिनाउन म्याराथनले महत्वपूर्ण भूमिका खेलेको बताए। तनहुँको सदरमुकाम कब्जा गर्ने क्रममा पुलिमराङका धर्मध्वज गुरुङको स्मरण गर्दै त्यतिबेला राणा शासनविरुद्ध आवाज उठाएकै कारण शाहदत प्राप्त गरेको बताए। पछि पञ्चायती व्यवस्थाविरुद्ध समेत पुलिमराङका युवाहरुले मुलुकका लागि ठूलो योगदानको उनले कदर गरे। उनले भने, धर्मध्वजले बन्दीपुरमा रगत बगाएकै दिनमा नेपालमा संघीय लोकतान्त्रिक व्यवस्थाको जग बसेको हो, अहिले आएर साकार भएको छ। सहिद गाउँको नामले परिचित तनहुँको व्यास नगरपालिका८ पुलिमराङ अहिले पर्यटकीय गन्तव्य बनेको छ। २००७ साल र त्यसपछि भएका आन्दोलनका क्रममा प्रजातन्त्र स्थापनाकै लागि भिडेका कारण यो गाउँका ६ जनाले मृत्युवरण गर्नु परेको छ। पुलिमराङकै भरत गुरुङ, शमसेरबहादुर गुरुङ, लालध्वज गुरुङ, धर्मध्वज गुरुङ, सर्वसिंह गुरुङ, हस्तवीर गुरुङले विभिन्न समयमा शाहदत प्राप्त गरेका छन्। पुलिमराङ गाउँभन्दा केही माथिको खाली जमिनमा अहिले सहिद पार्क बनाइएको छ र त्यहाँ तिनै ६ जना सहिदको प्रतिमा राखिएको छ। कार्यक्रममा व्यास नगरप्रमुख बैकुण्ठ न्यौपानेले नगरपालिकाले खेलकुदलाई प्राथमिकतामा राखेर २२ लाख रुपैयाँ बजेट विनियोजन गरिएको बताए। उनले मानुङकोटको पर्यटकीय महत्व र पुलिमराङको ऐतिहासिक महत्व जोड्नका लागि यो कार्यक्रा आयोजना खुलाए। उक्त अवसरमा स्थानीय एक्काबहादुर गुरुङ, टेकबहादुर गुरुङले सहिद पार्कमा सहज आवतजावतका लागि सडकको स्तरोन्नती गर्नुपर्ने आवश्यकता औंल्याए। उक्त अवसरमा संविधानसभा सदस्य रामचन्द्र पोखरेल, जिल्ला समन्वय समिति तनहुँ प्रमुख शान्तिरमण वाग्लेसहित विभिन्न राजनीतिक दलका प्रतिनिधिले भनाइ राखेका थिए। आर्मीका बेदबहादुरलाई उपाधि व्यास नगरपालिकाले बर्सेनि गर्दै आएको व्यास नगर अल्ट्रा म्याराथनको उपाधि नेपाली सेनाको त्रिभुवन आर्मी क्लबका वेदबहादुर सुनुवारले हात पारेका छन्। पाँचौं संस्करणको म्याराथनमा सुनुवारले मानुङकोटबाट पुलिमराङसम्मको ४४ किलोमिटर दूरी २ घन्टा ५८ मिनेट ७ सेकेन्डमा पूरा गरेका हुन्। नेपाली सेनाकै मोहनदेव जोशी ३ घन्टा ५ मिनेट ५० सेकेन्डमा दूरी पूरा गर्दै दोस्रो र सेनाकै नवराज साउद ३ घन्टा ९ मिनेटमा दूरी पार गरी तेस्रो भए। सुमन कुलुङ, प्रमिश गुरुङ, दुर्गाबहादुर बुढा, शेरबहादुर थारु र गोपाल तामाङ सान्त्वना पाए। आयोजक व्यास नगरपालिकाका मेयर वैकुन्ठ न्यौपानेका अनुसार विजेताले ८५ हजार ७८, ६५ हजार ७८ रुपैयाँ पुरस्कार पाए। यसैगरी, दोस्रोले ५५ हजार ७८ तथा तेस्रोले १६ हजार ७८ नगद पुरस्कार प्राप्त गरेका छन्। म्याराथनमा १ सय ७३ जना धावक सहभागी थिए।"
परराष्ट्रमन्त्री खड्का र यूएईका अर्थमन्त्रीबीच टर्कीमा भेटवार्ता,काठमाडौं : परराष्ट्रमन्त्री डा नारायण खड्काले यूएईका अर्थमन्त्री अब्दुल्ला बिन तौंक अल मारीसँग भेटवार्ता गरेका छन्। अन्तर्राष्ट्रिय कुटनीतिक मञ्चमा भाग लिन टर्कीको अन्ताल्या पुगेका मन्त्री खड्काले यूएईका अर्थमन्त्रीसँग साइडलाइन वार्ता गरेका हुन्। भेटवार्तामा दुबै मन्त्रीबीच आपसी आर्थिक सहयोगका सम्भावित क्षेत्रहरूलगायत विभिन्न विषयमा छलफल भएको परराष्ट्र मन्त्रालयले जनाएको छ।
परमादेश सरकारबारे भ्रममुक्त हुनुपर्छ,"पोखरा : पूर्वप्रधानमन्त्री तथा एमाले अध्यक्ष केपी ओलीले सर्वाेच्च अदालतमा गोरू ब्याएको र ५ वटा बाच्छा पाएको भन्दै आलोचना गरेका छन्। उनले आफूलाई प्रधानमन्त्रीबाट हटाएर गठबन्धनको सरकार गठनका लागि परमादेश दिएको सन्दर्भमा यस्तो बताएका हुन्। केपी ओलीको सरकार ढाल्नु नै थियो, संविधानले त्यो दिँदैनथ्यो, त्यसकारणले संविधान बाहिर गइकन पनि एउटा जननिर्वाचित सरकार ढालेका छौं भनेर अमेरिकाबाट एकजना न्यायाधीशको इमेल आउँछ, उनले भने। पोखरामा शुक्रबार सुरू भएको प्रेस चौतारी नेपालको ९औं महाधिवेशनको उद्घाटनपछि सम्बोधन गर्दै ओलीले उक्त कुरा बताएका हुन् । उहिल्यै ५२ सालमा एकजनाले गोरू ब्याउँदैन भनेको ब्यायो, भनेको प्रसंग सुनाउँदै उनले यसपालि पनि त्यस्तै भएको बताए। उनले भने, गोरू ब्याएन मात्रै ५ वटा बाच्छा पायो । उनले दशा लागेर प्रचण्ड र माधव नेपालले आफ्नो सरकार ढालेको सुनाए। हामीसँग सरकार थियो दुई तिहाईको, प्रचण्डलाई दशा लाग्यो, माधव नेपाललाई दशा लाग्यो, उनले भने, सरकार ढालेर गएर हेर्नोस् त बिचराहरू, ढोका बाहिर पर्खेर बस्या हुन्छन्, भित्रबाट प्रसाद बाँड्न आउँछ कि भनेर। कताका जंगेहरू कताका बुंगेहरू, बुद्धि बिग्रिएपछि त्यस्तो हुन्छ। पत्रकारहरूलाई उनले परमादेश सरकारबारे भ्रममुक्त हुन आग्रह गरे। पहिला तपाईंहरू भ्रममुक्त हुनुभयो भने अरुलाई भ्रममुक्त पार्न सक्नुहुन्छ, उनले भने। कतिपय बुद्धिजीवीले एमालेको समर्थनमा लेख्दा त्यो एकपक्षीय भनिने गरेको र परमादेशीको पक्षमा लेख्दा राम्रो मान्ने गरिएको उनले बताए। त्यसलाई उनले बौद्धिक दिवालियापनको संज्ञा दिए। अहिले राष्ट्र निर्माणको राजनीति एउटा छ, अर्काे देश बिगार्ने राजनीति चलिरहेको उनको भनाइ थियो। देशको राजनीति बिग्रन नदिन, बलिदान नदिइकन संघर्ष र दवाब अनि निर्वाचनका माध्यमबाट ठेगान लगाउनुपर्नै खाँचो ओलीले औंल्याए। केपी ओलीको त तपाईंको मिडियाले विरोधै गरेन नि, यो त एकपक्षीय भयो नि, धरहरा बनेकामा टाउको दुख्नेहरू, चुच्चे नक्सा बनेकोमा टाउको दुख्नेहरू आलोचनात्मक चेत भएका, उनले भने, परमादेशीहरूको पक्षमा लेख्दा बुद्धिजीवी भइन्छ, यस खालका बौद्धिक दिवालियापन, बौद्धिक बिकाउ प्रवृत्तिबाट जोगिनु पर्छ। जनतालाई गलत कुरा ल्याउने काम भइरहेको बताउँदै उनले ती गलतको खण्डन गर्ने काम तपाईंहरूको भन्दै पत्रकारहरूको जिम्मेवारी औंल्याए। उनले भने, सत्यको संवाहक बन्नुहोस्।"
पाँच हजार बढी नमुना परीक्षण गर्दा ७३ संक्रमित भेटिए,काठमाडौं: नेपालमा थप ७३ जनामा कोरोना संक्रमण देखिएको छ। देशभरि ५ हजार ६२ जनाको नमुना परीक्षण गर्दा यी संक्रमित देखिएका हुन्। त्यस्तै पछिल्लो २४ घन्टामा थप १९२ जना संक्रमित कोरोनामुक्त भएका छन् भने मृत्यु संख्या शून्य रहेको छ। नेपालमा सक्रिय संक्रमित घटेर ५ हजार ५० पुगेको छ। मन्त्रालयका अनुसार थप १ लाख १ हजार ३०४ जनाले कोरोनविरुद्धको खोप लगाएका छन्।
"गठबन्धनको भर छैन, पार्टीले आफ्नै बलबुतामा चुनाव लड्ने तयारी गर्नुपर्दछ : बाबुराम भट्टराई","काठमाडौंः जनता समाजवादी पार्टी संघीय परिषद् अध्यक्ष डाबाबुराम भट्टराईले आफ्नै बलबुतामा चुनाव लड्ने र जित्ने तयारी गर्नुपर्ने बताएका छन्। काठमाडौंमा जारी प्रथम संघीय परिषद् बैठकमा समसामयीक राजनीति र जसपाको कार्यदिशा समेटिएको प्रतिवेदन प्रस्तुत गर्दै भट्टराईले गठबन्धनको भर परेरमात्रै बस्न नहुने उल्लेख गरेका छ्न। भट्टराईले भनेका छन्, हाम्रो पार्टीको चाहना र प्रयासले मात्रै पाँच दलीय गठबन्धनलाई चुनावसम्म संगै लान सम्भव हुँदैन। यसका अरु दलको पनि इच्छा, आवश्यकता र तत्परता हुनु पर्दछ। त्यसैले पार्टीले आफ्नै बलबुतामा चुनाव लड्ने र जित्ने तयारी गर्नुपर्दछ। कुनै अमुक पार्टीको मात्र प्रयासले चुनाबी गठबन्धन नहुने भन्दै बाबुरामले गठबन्धन सरकार चलाउनु र चुनावी गठबन्धन गर्नु भिन्ना भिन्नै राजनीतिक घटना भएको धारणा राखेका छन्। उनले भनेका छन्, स्थानीय विशेषता र सम्भावना अनुसार अरु कुनै पक्षसंग चुनावी तालमेल गर्ने जिम्मा प्रदेश र स्थानीय तहलाई नै दिनुपर्दछ । संघीय तथा प्रादेशिक निर्वाचनको रणनीति के कस्तो बनाउने त्यसका लागि अहिले पनि हामीसँग केही समय छ । तर, स्थानीय निर्वाचनको रणनीति भने अबिलम्ब बनाउनु पर्दछ । यस प्रयोजनका लागि बैठकमा एक भिन्नै स्थानीय निर्वाचन निर्देशिका प्रस्तुत गरिएको हो।"
मान्छे बेच्ने देशबाट बिजुली बेच्ने बनाउन एमसीसी अनुमोदन : महामन्त्री शर्मा,"काठमाडौं : नेपाली कांग्रेसका महामन्त्री विश्वप्रकाश शर्माले मुलुकलाई मान्छे बेच्ने देशबाट बिजुली बेच्ने देश बनाउन कांग्रेसले एमसीसी परियोजना पास गरेको प्रष्ट पारेका छन्। भद्रपुरको कलवलगुडीमा शनिबार आयोजित परिचयात्मक प्रशिक्षण कार्यक्रममा शर्माले भने, 'हामी वैदेशिक रोजगारीको नाममा मान्छे बेचेका बेच्यै छौँ, यसले देश समृद्ध बनेन, त्यसैले मान्छे बेच्ने कुरा कांग्रेसले रोक्न चाहेको हो । कांग्रेस मान्छे बेचेर होइन, बिजुली बेचेर देशको विकास गर्न चाहन्छ। उनले एमसीसी पास गरेर कांग्रेस अन्तर्राष्ट्रिय विश्वास धर्मराउन रोकेको दाबी गरे। कम्युनिस्ट नेताहरूले दोहोर चरित्र देखाउँदा एमसीसी परियोजनाका विषयमा देश दुई धारमा विभाजित भएको शर्माको भनाइ छ। एमसीसीका बारेमा कम्युनिस्टसँग चोकचोकमा बसेर छलफल गर्न कांग्रेस तयार रहेको उनले बताए। उनले सस्तो लोकप्रियताका लागि हावादारी कुरा नगर्न र यथार्थमा बहसका लागि आउन कम्युनिस्ट नेताहरूलाई चुनौती दिए। अमेरिका र चीनका आआफ्नो स्वार्थ भएकाले संसारभर प्रभाव जमाउन लागिपरे पनि कांग्रेस कुनै पनि देशको पक्षमा नलाग्ने उनले स्पष्ट पारे। कांग्रेस कसैको पक्षमा नलाग्ने र सबैसँग समान दुरीमा बस्ने भन्दै शर्माले कसैको पक्षमा लाग्दा राष्ट्रवाद र कसैको पक्षमा लाग्दा राष्ट्रघात हुन नसक्ने जिकिर गरे।"
गठबन्धनकै बीचमा चुनावी तालमेल हुन्छ : प्रचण्ड,"काठमाडौं : नेकपा माओबादी केन्द्रका अध्यक्ष पुष्पकमल दाहाल प्रचण्डले पार्टी निर्वाचनमा होमिएको बताएका छन्। नुवाकोटमा आयोजित कार्यक्रममा बोल्दै दाहालले यस्तो बताएका हुन्। उनले भने, गठबन्धनकै बीचमा चुनावी तालमेल गर्ने सोच छ। सबै राजनीतिक दलको ध्यान स्थानीय निर्वाचनमा केन्द्रित छ। हामी पनि स्थानीय निर्वाचनमा केन्द्रित छौं। हामी पनि निर्वाचनमा जुटेका छौं। दुई महिने अभियानमा छौं। पार्टी विभाजित हुने हो कि भन्ने कुरा उठे। पार्टीलाई एकताबद्ध गरेर लैजान्छौं। एमसीसी जस्ताको त्यस्तै पारित गर्नु हुँदैन भन्ने पक्षमा पार्टी रहेको र व्याख्यात्मक घोषणा उपलब्धीका रुपमा रहेको बताए।"
वीरगन्ज महानगरका मेयर सरावगी एमालेमा प्रवेश,"वीरगन्ज: वीरगन्ज महानगरपालिकाका मेयर विजय कुमार सरावगी नेकपा एमालेमा प्रवेश गरेका छन्। शनिबार एमाले अध्यक्ष केपी शर्मा ओलीको हातबाट टीका र माला लगाएर सरावगी एमालेमा प्रवेश गरेका हुन्। २०७४ को स्थानीय तहको निर्वाचनमा तत्कालीन संघीय समाजवादी फोरमबाट चुनाव लडेर वीरगन्ज महानगरको मेयरमा निर्वाचित सरावगी हालः जनता समाजवादी पार्टी (जसपा) का केन्द्रीय सदस्य पनि थिए। व्यपारिक घारानाका उद्योगी सरावगीले २०७३ चैत ६ गते तत्कालीन संघीय समाजवादी फोरममा प्रवेश गरेर राजनीति यात्रा थालेका थिए। २०७४ को स्थानीय तहमा सरावगी १९ हजार ३ सय ९३ मत ल्याएर निर्वाचित भएका थिए। मेयरमा निर्वाचित भएको दुई वर्ष नबित्दै सरावगीलाई आफ्नै पार्टीका नेताहरुबाट असहयोग हुन थालेको थियो। पछिल्लो समय आगामी बैशाखमा स्थानीय तहको निर्वाचन हुने चर्चा सुरु भएलगत्तै डेढ दुई महिनायता देखि सरावगीले जसपा छाडेर अर्को दलबाट मेयरमा चुनाव लड्ने हल्ला चलेको थियो। सुरुमा सरावगी नेपाली कांग्रेसमा प्रवेश गरेर त्यही पार्टीबाट मेयरमा चुनाव लड्ने चर्चा थियो। तर, पर्सा कांग्रेसका नवनिर्वाचित सभापति जनार्दन सिंह क्षेत्री र केन्द्रीय सदस्य रमेश रिजालले मेयरको टिकटको शर्तमा पार्टी प्रवेश नगराउने अडान लिएपछि सरावगीले एमाले प्रवेशका लागि दौडधुप गरेका थिए। शनिबारमा प्रसौनीमा आयोजित कार्यक्रममा नेकपा माओवादी केन्द्रका वीरगन्ज महानगर इन्चार्ज बाबुराम कौशीक,वाइसिएलका केन्द्रीय सदस्य ओम प्रकाश गुप्ता पनि एमालेमा प्रवेश गरेका छन्। कार्यक्रममा पूर्वमन्त्रीद्वय प्रभु साह र रघुवीर महासेठ, एमालेका पर्सा जिल्ला अध्यक्ष प्रभु हजरालगायतको पनि उपस्थिति थियो।"
राष्ट्रियसभामा धुलो चटाएपछि केपी ओलीहरु बरबराउन थाले : नेपाल,"काठमाडौंः नेकपा एकीकृत समाजवादीका अध्यक्ष माधवकुमार नेपालले नेकपा एमालेको भविष्य नभएको बताएका छन्। धादिङको गल्छीमा आयोजित कार्यक्रममा नेपालले भने, राष्ट्रिय सभाको देशैभरि चुनाव भयो। हामीले १८ सिटमा जितेर केपी ओलीको पार्टीलाई धुलो चटाइदियौं। त्यसैले त्यो पार्टीको भविष्य छैन। ती वीचराहरुको अनुहार अब चाहुरिएको छ। उनीहरु बरबराउन थालेका छन्। उनले एमालेसँग कुनै तर्क नभएको बताए। स्थानीय तहको चुनावबाट एकीकृत समाजवादी थप बलियो हुने बताए। वामशक्तिलाई एकताबद्ध बनाउने एकीकृत समाजवादी पार्टीको उद्देश्य रहेको उनले बताए।"
"एमाले अध्यक्ष ओली बारा आउँदै, वीरगन्जका मेयर सरावगीलाई पनि भेट्ने","वीरगन्ज : पूर्वप्रधानमन्त्री तथा नेकपा एमालेका अध्यक्ष केपी शर्मा ओली शनिबार बारा आउँदै छन्। बाराको आदर्श कोतवाल गाँउपालिकाको च्युटाहामा हुने एमालेको पार्टी प्रवेश कार्यक्रममा सहभागी हुन अध्यक्ष ओली बारा आउन लागेका हुन्। कार्यक्रममा ओलीले आदर्श कोतवाल गाँउपालिकाका अध्यक्ष मुस्तुफा अन्सारीसहितका जनप्रतिनिधीहरुलाई पार्टीमा प्रवेश गराएर स्वागत गर्नेछन्। आदर्श कोतवाल गाँउपालिकाका अध्यक्ष अन्सारी , तत्कालीन संघीय समाजवादी फोरम र अहिलेको जनता समाजवादी पार्टीकोतर्फबाट स्थानीय तहको निर्वाचनमा अध्यक्षमा निर्वाचित भएका थिए। एमाले अध्यक्ष ओली दिउसो १ बजे च्युटाहा आइपुग्ने नेकपा एमाले बाराका अध्यक्ष विनोद साहले जानकारी दिए । मेयर सरावगीलाई एमालेमा भित्रयाउन वीरगन्ज पनि आउने वीरगन्ज महानगरका नगरप्रमुख सरावगीले पनि एमाले अध्यक्ष ओलीसंग शनिबार वीरगन्जमा आफ्नो भेटघाट हुने बताए। बारा जानु भन्दा पहिले ओली वीरगन्ज आउने कार्यक्रम छ, सरावगीले भने,ओली जीसंग मेरोपनि भेटघाट हुन्छ, भेटमा म एमाले प्रवेश गर्ने विषयको टुङगो लाग्नेछ। जनता समाजवादी पार्टीका केन्द्रीय सदस्य रहेका सरावगी, तत्कालीन संघीय समाजवादी फोरमका तर्फबाट स्थानीय तहको निर्वाचनमा वीरगन्ज महानगरको नगर प्रमुखमा निर्वाचित भएका थिए। जसपा भित्रैबाट आफूलाई असहयोग भइरहेको र पार्टीमा बस्न सक्ने वातावरण नभएको भन्दै आएका सरावगीले एमाले प्रवेश गरेर आगामी स्थानीय तहको निर्वाचनमा एमालेकै तर्फबाट नगरप्रमुखमा फेरि चुनाव लड्ने चर्चा छ। सरावगीले भने,जसपामा छोड्छु भनेर मैले १०१२ दिन पहिले नै पार्टीका नेताहरुलाइ भनिसकेको छ, मेरो पहिलो रोजाइ काँग्रेस थियो तर अब काँग्रेसमा जाने कुरा छैन, एमालेमा जाने कुरा छ त्यसको टुङगो शनिबार ओली जीसंगको भेटमा लाग्छ।"
"डाक्टर र वैद्यले मलाई सताउँथे, पार्टीभित्र असाध्यै दु:खी पात्र बन्न पुगेको छु : प्रचण्ड","काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले पार्टीभित्र आफूले असाध्यै दु:ख भोगेको बताएका छन्। आठौं महाधिवेशनबाट अध्यक्ष चुनिए पनि पदाधिकारी र कमिटीहरुलाई पूर्णता दिन सकस खेपिरहेका प्रचण्डले शनिबार नुवाकोटमा दिवंगत नेता पोष्टबहादुर बोगटीको शालिक अनावरण गर्दै त्यसको संकेत गरेका हुन्। दुःख भोगेको कुरा बाहिर ल्याउन उनले बोगटीको सहारा लिए। उहाँ (बोगटी)को निधनले नेतृत्वको हिसाबले मलाई ठूलो क्षति भयो। उहाँ नहुँदा पार्टीभित्र असाध्यै दुःख भोग्ने दुखी पात्र बन्न पुगेको छ। यस्तो अवस्थामा अपिल गर्न चाहन्छु, यो दु:खको बेलामा पोस्टबहादुरजस्तै सहज, सरल ढंगले आपसमा अन्तर्क्रिया गरेर पार्टी एकताबद्ध बनाउन पहल गरौं, उनले भने। उनले डा बाबुराम भट्टराई र मोहन वैद्य किरणले आफूलाई पार्टीभित्र सताएको पनि बताए। डाक्टर र वैद्यको हालत अहिले के छ? डाक्टर र वैद्यले बेलाबेला सताउँथे। तिनीहरुको सातो खाने पोस्टबहादुर नै थिए। उहाँको निधनले आसाधारण क्षति भयो,' उनले भने। बोगटीले संविधान बनाउन धेरै भूमिका खेलेको समेत उनले बताए। 'संविधानसभामा उहाँले संविधान बनाउन धेरै भूमिका खेल्नुभयो। सबैको सहयोग र सहमति जुटाउनसक्ने, सम्वाद गर्ने क्षमता उहाँमा थियो, उनले भने। राष्ट्रिय एकता, लोकतन्त्र सुदृढीकरण, सामाजिक रुपमान्तरण, आर्थिक समृद्धि, सुशासनको खाँचोमा बोगटीबाट सिक्ने धेरै कुरा रहेको उनको भनाइ थियो।"
"कांग्रेसएमाले बोरामा पैसा बोकेर चुनावमा जान्छन्, एक नम्बरमा मलाई हराउँछन् : झलनाथ खनाल","काठमाडौं: नेकपा एकीकृत समाजवादी पार्टीका नेता झलनाथ खनालले आउँदो चुनावमा नेपाली कांग्रेस र नेकपा एमाले बोरामा पैसा बोकेर चुनावमा जाने दाबी गरेका छन्। उनीहरुको चरित्रै त्यस्तै भएको र यसअघि जितेका क्षेत्रमा पनि पैसाकै धाकमा जितेको उनको दाबी थियो। 'कांग्रेसले चुनावमा बोरामा पैसा बोकेर जान्छ। उसको चरित्र त्यस्तै हो। हामी सबै जितेर आएका छौं भनिराछन् नि, त्यो सबै धाक पैसाको हो,' नेकपा एसको इलामकाठमाडौं जनसम्पर्कको राजधानीमा आयोजित कार्यक्रममा उनले भने। उनले नेकपा एमालेका अध्यक्ष केपी शर्मा ओली र अरु नेताहरु पनि बोरामै पैसा बोकेर निर्वाचन जाने बताए। 'आउँदो चुनावमा अरु पनि बोरामा पैसा बोकेर जान्छन्, केपी ओली पनि पैसा बोकेर निर्वाचनमा जान्छन्,' उनले भने। उनले इलामबाट आफूलाई हराउन कांग्रेस र एमालेको बैठक नै बसेको दाबी गरे। 'एकदिन कांग्रेस नेताहरुको बैठक बस्यो। बैठकमा कसलाई हराउने भन्दा एक नम्बरमा झलनाथ खनाललाई हराउने। अर्को एकदिन एमालेको पनि बैठक बस्यो। त्यहाँ पनि इलाम क्षेत्र १ बाट मलाई हराउने सल्लाह भयो,' उनले भने। उनले चुनावी तालमेल नेतृत्वको चाहनाअनुसार हुने बताए। 'कतिपय साथीहरुले एकताबद्ध भएरै चुनावसम्म जाने भन्नुभएको छ। तर नेतृत्वले जे भन्छ त्यही हुने हो। सम्भव भएको ठाउँमा एक्लै जाने हो,' उनले भने। गठबन्धन बनाउँदा धेरै सिट जित्नेगरी बनाउनु्पर्ने उनको धारणा थियो। 'कतिपय ठाउँमा एकता गरेर बढी सिट जित्नेगरी अघि बढ्नुपर्छ। सिट जित्ने कुरालाई महत्वका साथ लैजानुपर्छ,' उनले भने।"
"संसद्लाई निकम्मा बनाइयो, भत्ता खानेबाहेक केही काम भएन : ओली","काठमाडौं : प्रमुख प्रतिपक्षी दल नेकपा एमालेका अध्यक्ष केपी शर्मा ओलीले संसद् प्रभावकारी बन्न नसकेको बताएका छन्। नेपाल निजामती कर्मचारी संगठनको ११औँ राष्ट्रिय अधिवेशनलाई शनिबार काठमाडौंमा सम्बोधन गर्दै अध्यक्ष ओलीले आफूले गरेको विघटनको औचित्य पुष्टि हुँदै गएको दाबी गरे। मुद्दा लडेर फिर्ता ल्याएको संसदमा भत्ता खाने बाहेक केही काम नभएको भन्दै ओलीले थपे, 'सर्वोच्च अदालतले टीको लगाइदिएर सरकार बनेको छ । अनि के काम गरुन् । त्यसैकारण हामी भन्छौं जनतामा जानुपर्छ। उनले विगतको जनादेश खण्डन भइसकेकाले नयाँ जनादेशमा जानुपर्ने अनिवार्य भएको बताए। ओलीले संसद्लाई निकम्मा बनाइएको भन्दै भत्ता खानेबाहेक केही काम नभएको आरोप लगाए। ओलीले भने, यो सरकार परमादेशबाट बनेको हो। कहिलेकाही सत्तामा उन्माद आउँछ। त्यसैले सही प्रतिनिधि ल्याउनुपर्छ। कोही कोही मानिसहरु चुनावदेखि डराउँछन्।"
बढ्यो चुनावी गतिविधि,"जाजरकोट : निर्वाचन आयोगले स्थानीय तहको निर्वाचनको तयारी अगाडि बढाएसँगै जाजरकोटका राजनीतिक दलहरू गाउँ केन्द्रित भएका छन्। जिल्लाका प्रमुख राजनीतिक दलहरू यतिबेला घरदैलो अभियानमा व्यस्त छन्। नेकपा एमाले, नेपाली कांग्रेस, नेकपा (माओवादी केन्द्र) सहितका राजनीतिक दलका नेता प्रशिक्षणदेखि आमसभाको आयोजना गर्दै जिल्लाका सातै स्थानीय तहमा जुटेका छन्। संघ र प्रदेशमा सत्ता साझेदारी गरिरहेका दलहरू समेत आआफ्नै तरिकाले गतिविधि सञ्चालन गर्दै आएका छन्। जिल्लाको प्रमुख प्रतिपक्षी दल नेकपा एमाले बस्तीस्तरमै भेला र बैठकमा व्यस्त देखिन्छ। पार्टीले शिवालय गाउँपालिकाको पालिकास्तरीय कार्यक्रम गरेको थियो। यस्तै एमाले जाजरकोटले छेडागाड नगरपालिकास्तरीय आमसभा थलह बजारमा सम्पन्न गरेको छ। भर्खरै मात्र पार्टीको नयाँ नेतृत्व चयन गरेको नेकपा एमाले र नेपाली कांग्रेस यतिबेला संगठन विस्तार अभियानमा जुटेको छ। जिल्लाका प्रमुख राजनीतिक दलहरू गाउँमा अहिले आआफ्नै ढंगले चुनावी अभियानमा केन्द्रित छन्। सँगसँगै जिल्लाको पार्टी सचिवालय बनाउनका लागि सहयोग संकलन र भेटघाटलाई तीव्रता दिँदै आएका छन्। निर्वाचनमा दलले जनताको मन कसरी जित्ने विषयमा जिल्लाका राजनीतिक दल होमिएका छन्। नेकपा एमाले जाजरकोटले वडादेखि टोलसम्मै पार्टीका गतिविधि बढाइरहेकोे नेकपा एमालेका केन्द्रीय सदस्य चन्द्रप्रकाश घर्तीले बताए। सत्ता साझेदार नेपाली कांग्रेस एक्लै चुनावी प्रचारमा जुटेको छ। नेपाली कांग्रेस जाजरकोटको फागुन १४ गते बसेको जिल्ला कार्य समितिको बैठकले जिल्लाका सातै स्थानीय तहमा प्रशिक्षण तथा भेटघाट कार्यक्रमको आयोजना गर्ने निर्णय भएको पार्टी सभापति बेदराज सिंहले बताए। सत्ता साझेदारीका कारण संगठनमा देखिएको अन्यौलले कांग्रेस अहिलेसम्म गाउँ केन्द्रीत भएको थिएन। केन्द्रको कुनै निर्णय नआएकोले एक्लै कांग्रेस अभियानमा होमिएको सिंहको भनाइ छ। निर्वाचन आयोगले निर्वाचनको तयारी अगाडि बढाएसँगै जिल्लाका सातै स्थानीय तहमा नेता तथा कार्यकर्ता सक्रिय रुपमा लागेको उनको भनाइ छ। हामीले अहिलेसम्म ३ ओटा स्थानीय तहमा कार्यक्रम सम्पन्न गरेका छौं, उनले भने, जिल्लाका सातै स्थानीय तहमा भएका हाम्रा जनप्रतिनिधिका कामसम्बन्धी सन्देश नागरिकस्तरमा दिन लागिरहेका छौं। कतिपय स्थानीय तहमा भएका अनियमितताका विषयलाई समेत कांग्रेसले मूल एजेण्डाका रुपमा अगाडि सार्ने उनको भनाइ छ। प्रतिनिधिसभामा कुल संख्याको दुई तिहाई बहुमत पाएको कम्युनिष्टले कुनै काम गर्न नसकेकाले अबको विकास निर्माण कांग्रेसले गर्ने उनको दाबी थियो। कांग्रेस जाजरकोटले पनि फागुन २१ गतेदेखि पार्टी सभापती बेदराज सिंहको नेतृत्वमा जनभेटघाट तथा कार्यकर्ता भेला कार्यक्रम निर्धारण गरेको छ । यस्तै जिल्लाको कुशे गाउँपालिकामा नेपाली कांग्रेस जिल्ला कार्यसमितिको निर्णय अनुसार प्रत्येक वडा कार्यलय समेत स्थापनाको कार्यक्रम अगाडि बढाएको छ। सत्ता साझेदारी नेकपा माओवादी केन्द्रले जाजरकोट जिल्लाका सबै स्थानीय तहमा पालिकास्तरीय कार्यक्रम सम्पन्न गरेको माओवादी केन्द्रका अध्यक्ष ढकबिर रानाले बताए। पालिकास्तरीय प्रशिक्षण तथा वडा कमिटि समेत माओवादी केन्द्रले टुंगो लगाएको उनको भनाइ छ। जिल्लाका ७७ वडाबाट १० हजार ९ सय १० जना कार्य समितिमा सहभागी गराएको उनको दाबी छ। चुनावमा तालमेलको विषयमा कुनै केन्द्रीय निर्णय नआएकोले माओवादी केन्द्र एक्लै घर दैलोमा जुटेको छ। यस्तैै एकीकृत समाजवादी पार्टी जाजरकोटले स्थानीय तहको निर्वाचन केन्द्रित गाउँमा आफ्ना गतिविधि बढाउँदै आएको छ। जिल्लाका सबै वडा र टोलमा भेला गर्दै अन्य पार्टी अनुसार समाजवादी पार्टी अगाडि बढेको समाजवादीका जिल्ला उपाध्यक्ष कमान खड्काले बताए। सरकारले स्थानीय तहको निर्वाचनको घोषणा गरेसँगै जाजरकोट जिल्लामा समाजवादी पार्टीले कसैसँग सहकार्य नगर्ने उनको भनाइ छ। हाम्रो तालमेल जनतासँग हुन्छ। उनले भने, व्यक्तिलाई बोकेर गठबन्धन गर्न सकिँदैन। भेरी नगरपालिकाबाट मेयरमा मैले जितेर समाजवादीको विजयको सुरुवात गर्छु। जिल्लामा ३ ओटा स्थानीय तहको प्रमुख जित्ने खड्काको दाबी छ। स्थानीय तह पुनः जनप्रतिनिधिविहीन हुने अवस्थाको अन्त्य भएकोले भेरी नगरपालिकामा एक्लै चुनावमा होमिने खड्काले बताए। जाजरकोटमा जनप्रतिनिधिसँगै राजनीतिक दल र आम जनतामा निर्वाचनको मिति घोषणाले उत्साह छाएको छ। पुनः स्थानीय तहको सत्ता कर्मचारीकै हातमा पुग्ने होकी भन्ने पिरलो स्थानीय तहको निर्वाचन मिति घोषणासँगै हटेर गएको छ।"
काँग्रेस धनुषा : निधी समूहका पजियार निर्वाचित,जनकपुरधाम : नेपाली काँग्रेस धनुषाका सभापतिमा विमलेन्द्र निधी समूहका योगेन्द्र पजियार निर्वाचित भएका छन्। दोस्रो चरणको निर्वाचनमा पार्टी सभापति शेरबहादुर देउवा समूहका सन्तोष यादवलाई पराजित गर्दै पजियार सभापतिमा निर्वाचित भएका हुन्। शुक्रबार राति आएको मतपरिणामअनुसार पजियारले यादवलाई ६८९ मतले पराजित गरेका हुन्। कूल खसेको २ हजार ८१४ मतमध्ये पजियारले १ हजार ७३५ र यादवले १ हजार ४६ मत प्राप्त गरेका छन् भने ३३ मत बदर भएको सहायक निर्वाचन अधिकृत रामगुलाम कर्णले जानकारी दिए। ३ हजार ११९ मतदाता रहेकोमा दोस्रो चरणको निर्वाचनमा २ हजार ८१४ मत खसेको थियो। सोमबार भएको पहिलो चरणको निर्वाचनमा सभापतिका कुनै पनि प्रत्याशीले ५१ प्रतिशत मत ल्याउन नसकेपछि दोस्रो चरणमा पजियार र यादवबीच प्रतिस्पर्धा भएको थियो। पहिलो चरणमा नतिजा आउन नसकेपछि दोस्रो चरणका लागि शुक्रबार बिहान १० बजेदेखि साँझ ५ बजेसम्म मतदान भएको थियो। पहिलो चरणको निर्वाचनमा निधिनिकट पजियारले सर्वाधिक मत ल्याउँदा यादव दोस्रो स्थानमा थिए। तेस्रो सर्वाधिक मत ल्याउने नेता शेखर कोइरालानिकट दिनेश प्रसैला दोस्रो चरणको प्रतिस्पर्धाबाट बाहिरिएका थिए।दोस्रो चरणको निर्वाचनमा प्रसैलाले निधि समूहका पजियारलाई समर्थन गर्ने घोषणा गरेका थिए। दोस्रो चरणको निर्वाचनमा पजियारले निधिका साथै पूर्वमन्त्री रामकृष्ण यादव र कांग्रेस केन्द्रीय सदस्य डाचन्द्रमोहन यादवको साथ पाएका थिए। उता देउवा समूहका उम्मेदवार यादवलाई सहमहामन्त्री महेन्द्र यादव र केन्द्रीय सदस्य आनन्दप्रसाद ढुंगानाको साथ रहको थियो।
केपीलाई प्रधानमन्त्री र सुशीललाई राष्ट्रपति अफर गरेपछि संविधान बन्यो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले देशमा आफ्नो पार्टीले हरेक मोडमा संकट मोचनको भूमिका निभाएको दाबी गरेका छन्। शनिबार नुवाकोटमा दिवंगत नेता पोष्टबहादुर बोगटीको शालिक अनावरण गर्दै अध्यक्ष दाहालले देशलाई निकास दिन मुख्य दायित्व र भूमिकामा माओवादी रहेको बताएका हुन्। संविधान निर्माण, शान्तिप्रक्रिया, तराई समस्या र अहिले एमसीसीमा माओवादीले संकट मोचनको भूमिका निर्वाह गरेर निकास दिएको उनको भनाइ थियो। संविधान बनाउने बेलामा त्यतिबेलाका नेताहरु संघीय लोकतान्त्रिक गणतन्त्रको संविधान बनाउनेभन्दा पनि कुनै तरिकाले परम्परागत बनोस् भन्ने हिसाबले अघि बढेको भन्दै दाहालले माओवादीले पहलकदमी लिएको बताए। यसमा नेताहरुलाई प्रधानमन्त्री र राष्ट्रपति अफर गरेर मनाएको उनको भनाइ छ। संविधान बनाउने बेलामा ढिलासुस्ती गर्ने वा निष्क्रियता देखाउने परिस्थितिमा मैले मिस्टर केपी ओलीलाई तपाई संघीय लोकतान्त्रिक गणतन्त्रको संविधान बनाउन मद्दत गर्नुस्, तपाइलाई प्रधानमन्त्री प्रस्ताव म गर्नेछु र तपाइलाई प्रधानमन्त्री हण्ड्रेस प्रतिशत ग्यारेन्टी हुन्छ भनेपछि मात्रै संविधान बनेको हो, दाहालले भने। उनले तत्कालीन कांग्रेस सभापति सुशील कोइरालालाई राष्ट्रपति अफर गरेको दाबी गरे। मैले सुशील कोइरालालाई पनि भनेको थिएऽ तपाई संविधान बनाउन मद्दत गर्नुस् हामीलाई केही चाहिएन। संविधानसभाबाट समावेशी समानुपातिक र संघीय लोकतान्त्रिक गणतन्त्रलाई संस्थागत गर्ने संविधान चाहियो। तपाई अब बुढो पनि भइसक्नुभएको छ। तपाई चाहनुहुन्छ भने पाँच वर्ष राष्ट्रपति पनि बन्नुस् भनेपछि संविधान बनेको हो, उनले भने। संविधान पनि सजिलै नबनेको र शान्ति प्रक्रिया पनि त्यति सजिलै यो बिन्दुसम्म आइनपुगेको उनको भनाइ थियो। चुनाव होला किन नहोला? तराई के होला भन्दा म दोस्रोपटक प्रधानमन्त्री भएर मधेसी पार्टीसँग रातदिन छलफल गरेर प्रतिनिधिसभामा पटक पटक संविधान संशोधन प्रस्ताव दर्ता गरेर मधेसका जनताको विश्वास जितेपछि सिंगै राष्ट्रमा चुनावी माहोल बनेको थियो। त्यो संकटको अवस्थामा पनि माओवादी नेतृत्व निर्णायक थियो, उनले भने। दाहालले अमेरिकी सहायता परियोजना एमसीसीमा पनि देशलाई दुर्घटनाबाट बचाएको तर्क गरे। अहिले एमसीसीमा देशै विभाजित र राजनीति विभाजित हुने अवस्था संकटको अवस्थामा माओवादी नै अघि सरेर १२बुँदे घोषंणामार्फत एउटा नयाँ बाटो निकालेर देश र राजनीतिलाई फेरि एकताबद्ध गरिएको छ। देशलाई दुर्घटनाबाट बचाइएको छ। यसको फैसला आउने दिनमा जनताले गर्नेछन्। पार्टीभित्र पनि चिन्ताको अवस्था सिर्जना गर्यो। तर धैर्यतापूर्वक एकताबद्ध गर्यौं, उनले भने।"
"मान्यता प्राप्तलाई मात्र चुनाव चिह्न, किन ?","काठमाडौं : संविधानको धारा २६९ मा राजनीतिक दल गठन, दर्ता र सञ्चालनको विषय उल्लेख छ। स्वतन्त्रताको हकसम्बन्धी धारा १७ को उपधारा (२) खण्ड (ग) मा राजनीतिक दल खोल्ने अधिकार दिएको छ। दल खोल्न दिनु भनेको चुनावमा पार्टीको चिह्न प्रयोग गर्न दिनु पनि हो। संविधानले कानुनविपरीत नहुने गरी चुनाव चिह्न प्रयोग गर्ने अधिकार दिएको छ। दल दर्ता गर्दा चुनाव चिह्न अनिवार्य हुन्छ। तर, निर्वाचन आयोगले मान्यता प्राप्त लाई मात्र भन्दै रोजेको चुनाव चिह्न दिने विषय अन्य दलले संविधानविपरीत भनेका छन्। अघिल्लो चुनावको मूल्यांकनमा स्थानीय तह निर्वाचन ऐनअनुसार भन्दै आयोगले केही दललाई मात्रै मागेको चुनाव चिह्न दिने बताएको छ। यसमा आयोगले कानुनअनुसार समानुपातिक मतको ३ प्रतिशत र प्रतिनिधिसभामा प्रत्यक्षतर्फ एक सिट जित्ने पार्टीलाई राष्ट्रिय दल अर्थात् मान्यता प्राप्तको व्याख्या गरेको छ। जुन स्थानीय तह निर्वाचन ऐन, २०७३ को दफा २६ को उपदफा (६) र (७) मा उल्लेख छ। संविधानसँग बाझिने ऐन बन्नु हुँदैन। संविधान नै मूल कानुन हो। अहिले अन्य दलको भनाइ यहीँ छ। निर्वाचन आयोगमा दल दर्ता गर्दा चुनाव चिह्नसहित दर्ता हुनुपर्ने, तर केही दललाई मात्रै चिह्न दिनु नियमसंगत होइन, बहुजन शक्ति पार्टीका अध्यक्ष विश्वेन्द्र पासवानले शुक्रबार आयोगमा आयोजित छलफलमा भने, हामीले पनि चिह्न पाउनुपर्छ। निर्वाचन आयोग र राजनीतिक दलबीच भएको छलफलमा उनले पार्टीकै चिह्नबाट चुनाव लड्ने वातावरण बनाउन आयोगसँग माग गरे। प्रश्न गर्दै भने, ६ दल मात्रै राष्ट्रिय दल भयो। अनि हामी चाहिँ अराष्ट्रिय दल कसरी भयौं ? उनले राष्ट्रिय दलको मान्यता प्राप्त गरेका पार्टीका नेताहरूले अलोकतान्त्रिक निर्वाचन ऐन बनाएको आरोपसमेत लगाए। आयोगका प्रवक्ता शालिग्राम शर्मा पौडेलका अनुसार नेपाली कांग्रेस, नेकपा एमाले, नेकपा (माओवादी केन्द्र), जनता समाजवादी पार्टी, लोकतान्त्रिक समाजवादी पार्टी नेपाल, नेकपा एकीकृत समाजवादीले मात्रै राष्ट्रिय दलको मान्यता पाएका छन्। निर्वाचन प्रयोजनका लागि आयोगमा ८० वटा दलले निवेदन दिएका थिए। जसमध्ये ७९ वटाको कानुनी प्रक्रिया पूरा भएको आयोगले जनाएको छ। राष्ट्रिय मान्यता प्राप्त भनिएका दललाई मात्रै चुनाव चिह्न दिए आन्दोलन चर्काउने अन्य दलहरूले चेतावनी दिएका छन्। बहुजन समाजवादीका अध्यक्ष पासवानले भने, ठुला दलले घाँटीमा काँडा अड्काउने कुरा नगरौं। हामीलाई पनि हाम्रो पार्टीको चुनाव चिह्नबाट चुनाव लड्ने व्यवस्थाका लागि पहल गरियोस्। नत्र पूर्वराजा ज्ञानेन्द्रले गराएको चुनावको हालत हुन्छ। पार्टीहरूले आफ्नो चुनाव चिह्न निर्वाचनमा प्रयोग गर्न नपाउनु निरंकुशताको संकेत हुने नेपाल मजदुर किसान पार्टीका सचिव प्रेम सुवाल बताउँछन्। चुनाव चिह्न दिइँदैन भने चुनावमा यहीबाट धाँधली सुरु भएको मानिन्छ, उनले भने। पार्टीकै चुनाव चिह्नबाट चुनाव लड्न नपाउँदा निर्वाचनमा अन्य दल र तिनका उम्मेदवार समस्यामा पर्नै लोकतान्त्रिक समाजवादी पार्टीका नेता केशव झाले बताए। हामीले जनतामा चुनाव चिह्नको प्रचार गरेर संगठन बनाएका हुन्छौं। निर्वाचनमै चुनाव चिह्नको महŒव हुन्छ। त्यतिखेर चुनाव चिह्न अर्को पर्दा उम्मेदवार र पार्टीलाई निकै समस्या हुन्छ, उनले भने। अन्य पार्टीलाई कहिले माथि उठ्न नदिन ठुला पार्टीले आफू अनुकूल निर्वाचन ऐन बनाएको नेकपा (माले)का नेता महेन्द्र साहले आरोप लगाए। हामी समावेशी लोकतन्त्रको अभ्यास गरिरहेका छौं। आयोगले निर्वाचनका लागि दल दर्ता गर्दा चुनाव चिह्न पेस गर्न भन्छ। तर, चुनाव चिह्न अर्कै दिएर चुनाव लड भन्छन्। यो कस्तो लोकतन्त्र हो ?, उनले भने। अध्यादेश ल्याएर भए पनि निर्वाचन ऐन संशोधन गर्नुपर्ने उनी बताउँछन्। चुनाव चिह्नबारे विचार गर्छौदलहरूले चुनाव चिह्नबारे उठाएको विषयमा आयोग गम्भीर रहेको निर्वाचन आयोगका प्रमुख आयुक्त दिनेशकुमार थपलियाले बताए। मंगलबारसम्ममा यस विषयमा छलफल गरेर केही नयाँ व्यवस्था गर्न सकिन्छ कि भन्नेबारे सोच्छौं, उनले छलफलमा भने। छलफलमा दलहरूले आचारसंहिताका विषयमा समेत उठाएको प्रश्नको जवाफ दिँदै खुट्टा नकमाइकन आयोगले कडाइपूर्वक आचारसंहिता लागू गराउने बताए। सामाजिक सञ्जालको विषयमा अनुगमन गर्न एउटा छुट्टै संयन्त्र बनाएर कारबाही गर्छौं, उनले भने। स्थानीय, प्रदेश, प्रतिनिधिसभा निर्वाचनलाई लक्षित गर्दै एकीकृत निर्वाचन आचारसंहिता तयार गरी सम्पादनका लागि कानुन मन्त्रालयमा पेस गरिएको उनले बताए।आगामी निर्वाचनका लागि ६ हजार ७ सय ४३ वटा फरकफरक खालका मतपत्र छापिने तयारी भएको प्रमुख आयुक्त थपलियाले बताए। सबै वडाहरूमा एकै खालका मतपत्र हुँदैन। किनभने वडापिच्छे धेरै, थोरै उम्मेदवार हुन्छन्। त्यसलाई मध्यनजर गरेर सजिलो तरिकाले मतदानको व्यवस्था मिलाउन वडापिच्छेका उम्मेदवारका आधारमा हामी मत पत्र छाप्दैछौंउनले भने। निर्वाचन खर्चको सीमा तोकियोस्थानीय तहका उम्मेदवारका लागि निर्वाचन खर्च सीमा तोकेको आयोगले सार्वजनिक गरेको छ। शुक्रबार दलहरूको छलफलमा आयोगले यो जानकारी दियो। वैशाख ३० मा हुने तोकिएको स्थानीय तह निर्वाचनका उम्मेदवारका लागि खर्च सीमा तोकिएको छ। महानगरपालिकाको प्रमुखउपप्रमुखका उम्मेदवारको अधिकतम खर्च सीमा ७ लाख ५० हजार निर्धारण गरिएको छ। त्यस्तै, उपमहानगरपालिकाको प्रमुखउपप्रमुख उठ्ने उम्मेदवारको अधिकतम ५ लाख ५० हजार खर्च सीमा तोकिएको छ। नगरपालिकाको प्रमुखउपप्रमुखका उम्मेदवारले ४ लाख ५० हजार र गाउँपालिका प्रमुखउपप्रमुखका उम्मेदवारले ३ लाख ५० हजार खर्च गर्न पाउनेछन्। महानगरपालिकाअन्तर्गत वडाध्यक्ष उम्मेदवारले ३ लाख, उपमहानगरपालिकाको वडाध्यक्षले २ लाख ५० हजार, नगरपालिकाको वडाध्यक्षले दुई लाख र गाउँपालिकाको वडाध्यक्ष उम्मेदवारलाई १ लाख ५०हजार खर्च सीमा निर्धारण भएको आयोगका प्रवक्ता शालिग्राम शर्मा पौडेलले बताए। यस्तै, महानगरपालिकामा वडा सदस्य उठ्न ३ लाख, उपमहानगरपालिकामा सदस्य उठ्न २ लाख ५० हजार, नगरपालिकामा सदस्य उठ्न २ लाख, गाउँपालिकामा सदस्य उठ्न १ लाख ५० हजार अधिकतम खर्चको सीमा निर्धारण गरिएको आयोगले जनाएको छ। नेपालको संविधानमा राजनीतिक दल सम्बन्धी व्यवस्था २६९ राजनीतिक दलको गठन, दर्ता र सञ्चालनः (१) समान राजनीतिक विचारधारा, दर्शन र कार्यक्रममा प्रतिबद्ध व्यक्तिहरूले धारा १७ को उपधारा (२) को खण्ड (ग) अन्तर्गत बनेको कानूनको अधीनमा रही राजनीतिक दल गठन गरी सञ्चालन गर्न र दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्नका लागि त्यसको प्रचार र प्रसार गर्न, गराउन वा सो प्रयोजनका लागि अन्य आवश्यक काम गर्न सक्नेछन्। (२) उपधारा (१) बमोजिम गठन भएका राजनीतिक दलले कानून बमोजिमको कार्यविधि पूरा गरी निर्वाचन आयोगमा दल दर्ता गराउनु पर्नेछ। (५) कुनै राजनीतिक दलको नाम, उद्देश्य, चिन्ह वा झण्डा देशको धार्मिक वा साम्प्रदायिक एकतामा खलल पार्ने वा देशलाई विखण्डित गर्ने प्रकृतिको रहेछ भने त्यस्तो राजनीतिक दल दर्ता हुने छैन। मौलिक हक र कर्तव्य १७ स्वतन्त्रताको हकः (१) कानून बमोजिम बाहेक कुनै पनि व्यक्तिलाई वैयक्तिक स्वतन्त्रताबाट वञ्चित गरिने छैन। (ग) राजनीतिक दल खोल्ने स्वतन्त्रता,"
बहुमूल्य जडिबुटीसहित एक जना पक्राउ,दार्चुला: बहुमूल्य जडिबुटी सुनाखरीसहित दार्चुलामा एक जना पक्राउ परेका छन्। शुक्रबार जिल्ला सदरमुकाम खलंगाबाट १७ किलो सुनाखरीसहित बझाङका अन्दाजी ४० वर्षीय हरिश बोहरालाई पक्राउ गरिएको प्रहरीले जनाएको छ। जिल्ला प्रहरी कार्यालय दार्चुलाका प्रहरी प्रमुख डिएसपी मनोहर भट्टका अनुसार रातिको समयमा पुलघाट क्षेत्रबाट बोहरा झोला बोकी हिँडिरहेको अवस्थामा पक्राउ परेका थिए। प्रहरीले चेकजाँच गर्दा उनको साथमा अवैध सुनाखरी बरामद गरिएको उनले बताए। उक्त बरामद सुनाखरी डिभिजन वन कार्यालयको जिम्मा लगाइने जनाइएको छ। यसबारे थप अनुसन्धान भइ रहेको जिल्ला प्रहरी कार्यालयले जनाएको छ।
कर्णाली नदीमा डुबेर भारतीय कामदार बेपत्ता,दैलेखः कर्णाली नदीमा डुबेर एक भारतीय कामदार बेपत्ता भएका छन्। दैलेखको आठबीस नगरपालिका र अछामको पञ्चदेवल विनायक नगरपालिका जोड्ने मितेरी पुल निर्माणको काममा कार्यरत कामदार बेपत्ता भएको जिल्ला प्रहरी कार्यालय दैलेखले जानकारी दिएको छ। कर्णाली नदिमा निर्माणाधिन पुलमा काम गर्दै आएका पश्चिम बंगाल भारतका १८ वर्षीय रविन्द्र मण्डल बेपत्ता भएको जिल्ला प्रहरी कार्यालय दैलेखका प्रहरी निरीक्षक इन्द्रजीत सुनारले जानकारी दिए। प्रहरी निरीक्षक सुनारका अनुसार कर्णाली नदीमा पौडी खेल्ने क्रममा मण्डल बेपत्ता भएका हुन्। शनिबार बिहान ११ बजे मण्डल बेपत्ता भएका हुन्। साथीसँग नदी वारपार गर्न खोज्दा उनी बेपत्ता भएको प्रहरीले जनाएको छ। प्रहरी र स्थानीय बासिन्दाले मण्डलको खोजी कार्य गरिरहेको प्रहरी निरीक्षक सुनारले बताए। उनले माछा मार्ने जाल तथा काठको डुंगाको साहाराले उनको खोजी कार्य भइरहेको जानकारी दिए।
नवलपरासीमा दुर्घटना हुँदा ललितपुरका वडा सदस्यको मृत्यु,नवलपुर: नवलपरासी (बर्दघाटसुस्तापूर्व)को गैँडाकोटमा भएको सवारीसाधन दुर्घटनामा एक जनाको मृत्यु भएको छ। गैँडाकोटको थुम्सीमा बस र कार एकापसमा ठोक्किँदा बसमा सवार एक यात्रु अचानक बेहोस भई निधन भएको प्रहरीले जनाएको छ। पूर्वबाट पश्चिम जाँदै गरेको ना६ख ९४५९ नंको बसले पश्चिमबाट पूर्वतर्फ जाँदै गरेको प्र ३०१०२२ च ५८०७ नंको कारलाई आज बिहान थुम्सीमा ठक्कर दिएको थियो । सो दुर्घटनाका कारण बसमा सवार एक जना यात्रु अचानक बेहोस भएको र उनको उपचारका क्रममा चितवनको भरतपुरस्थित सरकारी अस्पतालमा निधन भएको जिल्ला प्रहरी कार्यालय नवलपरासी (बर्दघाटसुस्तापूर्व)का प्रवक्ता प्रहरी नायब उपरीक्षक दिलीपकुमार गिरीले बताए। दुर्घटनामा परी ललितपुर१० कुपण्डोल निवासी ६० वर्षीय वासुदेव थापाको निधन भएको गिरीले जानकारी दिए। थापा ललितपुर१० को निर्वाचित वडा सदस्य भएको खुल्न आएको प्रहरी प्रवक्ता गिरीले बताए। दुर्घटनामा अन्य मानवीय क्षति भने नभएको प्रहरीले जनाएको छ।
जंगलभरि लालीगुराँस,बाग्लुङ: बाग्लुङ बडिगाड गाउँपालिका१० को जंगलमा ढकमक्क लालीगुराँस फूलेका छन्। सालझन्डी सन्धिखर्क ढोरपाटन सडकसँगै रहेको जंगलभरि लालीगुराँस फूलेका छन्। प्रकृतिले दिएको उपहार नेपालको राष्ट्रिय फूल लालीगुराँसले सबैलाई मनमोहक बनाएको छ। तस्बिरहरु: प्रेमनारायण आचार्य
सुक्खा क्षेत्रमा लिफ्टिङबाट खानेपानी,"सिन्धुली : सुनकोसी गाउँपालिकाको सुक्खा क्षेत्रमा पम्पिङमार्फत खानेपानी पुर्याइने भएको छ। ४८ करोड रुपैयाँ लागतमा बृहत् खानेपानी आयोजना सुरु भएको हो। खानेपानी तथा ढल व्यवस्थापन विभाग र उपभोक्ताले लागत साझोदारी गरेका छन्। खानेपानी तथा ढल व्यवस्थापन विभाग, सुनकोसी गाउँपालिका र उपभोक्ता समितिबीच शुक्रबार त्रिपक्षीय सम्झौता भएसँगै आयोजनाको काम सुरु भएको गाउँपालिका अध्यक्ष दीपा बोहोरा दाहालले बताइन्। यसलाई गाउँपालिकाले जिल्लाकै ठूलो गौरबको आयोजनाका रूपमा लिएको छ। सुनकोसी गाउँपालिकाको ५ र ६ नं वडाका २ हजार ७ सय ५४ घरधुरी यो आयोजनाबाट लाभान्वित हुनेछन्। मूलकोटस्थित सुनकोसी नदीबाट लिफ्ट गरी ८ वटा रिजर्भ ट्यांकीबाट पानी गाउँमा चढाइनेछ, अध्यक्ष बोहोराले भनिन्, आयोजनाबाट ५ नं वडास्थित नांगेडाँडा, परेवाडाँडा, रामटार, काँसीखर्क, खहरेगाउँ, मूलकोट र ६ नं वडाको गौंखर्क, अमारे, भन्ञ्याङडाँडा, रिठ्ठे, तिनखोप्रे, माथिल्लो चैनपुर, खाल्टेलगायत गाउँका स्थानीय लाभान्वित हुनेछन्। बस्तीलाई यसअघि नै अति सुक्खा क्षेत्र घोषणा भइसकेका छन्। आयोजनाको कुल लागत ४७ करोड ७९ लाख ६३ हजार ५ सय ७० रुपैयाँ छ। त्यसमध्ये ४३ करोड १ लाख ६७ हजार विभागले र ४ करोड ७७ लाख ९६ हजार रुपैयाँ उपभोक्ताले ब्यहोर्ने छन्। दुई वर्षमा आयोजना सम्पन्न हुने संघीय खानेपानी तथा ढल व्यवस्थापन आयोजनाका प्रमुख सुधीरकुमार शाहले बताए। अघिल्ला दुई वर्षमा १३ करोड रुपैयाँ बराबरको काम उपभोक्ता समितिमार्फत गरिएको थियो। खानेपानी समस्याले गाउँ रित्तिन थालेपछि स्थानीय ५ करोड बराबरको नगद र श्रमदान गर्न तयार भएका छन्। भएका पानीका मुहान पनि सबै सुके। सबै सुक्खा भयो। बालीनालीसमेत उब्जन छाडेपछि गाउँ छाडेर जानेको लर्को लाग्न थाल्यो, उपभोक्ता समितिका अध्यक्ष सुदीप हायुले भने, अनि हामी आफैं अग्रसर भएर पैसा र श्रमदान जुटाउन लागिपरेका हौं। खानेपानी समस्या समाधान गर्न सांसद हरिबोल गजुरेलले विशेष पहल गरिदिएको उनले बताए। आयोजनाको पानी वितरणका लागि दुई वडाका २ हजार ७ सय ५४ घरधुरीमा एकएकवटा धारा जडान गरिने छ। यसले करेसाबारीमा सिँचाइ सुविधासमेत पुग्ने छ। २०७२ को भूकम्पपछि खानेपानीका मुहान सुक्न थालेका हुन्। सुक्खा क्षेत्रका धेरै नागरिक सुनकोसी किनारमा बसाइँ सरेका छन्। आयोजना सम्पन्न भएपछि खानेपानीकै समस्याका कारण हुने बसाइसराई रोकिने र गाउँमा कृषि उत्पादन गरेर आयआर्जन गर्नसमेत सहयोग पुग्ने अपेक्षा छ, उपभोक्ता प्रमोद दाहालले भने। २५ वर्षसम्मको जनसंख्या र सहरीकरणलाई लक्षित गरेर आयोजना सञ्चालन गरिएको हो।"
उपचार गराउन बिदा लिएर गएकी युका सधैंका लागि बिदा भइन्,"संखुवसभा : मादी मावि मादी५ की शिक्षिका युका पोखरेल विद्यालयमा बिदा मागेर बिहिबार बिहानै मादीबाट बस चढेर विराटनगर लागिन्। तर, बस चढेको करिव आधा घण्टापछि उनी चढेको 'रेसम फिरिरी' बस सडकबाट करिव तीन सय मिटर तल खसेर दुर्घटनमा पर्यो। घाइते अवस्थामा उद्धार गरिएकी शिक्षक पोखरेलको उपचारका लागि सेनाको हेलिकप्टरबाट धरान स्थित विपि कोइराला स्वास्थ्य विज्ञान प्रतिष्ठान लगिए पनि उनको उपचारका क्रममा मृत्यु भयो। बिहान ८ बजे घटनाको खबर पाएका मादी माविका शिक्षक विश्वनाथ सुवेदी आधा घण्टामा घटना स्थल पुगे। उनी घटनास्थल पुग्दा उद्धार कार्य भइरहेको थियो। उनी भन्छन्, म पनि तत्काल उद्धारमा खटिएँ, भीरमा दुर्घटना भएकाले उद्धारमा निकै कठिन भयो। मैले तीन वटा शव निकाल्न मद्धत गरेपछि सबै शव तथा घाइतेको उद्धार गरिसकियो। त्यसपछि थाहा पाएँ आफ्नै विद्यालयकी मिस युका पोखरेल घाइते हुनुभएको रहेछ। उनले थपे, हेर्दै गएँ आफ्नै गाउँका यति धेरै जनाको मृत्यु भएको थियो कि मेरो मन नै थामिएन। घाइतेहरुलाई हेलिकप्टर मार्फत उपचार गर्न लागेपछि स्वास्थ्यमा सुधार आउने आशा पलाएको सुवेदी बताउँछन्। 'तर, अस्पताल पुर्याउनासाथ मिसको मृत्युको खबर आयो। अघिल्लो दिनमात्र टाउको दुखिरहन्छ बिदा लिएर उपचार गराउन जान्छु भनेकी मिस सधाका लागि बिदा लिएर जानुभयो, भावुक हुँदै सुवेदीले भने। उपाचारसँगै विद्यालयको कामको जिम्मेवारी लिएर पोखरेल विराटनगर जाने क्रममा सादाका लागि बिदा भइन्। पोखरेल मादी माविमा माध्यमिक तह अन्तरगत कक्षा १११२ मा अंग्रेजी विषय पढाउँथिन्। उनीसँगै मादीका अर्का शिक्षक र विद्यालयका कर्मचारीको निधन भयो। चन्द्र ज्योति आधारभुत विद्यालय मादी५ का शिक्षक भवानीप्रसाद दाहाल, मादी बहुमुखी क्याम्पसको कागजत लिएर गएका कार्यालय सहयोगी दीपककुमार दाहालको सोही दुर्घटनामा मृत्यु भएको छ। सो घटनामा घटनास्थलमै १४ र उपचारको क्रममा धरानमा एक जनाको मृत्यु भएको हो। घटनाको खबर पाउनासाथ घटनास्थलमा स्थानीय विशाल बस्नेत पुगे। घाइतेहरु चिच्याइ रहेका सुनेपछि उनी तत्काल उद्धारमा खटिए। बस्नेतले भने, 'सबैभन्दा पहिले घाइते तुलसा कटुवाललाई गाडीबाट उपचारका लागि चैनपुर पठायौं।' कुशल सवारी चालक र गाडीको कन्डिसनको अवस्था नबुझी सवारी चलाउँदा दुर्घटना हुने शिक्षक सुवेदी बताउँछन्। सो सवारी चालक विपिन निरौला नियमित सवारी चालक नभएको कारण पनि दुर्घना भएको हुन सक्ने उनको अनुमान छ। निरौलासँग सवारी चालक अनुमति पत्र भए तापनि उनी नियमित सवारी चलाउँदैन थिए। त्यही भएर पनि दुर्घटना भएको हुन सक्ने स्थानीयले अनुमान गरेका छन्। नौ जानको सामुहिक दाहसस्कार मादी नगरपलिका६ स्थित सात घुम्तीमा भएको बस दुर्घटनमा ज्यान गुमाएका मध्ये नौ जनाको सामुहिक दाहसंस्कार गरिएको छ। बिहिबार राति १ बजेसम्ममा उनीहरुको दाहसस्कार गरिएको मादी नगरपालिकाका मेयर विदुर लिंथेपले जानकारी दिए। उनीहरुको सामुहिक दाहसस्कार मादी६, राम्वेनी घाटमा गरिएको थियो। मादीकी सीता बिक, अञ्जना कटुवाल, भवानीप्रसाद दाहाल, इन्द्र अधिकारी, दीक्षा कटुवाल, वलबहादुर कार्की, सविता कार्की, दीपककुमार दाहाल र उमेश भट्टराईको सामुहिक दाहसंस्कार गरिएको हो। श्याम शेर्पा मादी५ र आइतबहादुर तामाङको मादी४ मा लगेर जातीय संस्कार अनुसार दाहसंस्कार गरियो। ताप्लेजुङ घर भएका समीक्षा योञ्जन र उनका छोरा सुदीप घिसिङलाई ताप्लेजुङ लगेर शुक्रबार दाहसंस्कार गरिएको स्थानीयले बताए। सुनसरीको इटहरी उपमहानगरपलिका२० घर भएका सवारी चालक विपिन निरौलाको शव इटहरी लगेर दाहसंस्कार गरिएको छ। मादी नगपलिकामा शोक बिदा मादी६ मा भएको बस दुर्घटनमा ज्यान गुमाएकाको शोकमा मादी नगरपालिकाले शुक्रबार शोक बिदा दिएको छ। मादीका प्रमुख प्रशासकीय अधिकृत प्रकाश मगरले शोक बिदाको सूचना जारी गरेर शोक बिदा गरेको हुन्। नगरपालिका मातहतका सम्पूर्ण कार्यालय र मादीका सम्पूर्ण विद्यालयमा शोक बिदा गरिएको प्रशासकीय अधिकृत मगरले जानकारी दिए।"
काठमाडौंको फोहर सिसडोलमा फाल्न अवरोध,"त्रिशूली : काठमाडौं उपत्यकाको फोहर नुवाकोटको सिसडोलमा फाल्न गरिएको अवरोध आज पनि जारी रहेको छ। पछिल्लो मन्त्रिपरिषद् बैठकले नुवाकोटमा पर्ने सिसडोल र धादिङसँग सीमा जोडिएको क्षेत्र बञ्चरेडाँडाको ल्याण्डफिल साइटमा फोहर व्यवस्थापनको क्रममा उत्पन्न हुने प्रभाव न्यूनीकरण गर्न उच्चस्तरीय समिति बनाउने निर्णय गरे पनि आफूहरुको माग सम्बोधन नभएको भन्दै फोहर बिर्सजन कार्यमा जारी अवरोध कायमै रहेको सरोकार समितिले जनाएको छ। यही फागुन २३ गतेदेखि सुरु भएको स्थानीयवासीको विरोधको कारण आज पनि काठमाडौँबाट फोहर आउन नदिएको बञ्चरेडाँडा ल्याण्डफिल्ड साइट प्रभावित क्षेत्र सरोकार समितिका संयोजक श्रीराम ढुङ्गानाले जानकारी दिए। उनका अनुसार स्थानीयासीले राखेको माग प्रभावित क्षेत्रको गुठीको जग्गा कानुनी प्रक्रियाअनुसार रैकर गर्नुपर्ने, प्रभावित क्षेत्रको उच्च प्रभावित बनेका वस्ती स्थानान्तरण गर्नुपर्ने, फोहर बिसर्जन गर्न जाने सडकको स्तरोन्नति हुनुपर्ने र फोहर बिसर्जन वैज्ञानिक रुपमा गर्नुपर्ने रहेको छ। 'सरकारले प्रभावित क्षेत्रमा देखिएका समस्या समाधानका लागी उच्चस्तरीय समिति र र्यापिड एक्सन टास्क फोर्स गठन गर्ने निर्णय गरे पनि त्यसमा हामीहरुको जायज मागको सम्बोधन भएको छैन', संयोजक ढुङ्गानाले भने, 'नयाँ माग र समस्या केही होइन, यसअघि भएको सहमतिको पालना गर्न सरकारीस्तरबाट स्पष्ट निर्णय नआएसम्म विरोध कायम रहन्छ।' प्रभावित क्षेत्रका बासिन्दाले नुवाकोट र धादिङमा पर्ने विभिन्न गाउँ (यसअघिका विभिन्न अध्ययन प्रतिवेदनले मानव बसोबासको लागि जोखिम भनेको स्थान)का बस्ती स्थानन्तरण र उक्त क्षेत्रको करिब तीन हजार रोपनी जग्गा अधिग्रहण हुनुपर्ने माग मुख्यरुपमा उठाएका छन्। उक्त माग सम्बोधनको लागि त्यसक्षेत्रको जग्गा पशुपति, कालमोचन भैरवलगायतका गुठीको नाममा भएकाले कानुनअनुसार रैकर हुनुपर्ने भन्दै सरोकार समितिको नेतृत्वमा गत २३ गतेदेखि उपत्यकाको फोहर बिसर्जनमा अवरोध गर्न थालिएको हो। रासस"
"युक्रेनबाट भारत हुँदै स्वेदश फर्किए चार नेपाली, मोदीलाई देउवाको धन्यवाद",काठमाडौं : युद्धरत युक्रेनबाट चार नेपाली स्वदेश फर्किएका छन्। भारतले सञ्चालन गरेको अपरेशन गंगाअन्तर्गत चार नेपाली नयाँदिल्ली हुँदै युक्रेनबाट स्वदेश फर्किएका हुन् । अपरेशन गंगा अन्तर्गत नेपाली नागरिकलाई स्वदेश फर्काउन सहयोग गरेकोमा प्रधानमन्त्री शेरबहादुर देउवाले भारत सरकार र भारतीय समकक्षी नरेन्द्र मोदीलाई धन्यवाद दिएका छन्। हालसम्म करिब ६ सय नेपालीले युक्रने छोडिसकेको परराष्ट्र मन्त्रालयले जनाएको छ। उनीहरु युरोपका विभिन्न देशमा शरण लिएर बसिरहेका छन्।
जलबिन्दुले खोसेको खुसी जब फर्कियो,"काठमाडौं : विवाह भएको चार वर्षपछि सन्तान जन्मँदा कैलाली, भजनी४ का खुशीराम चौधरी खुसी थिए। तर, क्षणभरमै अँध्यारो अनुहार लगाए। चिकित्सकले नवजात शिशुको आँखामा समस्या भएको बताउँदा छाँगाबाट खसेझैं भए। धनगढीस्थित सेती अञ्चल अस्पतालको शय्यामा रहेकी सुत्केरी पार्वतीलाई प्रसवको घाउभन्दा छोराको आँखाले पिरोल्यो। चौधरी दम्पतीले खुसी खोसिएको महसुस गरे। के भएको भन्ने थाहा थिएन। डाक्टरहरूले त जन्मनेबेला दिसा सेवन गरेर हो कि भन्ने शंका गरे। शल्यक्रिया गरेका सातमहिने शिशु आयाम्सलाई पुलुक्क हेर्दै उनले भने, छोरालाई जलबिन्दु भएको काठमाडौं ल्याएर मात्रै थाहा पाएँ। उनको अहिले तीलगंगा आँखा प्रतिष्ठानमा शल्यक्रिया भएको छ। ००० भजनी५, कैलालीका नौमहिने चिरञ्जीवीको जन्मनेबित्तिकै बायाँ आँखामा सेतो देखियो। छोरोले जन्मने क्रममा दिसा खाएकोले आँखामा सेतो भएको डाक्टरले बताएका थिए। हामीलाई त के थाहा र ? ३० वर्षीय प्रेम बुढाले अन्नपूर्णसँग भने, दिसा खाएका कारण संक्रमण भई देब्रे आँखामा सेतो देखिएको शंका डाक्टरले गर्नुभयो। तीन दिनपछि गेटा आँखा अस्पतालमा लगियो। त्यहाँका चिकित्सकले जलबिन्दु भएको शंका गरे। उपचार भइरहेको छ। सबै उमेरमा जोखिम जलबिन्दु भएका शिशुसँगै भेटिए ३४ वर्षीय साङ्दे शेर्पा। गौरीशंकर४, दोलखाका शेर्पा जलबिन्दुको शल्यक्रियापछि फलोअपका लागि पुगेका रहेछन्। विद्यार्थीलाई पढाउँदा आँसु आउँथ्यो। बायाँ आँखाले काम नगरे जस्तो लाग्दै गयो। मोटरसाइकल चलाउँदा अप्ठ्यारो भयो। पछि जँचाउँदा जलबिन्दु भएको पत्ता लाग्यो। ३४ वर्षीय शेर्पाले भने, विश्वासै लागेन। तीन ठाउँमा गएर आँखा जचाँए। सबै ठाउँमा जलबिन्दु भनेपछि विश्वास नगरी सुखै पाइएन। शल्यक्रिया पनि गरें। जलबिन्दुका बिरामीको भीडमा थिए ललितपुर, सातदोबाटोका ६९ वर्षीय मंगल महर्जन। जलबिन्दु भएको दुईवर्ष भयो। आँखामा औषधि हालिरहेको छु। उमरेका कारण पनि अप्रेसन गरेको छैन। उनले भने, प्रतिष्ठानकी जलबिन्दु विशेषज्ञ डा इन्दिरा पौडेल (रूपाखेती) लाई जलबिन्दुका बिरामीको आँखा जाँच गर्दैमा भ्याइनभ्याइ छ। जुनसुकै उमेरका व्यक्तिलाई पनि जलबिन्दु हुन सक्छ, उनले भनिन्। तिलगंगा आँखा प्रतिष्ठानअन्तर्गत नेपाल जलबिन्दु आँखा क्लिनिकले जलबिन्दु रोगसम्बन्धी चेतना जगाउन सञ्चालित जलबिन्दु सचेतना सप्ताहमा आएका बिरामीको भीड छ। सुन्दर संसार हेर्नको निम्ति आफ्नो दृष्टि जोगाउनुहोस् भन्ने नाराका साथ जाँच तथा उपचार उपलब्ध गराउने उद्देश्यले सप्ताह चलिरहेको छ। प्रतिष्ठानकी वरिष्ठ जनसम्पर्क अधिकृत सुनिता केसीका अनुसार, मुलुकका विभिन्न क्षेत्रबाट आएका नयाँ तथा पुरानो गरेर बिरामीको जाँच तथा उपचार प्रदान गरिनेछ। साथै जलबिन्दुसम्बन्धी विभिन्न जानकारी तथा परामर्श प्रदान गरिनेछ। सन् २००४ देखि सुरु भएको यस साताव्यापी सचेतना कार्यक्रममा अहिलेसम्म करिब ६ हजार सेवाग्राहीले सेवा लिइसकेको केसीले बताइन्। अशक्त तथा आर्थिक अवस्थाकोे कारणले गर्दा उपचार बञ्चित बिरामीको प्रतिष्ठानकै जलबिन्देु सपोर्ट ग्रुपले निःशुल्क जाँच तथा उपचार गर्ने गरेको छ। के हो जलबिन्दु ? जलबिन्दु आँखाको रोग हो। आँखाको नसामा पर्ने चापका कारण भित्री भागको नसा (अप्टिक नर्भ)मा असर गर्छ। आँखासँग जोडिएको नसामा क्षति पुगेको अवस्थामा जलबिन्दु हुने विशेषज्ञहरू बताउँछन्। जलबिन्दु भएपछि इन्ट्राअक्युलर प्रेसर अर्थात् आँखाभित्रको चापमा वृद्धि हुन पुग्छ। समयमा उपचार नपाउँदा सुटुक्क दृष्टि गुम्छ। प्रतिष्ठानको जलबिन्दु युनिटका प्रमुख तथा जलबिन्दु विशेषज्ञ डा इन्दिरा पौडेलका अनुसार, चाप (प्रेसर)ले विस्तारै आँखाको नसा (अप्टिक नर्भ)लाई विस्तारै क्षति गर्छ। नसामा असर पुग्दा दृष्टि क्षमता पनि विस्तारै कमजोर हुन पुग्छ। यसरी नसालाई पूर्णरूपमा क्षति पुर्याई दृष्टिविहीन बनाउने रोग नै जलबिन्दु हो। जलबिन्दु पुनःदृष्टि प्राप्त गर्न नसकिने अन्धोपना हो। जलबिन्दुले वरिपरिको दृष्टि घटाउँदै लैजान्छ। केन्द्रमा प्रभाव पार्दै जान्छ। ४० वर्ष नाघेका व्यक्तिमा जलबिन्दु बढी देखिने गरेको छ। आँखाको गेडीभित्र एक प्रकारको पानीजस्तो तरल पदार्थ (एकयुस ह्युमर) उत्पन्न भइरहन्छ। यदि एकयुसको उत्पादन मात्रा बढी हुन सक्छ। त्यस्तै निकास मार्गमा कुनै अवरोध आउन सक्छ। निकास हुन नसकेको तरल पदार्थ आँखाको गेडीभित्र नै थुनिएपछि आँखाभित्रको चापमा वृद्धि हुन पुग्छ, डा पौडेलले भनिन्। विश्वभरिमै दृष्टिविहीन गराउने प्रमुख रोगहरूमध्ये यो दोस्रोमा पर्छ। परिवारमा कसैलाई जलबिन्दु छ भने वंशाणुगत रूपमा सन्तानमा पनि जलबिन्दु हुन सक्ने डा पौडेलले जानकारी दिइन्। हजुरबुवाहजुरआमामा जलबिन्दु भएको छ भने नातिनातिनामा पनि देखिन सक्छ। ४० वर्ष काटेका सयमा दुई जनामा जलबिन्दु देखिन सक्ने विभिन्न तथ्यांकले देखाएको छ, उनले भनिन्।उच्च प्लस पावर र उच्च माइनस पावर चस्मा लगाउनेमा र आँखामा चोट लागेमा नसामा क्षति पुगी जलबिन्दुको हुने जोखिम हुन्छ। डा पौडेलले भनिन्, समयमा पहिचान गर्न नसक्ने र उपचार हुन नसके दृष्टि गुम्छ। जीवनभर दृष्टिविहीन हुनुपर्ने अवस्था रहन्छ। कतिपय औषधि जथाभावी रूपमा प्रयोग गर्दा पनि आँखाको चापमा झन् दबाब पर्छ। स्टेरोइड औषधिले पनि आँखाको चाप बढाउन सहयोग गर्छ। फलस्वरूप, नसालाई क्षति पुग्छ। प्रतिष्ठानकी जलबिन्दु विशेषज्ञ डा इन्दिरा पौडेल (रूपाखेती)का अनुसार, जलबिन्दुका कारण दृष्टि क्षमता विस्तारै कमजोर हुँदै जान्छ। समयमा पत्ता लागेन र उपचार पनि हुन सकेन भने दृष्टि क्षमतापूर्ण रूपमा गुम्छ, उनले भनिन्। चिकित्सकहरूका अनुसार, जुनसुकै उमेरका व्यक्तिलाई पनि जलबिन्दु हुन सक्छ। कोख (पेट)मा रहँदा पनि जलबिन्दु हुन सक्छ। जन्मँदा नै जलबिन्दु देखिन सक्छ, डा पौडेलले भनिन्। शिशुलाई जलबिन्दु पुष्टि भएमा तत्कालै शल्यक्रिया नै गर्नुपर्ने चिकित्सकहरूको सुझाव छ। सातमहिने आयाम्स र नौमहिने चिरञ्जीवीको आँखाको नसामा क्षति पुगेको पाइएको छ। सुटुक्क दृष्टि गुम्छ जलबिन्दुको लक्षण नै नदेखिन सक्छ। कतिपयमा आँखासम्बन्धी समस्याहरू देखिन सक्छ। कम्प्युटर शिक्षक शेर्पाका अनुसार, विद्यार्थीलाई पढाउँदाखेरी मात्र नभई मोटरसाइकल चलाउँदा पनि आँसु आउँथ्यो। कहिलेकाहीँ चक्कर लाग्थ्यो। दायाँ आँखा जति प्रष्टरूपमा बायाँ आँखाले नदेखे झैं महसुस भयो, उनले भने, बायाँ आँखामा जलबिन्दु भइसकेको रहेछ। दायाँ आँखाले प्रष्ट रूपमा देख्ने हुँदा थाहा पाउन ढिलो भयो। राति मोटरसाइकल चलाउँदा उकालो ओरालोेमा अप्ठेरो महसुस भयो। बायाँ आँखाले कामै नगरेको जस्तो लागेपछि जँचाए। डा पौडेलका अनुसार, परिवारमा कसैलाई जलबिन्दु छ भने वंशाणुगत रूपमा परिवारको सदस्यलाई हुने सम्भावना हुन्छ। मधुमेह, उच्च रक्तचापका बिरामीलाई अप्रत्यक्ष रूपमा आँखाको नसामा चाप पर्न सक्छ। यस्तो अवस्थामा परेर पनि जलबिन्दुको जोखिम हुन्छ। आमाबुवामा जलबिन्दु छ भने सन्तानले सतर्कता अपनाउनुपर्ने डा पौडेलको सुझाव छ। महिला र पुरुष दुवैमा जलबिन्दुको समस्या झन्डै उस्तै देखिने गरेको छ। तर, उपचार गर्न भने महिलाहरू ढिलो आउने गरेको पाइएको छ। चालिसे लागेको भएर आँखा कमजोर भएको होला भन्ने सोचाइ पाइएको छ। सामान्य जाँच गर्न आएका व्यक्तिलाई जलबिन्दु भएको सुनाउँदा आश्चर्यमा पर्ने गर्छन्, उनले भनिन्। जटिल अवस्थामा पुगेको व्यक्तिको शल्यक्रिया गरे पनि दृष्टि क्षमता फिर्ता पाउन नसकिने डा पौडेलको भनाइ छ। उपचार जलबिन्दुको उपचारका लागि औषधि र शल्यक्रिया दुई विधि छन्। जलबिन्दुको अवस्थाअनुसार यी दुई उपचार विधि अपनाउन चिकित्सकले सिफारिस गर्छन्। डा पौडेलका अनुसार, शिशुलाई शल्यक्रिया गर्नुपर्ने हुन्छ। पाको उमेरका व्यक्तिलाई आँखामा राख्ने औषधि दिइन्छ। औषधिले सुधार हुँदै गएमा शल्यक्रिया गर्नसमेत नपर्ने हुन सक्ने डा पौडेलको भनाइ छ। क्षति भइनसकेको नसालाई पुनर्जीवित औषधिले गरेको पाइएको छैन। औषधिले क्षति हुनबाट रोक्न सहयोग गर्ने चिकित्सकहरू बताउँछन्। आँखाको अवस्था हेरे शल्यक्रिया पनि गरिन्छ। मुलुकभर जलबिन्दु विशेषज्ञहरू झन्डै तीन दर्जन छन्। ती पनि सहरी क्षेत्रमा सीमित छन्। डा पौडेलका अनुसार समयमै यसको पहिचान भई उपचार गर्न सकेमा दृष्टि गुम्नबाट जोगाउन सकिन्छ। ढिलो भएका दृष्टि नै गुम्ने सम्भावना रहन्छ, उनले भनिन्। त्यसैले समयमै जाँच तथा परीक्षण गर्नुपर्छ। सरकारी, गैरसरकारी र निजी क्षेत्रबीचको समन्वय गरेर जनचेतना एवं उपचार प्रवाह गर्नुपर्ने प्रतिष्ठानका कार्यक्रम निर्देशक नवीनकुमार राई बताउँछन्। जनचेतनादेखि उपचारसम्म सर्वपक्षीय सहकार्य, समन्वयको आवश्यकता छ, उनले भने। जनचेतनाको खाँचो सन् २०४० सम्ममा विश्वमा ११ करोड १८ लाखलाई जलबिन्दु हुने अनुमान गरिएको छ। जलबिन्दुको बिरामीले कम्तीमा ६६ महिनामा जाँच गर्नुपर्ने चिकित्सकहरूको सुझाव छ। डा पौडेलका अनुसार ४० वर्षमाथिको उमेर समूहमध्ये प्रत्येक सयमा दुई जनालाई जलबिन्दु हुने विज्ञ बताउँछन्। र्यापिड एसेसमेन्ट अभोइडेबल ब्लाइन्डनेस सर्भे, २०११ का अनुसार कुल अन्धोपनमध्ये पाँच प्रतिशत जलबिन्दुको कारणले हुने गरेको देखाएको छ। डा पौडेलका अनुसार, नसा पूर्ण रूपमा (स्थायी रूपमा) क्षति भएका व्यक्तिको शल्यक्रियापछि पनि दृष्टि फिर्ता नआउन सक्छ। नसा स्थायी रूपमा क्षति भइसकेको अवस्थामा औषधि वा शल्यक्रियाबाट पुनः सक्रिय भएको छैन भने जलबिन्दु भएको थाहा नहुन पनि सक्छ। त्यसैले बेलाबेलामा जँचाइरहनु पर्छ, उनले भने। प्रतिष्ठानका कार्यक्रम निर्देशक नवीनकुमार राईका अनुसार, जलबिन्दुको समस्या गाउँमा धेरै छ। तर, विशेषज्ञहरू सहरी क्षेत्रमा सीमित भएका कारण पहिचान र उपचारमा पहुँच पुगेको छैन। जोखिमका को को ?  परिवारमा जलबिन्दु भएका  ४० वर्ष नाघेका  मधुमेह, उच्च रत्तचापका बिरामी  लामो समयसम्म स्टेरोईड्स औषधि सेवन गर्ने  आँखामा चोटपटक लागेका लक्षण  आँखा रातो हुने  आँखाबाट आँसु आउने  चक्कर लाग्ने  तीव्र आँखा दुख्ने  टाउको दुख्ने  धमिलो दृष्टि  टाढाको प्रष्ट देख्न नसक्नु चाप (प्रेसर)ले विस्तारै आँखाको नसा (अप्टिक नर्भ)लाई विस्तारै क्षति गर्छ। नसामा असर पुग्दा दृष्टि क्षमता विस्तारै कमजोर हुन्छ। यसरी नसालाई पूर्णरूपमा क्षति पुर्याई दृष्टिविहीन बनाउने रोग नै जलबिन्दु हो। जलबिन्दु पुनःदृष्टि प्राप्त गर्न नसकिने अन्धोपना हो। यसले वरिपरिको दृष्टि घटाउँदै लान्छ। अनि केन्द्रमा प्रभाव पार्छ। ४० वर्ष नाघेका व्यक्तिमा जलबिन्दु बढी देखिने गरेको छ।  डा इन्दिरा पौडेल, प्रमुख तथा जलबिन्दु विशेषज्ञ, तीलगंगा आँखा प्रतिष्ठान मुलुकभर जलबिन्दु विशेषज्ञहरू झन्डै तीन दर्जन छन्। ती पनि सहरी क्षेत्रमा सीमित छन्। समयमै यसको पहिचान भई उपचार गर्न सकेमा दृष्टि गुम्नबाट जोगाउन सकिन्छ। सरकारी, गैरसरकारी र निजी क्षेत्रबीच समन्वय गरेर जनचेतना एवं उपचार प्रवाह गर्नुपर्छ। जनचेतनादेखि उपचारसम्म सर्वपक्षीय सहकार्य, समन्वयको आवश्यकता छ।  नवीनकुमार राई, कार्यक्रम निर्देशक, तीलगंगा आँखा प्रतिष्ठान जलबिन्दुको शल्यक्रिया पछि अभिभावकका साथमा ९ महिने चिरञ्जीवी बुढा जलबिन्दुको शल्यक्रिया गरेका कैलालीका ७ महिने आयाम्स चौधरी तीलगंगा आँखा प्रतिष्ठानमा उपचार गराउन आएका आँखाका बिरामी"
चितवनमा मोटरसाइकल अनियन्त्रित भइ दुर्घटना : तीन जनाको मृत्यु,"चितवन : चितवनको पहाडी क्षेत्रमा मोटर साइकल दुर्घटना हुँदा तीन जनाको घटनास्थलमै मृत्यु भएको छ । शुक्रबार साँझ इच्छाकानमा गाउँपालिका २ रमाइलो डाँडा स्थित भित्री सडक खण्डमा दुर्घटना भएको हो। शक्तिखोरतर्फ आउँदै गरेको प्रदेश २०३००२ प ५९८६ नम्बरको मोटरसाइकल आफैँ अनियन्त्रित भइ सडकबाट करिब ४ सय मिटर तल खसेको थियो। दुर्घटनामा पाँच वर्षका बालकसहित तीन जनाको घटनास्थलमै मृत्यु भएको हो । दुर्घटनामा परेर मोटरसाइकल चालक इच्छाकामना गाउँपालिकापा २ का ३४ वर्षका नविन गुरुङ, पछाडी बस्ने इच्छाकामना ३ की ३० वर्षीया तृकि भन्ने प्रतिभा गुरुङ र उनको पाँच वर्षका छोरा आरोन गुरुङको मृत्यु भएको चितवन प्रहरीका प्रवक्ता डिएसपी नरहरी अधिकारीले बताए । पोष्टमार्टमको लागि भरतपुर अस्पतालमा पठाइएको र थप अनुसन्धान जारी रहेको प्रहरीले जनाएको छ । पोस्टमार्टमको लागि शव भरतपुर अस्पतालमा राखिएको छ ।"
"पुरियो मृत चौपाया, आयो पराल","तनहुँ : शुक्लागण्डकी नगरपालिका९, मरेतारा तनहुँमा रहेको गौ संरक्षण केन्द्रमा यत्रतत्र फालिएका मृत चौपाया र हाडखोर पुरिएका छन्। अन्नपूर्ण पोस्ट् दैनिकले शुक्रबार भोकै मर्छन् संरक्षण केन्द्रका गाई शीर्षकमा समाचार प्रकाशन गरेपछि नगरपालिकाले व्यवस्थापनमा चासो दिएको हो। शुक्रबार नै सिनो र हाडखोर पुरिएको छ। संरक्षण केन्द्रका हेरालु धनबहादुर पराजुलीले तीन घण्टा लगाएर हाडखोर र मृत चौपाया पुरेको जानकारी दिए। समाचार आएपछि तत्काल काम भयो। शुक्रबार नगरपालिकाको सक्रियतामा तीन घण्टा लगाएर पुरियो। हामीले जम्मा पारेर सहयोग गर्र्यौ। जेसीबीले भकाभक खाल्डा खन्दै पुर्यो, उनले भने, अहिले त आनन्द भाछ। नत्र त गन्हाएर बसिखानु हुन्थेन। नगरपालिकाले गाईलाई खुवाउन शुक्रबार बिहानै केन्द्रमा ८० भारी (एक ट्रक) पराल पनि पुर्याएको छ। हेरालु पराजुलीले यो परालले ५६ दिनलाई पुग्ने बताए। उनका अनुसार डेढ महिनाअघि ल्याएको एउटा जर्सी गाई शुक्रबार मरेको छ। प्रायः दिनहुँजसो मर्ने भएकाले ५६ वटा भएपछि मात्रै जेसीबी (स्काभेटर) मगाएर पुर्ने उनले बताए। एउटा पुर्न जेसीबी पनि आउँदैन। हामी चारपाँच जना भएर अलि पर लगेर फालेका छौं,उनले भने, एउटा त गिद्धलाई पनि आहारा हुन्छ। खाएर बाँकी रहेको हामीले नै व्यवस्थापन गर्छौं। वातावरण शाखा प्रमुख राजेन्द्र सोतीले अब केन्द्रको चुस्त व्यवस्थापन हुने बताए। अब पुनः यस्तो हुने कुरै होइन। जेसीबीका चालक बाहिर भएर समस्या आएको हो, उनले भने, हामी गौ संरक्षण केन्द्रलाई व्यवस्थित गर्नेे विषयमा गम्भीर छौ। आगामी दिनमा चुस्त व्यवस्थापनमा लाग्नेछौं। हालका प्रमुख प्रशासकीय अधिकृत लीलावल्लभ न्यौपाने नआउँदा समितिले नै पराल खरिद र अन्य व्यवस्थापन मिलाउँदै आएको थियो। प्रमुख प्रशासकीय अधिकृत न्यौपाने आएपछि पराल खरिद प्रक्रियामा समितिको गतिविधि शंकास्पद देखेपछि जिन्सी शाखामार्फत नै खरिद प्रक्रिया अगाडि बढाएका थिए। त्यसयता समिति रुष्ट बन्दै आएको खुलेको छ। गौ संरक्षण केन्द्र समितिकी अध्यक्ष गीता महतले भने समितिले पराल खरिदको जिम्मेवारी पाउँदा परालको अभाव कहिल्यै नभएको दाबी गरिन्। जब नगर आफैंले खरिदको जिम्मा लियो, त्यसयता समस्याहरू देखिन थालेको हो,अध्यक्ष महतले भनिन्। प्रमुख प्रशासकीय अधिकृत लीलावल्लभ न्यौपानेले बजेट हुँदा नगरले नियमित खरिद गर्ने बताए। यस आर्थिक वर्षमा ६ लाख मात्रै विनियोजन भएकाले पराल खरिदमा समस्या देखिएको उनी बताउँछन्। आवश्यकताअनुसार सेवामूलक संस्था एवं सहयोग दाताहरूसँग समन्वय गरेर यो वर्ष काम चलाउँछौं, उनले भने, विनियोजित बजेटको केही हिस्सा भइञ्जेल नगरले नै खरिद गर्छ। रकम नै सकिएको अवस्थामा जनप्रतिनिधि, कर्मचारीहरूबाट एकदुई हजार उठाएरै भए पनि साउनसम्म व्यवस्था गर्ने उनको भनाइ छ। स्थानीय आमा समूह, युवा क्लबहरूसँग पनि समन्वय गर्ने सोच बनाएको छु, उनले थपे, आगामी आर्थिक वर्षमा विशेष योजनाका साथ बजेट बढाएरै काम गर्नेछौं। गौ संरक्षण कि हत्या केन्द्र ? संरक्षण केन्द्रका गाईको बेहाल"
दाङमा हात्तीपाइलेको जोखिम,"दाङ : दाङमा हात्तीपाइले रोगको जोखिम कायमै रहेको छ। रोग न्यूनीकरणका लागि नेपाल सरकारले सुरू गरेको औषधि खुवाउने अभियान १२औं चरणसम्म पुग्दा पनि उच्च जोखिम कायमै रहेको देखिएको छ। उच्च जोखिम कायमै भएका कारण फागुन २८ देखि जिल्लामा हात्तीपाइले रोगविरुद्धको औषधि खुवाइँदैछ। यस चरणमा नयाँ एक औषधि थपेर खुवाउने कार्यक्रम रहेको तुलसीपुर उपमहानगरपालिकाका जनस्वास्थ्य निरीक्षक विमल केसीले बताए। देशका विभिन्न जिल्लामा यो अभियान सफल भइसकेको छ। तर, दाङमा भने अझै पनि ६२२ प्रतिशतमा हात्तीपाइले रोगको संक्रमण देखिएको छ। जिल्लामा २०६६ सालदेखि नियमित रुपमा हात्तीपाइले रोग निवारणका लागि अभियान संचालन हुँदै आएको छ। ६ वर्षमा पुरा हुनुपर्ने लक्ष्य जिल्लामा हासिल नभएपछि अहिलेसम्म यो अभियानले निरन्तरता पाएको हो। जिल्लाका पाँच वटा पालिकाका विभिन्न समुदायमा गरिएको परीक्षणले हात्तीपाइले रोगको संक्रमण देखाएकाले १२औं चरणसम्ममा पनि औषधि खुवाउनु परिरहेको जनस्वास्थ्य कार्यालयले जनाएको छ। कार्यवाहक नगरप्रमुख माया शर्माले समुदायस्तरमा कार्यक्रमहरू प्रभावकारी रुपमा सञ्चालन हुन सके रोग कम हुने बताइन्। हात्तीपाइले रोगविरुद्धको औषधि सेवनलाई अनिवार्य गराउन सकेमात्र संक्रमणदर कम गर्न सकिने उनको भनाइ छ। कहाँकहाँ छ संक्रमण ? राष्ट्रिय हात्तीपाइले कार्यक्रम प्रिभेलेन्स सर्भेको प्रारम्भिक तथ्यांक अनुसार गढवा गाउँपालिका हात्तीपाइले रोगको उच्च जोखिममा रहेको पाइएको छ। प्रिटासको तथ्यांकअनुसार जिल्लाका विभिन्न पालिकाका ५ सय ४२ जनामा गरिएको नमुना परीक्षणमा ६२२ प्रतिशत अर्थात एक सय ५८ जनामा यो रोगको संक्रमण देखिएको छ। जसमध्ये सबैभन्दा धेरै संक्रमण गढवा गाउँपालिकामा देखिएको छ। तुलसीपुर उपमहानगरपालिकाको हाडिमेमा गरिएको सर्वेक्षणमा २६ प्रतिशत, टरिगाउँमा २४८ प्रतिशतमा यो रोगको संक्रमण देखिएको हो। यस्तै लमहीका ५२९ प्रतिशतमा पनि हात्तीपाइले रोगको संक्रमण देखिएको छ। राप्ती गाउँपालिकाको सिसहनीयामा गरिएको सर्वेक्षणमा ९१ प्रतिशत, घोराही उपमहानगरपालिकाको नारायणपुरमा गरिएको सर्वेक्षणमा ३६ प्रतिशत, वाहुनडाँडामा १६२ प्रतिशत र रामपुरमा ५७९ प्रतिशतमा हात्तीपाइले रोगको संक्रमण देखिएको तथ्यांक छ। जिल्लामा हात्तीपाइले रोग विरुद्धको औषधि निरन्तर ११ वर्षदेखि खुवाउने अभियान संचालन भएपनि सबै मानिसहरूले औषधि सेवन नगर्दा संक्रमणदर कम हुन नसकेको तुलसीपुर उपमहानगरपालिकाको जनस्वास्थ्य प्रवद्र्धन शाखाका प्रमुख ओमप्रकाश न्यौपानेले जानकारी दिए।"
डेढ करोड ठगीको आरोपमा ठेकेदार अनुप पाण्डे पक्राउ,"दाङ : डेढ करोड ठगीको आरोपमा ठेकेदार अनुप पाण्डेलाई प्रहरीले पक्राउ गरेको छ। घोराहीतुलसीपुर चार लेन सडकखण्डका ठेकेदार पाण्डेलाई लुकीछिपी बसेको अवस्थामा केन्द्रीय अनुसन्धान व्यूरोले काडाँघारीबाट पक्राउ गरेको हो। जिल्ला प्रहरी कार्यालय दाङका प्रहरी प्रमुख(एसपी) सुरेश काफ्लेका अनुसार पाण्डेलाई जिल्ला प्रहरी कार्यालय दाङमा ल्याइदैछ। उनले भने, लुकीछिपी गरेको अवस्थामा केन्द्रीय अनुसन्धान व्यूरोले शनिबार बिहान पाण्डेलाई काठमाडौं काँडाघारीबाट पक्राउ गरेको हो। जिल्ला प्रहरी कार्यालय दाङमा ल्याइदैछ। पाण्डेविरुद्ध जिल्ला प्रशासन कार्यालय दाङमासमेत विभिन्न व्यक्तिबाट झण्डै ७ करोड ठगी गरेको भन्दै उजुरी परेको छ। ठकेदार अनुप पाण्डे ठगी मुद्दाको जाहेरी परेपछि पक्राउ परेको प्रहरीले जनाएको छ। ठेकेदारको मनोमानीले घोराहीतुलसीपुर उपमहानगर जोड्ने चार लेन सडक अलपत्र अवस्थामा छ। दुई वर्षमा निर्माण हुनुपर्ने जिल्लाको मुख्य सडक अलपत्र बनेपछि सर्वसाधारण मर्कामा परेका छन्। २०७६ असारबाट निर्माण सुरु भएको सो खण्ड सम्झौताअनुसार २०७८ वैशाखमा निर्माण पूरा भइसक्नुपर्ने भएपनि अगाडि बढ्न सकेको छैन। पाण्डे तुलसीपुर उपमहानगरपालिकाका मेयर घनश्याम पाण्डेका छोरा हुन्।"

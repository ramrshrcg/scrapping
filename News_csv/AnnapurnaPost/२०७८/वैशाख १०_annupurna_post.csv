शीर्षक,विवरण
"अति भो, अब मिल्नुहोस्","एमालेको आन्तरिक किचलोले देशको राजनीति फेरि गिजोलेको छ। अध्यक्ष एवं प्रधानमन्त्री केपी शर्मा ओली र वरिष्ठ नेता माधवकुमार नेपालबीच झोंकप्रतिशोधको व्यवहार जारी छ। दुवै नेताका अहंका कारण पार्टी विभाजनको डिलमा पुगेको छ। यसैबीच अप्रत्यासित रूपमा दुवै नेताले भेटघाट र मन माझामाझ गरेका छन्। बुधबार र बिहीबार दुई चरणमा भएका संवादले केही सकारात्मक सञ्चार भने गराएको छ। तर, त्यसपछि दुवै नेताका मुखबाट छिटफुट फुत्किएका अभिव्यक्ति हेर्दा लाग्छ मेलमिलाप होइन, स्थिति झन् विग्रहतर्फ पो बढेको हो कि ! त्यस्तो नहोस्। सम्हालिनोस्। जनताको भरोसाको ख्याल राख्नुहोस्। फराकिलो छाती बनाएर दुवैले केही दूरी घटाउनुहोस्। मिलनबिन्दु पक्कै आइपुग्नेछ। अघिल्लो चुनावपछि वाम गठबन्धनको बहुमत आउँदा जनता रमाएका थिए। ठानेका थिए देशमा राजनीतिक अस्थिरता सकियो। निर्वाचनमा तालमेल गरेका एमाले र माओवादी जब एक भए, एउटै दललाई दर्बिलो बहुमत पुग्यो। २०४६ को राजनीतिक परिवर्तनपछि यो पहिलो स्थिरताको जनादेश थियो। तर, सत्ता तानातानको आन्तरिक खेलमा त्यो आधा कार्यकाल पनि राम्ररी धानिएन। एक वर्ष ननाघ्दै दलभित्रैबाट सरकारको खुट्टा तान्न सुरु भयो। दुई वर्षपछि सरकार ढाल्ने खेल चरमोत्कर्षमा पुग्यो। तीन वर्ष नछुँदै दलै दुई चिरा भयो। सर्वोच्च अदालतको आदेशले आआफ्ना ठेगानमा पुगेका एमाले र माओवादी वस्तुतः सग्ला रहन भने सकेनन्। माओवादीका धेरै नेता ओलीले एमालेमै अड्काइदिए। अर्कातिर नेपाललगायत कतिपय नेता आफ्नै नेतृत्वभन्दा माओवादीसँग घनिष्ठ हुँदै गए। तन एमालेतिर, मन माओवादीतिर जस्ता देखिए। दल त्याग गरेर जाने त गए, दलभित्रै बसेर फ्लो क्रस गर्ने संस्कार निर्माणले भने दलीय राजनीतिको मर्मलाई दूषित बनायो। निर्दलीय व्यवस्थाभन्दा दलीय प्रणालीका केही विशिष्ट विशेषता हुन्छन्। दल कमजोर भए लोकतन्त्र निम्छरो हुन्छ। दल फुटिरहे लोकतन्त्रमा अन्यथा आँखा लाग्छ। दलीय व्यवस्थामा दलहरू दर्बिला हुनैपर्छ। दलका नेताहरू सत्ता, पद र शक्ति जोगाउने खेलमा अलमलिए देशमा सुशासन हुँदैन। देशको राजनीतिक चरित्रलाई लिएर संसारले खिल्ली उडाउँछ। त्यसैले हामीले दल विभाजन होइन, एकता लोकतन्त्रको हितमा हुन्छ। उसो त एमाले र माओवादीको एकता उतिसारो प्राकृतिक थिएन। टिकाउ हुने धेरैले आँकलन पनि गरेका थिएनन्। राजनीति राज्यनीति हो। राजनेताका चरित्रका शासित हामी जनता हौं। नेताका गुणअवगुण बेहोर्ने बाध्यता हामीलाई छ। त्यही भएर जनपंक्तिले झगडा नगर्नुहोस्, मिल्नोस् भन्ने हक लाग्छ। देशको अगुवाइ गर्ने भएकाले राजनीतिक नेताहरूले सर्वसाधारणलाई संस्कार सिकाउनुपर्छ। अनुकरणीय काम गर्नुपर्छ, ताकि अरूले त्यसैको सिको गरून्। पार्टी एकता वा विभाजन सम्बद्ध नेताहरूको तजबिजी हो। तर, हामी जनताको चासो यति मात्र हो, कृपया अस्थिरताको बादलमा देशलाई सधैं नमडार्नुहोस्। विचारको मन्थन गर्नुहोस्। सिद्धान्तको गन्थन गर्नुहोस्। तर, निजी स्वार्थमा झगडा नगर्नुहोस्। क्षणिक लाभको हिसाबमा दल छियाछिया नपार्नुहोस्। नफुटाउनुहोस्। हो, अब त अति भो ! मिल्नोस्।"
मिल्लान् ओलीनेपाल ?,"काठमाडौं : एमाले अध्यक्ष केपी शर्मा ओली र वरिष्ठ नेता माधवकुमार नेपालबीच अप्रत्याशित संवादले बुधबार कार्यकर्ता उत्साहित बनेका थिए। त्यही सिलसिलामा बिहीबार पनि प्रधानमन्त्री ओली र वरिष्ठ नेता नेपालबीच एक्लाएक्लै वार्ता भयो। प्रधानमन्त्रीका प्रेस सल्लाहकार सूर्य थापाले वार्तास्थलबाट ओली र नेपाल सँगै उभिएर नवनिर्मित धरहरा हेरिरहेको तस्बिर सार्वजनिक गरे (हेर्नुहोस् तस्बिर)। नेता, कार्यकर्ताले सामाजिक सञ्जालमा आशाको दियो बलेको टिप्पणी गरे। तर, करिब डेढ घण्टा चलेको वार्तापछि नेता नेपालले दिएको प्रतिक्रिया भने आशा जगाउने खालको थिएन। बुधबार कुनै प्रतिक्रिया नदिएका नेता नेपालले बिहीबार वार्ता उपलब्धिमूलक हुन नसकेको बताए। कुराकानीमा कुनै प्रगति छैन, नेता नेपालले भने। जनकपुर पुगेर पनि नेता नेपालले ओलीसँगको कुराकानी सकारात्मक हुन नसकेको बताए। उनलाई त्यहाँको विमानस्थलमा माओवादी केन्द्रका नेताले स्वागत गरेका थिए। प्रधानमन्त्रीका विशेष आर्थिक सल्लाहकार मोतीलाल दुगडले भने दुई शीर्ष नेताबीचको वार्ता सकारात्मक बन्दै गएको दाबी गरे। दुगड वार्ताको व्यवस्थापनका लागि होटलमा खटिएका थिए। नेपालले अध्यक्ष ओलीले फागुन २८ गते गरेका निर्णय फिर्ता गर्दै पार्टीलाई २०७५ जेठ २ को अवस्थामा फर्काउनुपर्ने अडान राखेका छन्। अध्यक्ष ओली गुटगत र समूहगत रूपमा छलफल गर्न तयार देखिएका छैनन्। नेपाल पक्ष बिनासर्त आए कारबाही फुकुवा गरेर जिम्मेवारी दिन ओली सकारात्मक भएका छन्। १० गतेको बैठकमा आए कारबाही फिर्ता लिनेसम्मको आश्वासन दिए पनि नेपालले नमानेको ओली निकट स्रोतले बताएको छ। एमाले संसदीय दलका उपनेता सुवासचन्द्र नेम्बाङले दुई नेताबीचको संवादले निकास दिइनसकेको बताए। मैले प्रधानमन्त्रीलाई भेटेर केके भयो भनेर सोधेँ। उहाँले ठोस कुराकानी यस्तो केही भएको छैन, निरन्तर कुराकानी हुनेछ भन्नुभयो, नेता नेम्बाङले भने। ओलीले वार्ताअघि बिहीबार संवादको आफ्नो पहललाई कमजोरी नठान्न चेतावनी दिएका थिए। उनीहरूले सडकबाट हामीलाई बिभिन्न ढंगले कारबाही गरेको भनेर नगरा पिटाएका हुन्। केपी ओलीलाई सिध्यायौं भनेका हुन्। यति उपद्रो गर्दा पनि अर्को पार्टी खोलेर हिँड्दा पनि कारबाही नगरेर सम्झाइ बुझाइ गर्ने मै हाम्रो प्रयास छ। भरसक पार्टीमा क्षति नहोस् भनेर व्यक्तिगत तवरमा कुरा गर्ने, उनीहरूलाई सच्याउने र जिम्मेवारी दिने कुरा हुनसक्छ। तर, समूहगत रूपमा वार्ता हुन्न, नेपाल कम्युनिस्ट पार्टीको ७३ औं स्थापना दिवस तथा लेनिन जयन्तीको अवसरमा बल्खुमा आयोजित केन्द्रीय कार्यालय भवन शिलान्यास समारोहलाई सम्बोधन गर्दै ओलीले भने। उनले अनुशासित भएर पार्टीमा काम गर्न आह्वान गरे। अहिले पनि हाम्रो प्रयास सम्झाउने बुझाउनेछ। अनुशासित भएर पार्टीमा काम गरौं भनेर हरेकलाई सम्झाइरहेका छौं, उनले भने, यसलाई कमजोरी ठानिन्छ भने र गुटको आधारमा गतिविधि गर्न खोजिन्छ भने त्यो अब सम्भव छैन। उनले पुष्पकमल दाहालनेपाल पक्षले कम्युनिस्ट आन्दोलन सिध्याउन माथिबाटै हान्नुपर्छ भनेर आफूलाई चारपटक साधारण सदस्यबाटै निकालेको स्मरण गरे। आफूलाई पार्टीविहीन बनाउने प्रयास असफल भएको उनको भनाइ थियो। उनले एमालेमा फर्केर पनि फेरि फ्लोर क्रस जस्ता अपराध जारी राखेकोमा कुनै सम्झौता नहुने प्रष्ट पारे। एमाले विभाजनको डिलमानेपालसहित १५ जना नेताले आफूहरूलाई एमालेमा रहन नदिन दाउपेच गरिएको आरोप लगाएका छन्। उनीहरूले बिहीबार अपिलमा जारी गर्दै फागुन २८ यता भएका बैठक र निर्णय अवैध रहेकाले ती सबै रद्द गर्नुपर्ने माग गरेका छन्। २०७५ जेठ २ गते जुन केन्द्रीय कमिटी थियो त्यसको पूर्ण बैठक बसेर अब कसरी अगाडि बढ्ने भन्ने सम्बन्धमा निर्णय गर्नुपर्छ। यदि त्यसो भयो भने नेकपा एमालेको एकता जोगिन्छ, अपिलमा भनिएको छ। उनीहरूले एमाले अध्यक्ष केपी शर्मा ओलीका कारण पार्टी विभाजन र विसर्जनको डिलमा पुगेको आरोप लगाएका छन्। उनीहरूले ओलीका कारण एमालेमात्र नभएर कम्युनिष्ट आन्दोलन नै विसर्जनको दिशामा गएको जनाएका छन्। कारबाहीविरुद्ध नेपाल पक्षको रिट नेपाल पक्षले अध्यक्ष ओलीले गरेको कारबाहीविरुद्ध दायर गरेको रिट सर्वोच्च अदालतमा दर्ता भएको छ। नेता नेपाल, भीम रावल, सुरेन्द्र पाण्डे र घनश्याम भुसालद्वारा दायर उक्त रिटमा आइतबारका लागि पेसी तोकिएको छ। नेपाल पक्षका नेता बुधबार नै रिट दर्ता गराउन गएका थिए। तर, दर्ता भएको थिएन। रिटमा अध्यक्ष ओलीले सर्वोच्च अदालतको २३ फागुनको फैसलाविपरीत पार्टीलाई एकलौटी र अनधिकृत कब्जा गरी आफूहरूको राजनीतिक जीवन नै समाप्त पार्ने दूराशयपूर्ण मनोभावना राखी संसद सदस्यबाट निष्कासन गर्न खोजेको उल्लेख छ। २८ फागुन, ७ चैत र ६ वैशाखमा गरेको भनिएको निर्णय, त्यस आधारमा गरिएको र गर्न लागिएको कारबाही, विधान संशोधनलगायतका कारबाही गैरकानुनी र दूराशयपूर्ण भएको दाबी गरिएको छ। त्यसलाई बदर गर्न र सर्वोच्चको फैसलाबमोजिम एमाले पार्टी, त्यसको विधान र नवौं राष्ट्रिय महाधिवेशनबाट निर्वाचित केन्द्रीय कमिटीलाई कामकाज गर्न दिन रिटमा परमादेश माग गरिएको छ। गैरकानुनी र अनधिकृत निर्णयको आधारमा २७ जना प्रतिनिधिसभा सदस्यहरूलाई स्पष्टीकरण सोधिएको भन्दै नेपाल समूहका नेताहरूले रिटमा भनेका छन्, पार्टी अध्यक्षले कुनै पनि बखत राजनीतिक दलसम्बन्धी ऐन २०७३ बमोजिम दल त्याग गरेको भनी कारबाही गर्न सक्ने पूर्ण आशंका भएकाले त्यस्तो कार्य प्रतिषोधको आदेशद्वारा तत्काल रोक्नु भन्ने आदेशसमेत जारी गरिपाऊँ।"
"कोरोना संक्रमण तीव्र, बेड अभाव भएपछि भुइँमै उपचार","गोपाल शर्मादाङ, शंकरप्रसाद खनालनेपालगन्ज, शिवराज भट्टधनगढी, महादेव अवस्थीमहेन्द्रनगर कोरोना भाइरस संक्रमण दिनदिनै तीव्र गतिमा फैलिरहेको छ। देशभर पछिल्लो २४ घण्टामा बिहीबार २ हजार ४ सय २८ संक्रमित थपिँदा २ सय ५२ जना मात्रै निको भएका छन्। सक्रिय संक्रमितको संख्या १२ हजार ६ सय ९० पुगेको स्वास्थ्य तथा जनसंख्या मन्त्रालयले जनाएको छ। तर, कोरोनाको दोस्रो लहरको सुरुआतमै संक्रमितको उपचारमा समस्या देखिन थालेको छ। कोरोना विशेष अस्पतालमा बेड अभाव हुन थालेको छ। दाङको बेलझुन्डीस्थित लुम्बिनी प्रदेशस्तरीय कोरोना विशेष अस्पतालमा बेड अभाव हुँदा कतिपय बिरामी भुइँमा बसेर उपचाररत छन्। यहाँ भएका बेड संक्रमितले भरिभराउ भए पनि उपचारको अर्काे व्यवस्था हुन सकेको छैन। व्यवस्थापक द्रोणबहादुर ओलीले २५ बेड क्षमताको अस्पतालमा आन्तरिक व्यवस्थापनबाट ३८ बेड पुर्याएर बिरामीको उपचार गरिरहेको बताए। तर, बिरामीको संख्या दिनप्रतिदिन बढ्दै गएपछि भुइँमा राखेर उपचार गर्नुपर्ने बाध्यता आइपरेको व्यवस्थापक ओलीको भनाइ छ। अस्पतालको ढोकामा आएर बिरामी बसेपछि हामीले बेड छैन भनेर कसरी फर्काउनु ?, ओलीले भने, प्रदेशस्तरीय अस्पताल भनेपछि अन्य जिल्लाबाट पनि बिरामी आएका छन्। हामीले कसरी मिलाएर उपचार गराउने हो समस्या भएको छ। अक्सिजन बिना उपचार सम्भव छैन। भुइँमा राखेर उपचार गर्न पनि गाह्रो भयो। सरकारले यसमा चासो दिनुपर्यो। उनका अनुसार सल्यान, प्यूठान, रुकुम, दाङलगायत जिल्लाका बिरामी आउने गरेका छन्। बेड छैनभन्दा गेटमा धर्ना दिने गरेको उनको भनाइ छ। उनले अस्पताललाई तत्काल फुल फेजमा चलाउनुपर्ने बताए। बिरामी कहाँ राख्ने हो ? त्यसतर्फ ध्यान दिऊँ, उनले भने, अस्पताल पुगेको संक्रमितलाई उपचार गर्ने वातावरण बनाऊँ। पहिलो चरणको कोभिडमा सय बेडमा सञ्चालन भएको यो अस्पताल पछिल्लो समय २५ बेडमा सीमित थियो। अहिले २५ बेडमा अस्पताल सञ्चालन भइरहेको छ, उनले भने, अस्पतालमा ३८ बेड बनाएर बिरामी राख्दा पनि थप बिरामीको उपचार गर्न समस्या भएको छ। जनस्वास्थ्य निरीक्षक विमल केसीले कोरोना संक्रमण समुदायस्तरमा अत्यधिक रूपमा बढेको बताए। कोरोना समुदाय स्तरमा पुगेको छ,। अस्पताल भरिभराउ भएका छन्। होटल आइसोलेसनको रूपमा सञ्चालन भइरहेका छन्, उनले भने। अब तत्काल अस्पतालको क्षमता विकास गरिनुपर्ने बताए। दाङमा सक्रिय संक्रमितको सख्या ३ सय नाघेको छ। ९ दिनमै १६ सय संक्रमितबाँकेमा पछिल्लो नौ दिनमा १ हजार ६ सय ८९ जना संक्रमित थपिएका छन्। जिल्ला कोभिड१९ संकट व्यवस्थापन केन्द्रका कोरोना स्रोत व्यक्ति तेज ओलीका अनुसार जिल्लाको कुल संक्रमित ६ हजार १ सय ९६ को २७२५ प्रतिशत हो। यही अवधिमा कोरोना संक्रमणबाट १६ जनाको मृत्यु भएको छ। जिल्लामा ६८ जनाको ज्यान गएकोमा २३५२ प्रतिशत मृत्यु त वैशाख मै भएको हो। जिल्लामा सबैभन्दा बढी संक्रमित नेपालगन्ज उपमहानगरपालिकामा छन्। बाँकेमा सक्रिय संक्रमित १ हजार ३ सय १८ छन्। नेपालगन्जमा सक्रिय संक्रमितको संख्या बढ्दो दरमा रहेकाले ७ दिन निषेधाज्ञा जारी गरिएको बाँकेका प्रमुख जिल्ला अधिकारी शिवराम गेलालले बताए। निषेधाज्ञाको पहिलो दिन नेपालगन्ज बजार ठप्प भयो। सर्वसाधारणलाई अत्यावश्यक सामान खरिद गर्न बिहान ९ बजेसम्म छुट दिइएको छ। त्यसपछि भने कडाइ गरिएको छ, प्रजिअ गेलालले भने, बिहीबार बिहान र साँझ परीक्षाले पनि अलि चहलपहल जस्तो देखियो। बिरामीको बहानामा पनि केही बजारमा डुलेको सूचना आए। सर्वसाधारणलाई कोरोनाबाट जोगाउन निषेधाज्ञा जारी गरिएको हो। आफ्नो सुरक्षाका लागि जनता आफैं पनि सचेत हुन जरुरी छ। आफ्नो स्वास्थ्यको ख्याल आफैं गरौं !सुदूरपश्चिम प्रदेशमा पछिल्ला १० दिनमा पीसीआर परीक्षणमै कोरोना संक्रमण सात गुणाले बढेको छ। कोरोना संक्रमितको संख्या अप्रिल ५ देखि ११ सम्म ४९ मात्रै थियो। बुधबारसम्म ३ सय ७० जना पुगेको प्रदेश स्वास्थ्य निर्देशनालयको तथ्यांक छ। निर्देशनालयकै तथ्यांकअनुसार चैत १७ गतेयता सीमा नाकाहरूमा एन्टिजेन परीक्षणबाट १ हजार ६८ जनामा कोरोना पोजिटिभ देखिएको छ। कोरोना फैलावट तीव्र भए पनि सतर्कता भने देखिएको छैन। जिल्ला प्रशासन कार्यालयले भीडभाड नर्गन र स्वास्थ्य सुरक्षाका मापदण्ड पालना गर्न आग्रह गरे पनि कडाइका साथ पालना हुन सकेको छैन। एन्टिजेन परीक्षणमा चारवटा नाकामा स्वास्थ्यकर्मी खटाएका छौं। बिरामी १०औं गुणा बढिरहेका छन्। अस्पतालमा स्वास्थ्यकर्मीहरू पनि संक्रमित भएका छन्। आइसोलेसन सेन्टरहरूमा स्वास्थ्यकर्मीको अभाव छ, सुदूरपश्चिम प्रदेशका स्वास्थ्य निर्देशक डा गुणराज अवस्थीले भने, यस्तो बेला पनि न्यून जनशक्तिमा हामी खटिएका छौं। घरको अवस्थाका बारेमा खासै अनुगमन हुन सकेको छैन। अब स्वयंले आफ्नो स्वास्थ्यको ख्याल गर्ने हो। यो अवधिमा कैलाली र कञ्चनपुरसँग सीमाना जोडिएको गौरीफन्टा नाकामा सबैभन्दा बढी कोरोनाका बिरामी पुष्टि भएका छन्। यो नाकामा चैत ३ गते हेल्थ डेस्क राखेर एन्टिजेन परीक्षण सुरु भएको थियो। गौरीफन्टा नाकामा भारतबाट फर्केर आएका ११ हजार ३ सय ६८ जनाको एन्टिजेन परीक्षणमा ८ सय ५७ जनामा कोरोना पोजेटिभ देखिएको छ, सामाजिक विकास मन्त्रालयका कोभिड स्रोत व्यक्ति नरेन्द्रसिंह कार्कीले भने। कञ्चनपुरको गड्डाचौकीमा ३ हजार ८ सय ८६ जनाको परीक्षण गर्दा १ सय ८९, बैतडीको झुलाघाटमा ४ सय ९० जनाको परीक्षण गर्दा २१ र दार्चुलाको पुलघाटमा ४१ जनाको परीक्षण गर्दा एक जना गरी १ हजार ६८ जनामा कोरोना पोजेटीभ देखिएको हो। मन्त्रालयका अनुसार सुदूरपश्चिमका नौवटै जिल्लाका अस्पतालमा ७५ जनाको उपचार भइरहेको छ। यी लक्षण देखिएका गम्भरी प्रकृतिका बिरामी हुन्। एन्टिजेन परीक्षण गरेर घरमा आइसोलेसन बस्न नसक्ने १ सय ७० जना विभिन्न आइसोलेसन सेन्टरमा बसिरहेका छन्। कैलालीमा चैत र वैशाखमा पीसीआर र एन्टिजेन परीक्षणमा पोजेटिभ आएकाहरूको संख्या १४ सयभन्दा बढी छ। पीसीआरमा पोजेटिभ आएका तर लक्षण नभएकालाई घरमै आइसोलेसन बस्न भनेर पठाइएको छ। नाकामा एन्टिजेन पोजेटिभ आएकाहरूलाई पहिलो पटक नजिकको आइसोलेसन सेन्टरमा भर्ना गरिने र त्यसपछि बिरामीले आफैं गाडीको व्यवस्था गरे होम आइसोलेसन भनेर पठाउने गरिएको छ। धनगढी उपमहानगरपालिका१५ मा रहेको जडिबुटी प्रशोधन केन्द्रको भवनमा बनाइएको आइसोलेसनमा बिहीबारसम्म ३८ जना बसेका छन्। कञ्चनपुरको महाकाली अस्पताल र आईसीएचको आइसोलेसनमा ५० जना आइसोलेसनमा छन्। यीबाहेक १३ सय जनालाई होम आइसोलेसनका लागि भनेर घर पठाइएको छ। तर, उनीहरूको अवस्था के छ ? घरमा कत्तिको स्वास्थ्यका मापदण्ड पुर्याइएको छ ? छिमेकमा निस्केको छ कि छैन ? उपचारको अवस्था के छ ? अस्पताल कसरी आउने ? कुन चिकित्सकलाई सम्पर्क गर्ने ? स्थानीयमा संक्रमण हुने खतरा कत्तिको छ ? यसमा कुनै पनि निकायको ध्यानजान सकेको छैन।"
कर्णालीमा फ्लर क्रस गर्ने प्रकाश ज्वालासहित चार नेतालाई पार्टी र संसदबाट निष्काशित गर्ने,"काठमाडौं : कर्णाली प्रदेशमा फ्लोर क्रस गरेर मुख्यमन्त्रीलाई जोगाउन सहयोग गर्ने एमालेका केन्द्रीय सदस्य प्रकाश ज्वालासहितका ४ नेतालाई पार्टीले कारबाही गर्ने भएको छ। शुक्रबार बसेको महाधिवेशन आयोजक कमिटीको बैठकले यस्तो निर्णय गरेको हो। ज्वालासहितका ४ जनालाई पार्टी सदस्य र सांसद पदसमेत नरहने गरी कारबाही गर्ने निर्णय बैठकले गरेको छ। यो निर्णय कार्यान्वयनका लागि प्रदेश सभामा पत्र लेख्ने भएको छ। कर्णाली प्रदेश सभामा माओवादीका तर्फबाट मुख्यमन्त्री रहेका महेन्द्रबहादुर शाहीले विश्वासको मत लिँदा सांसद ज्वाला, कुर्मराज शाही, अम्मर थापा र नन्दसिंह बुढाले फ्लोर क्रस गरेर माओवादी कोटाबाट निर्वाचित मुख्यमन्त्रीको पक्षमा मत दिएका थिए। मत सच्याएर गल्ती स्वीकार गर्ने देवी ओलीलाई थप स्पष्टीकरण सोध्ने निर्णय बैठकले गरेको छ।"
माधव नेपालसहित २७ सांसदलाई कारबाही गर्ने जिम्मेवारीसहित नयाँ स्थायी समिति गठन,"काठमाडौं : नेकपा एमालेले माधव नेपालसहित स्पष्टीकरण सोधिएका २७ जना सांसदहरुलाई के कस्तो कारवाही गर्ने भन्नेबारेमा निर्णय गर्ने जिम्मा स्थायी कमिटीलाई दिएको छ । शुक्रबार बसेको महाधिवेशन आयोजक कमिटीको बैठकले यस्तो निर्णय गरेको हो। उनीहरूको स्पष्टीकरण र व्यवहार हेरेर आवश्यक निर्णय गर्ने जिम्मा स्थायी कमिटीलाई दिने निर्णय भएको हो। एमालेले माधव नेपाल, झलनाथ खनालसहित प्रतिनिधिसभाका २७ जना र कर्णाली प्रदेशका ५ जनालाई स्पष्टीकरण सोधेको थियो । तीमध्ये कर्णालीमा फ्लोरक्रस गर्ने ४ जनालाई पार्टी र संसद सदस्यबाट निष्कासन गर्ने निर्णय भएको छ । स्पस्टीकरण सोधिनेमा माधवकुमार नेपाल, झलनाथ खनाल, भीम रावल, सुरेन्द्र पाण्डे, घनश्याम भुसाल, योगेशकुमार भट्टराई, मुकुन्द न्यौपाने, यज्ञराज सुनुवार, रामकुमारी झाँक्री, मेटमणि चौधरी, पवित्रा निरौला, झपट रावल, जीवनराम श्रेष्ठ, भवानी खापुङ, विरोध खतिवडा, सोमप्रसाद पाण्डे, नारायण खतिवडा, गणेश पहाडी, जयकुमार राई, दीपकप्रकाश भट्ट, हीराचन्द्र केसी, पुष्पाकुमारी कर्ण कायस्थ, कल्याणी खड्का, लक्ष्मीकुमारी चौधरी, कृष्णलाल महर्जन, सरलाकुमारी यादव र नीरादेवी जैरू रहेका छन्। एमाले अध्यक्ष केपी ओली र नेता माधव नेपालबीच मेरियट होटलमा बुधबार र बिहीबार भएको वार्ता खासै सकारात्मक नभएपछि संस्थापन पक्षले कारबाहीको प्रक्रियालाई निरन्तरता दिएको हो। ओलीले बनाए नयाँ स्थायी समिति पार्टीभित्रको विवाद व्यवस्थापन नहुँदै ओलीले नयाँ स्थायी कमिटी पुनर्गठन गरेका छन्। ओली गठन गरेको स्थायी कमिटीमा नेपालखनाल समूहका नेतालाई समेटिएको छैन। स्थायी कमिटीमा ईश्वर पोखरलपछि रामबहादुर थापा बादललाई राखिएको छ। स्थायी कमिटीमा क्रमशः केपी शर्मा ओली, बामदेव गौतम, ईश्वर पोखरेल, रामबहादुर थापा बादल, विष्णु पौडेल, सुवास नेम्वाङ, शंकर पोखरेल, प्रदीप ज्ञवाली, लेखराज भट्ट, टोपबहादुर रायमाझी, सत्यनारायण मण्डल, विष्णु रिमाल, छविलाल विश्वकर्मा, पृथ्वी सुब्बा गुरुङ, रघुवीर महाशेठ, केशब बडाल र पुष्पराज कँडेल रहेका छन्।स्थायी कमिटीमा बाँकी सदस्यहरु पछि मनोनयन गर्ने बताइएको छ।"
बालुवाटारमा एमालेको दशौं महाधिवेशन आयोजक समितिको बैठक जारी,"काठमाडौं : नेकपा एमालेको दशौं महाधिवेशन आयोजक समितिको बैठक जारी रहेको छ। प्रधानमन्त्री निवास बालुवाटारमा सुरु भएको बैठकमा पार्टीको सांगठनिक कार्यविभाजन र राजनीतिक प्रतिवेदन, समसायिक राजनीतिक घटनाक्रम,आगामी रणनीतिको विषयमा छलफल हुने एमालेले जनाएको छ। आन्तरिक विवादले पार्टी विभाजन उन्मुख बनिरहेको समयमा सत्तारुढ नेकपा एमालेको बैठकलाई महत्वपर्ण रुपले हेरिँदै आएको छ। कर्णालीमा फ्लोर क्रसको आत्मघाती रोग एमालेमा देशव्यापी फैलिने सन्त्रास छ। माधवकुमार नेपालको नेतृत्वमा देशैभरी समानान्तर संरचना बनिरहेका छन्। त्यसमा आक्रामक बनेका अध्यक्ष केपी शर्मा ओलीले मंगलबार मात्र नेपाल र अर्का वरिष्ठ नेता झलनाथ खनालसहित ३२ सांसदलाई किन नहटाउने ? भन्ने स्पष्टीकरण सोधेका थिए। उनीहरुबाट स्पष्टीकरण जवाफ आइसकेकाले सोहि विषयमा पनि बैठकमा छलफल हुने एमालेले जनाएको छ। सोमबारको बैठकमा अध्यक्ष ओलीले ३२ पृष्ठको राजनीतिक प्रतिवेदन प्रस्तुत गरेका थिए। माधव समूहलाई स्पष्टीकरण सोध्ने र चित्तबुझ्दो स्पष्टीकरण नदिएमा १० गतेको बैठकले कारबाही गर्ने निर्णय उक्त बैठकले निर्णय गरेको थियो। नेपाल पक्षका नेताले बुधबार मात्रै ओलीविरूद्ध सर्वोच्च अदालतमा रिट दायर गरेका छन्। नेपाल, भीम रावल, सुरेन्द्र पाण्डे र घनश्याम भुसालको १४ बुँदे मागसहितको रिटमा आफूहरूलाई गर्न लागिएको निष्कासनको कारवाही बदर गर्न भनिएको छ। आफूहरुमाथि कारबाही गरेर सांसद पद खोस्न खोजेको भन्दै खनालनेपाल समूहले बिहीबार सर्वोच्च अदालतमा रिट निवेदनसमेत दर्ता गराएको छ। उनीहरुको निवेदनमाथि आइतबार सुनुवाई पेशी तोकिएको सर्वोच्च अदालतले जनाएको छ। बिहीबार केन्द्रीय कार्यालयको भवन शिलान्यास समारोहलाई सम्बोधन गर्दै अध्यक्ष ओलीले पार्टीभित्र गुट चलाएर अराजकता मच्चाउने अनुशासनहीनहरूसँग कुनै सम्झौता नहुने प्रष्ट पारे। उनले अर्को पार्टी खोलेर हिँड्दा पनि पार्टीलाई क्षति नहोस् भनेर कारवाही नगरेर सम्झाइबुझाई गर्ने प्रयास र सच्याउने विषयमा नै केन्द्रित रहेकाले कमजोरी नठान्न चेतावनी दिएका थिए। यसैबीच बुधबार र बिहीबार वरिष्ठ नेता नेपाल र ओलीबीच वान टू वान भेटवार्ता भएको थियो। वार्ताको सुरुवातमा केही बेर पार्टी नेता तथा अर्थमन्त्री विष्णु पौडेल सहभागी थिए। वानटुवान वार्ताको वातावरण बनाइदिएर उनी निस्किए। वार्ताको व्यवस्थापन भने प्रधानमन्त्री ओलीका विशेष आर्थिक सल्लाहकार मोतिलाल दुगडले गरेका थिए। तर वार्तामा कुनै प्रगति हुन सकेको छैन। भेटघाटमा प्रधानमन्त्री ओलीले नेपालसँग सहकार्यको प्रस्ताव गरेका थिए। तर, नेपालले दाहालसँगको निकटता घटाएका छैनन्। यसैबीच बिहीबार साँझै प्रधानमन्त्री ओली र वामदेव गौतमबीच पनि भेटवार्ता भएको छ। संसदीय दलको प्रमुख सचेतक विशाल भट्टराईकाअनुसार प्रधानमन्त्रीको संवादपछि बामदेवले भने, केपी ओलि देशको प्रधानमन्त्री हो, नेकपा(एमाले)को अध्यक्ष हो तर उहाँसँगको मेरो सम्बन्ध पदका कारणले बनेको हैन जमानादेखिको हो रअटुट रहिरहनेछ। कोको सांसदलाई सोधिएको थियो स्पष्टीकरण ? नेपाल पक्षका नेताले हालै कर्णाली प्रदेशमा फ्लोर क्रस गरेका थिए। प्रतिनिधिसभा सदस्यतर्फ माधवकुमार नेपाल, झलनाथ खनाल, भीम रावल, सुरेन्द्र पाण्डे, घनश्याम भुसाल, योगेशकुमार भट्टराईलगायत छन्। यस्तै मुकुन्द न्यौपाने, यज्ञराज सुनुवार, रामकुमारी झाँक्री, मेटमणि चौधरी, पवित्रा निरौला, झपट रावल, जीवनराम श्रेष्ठ, भवानी खापुङ, विरोध खतिवडा, सोमप्रसाद पाण्डे, नारायण खतिवडा, गणेश पहाडी, जयकुमार राई, दीपकप्रकाश भट्ट, हीराचन्द्र केसी, पुष्पाकुमारी कर्ण कायस्थ, कल्याणी खड्का, लक्ष्मीकुमारी चौधरी, कृष्णलाल महर्जन, सरलाकुमारी यादव र नीरादेवी जैरूलाई स्पष्टीकरण सोधिएको छ। कर्णालीमा फ्लोर क्रस गरेका प्रकाश ज्वाला, कुर्मराज शाही, नन्दसिंह बुढा, अम्मरबहादुर थापा र देवी ओलीलाई पनि स्पष्टीकरण सोधिएको छ।"
राष्ट्रियसभाको निर्वाचनमा एमालेले बादललाई उठाउने,"काठमाडौं : एमालेले राष्ट्रियसभामा रिक्त सदस्य पदको निर्वाचनमा रामबहादुर थापा बादललाई उम्मेदवार बनाउने भएको छ। बालुवाटारमा बसेको शुक्रबार बसेको महाधिवेशन आयोजक कमिटीको बैठकले बादललाई उठाउने निर्णय गरेको हो। नेकपाको एकता भंग भएपछि माओवादी केन्द्रबाट राष्ट्रिय सभा सदस्य भएका बादल एमालेमा प्रवेश गरेका थिए। दल त्या गरेपछि उनको पद गुमेको थियो। पद गुमेपछि स्वत: मन्त्री पदबाट पनि मुक्त भएका बादललाई ओलीले फेरि गैरसांसदका रुपमा गृहमन्त्री नियुक्त गरेका थिए। आयोगले राष्ट्रियसभा सदस्य चयनका लागि जेठ ६ गते निर्वाचनको मिति तोकेको छ। उपनिर्वाचनमा गाउँपालिका अध्यक्ष, उपाध्यक्ष, नगरपालिका, उपमहानगरपालिका, महानगरपालिका प्रमुख, उपप्रमुख र प्रदेश सभा सदस्यहरुले मतदान गर्ने छन्। एक सय १० जना प्रदेश सदस्य र २ सय ३८ पालिका प्रमुख उपप्रमुख रहेका छन् ।"
"बालुवाटार बैठकमा ओलीको निर्देशन : फागुनभित्रै चुनाव हुन्छ, आजैदेखि लाग्नुस्","काठमाडौं : नेकपा एमालेका अध्यक्ष एवम् प्रधानमन्त्री केपी शर्मा ओलीले फागुनभित्रै स्थानीय तहको चुनाव हुने भएकोले त्यसको तयारीमा जुट्न नेता कार्यकर्तालाई निर्देशन दिएका छन्। बालुवाटारमा शुक्रबार बसेको महाधिवेशन आयोजक कमिटीको बैठकलाई सम्बोधन गर्ने क्रममा ओलीले यस्तो निर्देशन दिएका हुन्। प्रधानमन्त्री ओलीले उनले पार्टी एकता बचाउन र पार्टीलाई सुदृढ गर्न आफू दिनरात खटेपनि केही व्यक्तिहरू अराजक ढंगले लागेको बताए। अहिले पनि केही व्यक्तिहरू अराजक ढंगले लागेका छन् । पार्टीकै नेताहरूविरुद्ध विष वमन गर्ने, सरकारको आलोचना गर्ने, आन्दोलनका इमानदार पंक्तिलाई बदनाम गराउन समाप्त गर्ने हिसाबले लागेका छन्, ओलीको भनाई थियो । प्रधानमन्त्री ओलीले पार्टी खोस्ने ढँगले कोही आउँछ भने त्यसलाई मौका नदिइने बताए। उनले भने ,पार्टी खोस्ने ढंगले कोही आएको हो भने त्यो सम्भव छैन। कम्युनिस्ट पार्टी नयाँ उचाइ र सान र गौरवका साथ अगाडि बढ्छ । यसको नेतृत्व र पहल एमालेले गर्नेछ।"
"एमालेको बैठक बस्दै, माधव समूहमाथि थप कारबाही के होला ?","काठमाडौं : नेकपा एमालेको दशौं महाधिवेशन आयोजक समितिको बैठक बस्दैछ। प्रधानमन्त्री निवास बालुवाटारमा बिहान ११ बजेका लागि बैठक बोलाइएको एमालेका प्रवक्ता प्रदीपकुमार ज्ञवालीले जानकारी दिए। बैठकमा पार्टीको सांगठनिक कार्यविभाजन र राजनीतिक प्रतिवेदन, समसायिक राजनीतिक घटनाक्रम,आगामी रणनीतिको विषयमा छलफल हुने उनले बताए। आन्तरिक विवादले पार्टी विभाजन उन्मुख बनिरहेको समयमा सत्तारुढ नेकपा एमालेको बैठकलाई महत्वपर्ण रुपले हेरिँदै आएको छ। कर्णालीमा फ्लोर क्रसको आत्मघाती रोग एमालेमा देशव्यापी फैलिने सन्त्रास छ। माधवकुमार नेपालको नेतृत्वमा देशैभरी समानान्तर संरचना बनिरहेका छन्। त्यसमा आक्रामक बनेका अध्यक्ष केपी शर्मा ओलीले मंगलबार मात्र नेपाल र अर्का वरिष्ठ नेता झलनाथ खनालसहित ३२ सांसदलाई किन नहटाउने ? भन्ने स्पष्टीकरण सोधेका थिए। उनीहरुबाट स्पष्टीकरण जवाफ आइसकेकाले सोहि विषयमा पनि बैठकमा छलफल हुने एमालेले जनाएको छ। सोमबारको बैठकमा अध्यक्ष ओलीले ३२ पृष्ठको राजनीतिक प्रतिवेदन प्रस्तुत गरेका थिए। माधव समूहलाई स्पष्टीकरण सोध्ने र चित्तबुझ्दो स्पष्टीकरण नदिएमा १० गतेको बैठकले कारबाही गर्ने निर्णय उक्त बैठकले निर्णय गरेको थियो। नेपाल पक्षका नेताले बुधबार मात्रै ओलीविरूद्ध सर्वोच्च अदालतमा रिट दायर गरेका छन्। नेपाल, भीम रावल, सुरेन्द्र पाण्डे र घनश्याम भुसालको १४ बुँदे मागसहितको रिटमा आफूहरूलाई गर्न लागिएको निष्कासनको कारवाही बदर गर्न भनिएको छ। आफूहरुमाथि कारबाही गरेर सांसद पद खोस्न खोजेको भन्दै खनालनेपाल समूहले बिहीबार सर्वोच्च अदालतमा रिट निवेदनसमेत दर्ता गराएको छ। उनीहरुको निवेदनमाथि आइतबार सुनुवाई पेशी तोकिएको सर्वोच्च अदालतले जनाएको छ। बिहीबार केन्द्रीय कार्यालयको भवन शिलान्यास समारोहलाई सम्बोधन गर्दै अध्यक्ष ओलीले पार्टीभित्र गुट चलाएर अराजकता मच्चाउने अनुशासनहीनहरूसँग कुनै सम्झौता नहुने प्रष्ट पारे। उनले अर्को पार्टी खोलेर हिँड्दा पनि पार्टीलाई क्षति नहोस् भनेर कारवाही नगरेर सम्झाइबुझाई गर्ने प्रयास र सच्याउने विषयमा नै केन्द्रित रहेकाले कमजोरी नठान्न चेतावनी दिएका थिए। यसैबीच बुधबार र बिहीबार वरिष्ठ नेता नेपाल र ओलीबीच वान टू वान भेटवार्ता भएको थियो। वार्ताको सुरुवातमा केही बेर पार्टी नेता तथा अर्थमन्त्री विष्णु पौडेल सहभागी थिए। वानटुवान वार्ताको वातावरण बनाइदिएर उनी निस्किए। वार्ताको व्यवस्थापन भने प्रधानमन्त्री ओलीका विशेष आर्थिक सल्लाहकार मोतिलाल दुगडले गरेका थिए। तर वार्तामा कुनै प्रगति हुन सकेको छैन। भेटघाटमा प्रधानमन्त्री ओलीले नेपालसँग सहकार्यको प्रस्ताव गरेका थिए। तर, नेपालले दाहालसँगको निकटता घटाएका छैनन्। यसैबीच बिहीबार साँझै प्रधानमन्त्री ओली र वामदेव गौतमबीच पनि भेटवार्ता भएको छ। संसदीय दलको प्रमुख सचेतक विशाल भट्टराईकाअनुसार प्रधानमन्त्रीको संवादपछि बामदेवले भने, केपी ओलि देशको प्रधानमन्त्री हो, नेकपा(एमाले)को अध्यक्ष हो तर उहाँसँगको मेरो सम्बन्ध पदका कारणले बनेको हैन जमानादेखिको हो रअटुट रहिरहनेछ। कोको सांसदलाई सोधिएको थियो स्पष्टीकरण ? नेपाल पक्षका नेताले हालै कर्णाली प्रदेशमा फ्लोर क्रस गरेका थिए। प्रतिनिधिसभा सदस्यतर्फ माधवकुमार नेपाल, झलनाथ खनाल, भीम रावल, सुरेन्द्र पाण्डे, घनश्याम भुसाल, योगेशकुमार भट्टराईलगायत छन्। यस्तै मुकुन्द न्यौपाने, यज्ञराज सुनुवार, रामकुमारी झाँक्री, मेटमणि चौधरी, पवित्रा निरौला, झपट रावल, जीवनराम श्रेष्ठ, भवानी खापुङ, विरोध खतिवडा, सोमप्रसाद पाण्डे, नारायण खतिवडा, गणेश पहाडी, जयकुमार राई, दीपकप्रकाश भट्ट, हीराचन्द्र केसी, पुष्पाकुमारी कर्ण कायस्थ, कल्याणी खड्का, लक्ष्मीकुमारी चौधरी, कृष्णलाल महर्जन, सरलाकुमारी यादव र नीरादेवी जैरूलाई स्पष्टीकरण सोधिएको छ। कर्णालीमा फ्लोर क्रस गरेका प्रकाश ज्वाला, कुर्मराज शाही, नन्दसिंह बुढा, अम्मरबहादुर थापा र देवी ओलीलाई पनि स्पष्टीकरण सोधिएको छ।"
पार्टीमा एकताको सम्भावना क्षीण हुँदै गयो : नेपाल,"जनकपुरधाम : नेकपा (एमाले) का वरिष्ठ नेता माधवकुमार नेपालले पार्टीमा एकताको सम्भावना क्षीण हुँदै गएको बताएका छन्। पार्टीको धनुषा जिल्ला कार्य समितिद्वारा आज जनकपुरधाममा आयोजित पत्रकार सम्मेलनमा उनले पार्टी अध्यक्ष दम्भको वायुपङ्खी घोडामा चढेको कारण एकता क्षीण हुँदै गएको स्पष्ट गरे। पार्टी गम्भीर सङ्कटको चरणबाट गुर्जी रहेको छ भन्दै उनले सङ्कटको सिर्जनकार पार्टी अध्यक्ष भएको आरोप लगाए। उनले आफूसँगको कुराकानीमा आफू समाधानको बाटो अपनाउन आग्रह गरेकामो पार्टी अध्यक्षले पार्टी एकता सुन्ने नचाहेकाले पार्टी, लोकतन्त्र, संविधान, सङ्घीयता, विधि र प्रक्रिया धरापमा परेको धारणा राखे। वरिष्ठ नेता नेपालले भने, 'पार्टी अध्यक्षले आफूलाई कारवाही गरेकोबारे विचार गर्न सकिने छ भनी जाली कुरा मात्र गर्नुभएको हो। २७ जना प्रतिनिधिसभा सदस्यसँग माग गरिएको स्पष्टीकरण औचित्यहीन छ।' प्रावधानअनुसार पार्टी अध्यक्षलाई २७ संसद्को पद खोस्ने कुनै आधार नरहेको स्पष्ट गर्दे उनले आफूहरूको मूल घर नेकपा (एमाले) नै हो, पार्टी अध्यक्षको दम्भ धरहराभन्दा माथि चढिसकेका कारण अध्यक्षले सुधार गरे। उनले पार्टी अध्यक्ष आफूलाई सर्वज्ञानी ठान्ने गरेका कारण सबैतिर त्राहिमामको अवस्था उत्पन्न भई पाटीको गतिविधि कागजमा सीमित हुन पुगेको प्रसङ्ग उल्लेख गरे।"
रुकुम पश्चिमका युवकको गोरखामा मृत्यु,गोरखा : गोरखामा पश्चिम रुकुमका एक युवाको करेण्ट लागेर मृत्यू भएको छ। गोरखा नगरपालिका ६ मा करेण्ट लागेर रुकुम पश्चिमका ३२ वर्षीय थलबहादुर विकको मृत्यू भएको प्रहरीले जनाएको छ। दरबारमार्गको सडक ढलान गर्न शुक्रबार बिहान छ बजे रड ठड्याउने क्रममा हाइटेण्सन लाइनमा छुँदा विकको घटनास्थलमै मृत्यु भएको प्रहरी निरीक्षक धर्म अधिकारीले जानकारी दिए। उनको शव पोष्टमार्टमका लागि गोरखा अस्पताल लगिएको प्रहरीले जनाएको छ।
ताप्लेजुङमा छिमेकीले चलाएको गोली लागेर मृत्यु,ताप्लेजुङ : ताप्लेजुङको मेरिङदेन गाउँपालिका२ सान्थाक्रामा छिमेकीले चलाएको भरुवा बन्दुकको गोली लागि एक जनाको मृत्यु भएको छ। बिहीबार साँझ सान्थाक्राको दिदीमागाउँका आकाश लिम्बूले चलाएको भरुवा बन्दुकको गोली लागेर छिमेकी खड्क लिम्बूको मृत्यु भएको हो। स्थानीय जालपादेवी निम्न माध्यमिक विद्यालयमा कार्यरत ५० वर्षीय लिम्बूलाई घरको आँगनमा निस्किएको समयमा आकाशले लुकीछिपी गोली प्रहार गरेको जिल्ला प्रहरी कार्यालय ताप्लेजुङले बताएको छ। प्रताप भनेरसमेत चिनिने ३० वर्षीय आकाश प्रहरीको नियन्त्रणमा छन् भने घटनामा प्रयोग भएको भरुवा बन्दुकसमेत नियन्त्रणमा लिइएको प्रहरीले जनाएको छ। आकाशलाई घरदेखि केही तल जङ्गलमा लुकीछिपी बसेको अवस्थामा पक्राउ गरिएको थियो। घटनाको कारण भने खुलेको छैन।  रासस
भाइबर र वाड्स एपमा भारतीयको ठगी धन्दा,जोमसोम : केही वर्ष यता केही भारतीय गिरोहले नेपाली सर्वसाधरणलाई भाइबर र वाड्स एपको माध्यमबाट ठगी धन्दा चलाउन सक्रिय छन्। ठेगाना उल्लेख नगर्ने आकाश बर्मा नाम उल्लेख भएको उक्त भारतीय व्यक्तिले तपाईलाई भाईबरवाड्स एपबाट पुरस्कार भारु २५ लाख परेको भन्दै नेपालमा ठगी धन्दा चलाउने गरेको रहस्य बिहीबार खुलेको छ। भाइबर र वाड्स एप पुरस्कारको माध्यमबाट ठगी गर्ने ति गिरोह आकाश बर्माले पुरस्कार प्राप्त गर्न लाग्ने राजश्व वापतको शुल्क आफ्नो एकाउन्टमा पठाउन भन्दै ठगी गर्ने गरेको बताइएको छ। बिहीबार मुस्ताङको जोमसोममा रहेको प्रभु बैंकको शाखामा आकाश बर्मा नाम गरेका व्यक्तिले आफुलाई नेपाली ३० लाख रकम पठाएको भन्दै २२ हजार २ सय रुपैयाँ बर्माको एकाउन्टमा जम्मा गरेको थासाङ१ टुकुचेका धिरेन्द्र पटेलले बताए। यसपछि पैसा बर्माको एकाउन्टमा जम्मा भए लगत्तै उनको वाड्स एपमा बर्माले पठाएको नेपाली ३० लाखको ईभौचरको म्यासेज आयो। भौचर लिएर प्रभु बैंकको जोमसोम शाखामा पैसा झिक्न बिहीबारै हतारहतार गरी आएका पीडित धिरेन्द्र पटेल पुगे। बैंकका कर्मचारीले उनको एकाउन्ट खाता चेकजाँच गर्दा रकम जम्मा भएको थिएन। सोमबार धिरेन्द्र पटेलको वाड्स एपमा आकाश बर्मा नाम गरेका व्यक्तिले उनलाई पुरस्कार परेको जानकारी गराएका थिए। बैंकमा पुरस्कार स्वरुप प्राप्त रकम झिक्न आएको पटेल रकम नआएपछि आफु ठगिएको महशुस गरे। प्रभु बैंक जोमसोममा कार्यरत कर्मचारी बिमला शेरचनकाअनुसार भारतीय गिरोह बर्माले प्रभु बैंकको हुबहुँ मिल्ने नक्कली बैक भौचर र स्टेम्प प्रयोग गरी भाइबर पुरस्कार नेपाली रुपैयाँ ३० लाख जम्मा गरेको भौचर पीडितलाई पठाइएको थियो। भारतीय गिरोह बर्माले सन् २०२१ अप्रिल २२ तारिखमा पठाएको ईसेवाको नक्कली भौचर पटेललाई पठाएको बुझिएको छ। बैंककी कर्मचारी शेरचनले यसअघि पनि केही व्यक्ति पटेल जस्तै पुरस्कार रकम बैंकमा आएको भन्दै बैंकमा आएको सुनाइन्। भाइबरको माध्यमबाट ठगी गर्ने आकाश बर्माले नेपालका विभिन्न व्यक्तिलाई पुरस्कार बहानामा ठगी गर्न बैंक एकाउन्टर नम्बर माग्ने गरेको र बैंक एकाउन्ट नभएमा एकाउन्ट खोल्न लगाउन गरेको पाइएको छ। प्रभु बैंक जोमसोमले भाइबर आतंकबाट नेपाली सर्वसाधारणलाई पुरस्कार प्रलोभन देखाएर ठगी धन्दा चलाउने गरेको र त्यसप्रति नेपालीहरु सचेत रहन सुझाव दिएको छ। आकाश बर्मा नाम गरेका व्यक्तिले पठाएको प्रभु बैंकको नक्कली ईसेवा भौचर।
"कोरोना ग्राफ उकालो : पशुपति क्षेत्रका सबै मन्दिर बन्द, नित्य पूजा जारी","काठमाडौं : नयाँ भेरियन्टसहितको कोरोना बढ्न थालेपछि शुक्रबारदेखि पशुपतिनाथ, गुह्येश्वरीलगायत पशुपति क्षेत्रका सबै मन्दिर बन्द गरिएको छ। कोरोना जोखिमका कारण पशुपति क्षेत्र विकास कोषले यस क्षेत्रका सबै मन्दिर भक्तजनका लागि बन्द गर्ने निर्णय बिहीबार दिउँसो गरेको थियो। विभिन्न स्थानमा सूचना टाँस गरी मन्दिर बन्द गरिएको जानकारी गराइएको थियो। सूचना थाहा नपाएका केही भक्तजन आज बिहानै मन्दिर पुगेका थिए। केही नित्य दर्शनार्थी पनि पशुपतिनाथ परिसर पुगेकामा सुरक्षाकर्मीले फर्काएपछि बाहिरबाटै दर्शन गरेर फर्केका छन्। मन्दिरका ढोका नै बन्द गरी पशुपति क्षेत्रमा सुरक्षाकर्मी परिचालन गरिएको कोषले जनाएको छ। पशुपतिनाथ, गुह्येश्वरीलगायत मन्दिरमा नित्य पूजा भने निरन्तर जारी रहने कोषका कोषाध्यक्ष डा मिलनकुमार थापाले राससलाई जानकारी दिए। विश्वभर फैलँदै गइरहेको नयाँ भेरियन्टसहितको कोभिड१९ को सङ्क्रमण नेपालमा समेत बढ्दै जान थालेपछि रोकथाम तथा नियन्त्रणका लागि सङ्क्रामक रोग ऐन, २०२० को दफा २ ले दिएको अधिकार प्रयोग गरी सरकारले स्वास्थ्य मापदण्ड जारी गरेकाले त्यसैअनुसार मन्दिर बन्द गरिएको कोषले बिहीबार जारी गरेको सूचनामा उल्लेख छ। सोही ऐनको दफा ४ ले दिएको अधिकार प्रयोग गरी अर्को व्यवस्था नभएसम्मका लागि पशुपतिनाथ, गुह्येश्वरीलगायत मन्दिर बन्द गरिने उनले बताए। पशुपति क्षेत्रका मठ मन्दिरमा नित्य पूजाबाहेक अरु सबै क्रियाकलाप गर्न निषेध गरिएको छ। यसबाट भक्तजनमा पर्न गएको असुविधाप्रति कोषले क्षमा मागेको छ। गत वर्ष पनि कोरोनाबाट बच्न जारी बन्दाबन्दीका कारण नौ महिनासम्म पशुपतिनाथ, गुह्येश्वरीलगायत मठमन्दिर भक्तजनका लागि बन्द गरिएको थियो। विसं २०७६ चैत ११ गतेदेखि बन्द गरिएको मन्दिर २०७७ पुस १ गतेदेखि बिहान छ बजेदेखि १ बजेसम्म भक्तजनका लागि खुला गरिएको थियो। विशेष पूजा भने महाशिवरात्रिका अवसरमा फागुन २५ गतेदेखि मात्र शुरु भएको थियो। मन्दिर भने महाशिवरात्रिका अवसरमा फागुन २७ गतेदेखि मात्र साविकबमोजिम नै पूरा समय खुला गरिएको थियो। अन्य क्षेत्र खुला गरिँदासमेत पशुपतिनाथ, गुह्येश्वरीलगायत मन्दिरमा भक्तजनलाई प्रवेश नदिइएको भन्दै विश्व हिन्दू महासङ्घलगायत सङ्घ संस्थाले विरोधसमेत जनाएका थिए। मन्दिर बन्द गरिएसँगै पशुपति क्षेत्रको घाट सेवामा पनि सरकारले तोकेको मापदण्डभन्दा बढी मानिस उपस्थित नहुन कोषले आम मानिसमा आह्वान गरेको छ। घाट सेवामा आउने सबैलाई अनिवार्यरूपमा मास्क लगाई स्वास्थ्य सुरक्षाका विधि अपनाउन कोषले आह्वान गरेको छ। पशुपति क्षेत्रका सबै मन्दिर बन्द गरिएपछि भेटीघाटीबाट कोषलाई हुने आम्दानी पनि बन्द हुने भएको छ। पशुपति क्षेत्रमा गत वर्षदेखि नै विदेशी पर्यटक आएका छैनन्। विसं २०७६ चैतदेखि पशुपति क्षेत्रका सबै पर्यटक टिकट काउन्टर बन्द छन्। कोरोनाका कारण पर्यटक आउन छाडेपछि पर्यटक गाइड तथा पर्यटकका लागि लक्ष्य गरी विभिन्न सामग्रीको व्यापार व्यवसाय गरेकाहरुसमेत मर्कामा परेका छन्।"
कालीगण्डकी खोंचमा मोटरसाइकल खस्दा चालकको मृत्यु,जोमसोम: हिमाली जिल्ला मुस्ताङ र म्याग्दीको सिमानामा पर्ने काभ्रेभीरको कालिगण्डकी खोंचमा शुक्रबार मोटरसाइकल दुर्घटना हुँदा मोटरसाइकल चालकको मृत्यु भएको छ । मुक्तिनाथ दर्शनका लागि मुस्ताङतर्फ आउँदै गरेको ग १८ प १५९७ नम्बरको मोटरसाइकल सडकबाट अनियन्त्रित भइ १५० मिटर तल कालिगण्डकी खोंचमा खस्दा कास्की जिल्ला पोखरा महानगर पालिका७ हेम्जाका अन्दाजी ३८ वर्षीय शिवहरी पौडेलको मृत्यु भएको हो । जिल्ला प्रहरी कार्यालय मुस्ताङका प्रहरी निरीक्षक आशिष अधिकारीका अनुसार मुस्ताङतर्फ आउँदै गरेको उक्त मोटरसाइकल गुडिरहेको अवस्थामै साँढे एक बजेतिर अनियन्त्रित भइ दुर्घटना भएको हुनसक्ने प्रहरीको प्रारम्भिक अनुसन्धानमा खुलेको छ । मुस्ताङ र म्याग्दीको जोखिमयुक्त प्रवेशद्धारा काभ्रेभीरमा मोटरसाइकल दुर्घटना भएपछि प्रहरी र स्थानीयबासीको टोली उद्धारका लागि घटनास्थलमा पुगेको थियो ।अहिले प्रहरीले दुर्घटनामा परी मृत्यु भएका पौडेलको शवको कानुनी प्रक्रियाका लागि मुचुल्का उठाउने काम भइरहेको बताइएको छ । जिल्ला प्रहरी कार्यालय मुस्ताङले दुर्घटनापछि आवश्यक अनुसन्धान प्रक्रिया अघि बढाएको जनाएको छ ।
श्रीमानको हत्या गर्ने महिला ५ वर्षपछि पक्राउ,"भक्तपुर: विषादीयुक्त खाना खुवाइ श्रीमानको हत्या गरेको ५ वर्षपछि एक महिला पक्राउ परेकी छन् । महानगरीय प्रहरी परिसर भक्तपुरले धादिङको साविक मूलपानी गाविस २ घर भइ हाल भक्तपुरको सूर्यविनायक नपा ४ दधिकोटमा डेराकोठा गरी बस्ने २९ वर्षीया पार्वती थापा मगरलाई श्रीमान ३२ वर्षीय विष्णु थापामगरको कर्तव्य गरी मारेको आरोपमा बुधबार पक्राउ गरेको हो । श्रीमानको हत्यापछि विदेश भाग्न सफल उनलाई नेपाल फर्केको करिब २ महिनापछि वैशाख ८ गते दधिकोटस्थित डेरा कोठाबाट नियन्त्रणमा लिन भक्तपुर प्रहरी सफल भएको हो । महानगरीय प्रहरी परिसर भक्तपुरकी प्रमुख प्रहरी उपरीक्षक तारादेवी थापाले परपुरुषसँग रहेको सम्बन्ध खुल्ने डरले विषादीयुक्त खाना खुवाएर श्रीमानको हत्या गरेको प्रारम्भिक अनुसन्धानबाट खुल्न आएको जानकारी दिइन् । उनका अनुसार श्रीमानको हत्यापछि प्रहरीले थालेको अनुसन्धान तथा भिषेरा परीक्षणको रिपोर्ट नआउँदै पार्वती जोर्डन भागेकी थिइन् । भिषेरा रिपोर्टमा पार्वतीले नै विषादीयुक्त खाना खुवाएर श्रीमानको हत्या गरेको पुष्टि भएपछि उनी प्रहरीको खोजी सूचीमा परेकी थिइन् । घटनाअनुसार वैदेशिक रोजगारबाट नेपाल फर्केको भोलिपल्टै विष्णुलाई श्रीमती पार्वतीले विषादीयुक्त खाना खुवाएकी थिइन् । वैदेशिक रोजगारीमा गएको २२ महिनापछि अर्थात २०७२ साल माघ २७ गते विष्णु नेपाल फर्किएका थिए । उनी भक्तपुरको सूर्यविनायक नपा ४ दधिकोटस्थित डेराकोठामा श्रीमती पार्वती, एक छोरा र एक छोरीसँग बस्दै आएका थिए । घटना भएको दिन माघ २८ गते पार्वतीले छोराछोरीलाई अघिल्लो दिन बेलुकाको बासी खाना खुवाइ स्कुल पठाइसकेपछि श्रीमान विष्णुको लागि भनेर छुट्टै दाल, भात र तरकारी पकाएको परिसरका प्रवक्ता प्रहरी नायब उपरीक्षक दीपक गिरी बताउँछन् । उनका अनुसार पार्वतीले विष्णुको लागि भनेर भात, गहतको दाल र अण्डा करी बनाएकी थिइन् । भात, गहतको दाल र अण्डा करी खाँदा विष्णुलाई उकुसमुकुस भई सास फेर्न अप्ठ्यारो भएपछि तत्काल उपचारको लागि मध्यपुर अस्पताल लगिएको थियो, उनले थपे, उपचारको क्रममा सोही दिन दिउँसो विष्णुको मृत्यु भएको थियो । श्रीमानको मृत्यु भएपछि श्रीमती पार्वतीले नै ज्यानसम्बन्धी कसुरमा प्रहरीकहाँ जाहेरी दर्खास्त दिएकी थिइन् । उनकै जोहेरीको आधारमा प्रहरीले अनुसन्धान गर्ने क्रममा मृतकको भिषेरा, घटनास्थलबाट उठाइएको गहतको दाल, अण्डा करी, खाना (भात) तथा मुछिएको खानासमेतको परीक्षणको लागि सम्बन्धित प्रयोगशाला पठाइएको थियो । उक्त परीक्षणको रिपोर्ट घटना भएको करिब ३ वर्षपछि अर्थात २०७४ साउन ९ गते प्राप्त भएको थियो । उक्त रिपोर्टमा मृतकको भिषेरा, घटनास्थलबाट उठाइएको गहतको दाल, अण्डा करी र मुछिएको खाना कीटनाषक विषादी फेला परेको उल्लेख थियो । तिर भिषेरालगायतको रिपोर्ट नआउँदै हत्यामा संलग्न पार्वती जोर्डन पुगिसकेकी थिइन् । तैपनि उक्त रिपोर्टको आधारमा मृतकका भाइ लोकबहादुर थापामगरले २०७४ साल पुस २७ गते कर्तव्य ज्यान शीर्षकमा मृतककी श्रीमती पार्वतीविरुद्ध किटानी जाहेरी दर्खास्त दिएको प्रहरी उपरीक्षक गिरीले जानकारी दिए । जिल्ला अदालत भक्तपुरबाट वैशाख ८ गते पक्राउ आदेश जारी गरेर पार्वतीलाई सूर्यविनायक नपा ४ दधिकोटस्थित डेराकोठाबाट पक्राउ गरिएको थियो । घटनाबारे थप अनुसन्धान कार्य भइरहेको भक्तपुर प्रहरीले जनाएको छ ।"
"वीरगन्जमा दुई हप्तामा ६४७ संक्रमित थपिए, ९ जनाको मृत्यु","वीरगन्ज : वीरगन्जमा पछिल्लो दुई हप्तामा ६४७ कोरोनाका संक्रमित थपिएका छन्। नारायणी अस्पतालको प्रयोगशालामा चैत २७ देखि बैशाख ९ गतेसम्म १४ दिनको अवधिमा गरिएको परीक्षणमा ६४७ जनामा संक्रमण भेटिएको हो। उनकाअनुसार वीरगन्जस्थित नारायणी अस्पतालको प्रयोगशालामा चैत २७ देखि बैशाख ९ गतेसम्म १ हजार ३ सय ३९ जनाको परीक्षण गर्दा ६ सय ४७ जनामा संक्रमण भेटिएको हो। वीरगन्जमा पछिल्लो दुई हप्ता यता दिनहुँ हुँदै आएको परीक्षणमा जाँच गराएकामध्ये आधाभन्दा बढीमा कोरोना संक्रमण भेटिने गरेको छ। बिहीबार राति थप पनि ७८ जनामा कोरोना भाइरसको संक्रमण पुष्टि भएको छ। नारायणी अस्पतालको प्रयोगशालामा बिहीबार राति १३८ जनाको स्वाब नमूना परीक्षण गर्दा ७८ जनामा संक्रमण भेटिएको अस्पतालका कोभिड कोर्डिनेटेर डाक्टर सरोज रोशन दासले जानकारी दिए। ७८ संक्रमित मध्ये पर्सा जिल्लाको मात्रै ५७ जना छन्। बाराका १८ जना, सर्लाहीका २ जना र धनुषाका १ जनामा पनि संक्रमण पुष्टि भएको डाक्टर दासले बताए। वीरगन्जको नारायणी अस्पतालमा अहिले ३१ जना संक्रमित उपचाररत छन्। ती मध्ये १ जनाको भेन्टिलेटरमा उपचार भइरहेको छ भने अन्य अधिकांशलाइ अक्सिजन लगाएर राखिएको डाक्टर दासले जानकारी दिए। कोरोनाको दोश्रो लहर शुरु भएयता कोरोना संक्रमणका कारण वीरगन्जमा ९ जनाको मृत्यु भएको छ। वीरगन्जको नारायणी अस्पतालमा ७ जनाको र नारायणी बयोधा अस्पतालमा २ जनाको मृत्यु भएको हो। मृतक ९ जनामध्ये पर्साका ७ जना तथा बारा र सर्लाहीका ११ जना हुन्। बिहीबार मात्रै वीरगन्जमा कोरोनाका कारण २ जनाको मृत्यु भएको थियो।"
विशेषज्ञ जनशक्ति नहुँदा सघन उपचार कक्ष र भेन्टिलेटर सञ्चालनमा सकस,"बझाङ : भारतबाट घर फर्केका बझाङकोे जयपृथ्वी नगरपालिका ६ का ४८ वर्षीय पुरुषको बिहीबार कोरोना सङ्क्रमणले मृत्यु भयो। उनी भारतको तामिललाडुबाट चैत २९ गते बझाङ आएका थिए। उनले जिल्ला अस्पताल सिमखेतको प्रयोगशालामा वैशाख १ गते कोभिड एन्टिजेन विधिबाट चेक गर्दा कोरोना पोजेटिभ देखियो। सङ्क्रमितको स्वास्थ्यमा थप समस्या देखिएपछि थप उपचारका लागि कोहोलपुर लैजाँदै गर्दा बाटोमै मृत्यु भयो। कोभिड लाई लक्षित गर्दै जिल्ला अस्पताल बझाङमा सञ्चालनमा ल्याइएका सघन उपचार कक्ष र भेन्टिलेटर सेवा जनशक्ति अभावका कारण बन्द भएका छन् । त्यसले गर्दा जटिल अवस्थाका बिरामीलाई जिल्ला बाहिर पठाउनुपर्ने बाध्यता रहेको जिल्ला अस्पताल बझाङका कोभिड सम्पर्क व्यक्ति नारायण जोशीले बताए। जिल्लामा सङ्क्रमितको सङ्ख्या बढ्दै गए पनि जनशक्ति नहुँदा सञ्चालन ल्याउन नसकिएको र उपचारमा समस्या हुने गरेको जोशीले बताए।नयाँ वर्षका लागि घर आउनुभएका थलारा गाउँपालिकाका चार जनामा एन्टिजेन परीक्षण गर्दा सबैमा कोरोना सङ्क्रमण देखियो। आइतबार जिल्ला अस्पतालमा उपचारका लागि आएका दुर्गाथली गाउँपालिका र जयपृथ्वी नगरपालिकाका दुई जनामा लक्षण देखिएपछि परीक्षण गर्दा दुवैमा कोरोना पोजेटिभ देखियो। जिल्ला अस्पतालमै कार्यरत एक महिला स्वास्थ्यकर्मीमा पनि लक्षण देखिएपछि परीक्षण गर्दा सङ्क्रमण पुष्टि भयो । ती स्वास्थ्यकर्मीमा यसअघि पनि कोरोना पोजेटिभ देखिएको थियो। कोभिडविरुद्धको पहिलो मात्रा भ्याक्सिन लगाएकी उनलाई पहिलाभन्दा कडा खालका लक्षण देखिएको छ। सबै जना अहिले जिल्ला अस्पतालमा छन्। बझाङका १२ वटै स्थानीय तहको पहलमा स्थापना गरिएको पिसिआर प्रयोगशाला र प्रदेश सरकारको सहयोगमा सञ्चालनमा ल्याइएका सघन उपचार कक्ष र भेन्टिलेटर सेवा जनशक्ति अभावका कारण सञ्चालनमा ल्याउन नसकेर त्यसै थन्किएका छन्। सेवा सञ्चालनका लागि चार कर्मचारी आवश्यक पर्ने र सबैको सेवासुविधा अस्पताल विकास समितिले व्यहोर्न सम्भव नभएपछि सेवा बन्द गरिएको जिल्ला अस्पताल बझाङका प्रमुख डा सन्दीप ओखेडाले बताए। डा ओखेडाले भने, 'अस्पतालमा उपलब्ध जनशक्ति र सीपकै भरमा भेन्टिलेटर सञ्चालन गर्न सम्भव भएन। सघन उपचार कक्ष र भेन्टिलेटर चलाउने जनशक्ति अस्पतालमा छैन। शुरुमा अस्पतालले सेवासुविधा व्यहोर्ने गरी कर्मचारी माग गरेका हौँ। कोही पनि आएनन्। दुर्गम भनेपछि कसैले आउन मान्दैनन्। प्रदेश सरकाले अस्पतालमा कस्तो जनशक्ति आवश्यक छ भनेर माग गरेको छ। आवश्यक जनशक्ति मागका लागि पत्र पठाउने तयारीमा छौँ।' प्रदेश सरकारले जनशक्ति व्यवस्थापन गर्नसके चाँडै सञ्चालनमा आउँछ। जनशक्ति नहुँदा जडान गरिएका उपकरण पनि प्रयोग गर्न नपाएको उनको दुखेसो छ। रोजगारीका लागि भारत गएका घर फर्कन थालेसँगै कोरोना सङ्क्रमण देखिन थालेको छ। यही दरमा सङ्क्रमित थपिँदै गए प्रदेशमा उपलब्ध स्वास्थ्य संरचनाले धान्न नसक्ने अवस्था आउन सक्ने चिकित्सक बताउँछन्। सुदूरपश्चिम प्रदेश सरकारले प्रदेशका दश अस्पतालमा भेन्टिलेटर र सघन उपचार कक्ष जडान गरेको थियो। तीमध्ये सेती प्रादेशिक अस्पताल, टीकापुर, महाकाली र डडेल्धुरा अस्पतालमा मात्र उपकरण प्रयोगमा रहेको सुदूरपश्चिम प्रदेश स्वास्थ्य निर्देशनालयले जनाएको छ। प्रदेशका छ पहाडी जिल्ला अस्पतालमा जडान गरिएका सघन उपचार कक्ष र भेन्टिलेटर उपकरण प्रयोगमा आउन सकेका छैनन्। पाँच महीनाअघि प्रदेश सरकारको सहयोगमा पहाडी जिल्लाका अस्पतालमा अत्याधुनिक उपकरणसहित सघन उपचार कक्ष र भेन्टिलेटर जडान गरिएको थियो। सङ्क्रमितको सङ्ख्या बढ्न थालेपछि अस्पताल भरिन थालेका छन्। सङ्क्रमणदर यही गतिमा बढे केही दिनमा उपचारका लागि सघन उपचार कक्ष र भेन्टिलेटरको अभाव हुने स्वास्थ्यकर्मी बताउँछन्। सङ्क्रमितको उपचारका लागि रेफरल अस्पताल तोकिएको सेतीको कोरोना अस्पतालमा अहिले २१ जना सङ्क्रमितको उपचार भइरहेको छ। देशभर उपकरण सञ्चालनका लागि दक्ष प्राविधिक जनशक्ति नहुँदा उपकरण भएर पनि सेवा सञ्चालन गर्न नसकिएको प्रदेश स्वास्थ्य निर्देशक गुणराज अवस्थीले बताए। भेन्टिलेटर र सघन उपचार कक्ष चलाउन एनेस्थेसियोलोजिस्ट र क्रिटिकल केयर फिजिसियन आवश्यक पर्छ जुन देशभर कमै मात्रामा भएको उनले बताए। सङ्क्रमणको अवस्था सामान्य नभएकाले यस विषयमा मन्त्रालयमा छलफल भइरहेको छ। कार्यरत चिकित्सकलाई छोटो अवधिको तालीम दिएर ती उपकरण सञ्चालन ल्याउने गरी नीतिगत निर्णय गर्न मन्त्रालयसँग माग भएको जनाइएको छ। अहिले गड्डाचौकी र गौरीफन्टा नाका भएर नेपाल भित्रने अधिकांश पहाडी जिल्लाका छन्।रासस"

शीर्षक,विवरण
वासस्थान बढाऔं बाघ जोगाऔं,"बाँकेबर्दियामा तीन वर्षको अवधिमा पाटेबाघको आक्रमणबाट २९ जनाको ज्यान गएको छ। ४० प्रतिशत बाघको आक्रमण निकुञ्जभन्दा बाहिर भएको छ। बाघको संख्या वृद्धि भएर बाँके र बर्दियामा मात्र होइन, अन्य संरक्षित क्षेत्र बाहिर पनि बाघ आक्रमणका घटना भइरहेका छन्। आहाराको खोजीमा अहिले बाघ निकुञ्ज बाहिर निस्केका छन्। स्थानीय डरत्रासमा छन्। मान्छे र घरपालुवा चौपायाको सजिलो शिकारमा बाघ पल्किन थालेको छ। सामुदायिक वनमा दिउँसै बाघसँग जम्काभेट हुनु सामान्य घटना बनेका छन्। २०औं शताब्दीको पूर्वाद्र्धमा विश्वमा एक लाखको हाराहारीमा बाघ थिए। सन् २०१८ को गणनामा विश्वभर ३ हजार ८९० मात्र बाघ छन्। विश्वभर १३ देशमा मात्र बाघ पाइन्छ। वनजंगल फँडानीले बासस्थानमा कमी हुनु, संरक्षणको अभाव, गैरकानुनी चोरी शिकारले अहिले बाघ लोपोन्मुख प्राणीको सूचीमा दर्ज भएको छ। पाटेबाघका नौ प्रजातिमध्ये तीन प्रजाति त लोप भइसकेका छन्। योजनाबद्ध रूपमा बाघ संरक्षण नगरेको भए केही वर्षभित्रै बाघ प्रजाति नै लोप हुने खतरामा थियो। बाघको संख्या बढेकै संरक्षण गर्न थालेपछि हो। यही वर्षभित्र बाघको संख्या दोब्बर बनाउने लक्ष्य पूरा हुँदैछ। बाघको संख्या वृद्धि भएसँगै निकुञ्ज, मध्यवर्ती क्षेत्र र जैविक मार्गमा पर्ने वनको आसपासका बासिन्दा बाघको आक्रमणबाट अकालमा ज्यान गुमाइरहेका छन्। कतिको अंगभंग भएको छ। घरेलु चौपायालाई पनि बाघले खाएको छ। मानिस र घरपालुवा जनावरको शिकारमा बाघ पल्कनु भनेको मानवका लागि मात्र होइन, बाघकै लागि पनि खतरा हुन्छ। बाघको शिकार गर्ने गुण हराउँदै जान्छ। एउटा शिकार गर्न बाघले कम्तीमा २० वटा आक्रमण गर्छ। बाघ नरभक्षी हुँदा वा घरपालुवा जनावरमा पल्किँदा उसका विशिष्ट गुण पनि हराउँछन्। केही नलागे बुढो बाघले त खाल्डो खनेर आत्महत्या गर्छ भनिन्छ। जसले सिंगो इको सिस्टमलाई नै प्रभाव पार्नसक्छ। जंगली हात्ती गाउँ पस्छ। घर भत्काउँछ। मानिसमाथि आक्रमण गर्छ। बाली खाइदिन्छ। गैंडा पनि निर्बाध रूपमा टोलबस्तीबाटै हिँड्छ। मृग, बँदेल, नीलगाई, बाँदर आदि वन्यजन्तुले पनि बाली खाएर किसान हैरान पर्छन्। यसको मुख्य कारण वर्षौंदेखिको वन्यजन्तुको वासस्थान मानवले कब्जा गरेर हो। जनसंख्या बढ्दो छ। जमिन बढ्दैन। त्यसैले वन क्षेत्र नै अतिक्रमणको चपेटामा पर्छ। विगतको विशाल वन क्षेत्रमा अहिले मानव बस्ती छ। घरजग्गा छन्। जसबाट वन्यजन्तुको वासस्थान साँघुरो हुँदै गएको छ। वन्यजन्तुको संख्या वृद्धि गर्ने उद्देश्यले बनाएका संरक्षित क्षेत्रमा यस्तो समस्या अझ बढी छ। जसका कारण वन्यजन्तुमानव द्वन्द्व बढिरहेको छ। बाघ प्रकृतिको सुन्दर लोपोन्मुख प्राणी हो। जैविक प्रणालीलाई सन्तुलनमा राख्न बाघले योगदान पुर्याउँछ। खाद्य शृंखलामा बाघ मुख्य शिकारी जनावर भएकाले अरू जनावरलाई नियन्त्रणमा राखेर वातावरण सन्तुलनमा योगदान गर्छ। बाघ संरक्षणका लागि ठूलो जंगल क्षेत्र चाहिने भएकाले अन्य वन्य पशुपंक्षीको संरक्षणमा पनि मद्दत पुगिरहेको हुन्छ। बाघको संरक्षण गरेपछि अन्य वन्यजन्तु, जीवजन्तु जस्ता जैविक विविधताको स्वतः संरक्षण भइरहेको हुन्छ। त्यसैले निकुञ्ज, आरक्ष, संरक्षित क्षेत्र वा मध्यवर्ती क्षेत्र विस्तार गर्नु पनि बढ्दो बाघको वासस्थान व्यवस्थित गर्ने एउटा उपाय हो। निकुञ्ज आसपासका बस्तीलाई अन्यत्र सार्न सकिन्छ। निकुञ्ज र आरक्ष निर्माण गर्दा विगतमा बस्तीलाई स्थानान्तरण गरेका अनुभवबाट पाठ सिक्दै संरक्षित क्षेत्र विस्तार गर्न ढिलो गर्नु हुँदैन। वन मन्त्रालयले सम्भाव्यता अध्ययन गर्न ढिलो गर्नु हुँदैन। यस विषयमा सरकारको गम्भीर ध्यानाकर्षण हुन जरुरी छ।"
युक्रेनमा रूसद्वारा रक्तपात,"एजेन्सीको सहयोगमा : अमेरिकालगायत शक्ति राष्ट्रले युक्रेनमा रूसको सम्भावित आक्रमणप्रति खबरदारी गरे। रूसी राष्ट्रपति भ्लादिमिर पुटिनले भने त्यसलाई अस्वीकार गरिरहे। तर, अन्ततः रूसले युक्रेनमा आक्रमण गरिछाड्यो। उसले राजधानी किभमै छिरेर शनिबार विध्वंश मच्चाएको छ। युक्रेनका उत्तर, पूर्व र दक्षिणी सीमापारि सेना पठाउँदै रूसले शान्ति सम्झौता भंग मात्रै गरेन रक्तपात मच्चाएको छ। भिडन्तमा शनिबारसम्म १ सय ९८ युक्रेनी मारिएको युक्रेनका स्वास्थ्यमन्त्री भिक्टर ल्यास्कोले पुष्टि गरेका छन्। मृतकमध्ये तीन बालबालिका छन्। रूसले शन्ति भंग गर्यो। हाम्रा नागरिक युद्धको आगोमा परेका छन्, मन्त्री ल्यास्काले भने, यो क्रियाकलापले युक्रेनलाई मात्रै होइन, महादेशको सम्पूर्ण सुरक्षा संरचनालाई खतरामा पार्न सक्छ। उनले रूसी आक्रमणका कारण थप १ हजार १ सय १५ जना घाइते भएको शनिबार फेसबुक पेजमा जनाएका छन्। घाइतेमध्ये ३३ बालबालिका छन्। धेरै घाइतेको अवस्था चिन्ताजनक छ, उनले लेखेका छन्। आक्रमणको तेस्रो दिन शनिबार पनि राजधानी किभका चोकहरूमा संघर्ष जारी रहेको युक्रेन सरकारले बताएको छ। रूसी सैनिक नजिकै आइपुग्दा बिहानदेखि विभिन्न ठाउँमा विस्फोट भए। त्यसमा केही आवासीय क्षेत्र पनि परे। प्रतिकार गर्न मात्रै होइन, घाइते र मृतकको तथ्यांक संकलन गर्न पनि मुस्किल भएको सरकारी अधिकारी बताउँछन्। राजधानीतर्फ केन्द्रित हुँदै गरेका रूसी आक्रमणकारीलाई रोक्न युक्रेनले सेना परिचालन गरेको छ। नागरिकलाई हतियार वितरण गरिएको बीबीसीले उल्लेख गरेको छ। युक्रेन छाडेर सुरक्षित स्थानमा जान गरिएको अमेरिकी प्रस्ताव युक्रेनी राष्ट्रपति भोलोदिमिर जेलेन्स्कीले अस्वीकार गरेका छन्। उनले युक्रेनको प्रतिरक्षा गरिने वाचा दोहोर्याएका छन्। हामी आफंै सडकमा छौं। नागरिकको साथ छ। सेनालाई रूससँग आत्मसमर्पण गर्न आह्वान गरे भन्ने आफवाहको खण्डन गर्छु, राष्ट्रपति जेलेन्स्कीले आफैंले खिचेको भिडियो ट्विटरमा प्रेषित गर्दै लेखेका छन्। बाहिर आएको अफवाहलाई निस्तेज पार्न उनले आफू सडकमा गएर हौसलाको सन्देश दिएका छन्। उनको उद्धार गर्ने वासिङ्टनको प्रस्तावलाई जेलेन्स्कीले अस्वीकार गरेको अमेरिकी सञ्चारमाध्यमहरूले जनाएका छन्। लडाइँ यहाँ भइरहेको छ। मलाई हतियार चाहिएको छ। कुनै सवारी होइन, अमेरिकी समाचार संस्था एपीले वार्तालापबारे लेखेको छ। युक्रेनले अमेरिकी नेतृत्वमा रहेको नाटोको सदस्यता लिने तयारी गरेपछि रूस रुष्ट बन्यो। रूसले सोमबार राति पूर्वी युक्रेनका दुई क्षेत्रलाई स्वतन्त्र राज्यको मान्यता दिएको थियो। पुटिनले शान्ति स्थापनाका लागि भन्दै ती क्षेत्रमा सेना खटाए। त्यसपछि चुलिएको विवादले युक्रेन रणभूमिमा परिणत भएको हो। शान्तिका लागि भनेर खटाइएका सेनाले नै रक्तपात मच्चाएका छन्। बीबीसीका अनुसार रूसी सेनाले युक्रेनका पूर्व, उत्तर र दक्षिणतर्फबाट आक्रमण सुरु गरे। हवाई सेनाले क्षेप्यास्त्र तथा बम प्रहार गरिरहेका छन्। युक्रेनको राजधानी किभसहित १२ स्थानलाई लक्ष्य गरी रूसी सेनाले आक्रमण तीव्र पारेको हो। पूर्वी क्षेत्रमा पनि क्षेप्यास्त्र र बम प्रहार गर्दै रूसी हवाई सेना प्यारासुटबाट ओर्लिरहेका छन्। त्यस्तै, बेलारूस र क्रिमियाबाट पनि दर्जनौं ट्यांकसहित युक्रेनमा प्रवेश गरेका छन्। यो क्रम रोकिने देखिँदैन। किभका थुप्रै बासिन्दा विस्थापित भएका छन् । साइरन बज्न थालेपछि स्थानीय बासिन्दा बाहिरिएको बीबीसीले उल्लेख गरेको छ। मोल्दोभाको सीमा क्षेत्रमा सयौं सवारीसाधन जम्मा भएका छन्। ती सवारीमा सहर छाड्ने धेरै छन्। बीबीसी न्यूज टेलिभिजनमा प्रसारित दृश्यमा युक्रेनी नागरिकले विभिन्न समूहमा बाँडिएर सडकमा प्रार्थना गरेको पनि देखिन्छ। प्रार्थना, भागाभाग र भिडन्तमा आफैं खटिने अवस्थामा युक्रेनका नागरिक छन्। यहाँ १८ देखि ६० वर्षका पुरुषले देश छाड्न नपाउने घोषणा गरिएको छ। पुटिनलाई प्रतिबन्धयुक्रेनमा आक्रमणपछि अमेरिका, बेलायत, युरोपेली संघ र क्यानडाले रूसी राष्ट्रपति पुटिनलाई प्रतिबन्ध लगाएका छन्। अमेरिकी अर्थ मन्त्रालयले औपचारिक रूपमा रूसी राष्ट्रपति पुटिन र विदेशमन्त्री सर्गेइ लाभ्रोफविरुद्ध प्रतिबन्ध लगाएको बीबीसीले उल्लेख गरेको छ। पुटिनले भने युक्रेनलाई चरमपन्थीहरूले कब्जा गरेको आरोप लगाउँदै आएका छन्। सन् २०१४ मा रूससमर्थक राष्ट्रपति भिक्टर यानुकोभिचलाई महिनौंको विरोध प्रदर्शनबाट हटाएपछि पुटिनले यस्तो आरोप लगाएका हुन्। त्यसपछि रूसले दक्षिणी क्षेत्र क्राइमिया कब्जा गरी पूर्वमा पृथकतावादीलाई समर्थन गर्दै विद्रोह सुरु गराएर त्यसको बदला लिएको थियो। उक्त लडाइँमा १४ हजारको ज्यान गइसकेको छ। पुटिनले आंशिक रूपमा नेटोको पूर्वतर्फको विस्तारलाई आक्रमणको कारणका रूपमा दोष दिएका छन्। युक्रेनले नेटोमा सामेल हुन उपयुक्त समय पर्खिरहेको छ। रूसी उपविदेशमन्त्रीले युक्रेन कहिल्यै नेटोको सदस्य नबनोस् भन्ने सुनिश्चित गर्नु आफ्ना लागि अनिवार्य भएको बताएका छन्। पुटिनले गत वर्ष रूसी र युक्रेनीलाई एउटै राष्ट्र भनेर वर्णन गर्दै लेख लेखेका थिए। उनले त्यसमा डिसेम्बर १९९१ मा भएको सोभियत संघको पतनलाई ऐतिहासिक रूसको विघटन भनेर वर्णन गरेका थिए। मोदीसँग जेलेन्स्कीको संवाद भारतीय प्रधानमन्त्री नरेन्द्र मोदीसँग युक्रेनी राष्ट्रपति भोलोदिमिर जेलेन्स्कीले टेलिफोन संवाद गरेका छन्। जेलेन्स्कीले मोदीलाई रूसी आक्रमणबारे जानकारी दिँदै संयुक्त राष्ट्रसंघको सुरक्षा परिषद्मा युक्रेनलाई राजनीतिक समर्थन गर्न आग्रह गरेका जनाइएको छ। अहिलेसम्म १ लाख आक्रमणकारी हाम्रो भूमिमा पसिसकेका छन्। उनीहरूले अन्धाधुन्द गोली र बम प्रहार गरिरहेका छन्, जेलेनेन्सीले ट्वीटमा लेखेका छन्, भारतले सुरक्षा परिषद्मा राजनीतिक समर्थन गरेर आक्रमणकारीलाई रोकोस्। जवाफमा मोदीले हिंसाको तुरुन्त अन्त्य र वार्तामा आउन आफ्नो आह्वान दोहोर्याए। उनले शान्ति प्रयासहरूमा कुनै पनि तरिकाले योगदान गर्न भारत तयार रहेको बताएको भारतीय विदेश मन्त्रालयले जनाएको छ। जेलेन्स्कीले सुरक्षा परिषद्मा समर्थन गर्न आग्रह गरे पनि शुक्रबार भारत, चीन र यूएईले मतदानमा सहभागी भएनन्। परिषद्ले रूसको कदमको निन्दा गर्दै थप कदम चाल्ने प्रस्ताव गरेको थियो। मोदीले शुक्रबार पुटिनलाई सम्पर्क गरेर संवादमार्फत समस्याको समाधान गर्न आग्रह गरेका थिए।फ्रान्सले रूसलाई युक्रेनसँग बार्ताको ढोका खुला राख्न आग्रह गरेको छ। फ्रान्सेली राष्ट्रपति इमानुएल म्याक्रोले पुटिनसँग यसबारे फोनवार्ता गरेका थिए। रूसले युक्रेनमा आक्रमण गरेको दोस्रो दिन शुक्रबार उनीहरूबीच फोनवार्ता भएको थियो। रूसी विमान खसालिदिएको युक्रेनको दाबीयुक्रेनले रूसी सैनिक चढेको एउटा विमान किभनजिकै खसालिदिएको दाबी गरेको छ। यो विषयमा रूसले प्रतिक्रिया नदिएको बीबीसीले जनाएको छ। किभ क्षेत्रमा प्याराट्रूपरहरूलाई अवतरण गराउने प्रयास गरिरहेको रूसी आइएल७६ एमडी सैन्य विमान खसालेको बताइएको छ। युक्रेनी लडाकु विमानले उक्त विमान शनिबार खसालिदिएको त्यहाँको रक्षा मन्त्रालयले आफ्नो फेसबुक पेजमा उल्लेख गरेको छ। यसको निर्माताले उल्लेख गरेको विवरणअनुसार उक्त विमानले १ सय ६७ जना सैनिक र चालकदलका ६ वा ७ सदस्य बोक्न सक्छ। युक्रेनका सैन्य कमान्डर जेनरल भ्यालरी जालज्नीले आफ्नो फेसबुकमा रूसी सैन्य विमान खसालेको प्रतिसंकेत गर्दै सन् २०१४ मा युक्रेनी विमान खसालिएको घटनाको बदला लिइएको बताएका छन्। शनिबार रूसी सैन्य प्रवक्ताले युक्रेनमा गरिएको आक्रमणमा मस्कोले कुनै मानवीय क्षति नबेहोरेको दाबी गरेका थिए। यसैबीच पोल्यान्डले विश्वकप २०२२ का लागि रूससँग प्लेअफ खेलमा सहभागी हुन अस्वीकार गरेको छ। ती दुई देशबीच मार्च २४ मा मस्कोमा खेल हुने कार्यक्रम थियो। पोलिस फुटबल फेडरेसनका अध्यक्षले भनेः यो बोल्ने हैन, काम गर्ने बेला हो। सुरक्षा परिषद्मा भिटो प्रयोगअमेरिका (एएफपी) : रूसले संयुक्त राष्ट्रसंघ सुरक्षा परिषद्मा आफूविरुद्ध परेको संकल्प प्रस्तावमा भिटो शक्ति प्रयोग गरेको छ। जसकारण उक्त प्रस्ताव परिषद्को शुक्रबार बसेको बैठकबाट पारित हुन सकेन। युक्रेनमा रूसको आक्रमणलाई अत्यन्तै कडा शब्दमा विरोध गर्दै रूसीे फौज तुरुन्त फिर्ता लिनुपर्ने माग गरिएको थियो। रूससहित अमेरिका, बेलायत, फ्रान्स र चीन परिषद्का स्थायी सदस्य हुन्। उनीहरूलाई भिटो शक्ति छ। अमेरिका र अल्बेनियाद्वारा सहलेखन गरिएको प्रस्तावको पक्षमा परिषद्का १५ सदस्यमध्ये ११ जनाले मतदान गरेका थिए। प्रस्ताव पारित हुन ९ देशको मत परेको भए हुने थियो। तर, रूसले भिटो प्रयोग गरी प्रस्ताव विफल पारिदिएको हो। मतदानमा चीन, भारत र संयुक्त अरब इमिरेट्सले सहभागिता जनाएनन्। तथापि, यस बहसले सदस्य राष्ट्रहरूलाई रूसको छिमेकीविरुद्ध पूर्ण आक्रमणको प्रक्षेपण गर्ने राष्ट्रपति भ्लादिमिर पुटिनको निर्णयको निन्दा गर्ने अवसर दिएको छ। राष्ट्रसंघका महासचिव एन्टोनियो गुटेर्रेसले युद्धले कसैलाई भलो नगर्ने बताए। सैनिकहरू ब्यारेकमा फर्कनुपर्छ। नेताहरू वार्ता र शान्तिको बाटोमा लाग्नुपर्छ। राष्ट्रसंघका लागि अमेरिकी राजदूत लिन्डा थोमसग्रीनफिल्ड रूसले प्रस्तावमा भिटो प्रयोग गरे पनि सत्यलाई भिटो प्रयोग गर्न नसक्ने बताए। प्रस्तावनामा बढी समर्थन जुटाउन मतदान हुनुभन्दा केही घण्टाअघि सुरक्षा परिषद्सामु राखिएको प्रस्तावना खाकामा रहेका शब्दलाई नरम बनाइएको थियो। जस्तैः प्रस्तावनामा रहेको निन्दा शब्दको ठाउँमा गम्भीर असहमति गरिएको थियो। सदस्यहरूलाई शान्ति पुनःस्थापना गर्न सैन्य कारबाही गर्न अनुमति दिन्छ भन्ने राष्ट्रसंघको बडापत्रको अध्याय ७ को सन्दर्भ हटाइएको थियो। उक्त प्रस्तावनाले युक्रेनको सार्वभौमिकतालाई पुनः पुष्टि गर्यो। रूसलाई तुरुन्तै युक्रेनविरुद्ध बलको प्रयोग बन्द गर्न आह्वान गर्यो। अन्ततः ७० भन्दा बढी देशले यस प्रस्तावनाको सहप्रायोजन गरे। राष्ट्रसंघका लागि बेलायतका राजदूत बार्बरा वुडवर्डले भने, गल्ती नगर्नुहोस्, रूस एक्लो छ। युक्रेनमा आक्रमणलाई कसैको समर्थन छैन। उनले रूसको आक्रमणलाई उत्तेजक र हठी भनी टिप्पणी गरे। यसले अन्तर्राष्ट्रिय प्रणालीलाई खतरामा पार्ने थोमसग्रिनफिल्डले बताए। राष्ट्रसंघका लागि रूसी राजदूत भासिली नेबेन्जियाले उक्त प्रस्तावनालाई रूसी र युक्रेनी विरोधी भनेर विरोध जनाएका थिए। भने, हामीलाई आक्रमणको संख्याका आधारमा अमेरिकासँग प्रतिस्पर्धा गर्न कठिन छ। तपाईंले नैतिकता कायम गर्न सक्नुहुन्न। युक्रेनी राजदूत सर्गिय किस्लित्स्याले सदस्यहरूलाई शान्तिका लागि प्रार्थना गर्न आग्रह गरे। उनले नेबेन्जियालाई पनि मुक्तिको निम्ति प्रार्थना गर्न आग्रह गरेका थिए। किस्लित्स्याले रूस नाजी शैलीको कार्यलाई निरन्तरता दिन उत्सुक रहेको आरोप लगाउँदा सहभागी सदस्यहरूले व्यापक रूपमा ताली बजाएका थिए। आफ्नो देशको अपनत्व माथिको व्याख्या गर्दै चिनियाँ राजदूत झाङ जुनले नाटो विस्तारबारे उल्लेख गरे। भने, रूसको वैधानिक सुरक्षा आकांक्षालाई ध्यान दिएर उचित सम्बोधन गर्नुपर्छ। युक्रेनमा ३ दिनमा केके भए ? रुसी सेनाद्वारा आक्रमण राजधानी किभमा शनिबार भीषण भिडन्त मारिए १९८ युक्रेनी युक्रेनी अधिकारी भन्छन्, ३५०० भन्दा बढी रूसी सैनिकको मृत्यु भयो। २०० जनालाई बन्दी बनाइयो ४८ घण्टामा १ लाख जनाले युक्रेन छाडे ः राष्ट्रसंघ राष्ट्रपतिद्वारा देश छाड्न अस्वीकार बेलायत र अन्य २५ देश युक्रेनलाई हतियार दिन सहमत थप मानवीय सहायता वा सैनिक सहयोग उपलब्ध गराउने सहमति पोल्यान्डद्वारा सन् २०२२ को विश्वकप फुटबलको प्ले अफ खेल रुससँग खेल्न अस्वीकार युक्रेनमा अलपत्र आफ्ना नागरिकको उद्घार गर्न भारतले पठायो विमान फ्रान्सको जलसेनाद्वारा रूसको सेन्ट पिटर्सबर्ग जाँदै गरेको मालवाहक पानीजहाज रोक १६७ सैनिक बोक्न सक्ने रूसी लडाकु विमान खसालेको युक्रेनको दाबी स्रोत : बीबीसी"
बालीको बिमा नगर्दा राहतबाट बञ्चित,"पोखरा : सरकारले दिएको कृषि बिमा उपयोग नगर्दा किसान राहतबाट बञ्चित हुने गरेका छन्। अधिकांश किसानलाई कृषि बालीको बिमा गर्नुपर्छ भन्ने ज्ञान छैन। त्यसैले असिना, हावाहुरी जस्ता प्रकोपका कारण क्षति ब्यहोर्न बाध्य छन्। पोखरामा अघिल्लो आइतबार परेको असिनाले कृषि क्षेत्रमा ठूलो नोक्सानी पुग्यो। महानगरपालिकाको ११, १३ र १८ नम्बर वडामा सबैभन्दा धेरै क्षति पुगेको छ। बाक्लो असिनाले गोठ भत्कदा पोखरा११ स्थित फलमान गुरुङको एउटा लैनो भैंसी र पाडो मरे। बालीनाली सखाप भयो। तर, बालीनालीको बिमा नगरेको महानगर कृषि महाशाखाले जनाएको छ। ठूलो असिनाबाट काउली, बन्दा, ब्रोकाउलीलगायत तरकारीबाली, तोरी, गहुँ, जौसहितका अन्नबालीमा नोक्सान पुर्याएको कृषि तथा पशु विकास महाशाखा प्रमुख मनहर कडरियाले जानकारी दिए। असिनाले १० देखि ११ करोडभन्दा बढीको नोक्सान पुगेको तथ्यांक महानगरले निकालेको छ। कृषि तथा पशु बिमाका लागि केन्द्र सरकारले ८० प्रतिशत र प्रदेश सरकराले २० प्रतिशत शुल्क ब्यहोर्ने गर्छ। निःशुल्का बिमा हुँदा पनि किसानले फाइदा लिन नसकेको कडरियाले बताए। किसानलाई बिमा गर्न सुझाए पनि निकै थोरै किसानले मात्र बिमा गरेको कृषि तथा पशु विकास महाशाखाको तथ्यांक छ। प्राकृतिक विपद्मा हुने नोक्सानीलाई ध्यानमा राखेर कृषि तथा पशु बिमाबाट लाभ लिन किसानलाई उनले सुझाए। पशु बिमाबाट किसानले सहज रूपमा बिमा रकम लिन सके पनि अन्नबाली नोक्सान हुँदा भने विमा रकम लिन सकस हुने गरेको किसानले बताएका छन्। झन्झटीलो हुँदा पनि कृषि तथा तरकारी विमामा किसान आकर्षित नभएको किसानले बताएका छन्। गोर्खाली मनकामना फूल नर्सरीका सञ्चालक केहरमान गुरुङले आफूलाई बिमाका बारेमा थाहा नभएको बताए। यतिन्जेल बिमाका फाइदा बारेमा थाहा थिएन। क्षति ब्यहोरेपछि बल्ल थाहा पाएँ, उनले भने, अब फूल नर्सरीको बिमा गर्छु। पोखरा५ मालेपाटनस्थित धारापानी कृषक समूहका सदस्य मोतीराम भट्टराईले डेढ रोपनी क्षेत्रमा लगाएको बन्दा, काउली, प्याजमा नोक्सान पुर्याएको बताए। वडा नं ५, ६, ७, १४, २१ मा पनि असिनाले क्षति पुर्याएको छ। २० लाख बढीको बालीनाली क्षति भएको ११ नम्बर वडाका किसान फलमान गुरुङले बताए। यसैगरी असिनाले फूल नर्सरीमा पनि ठूलो क्षति पुगेको छ। फूल नर्सरीको टनेल नै भत्काएको छ। टनेल बाहिरका फूललाई समेत नोक्सान पुर्याएको गोर्खाली मनकामना फूल नर्सरीका सञ्चालक केहरमान गुरुङले बताए। पोखरा महानगरभर २ हजार १ सय ८१ हेक्टरमा तरकारी खेति हुने गरेको कृषि महाशाखाको तथ्यांक छ। ३ सय २० हेक्टरमा फलफूल र १ हजार २ सय ५३ हेक्टरमा आलु उत्पादन हुन्छ। ८ सय ४ हेक्टरमा हिउँदे बाली लगाउने गरिन्छ।"
एमसीसीकै पक्षमा ढल्किँदै प्रचण्डनेपाल,"काठमाडौं : माओवादी केन्द्र र एकीकृत समाजवादी संसद्बाट विवादित विषयमा व्याख्यात्मक घोषणासहित एमसीसी अनुमोदन गर्न तयार बनेका छन्। सत्ता साझेदार दुवै दल यसअघि एमसीसीसम्बन्धी सरकारी प्रस्तावकै विरोधमा उभिएका थिए। उनीहरूले विपक्षमा मतदान गर्ने भनेका थिए। दुवै दलका शीर्ष नेताले प्रतिनिधिसभाको आइतबारकै बैठकबाट एमसीसी अनुमोदन गर्न साथ दिने आश्वासन दिएको बालुवाटार स्रोतको भनाइ छ। प्रधानमन्त्री शेरबहादुर देउवाले भने यसबारे पार्टीबाटै निर्णय गर्न भनेका छन्। त्यसलगत्तै एकीकृत समाजवादी अध्यक्ष माधवकुमार नेपालले आइतबार बिहान स्थायी कमिटी बैठक बोलाएका छन्। माओवादी केन्द्र अध्यक्ष पुष्पकमल दाहालले पार्टीका नेताहरूसँग छलफल थालेका छन्। प्रतिनिधिसभा बैठक आइतबार १ बजे बोलाइएको छ। एमसीसी सैन्य रणनीति नभएको, नेपाल र अमेरिकाको कानुन बाझिएको अवस्थामा नेपालको कानुन लागू हुने, लेखापरीक्षण नेपालको महालेखा परीक्षकको कार्यालयले गर्नेलगायत विषयमा व्याख्यात्मक घोषणा गर्नुपर्ने प्रस्ताव उनीहरूले गरेका हुन्। अमेरिकाले एमसीसी अनुमोदन गर्न फागुन १६ को समयसीमा दिएको छ। तर, सत्तारुढ गठबन्धनमा सहमति नजुटेपछि प्रधानमन्त्री देउवाले शनिबार पनि एमाले अध्यक्ष केपी शर्मा ओलीसँग वार्ता गरेका थिए। एमाले अध्यक्ष ओलीले आफ्ना माग पूरा हुनुपर्ने अडान नछाडेको सञ्चार तथा सूचना प्रविधिमन्त्री ज्ञानेन्द्रबहादुर कार्कीले बताए। अग्नि सापकोटालाई सभामुखबाट हटाउनुपर्ने, पार्टीले कारबाही गरेका १४ सांसदलाई पदमुक्त गर्नुपर्ने र गठबन्धन भत्काउनुपर्ने सर्त एमालेले राख्दै आएको छ। एमालेसँग कुरा नमिलेपछि प्रधानमन्त्री देउवाले दाहाल र नेपालसँग बालुवाटारमा छलफल गरेका थिए। त्यस क्रममा दाहाल र नेपालले व्याख्यात्मक घोषणाको मध्यमार्गी प्रस्ताव अघि सारेका हुन्। गठबन्धन टुट्ने अवस्था आएपछि दुवै दलका युवा नेता अघि सरेका थिए। युवा नेताकै गृहकार्यअनुसार यो प्रस्ताव शीर्ष नेताहरूसमक्ष पुगेको एकीकृत समाजवादीका एक नेताले बताए। प्रधानमन्त्री देउवा कुनै पनि हालतमा एमसीसी अनुमोदन गराउन लागेपछि दाहालनेपाल चेपुवामा परेका थिए। सरकारले राजनीतिक रस्साकस्सीबीच फागुन ८ मा एमसीसीसम्बन्धी प्रस्ताव संसद्मा पेस गरेको थियो। देउवाले फागुन १२ मै उक्त प्रस्ताव पारित गर्ने योजना बनाएका थिए। तर, त्यस दिन दाहाल र नेपालले झुक्याएर असफल पार्न खोजेको भन्दै देउवाले एमाले अध्यक्ष ओलीसँग सहयोग मागेका थिए। त्यस दिन देउवा र ओलीबीच दुईपटक वार्ता भएको थियो। त्यसपछि दाहाल र नेपाल गठबन्धन जोगाउन देउवाकहाँ पुगेका थिए। तर, ढुक्क नभएका देउवा फागुन १३ गतेको बैठक रोकेर ओली निवास बालकोट पुगेका थिए। एमाले उपाध्यक्ष सुवास नेम्बाङले सत्ता गठबन्धन भत्काउने सर्तमा एमालेले प्रधानमन्त्रीलाई साथ दिने प्रष्ट पारे। गठबन्धन भत्किए पनि एमाले सरकारमा भने सामेल नहुने तर सकेसम्म चाँडो चुनाव हुनुपर्ने शर्त प्रधानमन्त्रीसमक्ष राखेको नेता नेम्बाङले सुनाए। मुलुक र जनताका लागि दूषित गठबन्धन भत्काउनुपर्छ भन्नेमा एमाले एकदम प्रष्ट छ। तर, यो भत्किएर हामी सरकारमा जाँदैनौं, नेम्बाङले भने। निर्वाचनसम्म सरकार चलाउन देउवालाई नै दिने उल्लेख गर्दै नेम्बाङले तर कुनै पनि सर्तमा निर्वाचन एकदिन पनि ढिला गर्न नपाइने बताए। कांग्रेस र एमाले नेताबीच शनिबारको छलफल पनि निष्कर्षमा पुगेन। सञ्चारमन्त्री कार्कीले प्रतिनिधिसभाको अवरोध खुलाउन र राष्ट्रिय सहमतिमा एमसीसी अनुमोदन गर्न एमालेसँग आग्रह गरिएको बताए। हामीले प्रतिनिधिसभालाई सुचारु गरौं। एमसीसीलाई सहमतिका साथ अघि लगेर मुलुक महत्वपूर्ण विषयमा एकै स्थानमा उभिएर विश्वलाई सन्देश दिऔं भन्यौं, मन्त्री कार्कीले भने, तर एमालेले पुरानै अडान दोहोर्यायो। एमाले महासचिव शंकर पोखरेलले दुवै पक्षका अडान कायम रहे पनि निरन्तर संवाद हुने बताए। हामीले ५६ महिनादेखि संसद अवरुद्ध गर्दै आएका छौं। जबसम्म उहाँहरूले हाम्रो माग पूरा गर्नुहुन्न हामी संसद्मा भाग लिँदैनौं भनेका छौं, महासचिव पोखरेलले भने, उहाँहरूले एमसीसीमा समर्थन खोज्नुभएको छ। पहिला सत्ता पक्षको एउटा राय बनाउनुस् भनेका छौं। दाहाल र नेपालबीच शनिबारै सिंहदबारमा छलफल भएको थियो। उनीहरू एमसीसी अनुमोदन गर्ने बाटो खुलाउन सहमत भएका छन्। गठबन्धन नटुट्ने र एमसीसी पनि सहमतिकै बाटोबाट अघि बढ्ने दाहालले बताए। समस्याको समाधान हुन्छ। गठबन्धन टुट्दैन। एमसीसी पनि सहमतिको बाटोबाटै अघि बढ्छ, उनले भने। गठबन्धन एमसीसीको पक्ष र विपक्षमा बाँडिदा एमालेको राजनीतिक भूमिका बढेको उनले बताए। ओली प्रतिगमनविरुद्ध गठबन्धन गरेर सरकारमा भएकाहरू एमसीसीको पक्ष वा विपक्ष भएर पालैपालो उनै ओलीको शरण पर्न जानुपरेको छ, उनले भने, यसले राजनीतिक नैतिकताको कसीमा रसातलमा पुगिसकेको एमालेको राजनीतिक भूमिकालाई नै उचो बनाइदिएको छ। कांग्रेस र माओवादीले यस्तो उचाइ केपी ओलीलाई नदिनु पथ्र्याे। जसपाले स्पष्ट धारणा बनाएको छैन। जसपा संघीय परिषद् अध्यक्ष डा बाबुराम भट्टराई एमसीसी पास गर्नुपर्ने पक्षमा छन्। अध्यक्ष उपेन्द्र यादव मौन छन्। दुई दिनदेखि चलेको केन्द्रीय कार्यकारिणी बैठकमा एमसीसी एजेन्डा नै नबनेको प्रवक्ता डम्बर खतिवडाले बताए। शनिबार ६ घण्टासम्म चलेको बैठक निश्कर्षबिना नै टुगिंएको प्रवक्ता खतिवडाले सुनाए। समय आएपछि बोल्छौं नेकपा एमालेका सचिव तथा पूर्वपर्यटनमन्त्री योगेश भट्टराईले एमसीसीका विषयमा एमालेले समय आएपछि सदनबाट जवाफ दिने बताएका छन्। स्थानीय निर्वाचनलाई लक्षित गरी पार्टीको प्रशिक्षण कार्यक्रममा सदरमुकाम गाईघाटमा शनिबार प्रेस चौतारी नेपालले आयोजना गरेको पत्रकार सम्मेलनमा उनले यस्तो बताएका हुन्।"
वासस्थान बढाऔं बाघ जोगाऔं,"बाँकेबर्दियामा तीन वर्षको अवधिमा पाटेबाघको आक्रमणबाट २९ जनाको ज्यान गएको छ। ४० प्रतिशत बाघको आक्रमण निकुञ्जभन्दा बाहिर भएको छ। बाघको संख्या वृद्धि भएर बाँके र बर्दियामा मात्र होइन, अन्य संरक्षित क्षेत्र बाहिर पनि बाघ आक्रमणका घटना भइरहेका छन्। आहाराको खोजीमा अहिले बाघ निकुञ्ज बाहिर निस्केका छन्। स्थानीय डरत्रासमा छन्। मान्छे र घरपालुवा चौपायाको सजिलो शिकारमा बाघ पल्किन थालेको छ। सामुदायिक वनमा दिउँसै बाघसँग जम्काभेट हुनु सामान्य घटना बनेका छन्। २०औं शताब्दीको पूर्वाद्र्धमा विश्वमा एक लाखको हाराहारीमा बाघ थिए। सन् २०१८ को गणनामा विश्वभर ३ हजार ८९० मात्र बाघ छन्। विश्वभर १३ देशमा मात्र बाघ पाइन्छ। वनजंगल फँडानीले बासस्थानमा कमी हुनु, संरक्षणको अभाव, गैरकानुनी चोरी शिकारले अहिले बाघ लोपोन्मुख प्राणीको सूचीमा दर्ज भएको छ। पाटेबाघका नौ प्रजातिमध्ये तीन प्रजाति त लोप भइसकेका छन्। योजनाबद्ध रूपमा बाघ संरक्षण नगरेको भए केही वर्षभित्रै बाघ प्रजाति नै लोप हुने खतरामा थियो। बाघको संख्या बढेकै संरक्षण गर्न थालेपछि हो। यही वर्षभित्र बाघको संख्या दोब्बर बनाउने लक्ष्य पूरा हुँदैछ। बाघको संख्या वृद्धि भएसँगै निकुञ्ज, मध्यवर्ती क्षेत्र र जैविक मार्गमा पर्ने वनको आसपासका बासिन्दा बाघको आक्रमणबाट अकालमा ज्यान गुमाइरहेका छन्। कतिको अंगभंग भएको छ। घरेलु चौपायालाई पनि बाघले खाएको छ। मानिस र घरपालुवा जनावरको शिकारमा बाघ पल्कनु भनेको मानवका लागि मात्र होइन, बाघकै लागि पनि खतरा हुन्छ। बाघको शिकार गर्ने गुण हराउँदै जान्छ। एउटा शिकार गर्न बाघले कम्तीमा २० वटा आक्रमण गर्छ। बाघ नरभक्षी हुँदा वा घरपालुवा जनावरमा पल्किँदा उसका विशिष्ट गुण पनि हराउँछन्। केही नलागे बुढो बाघले त खाल्डो खनेर आत्महत्या गर्छ भनिन्छ। जसले सिंगो इको सिस्टमलाई नै प्रभाव पार्नसक्छ। जंगली हात्ती गाउँ पस्छ। घर भत्काउँछ। मानिसमाथि आक्रमण गर्छ। बाली खाइदिन्छ। गैंडा पनि निर्बाध रूपमा टोलबस्तीबाटै हिँड्छ। मृग, बँदेल, नीलगाई, बाँदर आदि वन्यजन्तुले पनि बाली खाएर किसान हैरान पर्छन्। यसको मुख्य कारण वर्षौंदेखिको वन्यजन्तुको वासस्थान मानवले कब्जा गरेर हो। जनसंख्या बढ्दो छ। जमिन बढ्दैन। त्यसैले वन क्षेत्र नै अतिक्रमणको चपेटामा पर्छ। विगतको विशाल वन क्षेत्रमा अहिले मानव बस्ती छ। घरजग्गा छन्। जसबाट वन्यजन्तुको वासस्थान साँघुरो हुँदै गएको छ। वन्यजन्तुको संख्या वृद्धि गर्ने उद्देश्यले बनाएका संरक्षित क्षेत्रमा यस्तो समस्या अझ बढी छ। जसका कारण वन्यजन्तुमानव द्वन्द्व बढिरहेको छ। बाघ प्रकृतिको सुन्दर लोपोन्मुख प्राणी हो। जैविक प्रणालीलाई सन्तुलनमा राख्न बाघले योगदान पुर्याउँछ। खाद्य शृंखलामा बाघ मुख्य शिकारी जनावर भएकाले अरू जनावरलाई नियन्त्रणमा राखेर वातावरण सन्तुलनमा योगदान गर्छ। बाघ संरक्षणका लागि ठूलो जंगल क्षेत्र चाहिने भएकाले अन्य वन्य पशुपंक्षीको संरक्षणमा पनि मद्दत पुगिरहेको हुन्छ। बाघको संरक्षण गरेपछि अन्य वन्यजन्तु, जीवजन्तु जस्ता जैविक विविधताको स्वतः संरक्षण भइरहेको हुन्छ। त्यसैले निकुञ्ज, आरक्ष, संरक्षित क्षेत्र वा मध्यवर्ती क्षेत्र विस्तार गर्नु पनि बढ्दो बाघको वासस्थान व्यवस्थित गर्ने एउटा उपाय हो। निकुञ्ज आसपासका बस्तीलाई अन्यत्र सार्न सकिन्छ। निकुञ्ज र आरक्ष निर्माण गर्दा विगतमा बस्तीलाई स्थानान्तरण गरेका अनुभवबाट पाठ सिक्दै संरक्षित क्षेत्र विस्तार गर्न ढिलो गर्नु हुँदैन। वन मन्त्रालयले सम्भाव्यता अध्ययन गर्न ढिलो गर्नु हुँदैन। यस विषयमा सरकारको गम्भीर ध्यानाकर्षण हुन जरुरी छ।"
युक्रेनमा रूसद्वारा रक्तपात,"एजेन्सीको सहयोगमा : अमेरिकालगायत शक्ति राष्ट्रले युक्रेनमा रूसको सम्भावित आक्रमणप्रति खबरदारी गरे। रूसी राष्ट्रपति भ्लादिमिर पुटिनले भने त्यसलाई अस्वीकार गरिरहे। तर, अन्ततः रूसले युक्रेनमा आक्रमण गरिछाड्यो। उसले राजधानी किभमै छिरेर शनिबार विध्वंश मच्चाएको छ। युक्रेनका उत्तर, पूर्व र दक्षिणी सीमापारि सेना पठाउँदै रूसले शान्ति सम्झौता भंग मात्रै गरेन रक्तपात मच्चाएको छ। भिडन्तमा शनिबारसम्म १ सय ९८ युक्रेनी मारिएको युक्रेनका स्वास्थ्यमन्त्री भिक्टर ल्यास्कोले पुष्टि गरेका छन्। मृतकमध्ये तीन बालबालिका छन्। रूसले शन्ति भंग गर्यो। हाम्रा नागरिक युद्धको आगोमा परेका छन्, मन्त्री ल्यास्काले भने, यो क्रियाकलापले युक्रेनलाई मात्रै होइन, महादेशको सम्पूर्ण सुरक्षा संरचनालाई खतरामा पार्न सक्छ। उनले रूसी आक्रमणका कारण थप १ हजार १ सय १५ जना घाइते भएको शनिबार फेसबुक पेजमा जनाएका छन्। घाइतेमध्ये ३३ बालबालिका छन्। धेरै घाइतेको अवस्था चिन्ताजनक छ, उनले लेखेका छन्। आक्रमणको तेस्रो दिन शनिबार पनि राजधानी किभका चोकहरूमा संघर्ष जारी रहेको युक्रेन सरकारले बताएको छ। रूसी सैनिक नजिकै आइपुग्दा बिहानदेखि विभिन्न ठाउँमा विस्फोट भए। त्यसमा केही आवासीय क्षेत्र पनि परे। प्रतिकार गर्न मात्रै होइन, घाइते र मृतकको तथ्यांक संकलन गर्न पनि मुस्किल भएको सरकारी अधिकारी बताउँछन्। राजधानीतर्फ केन्द्रित हुँदै गरेका रूसी आक्रमणकारीलाई रोक्न युक्रेनले सेना परिचालन गरेको छ। नागरिकलाई हतियार वितरण गरिएको बीबीसीले उल्लेख गरेको छ। युक्रेन छाडेर सुरक्षित स्थानमा जान गरिएको अमेरिकी प्रस्ताव युक्रेनी राष्ट्रपति भोलोदिमिर जेलेन्स्कीले अस्वीकार गरेका छन्। उनले युक्रेनको प्रतिरक्षा गरिने वाचा दोहोर्याएका छन्। हामी आफंै सडकमा छौं। नागरिकको साथ छ। सेनालाई रूससँग आत्मसमर्पण गर्न आह्वान गरे भन्ने आफवाहको खण्डन गर्छु, राष्ट्रपति जेलेन्स्कीले आफैंले खिचेको भिडियो ट्विटरमा प्रेषित गर्दै लेखेका छन्। बाहिर आएको अफवाहलाई निस्तेज पार्न उनले आफू सडकमा गएर हौसलाको सन्देश दिएका छन्। उनको उद्धार गर्ने वासिङ्टनको प्रस्तावलाई जेलेन्स्कीले अस्वीकार गरेको अमेरिकी सञ्चारमाध्यमहरूले जनाएका छन्। लडाइँ यहाँ भइरहेको छ। मलाई हतियार चाहिएको छ। कुनै सवारी होइन, अमेरिकी समाचार संस्था एपीले वार्तालापबारे लेखेको छ। युक्रेनले अमेरिकी नेतृत्वमा रहेको नाटोको सदस्यता लिने तयारी गरेपछि रूस रुष्ट बन्यो। रूसले सोमबार राति पूर्वी युक्रेनका दुई क्षेत्रलाई स्वतन्त्र राज्यको मान्यता दिएको थियो। पुटिनले शान्ति स्थापनाका लागि भन्दै ती क्षेत्रमा सेना खटाए। त्यसपछि चुलिएको विवादले युक्रेन रणभूमिमा परिणत भएको हो। शान्तिका लागि भनेर खटाइएका सेनाले नै रक्तपात मच्चाएका छन्। बीबीसीका अनुसार रूसी सेनाले युक्रेनका पूर्व, उत्तर र दक्षिणतर्फबाट आक्रमण सुरु गरे। हवाई सेनाले क्षेप्यास्त्र तथा बम प्रहार गरिरहेका छन्। युक्रेनको राजधानी किभसहित १२ स्थानलाई लक्ष्य गरी रूसी सेनाले आक्रमण तीव्र पारेको हो। पूर्वी क्षेत्रमा पनि क्षेप्यास्त्र र बम प्रहार गर्दै रूसी हवाई सेना प्यारासुटबाट ओर्लिरहेका छन्। त्यस्तै, बेलारूस र क्रिमियाबाट पनि दर्जनौं ट्यांकसहित युक्रेनमा प्रवेश गरेका छन्। यो क्रम रोकिने देखिँदैन। किभका थुप्रै बासिन्दा विस्थापित भएका छन् । साइरन बज्न थालेपछि स्थानीय बासिन्दा बाहिरिएको बीबीसीले उल्लेख गरेको छ। मोल्दोभाको सीमा क्षेत्रमा सयौं सवारीसाधन जम्मा भएका छन्। ती सवारीमा सहर छाड्ने धेरै छन्। बीबीसी न्यूज टेलिभिजनमा प्रसारित दृश्यमा युक्रेनी नागरिकले विभिन्न समूहमा बाँडिएर सडकमा प्रार्थना गरेको पनि देखिन्छ। प्रार्थना, भागाभाग र भिडन्तमा आफैं खटिने अवस्थामा युक्रेनका नागरिक छन्। यहाँ १८ देखि ६० वर्षका पुरुषले देश छाड्न नपाउने घोषणा गरिएको छ। पुटिनलाई प्रतिबन्धयुक्रेनमा आक्रमणपछि अमेरिका, बेलायत, युरोपेली संघ र क्यानडाले रूसी राष्ट्रपति पुटिनलाई प्रतिबन्ध लगाएका छन्। अमेरिकी अर्थ मन्त्रालयले औपचारिक रूपमा रूसी राष्ट्रपति पुटिन र विदेशमन्त्री सर्गेइ लाभ्रोफविरुद्ध प्रतिबन्ध लगाएको बीबीसीले उल्लेख गरेको छ। पुटिनले भने युक्रेनलाई चरमपन्थीहरूले कब्जा गरेको आरोप लगाउँदै आएका छन्। सन् २०१४ मा रूससमर्थक राष्ट्रपति भिक्टर यानुकोभिचलाई महिनौंको विरोध प्रदर्शनबाट हटाएपछि पुटिनले यस्तो आरोप लगाएका हुन्। त्यसपछि रूसले दक्षिणी क्षेत्र क्राइमिया कब्जा गरी पूर्वमा पृथकतावादीलाई समर्थन गर्दै विद्रोह सुरु गराएर त्यसको बदला लिएको थियो। उक्त लडाइँमा १४ हजारको ज्यान गइसकेको छ। पुटिनले आंशिक रूपमा नेटोको पूर्वतर्फको विस्तारलाई आक्रमणको कारणका रूपमा दोष दिएका छन्। युक्रेनले नेटोमा सामेल हुन उपयुक्त समय पर्खिरहेको छ। रूसी उपविदेशमन्त्रीले युक्रेन कहिल्यै नेटोको सदस्य नबनोस् भन्ने सुनिश्चित गर्नु आफ्ना लागि अनिवार्य भएको बताएका छन्। पुटिनले गत वर्ष रूसी र युक्रेनीलाई एउटै राष्ट्र भनेर वर्णन गर्दै लेख लेखेका थिए। उनले त्यसमा डिसेम्बर १९९१ मा भएको सोभियत संघको पतनलाई ऐतिहासिक रूसको विघटन भनेर वर्णन गरेका थिए। मोदीसँग जेलेन्स्कीको संवाद भारतीय प्रधानमन्त्री नरेन्द्र मोदीसँग युक्रेनी राष्ट्रपति भोलोदिमिर जेलेन्स्कीले टेलिफोन संवाद गरेका छन्। जेलेन्स्कीले मोदीलाई रूसी आक्रमणबारे जानकारी दिँदै संयुक्त राष्ट्रसंघको सुरक्षा परिषद्मा युक्रेनलाई राजनीतिक समर्थन गर्न आग्रह गरेका जनाइएको छ। अहिलेसम्म १ लाख आक्रमणकारी हाम्रो भूमिमा पसिसकेका छन्। उनीहरूले अन्धाधुन्द गोली र बम प्रहार गरिरहेका छन्, जेलेनेन्सीले ट्वीटमा लेखेका छन्, भारतले सुरक्षा परिषद्मा राजनीतिक समर्थन गरेर आक्रमणकारीलाई रोकोस्। जवाफमा मोदीले हिंसाको तुरुन्त अन्त्य र वार्तामा आउन आफ्नो आह्वान दोहोर्याए। उनले शान्ति प्रयासहरूमा कुनै पनि तरिकाले योगदान गर्न भारत तयार रहेको बताएको भारतीय विदेश मन्त्रालयले जनाएको छ। जेलेन्स्कीले सुरक्षा परिषद्मा समर्थन गर्न आग्रह गरे पनि शुक्रबार भारत, चीन र यूएईले मतदानमा सहभागी भएनन्। परिषद्ले रूसको कदमको निन्दा गर्दै थप कदम चाल्ने प्रस्ताव गरेको थियो। मोदीले शुक्रबार पुटिनलाई सम्पर्क गरेर संवादमार्फत समस्याको समाधान गर्न आग्रह गरेका थिए।फ्रान्सले रूसलाई युक्रेनसँग बार्ताको ढोका खुला राख्न आग्रह गरेको छ। फ्रान्सेली राष्ट्रपति इमानुएल म्याक्रोले पुटिनसँग यसबारे फोनवार्ता गरेका थिए। रूसले युक्रेनमा आक्रमण गरेको दोस्रो दिन शुक्रबार उनीहरूबीच फोनवार्ता भएको थियो। रूसी विमान खसालिदिएको युक्रेनको दाबीयुक्रेनले रूसी सैनिक चढेको एउटा विमान किभनजिकै खसालिदिएको दाबी गरेको छ। यो विषयमा रूसले प्रतिक्रिया नदिएको बीबीसीले जनाएको छ। किभ क्षेत्रमा प्याराट्रूपरहरूलाई अवतरण गराउने प्रयास गरिरहेको रूसी आइएल७६ एमडी सैन्य विमान खसालेको बताइएको छ। युक्रेनी लडाकु विमानले उक्त विमान शनिबार खसालिदिएको त्यहाँको रक्षा मन्त्रालयले आफ्नो फेसबुक पेजमा उल्लेख गरेको छ। यसको निर्माताले उल्लेख गरेको विवरणअनुसार उक्त विमानले १ सय ६७ जना सैनिक र चालकदलका ६ वा ७ सदस्य बोक्न सक्छ। युक्रेनका सैन्य कमान्डर जेनरल भ्यालरी जालज्नीले आफ्नो फेसबुकमा रूसी सैन्य विमान खसालेको प्रतिसंकेत गर्दै सन् २०१४ मा युक्रेनी विमान खसालिएको घटनाको बदला लिइएको बताएका छन्। शनिबार रूसी सैन्य प्रवक्ताले युक्रेनमा गरिएको आक्रमणमा मस्कोले कुनै मानवीय क्षति नबेहोरेको दाबी गरेका थिए। यसैबीच पोल्यान्डले विश्वकप २०२२ का लागि रूससँग प्लेअफ खेलमा सहभागी हुन अस्वीकार गरेको छ। ती दुई देशबीच मार्च २४ मा मस्कोमा खेल हुने कार्यक्रम थियो। पोलिस फुटबल फेडरेसनका अध्यक्षले भनेः यो बोल्ने हैन, काम गर्ने बेला हो। सुरक्षा परिषद्मा भिटो प्रयोगअमेरिका (एएफपी) : रूसले संयुक्त राष्ट्रसंघ सुरक्षा परिषद्मा आफूविरुद्ध परेको संकल्प प्रस्तावमा भिटो शक्ति प्रयोग गरेको छ। जसकारण उक्त प्रस्ताव परिषद्को शुक्रबार बसेको बैठकबाट पारित हुन सकेन। युक्रेनमा रूसको आक्रमणलाई अत्यन्तै कडा शब्दमा विरोध गर्दै रूसीे फौज तुरुन्त फिर्ता लिनुपर्ने माग गरिएको थियो। रूससहित अमेरिका, बेलायत, फ्रान्स र चीन परिषद्का स्थायी सदस्य हुन्। उनीहरूलाई भिटो शक्ति छ। अमेरिका र अल्बेनियाद्वारा सहलेखन गरिएको प्रस्तावको पक्षमा परिषद्का १५ सदस्यमध्ये ११ जनाले मतदान गरेका थिए। प्रस्ताव पारित हुन ९ देशको मत परेको भए हुने थियो। तर, रूसले भिटो प्रयोग गरी प्रस्ताव विफल पारिदिएको हो। मतदानमा चीन, भारत र संयुक्त अरब इमिरेट्सले सहभागिता जनाएनन्। तथापि, यस बहसले सदस्य राष्ट्रहरूलाई रूसको छिमेकीविरुद्ध पूर्ण आक्रमणको प्रक्षेपण गर्ने राष्ट्रपति भ्लादिमिर पुटिनको निर्णयको निन्दा गर्ने अवसर दिएको छ। राष्ट्रसंघका महासचिव एन्टोनियो गुटेर्रेसले युद्धले कसैलाई भलो नगर्ने बताए। सैनिकहरू ब्यारेकमा फर्कनुपर्छ। नेताहरू वार्ता र शान्तिको बाटोमा लाग्नुपर्छ। राष्ट्रसंघका लागि अमेरिकी राजदूत लिन्डा थोमसग्रीनफिल्ड रूसले प्रस्तावमा भिटो प्रयोग गरे पनि सत्यलाई भिटो प्रयोग गर्न नसक्ने बताए। प्रस्तावनामा बढी समर्थन जुटाउन मतदान हुनुभन्दा केही घण्टाअघि सुरक्षा परिषद्सामु राखिएको प्रस्तावना खाकामा रहेका शब्दलाई नरम बनाइएको थियो। जस्तैः प्रस्तावनामा रहेको निन्दा शब्दको ठाउँमा गम्भीर असहमति गरिएको थियो। सदस्यहरूलाई शान्ति पुनःस्थापना गर्न सैन्य कारबाही गर्न अनुमति दिन्छ भन्ने राष्ट्रसंघको बडापत्रको अध्याय ७ को सन्दर्भ हटाइएको थियो। उक्त प्रस्तावनाले युक्रेनको सार्वभौमिकतालाई पुनः पुष्टि गर्यो। रूसलाई तुरुन्तै युक्रेनविरुद्ध बलको प्रयोग बन्द गर्न आह्वान गर्यो। अन्ततः ७० भन्दा बढी देशले यस प्रस्तावनाको सहप्रायोजन गरे। राष्ट्रसंघका लागि बेलायतका राजदूत बार्बरा वुडवर्डले भने, गल्ती नगर्नुहोस्, रूस एक्लो छ। युक्रेनमा आक्रमणलाई कसैको समर्थन छैन। उनले रूसको आक्रमणलाई उत्तेजक र हठी भनी टिप्पणी गरे। यसले अन्तर्राष्ट्रिय प्रणालीलाई खतरामा पार्ने थोमसग्रिनफिल्डले बताए। राष्ट्रसंघका लागि रूसी राजदूत भासिली नेबेन्जियाले उक्त प्रस्तावनालाई रूसी र युक्रेनी विरोधी भनेर विरोध जनाएका थिए। भने, हामीलाई आक्रमणको संख्याका आधारमा अमेरिकासँग प्रतिस्पर्धा गर्न कठिन छ। तपाईंले नैतिकता कायम गर्न सक्नुहुन्न। युक्रेनी राजदूत सर्गिय किस्लित्स्याले सदस्यहरूलाई शान्तिका लागि प्रार्थना गर्न आग्रह गरे। उनले नेबेन्जियालाई पनि मुक्तिको निम्ति प्रार्थना गर्न आग्रह गरेका थिए। किस्लित्स्याले रूस नाजी शैलीको कार्यलाई निरन्तरता दिन उत्सुक रहेको आरोप लगाउँदा सहभागी सदस्यहरूले व्यापक रूपमा ताली बजाएका थिए। आफ्नो देशको अपनत्व माथिको व्याख्या गर्दै चिनियाँ राजदूत झाङ जुनले नाटो विस्तारबारे उल्लेख गरे। भने, रूसको वैधानिक सुरक्षा आकांक्षालाई ध्यान दिएर उचित सम्बोधन गर्नुपर्छ। युक्रेनमा ३ दिनमा केके भए ? रुसी सेनाद्वारा आक्रमण राजधानी किभमा शनिबार भीषण भिडन्त मारिए १९८ युक्रेनी युक्रेनी अधिकारी भन्छन्, ३५०० भन्दा बढी रूसी सैनिकको मृत्यु भयो। २०० जनालाई बन्दी बनाइयो ४८ घण्टामा १ लाख जनाले युक्रेन छाडे ः राष्ट्रसंघ राष्ट्रपतिद्वारा देश छाड्न अस्वीकार बेलायत र अन्य २५ देश युक्रेनलाई हतियार दिन सहमत थप मानवीय सहायता वा सैनिक सहयोग उपलब्ध गराउने सहमति पोल्यान्डद्वारा सन् २०२२ को विश्वकप फुटबलको प्ले अफ खेल रुससँग खेल्न अस्वीकार युक्रेनमा अलपत्र आफ्ना नागरिकको उद्घार गर्न भारतले पठायो विमान फ्रान्सको जलसेनाद्वारा रूसको सेन्ट पिटर्सबर्ग जाँदै गरेको मालवाहक पानीजहाज रोक १६७ सैनिक बोक्न सक्ने रूसी लडाकु विमान खसालेको युक्रेनको दाबी स्रोत : बीबीसी"
वासस्थान बढाऔं बाघ जोगाऔं,"बाँकेबर्दियामा तीन वर्षको अवधिमा पाटेबाघको आक्रमणबाट २९ जनाको ज्यान गएको छ। ४० प्रतिशत बाघको आक्रमण निकुञ्जभन्दा बाहिर भएको छ। बाघको संख्या वृद्धि भएर बाँके र बर्दियामा मात्र होइन, अन्य संरक्षित क्षेत्र बाहिर पनि बाघ आक्रमणका घटना भइरहेका छन्। आहाराको खोजीमा अहिले बाघ निकुञ्ज बाहिर निस्केका छन्। स्थानीय डरत्रासमा छन्। मान्छे र घरपालुवा चौपायाको सजिलो शिकारमा बाघ पल्किन थालेको छ। सामुदायिक वनमा दिउँसै बाघसँग जम्काभेट हुनु सामान्य घटना बनेका छन्। २०औं शताब्दीको पूर्वाद्र्धमा विश्वमा एक लाखको हाराहारीमा बाघ थिए। सन् २०१८ को गणनामा विश्वभर ३ हजार ८९० मात्र बाघ छन्। विश्वभर १३ देशमा मात्र बाघ पाइन्छ। वनजंगल फँडानीले बासस्थानमा कमी हुनु, संरक्षणको अभाव, गैरकानुनी चोरी शिकारले अहिले बाघ लोपोन्मुख प्राणीको सूचीमा दर्ज भएको छ। पाटेबाघका नौ प्रजातिमध्ये तीन प्रजाति त लोप भइसकेका छन्। योजनाबद्ध रूपमा बाघ संरक्षण नगरेको भए केही वर्षभित्रै बाघ प्रजाति नै लोप हुने खतरामा थियो। बाघको संख्या बढेकै संरक्षण गर्न थालेपछि हो। यही वर्षभित्र बाघको संख्या दोब्बर बनाउने लक्ष्य पूरा हुँदैछ। बाघको संख्या वृद्धि भएसँगै निकुञ्ज, मध्यवर्ती क्षेत्र र जैविक मार्गमा पर्ने वनको आसपासका बासिन्दा बाघको आक्रमणबाट अकालमा ज्यान गुमाइरहेका छन्। कतिको अंगभंग भएको छ। घरेलु चौपायालाई पनि बाघले खाएको छ। मानिस र घरपालुवा जनावरको शिकारमा बाघ पल्कनु भनेको मानवका लागि मात्र होइन, बाघकै लागि पनि खतरा हुन्छ। बाघको शिकार गर्ने गुण हराउँदै जान्छ। एउटा शिकार गर्न बाघले कम्तीमा २० वटा आक्रमण गर्छ। बाघ नरभक्षी हुँदा वा घरपालुवा जनावरमा पल्किँदा उसका विशिष्ट गुण पनि हराउँछन्। केही नलागे बुढो बाघले त खाल्डो खनेर आत्महत्या गर्छ भनिन्छ। जसले सिंगो इको सिस्टमलाई नै प्रभाव पार्नसक्छ। जंगली हात्ती गाउँ पस्छ। घर भत्काउँछ। मानिसमाथि आक्रमण गर्छ। बाली खाइदिन्छ। गैंडा पनि निर्बाध रूपमा टोलबस्तीबाटै हिँड्छ। मृग, बँदेल, नीलगाई, बाँदर आदि वन्यजन्तुले पनि बाली खाएर किसान हैरान पर्छन्। यसको मुख्य कारण वर्षौंदेखिको वन्यजन्तुको वासस्थान मानवले कब्जा गरेर हो। जनसंख्या बढ्दो छ। जमिन बढ्दैन। त्यसैले वन क्षेत्र नै अतिक्रमणको चपेटामा पर्छ। विगतको विशाल वन क्षेत्रमा अहिले मानव बस्ती छ। घरजग्गा छन्। जसबाट वन्यजन्तुको वासस्थान साँघुरो हुँदै गएको छ। वन्यजन्तुको संख्या वृद्धि गर्ने उद्देश्यले बनाएका संरक्षित क्षेत्रमा यस्तो समस्या अझ बढी छ। जसका कारण वन्यजन्तुमानव द्वन्द्व बढिरहेको छ। बाघ प्रकृतिको सुन्दर लोपोन्मुख प्राणी हो। जैविक प्रणालीलाई सन्तुलनमा राख्न बाघले योगदान पुर्याउँछ। खाद्य शृंखलामा बाघ मुख्य शिकारी जनावर भएकाले अरू जनावरलाई नियन्त्रणमा राखेर वातावरण सन्तुलनमा योगदान गर्छ। बाघ संरक्षणका लागि ठूलो जंगल क्षेत्र चाहिने भएकाले अन्य वन्य पशुपंक्षीको संरक्षणमा पनि मद्दत पुगिरहेको हुन्छ। बाघको संरक्षण गरेपछि अन्य वन्यजन्तु, जीवजन्तु जस्ता जैविक विविधताको स्वतः संरक्षण भइरहेको हुन्छ। त्यसैले निकुञ्ज, आरक्ष, संरक्षित क्षेत्र वा मध्यवर्ती क्षेत्र विस्तार गर्नु पनि बढ्दो बाघको वासस्थान व्यवस्थित गर्ने एउटा उपाय हो। निकुञ्ज आसपासका बस्तीलाई अन्यत्र सार्न सकिन्छ। निकुञ्ज र आरक्ष निर्माण गर्दा विगतमा बस्तीलाई स्थानान्तरण गरेका अनुभवबाट पाठ सिक्दै संरक्षित क्षेत्र विस्तार गर्न ढिलो गर्नु हुँदैन। वन मन्त्रालयले सम्भाव्यता अध्ययन गर्न ढिलो गर्नु हुँदैन। यस विषयमा सरकारको गम्भीर ध्यानाकर्षण हुन जरुरी छ।"
बालीको बिमा नगर्दा राहतबाट बञ्चित,"पोखरा : सरकारले दिएको कृषि बिमा उपयोग नगर्दा किसान राहतबाट बञ्चित हुने गरेका छन्। अधिकांश किसानलाई कृषि बालीको बिमा गर्नुपर्छ भन्ने ज्ञान छैन। त्यसैले असिना, हावाहुरी जस्ता प्रकोपका कारण क्षति ब्यहोर्न बाध्य छन्। पोखरामा अघिल्लो आइतबार परेको असिनाले कृषि क्षेत्रमा ठूलो नोक्सानी पुग्यो। महानगरपालिकाको ११, १३ र १८ नम्बर वडामा सबैभन्दा धेरै क्षति पुगेको छ। बाक्लो असिनाले गोठ भत्कदा पोखरा११ स्थित फलमान गुरुङको एउटा लैनो भैंसी र पाडो मरे। बालीनाली सखाप भयो। तर, बालीनालीको बिमा नगरेको महानगर कृषि महाशाखाले जनाएको छ। ठूलो असिनाबाट काउली, बन्दा, ब्रोकाउलीलगायत तरकारीबाली, तोरी, गहुँ, जौसहितका अन्नबालीमा नोक्सान पुर्याएको कृषि तथा पशु विकास महाशाखा प्रमुख मनहर कडरियाले जानकारी दिए। असिनाले १० देखि ११ करोडभन्दा बढीको नोक्सान पुगेको तथ्यांक महानगरले निकालेको छ। कृषि तथा पशु बिमाका लागि केन्द्र सरकारले ८० प्रतिशत र प्रदेश सरकराले २० प्रतिशत शुल्क ब्यहोर्ने गर्छ। निःशुल्का बिमा हुँदा पनि किसानले फाइदा लिन नसकेको कडरियाले बताए। किसानलाई बिमा गर्न सुझाए पनि निकै थोरै किसानले मात्र बिमा गरेको कृषि तथा पशु विकास महाशाखाको तथ्यांक छ। प्राकृतिक विपद्मा हुने नोक्सानीलाई ध्यानमा राखेर कृषि तथा पशु बिमाबाट लाभ लिन किसानलाई उनले सुझाए। पशु बिमाबाट किसानले सहज रूपमा बिमा रकम लिन सके पनि अन्नबाली नोक्सान हुँदा भने विमा रकम लिन सकस हुने गरेको किसानले बताएका छन्। झन्झटीलो हुँदा पनि कृषि तथा तरकारी विमामा किसान आकर्षित नभएको किसानले बताएका छन्। गोर्खाली मनकामना फूल नर्सरीका सञ्चालक केहरमान गुरुङले आफूलाई बिमाका बारेमा थाहा नभएको बताए। यतिन्जेल बिमाका फाइदा बारेमा थाहा थिएन। क्षति ब्यहोरेपछि बल्ल थाहा पाएँ, उनले भने, अब फूल नर्सरीको बिमा गर्छु। पोखरा५ मालेपाटनस्थित धारापानी कृषक समूहका सदस्य मोतीराम भट्टराईले डेढ रोपनी क्षेत्रमा लगाएको बन्दा, काउली, प्याजमा नोक्सान पुर्याएको बताए। वडा नं ५, ६, ७, १४, २१ मा पनि असिनाले क्षति पुर्याएको छ। २० लाख बढीको बालीनाली क्षति भएको ११ नम्बर वडाका किसान फलमान गुरुङले बताए। यसैगरी असिनाले फूल नर्सरीमा पनि ठूलो क्षति पुगेको छ। फूल नर्सरीको टनेल नै भत्काएको छ। टनेल बाहिरका फूललाई समेत नोक्सान पुर्याएको गोर्खाली मनकामना फूल नर्सरीका सञ्चालक केहरमान गुरुङले बताए। पोखरा महानगरभर २ हजार १ सय ८१ हेक्टरमा तरकारी खेति हुने गरेको कृषि महाशाखाको तथ्यांक छ। ३ सय २० हेक्टरमा फलफूल र १ हजार २ सय ५३ हेक्टरमा आलु उत्पादन हुन्छ। ८ सय ४ हेक्टरमा हिउँदे बाली लगाउने गरिन्छ।"
एमसीसीकै पक्षमा ढल्किँदै प्रचण्डनेपाल,"काठमाडौं : माओवादी केन्द्र र एकीकृत समाजवादी संसद्बाट विवादित विषयमा व्याख्यात्मक घोषणासहित एमसीसी अनुमोदन गर्न तयार बनेका छन्। सत्ता साझेदार दुवै दल यसअघि एमसीसीसम्बन्धी सरकारी प्रस्तावकै विरोधमा उभिएका थिए। उनीहरूले विपक्षमा मतदान गर्ने भनेका थिए। दुवै दलका शीर्ष नेताले प्रतिनिधिसभाको आइतबारकै बैठकबाट एमसीसी अनुमोदन गर्न साथ दिने आश्वासन दिएको बालुवाटार स्रोतको भनाइ छ। प्रधानमन्त्री शेरबहादुर देउवाले भने यसबारे पार्टीबाटै निर्णय गर्न भनेका छन्। त्यसलगत्तै एकीकृत समाजवादी अध्यक्ष माधवकुमार नेपालले आइतबार बिहान स्थायी कमिटी बैठक बोलाएका छन्। माओवादी केन्द्र अध्यक्ष पुष्पकमल दाहालले पार्टीका नेताहरूसँग छलफल थालेका छन्। प्रतिनिधिसभा बैठक आइतबार १ बजे बोलाइएको छ। एमसीसी सैन्य रणनीति नभएको, नेपाल र अमेरिकाको कानुन बाझिएको अवस्थामा नेपालको कानुन लागू हुने, लेखापरीक्षण नेपालको महालेखा परीक्षकको कार्यालयले गर्नेलगायत विषयमा व्याख्यात्मक घोषणा गर्नुपर्ने प्रस्ताव उनीहरूले गरेका हुन्। अमेरिकाले एमसीसी अनुमोदन गर्न फागुन १६ को समयसीमा दिएको छ। तर, सत्तारुढ गठबन्धनमा सहमति नजुटेपछि प्रधानमन्त्री देउवाले शनिबार पनि एमाले अध्यक्ष केपी शर्मा ओलीसँग वार्ता गरेका थिए। एमाले अध्यक्ष ओलीले आफ्ना माग पूरा हुनुपर्ने अडान नछाडेको सञ्चार तथा सूचना प्रविधिमन्त्री ज्ञानेन्द्रबहादुर कार्कीले बताए। अग्नि सापकोटालाई सभामुखबाट हटाउनुपर्ने, पार्टीले कारबाही गरेका १४ सांसदलाई पदमुक्त गर्नुपर्ने र गठबन्धन भत्काउनुपर्ने सर्त एमालेले राख्दै आएको छ। एमालेसँग कुरा नमिलेपछि प्रधानमन्त्री देउवाले दाहाल र नेपालसँग बालुवाटारमा छलफल गरेका थिए। त्यस क्रममा दाहाल र नेपालले व्याख्यात्मक घोषणाको मध्यमार्गी प्रस्ताव अघि सारेका हुन्। गठबन्धन टुट्ने अवस्था आएपछि दुवै दलका युवा नेता अघि सरेका थिए। युवा नेताकै गृहकार्यअनुसार यो प्रस्ताव शीर्ष नेताहरूसमक्ष पुगेको एकीकृत समाजवादीका एक नेताले बताए। प्रधानमन्त्री देउवा कुनै पनि हालतमा एमसीसी अनुमोदन गराउन लागेपछि दाहालनेपाल चेपुवामा परेका थिए। सरकारले राजनीतिक रस्साकस्सीबीच फागुन ८ मा एमसीसीसम्बन्धी प्रस्ताव संसद्मा पेस गरेको थियो। देउवाले फागुन १२ मै उक्त प्रस्ताव पारित गर्ने योजना बनाएका थिए। तर, त्यस दिन दाहाल र नेपालले झुक्याएर असफल पार्न खोजेको भन्दै देउवाले एमाले अध्यक्ष ओलीसँग सहयोग मागेका थिए। त्यस दिन देउवा र ओलीबीच दुईपटक वार्ता भएको थियो। त्यसपछि दाहाल र नेपाल गठबन्धन जोगाउन देउवाकहाँ पुगेका थिए। तर, ढुक्क नभएका देउवा फागुन १३ गतेको बैठक रोकेर ओली निवास बालकोट पुगेका थिए। एमाले उपाध्यक्ष सुवास नेम्बाङले सत्ता गठबन्धन भत्काउने सर्तमा एमालेले प्रधानमन्त्रीलाई साथ दिने प्रष्ट पारे। गठबन्धन भत्किए पनि एमाले सरकारमा भने सामेल नहुने तर सकेसम्म चाँडो चुनाव हुनुपर्ने शर्त प्रधानमन्त्रीसमक्ष राखेको नेता नेम्बाङले सुनाए। मुलुक र जनताका लागि दूषित गठबन्धन भत्काउनुपर्छ भन्नेमा एमाले एकदम प्रष्ट छ। तर, यो भत्किएर हामी सरकारमा जाँदैनौं, नेम्बाङले भने। निर्वाचनसम्म सरकार चलाउन देउवालाई नै दिने उल्लेख गर्दै नेम्बाङले तर कुनै पनि सर्तमा निर्वाचन एकदिन पनि ढिला गर्न नपाइने बताए। कांग्रेस र एमाले नेताबीच शनिबारको छलफल पनि निष्कर्षमा पुगेन। सञ्चारमन्त्री कार्कीले प्रतिनिधिसभाको अवरोध खुलाउन र राष्ट्रिय सहमतिमा एमसीसी अनुमोदन गर्न एमालेसँग आग्रह गरिएको बताए। हामीले प्रतिनिधिसभालाई सुचारु गरौं। एमसीसीलाई सहमतिका साथ अघि लगेर मुलुक महत्वपूर्ण विषयमा एकै स्थानमा उभिएर विश्वलाई सन्देश दिऔं भन्यौं, मन्त्री कार्कीले भने, तर एमालेले पुरानै अडान दोहोर्यायो। एमाले महासचिव शंकर पोखरेलले दुवै पक्षका अडान कायम रहे पनि निरन्तर संवाद हुने बताए। हामीले ५६ महिनादेखि संसद अवरुद्ध गर्दै आएका छौं। जबसम्म उहाँहरूले हाम्रो माग पूरा गर्नुहुन्न हामी संसद्मा भाग लिँदैनौं भनेका छौं, महासचिव पोखरेलले भने, उहाँहरूले एमसीसीमा समर्थन खोज्नुभएको छ। पहिला सत्ता पक्षको एउटा राय बनाउनुस् भनेका छौं। दाहाल र नेपालबीच शनिबारै सिंहदबारमा छलफल भएको थियो। उनीहरू एमसीसी अनुमोदन गर्ने बाटो खुलाउन सहमत भएका छन्। गठबन्धन नटुट्ने र एमसीसी पनि सहमतिकै बाटोबाट अघि बढ्ने दाहालले बताए। समस्याको समाधान हुन्छ। गठबन्धन टुट्दैन। एमसीसी पनि सहमतिको बाटोबाटै अघि बढ्छ, उनले भने। गठबन्धन एमसीसीको पक्ष र विपक्षमा बाँडिदा एमालेको राजनीतिक भूमिका बढेको उनले बताए। ओली प्रतिगमनविरुद्ध गठबन्धन गरेर सरकारमा भएकाहरू एमसीसीको पक्ष वा विपक्ष भएर पालैपालो उनै ओलीको शरण पर्न जानुपरेको छ, उनले भने, यसले राजनीतिक नैतिकताको कसीमा रसातलमा पुगिसकेको एमालेको राजनीतिक भूमिकालाई नै उचो बनाइदिएको छ। कांग्रेस र माओवादीले यस्तो उचाइ केपी ओलीलाई नदिनु पथ्र्याे। जसपाले स्पष्ट धारणा बनाएको छैन। जसपा संघीय परिषद् अध्यक्ष डा बाबुराम भट्टराई एमसीसी पास गर्नुपर्ने पक्षमा छन्। अध्यक्ष उपेन्द्र यादव मौन छन्। दुई दिनदेखि चलेको केन्द्रीय कार्यकारिणी बैठकमा एमसीसी एजेन्डा नै नबनेको प्रवक्ता डम्बर खतिवडाले बताए। शनिबार ६ घण्टासम्म चलेको बैठक निश्कर्षबिना नै टुगिंएको प्रवक्ता खतिवडाले सुनाए। समय आएपछि बोल्छौं नेकपा एमालेका सचिव तथा पूर्वपर्यटनमन्त्री योगेश भट्टराईले एमसीसीका विषयमा एमालेले समय आएपछि सदनबाट जवाफ दिने बताएका छन्। स्थानीय निर्वाचनलाई लक्षित गरी पार्टीको प्रशिक्षण कार्यक्रममा सदरमुकाम गाईघाटमा शनिबार प्रेस चौतारी नेपालले आयोजना गरेको पत्रकार सम्मेलनमा उनले यस्तो बताएका हुन्।"
एमसीसी सम्झौता संसदबाट बहुमतले अनुमोदन,काठमाडौं : नेपाल सरकार र अमेरिकी नियोग मिलेनियम च्यालेञ्ज कर्पोरेशन (एमसीसी)बीच भएको अनुदान सहायता सम्झौता अनुमोदन प्रस्ताव प्रतिनिधिसभाबाट पारित भएको छ । आइतबार साँझ ११बुँदे व्याख्यात्मक घोषणा समेटिएको पुरक प्रस्तावसहित एमसीसी सम्झौता संसदको बहुमतले पारित गरेको हो । अर्थमन्त्री जनार्दन शर्माले एमसीसी सम्झौता र व्याख्यात्मक घोषणासहितको पुरक प्रस्तावलाई दोस्रो बैठकमा प्रस्तुत गरेका थिए । सभामुख अग्निप्रसाद सापकोटाले प्रस्तावलाई ध्वनिमतको प्रक्रियाबाट निर्णयार्थ प्रस्तुत गर्दा प्रतिनिधिसभाको बहुमतले एमसीसी सम्झौता अनुमोदन गरेको हो । यसअघि पहिलो बैठकमा सम्झौतामाथि सैद्धान्तिक छलफल भएको थियो । एमालेका भीम रावलसहित सत्ता गठबन्धनका सांसदहरुले पक्ष विपक्षमा धारणा राख्दै प्रश्न उठाएका थिए । अर्थमन्त्री शर्माले सरकारले राष्ट्रिय स्वाधीनता र अखण्डताप्रति कुनै गलत सम्झौता नगर्ने जवाफ दिएका थिए । जवाफपछि सभामुख सापकोटाले छलफल प्रस्तावलाई स्वीकृत गराउन निर्णयार्थ प्रस्तुत गरेका थिए । एमालेको अवरोधका बीच बहुमतले स्वीकृत गरेको थियो । के हो एमसीसी सम्झौता ? संसदबाट पारित भएसँगै विद्युत प्रसारण लाइन र सडक पूर्वाधारण निर्माणमा ६० अर्ब बढी अमेरिकी अनुदान सहायता परियोजना कार्यान्वयनमा आउनेछ । सम्झौताअनुसार पाँच वर्ष कार्य अवधि रहेको परियोजना एमसीए (मिलेनियम च्यालेञ्ज एकाउन्ट) नेपालअन्तर्गत कार्यान्वयन आउनेछ । पूर्वाधार विकासमा नेपालले आफ्नोतर्फबाट झण्डै १५ अर्ब रुपैयाँ खर्च गर्नेछ । परियोजनाअन्तर्गत लप्सीफेदीबाट भारतको सीमावर्ती सुनौलीसम्म जोड्ने ३०० किलोमिटर लामो ४०० केभी क्षमताको प्रसारण लाइन निर्माण हुनेछ । बुटबलदेखि दाङ हुँदै बाँकेसम्मको ३०५ किलोमिटर लामो पाँच वटा सडकखण्ड स्तरोन्नति हुनेछ । एमसीसी परियोजनाका लागि सन् २०११ मा छनोट भएको नेपालले २०१७ सेप्टेम्बर १४ मा सम्झौतामा हस्ताक्षर गरेको थियो । २०७४ साल भदौ २९ गतेका दिन नेपालबाट तत्कालीन अर्थमन्त्री (हाल सञ्चारमन्त्री) ज्ञानेन्द्रबहादुर कार्की वाशिंटन डिसी पुगेर एमसीसीका कार्यवाहक सीईओ जोनाथन नाशका साथ हस्ताक्षर गरेका थिए । सन् २०१९ सेप्टेम्बर २९ तारिखमा तत्कालीन अर्थमन्त्री डा युवराज खतिवडाले एमसीसी कार्यान्वयन सम्झौतामा हस्ताक्षर गरेका थिए । नेपालमा अस्थिर सरकार र छिन छिनमा नेतृत्व परिवर्तन हुने समस्यालाई मध्यनजर गर्दै यहीँ बेला सम्झौता संसदबाट अनुमोदन गर्ने व्यवस्था गरियो । तत्कालीन सरकारले मन्त्रिपरिषद्बाट निर्णय गरी २०७६ असार ३० गते अनुमोदनको लागि संसदमा दर्ता गरेको थियो । गत फागुन ८ गते टेबल भएको सम्झौता विभाजित जनमत र राष्ट्रिय सहमति नजुटिकन बहुमतका आधारमा आइतबार संसदबाट अनुमोदन भयो ।
एमसीसी सम्झौता अनुमोदन गर्न संसदको दोस्रो बैठक सुरु,काठमाडौं: प्रतिनिधिसभा बैठक फेरि सुरु भएको छ। अमेरिकी सहायता परियोजना एमसीसी सम्झौता अनुमोदन गर्न बैठक फेरि सुचारु भएको हो। यसअघि प्रतिनिधिसभा बैठकमा एमसीसीको विषयमा सैद्धान्तिक छलफल भएको थियो। उक्त छलफललाई संसदले बहुमतले पारितसमेत गरेको थियो। यस्तो छ कार्यसूची संसद सचिवालयले प्रतिनिधि सभाको दोस्रो बैठकको कार्यसूचि सार्वजनिक गरेको छ। कार्यसूचिमा अर्थमन्त्री जनार्दन शर्माले एमसीसी सम्झौताको संसदमा छलफल गरियोस् भन्ने प्रस्ताव र अनुमोदन गरीयोस भन्ने प्रस्ताव पेशगर्ने उल्लेख छ।
व्याख्यात्मक टिप्पणीले सत्ता गठबन्धन जोगायो : यादव,"काठमाडौं: जनता समाजवादी पार्टीका नेता राजकिशोर यादवले एमसीसीको विषयमा गरिएको व्याख्यात्मक टिप्पणीले सत्ता गठबन्धन जोगाएको बताएका छन्। उनले जनतामा छरिएका भ्रम चिर्न यो घोषणा सहयोगी हुने भन्दै घोषणाकै कारण गठबन्धन जोगिएको बताए। उनले आफ्नो दल एमसीसीको पक्षमा रहेको बताउँदै भने, एकतर्फी भए पनि यो व्याख्यात्मक घोषणाले गठबन्धन जोगाउन सहयोगी बनेको छ। जनतामा रहेका अन्योल चिर्न पनि सहयोगी छ।'"
प्रतिनिधिसभा फागुन १८ गतेसम्मका लागि स्थगित,काठमाडौं : प्रतिनिधसभाको बैठक फागुन १८ गतेसम्मका लागि स्थगित भएको छ । अमेरिकी सहायता परियोजना एमसीसी सम्झौता अनुमोदन प्रस्ताव पारित गरेर सभामुख अग्निप्रसाद सापकोटाले फागुन १८ गते दिउँसो १ बजेसम्मलाई स्थगित गरेका हुन् । आइतबार दिउँसो ३ बजे बसेको पहिलो बैठकले एमसीसी सैद्धान्तिक छलफल प्रस्ताव स्वीकृत गरेको थियो भने साँझ साढे सात बजेको दोस्रो बैठकले एमसीसी अनुमोदन प्रस्ताव बहुमतले पारित गरेको छ ।
अख्तियारको टोलीद्वारा देवाहीगोनाहीका मेयर पक्राउ,रौतहट : देवाहीगोनाही नगरपालिकाका मेयर धर्मेन्द्र पटेललाई अख्तियार दुरुपयोग अनुसन्धान आयोगको टोलीले घुस रकमसहित नियन्त्रणमा लिएका छन्। आइतबार अख्तियार दुरुपयोग अनुसन्धान आयोग काठमाडौंबाट डिएसपी पुष्प मल्लको नेतृत्वमा आएको टोलिले दुई लाख पचाँस हजार नगद र दुई लाख पचाँस हजारको चेकसहित टोलीले मेयरको कार्य कक्षबाट पक्राउ गरेको हो। नगरपालिकाको वडा नंम्वर १ का वडाअध्यक्ष शेख नुरुल्लाहसंग घुस बापतको रकम मागेको अख्तियारमा गुनासो आएपछि काठमाण्डौंबाट आएको टोलीले मेयर पटेललाई घुस रकम लिदैँ गरेको अवस्थामा पक्राउ गरेको हो। मेयर यादवलाई अख्तियार दुरुपयोग अनुसन्धान आयोगको टोलीले नियन्त्रणमा लिएको रौतहटका प्रमुख जिल्ला अधिकारी कृष्ण बहादुर शाहीले पुष्टि गरे।
भीम रावललाई गगन थापाको चुनौती : बहस अछाममा गर्ने कि काठमाडौंमा?,"काठमाडौं: नेपाली कांग्रेसका महामन्त्री गगन कुमार थापाले नेकपा एमालेका नेता भीम रावललाई चुनौती दिएका छन्। उनले भीम रावल मन्त्री भएकै बेला एमसीसीबाट अर्ब बढीको अनुदानमा माग भएको स्पष्ट पारे। 'भीम रावल उपप्रम हुँदा एक अर्ब १३ करोड लिने मन्त्रिपरिषद्ले एमसीसी नेपाल स्थापना गर्न स्वीकार गर्छ। तर भीम रावलको पेट दुख्छ अघि उहाँले बहस गर्न तयार हो? भनेर चुनौति दिनुभयो। म तयार छु, बहस गर्न अछाममा बहस गर्ने कि काठमाडौंमा, सडकमा गर्नेगरी संसद्मा भीम रावललाई चुनौती दिन्छु।' एमाले नेता रावले एमसीसीका हरेक दफा र धारा कसरी राष्ट्रिय हित विपरीत रहेको र त्यसले कसरी राष्ट्रियता र स्वाधिनतामा आघात पुग्छ भन्नेबारे जवाफ दिन आफू तयार रहेको चुनौती दिएका थिए। 'प्रधानमन्त्री शेरबहादुर देउवा जी र उहाँका सल्लाहकारहरू आउनुस् मलाई आधा घण्टा समय दिनुस्। एमसीसीको मूल सम्झौता, कार्यान्वयन सम्झौता र त्यसका धारा दफाले नेपालको स्वतन्त्र परराष्ट्र नीति र स्वाधिनतामा कसरी आघात पुर्याउँछन् म प्रमाणित गरिदिन्छू। के मलाई समय दिइन्छ?', रावलले भने, 'को विद्वान र को सल्लाहकार हुनुन्छ आउनोस्। प्रत्येक धारा र दफा ल्याएको छु मैले। मलाई थाहा छ जसले हतारमा राष्टंरियताको यति गम्भीर विषयलाई पास गर्न खोज्दै छ यही नै राष्ट्रिय हित विपरीत छ।'"
"एमसीसी पारितविरुद्ध विप्लव, वैद्यदेखि मोहनविक्रमसम्म आन्दोलनमा, ६ दलद्वारा जनसंघर्षका कार्यक्रम घोषणा","काठमाडौं : अमेरिकी अनुदान सहायता परियोजना एमसीसी सम्झौता पारित गरेको विरोधमा ६ कम्युनिस्ट पार्टी र दुई वटा मोर्चाले जनसंघर्षको कार्यक्रम घोषणा गरेका छन् । नेपाल कम्युनिस्ट पार्टीको केन्द्रीय कार्यालय बुद्धनगरमा बसेको बैठकले नेपालका क्रान्तिकारी, देशभक्त, प्रगतिशील राजनीतिक शक्ति र नेपाली जनताले राष्ट्रिय रुपमा अस्वीकृत, विरोध र देशव्यापी जनसंघर्ष गर्दा गर्दै पनि देउवा सरकारले रातारात एमसीसी सम्झौता पारित गरेको भन्दै त्यसविरुद्ध जनसंघर्षको कार्यक्रम घोषणा गरेको हो । यसको विरुद्ध राष्ट्रिय रुपमा प्रतिवाद संघर्ष सञ्चालन गर्नु देशभक्त नेपाली जनताको कर्तव्य हुन पुगेकाले विषयको संवेदनशीलतालाई दृष्टिगत गरी जनसंघर्षको कार्यक्रम घोषणा गरेको भन्दै ६ दलको विज्ञप्तिमा पुरै तागतका साथ सफल पार्न देशभक्त, वामपन्थी, प्रगतिशील, सच्चा लोकतन्त्रवादीहरु लगायतमा अपिल गरिएको छ । संघर्षका कार्यक्रमअन्तर्गत फागुन १५ गते बेलुका देशव्यापी मसाल जुलुस निकाल्ने र १६ गते सशक्त नेपाल बन्द गर्ने उल्लेख छ । संघर्षमा उत्रिएका पार्टीहरुमा विप्लव नेतृत्वको नेकपा, मोहनविक्रम सिंहको नेकपा मसाल, मोहन वैद्य किरणको नेकपा (क्रान्तिकारी माओवादी), चित्रबहादुर केसीको राष्ट्रिय जनमोर्चा, सीपी गजुरेलको देशभक्त जनगणतान्त्रिक मोर्चा, ऋषि कट्टेलको नेकपा, आहुतीको वैकल्पिक समाजवादी कम्युनिस्ट र कर्णजित बुढाथोकीको नेकपा माओवादी समाजवादी रहेका छन् ।"
व्याख्यात्मक घोषणा होइन एमसीसीमा जनता ठग्ने भ्रमात्मक घोषणा हो : भीम रावल,"काठमाडौं : नेकपा एमालेका नेता डा भीमबहादुर रावलले एमसीसी सम्झौता पारित गर्न सत्ता गठबन्धनले ल्याएको व्याख्यात्मक घोषणालाई भ्रमात्मक घोषणा भनेर टिप्पणी गरेका छन् । प्रतिनिधिसभाको दोस्रो बैठकमा एमसीसी सम्झौतामाथिको व्याख्यात्मक घोषणामाथिको छलफलमा भाग लिँदै रावलले भने, यो भ्रमात्मक घोषणा हो । दुई पक्षबीच भएको सम्झौतामा एकपक्ष रुपमा घोषणा गर्ने कुरा जनतालाई ठग्ने बाहेक केही होइन । यो ठगपत्र बाहेक केही हुनसक्दैन । रावलले प्रधानमन्त्री शेरबहादुर देउवा र उनका विज्ञलाई एमसीसी सम्झौताको बहसमा आउन चुनौती दिए । देउवा र उनका विज्ञहरु आउनुस् । आधा घण्टा दिनुस् । सम्झौताका प्रवाधान राष्ट्रघाति छन् । कसरी संविधान मिच्छ, नेपाली भूमिमाथि अमेरिकी कम्पनीको कब्जा कसरी हुन्छ, एमसीएले कसरी समानान्तर सरकार चलाइरहेको छ, म प्रमाणित गरिदिन्छु, उनले भने, मलाई थाहा छ, जसरी यो हतार हतार गरिएको छ, नेपाली स्वतन्त्रताविरुद्ध गरिएको नांगो हस्तक्षेप हो । संसदका प्रक्रियागत मिचेर गरिनु आपत्तिजनक छ । उनले महाकाली सन्धीको संकल्प प्रस्ताव कहाँ छ भनेर प्रधानमन्त्री देउवासँग जवाफ मागे । सडकमा हजारौं सुरक्षाकर्मी उतारेर पारित गर्नु गलत भएको उनको भनाइ छ । नेपालको सार्वभौमसत्ता, स्वतन्त्रता र हितमा अघात पुर्याउन हल्ला खल्लामा एउटा रातमा राष्ट्रघाति प्रावधान भएको एमसीसी पारित गर्न खोजिँदै छ, उनले भने, संघीय कानुनको अभावमा सदनमा पेश गर्नै मिल्दैनथ्यो । पेश गर्नु संविधान विपरीत छ। आज पुष्टि भएको छ । निर्लज्जताका साथ जनताबाट निर्वाचित सरकारले गरेको काम इतिहासमा कलंकका रुपमा इंकित हुनेछ ।"
व्याख्यात्मक टिप्पणीलाई अमेरिकाले अनुमोदन गर्नुपर्छ : राम कार्की,"काठमाडौं: नेकपा माओवादी केन्द्रका सांसद राम कार्कीले १२ बुँदे व्याख्यात्मक टिप्पणीलाई अमेरिकाले अनुमोदन गर्नुपर्ने बताएका छन्। उनले एमसीसी सम्झौताका लागि जारी गरिएको व्याख्यात्मक टिप्पणी अमेरिकाले स्वीकार गर्नुपर्ने र तत्काल चिठी पठाउनुपर्ने बताए। उनले राष्ट्रियरुपमा विकास नीट्टि तयार गर्नुपर्ने आवश्यकता रहेको समेत बताए।भविष्यमा यस्ता धेरै प्रस्ताव आउँछन्। हामीले राष्ट्रियरुपमा विकास नीति तयार गर्नुपर्छ। दीर्घकालीन विकास रणनीतिको घोषणा पत्र जारी गर्नुपर्छ। नेपालले आफ्ना प्राथमिकता तय गरेर विकास रणनीति तयार गर्नुपर्छ, उनले भने। उनले परिमार्जित शान्ति क्षेत्रको प्रस्ताव फेरि इन्डोर्स गर्नुपर्ने र यो क्षेत्र शान्ति क्षेत्रका रुपमा रहनुपर्ने बताए।"
झलनाथ खनाल एमसीसी मतदानमा सहभागी नहुने,काठमाडौंः नेकपा एकीकृत समाजवादीका सम्मानित नेता झलनाथ खनालले एमसीसीको मतदानमा भाग नलिने भएका छन्। पूर्व प्रधानमन्त्री समेत रहेका खनालले एमसीसीको मतदान प्रक्रियामा भाग नलिने भएका हुन्। उनले एमसीसी राष्ट्र हितको पक्षमा नभएको भन्दै विरोध जनाउँदै आएका छन्। संसद बैठकबाट बाहिरिएलगत्तै खनालले एमसीसी छलफलमा सहभागी नहुने जानकारी दिए। सत्तागठबन्धनले एमसीसी अनुमोदन गर्ने निर्णय गरे पनि केही नेताहरुले एमसीसीमा असहमति जनाउँदै आएका छन्।
एमसीसी अनुमोदन गर्न केपी ओलीको पनि सहमति थियो : अर्थमन्त्री शर्मा,"काठमाडौं: अर्थमन्त्री जनार्दन शर्माले अमेरिकी सहायता परियोजना एमसीसी सम्झौता अनुमोदनका लागि प्रमुख प्रतिपक्षी दल नेकपा एमाले अध्यक्ष केपी शर्मा ओलीको समेत सहमति रहेको बताएका छन्। 'प्रमुख प्रतिपक्षी दलका नेता माननीय केपी शर्मा ओलीज्यु संसदको प्रक्रियाभन्दा बाहिर भए पनि एमसीसी अनुमोदनको लागि उहाँको पनि सहमति रहेको छ। त्यही भएर उहाँ आजको संसद बैठकमा सहभागीसमेत हुनुभएको छ,' मन्त्री शर्माले भने। एमसीसी सम्झौता बहुमतका साथ संसदबाट पारित भएको छ।"
एमसीसीका विषयमा गरिएको 'व्याख्यात्मक टिप्पणी'मा एक बुँदा थपियो,"काठमाडौं: सरकारले एमसीसी सहायता परियोजना एमसीसी सम्बन्धमा जारी भएको ११ बुँदे व्याख्यात्मक टिप्पणीमा एउटा बुँदा थप गरेको छ। नयाँ बानेश्वरस्थित संसद भवनमा बसेको आकास्मिक मन्त्रिपरिषद् बैठकले १२ बुँदे व्याख्यात्मक टिप्पणी अनुमोदन गरेको छ। मन्त्रिपरिषद् बैठकले थपेको बुँदामा भनिएको छ, 'देशको मूल कानुनको रुपमा रहेको नेपालको संविधान कम्प्याक्ट र कम्प्याक्टसँग सम्बन्धित अन्य सम्झौताहरुभन्दा माथि रहेको छ भनी घोषण गर्दछ।' यसअघि एमसीसी सम्झौताको कानुन संविधानभन्दा माथि रहेको भन्दै टीका टीप्पणी हुँदै आएको थियो। एमसीसीमाथि आज भएको सैद्धान्तिक बहसमा पनि केही सांसदहरुले एमसीसीको कानुन संविधानभन्दा माथि रहने बताएका थिए। नेपाली कांग्रेसका महामन्त्री गगन कुमार थापाले ती सांसदलाई कडा प्रतिक्रिया जनाएका थिए। उनले एमसीसीको कुन धारामा नेपालको संविधानभन्दा माथि रहेको उल्लेख छ भनी प्रश्न गरेका थिए। उनले ती सांसदहरुलाई हावा कुरा नगर्न र धेरै झुटो नबोल्न आग्रह गरेका थिए।"
एमसीसी पास भए नेपाल उपेनिवेशीकरणको बाटोमा जान्छ : भीम रावल,काठमाडौं: नेकपा एमालेका नेता भीम रावलले एमसीसी सम्झौता संविधान विपरीत रहेको बताएका छन्। संसदमा बोल्दै उनले एमसीसीले दिएको सल्लाह मान्नैपर्ने बाध्यात्मक कुराले पनि संविधान विरोधी सम्झौता भएको मान्न सकिने बताए। उनले एमसीसीको विषयमा भएको व्याख्यात्मक घोषणालाई महाकाली सन्धिको संकल्प प्रस्तावजस्तो भएको आरोप लगाए। उनले एमसीसी अनुमोदन भएपछि सबै दायित्व आफैँसँग राख्ने र भारतको सल्लाहबमोजिम योजनाहरु छान्ने कुरा नै सार्वभौम विपरीत रहेको बताए। उनले दुई जना अमेरिकी मन्त्रीले पटक पटक दबाब दिनुले पनि एमसीसी नेपालको हितमा नभएको प्रस्ट हुने बताए। उनले एमसीसी सम्झौता पारित भए नेपाल उपेनिवेशीकरणको बाटोमा जाने बताउँदै विपक्षमा मतदान गर्न आह्वान गरे।
म एमसीसीको विपक्षमै छु : झलनाथ खनाल,"काठमाडौं: नेकपा एकीकृत समाजवादी पार्टीका सम्मानित नेता झलनाथ खनालले एमसीसीको विपक्षमा मतदान गर्ने बतएका छन्। संसदबाट निस्किएपछि सञ्चारकर्मीसँग कुरा गर्दै उनले आफू एमसीसीको पक्षमा नरहेको बताएका हुन्। 'म एमसीसीको पक्षमा छैन, कसरी भोट हाल्नु,' उनले भने। उनले एमसीसीका विषयमा जारी गरिएको व्याख्यातम्क टिप्पणीको समेत विरोध गरे। उनले महाकाली सन्धिका बेला ल्याएको संकल्प प्रस्तावजस्तै व्याख्यात्मक टिप्पणी रहेको र यसले जनता ढाँट्ने कामबाहेक केही नभएको बताए। 'हामी एमसीसीको विपक्षमा थियौं। पार्टीको स्थायी कमिटीले पनि विपक्षमा उभिने निर्णय गरेको थियो। तर परस्थिति बदलिएको छ। सबै नेताहरु एकमत हुन सकेका छैनन्। यो गम्भीर कुरा हो,' उनले भने।"
तमलोपाको केन्द्रीय भेलाबाट अध्यक्षमा लाल,"जनकपुरधाम : तराई मधेश लोकतान्त्रिक पार्टीको अध्यक्षमा वृषेश चन्द्र लाल चयन भएका छन्। केन्द्रीय समितिको पहिलो बैठकबाट विभिन्न ५ बुँदे प्रस्ताव पारित गर्दै तराई मधेस लोकतान्त्रिक पार्टीको केन्द्रीय भेला सम्पन्न भएको हो। भेलाबाट लोकतान्त्रिक समाजवादी पार्टी परित्याग गरेका नेता वृशेषचन्द्र लाललाई तमलोपाको अध्यक्ष बनाइएको छ। त्यस्तै पार्टीको वरिष्ठ नेता तथा संविधानसभा सदस्य डा विजय कुमार सिंह बनेका छन्। पार्टीका संयोजक रविशंकर लाल कर्णको अध्यक्षतामा भएको भेलाबाट लालसहित ५५ सदस्यीय नयाँ कार्यसमिति समेत निर्माण गरिएको छ। भेलामा पाँच प्रस्ताव समेत पेश गरिएको छ। प्रस्ताव १ पार्टीका केन्द्रीय सदस्य रामजी रायले प्रस्तुत गरेका छन् भने प्रस्ताव २ अञ्जना दत्त, प्रस्ताव ३ उमेश मण्डल, प्रस्ताव ४ दिलिप पाण्डे र प्रस्ताव ५ धुब्र प्रसाद साहले प्रस्तुत गरेका हुन्।"
चीन र भारतबाट पनि अनुदान ल्याउँ : मिनेन्द्र रिजाल,"काठमाडौं: नेपाली कांग्रेसका नेता मिनेन्द्र रिजालले नारा लगाएरमात्र लोकतन्त्रको रक्षा नहुने बताएका छन्। उनले प्रमुख प्रतिपक्षी दल नेकपा एमालेलाई खराब राजनीति नगर्न आग्रह गरे। '१४ जना सांसदको पद खारेज नगरेसम्म एमसीसीमा सहभागी हुन सक्दिन भन्नु राम्रो राजनीति भएन। यस्तो राजनीति नगर्नुस्,' उनले भने। उनले प्रधानमन्त्री शेरबहादुर देउवाले जति लचकता अपनाए पनि एमाले संसद अवरोध हटाउन नमानेको आरोप लगाए। उनले एमसीसीको विषयमा जति प्रचार गरिएका छन्, ती सबै बेकारको भएको बताए। 'एमसीसी सम्झौता नेपालमात्र होइन, विश्वका धेरै देशहरुले सम्झौता गरेका छन्। एमसीसी आयो भने अमेरिकी कानुन लागू हुन्छ। यो राष्ट्रघाति सम्झौता हो भन्नु बेकारको कुरा हो,' उनले भने। उनले यो सबै जुँगाको लडाइ भएको बताए। कोही पनि आफ्नो जुँगा निचा (तल) गर्न नमानेको आरोप लगाए। उनले अमेरिकी अनुदान एमसीसीजस्तै चीन र भारतबाट पनि यस्ता अनुदानहरु ल्याउनुपर्ने बताए। 'चीन र भारतको सहायता पनि लिउँ। अमेरिकाबाट मिल्छ भने उनीहरुबाट पनि लिउँ। नेपाललाई पराया स्टेट नबनाउँ,' उनले भने।"
व्याख्यात्मक घोषणासहित एमसीसी पास गर्ने एकीकृत समाजवादीको निर्णय,काठमाडौं : व्याख्यात्मक घोषणासहित अमेरिकी सहायता परियोजना एमसीसी संसदबाट अनुमोदन गर्ने नेकपा एकीकृत समाजवादीले निर्णय गरेको छ। आइतबार बानेश्वरस्थित एक पार्टी प्यालेसमा बसेको सत्ताधारी गठबन्धनको साझेदार नेकपा एकीकृत समाजवादीको स्थायी कमिटी बैठकले यस्तो निर्णय गरेको हो। एमसीसीमाथि थप निर्णय लिन बसेको पार्टीको स्थायी कमिटी बैठकले व्याख्यात्मक घोषणासहित एमसीसी अनुमोदन गर्ने निर्णय गरेको सहरी विकास मन्त्री रामकुमारी झाँक्रीले अन्नपूर्णलाई बताइन्। पार्टी अध्यक्ष माधवकुमार नेपाल बालुवाटारमा बसेको सत्ता गठबन्धनको बैठकबाट फर्किएलगत्तै स्थायी कमिटी बैठक बसेको थियो । नेता नेपालले पार्टीको बैठकबाट थप निर्णय लिन बाँकी रहेको भन्दै गठबन्धन बैठकमा समय मागेका थिए। यसअघि एमसीसी अनुमोदनको विपक्षमा उभिएको नेकपा माओवादी केन्द्रले पनि विवादित बुँदामा व्याख्यात्मक घोषणासहित एमसीसी अनुमोदन गर्ने निर्णय गरेको छ। सत्ता गठबन्धनको बैठकले आजै एमसीसी अनुमोदन गर्ने निर्णय गरिसकेको छ।
"एमसीसीमाथि सैद्धान्तिक छलफलको प्रस्ताव बहुमतले स्वीकृत, आधा घण्टाका लागि बैठक स्थगित",काठमाडौं : प्रतिनिधसभाबाट एमसीसीमाथिको सैद्धान्तिक छलफलको प्रस्ताव बहुमतले पारित भएको छ । प्रस्ताव पारित भएसँगै सभामुख अग्निप्रसाद सापकोटाले आधा घण्टाका लागि संसद बैठक स्थगित गरेका छन् । सभामुख सापकोटाले अनुदान सहायता सम्झौतामाथि सामान्य छलफल गरियोस् भन्ने प्रस्ताव ध्वनी मतका आधारमा प्रक्रियामा लगेका थिए । उक्त प्रस्तावलाई संसदको बहुमतले स्वीकृत गरेको हो । प्रस्ताव स्वीकृत भएसँगै सभामुख सापकोटाले एमसीसी अनुमोदन गर्ने सम्बन्धी प्रस्तावमा संशोधन नहुने जानकारी गराएका थिए । सम्झौता अनुमोदन गर्ने सम्बन्धी प्रस्तावमा आरक्षण सम्बन्धी व्यवस्था अर्थात संशोधनको व्यवस्था नभएको भन्दै सभामुखले साढे ६ बजेसम्मका लागि बैठक स्थगित गरे । साढे ६ बजे बस्ने बैठकमा अर्थमन्त्री जनार्दन शर्माले एमसीसी सम्झौतालाई निर्णयार्थ पेश गर्नेछन् । सैद्धान्तिक छलफलमा एमाले भीम रावलसहित सत्तारुढ गठबन्धनका सांसदहरुले पक्ष र विपक्षमा धारणा राखेका थिए । प्रतिपक्षी एमालेका सांसद भने बैठक अवधिभर उभिएर नाराबाजी गर्दै अवरोध गरिरहे ।
व्याख्यात्मक घोषणा संघर्षको उपलब्धी : अध्यक्ष प्रचण्ड,काठमाडौं : माओवादी केन्द्रका अध्यक्ष पु्ष्पकमल दाहलले व्याख्यात्मक घोषणा संघर्षको उपलब्धी भएको बताएका छन्। आइतबार संसद भवनमा बसेको नेकपा माओवादी केन्द्रको संसदीय दलको बैठकमा बोल्दै अध्यक्ष प्रचण्डले व्याख्यात्मक घोषणा आउनु पार्टीको उपलब्धी भएको बताएका हुन्। बैठकमा सांसदहरुलाई एमसीसी सम्झौतामाथिको ब्याख्यात्मक घोषणापत्र वितरण गरिएको थियो व्याख्यात्मक घोषणासहितको पुरक प्रतिवेदनमा बैठकमा प्रमुख सचेतक देव गुरुङले व्याख्यात्मक घोषणा उधारो हुने पो कि भन्दै आशंका व्यक्त गरेका थिए।
"एमसीसीमाथि व्याख्यात्मक टिप्पणी अपव्याख्याकै परिणाम हो, कसको पालामा के के भयो स्वेतपत्र जारी गरौं","काठमाडौं : जनता प्रगतिशील पार्टीका अध्यक्ष हृदयेश त्रिपाठीले एमसीसीमाथिको व्याख्यात्मक टिप्पणी अपव्याख्याकै परिणाम भएको बताएका छन् । प्रतिनिधिसभामा एमसीसीमाथिको सैद्धान्तिक छलफलमा भाग लिँदै अध्यक्ष त्रिपाठीले अपव्याख्या गर्नेहरुलाई नै अहिले समस्या परेपछि व्याख्यात्मक टिप्पणी ल्याउन बाध्य हुनुपरेको बताए । उनले विगतमा स्वागत गर्नेहरु नै अहिले कुन चेतले विरोधमा उत्रिए भनेर प्रश्न गरे । पहिला अर्थमन्त्री हुँदा कृष्ण महरा दाङ पनि एमसीसीको सडक परियोजनमा छानिएको भनेर खुसी हुनुभएको थियो । भूराजनीतिमा आफूलाई कसरी अगाडि बढाउने भन्ने विषयमा यो नीतिले चल्दैन । तपाईहरुले गरेको अपव्याख्याकै परिणाम हो यो व्याख्यात्मक टिप्पणी । बच्नुस् यस्ता साथीहरुबाट । अगाडिका दिनहरु झन जटिल हुन्छ, उनले भने । त्रिपाठीले समस्या प्रतिपक्षमा होइन गठबन्धनमा भएको बताए । सत्ता गठबन्धनकै कारण एमसीसी गिजोलिएको भन्दै उनले कसको पालमा के के सम्झौता भएका छन् भनेर स्वेतपत्र जारी गर्न माग गरे । लाखौ नेपाली श्रमिक बनेर खाडी छन् । कहाँ छ स्वाधिनता र स्वाभिमान ? उनले प्रश्न गरे । उनले छिमेकीका सुरक्षा स्वार्थमा पटक पटक प्रतिबद्धता गरिसकेको भन्दै कतिपटक गर्ने भनेर प्रश्न गरे । अनुदान लिन हामी सार्वभौम हुँदाहुँदै किन यस्तो ? उनले प्रश्न गरे, हाम्रो अन्तर्राष्ट्रिय प्रतिष्ठा र विश्वसनीयता धरापमा परेको छ । जसले अनुदान दियो, उसलाई साम्राज्यवाद भनिरहेका छौं । मेलम्ची देखेनौं । कति प्रधानमन्त्री भए, कति ढिलाई भयो ? हाम्रो काम गर्ने हाम्रो शैली देखेर अमेरिकाले शर्त राखेको हो  उनले एमसीसी लिएर समयमा सम्पन्न गर्नुपर्ने धारणा राखे । अरुले दिएमा पनि लिनुपर्छ । हामीले ऋण लिएका छैनौं । ऋण लिएर विमानस्थल बनाएका छौं । चीन जापान अरुले दिए पनि लिन्छौं, उनले भने ।"
एमसीसी नेपालकै चाहना बमोजिम ल्याइएको हो : महन्थ ठाकुर,"काठमाडौं: लोकतान्त्रिक समाजवादी पार्टीका अध्यक्ष महन्थ ठाकुरले नेपालकै चाहना बमोजिम एमसीसी परियोजना नेपाल आएको बताए। संसदमा चलिरहेको छलफलमा भाग लिँदै अध्यक्ष ठाकुरले एमसीसीले दिएको अनुदान खर्च गर्ने योजना पनि नेपाल आफैँले छानेको बताए। 'अमेरिकाले सात दशकभन्दा अघिदेखि नेपाललाई सहयोग गर्दै आएको छ। यसबीचमा राष्ट्रिय हितका लागि होस या अन्य क्षेत्रमा किन नहोस्, अमेरिकाको प्रत्यक्षरुपमा सहयोग रहँदै आएको छ। वर्तमान सहयोग (एमसीसी) जुन अनुदानको कुरा भइरहेको छ। यो त्यसै आएको होइन। नेपालले क्राइटेरिया पूरा गरेर पाएको हो।' उनले नेपाल न्युन आम्दानी भएको राष्ट्र भएको र विश्व बैंकको वर्गीकरणमा परेकै कारण उक्त अनुदान पाएको बताए। उनले राष्ट्र बलियो नभएसम्म स्वतन्त्रता बलियो नहुने बताए। 'हामी मजबुत भएपछि स्वतन्त्रता पनि बलियो हुन्छ। हामी गरिब बन्यौं भने हाम्रो स्वतन्त्रता झन् खत्तम हुन्छ। एमसीसीले हाम्रो स्वतन्त्रता हनन गर्छ भन्ने कुरा गलत हो। यस्तो हुँदैन,' उनले भने।"
"वैदेशिक सम्बन्धलाई सत्ता चढ्ने सिँढी नबनाउ, नत्र युक्रेनको हालत हुन्छ : राजेन्द्र लिङ्देन","काठमाडौं : राष्ट्रिय प्रजातन्त्र पार्टी (राप्रपा)का अध्यक्ष राजेन्द्र लिङ्देनले वैदेशिक सम्बन्धलाई सत्ताको सिँढी नबनाउन आग्रह गरेका छन् । एमसीसी सम्झौतामाथि प्रतिनिधिसभामा जारी सैद्धान्तिक छलफलमा भाग लिँदै लिङ्देनले विदेशी सम्बन्धलाई सत्ताको भर्याङ बनाउँदा युक्रेनको हालत के भयो भनेर स्मरण गराए । वैदेशिक सम्बन्धलाई सत्ता चढ्ने सिँढीका रुपमा प्रयोग नगरियोस् । सत्तामा बसिराख्ने उपायका रुपमा प्रयोग नगरियोस् । वैदेशिक सम्बन्ध केटाकेटी ढंगले प्रयोग गरियो भने के हुन्छ भने कुरा भर्खरै युक्रेनको घटनाले देखिएको छ । त्यसकारण वैदेशिक सम्बन्धमा गम्भीर हुन अपिल गर्छु, उनले भने । उनले एमसीसी केवल आर्थिक सहायताको विषयमात्र नभएको भनेर जनता विभाजित भएको र यसमा राष्ट्रिय सहमति आवश्यक रहेको बताए । यसलाई राष्ट्रिय सहमति कायम गरी सबैको सल्लाह सहमतिमा अगाडि बढाउनुपर्छ । राष्ट्रिय सहमति जुटाउन अहिले स्थगन गरेर नयाँ ढंगबाट जानुपर्छ, उनले भने । अध्यक्ष लिङ्देनले संसदले गर्ने सबै निर्णयहरु ठिक नभएको इतिहास स्मरण गराए । महाकाली सन्धी उदाहरण छ । के के लाभ हुन्छ भनेर प्रचार गरियो । तर कस्तो लाभ भयो भनेर हेरिरहेका छौं । त्यकासरण सबै निर्णय सही हुँदैन, उनले भने, यस्तो कोलाहल वातावरणमा गरिने निर्णय उचित हुँदैन । दफा दफा, एक एक दफा बुझिने गरी छलफल बुझाउनुपर्छ । यसबाट पैसामात्रै होइन अरु चिज पनि आउँछ भनेर शंका रहेको भन्दै लिङ्देनले कानुन प्रक्रिया पुर्याएरमात्र टुंग्याउन नहुने धारणा राखे । सामान्य मान्छेले पनि भनिरहेको छ, सहायताहरु पहिले संसदबाट किन अनुमोदन किन गराउनुपरेन, अहिले किन गर्नुपर्यो ? पाँच वर्षको परियोजनालाई किन अन्तर्राष्ट्रिय सन्धीको मान्यता दिनुपर्यो ? उनले प्रश्न गरे । लिङ्देनले व्याख्यात्मक घोषणामाथि पनि व्यंग्य गरे । एउटा साकाहारी पण्डितलाई मासु खान मन लागेपछि के गर्ने भन्ने भयो । वास्तवमा खसीले घास खाएर बन्ने हो । त्यसैले खसीलाई साकाहारी मानेर मासु खान मिल्छ भनेर उपाय निकालियो । त्यसैगरी यहाँ व्याख्यात्मक घोषणासहित पारित गर्ने कुरा आयो । यो अमेरिकाले मान्छ कि मान्दैन ? एमसीएले मान्छ कि मान्दैन ? जनतालाई भ्रमित नपारौं । सरकार र दलक आलाकाँचो व्यवहारले सिंगै देशले परिणाम भोग्नुपर्छ, उनले भने ।"
सरकारद्वारा १२ बुँदे व्याख्यात्मक टिप्पणीलाई अनुमोदन,"काठमाडौं: सरकारले अमेरिकी सहायता परियोजना एमसीसीका विषयमा जारी गरिएको ११ बुँदे व्याख्यात्मक टिप्पणीमा एउटा बुँदा थपेर अनुमोदन गरेको छ। नयाँ बानेश्वरस्थित संसद भवनमा बसेको मन्त्रिपरिषद् बैठकले १२ बुँदे व्याख्यात्मक टिप्पणीलाई अनुमोदन गर्ने निर्णय गरेको सहरी विकासमन्त्री रामकुमार झाँक्रीले जानकारी दिइन्। यसअघि संससद बैठकमा एमसीसीका विषयमा सैद्धान्तिक छलफल भएको थियो। संसदले उक्त सैद्धान्तिक छलफलको विषयलाई बहुमतले पारितसमेत गरेको छ। यस्तो छ ११ बुँदे व्याख्यात्मक टिप्पणी १ कम्प्याक्टको सम्बन्धमा, कम्प्याक्टको पक्ष भएका कारण नेपाल र संयुक्त राज्य अमेरिकाको इन्डोप्यासिफिक स्ट्राटेजी ( ) लगायत कुनै पनि सामरिक, सैन्य वा सुरक्षा गठबन्धनमा () बाँधिएको मानिने छैन भन्ने घोषणा गर्दछ। २ कम्प्याक्टको दफा २७, दफा ५२(ख)(३), दफा ५२(ख) (४) को सम्बन्धमा, कम्प्याक्टको उक्त दफाको उद्देश्य एमसीसी अनुदानको उपयोग सन्दर्भमा मात्रै लागु हुन्छ भन्ने बुझाई नेपालको रहेको छ। उक्त प्रावधानले एमसीसी अनुदानको प्रयोगबाहेक अन्य कुनै पनि उद्धेश्यका लागि हाल विद्यमान वा भविष्यमा निर्माण हुने अमेरिकी कानुन र नीतिहरूको पालना गर्न नेपाल बाध्य छैन भन्ने घोषणा गर्दछ । ३ कम्प्याक्टको दफा ३२ (ख) को सम्बन्धमा, मिलेनियम च्यालेञ्ज एकाउन्ट नेपाल विकास समिति (एमसीएनेपाल) ले संचालन गर्ने क्रियाकलाप नेपालको कानुनद्वारा निर्देशित र कम्प्याक्ट अनुसार नियमित हुनेछ भन्ने घोषणा गर्दछ। ४ कम्प्याक्टको दफा ३२ (च) सम्बन्धमा, कम्प्याक्टको दफा ३२ (च) अनुसारको बौद्धिक सम्पत्तिमाथि एमसीसीको स्वामित्व रहने छैन। कम्प्याक्ट कार्यक्रमअन्तर्गत आउने सम्पूर्ण बौद्धिक सम्पत्ति उपर नेपालको स्वामित्व रहने छ। त्यसको पूर्ण उपभोग नेपालले गर्नेछ भन्ने घोषणा गर्दछ। ५ कम्प्याक्टको दफा ३५ सम्बन्धमा, कार्यन्वयन पत्रहरू कम्प्याक्टको दायराभित्र लागु गरिनेछ घोषणा गर्दछ। ६ कम्प्याक्टको दफा ३८ (क) को सम्बन्धमा, एमसीए नेपालको सबै गतिविधि तथा कोषको लेखा परीक्षण प्रचलित नेपाल कानुनबमोजिम महालेखा परीक्षकबाट पनि गरिने भन्ने घोषणा गर्दछ। ७ कम्प्याक्टको दफा ५१ (क) को सम्बन्धमा, कम्प्याक्ट वा कम्प्याक्ट अन्तर्गतका गतिविधिकार्यक्रमले नेपालको कानुन वा नीतिहरूको उल्लङ्घन गरेमा नेपालले ३० दिनको पूर्व लिखित सूचना दिएर कम्प्याक्ट वा एमसीसी अनुदान रकम खारेज गर्ने अधिकार नेपालसँग रहेको घोषणा गर्दछ। ८ कम्प्याक्टको दफा ५५ (ग) सम्बन्धमा, कम्प्याक्टको समाप्ति, निलम्बन वा अन्त्यपछि पनि लागु हुने भनिएका प्रावधान बाँकी रहेको एमसीसी अनुदान रकमको उपयोग लगायत कम्प्याक्ट अन्तर्गतका परियोजनाको मूल्याङ्कन, लेखापरीक्षण र करको फरफारकको हदसम्म प्रासङ्गिक हुने घोषणा गर्दछ। ९ कम्प्याक्टको दफा ७१ सम्बन्धमा नेपालको संविधान कम्प्याक्ट भन्दामाथि रहने छ भन्ने घोषण गर्दछ। साथै, कम्प्याक्ट र कम्प्याक्ट अन्तर्गतका कार्यक्रमपरियोजनाको कार्यान्वयन नेपालको कानुन र कम्प्याक्ट बमोजिम गरिनेछ भन्ने घोषणा गर्दछ। १० कम्प्याक्टको दफा ८१ को सम्बन्धमा, विद्युत प्रसारण आयोजना (  ) लगायत सबै चल तथा अचल सम्पत्ति, आयोजनासँग सम्बन्धित जग्गा नेपाल सरकार वा सरकारका निकायको स्वामित्वमा रहने घोषणा गर्दछ। ११ नेपालले मिति २०७८५२३ मा मिलेनियम च्यालेन्ज कर्पोरेसनबाट प्राप्त पत्र पत्रमा रहेको मिलेनियम च्यालेन्ज कर्पोरेसनको जवाफले कम्प्याक्टको व्याख्या तथा कार्यान्वयनमा मद्दत गर्ने नेपालको मत छ।"
झलनाथको चेतावनी : अमेरिकी कानुन मान्ने हो भने चीनसँग सम्बन्ध के होला ? नेपाल युक्रेन बन्न सक्छ,"काठमाडौं : नेकपा एकीकृत समाजवादीका सम्मानित नेता झलनाथ खनालले अमेरिकी सहायता परियोजना एमसीसीमा व्यापक संशोधन हुनुपर्ने माग गरेका छन् । प्रतिनिधिसभामा एमसीसी सम्झौतामाथि सैद्धान्तिक छलफलमा भाग लिँदै नेता खनालले निर्वाध छलफलको वातावरण बनाउन सरकार र सभामुखको ध्यानाकर्षणसमेत गराए । छलफलको वातावरण छैन । सुन्न गाह्रो हुने वातावरण छ । आवाज बन्द हुने वातावरण गर्नुस्, उनले भने । उनले व्याख्यात्मक घोषणामार्फत संशोधन गर्न अमेरिका र एमसीसीले मान्छ भनेर प्रश्नसमेत गरे । कुनै पनि घोषणा सम्झौताको अंग बन्दैन । संशोधनमा अमेरिका र एमसीसी तयार छ कि छैन ? संसदले थाहा पाउनुपर्छ । अमेरिका तयार छ भन्ने ग्यारेन्टी के हो ? उनले प्रश्नको वर्षा गरे । एमसीसीमा आपत्तिपूर्ण बुँदा र धाराहरु रहेको भन्दै खनालले व्याख्यात्मक घोषणामार्फत पनि नसच्चिए नेपाल अफ्ठेरोमा पर्ने चेतावनी दिए । एमसीसी सम्झौतामा शर्तै शर्त अघि सारिएको भन्दै खनालले दुई महाशक्तिको बीचमा रहेको नेपालको अस्तित्व नै संकट पर्ने आशंका गरे । यो सम्झौतामा पटक पटक अमेरिकी राष्ट्रिय सुरक्षा अवधारणा अघि सारिएको छ । हामी कसैको सुरक्षा छाता होइन आफ्नै सुरक्षा छात ओड्न चाहन्छौं, उनले भने । खनालले अमेरिकी प्रचलित कानुन नेपालले पालना गर्न नसक्ने पनि स्पष्ट पारे । भविष्यमा पनि अमेरिकी कानुन मान्नुपर्ने भनिएको छ । भोलि के के बन्छन्, के के बन्छन् हामी मान्न बाध्य छैनौं, उनले भने । यो प्रावधान नसच्याएमा छिमेक सम्बन्ध पनि बिग्रिने उनको भनाइ छ । चीनसँग सम्बन्ध के होला ? जुन छिमेकीले राम्रो सम्बन्ध बनाउन सक्दैन त्यसको भलो हुन सक्दैन, उनले भने । यसमा खनालले युद्धरत युक्रेनको उदारहण दिए । शक्ति राष्ट्रको खेलमा लाग्दा आज युक्रेनको के हाल भएको छ ? भोलिपल्टै तीनवटा राष्ट्र भएको छ । छिमेकसँग कसरी सम्बन्ध राख्ने, विश्वसँग कसरी सन्तुलन निर्वाह गर्ने भनेर दुरदर्शी रुपमा अघि बढ्छ । नत्र हामी पनि युक्रेन बन्ने खतरा छ, उनले भने । अमेरिकी शर्त मान्दा नेपालले आफ्नो स्वतन्त्रता, स्वाधिनता र हैसियत जोगाउन नसक्ने उनको भनाइ छ । क्षणिक फाइदा होइन यो देशको भविष्य र आम जनताको भावना हेनुपर्छ । यो गम्भीर विषय हो । छलफलको बाटो सही भएन, उनले भने । अहिले विश्व नै एसिया केन्द्रीत भएको र नेपाल चीन र भारतबाट घेरिएको भन्दै खनालले अन्तर्राष्ट्रिय सहयोगहरु अन्तरर्राष्ट्रिय कानुन र दुबै देशको सार्वभौमसत्ता सम्मान हुनेगरी लिनुपर्नेमा जोड दिए । अमेरिकाले दिने कुरा लिनुहुँदैन भनिरहेको छैन । तर हाम्रो स्वाधिनता, संविधान रक्षाको ग्यारेन्टी चाहिन्छ, उनले भने । एमसीसीमा सुरक्षा, समारिक र ऐनका थुप्रै आपत्तिजक कुराहरु भएको भन्दै उनले थपे, हामी सहयोग लिन्छौं । नेपालको स्वाधिमान र स्वतन्त्रलाई सम्मान गरेर नेपाली जनताको समृद्धिका लागि हामी खुला छौं । तर अहिलेको सम्झौता शर्तै शर्तले घेरिएको छ । हामीलाई ५० करोड त के एक खर्ब दिए पनि शर्त मान्दैनौ । नेपालको स्वाधिनता दाउमा राखेर कुनै सहयोग चाहिँदैन । एक रुपैयाँ पनि चाहिँदैन । उनले एमसीसी सम्झौताको विरोधमा उत्रिएका देशभक्त नेपालीमाथि दमन नगर्न पनि माग गरे । जनताको आवाज सुन्नुपर्ने उनको माग छ । संसदमा एमसीसी र एमसीएबीचमा भएका थुप्रै पत्राचार, सम्झौताका विभिन्न दस्तावेजहरु ल्याएर दफावार छलफल गर्न उनले माग गरे । उनले सबै दल छलफलमा सहभागी हुने वातावरण बनाउन पनि माग गरे । प्रधानमन्त्रीज्यू सबै राजनीतिक दलसँग छलफद्य गरेर सहमतिपूर्ण वातावरण बनाउनुस् । यसका प्रत्येक दफामा यथेष्ठ छलफलका साथ निष्कर्षमा पुग्नुपर्छ । आज छलफलमा त्यो वातावरण छैन । त्यो वातावरण बनाइयोस् । सम्पूर्ण कुराहरु सदनमा राख्नुपर्छ । २७५ सांसदले थाहा पाउनुपर्छ । आम नेपालीले थाहा पाउनुपर्छ । अनिमात्रै पारित गर्नेगरी निर्णयमा पुग्न सकिन्छ, उनले भने ।"
देव गुरुङको प्रश्न : व्याख्यात्मक घोषणा एमसीसी कम्पनीलाई स्वीकार्य हुन्छ कि हुँदैन ?,"काठमाडौं : नेकपा माओवादी केन्द्रका प्रमुख सचेतक देव गुरुङले एमसीसी सम्झौतामाथिको व्याख्यात्मक घोषणा एकतर्फी हो कि अमेरिकालाई पनि मान्य हुन्छ भनि प्रश्न गरेका छन् । प्रतिनिधिसभा बैठकमा एमसीसी सम्झौतामाथिको सैद्धान्तिक छलफलमा भाग लिँदै गुरुङले प्रश्न गरे, हामीले घोषणा गरेको व्याख्यात्मक टिप्पणी एमसीसी कम्पनीलाई स्वकीर्य हुन्छ कि हुँदैन ? अमेरिकी मिलेनियम च्यालेञ्ज नियोगले स्वीकार नगरेमा स्वाधिनतामाथि नै प्रश्न उठ्ने भन्दै उनले सरकारका मन्त्रीसँग जवाफ मागे । एमसीसी सम्झौता राष्ट्रियसँग जोडिएको मुद्दा भएकाले गम्भीर छलफल गरेर आसपसी सहमतिबाट अघि बढ्न उनले अनुरोध गरे । आर्थिक परियोजनालाई अन्यथा लिन हुँदैन । तर यो सम्झौतामा गम्भीर स्वार्थ लुकेकाले समस्या आयो, उनले भनेर्, विशुद्ध आर्थिक विकासको रुपमा लानुपर्छ । नेपालको स्वाधिनता खण्डित गर्ने कुरामा गयो भने खतरनाक हुन्छ । सुरक्षा महत्वपूर्ण कुरा हो । एमसीसीले सम्झौता संशोधन व्याख्या स्वीकार गर्नुपर्नेमा जोड दिँदै उनले संशोधन प्रक्रियाबाट अघि बढाउन माग गरे ।"
माननीयज्युहरु धेरै झुटो नबोलौं : गगन थापा,"काठमाडौं: नेपाली कांग्रेसका महामन्त्री गगन कुमार थापाले एमसीसीका विषयमा झुटो कुरा नबोल्न सांसदहरुलाई आग्रह गरेका छन्। एमसीसीको सैद्धान्तिक छलफलमा भाग लिँदै उनले एमसीसी कुनै पनि हालतमा नेपालको संविधान र कानुनभन्दा माथि हुन नसक्ने बताए। 'एक माननीयज्युले एमसीसी नेपालको संविधानभन्दा माथि हुन्छ भन्नुभएछ। माननीयज्युहरु धेरै झुटो नबोलौं। नेपालको संविधानभन्दा माथि केही कुरा हुनसक्छ?' उनले प्रश्न गरे। उनले माओवादी नेता गरिराजमणि पोखरेल मन्त्री भएकै बेला मन्त्रिपरिषद् बैठकले एमसीसी सहायतालाई स्वीकार गरेको स्मरण गराएका थिए। 'माननीय गरिराजमणी पोखरेलले एमसीसीलाई राष्ट्रघाति भन्नभएछ। म उहाँलाई स्मरण गराउन चाहन्छु। तपाइँ मन्त्री भएकै बेला एमसीसीको विषय मन्त्रिपरिषद्बाट पास भएको हो। धेरै झुटो कुरा नगरौं।' उनले एमसीसीको कानुन अन्नतकालसम्म रहने हावादारी कुरा नगर्नसमेत आग्रह गरे। उनले अन्य परियोजनाजस्तै एमसीसी सम्झौता गरिएको बताए। 'एमसीसी सम्झौता नेपालका अन्य परियोजनाभन्दा केही फरक छैन। मेल्मची परियोजनाकै सम्झौता हेरौं। त्यसभन्दा यो के कुरामा फरक छ?,' उनले प्रश्न गरे। उनले पूर्वप्रधानमन्त्री झलनाथ खनालकै पालामा एमसीसी अनुदानको प्रक्रिया प्रारम्भ भएको बताउँदै अहिले विरोध गर्नुको तुक नरहेको बताए। उनले नेपालको परराष्ट्र नीतिअनुसार मित्र सबै राष्ट्रहरुसँग अनुदान लिन पाउनुपर्ने बताए।"
व्याख्यात्मक टिप्पणीमा अमेरिकाबाट जवाफ आएपछि एमसीसी पारित गरौं : जसपा प्रमुख सचेतक साह,"काठमाडैं : जनता समाजवादी पार्टी (जसपा) का प्रमुख सचेतक प्रमोद साहले एमसीसी सम्झौतामा राष्ट्रिय सहमति जुटाउन माग गरेका छन् । प्रतिनिधिसभामा एमसीसीमाथिको सैद्धान्तिक छलफलमा भाग लिँदै नेता साहले व्याख्यात्मक टिप्पणीले धेरै विषयलाई सच्याएको भन्दै यसमा अमेरिकी जवाफ महत्वपूर्ण रहेको बताए । एमसीसीमा उल्लेखित सैन्य रणनीति, बौद्धिक सम्पत्ति, लेखा परीक्षण, ट्रान्समिसन प्रसारण लाइनको ठाउँ, कर छुट, नेपालको संविधानमाथिको विषयमा व्याख्यात्मक घोषणाले निर्क्यौल गरेको भन्दै उनले अमेरिकाको धारणापछि अघि बढाउनुपर्ने बताए । यो अनुदान हो, गरिब देशलाई सहयोग हो, अर्को कुनै राष्ट्रको स्वाधिनतामा खतरा हुने गतिविधि गर्दैन र पवित्र सोचका साथ अघि बढ्ने अमेरिकाको चाहना हो भने जति पनि व्याख्यात्मक टिप्पणी अमेरिकालाई पठाएको छ त्यसमा अमेरिकाबाट जवाफ आएपछि यसलाई पारित गर्नुपर्ने अवस्था सिर्जना हुनुपर्छ, उनले भने । साहले एमालेका अवरोधका बीच छलफल गर्ने अवस्था आउनु दुखद भएको बताए । सबै पार्टीलाई समझदारी गरेर यसलाई पारित गर्नुपर्छ, उनले भने ।"
व्याख्यात्मक घोषणापत्रसहित एमसीसी पारित गर्ने माओवादी संसदीय दलको निर्णय,काठमाडौं : नेकपा माओवादी केन्द्रको संसदीय दलले व्याख्यात्मक घोषणासहित एमसीसी पारित गर्ने निर्णय गरको छ । संसद भवनमा बसेको माओवादी संसदीय दलको बैठकले व्याख्यात्मक घोषणासहित पुरक प्रस्ताव ल्याउने र एमसीसी सम्झौता संसदबाट पारित गर्ने निर्णय गरेको हो । बैठकलगत्तै माओवादी सांसदहरु प्रतिनिधसभाको बैठकमा पुगेका छन् । यसअघि एकीकृत समाजवादी संसदीय दलले पनि व्याख्यात्मक टिप्पणीसहित एमसीसी अनुमोदन गर्ने निर्णय गरेको थियो ।
एमाले अवरोधका बीच एमसीसीमाथि सैद्धान्तिक छलफल सुरु,काठमाडाैं: प्रतिनिधिसभाको बैठक निर्धारित समयभन्दा दुई घन्टा ढिला सुरु भएको छ। एमसीसीका विषयमा दलहरूबीच निर्णय गर्न ढिलाई भएपछि संसद बैठक ढिला सुरु भएको हो। यसअघि सत्ता गठबन्धनमा रहेका विभिन्न दलहरुले एमसीसी अनुमोदनका लागि पार्टीमा निर्णय गरेका थिए। संसद् बैठक सुरु भए पनि प्रमुख प्रतिपक्षी दल नेकपा एमालेले अवरोध कायमै राखेको छ। उनीहरुले संसदमा नाराबाजी गरिरहेका छन्। संसदको कार्यसूचीअनुसार एमसीसीको प्रस्ताव अर्थमन्त्री जनार्दन शर्माले पेश गरेका छन्। त्यसपछि दबाफार छलफल सुरु भएकाे छ।
बाबुरामको प्रश्न: एमसीसी गलत थियो भने पूर्वप्रधानमन्त्रीहरुले पहिल्यै किन विरोध गरेनन्?,"काठमाडौं: जनता समाजवादी पार्टी, संघीय परिषद् अध्यक्ष बाबुराम भट्टराईले प्रमुख प्रतिपक्षी दल नेकपा एमालेलाई संसद अवरोध हटाएर छलफलमा सहभागी हुन आग्रह गरेका छन्। एमसीसी विषयमाथि भएको छलफलमा बोल्दै उनले राष्ट्रिय मुद्दाका बहसमा संसद अवरोध गर्नु शोभनीय नभएको बताए। उनले एमसीसीको विषयमा सबै पूर्वप्रधानमन्त्री भागिदार भएको बताए। त्यसका लागि उनले क्षमायाचना समेत मागेका छन्। उनले एमसीसी नेपालको विकास पूर्वधानका निम्ति रहेकाले यसलाई स्वीकार गर्नुपर्ने बताए। तर प्रधानमन्त्री रहेका बेला एमसीसीका विषयमा केही नबोल्ने पूर्वप्रधानमन्त्रीहरु यतिबेला विरोधमा उत्रिनुको कुनै तुक नरहेको बताए। 'हामी देश र जनताप्रति बफादार छौं भने सत्य बोल्ने आँट गर्नुपर्छ। अप्रिय नै सही सत्य बोल्नुपर्छ। म सत्य बोल्ने आँट गरेर यहाँ उभिएको छु। पूर्वप्रधानमन्त्रीहरु अहिले एमसीसीको विषयलाई लिएर उफ्रिरहनुभएको छ। तर उहाँहरुकै पालामा यो सुरु भएको हो। त्यतिबेला कानमा तेल हालेर बसेका थियौं। गल्ती थियो भने त्यतिबेला नै भन्नुपर्छ। अहिले आएर चिच्याएर हुन्छ?,' बाबुरामको प्रश्न थियो। उनले त्यसका लागि आफू नैतिक जिम्मेवार रहेको स्वीकारे। उनले एमसीसी नेपालको हितमा रहेको भन्दै भारतसँग गरिएको बीप्पा सम्झौताजस्तै चीनको बिआरआइ परियोजना पनि ल्याउनुपर्ने र अमेरिकाको एमसीसी पनि अनुमोदन गराएर नेपालको विकास निर्माणमा जुट्नुपर्ने बताए। गाउँघरतिर तमसुक गर्दा जुन भाषा लेखिएको हुन्छ, एमसीसीमा त्यस्तै भाषाको प्रयोग भएको हुनसक्ने उनले बताए। 'हाम्रो गाउँघरतिर तमसुक गर्दा जुन भाषा लेखिएको हुन्छ। एमसीसीको विषयमा त्यस्तै भाषा होलान्। कतिपय घोच्ने कुराहरु पनि होलान्। त्यसलाई सच्याउन पाए हुन्थ्यो। तर आपत्ति जनाउने कुरा केही छैन,' उनले भने। उनले एमसीसीको विषयमा सत्ता गठबन्धनका नेताहरु नै विरोधमा उत्रिनु लज्जाजनक रहेको बताए। उनले एमसीसीको विषयमा नबुझेर आन्दोलन गरेको भनेर स्वीकार गर्नुपर्ने बताए। 'आन्दोलन गर्ने नेताहरुले एमसीसीको विषयमा हामीले बुझेका थिएनौं। अब बुझ्यौं। यो स्वीकार गर्ने कुरा रहेछ भनेर स्वीकारौं। आफ्ना कर्यकर्ताहरुलाई बझाउँ,' उनले भने। उनले एमसीसी नेपालको हितमा रहेको भन्दै भारतसँग गरिएको बीप्पा सम्झौताजस्तै चीनको बिआरआइ परियोजना पनि ल्याउनुपर्ने र अमेरिकाको एमसीसी पनि अनुमोदन गराएर नेपालको विकास निर्माणमा जुट्नुपर्ने बताए।"
एमसीसी अनुमोदनको पक्षमा उभिनेहरु राष्ट्रप्रति गद्दारी गर्नेहरुको रुपमा अंकित हुनेछन्,"काठमाडौं : नेकपा एमालेका नेता डा भीमबहादुर रावलले अमेरिकी सहायता परियोजना एमसीसी सम्झौता अनुमोदन गर्नेहरु इतिहासमा गद्दारको रुपमा अंकित हुने बताएका छन् । प्रतिनिधिसभामा एमसीसीमाथिको सैद्धान्तिक छलफलमा लामो धारणा राख्दै जबर्जस्ति सम्झौता अनुमोदन गराउन खोज्नेहरुको हिसाब जनताले गर्ने बताए । यस्तो छ विस्तृत धारणा: राष्ट्रिय स्वाधीनतासंग सम्बन्धित विषयलाई यस्तो होहल्ला र गञ्जागोल वातावरणमा छलफलका लागि पेश गरिनु आपत्तिजनक छ । सम्झौता नेपालको संविधानको धारा २७९ विपरीत प्रतिनिधि सभामा पेश भएको छ । कम्प्याक्ट सम्झौतासम्बन्धी अरु एक दर्जन सम्झौता समेत यहाँ वितरण गरिनुपर्छ । नेपालको सार्वभौमसत्ता, स्वाधीनता, स्वतन्त्रता, स्वाभिमान र हितको रक्षा एवं सुरक्षाको गहन दायित्व प्रतिनिधि सभामा छ । प्रतिनिधि सभाले यस अनुरुप निर्णय गर्छ वा राजनीतिक दलका केही नेताहरुको सत्ता स्वार्थ, गुटबन्दी र दम्भको लागि राष्ट्रघाती प्रावधान रहेको एमसीसीसंगको सम्झौतालाई अनुमोदन गर्छ भनी नेपाली जनता चासोका साथ हेरिरहेका छन् । सम्झौतामा रहेका नेपालको स्वाधीनता, हित र आत्मनिर्णयको अधिकार विपरीतका धारा, दफा, उपदफा र अनुसूची समय सीमाको कारण यहाँ पेश गर्न सम्भव भएन । तर त्यस्ता प्रावधानहरुबाट प्रष्ट निम्नलिखित तथ्यको आधारमा सम्झौता प्रतिनिधि सभाबाट अस्वीकार गरियोस् भनी सम्पूर्ण देशभक्त नेपालीहरुको तर्फबाट आव्हान गर्दछु  मूल सम्झौता र यसको आधारमा गरिएका दर्जन सम्झौता असमान छन् र यसमा रहेका कतिपय प्रावधानले नेपालको समार्वभौमसत्ता, स्वाधीनता, स्वतन्त्रता, स्वाभिमान र हितमा आघात पुयाउँछन् ।  सम्झौताको एउटा प्रावधानमा आयोजनाको अवधि पाँच बर्ष भनिएपनि अरु प्रावधानले अनिश्चित कालसम्म रहने देखिन्छ । सो अवधिमा विद्युत प्रसारण लाइन र त्यसले चर्चेको जग्गा एमसीसीको अधीनमा रहनेछ ।  नेपालले अमेरिकाको वर्तमान र भविष्यमा बन्ने कानून समेत मान्नु पर्ने छ र अमेरिकाको राष्ट्रिय सुरक्षा स्वार्थ अनुरुप नेपाल सरकारले काम गर्नुपर्ने अवस्था कायम भई नेपालको संविधानमा उल्लेखित स्वतन्त्र परराष्ट्र नीति र असंलग्नतामा आघात पुग्नेछ ।  एमसीएनेपाल एमसीसी प्रति पूर्णरुपमा उत्तरदायी हुने र त्यसलाई एमसीसीले नीति, निर्देशन दिने, नेपाल सरकारले एमसीएनेपाललाई असीमिति अधिकार दिने र कुनै नीति, निर्देशन दिन नपाउने, आयोजनाको सुरपरिवेक्षण गर्ननपाउने, एमसीए बोर्ड नेपाल सरकारबाट स्वतन्त्र हुने र त्यसले एमसीसीको स्वीकृतिमा बोर्ड नियम र संचालनसम्बन्धी दस्तवेज संशोधन र परिवर्तन गर्नसक्ने, सम्झौतामा संशोधन र परिवर्तन गर्न संसद र नेपाल सरकारको परामर्श वा भूमिका आवश्यक नरहने, आयोजना कार्यान्वयन, ठेक्कापट्टा, निर्देशिका हेरफेर, आदेश, नियमावलीमा एमसीसीको पूर्व लिखित स्वीकृति हुनुपर्ने, आयोजनाको लागि आवश्यक सामग्रीको आपूर्ति अमेरिकी कानून अनसार हुने तथा एमसीसीले दिने सुझाव सल्लाह नेपाल सरकारले मान्नै पर्ने, नेपाल सरकारले आयोजनामा कुनै निकायलाई संलग्न गराउनु पर्ने भए एमसीसीको स्वीकृति लिनुपर्ने जस्ता प्रवाधानले नेपाललाई उपनिवेशकरणको बाटोमा धकेल्ने छ । त्यस्तै नेपालले १३ करोड एमसीसीलाई अुनदानको रुपमा दिनुपर्ने तर सबै रकमको व्यवस्थापन, नियन्त्रण र निकासासम्बन्धी अधिकार एमसीसीमा रहने, बैंकमा रहने रकमको ब्याजमा एमसीसीको अधिकार रहने, बौद्धिक सम्पत्तिमा एमसीसीको एकलौटी अधिकार हुने, एमसीसीका सबै कर्मचारीले, गर्नु पर्ने काम नगरी क्षति पुग्न गएमा पनि दायित्वबाट मुक्त हुने र तिनको कुन देशको नागरिकता हो भनी सरकारले हेर्न नपाउने, एमसीसी सन्तुष्ट हुने गरी भारतको समर्थनमा नेपालले आयोजना छनौट गर्नुपर्ने र आयोजनामा संलग्न हुने नागरिक समाज र गैरसरकारी संस्थाका प्रतिनिधिहरुको छनौट नेपाल सरकारले गर्ननपाउने प्रावधानहरुले नेपालको स्वतन्त्रता, स्वाधीनता र हितमा आघात पुर्याउँछन् ।  अमेरिकी सुरक्षा रणनीतिसम्बन्धी विभिन्न दस्तावेजहरु तथा दुई जना अमेरिकी मन्त्रीका सार्वजनिक भनाईले एमसीसी आयोजना अमेरिकी राष्ट्रिय सुरक्षा रणनीति, जसमा हिन्दप्रशान्त रणनीति पनि पर्दछ, को अंग भएको र त्यसमा सामेल हुनुभनेको नेपालको स्वतन्त्र परराष्ट्र नीति र असंलग्नता परित्याग गरी अर्को देशसंग सामरिक गठजोडमा सामेल भई संविधानको नै उल्लंघन गरेको ठहर्छ । यसतर्फ साझेदारी सम्झौता मार्फत समेत नेपाललाई धकेलिएको छ ।  सन् २००३ मा एमसीसीसम्बन्धी अमेरिकी कानून तथा एमसीसीको सहयोग प्राप्त गर्नको लागि निर्धारित योग्यतामा उल्लेखित कथित उदारवादी अर्थतन्त्र र राजनीति नेपालको संविधानको समाजवाद उन्मुख प्रणाली र सार्वजनिक, नीजी र सहकारीले योगदन गर्नुपर्ने अर्थनीतिको विरुद्धमा छन् ।  एकातर्फ विकास अनुदानको कुरा गरिएको छ भने अर्कातर्फ एमसीएनेपाल र विभिन्न मन्त्रालय र सरकारी निकायसंग गरिएका सम्झौतामा अमेरिकाको राष्ट्रि सुरक्षा स्वार्थ र आर्थिक नीति विपरीत कुनै काम गर्ननपाइने प्रावधान राखेर नेपाललाई अमेरिकी सुरक्षा छाता मुनी राख्ने र विदेशी कम्पनीले समानान्तर सरकार चलाउने बाटो खोलिएको छ । लैङ्गिक र सामाजिक एकीकरणको नाममा नेपाली समाजमा हस्तक्षेप गरी विदेशीको प्रभावमा राख्ने योजना तय गरिएको छ ।  नेपालले संसदबाट अनुमोदन गरी अनुदान लिनै पर्ने भनी एमसीसी र अमेरिकी सरकारका विभिन्न अधिकारीहरुले नेपालका राजनीतिक नेताहरुलाई प्रत्यक्ष र परोक्षरुपमा दिएको दवाव तथा तत्सम्बन्धमा दिएका अभिव्यक्तिबाट मैले उल्लेख गरेका तथ्यहरुको थप पुष्टि हुन्छ ।  मैले उल्लेख गरेका सत्यतथ्यप्रति गम्भीर ध्यान दिई नेपाल र नेपाली जनताको स्वाधीनता, स्वतन्त्रता, स्वाभिमान र हितमा समर्पित हुने भनी खाएको शपथको स्मरण गरी एमसीसीसंगको सम्झौता अनुमोदनका लागि पेश हुँदा त्यसको विरुद्धमा मतदान गर्न सबै माननीय सदस्यहरुलाई सम्पूर्ण देशभक्त नेपालीहरुको तर्फबाट पुनः हार्दिक अनुरोध गर्दछु ।  नेपालको हित र नेपाली जनताको आवाजप्रति वेवास्ता गर्दै विदेशी दवाव र हस्तक्षेपका सामु लम्पसार परेर देशको स्वाधीनताका लागि उठेको आवाजलाई क्रुरतापूर्वक दमन गर्ने कार्य निन्दनीय छ । यस्तो देश र जनविरोधी दमन तत्काल बन्द गरियोस् ।  राष्ट्रिय सार्वभौमसत्ता, स्वाधीनता, स्वतन्त्रता, स्वाभिमान र हितमा दीर्घकालिनरुपमा आघात पुर्याउने प्रावधानहरु र नेपाली जनताले देशव्यापीरुपमा उठाएको आवाजप्रति वेवस्ता गर्दै निहीत सत्ता स्वार्थका लागि जबर्जस्ति सम्झौता अनुमोदन गराउन खोज्ने नेपाली कांग्रेसको नेतृत्वको सरकारको गैरजिम्मेवार कार्यको म भत्र्सना गर्दछु । सत्ता र कुर्सीका लागि राष्ट्रिय स्वाधीनता र हितलाई गौण ठान्ने सोच र व्यवहार निन्दनीय छ । संकल्प प्रस्ताव वा व्याख्यात्मक टिप्पणी बाट सम्झौताका राष्ट्रघाती प्रावधानहरु सच्याइने कुरा गर्नु जनतालाई ठग्नु हो । यस्तो कुरा महाकाली सन्धि अुनुमोदन गर्ने बेलाको निरर्थक संकल्प प्रस्ताव जस्तै हो । अतः राष्ट्रिय स्वाधीनता र हितको पक्षमा सशक्तरुपमा उठ्न देशभक्त नेपाली जनतालाई हार्दिक आव्हान गर्दछु । सम्झौताको अनुमोदनको पक्षमा उभिने नेताहरुलाई इतिहासले राष्ट्रप्रति गद्दारी गर्नेहरुको रुपमा अंकित गर्नेछ ।"
एमसीसीका विषयमा जारी गरिएको ११ बुँदे व्याख्यात्मक टिप्पणीमा के छ?,"काठमाडौं: अमेरिकी सहायता परियोजना एमसीसीका विषयमा ११ बुँदे व्याख्यात्मक टिप्पणी सार्वजनिक गरिएको छ। सत्ता घटक नेकपा माओवादी केन्द्र र नेकपा समाजवादीले व्याख्यात्मक टिप्पणीपछि एमसीसी अनुमोदन गर्न सहमति जनाएपछि व्यख्यात्मक टिप्पणी सार्वजनिक गरिएको हो। व्यख्यात्मक टिप्पणीमा भनिएको छ, 'कम्प्याक्टको सम्बन्धमा, कम्प्याक्टको पक्ष भएका कारण नेपाल र संयुक्त राज्य अमेरिकाको इन्डोप्यासिफिक स्ट्राटेजी ( ) लगायत कुनै पनि सामरिक, सैन्य वा सुरक्षा गठबन्धनमा () बाँधिएको मानिने छैन भन्ने घोषणा गर्दछ।' त्यस्तै विद्यमान वा भविष्यमा निर्माण हुने अमेरिकी कानुन र नीतिहरूको पालना गर्न नेपाल बाध्य नभएको बताइएको छ। 'कम्प्याक्टको दफा २७, दफा ५२(ख)(३), दफा ५२(ख) (४) को सम्बन्धमा, कम्प्याक्टको उक्त दफाको उद्देश्य एमसीसी अनुदानको उपयोग सन्दर्भमा मात्रै लागु हुन्छ भन्ने बुझाई नेपालको रहेको छ। उक्त प्रावधानले एमसीसी अनुदानको प्रयोगबाहेक अन्य कुनै पनि उद्देश्यका लागि हाल विद्यमान वा भविष्यमा निर्माण हुने अमेरिकी कानुन र नीतिहरूको पालना गर्न नेपाल बाध्य छैन भन्ने घोषणा गर्दछ,' वख्यात्मक टिप्पणीमा भनिएको छ। यस्तो छ ११ बुँदे व्याख्यात्मक टिप्पणी १ कम्प्याक्टको सम्बन्धमा, कम्प्याक्टको पक्ष भएका कारण नेपाल र संयुक्त राज्य अमेरिकाको इन्डोप्यासिफिक स्ट्राटेजी ( ) लगायत कुनै पनि सामरिक, सैन्य वा सुरक्षा गठबन्धनमा () बाँधिएको मानिने छैन भन्ने घोषणा गर्दछ। २ कम्प्याक्टको दफा २७, दफा ५२(ख)(३), दफा ५२(ख) (४) को सम्बन्धमा, कम्प्याक्टको उक्त दफाको उद्देश्य एमसीसी अनुदानको उपयोग सन्दर्भमा मात्रै लागु हुन्छ भन्ने बुझाई नेपालको रहेको छ। उक्त प्रावधानले एमसीसी अनुदानको प्रयोगबाहेक अन्य कुनै पनि उद्धेश्यका लागि हाल विद्यमान वा भविष्यमा निर्माण हुने अमेरिकी कानुन र नीतिहरूको पालना गर्न नेपाल बाध्य छैन भन्ने घोषणा गर्दछ । ३ कम्प्याक्टको दफा ३२ (ख) को सम्बन्धमा, मिलेनियम च्यालेञ्ज एकाउन्ट नेपाल विकास समिति (एमसीएनेपाल) ले संचालन गर्ने क्रियाकलाप नेपालको कानुनद्वारा निर्देशित र कम्प्याक्ट अनुसार नियमित हुनेछ भन्ने घोषणा गर्दछ। ४ कम्प्याक्टको दफा ३२ (च) सम्बन्धमा, कम्प्याक्टको दफा ३२ (च) अनुसारको बौद्धिक सम्पत्तिमाथि एमसीसीको स्वामित्व रहने छैन। कम्प्याक्ट कार्यक्रमअन्तर्गत आउने सम्पूर्ण बौद्धिक सम्पत्ति उपर नेपालको स्वामित्व रहने छ। त्यसको पूर्ण उपभोग नेपालले गर्नेछ भन्ने घोषणा गर्दछ। ५ कम्प्याक्टको दफा ३५ सम्बन्धमा, कार्यन्वयन पत्रहरू कम्प्याक्टको दायराभित्र लागु गरिनेछ घोषणा गर्दछ। ६ कम्प्याक्टको दफा ३८ (क) को सम्बन्धमा, एमसीए नेपालको सबै गतिविधि तथा कोषको लेखा परीक्षण प्रचलित नेपाल कानुनबमोजिम महालेखा परीक्षकबाट पनि गरिने भन्ने घोषणा गर्दछ। ७ कम्प्याक्टको दफा ५१ (क) को सम्बन्धमा, कम्प्याक्ट वा कम्प्याक्ट अन्तर्गतका गतिविधिकार्यक्रमले नेपालको कानुन वा नीतिहरूको उल्लङ्घन गरेमा नेपालले ३० दिनको पूर्व लिखित सूचना दिएर कम्प्याक्ट वा एमसीसी अनुदान रकम खारेज गर्ने अधिकार नेपालसँग रहेको घोषणा गर्दछ। ८ कम्प्याक्टको दफा ५५ (ग) सम्बन्धमा, कम्प्याक्टको समाप्ति, निलम्बन वा अन्त्यपछि पनि लागु हुने भनिएका प्रावधान बाँकी रहेको एमसीसी अनुदान रकमको उपयोग लगायत कम्प्याक्ट अन्तर्गतका परियोजनाको मूल्याङ्कन, लेखापरीक्षण र करको फरफारकको हदसम्म प्रासङ्गिक हुने घोषणा गर्दछ। ९ कम्प्याक्टको दफा ७१ सम्बन्धमा नेपालको संविधान कम्प्याक्ट भन्दामाथि रहने छ भन्ने घोषण गर्दछ। साथै, कम्प्याक्ट र कम्प्याक्ट अन्तर्गतका कार्यक्रमपरियोजनाको कार्यान्वयन नेपालको कानुन र कम्प्याक्ट बमोजिम गरिनेछ भन्ने घोषणा गर्दछ। १० कम्प्याक्टको दफा ८१ को सम्बन्धमा, विद्युत प्रसारण आयोजना (  ) लगायत सबै चल तथा अचल सम्पत्ति, आयोजनासँग सम्बन्धित जग्गा नेपाल सरकार वा सरकारका निकायको स्वामित्वमा रहने घोषणा गर्दछ। ११ नेपालले मिति २०७८५२३ मा मिलेनियम च्यालेन्ज कर्पोरेसनबाट प्राप्त पत्र पत्रमा रहेको मिलेनियम च्यालेन्ज कर्पोरेसनको जवाफले कम्प्याक्टको व्याख्या तथा कार्यान्वयनमा मद्दत गर्ने नेपालको मत छ।"
व्याख्यात्मक घोषणासहित एमसीसी अनुमोदन गर्ने माओवादी केन्द्रको निर्णय,काठमाडौं : नेकपा माओवादी केन्द्रले विवादित बुँदामा व्याख्यात्मक घोषणासहित अमेरिकी सहायता परियोजना एमसीसी अनुमोदन गर्ने निर्णय गरेको छ। पार्टीभित्र एमसीसी पास गर्नेनगर्नेबारे चर्को विवाद भएपनि विवादित बुँदामा व्याख्यात्मक घोषणासहित अनुमोदन गर्न माओवादी नेताहरु सहमत भएका हुन्। एकीकृत माओवादी केन्द्रका नेता शक्ति बस्नेतले व्याख्यात्मक घोषणासहित एमसीसी अनुमोदन गर्ने निर्णय भएको अन्नपूर्णलाई बताए। आइतबार बिहान पार्टी अध्यक्ष पुष्पकमल दाहाल 'प्रचण्ड'को निवास खुमलटारमा बसेको कार्यालयको विस्तारित बैठकले एमसीसी अनुमोदन गर्ने निर्णय गरेको हो। गठबन्धन जोगाउन माओवादी केन्द्रले यस्तो निर्णय गरेको हो।
एमसीसीमा प्रचण्डको निर्णयलाई नारायणकाजी र लेखनाथको काउन्टर : माओवादी निजी क्लब होइन,"काठमाडौं : व्याख्यात्मक घोषणासहित एमसीसी पारित गर्ने पार्टीको निर्णयमा नेकपा माओवादी केन्द्रका नेताहरुले आपत्ति जनाएका छन् । नेता नरायणकाजी श्रेष्ठ र लेखनाथ न्यौपानेले सार्वजनिक रुपमै एमसीसीमा अध्यक्ष पुष्पकमल दाहाल प्रचण्डको पछिल्लो मुभलाई काउन्टर दिएका छन् । यसका अलावा विहान खुमलटारमा बसेको सचिवालय बैठकमा नेताहरु कृष्णबहादुर महरा, देव गुरुङ लगायतले पनि व्याख्यात्मक टिप्पणीसहित पारित गर्ने प्रस्तावमा असहमति जनाएका थिए । नेता श्रेष्ठले ट्वीटरमा भनेका छन्, पाँच दलीय गठबन्धनमा अध्यक्ष प्रचण्डले ब्याख्यात्मक घोषणासहित एमसीसी सम्झौता अनुमोदन गर्ने जानाकारी गराउनु भएको छ । यो निर्णयप्रति मेरो गम्भीर असहमति र आपत्ति रहेको छ । आज बिहानको पार्टीको छलफलमा म लगायत केही साथीहरुले मतभेद राखिसकेका छौं । यो महाधिवेशनको बिरुद्ध छ । गलत छ । त्यसैगरी नेता न्यौपानेले माओवादी पार्टी कुनै व्यक्तिको निजी क्लब नभएको र राष्ट्रघात गर्ने पार्टी नभएको टिप्पणी गरेका छन् । उनले एमसीसीबारे निर्णय केन्द्रीय समितिले लिनुपर्ने माग पनि गरेका छन् । माओवादी केन्द्रको केन्द्रीय समितिको बैंठक पटक पटक स्थगित गरिएको छ । महाधिवेशनपछि पार्टीको केन्द्रीय समिति र अध्यक्ष मात्र बनेको अवस्था छ । एकातिर केन्द्रीय समितिको बैठक बसाल्दै नबसाल्ने अर्कोतिर एमसीसी जस्तो मुलुकलाई दीर्घकालीन असर पार्ने गम्भीर विषयमा अध्यक्षले एकल निर्णय गर्दै पार्टीलाई कांग्रेस, एमाले जस्तै राष्ट्रघाती पार्टीको कित्तामा उभ्याउने ? यसको मारमा देश, जनता, पार्टी र पार्टीका कार्यकर्ता पर्नुपर्ने ? उनले प्रश्न गरेका छन् । माओवादी केन्द्रमा केन्द्रीय समितिको निर्णयबाहेक अरुले गर्ने निर्णय अधिकारिक नहुने भन्दै उनले आज बिहान बसेको भनिएको बैठकको कुनै बैधानिकता नहुने टिप्पणी गरेका छन् । उनले व्याख्यात्मक टिप्पणीसहित पारित गर्ने निर्णय वैधानिक नभएको तर्क गरेका छन् ।"
"प्रतिनिधि सभाको बैठक आज बस्दै, एमसीसी छलफलको प्रस्ताव पारित होला त ?","काठमाडौं : प्रतिनिधि सभाको बैठक आज बस्दैछ। संसद् भवन नयाँ बानेश्वरमा आइतबार दिउँसो १ बजे बैठक बस्न लागेको हो। प्रतिनिधिसभाको आइतबारको बैठकका लागि एमसीसी सम्भावित कार्यसूचीमा परेको छ। अर्थमन्त्री जनार्दन शर्माले सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। प्रतिनिधिसभा बैठकमा यस अगाडि सामान्य छलफलको कार्यसूची तय भएको थियो। तर, दलहरूले बैठकै रोकेर चरणचरणमा वार्ता गरिरहेका छन्। एमसीसी अनुमोदन गर्न स्पष्ट बहुमत नदेखेपछि प्रधानमन्त्रीले संसद् बैठक स्थगन गर्न सभामुखलाई आग्रह गरेका थिए। माओवादी केन्द्र र एकीकृत समाजवादी संसद्बाट विवादित विषयमा व्याख्यात्मक घोषणासहित एमसीसी अनुमोदन गर्न तयार बनेका छन्। सत्ता साझेदार दुवै दल यसअघि एमसीसीसम्बन्धी सरकारी प्रस्तावकै विरोधमा उभिएका थिए। उनीहरूले विपक्षमा मतदान गर्ने भनेका थिए। दुवै दलका शीर्ष नेताले प्रतिनिधिसभाको आइतबारकै बैठकबाट एमसीसी अनुमोदन गर्न साथ दिने आश्वासन दिएको बालुवाटार स्रोतको भनाइ छ। प्रधानमन्त्री शेरबहादुर देउवाले भने यसबारे पार्टीबाटै निर्णय गर्न भनेका छन्। २०७४ भदौ २९ मा भएको अनुदान सहायता सम्झौतापत्रपारित गर्न २०७८ फागुन ८ गतेको संसद् बैठकमा एमसीसी सम्झौता सम्बन्धि प्रस्ताव टेबल भएको थियो। अर्थमन्त्री शर्मा उपस्थित नभएपछि सञ्चारमन्त्री ज्ञानेन्द्रबहादुर कार्कीले प्रस्ताव पेश गरेका थिए । संसद्मा बोल्दै कार्कीले भने, यो प्रस्ताव अमेरिकी सहयोग निकाय एमसीसीले नेपाल सरकारलाई ४०० केभी क्षमताको विद्युत् प्रसारण लाइन निर्माण र देशका विभिन्न स्थानका सडकखण्डहरूको मर्मतसम्भारका लागि अमेरिकी डलर ५०० मिलियन अमेरिकी डलर अनुदान सहायताका रूपमा उपलब्ध गराउने विषयसँग सम्बन्धित छ नेपाल सरकार र एमसिसीबीच संवत् २०७४ भदौ २९ गते भएको सम्झौताअनुसार यो सम्झौता कार्यान्वयनमा आएको मितिले ५ वर्षभित्र यस सहयोगबाट सञ्चालन हुने आयोजना सम्पन्न हुनुपर्ने हुन्छ सम्झौता कार्यान्वयनमा जानुपूर्व प्रतिनिधिसभाको सामान्य बहुमतबाट अनुमोदन हुनुपर्ने गरी कानुन, न्याय तथा संसदीय मामिला मन्त्रालयले २०७५ पुस २६ गते राय दिएको हुँदा यो सम्झौता अनुमोदनका लागि प्रस्ताव गरिएको छ ।' सम्झौताबाट विद्युत् प्रसारण लाइनबाट दुई करोड ३० लाख तथा सडक मर्मत कार्य १० लाख जनताले प्रत्यक्ष लाभ प्राप्त गर्ने उल्लेख छ । त्यसैगरी यी परियोजनाबाट ५० लाख घरधुरी लाभान्वित हुने उल्लेख छ । संसदको बैठकअघि बिहान ११ बजे कार्यव्यवस्था तथा परामर्श समितिको बैठक बोलाइएको छ । बैठकमा एमसीसीबारे छलफल हुनेछ। फागुन १६ को समयसीमा भएको एमसीसी पारित गर्न सरकारले सबै विकल्पमा छलफल गरेर त्यस अगावै पारित गर्ने तयारी गरेको छ । कसका कति सांसद ? प्रतिनिधिसभामा एमालेका ९८ सांसद छन्। कांग्रेस ६३ सांसदमध्ये बिजयकुमार गच्छदार र मोअफ्ताव आलम निलम्बनमा छन्। लोसपाका १३ सांसद छन्। जसपाका २१ सांसद छन्। तर, दुई धार छ। माओवादी केन्द्रको ४९ र एकीकृत समाजवादीको २३ सिट छ। सत्ता गठबन्धनमा रहेको राष्ट्रिय जनमोर्चा सुरुदेखि एमसीसीको विपक्षमा छ। नेमकिपा र राप्रपा पनि एमसीसीको विपक्षमा छन्। राजमो, नेमकिपा र राप्रपा तथा स्वतन्त्रको ११ सिट छ।"
व्याख्यात्मक घोषणासहित एमसीसी अनुमोदन गर्ने गठबन्धनको निर्णय,"काठमाडौं : सत्ता गठबन्धन दलले अमेरिकी सहायता परियोजना एमसीसी अनुमोदन गर्ने निर्णय गरेको छ। आइतबार प्रधानमन्त्री निवास बालुवाटारमा बसेको सत्ता गठबन्धनको बैठकले व्याख्यात्मक घोषणासहित एमसीसी अनुमोदन गर्ने निर्णय गरेको हो। संसदमा उठेका प्रश्नहरुमा सरकारको व्याख्यात्मक टिप्पणीसमेत जवाफ दिएर आजै एमसीसी सम्झौता अनुमोदन गर्ने निर्णय भएको नेपाली कांग्रेसका बरिष्ठ नेता रामचन्द्र पौडेलले बताए। उनले भने,' 'सदनमा उठेका प्रश्नलाई सरकारले व्याख्यात्मक टिप्पणीसहित जवाफ दिएर आजै पारित गर्छ।' संसद् बैठक दिउँसो १ बजे बस्दैछ।"
एकीकृत समाजवादीको स्थायी कमिटी बैठक,काठमाडौं : अमेरिकी सहायता परियोजना एमसीसीबारे थप निर्णय लिन नेकपा एकीकृत समाजवादीको स्थायी कमिटी बैठक जारी छ । पार्टी अध्यक्ष माधवकुमार नेपाल बालुवाटारमा बसेको सत्ता गठबन्धनको बैठकबाट फर्किएलगत्तै स्थायी कमिटी बैठक सुरु भएको हो । बानेश्वरस्थित एक पार्टी प्यालेसमा बैठक जारी छ। नेता नेपालले पार्टीको बैठकबाट थप निर्णय लिन बाँकी रहेको भन्दै गठबन्धन बैठकमा समय मागेका थिए। यद्देपि सत्ता गठबन्धनको बैठकले आजै एमसीसी अनुमोदन गर्ने निर्णय गरिसकेको छ। यस्तै यसअघि एमसीसी अनुमोदनको विपक्षमा उभिएको नेकपा माओवादी केन्द्रले पनि विवादित बुँदामा व्याख्यात्मक घोषणासहित एमसीसी अनुमोदन गर्ने निर्णय गरेको छ।
एमसीसीकै पक्षमा ढल्किँदै प्रचण्डनेपाल,"काठमाडौं : माओवादी केन्द्र र एकीकृत समाजवादी संसद्बाट विवादित विषयमा व्याख्यात्मक घोषणासहित एमसीसी अनुमोदन गर्न तयार बनेका छन्। सत्ता साझेदार दुवै दल यसअघि एमसीसीसम्बन्धी सरकारी प्रस्तावकै विरोधमा उभिएका थिए। उनीहरूले विपक्षमा मतदान गर्ने भनेका थिए। दुवै दलका शीर्ष नेताले प्रतिनिधिसभाको आइतबारकै बैठकबाट एमसीसी अनुमोदन गर्न साथ दिने आश्वासन दिएको बालुवाटार स्रोतको भनाइ छ। प्रधानमन्त्री शेरबहादुर देउवाले भने यसबारे पार्टीबाटै निर्णय गर्न भनेका छन्। त्यसलगत्तै एकीकृत समाजवादी अध्यक्ष माधवकुमार नेपालले आइतबार बिहान स्थायी कमिटी बैठक बोलाएका छन्। माओवादी केन्द्र अध्यक्ष पुष्पकमल दाहालले पार्टीका नेताहरूसँग छलफल थालेका छन्। प्रतिनिधिसभा बैठक आइतबार १ बजे बोलाइएको छ। एमसीसी सैन्य रणनीति नभएको, नेपाल र अमेरिकाको कानुन बाझिएको अवस्थामा नेपालको कानुन लागू हुने, लेखापरीक्षण नेपालको महालेखा परीक्षकको कार्यालयले गर्नेलगायत विषयमा व्याख्यात्मक घोषणा गर्नुपर्ने प्रस्ताव उनीहरूले गरेका हुन्। अमेरिकाले एमसीसी अनुमोदन गर्न फागुन १६ को समयसीमा दिएको छ। तर, सत्तारुढ गठबन्धनमा सहमति नजुटेपछि प्रधानमन्त्री देउवाले शनिबार पनि एमाले अध्यक्ष केपी शर्मा ओलीसँग वार्ता गरेका थिए। एमाले अध्यक्ष ओलीले आफ्ना माग पूरा हुनुपर्ने अडान नछाडेको सञ्चार तथा सूचना प्रविधिमन्त्री ज्ञानेन्द्रबहादुर कार्कीले बताए। अग्नि सापकोटालाई सभामुखबाट हटाउनुपर्ने, पार्टीले कारबाही गरेका १४ सांसदलाई पदमुक्त गर्नुपर्ने र गठबन्धन भत्काउनुपर्ने सर्त एमालेले राख्दै आएको छ। एमालेसँग कुरा नमिलेपछि प्रधानमन्त्री देउवाले दाहाल र नेपालसँग बालुवाटारमा छलफल गरेका थिए। त्यस क्रममा दाहाल र नेपालले व्याख्यात्मक घोषणाको मध्यमार्गी प्रस्ताव अघि सारेका हुन्। गठबन्धन टुट्ने अवस्था आएपछि दुवै दलका युवा नेता अघि सरेका थिए। युवा नेताकै गृहकार्यअनुसार यो प्रस्ताव शीर्ष नेताहरूसमक्ष पुगेको एकीकृत समाजवादीका एक नेताले बताए। प्रधानमन्त्री देउवा कुनै पनि हालतमा एमसीसी अनुमोदन गराउन लागेपछि दाहालनेपाल चेपुवामा परेका थिए। सरकारले राजनीतिक रस्साकस्सीबीच फागुन ८ मा एमसीसीसम्बन्धी प्रस्ताव संसद्मा पेस गरेको थियो। देउवाले फागुन १२ मै उक्त प्रस्ताव पारित गर्ने योजना बनाएका थिए। तर, त्यस दिन दाहाल र नेपालले झुक्याएर असफल पार्न खोजेको भन्दै देउवाले एमाले अध्यक्ष ओलीसँग सहयोग मागेका थिए। त्यस दिन देउवा र ओलीबीच दुईपटक वार्ता भएको थियो। त्यसपछि दाहाल र नेपाल गठबन्धन जोगाउन देउवाकहाँ पुगेका थिए। तर, ढुक्क नभएका देउवा फागुन १३ गतेको बैठक रोकेर ओली निवास बालकोट पुगेका थिए। एमाले उपाध्यक्ष सुवास नेम्बाङले सत्ता गठबन्धन भत्काउने सर्तमा एमालेले प्रधानमन्त्रीलाई साथ दिने प्रष्ट पारे। गठबन्धन भत्किए पनि एमाले सरकारमा भने सामेल नहुने तर सकेसम्म चाँडो चुनाव हुनुपर्ने शर्त प्रधानमन्त्रीसमक्ष राखेको नेता नेम्बाङले सुनाए। मुलुक र जनताका लागि दूषित गठबन्धन भत्काउनुपर्छ भन्नेमा एमाले एकदम प्रष्ट छ। तर, यो भत्किएर हामी सरकारमा जाँदैनौं, नेम्बाङले भने। निर्वाचनसम्म सरकार चलाउन देउवालाई नै दिने उल्लेख गर्दै नेम्बाङले तर कुनै पनि सर्तमा निर्वाचन एकदिन पनि ढिला गर्न नपाइने बताए। कांग्रेस र एमाले नेताबीच शनिबारको छलफल पनि निष्कर्षमा पुगेन। सञ्चारमन्त्री कार्कीले प्रतिनिधिसभाको अवरोध खुलाउन र राष्ट्रिय सहमतिमा एमसीसी अनुमोदन गर्न एमालेसँग आग्रह गरिएको बताए। हामीले प्रतिनिधिसभालाई सुचारु गरौं। एमसीसीलाई सहमतिका साथ अघि लगेर मुलुक महत्वपूर्ण विषयमा एकै स्थानमा उभिएर विश्वलाई सन्देश दिऔं भन्यौं, मन्त्री कार्कीले भने, तर एमालेले पुरानै अडान दोहोर्यायो। एमाले महासचिव शंकर पोखरेलले दुवै पक्षका अडान कायम रहे पनि निरन्तर संवाद हुने बताए। हामीले ५६ महिनादेखि संसद अवरुद्ध गर्दै आएका छौं। जबसम्म उहाँहरूले हाम्रो माग पूरा गर्नुहुन्न हामी संसद्मा भाग लिँदैनौं भनेका छौं, महासचिव पोखरेलले भने, उहाँहरूले एमसीसीमा समर्थन खोज्नुभएको छ। पहिला सत्ता पक्षको एउटा राय बनाउनुस् भनेका छौं। दाहाल र नेपालबीच शनिबारै सिंहदबारमा छलफल भएको थियो। उनीहरू एमसीसी अनुमोदन गर्ने बाटो खुलाउन सहमत भएका छन्। गठबन्धन नटुट्ने र एमसीसी पनि सहमतिकै बाटोबाट अघि बढ्ने दाहालले बताए। समस्याको समाधान हुन्छ। गठबन्धन टुट्दैन। एमसीसी पनि सहमतिको बाटोबाटै अघि बढ्छ, उनले भने। गठबन्धन एमसीसीको पक्ष र विपक्षमा बाँडिदा एमालेको राजनीतिक भूमिका बढेको उनले बताए। ओली प्रतिगमनविरुद्ध गठबन्धन गरेर सरकारमा भएकाहरू एमसीसीको पक्ष वा विपक्ष भएर पालैपालो उनै ओलीको शरण पर्न जानुपरेको छ, उनले भने, यसले राजनीतिक नैतिकताको कसीमा रसातलमा पुगिसकेको एमालेको राजनीतिक भूमिकालाई नै उचो बनाइदिएको छ। कांग्रेस र माओवादीले यस्तो उचाइ केपी ओलीलाई नदिनु पथ्र्याे। जसपाले स्पष्ट धारणा बनाएको छैन। जसपा संघीय परिषद् अध्यक्ष डा बाबुराम भट्टराई एमसीसी पास गर्नुपर्ने पक्षमा छन्। अध्यक्ष उपेन्द्र यादव मौन छन्। दुई दिनदेखि चलेको केन्द्रीय कार्यकारिणी बैठकमा एमसीसी एजेन्डा नै नबनेको प्रवक्ता डम्बर खतिवडाले बताए। शनिबार ६ घण्टासम्म चलेको बैठक निश्कर्षबिना नै टुगिंएको प्रवक्ता खतिवडाले सुनाए। समय आएपछि बोल्छौं नेकपा एमालेका सचिव तथा पूर्वपर्यटनमन्त्री योगेश भट्टराईले एमसीसीका विषयमा एमालेले समय आएपछि सदनबाट जवाफ दिने बताएका छन्। स्थानीय निर्वाचनलाई लक्षित गरी पार्टीको प्रशिक्षण कार्यक्रममा सदरमुकाम गाईघाटमा शनिबार प्रेस चौतारी नेपालले आयोजना गरेको पत्रकार सम्मेलनमा उनले यस्तो बताएका हुन्।"
कार्यव्यवस्था परामर्श समितिको बैठक सुरु,"काठमाडौं : प्रतिनिधिसभाको कार्यव्यवस्था परामर्श समितिको बैठक सुरु भएको छ । नयाँ बानेश्वरस्थित संसद भवनको शंकर हलमा सभामुख अग्निप्रसाद सापकोटाको अध्यक्षतामा बैठक सुरु भएको छ । बैठकमा संसदमा प्रतिनिधित्व गर्ने दलका प्रमुख सचेतक, सचेतक र सदस्यहरु सहभागी छन् । बैठकले संसदको कार्यसूची तय गर्नेछन् । कार्यसूची तय भएपछि आजै संसद बैठक बस्नेछ । सत्ता गठबन्धनमा व्याख्यात्मक घोषणासहित एमसीसी सम्झौता अनुमोदन गर्ने सहमति भएकाले कार्यव्यवस्था समितिले एमसीसीलाई सैद्धान्तिक छलफलमा लैजाने कार्यसूची तय गर्ने सम्भावना छ ।"
आफैंले दर्ता गरेको एमसीसी प्रस्ताव पारित गर्नु ओलीको नैतिक कर्तव्य : महामन्त्री शर्मा,काठमाडौं : नेपाली कांग्रेसका महामन्त्री विश्वप्रकाश शर्माले एमसीसी सम्झौता अनुमोदनमा सघाउनु प्रमुख प्रतिपक्षी एमालेको कर्तव्य भएको बताएका छन् । प्रतिपक्षी दलका नेता केपी शर्मा ओलीले प्रधानमन्त्री हुँदा एमसीसी अनुमोदन गराउन संसदमा दर्ता गरेको स्मरण गराउँदै महामन्त्री शर्माले आफैंले दर्ता गरेको प्रस्ताव पारित गर्न साथ दिनु नैतिक दायित्व भएको उल्लेख गरेका छन् । इतिहासको नैतिक परीक्षामा ओलीलाई अन्य विमतिले छेक्नु नहुने शर्माको धारणा छ ।
एमसीसी सकस : सत्ता गठबन्धनको बैठक बस्दै,"काठमाडौं : एमसीसी सम्झौता अनुमोदनबारे छलफल गर्न सत्ता गठबन्धनको बैठक बस्ने भएको छ। व्याख्यात्मक घोषणासहित एमसीसी अनुमोदन गर्न सत्ता गठबन्धनको बैठक बस्न लागेको हो। एमसीसीको पुरक प्रस्तावको ड्राफ्टलाई केहिबेरमा बस्ने गठबन्धनको बैठकले मूर्तरुप दिएपछि संसद्बाट एमसीसी अनुमोदन गर्ने तयारी रहेको छ। कांग्रेस सभापति देउवा एमसीसी पास गर्न सत्ता गठबन्धनले साथ नदिए एमालेसँग सहकार्य गर्न अगाडि बढेपछि माओवादी केन्द्र र एकीकृत समाजवादीले मध्यमार्गी प्रस्ताव अगाडि बढाएका छन्। ससद् भवन नयाँ बानेश्वरमा आइतबार दिउँसो १ बजे बैठक बस्दैछ। प्रतिनिधिसभाको आइतबारको बैठकका लागि एमसीसी सम्भावित कार्यसूचीमा परेको छ। अर्थमन्त्री जनार्दन शर्माले सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। प्रतिनिधिसभा बैठकमा यस अगाडि सामान्य छलफलको कार्यसूची तय भएको थियो। तर, दलहरूले बैठकै रोकेर चरणचरणमा वार्ता गरिरहेका छन्। एमसीसी अनुमोदन गर्न स्पष्ट बहुमत नदेखेपछि प्रधानमन्त्रीले संसद् बैठक स्थगन गर्न सभामुखलाई आग्रह गरेका थिए। एमालेले अग्नि सापकोटालाई सभामुखबाट हटाउनुपर्ने, पार्टीले कारबाही गरेका १४ सांसदलाई पदमुक्त गर्नुपर्ने र गठबन्धन भत्काउनुपर्ने सर्त एमालेले राख्दै आएको छ। एमसीसी सैन्य रणनीति नभएको, नेपाल र अमेरिकाको कानुन बाझिएको अवस्थामा नेपालको कानुन लागू हुने, लेखापरीक्षण नेपालको महालेखा परीक्षकको कार्यालयले गर्नेलगायत विषयमा व्याख्यात्मक घोषणा गर्नुपर्ने प्रस्तावमाथि छलफल गरेर निचोडमा पुर्याउने तयारी छ। एमसीसीलाई लिएर माओवादी केन्द्र र एकीकृत समाजवादीको पार्टीभित्रै नेताहरु दुई धारमा देखिएका छन्। सहमति जुटाउन दुबै पार्टीले आइतबार बिहान छलफल गर्ने भएका छन्। एमसीसीको विषयमा माओवादीभित्र पनि दुई धार रहेको छ। वासिङ्टन डिसीस्थित एमसीसी मुख्यालयलाई प्रधानमन्त्री शेरबहादुर देउवा र माओवादी केन्द्रका अध्यक्ष पुष्पकमल दाहाल प्रचण्डले संसदबाट एमसीसी पारित गराउने प्रतिबद्धता जनाउँदै हस्ताक्षर गरेर पत्र पठाएका थिए। गोप्य पत्र सार्वजनिक भएसँगै एसमीसी पारित गर्न माओवादी केन्द्रका अध्यक्ष प्रचण्डसमेत सहमत भएको पुष्टि भएको छ। अध्यक्ष प्रचण्ड बाहिर भने संशोधन नभई एमसीसी पास गर्न नसकिने अभिव्यक्ति दिँदै आएका थिए। एमसीसी पारित गर्ने प्रतिबद्धतासहितको पत्र सार्वजनिक भएपछि प्रचण्ड चेपुवामा परेका हुन्। एमसीसीमा सत्तारुढ दलले मतदान नगरे गठबन्धन टुट्ने कांग्रेसका शीर्ष नेताले अभिव्यक्ति दिन थालेपछि माओवादीले मध्यमार्गी प्रस्ताव अगाडि सारेको हो। यस अगाडि माओवादीको संसदीय दलको बैठकबाट एमसीसीको विपक्षमा मतदान गर्ने निर्णय भएको थियो । एमसीसीका कारण धरापमा पर्ने अवस्था आएपछि प्रचण्डले शनिबार एक कार्यक्रममा सत्ता गठबन्धन सजिलै नटुटोस् भनेर लागिरहेको जानकारी गराएका थिए। उनले भने, सत्ता गठबन्धन सजिलै नटुटोस् भनेर लागिरहेका छौं। गठबन्धन बचाऔं, एमसीसीको समस्या पनि समाधान होस्, गठबन्धन पनि नटुटोस् भनेर कुनै उपाय छ त भनेर छलफल भइरहेको छ। माओवादी र समाजवादीका शीर्ष नेताले प्रतिनिधिसभाको आइतबारकै बैठकबाट एमसीसी अनुमोदन गर्न साथ दिने आश्वासन दिएको बालुवाटार स्रोतको भनाइ छ। प्रधानमन्त्री शेरबहादुर देउवाले भने यसबारे पार्टीबाटै निर्णय गर्न भनेका छन्। त्यसलगत्तै एकीकृत समाजवादी अध्यक्ष माधवकुमार नेपालले आइतबार बिहान स्थायी कमिटी बैठक बोलाएका हुन् र माओवादी केन्द्र अध्यक्ष प्रचण्डले पार्टीका नेताहरूसँग आन्तरिक छलफल गरेका छन्। व्यक्तिगत रुपमा अध्यक्ष नेपाल एमसीसीबारे नकरात्मक नरहे पनि उनको पार्टीका अन्य नेताहरु यथास्थितिमा अनुमोदन गर्न नहुने पक्षमा छन्। सो पार्टीका सम्मानित नेता झलनाथ खनाल एमसीसी कुनै पनि हालतमा अनुमोदन गर्न नहुने पक्षमा छन्। खनालको कारणपनि अध्यक्ष नेपाल दबाबमा छन्। समाजवादीकी सचिव एवम् शहरी विकासमन्त्री रामकुमारी झाँक्रीले कि सरकारले ल्याएका एजेण्डामा साथ दिनुपर्ने कि त सरकारबाट पार्टी बाहिरिनुपर्ने अभिव्यक्ति दिँदै आएकी छन्। उनले सरकारमा पनि बस्ने र एमसीसीको विरोधमा सडकमा आन्दोलन गर्ने पार्टीभित्र दोहोरो चरित्र हुन नहुने सार्वजनिक रुपमा बताउँदै आएकी छन्।"
"एमसीसीको विरोधमा बानेश्वर क्षेत्र तनावग्रस्त, प्रदर्शनकारीमाथि प्रहरीको लाठीचार्ज",काठमाडौं : अमेरिकी सहायता परियोजना एमसीसीविरुद्ध आज पनि प्रर्दशन जारी छ। प्रदर्शनकारीहरुले बानेश्वर वरपर क्षेत्रमा प्रदर्शन जारी राखेका छन्। उनीहरुले एमसीसी राष्ट्रघाती भन्दै कुनै पनि हिसाबले अनुमोदन गर्न नहुने भन्दै चर्को नाराबाजी गरिरहेका छन्। प्रहरी र प्रदर्शनकारीबीच घम्साघम्सी भइरहेको छ। निषेधित क्षेत्र तोड्न खोजेपछि प्रदर्शनकारीहरुमाथि प्रहरीले लाठी चार्ज समेत गरेको छ। प्रदर्शनमा सत्तारुढ दलकै कार्यकर्ताहरु परिचालन भएका छन्। आक्रोशमा आएर उनीहरुले प्रहरीमाथि पानीका बोतल तथा ढुंगामुढा प्रहार गरिरहेका छन्। प्रदर्शनकारीलाई तितरवितर गर्न प्रहरीले पानीको फोहरासमेत हानेको छ। प्रदर्शनमा स्कुले बालबालिकाहरु पनि सहभागी छन्। बानेश्वर क्षेत्रमा सुरक्षाकर्मी हाइअलर्टमा छन्। प्रदर्शनकारीलाई तितरवितर पार्न विभिन्न स्थानमा पानीका ट्यांकर राखिएका छन् भने प्रहरीको बाक्लो उपस्थित रहेको छ। यसअघि पनि एमसीसीको विरोधमा बानेश्वर क्षेत्रमा प्रदर्शन हुँदै आएका छन्। यता सत्तगठबन्धन दलले आजको संसद बैठकमा एमसीसी अनुमोदन गर्ने निर्णय गरिसकेको छ।
साढे तीन महिनापछि आज बस्दै प्रदेश १ को संसद बैठक,"विराटनगर : प्रदेश १ को नवौं तथा हिउँदे अधिवेशनअन्तर्गतको संसद बैठक साढे तीन महिनापछि आज (आइतबार) बस्दै छ। हिउँदे अधिवेशनको नियमित बैठक दिउँसो १ बजेका लागि आह्वान गरिएको छ। तर बैठकमा प्रदेशको नामाकरणको विषयले भने प्रवेश नपाउने भएको छ। बैठकको कार्यसूचीसमेत तय भइसकेको संसद् सचिवालयले जनाएको छ। प्रदेशसभा सचिव गोपालप्रसाद पराजुलीले जारी गरेको सूचना अनुसार आजको प्रदेशसभा बैठकमा प्रदेश अनुसन्धान तथा प्रशिक्षण प्रतिष्ठान सम्बन्धमा व्यवस्था गर्न विधेयक, २०७८ माथि सैद्धान्तिक छलफल गर्ने कार्यसूची छ। यसअघि प्रदेश सरकारले नामकरणको विषयमा छलफल गर्न आह्वान गरेको सर्वदलीय बैठकमा कुनै निस्कर्ष निस्कन सकेन। सत्ता गठबन्धन दलहरूले नामकरणको विषयमा सहमति गरेर यही अधिवेशनमा प्रदेशसभामा दर्ता गर्ने दाबी गर्दै आएका थिए। तर नामका विषयमा सहमति जुट्न नसकेपछि संसद् बैठकमा त्यस विषयले प्रवेश नपाउने भएको हो। मुख्यमन्त्री राजेन्द्र राईले विश्वासको मत लिएपछि गत मंसिर १ गतेदेखि बैठक स्थगित गरिएको थियो। प्रदेशसभामा बिजनेस अभाव भएको भन्दै लामो समयसम्म बैठक स्थगित गरियो।"
एमसीसी सम्झौता अनुमोदन गर्न माओवादी केन्द्रको बैठक जारी,"काठमाडौं : एमसीसी सम्झौता अनुमोदन गर्न माओवादी केन्द्रको बैठक जारी रहेको छ। संसद्मा टेबल भएको एमसीसी सम्झौताबारे छलफल गर्न खुमलटारमा माओवादी केन्दीय कार्यालयको विस्तारित बिहान साढे सात बजेदेखि जारी रहेको शिक्षामन्त्री देवेन्द्र पौडेलले जानकारी दिए। उनका अनुसार बैठकमा संसद्बाट विवादित विषयमा व्याख्यात्मक घोषणासहित एमसीसीसम्बन्धि पुरक प्रस्तावलाई अनुमोदन गर्नेबारे छलफल भइरहेको छ। एमसीसी सैन्य रणनीति नभएको, नेपाल र अमेरिकाको कानुन बाझिएको अवस्थामा नेपालको कानुन लागू हुने, लेखापरीक्षण नेपालको महालेखा परीक्षकको कार्यालयले गर्नेलगायत विषयमा व्याख्यात्मक घोषणा गर्नुपर्ने प्रस्तावमाथि छलफल भइरहेको छ। एमसीसीको विषयमा माओवादीभित्र पनि दुई धार रहेको छ। वासिङ्टन डिसीस्थित एमसीसी मुख्यालयलाई प्रधानमन्त्री शेरबहादुर देउवा र प्रचण्डले संसदबाट एमसीसी पारित गराउने प्रतिबद्धता जनाउँदै हस्ताक्षर गरेर पत्र पठाएका थिए। गोप्य पत्र सार्वजनिक भएसँगै एसमीसी पारित गर्न माओवादी केन्द्रका अध्यक्ष प्रचण्डसमेत सहमत भएको पुष्टि भएको छ। अध्यक्ष प्रचण्ड बाहिर भने संशोधन नभई एमसीसी पास गर्न नसकिने अभिव्यक्ति दिँदै आएका थिए। एमसीसी पारित गर्ने प्रतिबद्धतासहितको पत्र सार्वजनिक भएपछि प्रचण्ड चेपुवामा परेका हुन्। एमसीसीमा सत्तारुढ दलले मतदान नगरे गठबन्धन टुट्ने कांग्रेसका शीर्ष नेताले अभिव्यक्ति दिन थालेपछि माओवादीले मध्यमार्गी प्रस्ताव अगाडि सारेको हो। यस अगाडि माओवादीको संसदीय दलको बैठकबाट एमसीसीको विपक्षमा मतदान गर्ने निर्णय भएको थियो । एमसीसीका कारण धरापमा पर्ने अवस्था आएपछि माओवादी केन्द्रका अध्यक्ष पुष्पकमल दाहाल प्रचण्डले शनिबार एक कार्यक्रममा सत्ता गठबन्धन सजिलै नटुटोस् भनेर लागिरहेको जानकारी गराएका थिए। उनले भने, सत्ता गठबन्धन सजिलै नटुटोस् भनेर लागिरहेका छौं। गठबन्धन बचाऔं, एमसीसीको समस्या पनि समाधान होस्, गठबन्धन पनि नटुटोस् भनेर कुनै उपाय छ त भनेर छलफल भइरहेको छ। प्रतिनिधिसभा बैठक आइतबार १ बजे बोलाइएको छ। प्रतिनिधिसभाको आइतबारको बैठकका लागि एमसीसी सम्भावित कार्यसूचीमा परेको छ। अर्थमन्त्री जनार्दन शर्माले सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। अमेरिकाले एमसीसी अनुमोदन गर्न फागुन १६ को समयसीमा दिएको छ।"
एमसीसी भनेको के हो ? मलाई त थाहा छैन,"एमसीसी के हो ? धेरै नागरिक अन्योलमै छन्। नेताले के गरिरहेका छन्, के गर्न खोजिएको हो ? थाहा नपाएको नागरिकको भनाइ छ। अमेरिकाले नेपालका नेतालाई भोलिसम्म एमसीसी संसद्बाट पास गर्न समयसीमा तोकेको छ। नेताबीच भेटघाट तीव्र छ। सहमतिका लागि अनेक प्रयास भएका छन्। नागरिक राष्ट्रहित र विकासका लागि हो भने एमसीसी सही हुने तर्क गर्छन्। नेपालका विभिन्न स्थानका बासिन्दासँग अन्नपूर्णकर्मीले संकलन गरेको जनमत : धेरै ग्राहक एमसीसीकै कुरा गर्छन् हेटौंडा मेनरोडमा ठेलामा चिया नास्ता बेच्छु। १२ महिनादेखि यहाँ आउने धेरै ग्राहक एमसीसीकै कुरा गर्छन्। अस्ति यहाँ सडकमा टायर पनि बाले। तर मलाई यसबारे केही थाहा छैन। सबैले गरेको कुरा सुन्छु। नेताले बुझेकै होलान्, हामीले भनेर के हुन्छ र ? कसले सुन्छ र ? अब पहिलाजस्तो बन्द, हड्ताल, आन्दोलन भइरहने होला, त्यो नभइदिए राम्रो। यसले व्यापारमा असर गर्छ, सबैले दुःख पनि पाउँछन्। बाँकी कुरा नेतालाई जिम्मा। एमसीसीले देश बिग्रियो भने नेताहरूले जिम्मा लिनुपर्छ। एमसीसी के हो भन्ने कुरा नेताले जान्ने कुरा हो। देश चलाउनेहरू उनै हुन् क्यार। नेताले त कुरो जानेकै होलान् निगोपाल परियार डकर्मीशुद्धोधन, रूपन्देही एमसीसी टिभीमा समाचार हेर्दा सुनेको छु। अमेरिकाको भन्छन्। हामी त मजदुरी गर्ने मान्छे। यसले के हुन्छ ? त्यो केही थाहा छैन। यो सबै नेताले जान्ने कुरा हो। देश चलाउनेहरू उनै हुन् क्यार। हामीलाई त खाने र बस्ने सुविस्ता भए भयो। अरू के के हो, चाहिँदैन। घर बनाउने काम पाइयो भने हामीलाई पुगिहाल्छ। यहाँ बुझेरभन्दा नबुझेर बोल्ने धेरै छन्। के हो के हो ?पशुपति अधिकारी,गोरखा नपा १४, अध्यक्ष, मूलपानी खै सबैले एमसीसी एमसीसी भन्छन्, के हो के हो ? मोबाइलले त्यही भन्छ, रेडियो, टिभीले नि त्यही भन्छ। के रहेछ भनेर एकजना दाइसित सोध्नुपयो भनेर सोधें। उहाँले नि खै सबै त्यसै भन्छन्, मैले पनि बुझेको छैन भन्नुभयो। धेरैलाई सोधें कसैले नि बुझेको छ भनेनन्, बुझाएनन्। एकजनाले चाहिँ एमसीसी आयो भने अम्रिकी फौज आउँछ, घरबाट बाहिर निस्कन नि पाइँदैन, रुन नि पाइँदैन, हाँस्न नि पाइँदैन भन्नुभयो। हो कि होइन, त्यो पनि थाहा छैन। यहाँ बुझेरभन्दा नबुझेर बोल्ने धेरै छन्। मुलुककै हितमा काम गरौंबुद्धेश्वर राय अमातविराटनगर महानगरपालिका५, पुलचोक एमसीसीका नाममा अनेकन कुरा आएका छन्। कोही पक्षमा बोलिरहेका छन्, अनि कोही विपक्षमा। बुझाइ आआफ्नो होला सायद। कोही अमेरिकाले नेपालमा पकड जमाउन खोज्दै छ भन्छन्। कोही नेपालका लागि विकास हुन्छ फरक पर्दैन भन्दैछन्। यथार्थ नेतालाई थाहा होला। उनीहरूले मुलुकको हितविपरीतको सम्झौता नगरुन्। नेपालको राष्ट्रियतामा ध्यान दिउन्। नेपाली नागरिकका पक्षमा सम्झौता गरुन्। देशको विकास हुनेमा सबै नागरिकले समर्थन गर्नेछन्। नेपाली राष्ट्रियताको सन्दर्भमा बरु नुन र रोटी खाएर बाँच्न तयार छन् भन्ने विगतका घटनाले देखाएको छ। अब पनि कुनै समस्या नआउने गरी मात्र काम नेताले गरुन्, यही भन्छु। देशको विकास होस्, नागरिक सुखी र खुसी हुन्। आन्दोलनकारीलाई सोधें, के को विरोध हो ? लक्षिराम गौतम (मोची)बीपी चोक, नेपालगन्ज नेपालगन्जको बीपी चोकमा जुत्ताचप्पल सिलाउन थालेको २० वर्ष भएछ। यहाँ बेलाबेलामा धेरै जुलुस निस्कन्छन्। विरोध प्रदर्शन पनि हुन्छ। केही दिनदेखि एमसीसी खारेज गर भन्ने नारा लगाउँदै जुलुस निकालिरहेका छन्। हिजो निकै ठूलो जुलुस निस्क्यो। टायर पनि बाले। पुलिस पनि धेरै आएका थिए। नबुझेर आन्दोलनकारीलाई सोधें, यो के को विरोध हो ? उनीहरूले आआफ्ना तर्क गरे। निचोढ आफैंले निकाल्नुपर्ने जस्तो लाग्यो। यहाँ त पार्टीका कुराअनुसार फरक तर्क गर्ने रहेछन्। जे होस्, स्वार्थका कुरा कसैले नगरुन्, स्वार्थ जोड्ने भए देशका लागि जोडेर काम गरुन्। यही भन्छु।  नेताले राम्रै गर्लान् नरेश जोशीरिक्सा चालक, महेन्द्रनगर, कञ्चनपुर नेपाल आमाको भूमिमा स्वतन्त्र भएर कमाइ गरेर खाँदैछु। एमसीसी आएपछि पनि यसरी नै आफ्नो स्वतन्त्रतामा काम गर्न पाइयोस्। धेरैले धेरै कुरा गरेका छन् तर मलाई हाम्रा नेताले देशलाई अरूको हातमा सुम्पिएलान् जस्तो लाग्दैन। आफ्नो देशमा आफ्नै शासन चल्छ, चल्नुपर्छ भन्ने बुझेको छु। एमसीसी सही हो वा गलत, त्यसको वास्तविकता केही थाहा छैन। यदि देश विकास हुन्छ कुनै समस्या हुँदैन भने सम्झौता गरे हुन्छ। यदि हल्ला सुनेजस्तो समस्या आउने हो भने नगरे हुन्छ। राष्ट्रको पक्षमा हो भने ठीक छ डिल्लीबहादुर सार्कीभेरी नगरपालिका३, खलंगा एमसीसी भनेको अमेरिकाले नेपाललाई गरेको विकास अनुदान हो। कहाँ कसरी केमा लगानी गर्ने हो ? थाहा छैन। न नेताले बुझाए, न आफूले बुझ्ने आधार भेटेको छु। नेपाललाई अन्य देशले पनि सहयोग गरिरहेका छन्। सायद त्यस्तै होला भन्ने लाग्छ। अनुदान दिने तर साहुले गरीवलाई ऋण दिँदा ल्याप्चे सहीछाप गर्न लगाए जस्तो भयो। एमसीसी पास भयो भने अमेरिकाको सेना आउँछ भन्छन्। हो कि होइन ? नेताहरूले जनतालाई स्पष्ट पार्दिए हुने। निस्वार्थ रूपमा सहयोग गरे त ठिक छ। देश विकास हुनु राम्रो कुरो हो। मैले त सुनेको मात्र हो यदि राष्ट्रको पक्षमा छ भने ठिक छ। अमेरिकाको पक्षमा भए ठिक हुँदैन। बुझाएको भए पो बुझिन्थ्योदिलिप विकवीरेन्द्रनगर३, सुर्खेत वीरेन्द्रनगरमा अटो चलाउँछु। यो एमसीसी भन्ने केही थाहा छैन। नेताहरूले भने पो थाहा पाइन्थ्यो। नेताहरूले नै भन्दैनन्। यो आन्दोलन र विरोध गरेको मात्र देखिन्छ। एमसीसीको विरोधमा बन्द हो भन्छन्। हामीलाई बन्दले अटो चलाउन नपाउँदा घर खर्च चलाउनै मुस्किल परेको छ। खै कसले बुझ्ने ? आफूलाई मजदुरी गर्दै ठिक्क छ। अब यो एमसीसीका बारेमा जान्न कोसँग सोध्नु ? हामीलाई यसबारे बुझाएको भए पो राम्रो वा नराम्रो भन्ने थाहा हुन्थ्यो। नेताहरू आफैं मात्र लड्न र आन्दोलन गर्न व्यस्त छन्। खासमा सबै जनतालाई यो एमसीसीबारे बुझाएको भए यसरी विवाद पनि नहुँदो हो। अमेरिकाले हामीलाई दिने ऋण होबेचन महतोतरकारी व्यवसायी, जनकपुरधाम यो एमसीसीको विषयमा त मलाई धेरै जानकारी छैन। तर, जति कुराहरू सुनेको छु, त्यसबाट यति बुझें कि यो अमेरिकाको सरकारले हाम्रो सरकारलाई दिने ऋण हो। अब यो ऋण दियो भने यसलाई कसरी नेपाल सरकारले चुक्ता गर्ला ? अब अहिले त देश विकासका लागि चाहियो भनेर लिन्छन् तर पछि यसको के असर पर्छ त्यो त जनतालाई थाहा छैन। अहिले पत्रिकाहरूमा पढ्छु कि यो एमसीसीकै विषयमा एउटा पार्टीले भन्छ लिनु पर्छ, अर्कोले विरोध गर्छ। यसको मूल कारण के हो ? के स्वार्थले ठिक केले बेठिक ? त्यो हामीजस्ताले जानकारी पाउनु जरुरी छ। एमसीसीका नाममा अनेकन् कुरा आएका छन्। कोही पक्षमा बोलिरहेका छन्, अनि कोही विपक्षमा। एमसीसीको अर्थ थाहा भएन प्रभुराम चमाररिक्सा चालक, वीरगन्ज एमसीसी के हो ? त्यो मलाई थाहा छैन। तर हिजो र अस्ति घण्टाघर चोकमा पार्टीका नेताहरूले जुलुस निकाले। पुलिससँग तानातान र घम्साघम्सी भएको पनि देखें। किन यसो भयो ? त्यो त मलाई थाहा भएन। काम गरेर खाने मान्छे म ३० वर्षदेखि वीरगन्जमा रिक्सा चलाएर बालबच्चा पाल्दै आएको छु। हामीलाई काम गर्ने सजिलो वातावरण बनाइदिए पुग्छ। विदेशको मामिलो, पार्टीका नेता र सरकारको चासोको कुरा हो। विकासको किन विरोध गर्नु र ? दयाराम पौडेलभरतपुर, चितवन एमसीसीको बारेमा सुनेको त हो तर केही बुझेको छैन। यो ल्याउँदा के हुन्छ नल्याउँदा के हुन्छ भन्ने केही थाहा छैन। आफूले पढेको छैन, अरूले भनेको सुनेको मात्रै हो। सबैले आफ्नै पाराले कुरा गर्छन्। यसको पक्षमा बोल्नेको कुरा सुन्दा ठिक हो झैं लाग्छ। विरोध गर्नेको कुरा सुन्दा हो कि त झैं लाग्छ। गगन थापाको कुरा सुन्दा ल्याउँदा हुन्थ्यो झैं लाग्छ। फेरि भिम रावलको कुरा सुन्दा पनि हो कि त झैं हुने। हामी नेपाली अक्क न बक्क छौं। सहयोग नै हो भने त स्वागतयोग्य हो। विकास हुने कुराको विरोध किन गर्नु र ? न सरकारले बुझायो न जनप्रतिनिधिले सुनिल बुढामहेन्द्रपुल, पोखरा एमसीसी भनेको के हो ? बुझेको छैन। यसमा न सरकारले बुझाउने प्रयास गरेको छ, न निर्वाचन जितेर गएका जनप्रतिनिधिले। एमसीसीमा पनि आआफ्नो पार्टीको पछि लाग्ने काम भएको छ। देशका लागि एमसीसी सही हो कि होइन यकिन गरेर सबै एक हुनुपर्ने जस्तो लाग्छ। यसो भएको पाइनँ। एमसीसी आउँदा के नयाँ हुन्छ भन्ने प्रष्ट बुझाउन कोही आएनन्। हामीजस्ता मान्छे बुझ्दै नबुझी कागले कान लग्यो भनेर कागको पछि दौडेजस्तो भइरहेको छ। स्वार्थका कुरा कसैले नगरुन्, स्वार्थ जोड्ने भए देशका लागि जोडेर काम गरुन्। पास भए महँगी झन् बढ्छ दुर्गेश मल्लाहभैरहवाधेरै कुरा थाहा छैन। एमसीसी कसैको बुझाइमा सही र कसैको बुझाइमा गलत छ भन्ने सुनेको छु। नेताहरू एमसीसी पास गर्न लागेका छन् भन्ने पनि थाहा छ। देशको हितमा भएरै पास गर्न लागेका होलान् भन्ने लाग्छ। जति झगडा गरुन्, नमिलुन् तर नेताले देशको विपक्षमा कुनै निर्णय नलिउन्, गलत काम नगरुन्। सानो स्वार्थका लागि देशलाई बन्धक नबनाउन्। अनुदान लिऔं, विकास गरौं चन्द्रमाया थापाचियाव्यापारी, त्रियुगा, उदयपुर एमसीसीको बारेमा धेरै बुझेको छैन। रेडियो, टेलिभिजन र नेताहरूबाट जति सुनें त्यति बुझें। देशलाई विकास चाहिएको छ। अन्य देशले कति कति विकास गरिसके। सके आफैंले विकास गर्ने हो, नसके वा राम्रो हुन्छ भने ऋण वा अनुदान लिएर पनि विकास गर्ने हो। तर, अनुदान लिँदा कुनै बाध्यकारी अवस्थालाई नस्वीकारौं। अहिले दिनहुँजसो सडक आन्दोलन भएको छ। यसबाट सचेत हुनुपर्ने हो कि ? केही गलत कुरा छन् भने सच्याएर मात्र संसद्बाट पास गरौं। यदि देश विकास हुन्छ कुनै समस्या हुँदैन भने सम्झौता गरे हुन्छ। राजनीति गर्ने माध्यम नबनाइयोस् पदमप्रसाद रिजालफालेलुङ गाउँपालिका७, बाँसबोटे, पाँचथर एमसीसीको विषयमा त्यति धेरै ज्ञान छैन। कसैले राष्ट्रघाति भन्छन्, कसैले देशको विकासका लागि आवश्यक छ भन्छन्। खास के हो मलाई थाहा छैन। नेताहरूले हामीलाई रनभुल्लमा नपारुन्, त्यति भए पुग्छ। मलाई यो एउटा आईएनजीओ जस्तै हो। हाम्रो देश नेपाल सहयोग र अनुदानबाट चलोस् तर आफू पनि केही गरोस्। देशमा विकास हुन्छ भने एमसीसी पास गर्दा हुन्छ। तर एमसीसीलाई माध्यम बनाएर राजनीति नगरिए जाती हुन्थ्यो जस्तो लाग्छ। जानकारहरूले जनतालाई वास्तविक कुरा बुझाउनु पर्छ। यसलाई चाँडै टुंगो लगाउनुपर्छ। नेपालमा विगतमा पनि धेरै अनुदान लिइएको छ। त्यसैले फरक पर्दैन जस्तो लाग्छ। कस्तो विकास गर्ने हो ? थाहा भएनशम्भुकुमार दासव्यापारी, राजविराज७, सप्तरी एमसीसी देश विकासका नाममा ल्याउन खोजिएको विदेशी अनुदान हो भन्ने सुनेको छु। कस्तो अनुदान, केका लागि खर्च हुने भन्ने थाहा छैन। यसमा शर्तहरू राखेर स्वीकार्नु राम्रो हुँदैन। के ठिक के बेठिक नेताले छुट्याउनु पर्छ। सबैको सहमतिमा मात्र पास गर्नुपर्छ। शर्त मान्नुभन्दा आत्मनिर्भर भएर स्वाभिमानका साथ जिउनु उपयुक्त लाग्छ।"
एमसीसी अनुमोदनबारे छलफल गर्न एकीकृत समाजवादीको बैठक बस्दै,"काठमाडौं : नेकपा एकीकृत समाजवादीले संसदमा टेबल भएको एमसीसी सम्झौताबारे छलफल गर्न बैठक बोलाएको छ। आइतबार बिहान विवादित बुँदामा व्याख्यात्मक घोषणासहित एमसीसी अनुमोदन गर्नेबारे छलफल गर्न स्थायी कमिटीको बैठक बोलाइएको हो। माओवादी केन्द्र र एकीकृत समाजवादी संसद्बाट एमसीसीसम्बन्धि पुरक प्रस्ताव ल्याएर एमसीसी सम्झौता अनुमोदन गर्न तयार रहेको प्रधानमन्त्री शेरबहादुर देउवालाई भेटेर जानकारी गराएका छन्। एमसीसी सैन्य रणनीति नभएको, नेपाल र अमेरिकाको कानुन बाझिएको अवस्थामा नेपालको कानुन लागू हुने, लेखापरीक्षण नेपालको महालेखा परीक्षकको कार्यालयले गर्नेलगायत विषयमा व्याख्यात्मक घोषणा गर्नुपर्ने प्रस्तावमाथि पार्टीभित्र छलफल हुने बताइएको छ। माओवादी र समाजवादीका शीर्ष नेताले प्रतिनिधिसभाको आइतबारकै बैठकबाट एमसीसी अनुमोदन गर्न साथ दिने आश्वासन दिएको बालुवाटार स्रोतको भनाइ छ। प्रधानमन्त्री शेरबहादुर देउवाले भने यसबारे पार्टीबाटै निर्णय गर्न भनेका छन्। त्यसलगत्तै एकीकृत समाजवादी अध्यक्ष माधवकुमार नेपालले आइतबार बिहान स्थायी कमिटी बैठक बोलाएका हुन् र माओवादी केन्द्र अध्यक्ष पुष्पकमल दाहालले पार्टीका नेताहरूसँग छलफल गरेका हुन्। व्यक्तिगत रुपमा अध्यक्ष नेपाल एमसीसीबारे नकरात्मक नरहे पनि उनको पार्टीका अन्य नेताहरु यथास्थितिमा अनुमोदन गर्न नहुने पक्षमा छन्। सो पार्टीका सम्मानित नेता झलनाथ खनाल एमसीसी कुनै पनि हालतमा अनुमोदन गर्न नहुने पक्षमा छन्। खनालको कारणपनि अध्यक्ष नेपाल दबाबमा छन्। समाजवादीकी सचिव एवम् शहरी विकासमन्त्री रामकुमारी झाँक्रीले कि सरकारले ल्याएका एजेण्डामा साथ दिनुपर्ने कि त सरकारबाट पार्टी बाहिरिनुपर्ने अभिव्यक्ति दिँदै आएकी छन्। उनले सरकारमा पनि बस्ने र एमसीसीको विरोधमा सडकमा आन्दोलन गर्ने पार्टीभित्र दोहोरो चरित्र हुन नहुने सार्वजनिक रुपमा बताउँदै आएकी छन्। कांग्रेस सभापति देउवा एमसीसी पास गर्न सत्ता गठबन्धनले साथ नदिए एमालेसँग सहकार्य गर्न अगाडि बढेपछि एकीकृत समाजवादी झस्किएको हो। एमालेले अग्नि सापकोटालाई सभामुखबाट हटाउनुपर्ने, पार्टीले कारबाही गरेका १४ सांसदलाई पदमुक्त गर्नुपर्ने र गठबन्धन भत्काउनुपर्ने सर्त एमालेले राख्दै आएको छ। प्रतिनिधिसभा बैठक आइतबार १ बजे बोलाइएको छ। अमेरिकाले एमसीसी अनुमोदन गर्न फागुन १६ को समयसीमा दिएको छ। सरकारले राजनीतिक रस्साकस्सीबीच फागुन ८ मा एमसीसीसम्बन्धी प्रस्ताव संसद्मा पेस गरेको थियो। देउवाले फागुन १२ मै उक्त प्रस्ताव पारित गर्ने योजना बनाएका थिए। तर, त्यस दिन प्रचण्ड र नेपालले झुक्याएर असफल पार्न खोजेको भन्दै देउवाले एमाले अध्यक्ष केपी शर्मा ओलीसँग सहयोग मागेका थिए। त्यस दिन देउवा र ओलीबीच दुईपटक वार्ता भएको थियो।"
वीरगन्ज महानगरको कांग्रेस सभापतिमा नेपाली विजयी,"वीरगन्ज : मधेस प्रदेशको एक मात्र महानगर वीरगन्ज महानगरपालिकाको नेपाली कांग्रेसको नगरसभापतिमा मणिन्द्रलाल नेपाली विजयी भएका छन् । संस्थापन इतर पक्षका उम्मेदवार रहेका नेपाली , संस्थापन पक्षका उम्मेदवार राधेश्याम चौरसीयालाई ३६ मत अन्तरले पराजित गर्दै नगरसभापतिमा विजयी भएका हुन् । नेपालीले २५७ मत प्राप्त गरेका हुन् भने उनका निकटतम प्रतिद्वन्दी चौरसियाले २२१ मत मात्रै पाए । त्यस्तै सभापतिका अर्का प्रतिस्पर्धी नेपाल पत्रकार महासंघका केन्द्रीय सचिव दिपेन्द्र चौहानले ३२ मत मात्रै पाएका छन् । नगर उपसभापतिमा संस्थापन इतर पक्षका संतोष गुप्ता २४८ मत र संस्थापन पक्षका सर्जुग महतो २४४ मत ल्याएर विजयी भएका छन् । सचिवमा संस्थापन इतरका शिवचन्द्र प्रसाद यादव २६२ र संस्थापन पक्षका श्याम प्रसाद कुर्मी २३९ ले विजयी भएका छन् । त्यसैगरी सहसचिवमा संस्थापन पक्षका उम्मेदवार दीपक कुमार साह २४६ र सहजाद हुसैन अन्सारी २५० मत ल्याएर विजयी भएका छन् । कांग्रेस वीरगन्ज महानगरको नयाँ नेतृत्व चयनका लागि शनिबार भएको निर्वाचनमा कुल ५४२ मत मध्ये ५२५ मत मात्र खसेको थियो । यस्तै पर्साकै पोखरिया नगरपालिकाको कांग्रेस नगरसभापतिमा रामबाबु प्रसाद चौहान निर्वाचित भएका छन् । उनले ७१ मत पाएका छन् । उनका निकटतम प्रतिद्वन्द्वी लक्ष्मण साह कानुले ६८ मत मात्रै पाएका छन् । उपसभापतिमा बच्चा साह तेली ८० मत र रामचन्द्र बैठा धोवी ७९ मत ल्याएर विजयी भएका छन् । सचिवमा धर्मराज प्रसाद यादव ७६ मत र हरेराम पाण्डेय ७४ मत ल्याएर निर्वाचित भएका छन् । त्यस्तै सहसचिवमा अशोक चौहान ७५ मत र श्यामकिशोर यादव ७९ मत ल्याएर विजयी भएका छन् । शनिवार सम्पन्न मतदानमा पोखरिया नगरपालिकामा कुल १४६ मध्ये १४० मत खसेको थियो । पर्साकै बहुदरामाई नगरपालिकाको कांग्रेस नगर सभापतिमा रामानन्द यादव अहिर विजयी भएका छन् । यस्तै उपसभापति सुशील साह, सचिवमा हरिन्द्र प्रसाद, सदस्यमा हृदय नारायण पटेल, बालकिसुन पटेल, इन्द्रासन यादव र सुगन्धी देवी निर्वाचित भएका छन् । यस्तै पर्सागढी नगरपालिकाको कांग्रेस नगरसभापतिमा विश्वमोहन थारु विजयी भएका छन् । थारु ८६ मत ल्याएर विजयी भएका हुन् । उनका निकटतम प्रतिस्पर्धी घनश्याम चौधरीको ५६ मत मात्र आएको छ । उपसभापतिमा आत्माराम अधिकारी ८० मत र छोटेलाल यादव ८२ मत ल्याएर विजयी भएका छन् । सचिवमा उमा अधिकारी ८७ मत र अर्जुन गिरी ७५ मत ल्याएर विजयी भएका छन् । सहसचिवमा रामसुनर महतो ८६ र सुकदेव दास ७५ मत ल्याएर विजयी भएका छन् । पर्साकै ठोरी गाउँपालिकाको कांग्रेस सभापतिमा मिन बहादुर श्रेष्ठ संतोषको प्यानल नै निर्वाचित भएको छ । संस्थापन ईत्तर समूहबाट सभापतिको उम्मेदवार बनेका रामकृष्ण पन्तको प्यानललाई पराजित गर्दै श्रेष्ठको प्यानल ३२ वटै पदमा विजयी भएको हो । १४ वटा पालिकारहेको पर्साका ५ वटा पालिकामा कांग्रेसको नयाँ नेतृत्व चयनका लागि शनिबार मतदान भएको थियो । ९ वटा पालिकामा भने यसअघि नै सर्वसम्मत नेतृत्व चयन भइसकेको थियो । पर्सामा कांग्रेसको जिल्ला अधिवेशन भने हुन बाँकी छ ।"
एमसीसीमा निर्णय लिन माओवादी केन्द्रको संसदीय दलको बैठक जारी,"काठमाडौं : अमेरिकी सहायता परियोजना एमसीसी आजै अनुमोदन गर्ने सत्तागठबन्धनको निर्णयलगत्तै नेकपा माओवादी केन्द्रको संसदीय दलको बैठक सुरु भएको छ। अहिले नयाँ बानेश्वरस्थित संसद भवनमा बैठक जारी छ। आइतबार बिहान बसेको माओवादीको स्थायी कमिटी सदस्यहरूको बैठकले व्याख्यात्मक घोषणासहित एमसीसी पारित गर्ने निर्णय गरिसकेको छ। यस्तै, एमसीसीमा थप निर्णय लिन एकीकृत समाजवादी पार्टीको बैठक पनि जारी छ। सत्तागठबन्धनमा आवद्ध दलहरु आन्तरिक छलफलमा जुटेपछि संसद बैठक केही समय पर घकेलिएको छ। गठबन्धनमा आवद्ध दलहरुका शीर्ष नेताहरु आन्तरिक छलफलमा जुटेपछि प्रतिनिधि सभाअन्तर्गतको कार्यव्यवस्था परामर्श समितिको बैठक पनि बस्न सकेको छैन। गठबन्धनमा आवद्ध दलहरुको बैठक सकिने वित्तिकै कार्यव्यवस्था परामर्श समितिको बैठक बस्ने बताइएको छ।"
बागमती प्रदेशसभा बैठक अनिश्चितकालका लागि स्थगित,हेटौंडा : बागमती प्रदेशसभाको बैठक अनिश्चितकालका लागि स्थगन भएको छ। बैठक फागुन १६ गते सोमबारका लागि तय गरिएको थियो। प्रदेशसभा सचिवालयले आइतबार यहाँ सूचना जारी गर्दै विशेष कारणवश बैठक स्थगन गर्नुपरेको जनाएको छ। यस्तै आज दिउँसो १ बजेका लागि तय भएको कार्यव्यवस्था परामर्श समितिको बैठक पनि स्थगन भएको प्रदेशसभा सचिवालयका सचिव कृष्णहरि खड्काले जानकारी दिए। यही फागुन ४ को सर्वदलीय बैठकपछि सभामुख सानुकुमार श्रेष्ठले सोमबारका लागि बैठक आह्वान गरेका थिए।
एमसीसी सकस : बालुवाटारमा सत्तागठबन्धनको बैठक,"काठमाडौं : एमसीसी सम्झौता अनुमोदनबारे छलफल गर्न सत्ता गठबन्धनको बैठक सुरु भएको छ। प्रधानमन्त्री शेरबहादुर देउवा निवास बालुवाटारमा बैठक भर्खरै सुरु भएको हो। बैठकमा प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल 'प्रचण्ड', एकीकृत समाजवादीका अध्यक्ष माधवकुमार नेपाल, जनता समाजवादी पार्टीका अध्यक्ष उपेन्द्र यादवलगायत गठबन्धनका दलका शीर्ष नेताहरु सहभागी छन्। आइतबार बिहान एकीकृत माओवादी केन्द्रले व्याख्यात्मक घोषणासहित एमसीसी अनुमोदन गर्ने निर्णय गरेको छ। एमसीसीमा अन्तिम निर्णय लिन संसद् बैठक बस्नुअघि सत्ता गठबन्धनको बैठक बसेको हो। संसद् बैठक दिउँसो १ बजे बस्दैछ।"
"माओवादी संसदीय दलमा बाँडियो ११बुँदे व्याख्यात्मक घोषणापत्र, प्रमुख सचेतक सशंकित",काठमाडौं : नेकपा माओवादी केन्द्रको संसदीय दलमा एमसीसी सम्झौतामाथिको ब्याख्यात्मक घोषणापत्र वितरण गरिएको छ । संसद भवनमा बसिरहेको बैठकमा सांसदहरुलाई ११ बुँदे व्याख्यात्मक घोषणापत्र बाँडिएको छ । व्याख्यात्मक घोषणासहितको पुरक प्रतिवेदनमा बैठकमा प्रमुख सचेतक देव गुरुङले नै आशंका व्यक्त गरेका छन् । व्याख्यात्मक घोषणा सम्झौता उधारो हुने हो कि भनेर गुरुङले आशंका व्यक्त गरेका हुन् । बैठक जारी छ ।
सकियो यान्त्रिक उडान,"भैरहवा : भैरहवास्थित गौतमबुद्ध अन्तराष्ट्रिय विमानस्थल सुचारु अघि गरिएको यान्त्रिक उडान (क्यालिब्रेसन फ्लाइट) सकिएको छ। थाइल्याण्डबाट ल्याइएको विशेष विमान मार्फत उडान भरेको विमानको दुरी जाँच, उडान भरेको विमानले प्रयोग गर्ने रुटको जाँच, उडान भर्दा र अवतरण गर्दा धावनमार्गमा जडान गरिएको लाइटिङ लगायतका परिक्षणहरु गरिएको हो। थाइल्याण्डको पाइलटसहितको प्राविधक टोलीले नौ दिनसम्म यान्त्रिक उडान गरेर संचार लगायत उपकरणहरुको जाँच गरेको हो। यान्त्रिक उडानको प्रराम्भिक रिपोर्ट अनुसार विमानस्थलमा जडान भएका संचार लगायत उपकरणहरु ठिक पाइएको छ विमानस्थलको आइसीपी टू आयोजनाका प्रमुख प्रविण न्यौपानेले भने, फाइनल रिपोर्ट आएपछि एकिन हुन्छ । विमानस्थल संचालन पूर्व जडान गरिएको संचार उपकरणहरुको परिक्षणका लागि क्यालिब्रेसन उडान गर्नुपर्ने हुन्छ। जसबाट जडान गरिएका उपकरणहरु ठिक भएनभएको रिपोर्ट आएपछि सोही अनुसार अघि बढ्छ । विमानस्थलको दुई चरण आइसीपी वान (भौतिक संरचना निर्माण) र आइसीपी टू (संचार उपकरण जडान) अन्र्तगतमा काम भएको छ। विमानस्थलको आईसीपी टू को ठेक्का पाएको एरो थाई कम्पनीले यान्त्रिक उडान गरेको हो। कम्पनीलाई आन्तिरक र फाइनल गरी दुई वटा रिपोर्ट सकेसम्म छिटो उपलब्ध गराउन भनेका छौँ उनले भने, दुवै रिपोर्ट आएपछि सोही अनुसार थप पक्रिया अगाडि बढाउँछौँ। सम्भवत १५२० दिन भित्र यान्त्रिक उडानको दुवै रिपोर्ट आउने बताइएको छ। विमानस्थल संचालनका लागि मिसन भैरहवा नाम दिएर माघ १२ गतेदेखि सय दिनको योजना अन्र्तगत कामहरु भइरहेका छन्। विमानस्थल संचालनका लागि पर्यटन मन्त्रालय अन्र्तगतका निकायबाट कामहरु भइरहेपनि गृह, अर्थ लगायत मन्त्रालय अन्र्तगतबाट हुने काम फिल्डमा देखिएको छैन। अगामी ०७९ साल जेठ २ गते विमानस्थल संचालनका लागि मितीलक्ष्य राखिएपनि विमानस्थलमा महत्वपूर्ण मानिने गृह अन्र्तगतको अध्यागमन र अर्थ अन्र्तगतको भन्सार कार्यालय राख्ने कुनै सुरसार देखिएको छैन। यस बाहेक अन्य मन्त्रालय अन्र्तगत रहने कार्यालयहरु पनि स्थापनाको कार्य अगाडि नबढाइएको पाइएको छ। संस्कृति, पर्यटन तथा नागरिक उडड्यन मन्त्रालय र अन्य मन्त्रालयबीच समन्वय भएको नदेखिदाँ विमानस्थल संचालन लक्ष्य राखिएको मिती अझै धकेलिन सक्ने सम्भवना देखिएको छ।"
एमसीसी अनुमोदन हुँदै गर्दा संसदमा देखिएका दृश्य (फोटो फिचर),काठमाडौं: अमेरिकी सहायता परियोजना एमसीसी संसदबाट बहुमतले पारित भएको छ। गत ८ फागुनमा टेबल भएको एमसीसी सम्झौता सत्ता गठबन्धनमा सहमति हुन नसक्दा अनुमोदन हुन सकेको थिएन। अमेरिकाले तोकेको समयसीमाभन्दा एक दिनअघि एमसीसीका विषयमा 'व्याख्यात्मक टिप्पणी' जारी गर्दै संसदबाट अनुमोदन भएको छ। संसदबाट अनुमोदन भए पनि विभिन्न दलका नेताहरुले छलफलका क्रममा पक्ष विपक्षमा धारणा राखेका थिए। हेर्नुस् अन्नपूर्णकर्मी अशोक दुलाले खिचेका तस्बिरहरु
चण्डी माध्यमिक विद्यालयमा चार करोडको भवन निर्माण,"नुवाकोट : नुवाकोटको पश्चिमी भेगमा रहेको वुधसिंहस्थित चण्डी माध्यमिक विद्यालयमा साढे चार करोडको नयाँ भवन निर्माण गरिएको छ। एक कार्यकर्मकाबीच सो भवन हस्तान्तरण गरिएको हो। तारकेश्वर गाउँपालिका४ स्थित बुधसिङमा रहेको चण्डी माध्यमिक विद्यालयको नवनिर्मित भवन हस्तान्तरण गरिएको हो। एसियाली विकास बैंकको कुल चार करोड ५८ लाख ५१ हजार नौ सय १५ रुपैयाँको लागतमा १२ कोठे भूकम्प प्रतिरोधी पक्कि भवन निर्माण भएको विद्यालयका प्रधानाध्यापक हरिहर पण्डितले जानकारी दिए। उनका अनुसार विद्यालयमा आवश्यक फर्निचर, पुस्तकालय, विज्ञान प्रयोगशाला, कम्प्युटर कक्ष, स्टाफ कक्षा, खानेपानी सेवा र छात्रछात्रा शौचालयसमेत निर्माण भएको छ। भवन हस्तान्तरण कार्यक्रममा दातृनिकायको तर्फबाट सविन राउत र शंकर पोखरेलले शिक्षा विकास तथा समन्वय इकाईका प्रमुख देवकुमार बराललाई हस्तान्तरण गरेका थिए। बरालले गाउँपालिकालाई र गाउँपालिकाले विद्यालयलाई हस्तान्तरण गरेका थिए। विद्यालयमा आयोजित भवन हस्तान्तरण कार्यक्रममा नेकपा एमालेका निवर्तमान जिल्ला अध्यक्ष तथा नुवाकोट क्षेत्र नं २ का सांसद नारायणप्रसाद खतिवडाले नवनिर्मित भवनको उद्घाटन गरेका हुन्। कार्यक्रममा सांसद खतिवडाले सुविधासम्पन्न भवन निर्माण भएपछि विद्यालयले अब शैक्षिक गुणस्तर सुधार गर्न ध्यान दिनुपर्ने बताए।"
काम गरे बोल्न पर्दैन,"एकजना मानिस लामो दूरीमा निस्किए। उनी सामान्य यात्रा गर्न मन पराउँदैन थिए। साहसिक यात्रा उनको रोजाइमा पथ्र्यो। कहिले कता कहिले कता अर्थात् विभिन्न नयाँ नयाँ ठाउँ खोज्दै यात्रा गर्नु उनको सोख पनि थियो। ती मानिस धेरैतिर घुम्न जाने भएकाले एक ठाउँ पुगेका बेला मानिसलाई आफ्नो यात्राको बखान गर्न थाले। नयाँ नयाँ ठाउँमा पुगेकाले धेरैले सुरुमा त कुरो आकर्षक भन्दै सुन्थे। तर पछि क्रमशः समूहबाट अलगिन्थे। ती मानिसले आफू जहाँको यात्रा गर्छु त्यहाँका मानिसले प्रसंशा गरेको सुनाए। साहसिक यात्राबारे एक किसिमले फूर्ती लगाए। घमन्ड प्रदर्शन गरे। सुन्ने मानिसले त्यही बुझे। वास्तविकता पनि त्यही थियो कि उनले जस्तो साहसिक यात्रा अरूले पनि गर्थे, गर्छन् तर यसरी आफ्नो कामको बखान खासै गर्दैनन्। गरिहाले पनि स्वाभाविक ढंगले गर्छन्। उनको कुरो गराई अलि पृथक छ, आफू केन्द्रित छ भन्ने मानिसले बुझिहाल्थे। ती मानिस अर्को ठाउँमा पुगे। त्यहाँ पनि आफ्नै यात्राबारे सुनाउन थाले। भने, यति धेरै दूरीमा हाम फालें कि त्यति कसैले आजसम्म फालेकै छैन। उनले त्यो घटना देख्ने साक्षी भएको पनि तर्क गरे। यति धेरै घमन्ड गरेको बुझेपछि एक चतुर गाउँलेले भने, त्यो तपाईंले भन्ने कुरा हो। सबै कुरा सुन्यौं। तर पत्याउनु पर्छ भन्ने छैन। तपाईंको कुरा विश्वास गर्न कोही साक्षीको आवश्यकता हामीलाई पर्दैन। बरु सक्नु हुन्छ भने त्यत्ति नै लामो दूरी पार गरेर देखाउनोस्। ती मानिस ले केहीबेर गरेर देखाउन प्रयास गरे किनकि बोलेपछि विश्वास दिलाउनु पर्ने अवस्था आयो । केही नलागेपछि उनी नबोली फर्किए। नैतिक शिक्षा : राम्रो काम गर्नेले घमन्ड गर्नै पर्दैन। धेरै कुरा कामले बोल्छ। कतिपय कुरा अरूले गरिदिए राम्रो।"
नायक पल शाहले आजै प्रहरीसामु आत्मसमर्पण गर्ने,"काठमाडौं : नायक पल शाहले आजै प्रहरीसामु आफैं उपस्थित हुने दावी गरेका छन् । सामाजिक सञ्जालमा आइतबार स्टाटस लेख्दै शाहले यस्तो दावी गरेका हुन् । उनले आफ्नो स्वास्थ्य स्थिति बिग्रिएको र घर व्यवहार मिलाउनु परेकाले समयमै प्रहरीसामु उपस्थित हुन नसकेको बताएका छन्। प्रहरीसामु उपस्थित हुन नसकेको भन्दै उनले माफी समेत मागेका छन्। 'मेरो आफ्नो स्वास्थ्य स्थिति बिग्रिएको हुनाले साथै घरको सबै घर व्यवहार मिलाउनु परेकाले र मेरो फिल्म 'म यस्तो गीत गाउँछु २' गत शुक्रबारदेखि नेपाल भर प्रदर्शन भएका कारण फिल्मलाई असर नपरोस् भनि म प्रहरीसामु उपस्थित हुन नसकेकोमा माफी माग्न चाहन्छु । नेपालको कानुनलाई सम्मान गर्दै आज (आइतबार ) नेपाल प्रहरीसामु म आफै उपस्थित हुने जानकारी सम्पूर्णमा दिन चाहन्छु ,' उनले स्टाट्समा लेखका छन्। उमेर नपुगेकी किशोरीलाई यौन शोषण गरेको आरोप उनीमाथि छ। ति किशोरीले दिएको उजुरीका आधारमा तनहुँ प्रहरीले जिल्ला अदालतबाट अनुमति लिएर शाहविरुद्ध पक्राउ पूर्जी जारी गरेको छ। पक्राउ पूर्जी जारी भएपछि नायक पल शाह (पूर्ण विक्रम शाह) फरार थिए । जिल्ला प्रहरी कार्यालय तनहुँले अभिनेता पल शाह (पूर्ण विक्रम शाह)विरुद्ध पक्राउ पूर्जी जारी गरेपछि प्रहरीको सूचीमा उनी फरार रहेका हुन्। पल शाहसँगै नेपाल आइडल पल शाहविरुद्ध तनहुँ प्रहरीमा उजुरी पल शाहविरुद्ध पक्राउ पूर्जी जारी, के हुन्छ सजाय ? पक्राउ पूर्जी जारी भएपछि नायक पल शाह फरार"
"प्रतिष्ठानमा शैक्षिक कार्यक्रमको तयारी : पाठ्यक्रम स्वीकृत, यसै वर्षदेखि पढाई","दाङ : दाङको घोराहीमा रहेको राप्ती स्वास्थ्य विज्ञान प्रतिष्ठानले स्थापना भएको ५ वर्षपछि शैक्षिक कार्यक्रम सञ्चालनको तयरी गरेको छ। बीएस्सी नर्सिङ, बीएनएस, स्नातक अफ फार्मेसी कक्षा सञ्चालन गर्ने गरी तयारी गरिएको र पाठ्यक्रमसमेत स्वीकृत भइसकेको प्रतिष्ठानका शिक्षाध्यक्ष डा बसन्त लामिछानेले बताए। राप्ती स्वास्थ्य विज्ञान प्रतिष्ठानले आफ्नो उद्देश्य अनुरुप स्वास्थ्य उपचार सेवाको साथै शैक्षिक कार्यक्रम सञ्चालनको लागि यहीँ शैक्षिक सत्र देखि शैक्षिक पठनपाठन सुरु गर्ने गरी तीन संकायको पाठ्यक्रम तयार भई स्वीकृत भइसकेको छ। पाठ्यक्रम स्वीकृत गरे लगत्तै चिकित्सा शिक्षा आयोगले प्रतिष्ठानको स्थलगत अवलोकन गरेको छ। यस्तै आयोगले अस्पतालको पूर्वाधार विकाससहित प्रदान हुने सेवा सुविधा, आवश्यक जग्गाका बारेमा अनुगमन गरेको थियो। आयोगको अनुगमनपछि प्राप्त सल्लाह सुझावका आधारमा प्रतिष्ठानमा संचालित कार्यक्रमको लागि सैख्या निर्धारण हुने शिक्षाध्यक्ष डा लामीछानेले बताए। चिकित्सा शिक्षा आयोगबाट नर्सिङतर्फ प्रा मन्दिरा वन्त, फार्मेसिको तर्फ प्राडा धर्मप्रशाद खनाल, आयोगबाट कृष्ण पौडेल, प्रतिष्ठानका उपकुलपती डा बिकास लामीछाने, शिक्षाध्यक्ष डा बसन्त लामिछाने रजिस्ट्रार प्रकाश थापा, डिन डा सागर पन्थी, अस्पताल निर्देशक डा प्रज्ञा बस्नेत, सहायक निर्देशक डा एञ्जिलिका कार्कीसहितको टोलीले स्थलगत अध्ययन गरेको थियो।"
"पूर्वमन्त्री श्रेष्ठको साढे चार करोड अकुत सम्पत्ति, श्रीमति र छोराका नाममा पनि देखियो","काठमाडौं : पूर्वमन्त्री तथा नेपाल सरकारका पूर्वसचिव रामकुमार श्रेष्ठविरुद्ध ४ करोड ४५ लाख रुपैयाँभन्दा बढी अकुत सम्पत्ति आर्जनमा मुद्दा दायर गरिएको छ । अख्तियार दुरुपयोग अनुसन्धान आयोगले उनीविरुद्ध विशेष अदालतमा मुद्दा दायर गरेको हो। पूर्वमन्त्री तथा पूर्वसचिव श्रेष्ठले पदमा रहँदा श्रोत नखुलेको सम्पत्ति आर्जन गरी भ्रष्टाचार गरेको भन्ने उजुरीका आधारमा अनुसन्धान गर्दा विभिन्न पदमा रहेर कुल ६ करोड ९० लाख १६ हजार ६२७ रुपैयाँ ४० पैसाको मात्रै स्रोत खुलेको भेटिएको अख्तियारका प्रवक्ता श्यामप्रसाद भण्डारीले जानकारी दिए । प्रवक्ता भण्डारीका अनुसार श्रेष्ठले समीक्षा अवधिभित्र ११ करोड ३५ लाख ४४ हजार २९४ रुपैयाँ ३८ पैसा खर्च गरेको पाइएकाले आम्दानीको तुलनामा खर्चमा प्रयोग भएको बढी रकम ४ करोड ४५ लाख २७ हजार ६६६ रुपैयाँ ९८ पैसा बराबरको स्रोत खुल्न सकेको छैन् । पूर्वमन्त्री श्रेष्ठ २०३६ कार्तिक २६ गते शाखा अधिकृत पदमा नियुक्त भइ विभिन्न मितिमा पदोन्नति हुँदै २०६४ माघ ८ गते सचिव पदमा कार्यरत अवस्थामा अनिवार्य अवकाश पाएका थिए । उनले २०६९ चैत ६ देखि २०७० माघ २९ सम्म पर्यटन, शान्ति तथा खेलकुद मन्त्रीका रुपमा जिम्मेवारी सम्हालेका थिए । उनी सार्वजनिक सेवामा प्रवेश गरेको मितिदेखि २०७२ पुस ८ सम्मको अवधिलाई जाँच अवधि कायम गरी उनको आम्दानी र खर्चको तुलना गरेको अख्तियारले गरेको छ । श्रेष्ठले गैरकानुनी रुपमा आर्जन गरेको सम्पत्ति तथा सो सम्पत्तिबाट बढे बढाएको अचल सम्पत्ति घरतर्फ, जग्गातर्फ एवं बैंक मौज्दात गरी ६८ लाख ५० हजार ९५३ रुपैयाँ ९४ पैसासमेत रोक्का राखी अपुग बिगो तीन करोड ७६ लाख ७६ हजार ७१३ रुपैयाँ चार पैसा र सोको कानुन बमोजिम हुन आउने व्याजसमेत आरोपितको नाममा रहेको घर, जग्गाजमिन रोक्का राख्न सम्बन्धित निकायलाई लेखी पठाइ रोक्का राख्न माग गरिएको छ । अनुसन्धानमा श्रेष्ठले गैरकानुनीरूपमा सम्पत्ति आर्जन गरी श्रीमती सरस्वती श्रेष्ठ र छोरा सरोज श्रेष्ठको नाममा राखेको सम्पत्तिको स्रोत नखुलेको देखिएको छ। उनीहरुलाई अख्तियारले प्रतिवादी बनाएको छ । जफत गर्ने प्रयोजनार्थ तथा प्रतिवादी सरस्वती श्रेष्ठको नाममा रहेको स्रोत खुलेको सम्पत्तिबाट नपुग बिगो भरिभराउ गर्ने प्रयोजनको लागि सरस्वती श्रेष्ठ र सरोज श्रेष्ठलाई प्रतिवादी कायम गरी उनीहरुको नाम रहेको घर, जग्गा तथा बैंक खातासमेत रोक्का राखी जफत गर्न मागसहित विशेष अदालत, काठमाडौंमा आरोपपत्र दायर गरिएको छ ।"
"ज्याभलिङ थ्रो अभ्यास गर्दा विद्यार्थी घाइते, अवस्था गम्भीर","फिदिम : राष्ट्रपति रनिङ शिल्डका लागि ज्याभलिङ थ्रो अभ्यास गर्ने क्रममा सिद्धकाली उच्च माध्यमिक बिद्यालय फालेलुङ २ एकतिका एक विद्यार्थी गम्भीर घाइते भएका छन्। कक्षा ४ मा अध्ययनरत १० वर्षीय अनुश राई घाइते भएका हुन्। उनको अवस्था गम्भीर भएको स्थानीय सुन्दर थोक्लिहाङले जानकारी दिए। अनुश अहिले अचेत अवस्थामा छन्, थोक्लिहाङले भने,'ज्याभलिङ थ्रो को डन्डिले कन्चटमा लागेर उनी घाइते भएका हुन्। अचेत अवस्थामा रहेका अनुशलाई उपचारका लागि फिदिम पठाइएको छ। सोही विद्यालयमा कक्षा १२ मा अध्ययनरत एक विद्यार्थीले ज्याभलिङ थ्रो को अभ्यास गर्दा अनुशको कन्चडमा लागेको बताइको छ।"
मतदातालाई रक्सीको कुपन बाढ्दै भारतीय नेता,"परासी : आफ्नो पक्षमा मत तान्नका लागि भारतीय नेताहरुले मतदाताहरुलाई रक्सीको कुपन बाढ्ने गरेको पाइएको छ। भारतको उत्तर प्रदेशमा १९ गते (३ मार्च) विधान सभा चुनाव हुँदैछ। उत्तर प्रदेश अन्तरगत पर्ने महाराजगञ्ज जिल्लालाई नवलपरासी पश्चिमको साढे २७ किमि क्षेत्रफलले छोएको छ। यो क्षेत्रफलसँग जोडिएका दसगजा नजिकको नेपाली भूभागमा मदिरा पसल छ्याप्छ्याप्ती छन्। हप्ता दिनअघि देखि नै चुनावमा उठेका भारतीय नेताहरुले मतदाताहरुलाई रक्सीको कुपन दिएर सीमा क्षेत्रका नेपाली मदिरा पसलमा पठाउने गरेको पाइएको हो। हप्ता दिनअघि भारतीय नेताहरु आएर कुपन ल्याएका व्यक्तिलाई रक्सी दिनु भनेर गएका छन्। दसगजा नजिकका एक नेपाली मदिरा पसलका व्यवसायीले भने। चुनावपछि कुपनका आधारमा रकम भुक्तानी गर्ने समेत ती व्यवसायीले बताए। सीमा क्षेत्रका नेपाली मदिरा पसलमा भारतीय नागरिकले कुपन ल्याउने र त्यसैका आधारमा रक्सी दिने गरेको पाइएको नवलपरासी पश्चिमका प्रमुख जिल्ला अधिकारी धर्मेन्द्रकुमार मिश्रले बताए। भारतको महाराजगञ्ज जिल्लाका सीडीओसहित रुपन्देही र नवलपरासीका सुरक्षा निकायको बैठकमा समेत सीमा नाकामा चुनाव अवधिभर मदिरा बिक्री वितरण र सेवनमा रोक लगाउन भारतीय पक्षले आग्रह गरेको छ। त्यसलाई सकरात्मक लिदैं सहयोग गर्ने प्रतिबद्धता जनाएका छौं। छिमेकी देशको चुनावमा सहयोग गर्ने हाम्रो दायित्व पनि भएकाले सोही अनुसार लागेका छौं। प्रमुख जिल्ला अधिकारी मिश्रले भने। नवलपरासीका नाका २ दिनका लागि बन्द भारतसँग सीमाना जोडिएका पश्चिम नवलपरासीका नाका २ दिनका लागि शिल (बन्द) हुने भएका छन्। भारतको उत्तर प्रदेश राज्यको विधान सभा चुनावका लागि नाका शिल गर्न लागिएको जिल्ला अधिकारी मिश्रले जानकारी दिए। नवलपरासी, रुपन्देही र भारत महाराजगञ्ज जिल्लाका सीडीओसहित सुरक्षा अधिकारीहरुको आइतबारको अनलाइन बैठकले फागुन १७ गते बेलुका ६ बजेदेखि १९ गते बेलुका ६ बजेसम्म नाका शिल गर्ने निर्णय गरेको प्रमुख जिल्ला अधिकारी मिश्रले बताए। नाका शिल भएको समयमा मानिसको आवतजावत समेत पूर्ण रुपमा रोकिने छ। चुनावको अघिल्लो दिन (१८ गते) सम्म भने मतदाताहरु मात्र परिचय पत्रका आधारमा भारत जान पाउने छन्। यो जिल्लामा १९गते (३ मार्च) चुनाव हुँदैछ। १६ गतेदेखि सीमा नाकामा दुवै देशका सुरक्षाकर्मीहरुले संयुक्त गस्ती गर्ने छन्। बैठकमा नेपाली पक्षले राखेको बैशाख ३० गतेको स्थानीय निर्वाचनलाई सहयोगको आग्रहलाई पनि भारतले पूर्ण सहयोग गर्ने प्रतिबद्धता जनाएको प्रजिअ मिश्रले बताए।"
अमेरिकी राजदूतमा खत्री नियुक्त्त,काठमाडौँ : अमेरिकाका लागि नेपाली राजदूतमा प्राध्यापक श्रीधर खत्रीलाई नियुक्त्त गरिएको छ। राष्टपतिको कार्यालयद्धारा आज जारी गरिएको विज्ञप्ति अनुसार सरकारको सिफारिसमा राष्टपति विद्यादेवी भण्डारीले नेपालको संविधानको धारा २८२ बमोजिम अमेरिकाका लागि नेपालीको आवासीय राजदूत नियुक्त गरेकाे हाे।
"युक्रेनमा ४ सय नेपाली सम्पर्कमा, उद्धार गर्न समिति गठन","काठमाडौं : युक्रेनमा रहेका नेपालीको उद्धार हुने भएको छ । गैरआवासीय नेपाली संघले दूतावासको सहयोगमा उद्धार गर्न लागेको हो । संघको सक्रियतामा रुस युक्रेन द्वन्द्व प्रभावित नेपालीको सहयोग एवं उद्धार उच्चस्तरीय समिति गठन भएको छ । समितिले युक्रेनबाट सीमा क्षेत्रमा थप स्वयंसेवक परिचालन गरी नेपाल फर्किन चाहनेहरुको लागि हवाई टिकटका लागि समन्वयन गर्नेछ । सीमा क्षेत्रमा आएका नेपालीलाई खाना बस्नको व्यवस्था गर्ने, कानुनी परामर्शका लागि एनआरएनए राष्ट्रिय समिति परिचालन हुने भएको छ । उद्धारको लागि स्थानियरुपमा संयन्त्र गठन गर्ने, स्वयंसेवकहरुका लागि आवश्यक परिचयपत्र प्रदान गर्ने, आर्थिक संकलन गर्ने जस्ता गतिविधि तत्काल अघि बढाउन उच्चस्तरीय समितिलाई आग्रह गरिएको छ । युक्रेनको द्वन्द्व प्रभावित नेपालीहरुलाई पोल्याण्ड, हङगेरी, रोमेनिया, माल्डावा र स्लोभागिकयाको सीमामार्फत उद्धार थालिएको छ । हालसम्म नेपाली दूतावास जर्मनी र एनआरएनएसँग ४ सय जना नेपाली सम्पर्कमा आएका छन् । गैरआवासीय नेपाली संघको आयोजनामा भएको अन्तरक्रियामा युद्धको चपेटमा परेका नेपाली समुदायको उद्धार र सहयोगको लागि जर्मनीका लागि नेपाल राजदूत रामकाजी खड्काको अध्यक्षतामा समिति गठन भएको हो । गैरआवासीय नेपाली संघका युरोपस्थित राष्ट्रिय समितिहरु समेत रहेको समितिको संयोजकमा गैरआवासीय नेपाली संघका उपाध्यक्ष डा बद्री केसी रुस) रहेका छन् । सदस्य सचिवमा डा चिरन्जिवी खड्का चेक रिपब्लिका), सदस्यमा जीवन केसी पोल्याण्ड), हरि बहादुर मल्ल युक्रेन), शिव कुमार भुर्तेल रुस), जयप्रसाद शिवाकोटी स्लोभाकिया), नवराज पोखरेल रोमानिया), सुरेन्द्र श्रेष्ठ हङगेरी), यदुराम पन्थी चेक रिपब्लिका), मिलन पन्त जर्मनी), र प्रेस संयोजकमा चिरन शर्मा यूके) चयन भएका छन् । द्वन्द्व पीडितका लागि आवश्यक स्वास्थ्य सेवा उपलब्ध गराउनको लागि डा बोधराज सुवेदीको संयोजकत्वमा एक उपसमिति गठन गरिएको छ । जर्मनीका लागि नेपाली राजदुत रामकाजी खड्काले युक्रेन र रुसको द्वन्द्वबाट प्रभावित २२० जना नेपाली दुतावासको सम्पर्कमा आएको बताए । उनले ती नेपालीको सहयोगको लागि दुतावासले नेपाली सरकार, स्थानिय संघसंस्थासँग समन्वय गरिरहेको जानकारी दिए । गैरआवासीय नेपाली संघ एनआरएनए) का अध्यक्ष कुमार पन्तले द्वन्द्वग्रस्त मुलुक युक्रेनमा रहेका नेपालीलाई नआत्तिन आग्रह गरेक छन् । 'अप्ठ्यारो पर्दा एनआरएनएले नेपालीलाई आपत पर्दा जहाँ पनि सहयोग गर्छ कसैले अभिभावकविहीन हुनु पर्दैन। हामी सहयोगका लागि तयार छौँ,' अध्यक्ष पन्तले भने । युक्रेनमा रहेका नेपाली सहयोग गर्न हामी प्रतिबद्ध छौँ,'उनले भने । गैरआवासीय नेपाली संघ एनआरएनए) का उपाध्यक्ष डा बद्री केसीले द्वन्द्वग्रस्त युक्रेनबाट नेपालीको उद्धार प्रक्रिया सुरु भइसकेको बताए । उनले सीमा क्षेत्रमा १ दर्जनभन्दा बढी एनआरएनएका स्वयंसेवक परिचालन गरिसकिएको जानकारी दिए । संघ अन्तर्गतको वैदेशिक रोजगार तथा कल्याणकारी विभागका संयोजक समेत रहेका डा केसीलाई एनआरएनएले युक्रेनको लागि समन्वयको जिम्मेवारी दिइएको छ ।रुसका लागि कार्यवाहक नेपाली राजदूत सुशील घिमिरेले रुसमा बस्ने नेपालीको अवस्था सामान्य रहेको जानकारी दिए । उनले युक्रेनमा अप्ठ्यारोमा परेका नेपालीको उद्धारका लागि दूतावास आवश्यक सहयोग गर्न तयार रहेको बताए । कार्यक्रममा गैरआवासीय नेपाली संघ युक्रेनका अध्यक्ष हरि मल्लले युक्रेनमा रहेका नेपालीको अवस्थाबारे जानकारी गराएका थिए ।"
नेपालमा हतियार र लागुऔषध भित्र्याउने गिरोहका नाइके पक्राउ,"विराटनगर : नेपालमा हतियार र लागुऔषध भित्र्याउने गिरोहका नाइकेलाई प्रहरीले विराटनगरबाट पक्राउ गरेको छ। भारतबाट हतियार र लागुऔषध नेपालतिर सप्लाई गर्दै आएका विराटनगर महानगरपालिका१६ दरैयाका २३ वर्षीय श्रवणकुमार यादवलाई जिल्ला प्रहरी कार्यालय मोरङ र इलाका प्रहरी कार्यालय रानीको टोलीले शनिबार राति पक्राउ गरेको हो। प्रहरीका अनुसार लागुऔषध मुद्दा अदालतमा विचाराधीन रहेका बेला फरार बनेका उनी नेपालबाट भागेर सिमावर्ती भारतीय बजार जोगवनीमा लुकिछिपी बस्ने गरेका थिए। सुटुक्क घर आएका बेला पक्राउ गरिएको मोरङ प्रहरी प्रमुख एसपी जनार्दन जीसीले जानकारी दिए। जीसीका अनुसार पक्राउ गर्नका लागि खटिएका प्रहरीलाई आँखामा असर गर्ने विषाक्त स्प्रे हानेर श्रवण फरार बन्ने प्रयास गरेका थिए। आँखामा स्प्रे हानेर प्रहरीमाथि आक्रमणको प्रयास गर्दै भाग्न खोजेका थिए, उनले भने, तर समात्न सफल भइयो। प्रहरीका अनुसार हिरासतमा रहेका उनले बाहिर निस्किएपछि आफूलाई पक्राउ गर्ने प्रहरीलाई गोली हानेर मारिदिनेसम्मको धम्की दिएका छन्। विराटनगरको होटल रातो भालोबाट २०७७ साल कात्तिक २५ गते प्रहरीले लागुऔषध ब्राउन सुगर (खैरो हेरोइन) १० ग्राम बरामद गरेको थियो। प्रहरीले को १४ प ७८५ नम्बरको स्कुटर र श्रवणको सवारी चालक अनुमति पत्र (लाइसेन्स) पनि फेला पायो। तर उनी होटलबाटै भागे। त्यतिबेला पक्राउ गर्नसक्ने अवस्था हुँदाहुँदै पनि उनलाई सेटिङ मिलाएर भगाइएको आरोप प्रहरीमाथि छ। प्रहरीले पछि उनलाई गत वैशाख २४ गते अर्को मुद्दामा पक्राउ गयो। त्यतिबेला पनि उनले आँखा पोल्ने र निक्कै लामो समयसम्म असर गरिरहने स्प्रे प्रहरीलाई हानेका थिए। कोरोना भाइरस संक्रमितको उपचारमा प्रयोग गरिने औषधि रेम्डेसिभिर नक्कली बनाएर बिक्री गर्ने गरेको पाइएपछि खोजी गर्दै प्रहरीले उनलाई पक्रेको थियो। ५ दिनको म्याद थपी पीसीआर परीक्षण गराउँदा कोरोना पुष्टि भएसँगै जिल्ला सरकारी वकिल कार्यालयको अनुमति लिएर संक्रमणमुक्त भएपछि उपस्थित गराउने सर्तमा प्रहरीले वैशाख २७ गते पत्नी सुनीता यादवको जिम्मा लगायो। तर पछि सुनीताले पति श्रवणलाई उपस्थित गराइनन्। नक्कली रेम्डेसिभिरको कारोबारमा मुछिएपछि पक्राउ परेका उनीविरुद्ध लागुऔषध ब्राउन सुगरसँग जोडिएको पुरानै मुद्दा थियो। लागुऔषधजस्तो गम्भीर मुद्दाका फरार प्रतिवादी नक्कली रेम्डेसिभिर काण्डमा पक्राउ परे पनि प्रहरीको निगरानीमा आइसोलेसनमा उपचार गराएर कारबाही अघि बढाउनुपर्नेमा कोरोना संक्रमणको कारण देखाएर सहजै छाड्ने अनुमति दिएपछि प्रहरी र सरकारी वकिल कार्यालयको भूमिका शंकास्पद देखिएको छ। त्यतिबेला उनलाई छाड्नमा प्रदेश १ प्रहरी कार्यालय विराटनगरको क्षेत्रीय अनुसन्धान समूह (रिट)को भूमिका महत्वपूर्ण रहेको बताइन्छ। श्रवणका दाजु जनार्दन यादव भारतबाट नेपालतिर कपडा तस्करीको ठूलो लाइन चलाउने व्यक्ति भएको प्रहरी स्रोतले बतायो। स्रोतका अनुसार जनार्दनसँग सेटिङ मिलाएर रिटमा आवद्ध प्रहरी र घुमुवाले कपडा तस्करीको लाइन चलाइरहेका छन्। दाजुसँग साँठगाँठ गरेर लागुऔषध मुद्दामा प्रतिवादी बनाइएका भाइलाई छाड्न प्रहरीले सहयोग गरेको आरोप लाग्दै आएको छ। श्रवणलाई छाड्नका लागि कोरोनाको पोजिटिभ रिपोर्ट बनाउन केही प्रहरीको दौडधूप नै चलेको थियो, स्रोतले भन्यो, पछि रिपोर्ट पोजिटिभ देखाएर गम्भीर अपराधमा संलग्नलाई भाग्ने मौका दिइयो। श्रवणसँगै नक्कली रेम्डेसिभिरमा मुछिएका विराटनगर महानगरपालिका१० का २६ वर्षीय सोनु आलम भने कालोबजारी ऐनअन्तर्गतको मुद्दामा धरौटी बुझाएर जिल्ला प्रशासन कार्यालयबाट छुटिसकेका छन्। मिलेमतोमा छाडिएपछि भागेर जोगवनी पुगेका श्रवण भने उतै लुकिछिपी बस्दै आएका थिए। त्यहाँबाट उनले पछिल्लो समय नेपालतिर हतियार र लागुऔषध सप्लाई गरिरहेको सूचना प्रहरीमा आयो। घरघरमा हतियार पड्काएर तर्साउँदै विराटनगरका व्यापारीसँग रकम असुल्ने गिरोहका छ जना २०७७ साल असोजमा विराटनगरबाट पक्राउ परेको थियो। अटोमेटिक पेस्तोल र ६ राउण्ड गोलीसहित पक्राउ परेको उक्त गिरोहलाई श्रवणले नै हतियार सप्लाई गरेको प्रहरी स्रोतले बताएको छ। तर गिरोहविरुद्धको मुद्दामा भने उनलाई प्रतिवादी बनाइएको छैन। त्यतिबेला पक्राउ परेकामध्ये विराटनगर१२ का विकास महतोले भारतबाट हतियार ल्याएर गिरोहलाई उपलब्ध गराएको दाबीसहित प्रहरीले कारबाही अघि बढाएको थियो। एसपी जीसीले ठूलो मिहिनेत गरेर पक्राउ गरिएका श्रवणविरुद्ध आइतबार म्याद थपेर कानुनी कारबाहीको बाँकी प्रक्रिया अघि बढाइएको जानकारी दिए। यसअघि कोरोनाको रिपोर्ट पोजिटिभ आएकाले संक्रमणमुक्त भएपछि उपस्थित गराउने सर्तमा परिवारका सदस्यको जिम्मा लगाएर छाडिएको देखिन्छ, उनले भने, छाड्नलाई मिलेमतो गरेको पाइएमा प्रहरीमाथि कारबाही हुन्छ।"
गौशाला नगरपालिकाका सुकुम्बासीलाई चाँडै नै लालपुर्जा वितरण गरिनेछ : नगरप्रमुख महतो,"महोत्तरी : गौशाला नगरपालिका नगरभरिका भूमिहिनलाई व्यवस्थित गरी लालपुर्जा वितरण गर्ने तयारीमा जुटेको छ। आईतबार अन्नपूर्णसँग कुराकानी गर्दै नगर प्रमुख महतोले भने, राष्ट्रिय भूमि आयोगसँग नगरपालिकाले सम्झौता भईसकेको छ। अब चाँडै नै सोही सम्झौता बमोजिमले नगरपालिकाभरिका अव्यवस्थित बसोवासलाई व्यवस्थित गरिनेछ। यस कार्यका लागि औपचारिकरुपमा प्रक्रिया अगाडि बढिसकेको छ। नगरपालिकाले गत माघ १५ गतेका दिन ३५ दिने सार्वजनिक सूचना यहाँका वडा कार्यालयमार्फत संकलित गरिएको तथ्यांक अपलोड गरिने तयारीमा नगरपालिका जुटेको नगरप्रमुख महतोको भनाई रहेको छ। महतोले भने, राष्ट्रिय भूमि आयोगको आन्तरिक विवादको कारण सिस्टममा समस्या आएपछि तयार पारिएको तथ्यांक अपलोड हुन सकेको छैन। अब सिस्टमको समस्या हटेछ। तथ्यांक अपलोड भईसकेपछि अनुसन्धान गरी विधिवतरुपमा लालपुर्जा वितरण गरिनेछ। नगरभरिमा कुल ३ हजार २ सय ५८ घरपरिवार अव्यवस्थित रुपमा बसोवास गर्दै आएको नगरपालिकाको कार्यालयले जनाएको छ। कार्यालय स्रोतका अनुसार भूमिहीन दलित १ हजार ६, भूमिहीन सुकुम्बासी १ हजार २ सय ३१ र अव्यवस्थित बसोवास गर्ने घरधुरीको संख्या १ हजार २१ रहेको छ। यसरी तथ्यांक संकलनका लागि ७ जना प्राविधिकलाई नगरभरिमा खटाईएको प्रमुख प्रशासकीय अधिकृत विरेन्द्रजंग थापाले बताए। अब भूमि आयोगसँग सहमति अनुसार नै बाकी प्रक्रियाहरु अगाडि बढाईने प्रमुख प्रशासकीय अधिकृत थापाले जानकारी दिए।"
नायक पल शाह प्रहरी नियन्त्रणमा,काठमाडौं : नायक पल शाहले प्रहरीसामु आत्मसमर्पण गरेका छन्। शाहले आइतबार तनहुँ पुगेर प्रहरीसामु आत्मसमर्पण गरेका हुन्। तनहुँ प्रहरी पवक्ता युवराज खड्काले नायक शाह प्रहरीको नियन्त्रणमा रहेको अन्नपूर्णलाई जानकारी दिए। यसअघि सामाजिक सञ्जालमा आइतबार स्टाटस लेख्दै शाह आफै प्रहरीसमक्ष उपस्थित हुने बताएका थिए। उमेर नपुगेकी किशोरीलाई यौन शोषण गरेको आरोप उनीमाथि छ। ति किशोरीले दिएको उजुरीका आधारमा तनहुँ प्रहरीले जिल्ला अदालतबाट अनुमति लिएर शाहविरुद्ध पक्राउ पूर्जी जारी गरेको छ। पक्राउ पूर्जी जारी भएपछि नायक पल शाह (पूर्ण विक्रम शाह) फरार थिए । जिल्ला प्रहरी कार्यालय तनहुँले अभिनेता पल शाह (पूर्ण विक्रम शाह)विरुद्ध पक्राउ पूर्जी जारी गरेपछि प्रहरीको सूचीमा उनी फरार रहेका थिए।
अस्पतालको शौचालयमा सालनालसहित शिशुको शव,विराटनगर : विराटनगरस्थित कोसी अस्पतालको शौचालयमा सालनालसहितको शिशुको शव आइतबार बिहान फेला परेको छ। आकस्मिक कक्षको शौचालयमा भर्खर जन्मिएको मृत शिशु (छोरा) फेला परेपछि अस्पतालका कर्मचारीले प्रहरीलाई खबर गरेका थिए। मोरङ प्रहरी प्रमुख एसपी जनार्दन जीसीले शौचालयको प्यानमा शिशुको शव भेटिएको पुष्टि गरे। अवैध गर्भबाट जन्मिएको बच्चालाई कसैले मारेर फ्यालेको हुनसक्ने उनको अनुमान छ। जीसीका अनुसार प्रहरीले शिशुको शव अस्पतालबाट निकालेर पोस्टमार्टम गृहमा राखेको छ। शिशुको आमाको पहिचान नभएको प्रहरीले जनाएको छ। जन्मिनेबित्तिकै हत्या गरी शौचालयमा फालेको हुनसक्ने आशंकामा घटनाको अनुसन्धान सुरु गरिएको जीसीले जनाए।
पल शाहलाई हिरासतमा राख्न म्याद थप,काठमाडौं : आइतबार मात्रै प्रहरीको सम्पर्कमा पुगेका नेपाली चलचित्रका नायक पूर्ण विक्रम शाह(पल शाह)लाई थप ७ दिन हिरासतमा राख्न म्याद थप गरिएको छ। शाहविरुद्ध जिल्ला प्रहरी कार्यालय तनहुँमा गत बुधबार बलात्कारको अभियोगमा जाहेरी दर्ता भएको थियो। थप अनुसन्धानका लागि ७ दिन अदालतबाट म्याद थप भएको प्रहरीले जनाएको छ। शाह आज मात्रै प्रहरीको सम्पर्कमा पुगेका थिए।
पल शाहविरुद्ध गैंडाकोटमा अर्को करणी जाहेरी,काठमाडौँ : नायक पूर्ण विक्रम शाह(पल शाह) विरुद्ध गैंडाकोटमा अर्को जबरजस्ती करणी जाहेरी परेको छ। आज गैंडाकोटस्थित इलाका प्रहरी कार्यालयमा जाहेरी परेको र सो विषयमा प्रहरीले अनुसन्धान गरिरहेको जिल्ला प्रहरी कार्यालय नवलपुरका डिएसपी दिलीप कुमार गिरीले अन्नपूर्णलाई जानकारी दिए। यस्तै गत बुधबार पल शाहविरुद्ध जिल्ला प्रहरी कार्यालय तनहुँमा पनि बलात्कारको अभियोगमा जाहेरी दर्ता भएको थियो। सोही विषयमा थप अनुसन्धानका लागि शाहलाई आज मात्रै प्रहरीले पक्राउ गरेको छ।
स्वास्थ्य मन्त्रालयको सय दिने कार्ययोजना सार्वजनिक,"विराटनगर : प्रदेश १को स्वास्थ्य मन्त्रालयले सय दिने कार्ययोजना सार्वजनिक गरेको छ। स्वास्थ्य मन्त्रालयले २४औं स्वास्थ्य सेवा दिवसको अवसर पारेर स्वास्थ्य मन्त्रालयका गतिविधिहरुलाई थप व्यवस्थित र सुढृद गर्दै लैजान उद्धेश्यले सय दिने कार्ययोजना सार्वजनिक गरेको हो। मन्त्रालय निर्माण भएको एक महिना नबित्दै स्वास्थ्य मन्त्री जयराम यादवले पत्रकार सम्मेलन गरेर जनचासोको काम गर्ने कार्ययोजना सार्वजनिक गरेको जनाएको छ। गएको माघ २३ समाजिक विकास मन्त्रालयबाट फुटाएर स्वास्थ्य मन्त्रालय प्रदेश १मा गठन भएको थियो। कार्ययोजनामा मन्त्रालयले प्रादेशिक स्वास्थ्य नीतिको खाका तयार गर्ने, पशुबाट मानिसमा सर्ने रोगहरुको नियन्त्रणका लागि एक स्वास्थ्य राणनीति तयार गर्ने, मेची अस्पताललाई २सय शैयामास्तरबृद्धि गर्न आवश्यक तयारी गरी स्वकृतीका लागि मूख्यमन्त्री तथा मन्त्रीपरिषदमा पेश गर्ने, स्वास्थ्य मन्त्रालयमा माहाशाखा र शाखाहरुको कार्य बिवरण तयार गर्ने, प्रदेश जनस्वास्थ्य प्रयोगशालाको सेवा आफ्नै भवनवाट सुरु गर्ने, स्थानीय स्वास्थ्य संस्थाहरुको सुर्देढिकरणको कार्यक्रम कार्यावन्यन गर्ने, मेची अस्पताल, मदन भण्डारी अस्पताल तथा ट्रमा सेन्टर उर्लावारी, ईनरुवा अस्पताल र गाईघाट अस्पताललाई आकस्मिक स्वास्थ्य सेवा तथा प्रषण सुढृढ गर्ने एम्बुलेन्स हस्तान्तरण गर्ने, कोभिड १९को अवस्था, खोप लगायतका सम्पूर्ण जानकारी नियमितरुपमा सार्वजनिक गर्ने लगायतका कार्ययोजना अघि सारेका छन्। मन्त्रालयभित्र व्यापक छलफलपछि सार्वजनिक गरिएकाले सबै कार्यक्रमहरू सय दिन भित्र सम्पन्न हुनेमा आफू विश्वस्त रहेको स्वास्थ्य मन्त्री जयराम यादवले बताए।"
"नदी सुक्दा गर्मी बढ्यो, माछा र जलचर हराए : स्थानीय","मादी : जलविद्युत आयोजनाले नदीको पानी प्रयोग गर्दा कम्तिमा दश प्रतिशत पानी नदीमै बग्न दिनुपर्ने कानुनी प्रावधान छ। तर जलविद्युत आयोजनाले यो प्रावधान मान्ने नगरेको नदी वरपरका स्थानीयले बताएका छन्। हिउँदयाममा जलविद्युत अयाोजनाले नदीमा छाड्नु पर्ने पानीको मात्रा नछाड्दा नदी सुख्खा हुने गरेको र वर्षायाममा बाढी आउँदा बस्ती नै जोखिममा पर्ने गरेको नदी आसपासमा बस्ने स्थानीयको गुनासो छ। यसरी नदी नै सुख्खा हुने गरी पानी टनेलमा पठाउँदा नदीका माछा हराउँदै गएको, जलचर र पानीमा आस्रीत वन्यजन्तु पनि देखिन छाडेको कास्कीको मादी गाउँपालिका ७ सवीका स्थानीय भुपाल गुरुङले सुनाए। पहिले नदीमा पानी बग्दा गर्मीमा सितल हावा आउथ्यो। नदी सुक्नथालेपछि गर्मी मौसममा सितल हावा बग्नै छाडेको र गर्मी बढेको उनले सुनाए। हाइड्रो निर्माण हुनुअघि नदीमा पानी हुँदा विभिन्न थरीका हाँस आउथे अहिले त्यस्ता हाँस आउन छोडेको उनले बताए। पानीमा पाइने माछा खाने ओत पनि प्रसस्त हुन्थे। पानी नै बग्न छाडेपछि अहिले ओत पनि देखिन छाडेको स्थानीयले बताएका छन्। वर्षा याममा ठूलो बाढी आउँदा ज्यान जोगाउन मुस्कील हुने र हिउँदमा पानी सुक्का गरिदा गर्मि बढेर सास्ती भोग्नु परेको गुरुङले बताए। गत वर्ष असार १ मा खोलामा बाढी आउँदा गाउँले भागाभाग भएको पनि उनले सम्झीए। अहिले हिउँदमा जलविद्युत आयोजनाले पानी सुरुङतिर लगेकोले सुक्का भएको उनले सुनाए। हाइड्रोमा युवाहरुले आप्नो क्षमता अनुसार रोजगार भने पाएको गुरुङले बताए। गाउँमा हाइड्रो आउँदा वर्षा याममा बस्ती जोगीएला गाउँलाई राम्रो होला भन्ने सोचेका थियौ तर उल्टो हिउँदमा नदी नै सुक्का हुने र वर्षा याममा बाढीको त्रास झनै बढेको उनले स्थानीय पुस्प गुरुङले बताइन्। ५ वर्ष अघि बनेको २५ मेघावार्डको अपरमादी हाइड्रोले पानी नै सुक्ने गरी सबै पानी सुरुङमा राख्दा गर्मी बढेको पुस्पाको पनि अनुभव छ। गाउँ नजिकैको सानो ठाडो खोलाबाट पानी आउने बाहेक माथीबाट आउने पानी पुरै सुक्का हुने गरी सुरुङ्मा लगेको उनले सुनाइन्। पहिले पहिले मादी नदीमा गुदुनो, कत्ले, फगेटा, असला र सहर माछा पनि पाइने भए पनि पछिल्लो समयमा नदी नै सुक्का हुँदा कताकति असला बाहेक अन्य जातका माछा पाइने छाडेको स्थानीय ८१ वर्षीय दिबबहादुर गुरुङले बताए। अहिले नदीमा ठाउँ ठाउँमा बाँधबाध्दा र पानी नै सुक्दा माछा आउने बाटो नै बन्द भएको उनले सुनाए। नदी सुक्दा माछा नै हराएपछि माछा खान आउने ओत पनि देखिन छाडेको उनले बताए। नदीमा छाड्नु पर्ने पानीको मात्रा बग्न दिन बेलाबेलामा आयोजनालाई अनुरोध गर्दा पनि सुनुवाई नभएको मादी गाउँपालिकाका अध्यक्ष बेदबहादुर गुरुङले सुनाए। हामीले पटक पटक नियम अनुसार कम्तीमा १० प्रतिशत पानी नदीमा बग्न दिन अनुरोध गयौ तर आयोजनाले सुनुवाई नगरेको उनले बताए। पछिल्लो समयमा गाउँपालिकाको कार्यक्षेत्र भित्र नयाँ जलविद्युत आयोजना बन्दा गाउँपालिकाको स्विकृत चाहिने प्रावधान हटाएर सोझै केन्द्रबाट अनुमति ल्याएर निर्माण हुने गरेको पनि उनले सुनाए। आयोजना संञ्चालन गर्नु अघि औपचारिकता पूरा गर्न वातावरणीय प्रभाव मुल्याङ्कन गर्दा बोलाउने बाहेक आयोजनालाई कसरी वातावरण मैत्री बनाउने भन्ने विषयमा ध्यान नपुगेको गाउँपालिकाका अध्यक्ष गुरुङले बताए। वातावरणीय, पर्यावरणीय मैत्री हुने गरी आयोजनाले काम गरे नगरेको अनुगमन गर्नुपर्ने निकायले अनुगमन नगर्दा पनि यस्तो समस्या आएको उनले सुनाए। अन्नपूर्ण संरक्षण क्षेत्र भित्र पर्ने मादी गाउँपालिकाको मादी र मादी नदीसंग जोडिने खोलाहरुमा निर्मार्णाधिन र निर्माणका क्रममा रहेका समेत गरी ७ वटा हाइड्रोपावर रहेका छन्। २५ मेगावाटको अपरमादी र १० मेगावार्टको मत्क्यु खोला निर्माण सम्पन्न भएका हाइड्रोपावर हुन भने ५ वटा आयोजना निर्माणाधिन अवस्थामा रहेका छन्।"
एमसीसीको विरोधमा पोखरामा प्रदर्शन : ९ र १० का विद्यार्थी पनि सहभागी,"पोखरा : अमेरिकी सहयोग परियोजना(एमसीसी)को विरोधमा पोखरामा प्रदर्शन भएको छ। ८ दलको आयोजनामा पोखराको न्यूरोडमा भेला भएर प्रदर्शन भएको हो। नेपाल कम्युनिष्ट पार्टी मसाल, राष्ट्रिय जनमोर्चा नेपाल, नेकपा विप्लब समूह, नेकपा ऋषि कटेल समूह, देशभक्त जनगणतान्त्रिक मोर्चा, नेकपा क्रान्तीकारी माओवादी र नेकपा वैज्ञानिक समाजवादीको संयुक्त आयोजनामा विरोध प्रदर्शन भएको हो। विद्यार्थीको संगठनको झण्डा बोकेर ९ र १० कक्षामा अध्ययनरत विद्यार्थी पनि एमसीसीको विरोधमा उत्रेका हुन्। सहभागीहरुले एमसीसी राष्ट्रघाटी भएको भन्दै नराबाजी गरेका छन्। एमसीसीलाई आजै संसदबाट अनुमोदन गर्ने सत्ता गठबन्धनको निर्णय गरेको छ। यही निर्णको विरोधमा प्रदर्शन भएको प्रर्दशनमा सहभागीले बताएका छन् । प्रदर्शनमा सहभागी अमरसिंह मावि कक्षा ९ मा अध्ययनरत विद्यार्थी सुवास चापागाईले एमसीसी पास भए नेपालको संविधान भन्दा माथि अमेरिकी कानुन हुने भन्ने आफूले बुझेकोले विरोधमा आएको सुनाए। विरोध प्रदर्शनमा सहभागी मनिता सुवेदीले एमसीसी गरीव देशलाई सहयोग गर्ने भनेर आएको परियोजना रहेको र यो नेपालको संसदबाट पास भए देशको कानुन नचल्ने र अमेरिकाकै कानुन लागु हुने भन्ने आफूले बुझेको सुनाइन्। यसैका कारण आन्दोलनमा आउनु परेको अमरसिंह माध्यमिक विद्यालय कक्षा १० मा अध्ययनरत सुवेदीले बताइन्। विरोध प्रदर्शनमा सहभागी राष्ट्रिय जनमोर्चा नेपालका प्रदेश संयोजक शंकर बरालले एमसीसी राष्ट्रघाती भएको बताउँदै पास गर्न नहुनेमा जोड दिए एमसीसी जस्तो राष्ट्रघाती परियोजनाको बिरोधमा विद्यार्थीहरु पनि स्वर्फूत रुपमा सहभागी भएको उनले सुनाए।"
ताप्लिका विद्यालयलाई ल्यापटप र प्रिन्टर,"उदयपुर : उदयपुरको ताप्लि गाउँपालिकाले प्रविधि मैत्री विद्यालय अभियान सुरु गरेको छ। ल्यापटप र पिन्टर सहयोग गरेको छ। विश्वमा प्रविधिको विकासले तिव्रता पाईरहेको बेला गाउँपालिकाले शिक्षाको गुणस्तरलाई बृद्धी गर्न अभियान सुरु गरेको हो। पालिकाले पहिलोचरणमा आधारभूत तहका १८ वटा विद्यालयलाई ल्यापटप र प्रिन्टर ११ थान उपलब्ध गराएको शिक्षा अधिकृत सन्जु दाहालले बताईन्। बाँकी २३ विद्यालयलाई यसै आर्थिक वर्षमा दोश्रोचरणमा वितरण गर्ने योजना रहेको उनले बताईन्। ५ वटा वडा रहेको पालिकामा ६ माध्यमिक र ३५ वटा आधारभूत विद्यालय रहेका छन्। सबै विद्यालयलाई प्रविधि मैत्री बनाउन पालिकाले अभियान सुरु गरेको गाउँपालिकाका अध्यक्ष उद्धवसिंह थापाले बताए। उनले भने, प्रविधिमा एकै पटक ठूलो फडको मार्न नसकेपनि क्रमशः विस्तार गर्ने योजना छ, त्यसैले पहिलोचरणमा प्रविधि हस्तान्तरण त्यसपछि शिक्षकको सिप विकासमा ध्यान दिन्छौ। हाम्रो मुख्य लक्ष्य गुणस्तरिय शिक्षा नै हो, अध्यक्ष थापाले भने, त्यसका लागि गाउँपालिकाले शिक्षा ऐन बनाई सकेको छ, त्यहीँ अनुरुप विद्यालयलाई प्रविधि, स्रोतसाधन, दंक्ष जनशक्तिले सम्पन्न बनाउँदै जान्छौ। पालिकाका उपाध्यक्ष कमलमाया राईले विद्यालयको शैक्षिक सुधार तत्कालको आवश्यकता रहेकाले पालिकाले योजना बनाएर काम अघि बढाएको बताईन्। उनले सिकाइ, शिक्षकको क्षमता विकास र प्रशासनिक कार्यलाई छिटो, छरितो र भरपर्दो बनाउन प्रविधिको प्रयोग गर्ने गरी प्रविधि हस्तान्तरण गरिएको बताईन्। पालिकाले चालु आर्थिक वर्षमा विनियोजन गरेको रकम मध्ये करिव २६ लाख रुपैयाँमा ल्यापटप र प्रिन्टर २३२३ थान खरिद गरेको अधिकृत दाहाले बताईन्। खरिद गरिएका मध्ये १८१८ थान एक कार्यक्रमका बीच गाउँपालिकाका अध्यक्ष उद्धवसिंह थापा, उपाध्यक्ष कमलमाया राईले सम्बन्धित बिद्यालयका प्रधानाध्यापक र व्यवस्थापन समितिका अध्यक्षलाई हस्तान्तरण गरेका हुन् बाँकी ५५ थान दोस्रोचरणका वितरण गरिने उनले बताईन्। गाउँपालिकाका प्रमुख प्रशासकिय अधिकृत रामचन्द्र लामाले पालिकाका सबै वडा र विद्यालयमा विद्युत विस्तार भईनसकेकाले दोश्रो चरणमा प्रविधि हस्तान्तरण गर्ने योजना रहेको बताए। उनले भने, यहीँ आर्थिक वर्ष भित्र पालिकाका सबै वडा र विद्यालयमा विद्युत विस्तार गर्ने गरी तिव्ररुपमा काम भईरहेको छ, पुग्नसाथ प्रविधि हस्तान्तरण गर्छौ। प्रविधि बुझ्दै कालिका आधारभूत विद्यालयका गहते वडानं ५ का प्रधानाध्यापक वालकृष्ण गुरगाईले कार्यालयको कामकाजलाई मात्र नभई शिक्षण विधीलाई सहज बनाउन प्रविधिले सहयोग पुग्ने बताए। उनले अझै पनि शिक्षण विधीहरु पुरानै शैलिमा रहेको अवश्थामा यसखालका प्रविधिले खोज अनुसन्धानलाई फरक बनाउँदै नयाँ सिकाइको विस्तार गर्न मद्धत पुग्ने बताए।"
बलात्कारपछि बालिका हत्यामा संलग्न सार्वजनिक,"विराटनगर : मोरङको लेटाङ नगरपालिका८ मा बलात्कारपछि बालिकाको हत्या गर्ने अभियुक्तलाई प्रहरीले आइतबार सार्वजनिक गरेको छ। लेटाङ८ का ६४ वर्षीय दीपक गिरीलाई विराटनगरमा पत्रकार सम्मेलन गरेर प्रहरीले सार्वजनिक गरेको हो। उनीविरुद्ध जबरजस्ती करणी र कर्तव्य ज्यान मुद्दा चलाउन म्याद थप गरेर अनुसन्धानको बाँकी प्रक्रिया अघि बढाइएको मोरङ प्रहरी प्रमुख एसपी जनार्दन जीसीले बताए। यस मुद्दामा मुलुकी अपराध संहिता ऐन २०७४ को परिच्छेद ५ को दफा ४१ बमोजिम जन्मकैद हुने व्यवस्था छ। प्रहरीका अनुसार गिरीले बलात्कारपछि जाँते माध्यमिक विद्यालयको कक्षा ६ मा अध्ययनरत १२ वर्षीया करुणा राईको हत्या गरेका हुन्। हत्यापछि लालहीरा सामुदायिक वनको खोँचमा फ्यालेर माथिबाट ढुंगाले छोपको अवस्थामा करुणाको शव गत शुक्रबार फेला परेको थियो। बालिकाको घरबाट विद्यालयसम्म पुग्न झन्डै २ घण्टा पैदल यात्रा गर्नुपर्छ। बाटोमा घना जंगल छ। स्कुलबाट घर फर्किने क्रममा गत बुधबार जंगलको बाटोमा एक्लै देखेपछि गिरीले बालिकालाई नियन्त्रणमा लिएर बलात्कार गरेको र त्यसपछि हत्या गरेर शव खोँचमा फ्यालिदिएको एसपी जीसीले बताए। उनका अनुसार विद्यालयको पोसाक लगाएर पढ्न गएकी बालिका घर नफर्किएपछि खोजी जारी राखिएको थियो। बेपत्ता बनेकी बालिकाको खोजी गर्ने क्रममा प्रहरीले आगोमा जलाएको अवस्थामा खरानीको थुप्रोमा विद्यालयको लोगो रहेको पेटी (बेल्ट)को बक्कल र कडी, जल्न बाँकी जुत्ताको सोल, ज्याकेटका बटमहरु, फरकको खिप, कालो रंगको स्क्रिन फुटेको मोबाइल र नजिकै लाइटर फेला पारेको थियो। मोबाइल बालिकाकै भएको पत्ता लाग्यो। त्यसपछि इलाका प्रहरी कार्यालय लेटाङका इन्सपेक्टर रोमन अर्याल नेतृत्वको टोलीले गिरीलाई नियन्त्रणमा लिएर घटनाको अनुसन्धान अघि बढाएको हो। विद्यालयबाट घर फर्किने क्रममा बाटोमा एक्लै देखेसँगै पछ्याउँदै गएका गिरीले बीच जंगलमा पुगेपछि बालिकालाई फकाएर अर्को बाटो लिएर गएको प्रहरीको प्रारम्भिक अनुसन्धानबाट खुलेको छ। घर फर्कदा जंगलको बाटोमा एक्लै परेर कोही साथी नभेटेकी बालिका अर्को बाटो छोटो पर्छ भनेर फकाएपछि गिरीको पछि लागिछन्। केही पर पुगेपछि शारीरिक सम्पर्कको प्रस्ताव गरिएछ, एसपी जीसीले भने, बालिकाले अस्वीकार गरेपछि जबरजस्ती नियन्त्रणमा लिएर भुइँमा लडाई बलात्कार गरेको पाइयो। त्यसपछि बुवालाई भनिदिन्छु भनेर बालिका दौडिएकाले नियन्त्रणमा लिँदै घाँटी थिचेर र मुख थुनेर हत्या गरी शव फ्यालिदिएको खुलेको छ। उनका अनुसार खोँचमा घोप्टो परेको अवस्थामा फेला परेको शव माथिबाट ढुंगाले छोपिएको अवस्थामा फेला परेको थियो। हत्या गरेपछि गिरीले बालिकाले लगाएका कपडा र जुत्ता ल्याएर आफ्नै घरनजिक खोल्सीमा जलाएको पाइएको जीसीले बताए।"
शिक्षकको कुटाइबाट विद्यार्थी घाइते,"बेनी : म्याग्दीको बेनीस्थित प्रकाश माविका एकजना विद्यार्थी शिक्षकको कुटाइबाट घाइते भएका छन् । लेखा विषयका शिक्षक नबिन घिमिरेको कुटाइबाट कक्षा १० का विद्यार्थी १७ वर्षीय राजन पौडेलको करङ भाँचिएर घाइते भएका हुन् । घिमिरेले कक्षा कोठामै पाइपले निलडाम र चोट पर्ने गरी टाउको र दाडमा पिटेको पौडेलले बताए । विनाकारण सरले पाइपले पिट्नुभयो, अफिसमा गएर कुरा गरौं भन्दा पनि मान्नुभएन्,' उनले भने, 'हिँड्न सकेको छैन् । बोल्न र सास फेर्न गाह्रो भएको छ ।' पौडेलका अनुसार उनि सहित कृष्ण तामाङ, निशान गर्बुजा, रुपेश बोहोरा र विपन पुर्जालाई शिक्षक घिमिरेले शुक्रबार दिउँसो यातना दिएका थिए । वान्ता गर्ने, खाना नखाने, श्वास फेर्न गाहे हुने र दुखाइ बढेपछि शनिबार साँझ बेनी अस्पतालमा एक्सरे र स्वास्थ्य परीक्षण गरिएको थियो । पौडेलकी दिदी मनकुमारी सुबेदीले टाउको सुन्निएकाले शनिबार राती नै पोखरा लगेर कालीगण्डकी डायग्नेस्टिक एण्ड रिसर्च सेन्टरमा सिटिस्क्यान गरी बिहान बेनी ल्याएको बताइन् । बेनी अस्पतालका डाक्टरले करङ भाँचिएको पुष्टि गरेर आराम गर्न र औषधि दिनुभएको छ,'उनले भनिन् 'सम्बन्धित शिक्षक र विद्यालय प्रशासनमा शनिबार बिहानै फोनबाट जानकारी गराउदा वास्ता गर्नुभएन् । मर्यादा विपरित बालमनोवैज्ञानिक असर पर्ने गरी यातना दिने शिक्षक घिमिरेलाई कारबाहीको माग गर्दै पौडेलका बुवा भिमप्रसादले आइतबार विद्यालयमा निवेदन दिएका छन् । पौडेल प्रकाश माविमा तीन वर्षदेखि अध्ययनरत थिए । विद्यालयका निमित्त प्रअ लेखबहादुर हमालले शनिबार बिहान फोनबाट पौडेलकी दिदीले अनौपचारिक जानकारी गराएको र आइतबार छलफलका लागि बोलाएको बताए । शुक्रबार ५ बजेसम्म कक्षा भएको थियो । नबिन सरको पिरियड दिउँसो १२:१० देखि १२:५० सम्म हो । राजनले त्यो दिन पुरै कक्षा पढेका थिए । लेखा पछिको विषयका सरहरुले पनि उनको स्वास्थ्य अवस्था सामान्य भएको बताउँनुहुन्छ,' उनले भने,'आज बिहान सरलाई सोध्दा कागजको डल्ला फालेकाले हल्का एक्सन लिएको बताउनु भयो ।'"
मोटरसाइकलले ठक्कर दिंदा साइकल यात्रीको मृत्यु,विराटनगर : मोरङको ग्रामथान गाउँपालिका५ बांगेमा तीव्र गतिमा रहेको मोटरसाइकलले ठक्कर दिंदा साइकल यात्रीको मृत्यु भएको छ। विराटनगरविराट चोक सडक खण्डमा उत्तरबाट दक्षिणतर्फ आउँदै गरेको को २० प २४७० नम्बरको मोटरसाइकलले शनिबार साँझ ६ बजेतिर साइकललाई ठक्कर दिँदा दुर्घटना भएको हो। प्रहरीका अनुसार दुर्घटनामा साइकल यात्री ग्रामथान५ का ५५ वर्षीय शोभालाल माझीको मृत्यु भएको हो। दुर्घटनामा परेर गम्भीर घाइते भएका माझीलाई उपचारका लागि विराटनगरको गोल्डेन अस्पताल ल्याइएको थियो। उनको उपचारकै क्रममा राति ८:३० बजेतिर मृत्यु भएको प्रहरीले जनाएको छ। दुर्घटनालगत्तै मोटरसाइकल चालक २८ वर्षीय नवराज मण्डल फरार भएका छन्। उनको खोजी जारी राखेर घटनाको अनुसन्धान सुरु गरिएको मोरङ ट्राफिक प्रमुख प्रहरी निरीक्षक चन्द्रबहादुर खड्काले बताए। उनका अनुसार चालकले सवारी चालक अनुमति पत्र (लाइसेन्स) प्राप्त नगरिकन मोटरसाइकल चलाएको पाइएको छ।
५२ हजार एनजीओ क्रियाशील,"काठमाडौं : गैरसरकारी संघसंस्थालाई समाज विकासमा थप हौसला दिन संयुक्त राष्ट्रसंघ (यूएनओ)ले २७ फेब्रुअरीलाई विश्व गैरसरकारी संस्था दिवस मनाउने निर्णय गरेको थियो। सन् १९४५ मा यूएनओको च्याप्टरको एक अनुच्छेदमा पहिलोपटक गैरसरकारी संगठन शब्द परेको थियो। पछि, त्यसैलाई थप व्याख्या गर्दै समाज विकासमा गैरनाफामुलक कार्यमा संलग्न संस्था भनियो। त्यसयता विश्वमा गैरनाफामुलुक संघसंस्थाले प्रश्रय पाए। आज विश्वमा यस्ता लाखौं गैरसरकारी संघसंस्था क्रियाशील छन्। समाज कल्याण परिषद्ले नेपालमा कार्यरत गैरसरकारी संस्था तथा अन्तर्राष्ट्रिय गैरसरकारी संस्थाहरूको दर्ता तथा नियमन गरिररहेको छ। समाज कल्याण ऐन २०४९ को अधिनमा रहेर सामाजिक कल्याण तथा विकासका काममा सहयोग गर्न चाहने संस्थाहरू यस परिषद्बाट स्वीकृति लिनुपर्ने हुन्छ। समाज कल्याण परिषद्को तथ्यांकअनुसार नेपालमा आर्थिक वर्ष २०७७७८ सम्ममा काम गर्न अनुमति लिएका राष्ट्रिय गैरसरकारी संस्था(एनजीओ)को संख्या ५१ हजार ५१३ वटा छन्। त्यसैगरी विभिन्न क्षेत्रमा काम गर्ने अनुमति लिएका अन्तराष्ट्रिय गैरसरकारी संस्था (आईएनजीओ)को संख्या २३० छ। सबैभन्दा धेरै अमेरिका, बेलायत, जर्मनी, जापान, इटाली, स्वीजरल्यान्डलगायतका मुलुकबाट सञ्चालित आईएनजीओ छन्। २०४९५० पछि नेपालमा एनजीओ तथा आईएनजीओ दर्ताको क्रम अत्यधिक उकालो लागेको छ। नेपाल जस्तो विकासोन्मुख देशमा गैरसरकारी संस्थाहरूले महत्त्वपूर्ण भूमिका निर्वाह गरिरहेका छन्। निजी क्षेत्रबाट समाज विकासमा हातेमालो गर्न गैरसरकारी संघसंस्था सहरदेखि गाउँसम्म क्रियाशील छन्। यी संस्थाहरूले निजी लाभ लिनेभन्दा पनि सार्वजनिक भलाइ र सामाजिक सेवा उपलब्ध गराउन क्रियाशील हुने गरेका छन्। तर, समाजमा स्वंयसेवाको काममा खटिने गरेका एनजीओआईएनजीओहरूले राष्ट्रिय अर्थतन्त्रमा पुर्याइरहेको योगदानबारे भने चर्चा नै हुँदैन। सरकार र पहुँचमा नरहेका नागरिकबीच गैरसरकारी संघसंस्थाले पुलको रूपमा काम गरिरहेको छाया नेपाल काठमाडौंका कार्यकारी निर्देशक कमल थापा बताउँछन्। सदरमुकाम र सहर वरिपरि कतिपय संघसंस्थाहरू काम गरेको पनि देखिन्छ। खासमा पहुँचमा नरहेका, यातायातको सुविधा नपुगेका दुर्गम बस्तीहरूमा गैरसरकारी संघसंस्थाहरू सरकार र स्थानीयबीच पुलको रूपमा उभिनुपर्छ, उनी भन्छन्, जनताको समस्या सरकारलाई देखाउँदै, सुनाउँदै पहुँचमा नरहेको ठाउँमा विकास पुर्याउनुपर्छ। यी मर्म पक्रेर काम गर्ने संस्थाहरूले राम्रो काम गरेका छन्। सरकारको नजर नपरेका ठाउँहरूमा गैरसरकारी संघसंस्थाहरूले आफ्ना स्रोतसाधन, विज्ञमार्फत समस्या उजागर गर्दै सरकारसँग मिलेर समाधान गर्न महत्त्वपूर्ण भूमिका खेल्दै आएका छन्। एनजीओहरूले प्राप्त आर्थिक सहयोगलाई समाज र जनताको चाहनाभन्दा आफूखुसी खर्च गर्ने गरेको भन्दै गुनासा पनि आउने गरेका छन्। विदेशी सामाजिक संघसंस्थाबाट यहाँका संघसंस्थालाई प्राप्त हुने सहयोगको दुरुपयोग हुनबाट जोगाउनुपर्ने माग उठ्दै आएको छ। हाम्रो काम भनेको सरकारले लिएको लक्ष्यलाई पूरा गर्न सहयोग गर्ने हो। समस्यालाई पहिचान गरी निराकरणमा सघाउने हो। जुन हामी गरिरहेका छौं, कार्यकारी निर्देशक थापा भन्छन्, तर, समाज कल्याण परिषद्को नियम, कानुन नमान्ने संघसंस्थाहरू हचुवा तालमा चलेका छन्। जसले राम्रोसँग काम गर्न सकेको छैन। नेपालमा शिक्षा, स्वास्थ्य, खानेपानी, वातावरण संरक्षणमा गैरसरकारी संस्थाहरूको भूमिका महत्त्वपूर्ण छ। नेपालको सर्वाङ्गीण पक्षको विकासमा यिनीहरूको भूमिका राम्रो छ, परिषद्का सदस्य सचिव मनोज भट्ट भन्छन्, ती संघसंस्थाहरूको व्यवस्थापकीय पक्षको अनुगमनमा सुधार गर्नुपर्ने देखिन्छ। सुशासन पक्षलाई बलियो बनाएर लगे मात्रै देशले दिगो विकासको लक्ष्य प्राप्त गर्न सकिने उनको भनाइ छ। गैरसरकारी संघसंस्थाहरू नाफामुलक होइन्। यसले नितान्त जनतालाई सेवा प्रदान गर्नु मुख्य उद्देश्य हो, उनी भन्छन्, संघ, संस्थाहरूको स्तर छुट्ट्याएर क्षमता अभिवृद्धि गर्नुपर्छ।"

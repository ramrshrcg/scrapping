शीर्षक,विवरण
राजनीतिक दाउपेचमा संसद्,"बेमौसमी वर्षाले सयौंको ज्यान गयो। पहिरोमा पुरिएकाहरूको उद्धार हुन सकेको छैन। बाटाघाटा भत्के। किसानको पाकेको धान खेतमै कुहियो। कैयौं घरवारविहीन छन्। तर, जनताका यी पीडा मर्काका आवाज बोल्नुपर्ने जनप्रतिनिधिमूलक संस्था संसद् बेखबर जस्तै छ। जनतालाई राहत र उद्धारका लागि न प्रतिपक्षले संसद्मा कुनै आवाज उठाएको छ, न त सत्तापक्ष नै अघि सरेको छ। जनताले दुःख पीडा भोगिरहेका बेला सार्वभौमसत्ताको प्रयोग गर्ने संस्था राजनीतिक दाउपेचको बन्धक छ। जनताका पीडा र मर्कालाई बेवास्ता गरी सत्तापक्ष र प्रतिपक्षले दलीय स्वार्थ प्राप्तिको प्रयोगस्थल संसद्लाई बनाउनु कुनै पनि अर्थमा स्वीकार्य हुन सक्दैन। अधिवेशन सुरु भएको दिन (भदौ २३) देखि प्रमुख विपक्षी एमालेले संसद् अवरोध गरिरहेको छ। सभामुख अग्नि सापकोटाको भूमिकामाथि प्रश्न उठाउँदै एमालेले ९ वटा बैठक अवरोध गरिसक्यो। तर, संसद् खुलाउने सूत्र तत्काल नदेखिएकाले अवरोधको शृंखला अझै चल्नेछन्। विपक्षी रोस्ट्रममा उभिएर नाराबाजीमा उत्रिरहेका बेला सत्तापक्ष र सभामुखबाट पनि देखिने गरी संसद् खुलाउने प्रयास भएको छैन। सभामुखकै भूमिकामाथि प्रश्न उठाएर अवरोध भएका कारण सभामुखको अग्रसरता अनिवार्यअपरिहार्य छ। संसद्को साझा नेता (सभामुख) ले पदीय गरिमा, जिम्मेवारी र साझा चरित्रलाई व्यवहारमा नै पुष्टि गर्नुपर्छ। त्यसो हुन सके मात्र संसद् र सभामुखकै इज्जत र मर्यादा बढ्छ। आस्था र विश्वासको पारो चढ्छ। सभामुखको पोल्टामा विवादको पोको थन्क्याएर सरकार पनि कदापि उम्किन मिल्दैन। संसद् अवरोध हुँदा सरकारको बिजनेस रोकिन्छ। सरकारको बिजनेसबिना एक मिनेट पनि संसद् चल्न सक्दैन। प्रतिपक्षले अवरोध गरेको कारण देखाएर संसद् छल्दै अध्यादेशबाट देशअघि बढाउन खोज्नु लोकतान्त्रिक संसदीय प्रणालीमा सुहाउँदो होइन। संसद् अवरोध हुँदा चार दिनसम्म मुलुक बजेटविहीन बन्ने स्थिति आयो। विपक्षी एमालेतिर मात्र औंला ठड्याएर सरकार पानीमुनिको ओभानो बन्न सक्दैन। संसद् अवरोध हुँदा वर्षाैंदेखि संसद्मा थन्केका महत्वपूर्ण विधेयक अलपत्र छन्। संसद्को अवरोध फुकाउने प्रमुख दायित्व र जिम्मेवारी सरकारको हो। अर्कोतर्फ, २०५६ सालमा एमालेले लगातार ४८ दिनसम्म संसद् अवरोध गर्यो। त्यति लामो समयसम्म अवरोध गर्नु गलत भएको र जनताको आवाज थुनिएको भन्दै एमाले नेता सुवास नेम्बाङले पटकपटक आत्मालोचना गर्दै आएका छन्। तर, अहिले पनि एमाले संसद् अवरोध गरिरहेको छ। जनताका पीडा, मर्कालाई संसद्मा उठाउने र सरकारलाई र्याखर्याख्ती पार्ने विपक्षीको धर्म एमालेले बिर्सन मिल्दैन। संसद् अवरोध हुँदा सरकारले हाइसञ्चो मान्ने र संसद्बाहिर बाट विधि र नीति निर्माण गर्ने अवस्था आयो भने विपक्षीले एक कदम पछि हट्नुपर्छ। कानुन, नीति र विधि निर्माण संसद्बाट मात्र हुने तथा सरकारका असंसदीय र अलोकतान्त्रिक कदम रोक्ने भूमिकामा विपक्षी अग्रसर हुन जरुरी छ। विपक्षीको अवरोध देखाएर सरकारले अन्तिम चरणमा पुगेका विधेयकहरू भटाभट फिर्ता लिइरहेको छ। सांसद र संसद् सचिवालयको वर्षाैंको मेहनतबाट अन्तिम चरणमा पुर्याइएका ती विधेयकहरू सरकारले फिर्ता लिइदिँदा सांसद र संसद्को श्रम र लगानी दुवै खेर गएको छ। यसले, विधि निर्माण गर्ने थलो संसद् कि सरकार भन्ने प्रश्न पनि उठेको छ। अर्कोतर्फ, अन्तिम चरणमा पुगेका विधेयक फिर्ता लिइदिँदा महŒवपूर्ण कानुन बन्छन् कि बन्दैनन् भन्ने अन्योलता पनि थपिएको छ। जनतामा देखिएको यो अन्योलताबारे बहस गर्ने र प्रश्न उठाउने स्थान संसद् नै हो। संसद् भनेको विपक्षीको हो। विपक्षीले रचनात्मक भूमिका निर्वाह गर्दै जनताका पक्षमा नीति, विधि र निर्णय गर्न सरकारलाई बाध्य पार्ने स्थान संसद् हो। सरकार पनि संसद्को महŒव, भूमिका र गरिमाप्रति प्रतिबद्ध हुन जरुरी छ।"
"व्यापार घाटा उच्च, विदेशी मुद्रा सञ्चितिमा दबाब","काठमाडौं : स्वदेशमा उत्पादन नबढ्दा व्यापारघाटा उच्च बन्दै गएको छ। हरेक महिना स्वदेशमै उत्पादन गर्न सकिने अत्यावश्यकदेखि विलासी वस्तु तथा सेवाको आयात बढ्दै गएको छ। स्वदेशी वस्तु निर्यातको तुलनामा आयातित वस्तु अधिक हुँदा व्यापार घाटा बढेको हो। नेपाल राष्ट्र बैंकले सोमबार सार्वजनिक गरेको मुलुकको आर्थिक तथा वित्तीय स्थिति प्रतिवेदनअनुसार आर्थिक वर्ष २०७८०७९ को दुई महिनामा व्यापार घाटा ७०८ प्रतिशतले बढेको छ। व्यापार घाटा २ खर्ब ७० अर्ब ४८ करोड रुपैयाँ पुगेको छ। गत आर्थिक वर्षको सोही अवधिमा यस्तो घाटा २४९ प्रतिशतले घटेको थियो। वस्तुगत आधारमा पेट्रोलियम पदार्थ, यातायातका साधन तथा पार्टपुर्जा, कच्चा सोयाबिन तेल, सुन, चाँदीलगायतका वस्तुको आयात बढेको छ । तर रासायनिक मल, सिमेन्ट, सुर्ती, मोलासिस सुगर, दाललगायतका वस्तुको आयात घटेको छ। यसपटक सबै भन्सार नाकाबाट भएको आयात बढेको छ।भदौसम्ममा ७ अर्ब ९२ करोड २७ लाख रुपैयाँको चामल आयात भएको छ। बेमौसमी बाढी तथा डुबानले ८ अर्ब ३६ करोड रुपैयाँबराबरको ३ लाख २५ हजार मेट्रिक टन धानको क्षति भएको छ। यस कारणले पनि आगामी दिनमा धान आयात दोब्बरले बढ्न सक्ने राष्ट्र बैंकको ठहर छ। चालू आवको दुई महिनामा निर्यात ११५४ प्रतिशतले वृद्धि भई ४४ अर्ब ४ करोड रुपैयाँ पुगेको छ। गत आवको सोही अवधिमा यस्तो निर्यात १०५ प्रतिशतले वृद्धि भएको थियो। भारत १५०७ प्रतिशत, चीन २०७ प्रतिशत र अन्य मुलुकतर्फ ३१० प्रतिशतले निर्यात वृद्धि भएको छ। सोयाविन तेल, पाम तेल, पिना, जुटका सामान, धागो (पोलिस्टर तथा अन्य) लगायतका वस्तुको निर्यात बढेको छ । चिया, आयुर्वेदिक औषधि, तार, जस्तापाता, अलैंचीलगायतका वस्तुको निर्यात घटेको छ। कञ्चनपुर, कृष्णनगर, मेची र नेपालगन्ज भन्सार कार्यालयबाहेकका नाकाबाट निर्यात बढेको छ। राष्ट्र बैंकको आर्थिक अनुसन्धान विभागका अनुसार आम नेपालीको खर्च बढेको छ। सेयरबजार र घरजग्गाको मूल्यवृद्धि भएपछि आम्दानी भएकाहरूसँग पैसा हुने भएकाले गाडीजस्ता विलासीताका वस्तु खरिद गर्छन्। यसकारण पनि यसले आयात बढ्न मद्दत गर्यो, राष्ट्र बैंक स्रोतको भनाइ छ। शोधनान्तर घाटा पनि उच्चमुलुक भित्रिनेभन्दा बाहिरिने विदेशी मुद्रा बढी हँुदा शोधनान्तर फेरि घाटामा गएको छ। विदेशी मुद्राको मुख्य स्रोत विप्रेषण घट्दा र आयात अत्यधिक बढेकाले शोधनान्तर घाटामा पुगेको हो। केन्द्रीय बैंकका अनुसार साउनभदौमा विदेशी ऋण, अनुदान पनि आएको छैन। पर्यटन व्यवसायमा पनि उल्लेखित वृद्धि हुन सकेको छैन। भदौमा शोधनान्तर स्थिति ८३ अर्ब ४१ करोड रुपैयाँले घाटामा छ। गत आव सोही अवधिमा शोधनान्तर स्थिति ६७ अर्ब ६३ करोड बचत थियो। अमेरिकी डलरमा ५६ करोड ६२ लाखले बचतमा रहेको शोधनान्तर स्थिति अहिले ७० करोड ४३ लाखले घाटामा छ। अझै चालू आवको पहिलो महिना ३८ अर्ब ७५ करोडले घाटामा रहेकोमा झन् बढ्दै गएको छ। राष्ट्र बैंक आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ पर्यटनबाट मुलुकमा हुने आम्दानी पनि खासै नभएको अवस्थामा अहिले विप्रेषण पनि घटेको र आयात उच्च भएकाले शोधनान्तर घाटामा गइरहेको बताउँछन्। विप्रेषण ६३ प्रतिशतले घट्योविप्रेषण आप्रवाह ६३ प्रतिशतले कमी आई १५५ अर्ब ३७ करोड रुपैयाँमा सीमित छ। गत वर्ष विप्रेषण आप्रवाह ८१ प्रतिशतले बढेको थियो। अमेरिकी डलरमा विप्रेषण आप्रवाह ५८ प्रतिशतले कमी आई १ अर्ब ३१ करोड छ। अघिल्लो वर्ष यस्तो आप्रवाह २६ प्रतिशतले बढेको थियो। यद्यपि असोजमा भने दसैं लक्षित गर्दै कामदारले विप्रेषण पठाएकाले बढेको राष्ट्र बैंकले जनाएको छ। मुलुक परनिर्भरतातर्फ धकिलिँदै गएकाले स्वदेशी उत्पादनमा जोड दिनुपर्छ, उनले भने। सामान्यतया मुलुक भित्रिने रकममा कमी आउँदा विदेशी विनिमय सञ्चितिमा समेत दबाब परेको छ। गत असार मसान्तमा १३९९ अर्ब ३ करोडबराबर रहेको कुल विदेशी विनिमय सञ्चिति ६६ प्रतिशतले घटेको छ। जसले गर्दा गत भदौ मसान्तमा १३०६ अर्ब ९५ करोड रुपैयाँमा सीमित छ। अमेरिकी डलरमा यस्तो सञ्चिति ५२ प्रतिशतले कमी आई ११ अर्ब १४ करोड रुपैयाँ कायम छ। दुई महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति ८६ महिनाको वस्तु आयात र ७८ महिनाको वस्तु तथा सेवा आयात धान्न पर्याप्त रहेको राष्ट्र बैंकले जनाएको छ। तेलको मूल्यवृद्धि अधिकउपभोग्य वस्तुमध्ये घिउ तथा तेलको मूल्यवृद्धि (मुद्रास्फीति) बढेको छ। २०७७ भदौको तुलनामा यो भदौमा घिउ तथा तेलको मूल्य २८९१ प्रतिशतले बढेको छ। माछामासु १०६६ प्रतिशत, गैरमदिराजन्य पेयपदार्थ १०२५ प्रतिशत, सुर्तीजन्य वस्तु र यातायात उपसमूहको मूल्यवृद्धि ९९९ प्रतिशत बढेको छ। खाद्य तथा पेय पदार्थ समूहको मुद्रास्फीति २५७ प्रतिशत र गैरखाद्य तथा सेवा समूहको मुद्रास्फीति ४२२ प्रतिशत छ। केही वस्तुको मूल्य बढे पनि समग्रमा मुद्रास्फीति ३४९ प्रतिशत छ। गत आव ४५२ प्रतिशत थियो।"
प्रधानन्यायाधीशले राजीनामा दिनुपर्छ,"काठमाडौं : कानुनी राज्य संस्थागत भएमात्रै लोकतान्त्रिक व्यवस्था र सामाजिक न्याय सर्वसाधारणले अनुभूति गर्न सक्छन्। यसको मुख्य भूमिका सर्वोच्च अदालत र प्रधानन्यायाधीशकै हो। तर अहिले प्रधानन्यायाधीश चोलेन्द्रशमशेर जबरा आफैं कठघरामा छन्। उनका गतिविधिप्रतिको गहिरो असन्तुष्टि छरिएको छ। पछिल्लो समय प्रधानन्यायाधीश जबराले मुलुकको कार्यकारी निकायमा हिस्सा खोज्ने विषयले उनी विवादित छन्। बहालवाला न्यायाधीशहरू, पूर्वन्यायाधीश फोरम, नेपाल बार एसोसियसनको अहिले एउटै स्वर छ, प्रधानन्यायाधीशले न्यायालयको नेतृत्व गर्न सकेनन्। निकास दिएर अब मार्ग प्रशस्त गर्नुपर्छ। हामीले देशभरका उच्च अदालत बार एसोसिएसनहरूका पदाधिकारीलाई यसै विषयमा प्रतिक्रिया लिएका छौं। ०० न्यायालय स्वतन्त्र हुनुपर्छलाखमान राई : अध्यक्ष, उच्च अदालत बार एसोसिएसन, धनकुटापछिल्लो समय विकसित घटनाक्रमले न्यायालयमा राजनीतीकरण भएको शंका गर्न सकिन्छ। तर यो प्रष्ट भइसकेको छैन। पुष्टि गर्ने आधारहरू भविष्यमा देखिन सक्छन्। न्यायालयमा राजनीतीकरण हुनु हुँदैन। न्याय क्षेत्रका कोही पनि यसमा मुछिनु हुँदैन। राजनीतिक तथा संवैधानिक निकायमा भागबन्डा खोज्नुले आम जनमानसमा न्यायालयप्रतिको गरिमा र विश्वास घटाइरहेको देखिन्छ। यो एकदमै दुर्भाग्य हो। योभन्दा पहिले यस्तो किसिमको विवाद देखिएको थिएन। अब न्यायालयको भविष्य कस्तो होला र कता जान्छ भन्ने आम चासोको विषय बनेको छ। न्यायालय स्वतन्त्र हुनुपर्छ। न्यायालय र न्यायाधीश कसैको दबाब र प्रभावमा पर्नु हुँदैन। ००० भागबन्डाको रोग हटाउनु आवश्यक किशोरी साह : अध्यक्ष, उच्च अदालत बार एसोसिएसन, जनकपुर न्यायाधीशमा हुने राजनीतिक नियुक्तिले गर्दा न्यायालय धेरै विवादमा पर्दै आएको छ। जबसम्म न्यायालय स्वतन्त्र र प्रतिस्पर्धी हुँदैन तबसम्म यो समस्या यथावत् नै रहन्छ। जबसम्म हाम्रोभन्दा राम्रोलाई महत्व दिइँदैन र राजनीतिक भागबन्डाको आधारमा न्यायाधीश जस्तो पदलाई बाँडिन्छ तबसम्म न्यायालयको गरिमा जोगाउन सकिँदैन। यस्ता विकृतिले न्याय प्रणाली नै दूषित हँुदै आएको छ। न्याय सम्पादन पनि निष्पक्ष नभई पक्षपाती हुन जान्छ। तसर्थ सबैभन्दा पहिले न्यायालयबाट भागबन्डाको रोग हटाउनु आवश्यक छ। वर्तमान परिपे्रक्ष्यमा कार्यपालिका र व्यवस्थापिकाबाट असन्तुष्टहरूका लागि न्यायपालिका मात्रै आशा छ। जनताले अहिले पनि न्यायपालिकाबाट न्याय पाइन्छ भनेर विश्वास लिएका हुन्छन्। ०००न्याय सम्पादन स्वतन्त्र देखिएन शंकर दीप मडै, अध्यक्ष, उच्च अदालत बार एसोसियसन, दिपायलस्वतन्त्र न्यायापालिका शक्ति पृथकीकरणको सिद्धान्तअनुसार कार्यपालिका, न्यायपालिका र व्यवस्थापिकाको शक्ति सन्तुलनको हिसाबले स्वतन्त्र हुनुपर्छ भन्ने हो। अहिले जुन लिने दिने कुरा पनि बाहिर आयो, यसले अदालतको वास्तवमा गरिमा घटाउने काम गर्यो। न्याय सम्पादन स्वतन्त्र देखिएन। न्यायपालिकाको गरिमा बढाउन अब अदालतले नै स्वतन्त्र भएर काम गर्नुपर्यो। आफ्नो हिस्सा खोज्ने र मन्त्रिमण्डलमा पनि आफ्ना मान्छे हाल्नेसम्मका कुराहरू बाहिर आएपछि यसले अदालतको गरिमा घटाउने काम भयो। त्यसैले उहाँले गर्न नहुने काम गर्नुभयो। उहाँले त प्रधानन्यायाधीशको हैसियतले बस्नुपर्यो नि। ०००न्यायालयको गरिमामाथि प्रश्न उठेको छउद्धवराज भट्ट : अध्यक्ष, उच्च अदालत बार एसोसियसन, कञ्चनपुरहाम्रो मूल्य मान्यता भनेको अदालतलाई अनावश्यक रूपमा विवादमा पार्नु हुँदैन भन्ने हो। कानुनको मूल्य मान्यता पनि त्यही हो। न्यायमा आस्था राख्ने सबैको सम्मानित सर्वोच्च अदालत अथवा न्यायपालिका कुनै पनि विषयमा यसरी विवादमा आउनु हुँदैन भन्ने मान्यता हो। अहिले मात्रै होइन, केही समयदेखि नै सर्वोच्च अदालत देशको सर्वोच्च निकाय रहेको छ। त्यहाँ रहेका प्रधानन्यायाधीशदेखि केही न्यायाधीशहरूको बारेमा पनि पटकपटक कुरा उठ्दै आइरहेको छ। हिजोका दिनमा पनि बहस बहिष्कार गर्ने कुरा आइरहेकै हो। पछिल्लो समय न्यायालयको गरिमामाथि प्रश्न उठेको अवस्था छ। समग्र रूपमा भन्नुपर्दा अहिले बाहिर आइराखेको अवस्था राम्रो होइन, यसलाई समाधान गर्नुपर्छ। ००० न्यायपालिकालाई अनिर्णयको बन्दी बनाउनु हुँदैन पदम पाण्डे, सचिव, उच्च अदालत बार एसोसियसन, नेपालगन्ज विधिको शासन र मौलिक हक तथा नागरिक अधिकारको रक्षार्थ सदैव पहरेदारको रूपमा रहने न्यायपालिकाको उच्च तहमा रहेको सर्वोच्च अदालत आज आफैं अनिर्णयको बन्दी बनिरहेको छ। प्रधानन्यायाधीशको क्षमता र नेतृत्वदायी भूमिकाका विषयमा विगतका चार वर्षदेखि नै अनेकौं पटक विवाद, बहस र छलफल हुँदै आइरहेका छन्। नेपालको संविधानले परिकल्पना गरेको स्वतन्त्र न्यायपालिकालाई कुनै पनि सर्तमा निर्देशित वा अनिर्णयको बन्दी बनाउन पाइँदैन। यो जिम्मेवारी लोकतन्त्र, विधिको शासन, संवैधानिक सर्वोच्चता, स्वतन्त्र न्यायपालिका, मानवअधिकार, स्वतन्त्र पत्रकारितामा विश्वास गर्ने सबैको साझा हो। त्यसतर्फ सबैले सोच्न सकिएन भने इतिहासले कसैलाई माफी दिने छैन। ००० न्यायपरिषद्को संरचना परिवर्तन गर्नुपर्छ प्रमोद साह, अध्यक्ष, उच्च अदालत बार एसोसियसन, वीरगन्ज न्यायालयमा राजनीति हाबी भएको छ। अहिलेको न्याय परिषद्को संरचना नै ठीक छैन। न्यायपरिषद्मा राजननीतिक दल हाबी छ। जुन देशमा सर्वोच्च अदालतका न्यायाधीशहरू राजनीतिक दलको कोटाबाट नियुक्त हुन्छन् त्यहाँको न्यायालय कदापि स्वतन्त्र हुनै सक्दैन। अदालतको फैसला राजनीतिक दलकै दबाब र प्रभावमा हुन्छ। यस्तो भएपछि न्यायालय विवादित हुने नै भयो। अहिले यहाँको न्यायालयमा ठ्याक्कै त्यही भइरहेको छ। न्यायालयको गरिमा बढाउन पहिलो काम हाम्रो न्यायपालिकाको शुद्धीकरण गर्नुपर्छ। अर्थात् अहिले हाम्रो न्यायपरिषद्को जुन संरचना छ, त्यो परिवर्तन गर्नुपर्छ। अर्को भनेको सर्वोच्च अदालतमा न्यायाधीश नियुक्त गर्ने अहिलेको प्रक्रियालाई परिवर्तन गर्नुपर्छ। ०००बिचौलियाको चलखेल रोक्नुपर्छवीरबहादुर खड्का, उच्च अदालत बार एसोसियसन, इलाम न्यायालयमा अहिले मुद्दा मिलाउने क्रममा बिचौलिया हावी भयो। बिचौलियालाई कुन मुद्दा कुन न्यायाधीशले हेर्छन् भन्ने पनि जानकारी हुन्छ। उनीहरूले व्यक्तिबाट रकम लिएर मुद्दा मिलाउने काममा चलखेल गर्ने गर्छन् भन्ने कुरा बाहिर आएको छ। बिचौलियाको कारणले पीडितले न्याय नपाएको गुनासो छ। न्यायालयमा जनआस्था घट्नुको एउटा कारण यो पनि हो। अर्को चाहिँ राजनीतिक हस्तक्षेपले पनि न्यायालय विवादमा पर्ने गरेको छ। न्यायाधीश नियुक्तिको क्रममा पनि योग्य र सक्षमभन्दा राजनीतिक दलको सिफारिसको आधारमा हुने भएकाले न्याय गर्दा राजनीतिक दलहरूप्रति झुकाव राख्ने गरेको पाइन्छ। बिचौलियालाई चलखेल गर्नबाट रोक्न सके मात्र न्यायालयको गरिमा बढ्छ। ००० विवादितलाई हटाउने व्यवस्था गर्नुपर्छ सुशीलकुमार पोखरेल, अध्यक्ष, उच्च अदालत बार एसोसियसन, हेटौंडान्यायाधीश नियुक्ति राजनीतिक नियुक्तिले हुने भएकोले यस्तो समस्या आउन थालेको हो। साथै न्यायाधीशले आफ्नो विवेक गुमाउँदा पनि न्यायालय विवादमा पर्दै आएको छ। यसको गरिमा बढाउन न्यायाधीश नियुक्ति निष्पक्ष हुनुपर्छ। सक्षम, योग्य र राजनीति नगर्ने व्यक्तिलाई न्यायाधीश नियुक्त गर्नुपर्छ। हाल बहाल रहेका न्यायाधीशहरूको पुनर्संरचना गर्नुपर्छ। कानुन व्यवसायी र राजनीतिज्ञहरूले पनि अत्यावश्यक रूपमा हस्तक्षेप गर्न हुँदैन। विवादित न्यायाधीशलाई तुरुन्त हटाउने कानुनी व्यवस्था गर्नुपर्छ। ०००सक्षमलाई पुनर्नियुक्ति र खराबलाई बिदाइरमेश खड्का, सचिव, बागलुङ उच्च अदालत बार एसोसियसननेपालमा २०४६ सालको परिवर्तनपछि न्यायपालिकामा भित्री रूपमा भएको राजनीतिक हस्तक्षेप बढ्दो क्रममा छ। पुरानो व्यवस्था बदलेर नयाँ संघीय लोकतान्त्रिक गणतन्त्र स्थापित भयो। यो अहिलेको उन्नत व्यवस्थामा पनि भागबन्डामा आधारित रहेर न्यायाधीश नियुक्ति गर्ने प्रवृत्ति निरन्तर छ। यही बेथितिले नै न्यायपालिकामा यो रूप देखिएको हो। न्यायपालिकामा सक्षम, निर्भीक, सिर्जनशील, स्वतन्त्र नेतृत्वको अभाव अर्को कारण हो। न्यायालयको गरिमा कायम राख्न तिनै तहका अदालतका न्यायाधीशहरूमध्ये सक्षमलाई पुनर्नियुक्ति, बढुवा गर्ने र खराबलाई बिदाइ गर्ने, न्याय परिषद्को संरचनामा परिवर्तन गर्ने, न्यायाधीशको नियुक्ति मापदण्ड बनाएर मात्रै गर्नु जरुरी छ। ०००अदालत राजनीतिबाट प्रभावित हुनु हुँदैननारायणप्रसाद दाहाल, अध्यक्ष, उच्च अदालत बार एसोसियसन, विराटनगर न्यायाधीश र कानुन व्यवसायीले गैरजिम्मेवार भएर बोल्ने र आफ्नो मर्यादा भुल्ने भएकाले अदालतको मर्यादामा आँच आउन थालेको छ। अदालतको संवेदनशीलता थाहा हँुदा पनि त्यसलाई भुलेर बोल्दा यसको मर्यादामा आँच आएको हो। अब आफ्नो कर्तव्य र दायरा बुझेर काम नगरे अदालत माथि जनताको विश्वास घट्छ। अदालतमा सधैं राजनीतिक हस्तक्षेप हुन्छ। यसरी अदालत राजनीतिबाट प्रभावित हुनु हुँदैन। वर्तमान अवस्थामा केही राजनीतिक हस्तक्षेप भएको जस्तो लाग्छ। न्यायालयले आफ्नो मर्यादा बुझेर कामकारबाही गरेर जनताको विश्वास जित्नुपर्छ। ०००पदलाई स्वार्थपूर्तिमा प्रयोग गर्नु भएन देवी सेजुवाल, अध्यक्ष, उच्च अदालत बार एसोसियसन, जुम्ला लोकतन्त्रको सुन्दर पक्ष शक्ति पृथकीकरण नै हो। तर हाम्रोजस्तो संसदीय व्यवस्था भएको देशमा कतिपय संवैधानिक निकायमा नै राजनीतिक नियुक्ति हुन्छ। यसरी नियुक्त भएको पात्रले निश्चित दल समूहको स्वार्थअनुसार काम गर्छन्। स्वार्थअनुसार काम गर्न दबाब पनि दिइन्छ। यसबाट न्यायालय पनि अछुतो रहन सकेको छैन। यसले पनि हाम्रो न्यायालय बारम्बार विवादमा आउँछ। न्यायालयको गरिमा बढाउन पदलाई स्वार्थपूर्तिमा प्रयोग गर्नु भएन। पदमा बसेका व्यक्तिहरू इमान्दार बन्नुपर्छ। पदमा रहेकाहरूले जिम्मेवारी इमान्दारिताका साथ पूरा गरेमा न्यायालयको साख जोगिन्छ।०००इमान्दार नहुनु अहिलेको मुख्य समस्याउत्तम आचार्य, अध्यक्ष, उच्च अदालत बार एसोसिएसन, सुर्खेतपदमा भएकाहरूले आफ्नो जिम्मेवारी पूरा नगरेमा हरेक क्षेत्रमा समस्याहरू आउँछन्। अदालत वा न्यायालयमा मात्र होइन, राज्यका हरेक अंगमा पदमा बस्नेहरू इमान्दार नहुनु अहिलेको मुख्य समस्या हो। यसको उदाहरण पछिल्लो समय देशको न्यायालयमा देखिएको छ। अर्थात् जनतालाई सहज रूपमा न्याय दिनुपर्ने अदालत र न्यायालयलाई विवादमा तानिएको छ। विवाद हुनुको मुख्य कारण त स्वार्थकै लडाइँ हो। हाम्रो न्यायालयको गरिमा अरूले बढाउने होइन, न्यायालयको विभिन्न तहमा जिम्मेवारी सम्हालेका र पदमा बस्नेहरूले सही आचारण र इमान्दारितापूर्वक काम गरेमा न्यायालयको गरिमा बढ्छ। मुख्य विषय सबैले आफ्नो पदअनुसारको जिम्मेवारी पूरा गर्नु पर्दछ।०००स्वार्थ समूहले शक्ति हत्याउन गरिएको प्रपञ्च होमेघहरि आचार्य, उपाध्यक्ष, नेपाल बार एसोसियसन जिल्ला तथा उच्च बार इकाइ, ओखलढुंगा अहिले न्यायालयमा भएको रडाको न्यायालयभित्रको आन्तरिक स्वार्थ समूहले शक्ति हत्याउन गरिएको प्रपञ्च मात्र हो। यसको समाधानमा नेतृत्व आफैं अग्रसर हुनुपर्छ। न्यायालय विवादमुक्त र नागरिकको भरोसायोग्य हुनुपर्नेमा अहिले शक्ति आर्जन र अवसर प्राप्तिमा न्यायमूर्तिहरू जोडिनु दु:खद् पक्ष हो। अदालतले नागरिकको विश्वास जित्ने गरी न्याय निरूपण चुस्त दुरुस्त बनाउनुका साथै न्यायमूर्तिहरूले आफ्ना आचारसंहिता पूर्ण पालना गर्नुपर्छ।"
पहिरोले न परिवार न बस्ती,"थलारा : पहिरोले परिवारसहित सर्वस्व लगेपछि कलकबहादुर सार्की दिनभर टोलाइरहन्छन्। आमा हर्कुदेवी, श्रीमती ३० वर्षकी ईश्वरी, छोराहरू १२ वर्षका सन्दीप, ६ वर्षका सरोज र छोरी एक वर्षकी सपना मात्रै आँखामा झलझली आइरन्छन्। सर्वस्व गुम्यो। दैवले यस्तो पीडा दिँदो रहेछ, आँसु झार्दै कलकले भने, भगवान् भेटिने भए सोध्ने मन थियो दैव किन यस्तो गर्यौ ? बझाङको थलारा गाउँपालिका४ डिख्लामा पहिरो खस्दा कलकसहित दाजुभाइको परिवारका १८ र छिमेकी नरबहादुर पार्कीको परिवारका पाँच जना बेपत्ता भएका थिए। तीमध्ये सार्की परिवारका तीन र पार्की परिवारका एक जनाको शव भेटिएको छ। बाँकीको खोजी नेपाली सेना, सशस्त्र प्रहरी र नेपाल प्रहरीले खोजी गरिरहेका छन्। परिवारमा म मात्रै बाँचें। खाने, बस्ने केही बाँकी रहेन। सरकारले खाने, बस्ने व्यवस्था गरिदिनुपर्यो। नरबहादुर पार्की, पीडित हामी दुई जना चामल लिन जाँदै थियौं। ड्याम्म ठूलो आवाज आयो। अँध्यारो थियो। केही पत्तो पाइएन। सर्वस्व लगेछ।कलकबहादुर सार्की, पीडित कात्तिक २ गते बिहान ४ बजेको थियो। दुई दिनदेखि झिमझिम वर्षा भइरहेको थियो। घरनजिकै पहिरो खस्न थालेपछि छिमेकी पार्की अँध्यारोमै परिवारका पाँच सदस्यलाई लिएर कलककहाँ आएका थिए। जसमा आमा उजलीदेवी, श्रीमती हासुदेवी, छोरा आयुस, छोरीहरू हिमा र सीमा थिए। नरबहादुर काकाले घरमा दुईतीन कट्टा खाद्यान्न छ। त्यसलाई पनि सारौं। पानी त कति दिनसम्म पो पर्ने हो भन्नुभयो, कलकले भने, हामी दुई जना चामल लिन गइरहेका थियौं। नरबहादुर काकाको घर पुगेकै थिएनौं। ड्याम्म ठूलो आवाज आयो। अँध्यारो थियो, केही पत्तो पाइएन तर सर्वस्व लगेछ। उनको घर भएको स्थानमा माथिको ढोगदिने धार (डाँडाको नाम)बाट खसेको पूरै पहिरो पसेको छ। वर्षा रोकिएको पाँच दिनसम्म पनि दलदल नै छ। ६ दाजुभाइमध्ये कलक जेठा रहेछन्। तीन भाइको परिवारै पहिरोमा बेपत्ता भएको छ। दाजुभाइका ६ र पार्कीको एक गरी सात घरको नामनिशान छैन। कलकका काइलो भाइ राम दसैंको टीका थाप्न श्रीमतीसहित तल्कोटस्थित ससुराली गएका थिए। उनकी १० वर्षकी छोरी सरितासमेत उतै गएकाले काकाकाकीसहित तीन जना जोगिए। बुवा गगने र कान्छो भाइ सुरेश भारतमा छन्। २४ सदस्यीय परिवारमा तीन ससुराली, २ भारत र कलक खाद्यान्न सार्न घरबाट निस्केकाले बाँचे। बझाङको थलारा गाउँपालिका४ डिख्लास्थित पहिरोग्रस्त क्षेत्र । यो ठाउँमा कात्तिक २ गते पहिरोले सात घर पुरिँदा २३ जना बेपत्ता भएका थिए । तीमध्ये चार जना मृत भेटिएका छन् । तस्बिर : शिवराज भट्ट बुवा र भाइ भारतमा बेहोस भइरहेका छन्। घर आउन पनि कसरी ? भारतमा रहेका आफन्तले बुवा र भाइलाई पुर्याइदिन्छु भन्नुभएको छ, कलकले भने। कलकपछिका धनबिरे सार्की, उनकी श्रीमती सीता, छोरा ८ वर्षका प्रभात, छोरी ६ वर्षकी भूमिका, छोरा ३ वर्षका चिरिञ्जीवी पहिरोमा बगे। यीमध्ये सीताको शव पाइएको छ। त्यसपछिका सुरेश सार्की, उनकी श्रीमती कम्मा, छोराहरू ८ वर्षका सुवास, ६ वर्षका विकास र छोरी १ वर्षकी अनु पनि पहिरोमा बेपत्ता थिए। यीमध्ये विकासको शव भेटिएको थियो। अर्का भाइ मदनको पनि तीन जनाको परिवार बेपत्ता छ। मदन, उनकी श्रीमती कलु र छोरी २ वर्षकी एलिसा बेपत्ता छन्। कलकका बाजे भले सार्की थलारा३ देउलाबाँजबाट डिख्लामा सरेका हुन्। बाजेका पालादेखि नै हामी डिख्ला सरेका हौं। अहिलेसम्म पहिरो आएको थिएन। मेरो घरमा त पहिरो आउला भन्ने कल्पनासमेत गरेको थिइन्। तर, पूरै डाँडो नै भाँसिएर आयो, कलकले भने। सरकारले पीडितलाई सुरक्षित स्थानमा सार्नुपर्ने माग उनले गरे। यहाँ सबै पहिरोले लगेर गयो। २३ जना एकै चिहान भएको ठाउँमा बस्नु पनि कसरी ? स्थानीयवासी अमृता सार्कीले बस्ती स्थानान्तरणको विकल्प नभएको बताइन्। अहिले पनि पहिरो आइरहेको छ, उनले भनिन्। बेपत्तालाई मृतक घोषणा गरी बाँचेकाहरूको व्यवस्थापन सरकारले गर्नुपर्ने उनको भनाइ छ। पूरै ढोगदिने डाँडो खसेको छ। तल नदी छ। घर भएको ठाउँको नाम निसान छैन। अब शव पनि के पाइएलान्, उनले भनिन्, त्यसैले मृतक घोषणा गरेर सरकारले राहत र क्षतिपूर्ति दिनुपर्छ। पीडित पार्कीले बेपत्तालाई मृत घोषणा गरी क्षतिपूर्ति दिनुपर्ने माग गरे। परिवारमा म मात्रै बाँचें। खाने, बस्ने केही बाँकी रहेन, उनले भने, सरकारले मलाई खाने, बस्ने व्यवस्था गरिदिनुपर्यो। उनको परिवारका सदस्यमध्ये आयुस मृत भेटिएका छन्। जिल्ला प्रहरी कार्यालय बझाङले दिएको तथ्यांकअनुसार कात्तिके झरीका कारण १ सय १३ घर पूर्ण क्षति भएको छ। ४५ घरमा सामान्य क्षति पुगेको छ। ८ सय ८६ परिवार विस्थापित भएका छन्। थलारा, खप्तडछान्ना गाउँपालिका र जयपृथ्वी नगरपालिकामा सबैभन्दा बढी मानवीय र भौतिक क्षति भएको छ। गाउँ पस्यो सेती नदी डोटीका आदर्श र जोरायल गाउँपालिकामा पनि बाढीपहिरोले क्षति गरेको छ। आदर्श६ बबिनामा २५ स्थानीयवासीका घर सेती नदीले बगाएको छ। शरीरमा लगाएको लुगाबाहेक केही बचेन। सबै सेतीले लग्यो, हीरादेवी बोहराले भनिन्, किन्न जानका लागि सेतीमा भएको झोलुंगे पुल पनि बगायो। उनले मुनितिर सेती र घरमाथिको खहरेले गर्दा कतै जान नसकेको बताइन्। हेर्दाहेर्दै घर ढल्यो। हामी भागेर बच्यौं उनले भनिन्, सरकारले कतै बासको व्यवस्था गरिदेओस्। बैतडीको ढुंगाड क्षेत्रमा पनि सेती नदी गाउँ पसेपछि १ सय ५० घरपरिवार जोखिममा छन्। बस्ती टापुजस्तै भएको छ। पश्चिम सेती बन्छ भनेर कुनै पनि विकास नभएको ठाउँ हो यो। अब यो गाउँको पुनर्निर्माण गरिएन भने सबै जोखिमा छन्, स्थानीयवासी विष्णु चन्दले भने, स्थानान्तरण गर्नुको विकल्प छैन। डोटी र बैतडी जोड्ने झोलुंगे पुल बगेको छ। उनीहरूलाई खाद्यान्न लिन बजार जान नसक्ने अवस्था छ। अहिलेसम्म सेतीमा यति धेरै बाढी आएको थिएन। ज्येष्ठ नागरिकले पनि सेतीमा पहिलो पटक यति ठूलो बाढी देखे, स्थानीय शिक्षक राजेन्द्र चन्दले भने, बस्ती टापु भए पनि भगवानले जोगायो। ढुंगाड क्षेत्र कात्तिक २ गते सेतीले डुबाएको थियो। महिला, बालबालिका र वृद्धवृद्धालाई सुरक्षित स्थानमा सारिए पनि उद्धारमा खटिएका ६० युवा बस्तीमै फसेका थिए। हेलिकप्टरबाट उद्धारको प्रयास गरिए पनि मौसम खराबीका कारण सम्भव भएको थिएन। अर्को दिन त सेती घटिहाल्यो। तर, २ गतेका दिन र रात यसरी बित्यो कि भन्नै सकिँदैन स्थानीयवासी विष्णु चन्दले भने, अन्तिम रात हो भन्ने लागेको थियो। बिहानसम्म सेती घटेछ। सरकारले पश्चिम सेतीका नाममा ढुंगाडको विकास रोकेको आरोप उनले लगाए। ढुंगाड क्षेत्र पश्चिम सेतीको मुख्य ड्याम क्षेत्र हो। त्यसको ५ किलोमिटरमा पश्चिम सेतीको बाँधको सर्भे गरिएको छ। पश्चिम सेती बने पूरै बस्ती उठाउनुपर्ने भएकाले सरकारले त्यहाँ पूर्वाधार निर्माण, तटबन्ध निर्माणमा लगानी गरेको छैन। स्थानीयवासीले सकेसम्म बस्ती स्थानान्तरण गरिनुपर्ने र नत्र जनताको तटबन्धजस्तो छुट्टै कार्यालय खोलेर बलियो तटबन्ध बनाई दिनुपर्ने माग गरेका छन्। सुदूरपश्चिम प्रदेश सरकारले आइतबार बझाङका थलारा र खप्तडछान्ना, डोटीको आदर्श गाउँपालिका र बैतडीको ढुंगाड क्षेत्रका पीडितलाई राहत वितरण गरेको छ। मुख्यमन्त्री त्रिलोचन भट्टले प्रदेश सरकारले तात्कालिक राहत मात्रै वितरण गरेको बताएका थिए। उनले क्षतिको पुनर्निर्माणका लागि अल्पकालीन र दीर्घकालीन योजना बनाउने बताए। अहिले तात्कालिक राहत हो। यसपछि हामीले भत्किएका संरचना निर्माण, स्थानीयवासीलाई स्थानान्तरणलगायत योजना बनाउने छौं, उनले भने।"
गोरेलाई १० वर्ष जेल सजाय,"विराटनगर : ३३ किलो सुन तस्करी र सनम शाक्य हत्या प्रकरणका मुख्य अभियुक्त चूडामणि उप्रेती गोरेलाई १० वर्ष कैद सजाय भएको छ। जिल्ला अदालत मोरङले सोमबार गोरेलाई अपहरण मुद्दामा कैद र १ लाख जरिवानाको फैसला सुनाएको हो। त्यस्तै, अदालतले कैदसँगै सनम शाक्यको परिवारलाई १३ लाख ११ हजार क्षतिपूर्ति पनि गोरेले नै भर्नुपर्ने फैसला गरेको छ। तस्करीको सुन हराएपछि गोरे समूहबाट मोरङ उर्लाबारीका शाक्यको हत्या भएको थियो। असोज १९ गते अपहरण तथा शरीर बन्धक मुद्दामा गोरे मात्रै दोषी ठहर भए पनि अदालतले सजायको निर्धारण गरेको थिएन। जिल्ला अदालत मोरङका स्रेस्तेदार टिकेन्द्रवीरजंग राणाका अनुसार मुद्दा दर्ता भएदेखि सजाय निर्धारण भएको मितिसम्म दैनिक १ हजार रुपैयाँका दरले जम्मा १३ लाख ११ हजार रुपैयाँ शाक्यको परिवारलाई क्षतिपूर्ति भराउने फैसला भएको हो। दुईवटा फैसला भएको छ : एउटा, सनमको परिवारलाई दिने क्षतिपूर्ति र अर्को, गोरेको सजाय हो, स्रेस्तेदार राणाले भने जन्मकैद सजाय सुनाइएका गोरेको कैदमा अपहरण मुद्दाको सजाय भने जोडिने छैन। २०७४ माघ ९ गते तस्करीको साढे ३३ किलो सुन हराएपछि खोजी गर्ने क्रममा गोरेसहितको समूहले फागुन १८ गते सनम शाक्यको हत्या गरेको दाबी सरकार पक्षको थियो। ठोस प्रमाण नभेटिएको उल्लेख गर्दै गत असोज १९ गते न्यायाधीश भरत लम्सालको इजलासले करिब ३८ क्वीन्टल सुन तस्करी प्रकरणका मुख्य आरोपी गोरेसहित ५६ जना प्रतिवादीलाई सफाइ दिएको थियो। सरकार पक्षले संगठित रूपमा तस्करी गरिरहेको समूहले राखेको खातापातालाई प्रमाणका रूपमा पेस गरेकाले त्यसलाई प्रमाण मान्न नमिल्ने र ठोस प्रमाण नभेटिएको उल्लेख गर्दै अदालतले सफाइ दिएको थियो। सनम शाक्य हत्या र सुन तस्करी प्रकरणमा ७७ जनालाई प्रतिवादी बनाइएको थियो। तीमध्ये फरार २१ जनाको मुद्दा मुल्तबीमा छ। न्याय पायौँ : सनमको परिवार अदालतको फैसलाबाट न्याय मिलेको प्रतिक्रिया सनमको परिवारले दिएको छ। सनमकी आमा कल्पनाले छोरो फर्किएर नआउने भए पनि हत्यारालाई जेल सजाय भएपछि न्यायको अनुभूति भएको बताइन्। छोरो गुमाएपछि भोक निद्रा सबै हरण भयो। परिवार नै विचल्लीमा पर्यो, उनले भनिन्, अपराधीलाई सजाय भएपछि राहत एवं सन्तोष मिलेको छ। आँसुको आहालमा डुबेका हामीलाई अदालतले न्याय गरिदियो। सनमकी पत्नी सुनीताले पनि प्रहरीले गरेको सहयोग र अदालतले दिएको न्याय आफूहरूका लागि बाँच्ने आधार बनेको बताइन्। मैले पति गुमाएको क्षति त केही गर्दा पनि पूर्ति हुँदैन, उनले भनिन्, तर ४ वर्षदेखि पर्खिएको न्याय अहिले प्राप्त हुँदा केही चित्त बुझाउने ठाउँ बनेको छ। पतिको हत्या गरेर अपराधीले जीवन नै उजाड र अन्योलपूर्ण बनाइदिएको गुनासो सुनीताले पोखिन्। सनमको हत्या, मुद्दा र फैसलासम्म२०७४ फागुन १८ गते सनम शाक्यको हत्या मोरङको उर्लाबारी नगरपालिका१ मा भएको थियो। उर्लाबारीकै गोरे भनिने चूडामणि उप्रेतीले आफूनिकटका प्रहरीलाई फोन गरेर घटनाको जानकारी दिँदै सनमको शव व्यवस्थापनका लागि सहयोग मागेका थिए। जुन गोरेले बयानका क्रममा स्वीकार गरेका छन्। करेन्ट लगाएर यातना दिँदै गरेको भिडियो पनि त्यतिबेला सार्वजनिक भयो। हत्यामा प्रत्यक्ष संलग्न गोरे आफैले बारम्बार सनमलाई करेन्ट लगाइरहेको भिडियोमा देख्न सकिन्छ। त्यही भिडियो अहिले कर्तव्य ज्यान सम्बन्धी मुद्दा फैसला हुँदा अदालतलाई बलियो प्रमाण बन्यो। हत्यापछि शव धरानको निर्वाणा कन्ट्री क्लबमा एक रात राखिएको अनुसन्धानबाट खुलेको छ। नेपाल प्रहरीको अपराध महाशाखाले घटनाको जानकारी पाएपछि तत्कालीन एसएसपी (हाल डीआईजी) दिवेश लोहनीले प्रहरी प्रधान कार्यालयबाट मौखिक अनुमति लिएर हत्यामा संलग्नलाई पक्राउ गर्न डीएसपी प्रजित केसी र सइ बालकृष्ण सञ्जेललाई खटाए। उनीहरूको दाबीअनुसार पक्राउ गर्न खोजे पनि शव धरानमै छाडेर नेपालभारत सीमा क्षेत्र हुँदै गोरे फरार बनेकाले सम्भव भएन। हत्याको भोलिपल्ट धरानबाट इटहरी हुँदै ल्याएर शव विराटनगर महानगरपालिका३ बाट बरामद भयो। प्रहरीले शव राखिएको बा १२ च ५९६३ नम्बरको स्कोरपिओ र मे १ च ५३९८ नम्बरको कारसहित हत्यामा संलग्नमध्येका टेकराज मल्ल ठकुरी, मोहन काफ्ले र कृष्ण भनिने नरेन्द्र कार्कीलाई पक्राउ गर्यो।"
राजनीतिक दाउपेचमा संसद्,"बेमौसमी वर्षाले सयौंको ज्यान गयो। पहिरोमा पुरिएकाहरूको उद्धार हुन सकेको छैन। बाटाघाटा भत्के। किसानको पाकेको धान खेतमै कुहियो। कैयौं घरवारविहीन छन्। तर, जनताका यी पीडा मर्काका आवाज बोल्नुपर्ने जनप्रतिनिधिमूलक संस्था संसद् बेखबर जस्तै छ। जनतालाई राहत र उद्धारका लागि न प्रतिपक्षले संसद्मा कुनै आवाज उठाएको छ, न त सत्तापक्ष नै अघि सरेको छ। जनताले दुःख पीडा भोगिरहेका बेला सार्वभौमसत्ताको प्रयोग गर्ने संस्था राजनीतिक दाउपेचको बन्धक छ। जनताका पीडा र मर्कालाई बेवास्ता गरी सत्तापक्ष र प्रतिपक्षले दलीय स्वार्थ प्राप्तिको प्रयोगस्थल संसद्लाई बनाउनु कुनै पनि अर्थमा स्वीकार्य हुन सक्दैन। अधिवेशन सुरु भएको दिन (भदौ २३) देखि प्रमुख विपक्षी एमालेले संसद् अवरोध गरिरहेको छ। सभामुख अग्नि सापकोटाको भूमिकामाथि प्रश्न उठाउँदै एमालेले ९ वटा बैठक अवरोध गरिसक्यो। तर, संसद् खुलाउने सूत्र तत्काल नदेखिएकाले अवरोधको शृंखला अझै चल्नेछन्। विपक्षी रोस्ट्रममा उभिएर नाराबाजीमा उत्रिरहेका बेला सत्तापक्ष र सभामुखबाट पनि देखिने गरी संसद् खुलाउने प्रयास भएको छैन। सभामुखकै भूमिकामाथि प्रश्न उठाएर अवरोध भएका कारण सभामुखको अग्रसरता अनिवार्यअपरिहार्य छ। संसद्को साझा नेता (सभामुख) ले पदीय गरिमा, जिम्मेवारी र साझा चरित्रलाई व्यवहारमा नै पुष्टि गर्नुपर्छ। त्यसो हुन सके मात्र संसद् र सभामुखकै इज्जत र मर्यादा बढ्छ। आस्था र विश्वासको पारो चढ्छ। सभामुखको पोल्टामा विवादको पोको थन्क्याएर सरकार पनि कदापि उम्किन मिल्दैन। संसद् अवरोध हुँदा सरकारको बिजनेस रोकिन्छ। सरकारको बिजनेसबिना एक मिनेट पनि संसद् चल्न सक्दैन। प्रतिपक्षले अवरोध गरेको कारण देखाएर संसद् छल्दै अध्यादेशबाट देशअघि बढाउन खोज्नु लोकतान्त्रिक संसदीय प्रणालीमा सुहाउँदो होइन। संसद् अवरोध हुँदा चार दिनसम्म मुलुक बजेटविहीन बन्ने स्थिति आयो। विपक्षी एमालेतिर मात्र औंला ठड्याएर सरकार पानीमुनिको ओभानो बन्न सक्दैन। संसद् अवरोध हुँदा वर्षाैंदेखि संसद्मा थन्केका महत्वपूर्ण विधेयक अलपत्र छन्। संसद्को अवरोध फुकाउने प्रमुख दायित्व र जिम्मेवारी सरकारको हो। अर्कोतर्फ, २०५६ सालमा एमालेले लगातार ४८ दिनसम्म संसद् अवरोध गर्यो। त्यति लामो समयसम्म अवरोध गर्नु गलत भएको र जनताको आवाज थुनिएको भन्दै एमाले नेता सुवास नेम्बाङले पटकपटक आत्मालोचना गर्दै आएका छन्। तर, अहिले पनि एमाले संसद् अवरोध गरिरहेको छ। जनताका पीडा, मर्कालाई संसद्मा उठाउने र सरकारलाई र्याखर्याख्ती पार्ने विपक्षीको धर्म एमालेले बिर्सन मिल्दैन। संसद् अवरोध हुँदा सरकारले हाइसञ्चो मान्ने र संसद्बाहिर बाट विधि र नीति निर्माण गर्ने अवस्था आयो भने विपक्षीले एक कदम पछि हट्नुपर्छ। कानुन, नीति र विधि निर्माण संसद्बाट मात्र हुने तथा सरकारका असंसदीय र अलोकतान्त्रिक कदम रोक्ने भूमिकामा विपक्षी अग्रसर हुन जरुरी छ। विपक्षीको अवरोध देखाएर सरकारले अन्तिम चरणमा पुगेका विधेयकहरू भटाभट फिर्ता लिइरहेको छ। सांसद र संसद् सचिवालयको वर्षाैंको मेहनतबाट अन्तिम चरणमा पुर्याइएका ती विधेयकहरू सरकारले फिर्ता लिइदिँदा सांसद र संसद्को श्रम र लगानी दुवै खेर गएको छ। यसले, विधि निर्माण गर्ने थलो संसद् कि सरकार भन्ने प्रश्न पनि उठेको छ। अर्कोतर्फ, अन्तिम चरणमा पुगेका विधेयक फिर्ता लिइदिँदा महŒवपूर्ण कानुन बन्छन् कि बन्दैनन् भन्ने अन्योलता पनि थपिएको छ। जनतामा देखिएको यो अन्योलताबारे बहस गर्ने र प्रश्न उठाउने स्थान संसद् नै हो। संसद् भनेको विपक्षीको हो। विपक्षीले रचनात्मक भूमिका निर्वाह गर्दै जनताका पक्षमा नीति, विधि र निर्णय गर्न सरकारलाई बाध्य पार्ने स्थान संसद् हो। सरकार पनि संसद्को महŒव, भूमिका र गरिमाप्रति प्रतिबद्ध हुन जरुरी छ।"
प्रधानन्यायाधीश राजीनामाको दबाबमा,"काठमाडौं : न्यायिक स्वतन्त्रता र गरिमाविपरीतका शृंखलाबद्ध कार्यका कारण प्रधानन्यायाधीश चोलेन्द्रशमशेर जबरा संकटको डिलमा पुगेका छन्। उनी सर्वोच्च अदालतकै न्यायाधीश, पूर्वप्रधानन्यायाधीश, पूर्वन्यायाधीश, नेपाल बार एसोसिएसन र नागरिक समाजबाट चौतर्फी दबाबमा परेका छन्। सर्वोच्चका १३ न्यायाधीशले सोमबार पूर्ण बैठक (फुलकोर्ट) बैठक बहिस्कार गरेका छन्। उनीहरू प्रधानन्यायाधीशले तोकेको इजलासमा पनि बसेनन्। सर्वोच्चको कामकारबाही नै ठप्प भयो। न्यायिक इतिहासमा यो नौलो घटना हो। अब सहकर्मीसँग एकसाथ इजलासमा बस्न जबरालाई कठिन छ। जबराको राजीनामा माग्नेको संख्या बढ्दो छ। त्यसमा चार पूर्वप्रधानन्यायाधीश, पूर्वन्यायाधीशको फोरमपछि नेपाल बार पनि थपिएको छ। एकपछि अर्को विवादित कदमबाट उम्कन प्रधानन्यायाधीश जबराले यसबीच अनेक डिल गरे। तर, उनको संकट झन् गहिरिँदो छ। डिल १ चार पूर्वप्रधानन्यायाधीशका घरघरमाप्रधानन्यायाधीश जबराले असोज २६, २७ र २८ गते चार पूर्वप्रधानन्यायाधीशका घरघरमा पुगेर आफ्नो संकट पार लगाइदिन आग्रह गरे। उनी मीनबहादुर रायमाझी, अनुपराज शर्मा, कल्याण श्रेष्ठ र सुशीला कार्कीको घर पुगेका थिए। दसैंको शुभकामना आदानप्रदान गर्न भन्दै उनले फोन गरी समय मागेको पूर्वप्रधानन्यायाधीशहरू बताउँछन्। तर, पूर्वन्यायाधीशको फोरमले जबराकै राजीनामा माग्यो। उक्त प्रयासबाट कुनै उपलब्धि भएन। डिल २ माओवादी अध्यक्ष दाहालसँग लेनदेनजबराले दसैं बिदाका बेला माओवादी केन्द्र अध्यक्ष पुष्पकमल दाहालसँग भेट गरे। त्यो भेटलाई लिएर जबराको आलोचना भयो। नेपाल बारका पदाधिकारीसँग आइतबार भएको छलफलमा उनले दाहालसँग भेट गरेको स्वीकार गरे। बारका पदाधिकारीले दाहालसँग लेनदेनको आशंकामा र्याख्र्याख्ती पारे। डिल ३ नेपाल बारका पदाधिकारीसँग दोस्ती जटिल मोडमा पुगेपछि जबरा आइतबार नेपाल बार एसोसिएसनका पदाधिकारीसँग छलफलमा बसे। उनले न्यायालय सुधारका नाममा न्यायाधीश हरिकृष्ण कार्की संयोजकत्वको प्रतिवेदन कार्यान्वयन गर्ने आश्वासन दिए। तर, बारका पदाधिकारीको सोमबार बसेको बैठकमा प्रधानन्यायाधीश जबराको राजीनामा माग्नुपर्ने मत बलियो देखियो। सर्वोच्च बारले त विज्ञप्ति निकालेरै राजीनामा मागेको छ। डिल ४ बार पदाधिकारीलाई पूर्ण बैठकमै निम्ताप्रधानन्यायाधीशले न्यायिक परम्परा मिचेर सोमबारका लागि पूर्ण बैठक (फुलकोर्ट) बैठक बोलाए। बारका पदाधिकारी राखेर बैठक गर्ने तय भएपछि १३ न्यायाधीशले बहिस्कार गरे। उनीहरू प्रधानन्याधीशले तोकेको इजलासमा पनि बसेनन्। सर्वोच्चको काम एक दिन ठप्प भयो। सम्भावित पाँचौं डिल : राजनीतिक शीर्ष नेतृत्वप्रधानन्यायाधीश जबरालाई जोगाउन सक्ने अन्तिम डिल राजनीतिक हुन सक्ने जानकार बताउँछन्। जबराले सत्तासीन माओवादी केन्द्रका अध्यक्ष दाहालसँग त भेट गरिसकेका छन्। प्रधानमन्त्री शेरबहादुर देउवा र अन्य दलका शीर्ष नेताहरूसँग भेट गरी डिल गर्न सक्ने कानुन व्यवसायीको अनुमान छ। तर, अप्ठ्यारो अवस्थामा पुगिसकेका जबरालाई काँध थाप्न राजनीतिक नेतृत्व अघि सर्ने अवस्था नरहेको सत्तासीन दलकै नेता बताउँछन्। नत्र पदको डिलजबरालाई राजनीतिक डिलले जोगाउन नसके राजीनामा अन्तिम निकास हो। उनीमाथि बढ्दो दबाबले संसद्बाट महाभियोगको चरणमा पुग्न दलहरूमाथि दबाब बढ्ने निश्चित छ। पूर्वन्यायाधीशहरूले त संसद्ले पनि कदम चाल्नुपर्ने माग गरिसकेका छन्। फुलकोर्ट बहिस्कार, काम ठप्पप्रधानन्यायाधीश जबराले बोलाएको फुलकोर्ट बैठक सोमबार सहकर्मी १३ न्यायाधीशले बहिस्कार गरे। उनीहरू इजलासमा पनि नबस्दा न्याय सम्पादन ठप्प भयो। सर्वोच्चमा प्रधानन्यायाधीशसहित २० न्यायाधीश छन्। असन्तुष्ट न्यायाधीशको बैठकले मंगलबार प्रधानन्यायाधीशसँग भेट गरी आफ्ना कुराहरू राख्ने निर्णय गरेको छ। सर्वोच्च बारले न्याय सम्पादन ठप्प भई नागरिकको न्यायिक हक प्रचलनमा गम्भीर अवरोध भएको ठहर गरेको छ। बारको सोमबार बसेको कार्यसमिति बैठकले पूर्ण बैठक (फुलकोर्ट) बस्न नसकेबाटै प्रधानन्यायाधीशले संविधानको धारा १३६ बमोजिमको प्रभावकारी भूमिका निर्वाह गर्न असफल तथा अक्षम रहेको निष्कर्ष निकालेको छ। सर्वोच्चका पूर्वन्यायाधीश बलराम केसीले मुद्दाको सुनुवाइका लागि आएका सर्वसाधारणले अदालत परिसरमा दु:ख पाएको बताउनु दुर्भाग्यपूर्ण भएको बताए। तारेख तोकिएका पूर्वमेची र महाकालीबाट आएका सर्वसाधारणले अदालतको प्राङ्गणमा दु:ख पाएको मिडियालाई सुनाइरहेका थिए। यति खर्च गर्यौं भन्दै दु:ख पुकारा गरिरहेका थिए, पूर्वन्यायाधीश केसीले भने, यी सबै प्रधानन्यायाधीश चोलेन्द्रशमशेर जबराका कारण हो। यस्तो पनि हेरेर बस्ने हो ? अब रमिता हेरेर बस्नु हुँदैन। सार्वजनिक हितका लागि राजीनामा दिइहाल्नु बेस हुन्छ। सर्वोच्च बारका अध्यक्ष पूर्णमान शाक्यले न्यायिक इतिहासमा पहिलो पटक यस्तो घटना भएको बताए। गम्भीर परिस्थिति सिर्जना भएको छ। अब धेरै दिन न्यायिक नेतृत्व सम्हाल्न सक्नुहुन्न, वरिष्ठ अधिवक्ता शाक्यले भने, उहाँ (प्रधानन्यायाधीश)ले नेतृत्व लिए न्यायपालिका चल्न सक्दैन भन्ने सन्देश प्रवाह भएको छ। प्रधानन्यायाधीशले न्यायपालिकालाई बन्धक बनाएको र तत्काल निकास दिनुपर्ने ठहर सर्वोच्च बारले गरेको छ। मुद्दाको सुनुवाइ नै हुन नसक्नु गम्भीर कुरा हो। न्यायिक नेतृत्वको कारणबाटै न्यापालिकामा समस्या आएको हो। यसको जिम्मेवार पनि न्यायिक नेतृत्व नै हुन्छ, शाक्यले भने, प्रधानन्यायाधीशले समुचित निकास दिनुपर्छ। नेपाल बारका पूर्वअध्यक्ष एवं वरिष्ठ अधिवक्ता शम्भु थापाले सर्वोच्चका न्यायाधीशले मान्न छोडिसकेका कारण प्रधानन्यायाधीश जबराले तत्काल निकास दिनुपर्ने बताए। कसरी भए एक्लो प्रधानन्यायाधीश ?अव्यावसायिक र न्यायिक मर्यादाविपरीतका शृंखलाबद्ध कार्यका कारण प्रधानन्यायाधीश जबरा एक्लो भएका छन्। संवैधानिक नियुक्ति र मन्त्रिपरिषद्मा भागबन्डा मागेको, गम्भीर संवैधानिक विषयका मुद्दा अलपत्र पारेको र न्यायिक सुशासन कायम गर्न नसकेकोलगायत विषयमा कानुन व्यवसायीले आलोचना गर्दै आएका थिए। जबराले दक्ष र अनुभवी न्यायाधीशलाई उपेक्षा गरेको आरोप छ। सर्वोच्चद्वारा सर्वोच्च अदालतउपर नै अन्तरिम आदेश हुनु, अन्तरिम आदेश बेलैमा सच्याउन सकिने प्रक्रिया र पद्धति अवलम्बन नहुनु, बार र बेन्चबीचको सहमतिविपरीत इजलास तोकिनुजस्ता क्रियाकलापले न्यायिक नेतृत्वप्रति बार एसोसिएसन र कानुन व्यवसायी असन्तुष्ट थिए। संवैधानिक परिषद् ऐन प्रथम संशोधन अध्यादेशविरुद्ध प्रधानन्यायाधीश पनि विपक्षीका रूपमा मुद्दामा तानिए। त्यससम्बन्धी रिट २०७७ मंसिर १ गते दायर गरिएको थियो। जुन ११ महिनासम्म पनि सुनुवाइ हुन सकेन। न्यायिक विचलन र विकृति बढ्दै गए पनि प्रधानन्यायाधीश बेलैमा सचेत हुन नसक्दा न्यायपालिका आजको स्थितिमा पुगेको न्यायाधीशहरू बताउँछन्। बेन्च सपिङ गरेको अभियोग लाग्दै आएका प्रधानन्यायाधीशले तजबीजका आधारमा इजलास तोक्ने गरेको असन्तुष्ट न्यायाधीशको भनाइ छ। जसबाट उनीहरू रुष्ट थिए। न्यायिक नेतृत्व र राजनीतिक दलबीचको भागबन्डाका आधारमा अनुभवहीन व्यक्तिलाई सर्वोच्चको न्यायाधीशमा नियुक्त गरिएको पूर्वन्यायाधीश फोरमले विज्ञप्तिमार्फत जनाएको छ। न्यायाधीशहरू गोलाप्रथाबाट मुद्दा छान्ने प्रक्रिया सुरु गर्नुपर्ने पक्षमा थिए। प्रधानन्यायाधीश जबराले त्यसलाई अस्विकार गर्दै आएका थिए। स्वचालित प्रणाली लागू गर्न प्राविधिक एवं कानुनी प्रबन्ध गर्न समय लाग्ने भएकाले गोला प्रथाद्वारा पेसी सूची तोक्नुपर्ने न्यायाधीशको माग थियो। जबराले २०७७ साउन ३० गते न्यायपालिकामा हुन सक्ने विकृति, विसंगति, भ्रष्टाचार एवं बिचौलियाबाट हुन सक्ने क्रियाकलाप र रोकथामका लागि चाल्नुपर्ने उपायको सम्बन्धमा कार्ययोजना पेस गर्न समिति बनाएका थिए। सर्वोच्चका न्यायाधीश हरिकृष्ण कार्कीको नेतृत्वमा रहेको समितिमा न्यायाधीश प्रकाशमान सिंह राउत, नेपाल बारका अध्यक्ष चण्डेश्वर श्रेष्ठ, सर्वोच्च बारका अध्यक्ष शाक्य, नायब महान्यायाधिवक्ता पदमप्रसाद पाण्डेलगायत सदस्य थिए। उक्त समितिले गत साउन १४ गते प्रतिवेदन बुझाएको थियो। उक्त प्रतिवेदन सार्वजनिक गर्ने, न्यायालयमा सुधार गर्ने प्रतिबद्धता प्रधानन्यायाधीशले व्यक्त गरेका थिए। तर, प्रतिवेदनमै प्रधानन्यायाधीशको भूमिकामाथि नै प्रश्न उठाइएको छ। सर्वोच्च बारले प्रतिवेदन कार्यान्वयन गर्नबाट प्रधानन्यायाधीश हच्किएको ठम्याएको छ। बारका सचिव ऋषिराम घिमिरेले सोमबार विज्ञप्तिमार्फत सुधार कार्यमा समेत बाधा अड्चन गरेबाट नेतृत्व असफल भएको जनाएका छन्। बारले न्यायपालिकालाई थप संकटबाट जोगाउन मार्गप्रशस्त गर्न प्रधानन्यायाधीशसमक्ष माग गरेको छ। पहिलो पटक प्रधानन्यायाधीशविरुद्ध पहिलो पटक सर्वोच्चका पूर्वन्यायाधीशहरू मैदानमा उत्रिए। पूर्वन्यायाधीश फोरमले १६ बुँदे विज्ञप्ति जारी गर्दै न्यायपालिकाको गरिमा, विश्वसनीयता, जनआस्था र स्वतन्त्रता जोगाउन प्रधानन्यायाधीश स्वयंले निकास दिनु यथोचित हुने सुझाव दिएको छ। प्रतिनिधिसभा विघटनका मुद्दाहरूलगायत विभिन्न मुद्दाको पेशी सूची तोक्ने सम्बन्धमा विवाद भएको विज्ञप्तिमा उल्लेख छ। यस्तै संवैधानिक अंगमा गरिएको नियुक्तिमा प्रधानन्यायाधीशले भागबण्डा लिएको भनी आरोप लागेको जनाइएको छ। संवैधानिक परिषद्सम्बन्धी मुद्दामा प्रधानन्यायाधीशको संलग्नता र प्रधानन्यायाधीशलाई नै विपक्षी बनाइ दायर गरिएको रिट निवेदन सुनुवाइ ढिलो गरिएको लगायत आरोप विज्ञप्तिमा लगाइएको थियो। फोरमका अध्यक्ष एवं पूर्वन्यायाधीश टोपबहादुर सिंहले विज्ञप्ति जारी गरेका थिए। न्यायपालिकालाई आफ्नै नेतृत्वबाट जोगाउन सबै तहका न्यायाधीशहरूलाई अघि आउन पनि हामी अनुरोध गर्दछौं, विज्ञप्तिमा छ, न्यायपालिका जोगाउने अन्तिम दायित्व स्वयं न्यायाधीशहरूको नै हो भनी हामी पूर्वन्यायाधीशहरू स्मरण गराउन चाहन्छौं। संवैधानिक परिषद्सम्बन्धी विवाद सुनुवाइका लागि गत भदौ ११ गते गठित संवैधानिक इजलासमा रिट निवेदकबाट प्राकृतिक न्यायको सिद्धान्तको पूर्ण पालनाको माग गरिरहँदा प्रधानन्यायाधीशले आफू अनुपस्थित हुने मौखिक जानकारी गराएका थिए। १८ भदौमा संवैधानिक परिषद्सम्बन्धी अध्यादेशबारे रिट निवेदनको सुनुवाइ गर्ने तय गरिएको थियो। उक्त सुनुवाइ रोक्ने माग लिएर सर्वोच्चलाई विपक्षी बनाइएकोे रिट निवेदन दर्ता गरिएकोमा पनि विरोध गरिएको थियो। १६ गते रिट निवेदन दर्ता हुनु, १७ गते पेशी तोकिनु, १७ गते नै एकल एक न्यायाधीशको इजलास रहेको ३ वटा इजलास गठन हुनु, एउटामा १६ थान, अर्कोमा ९ थान र तेस्रोमा ३ थान मात्र निवेदन तोकिएकोमा पनि फोरमले आलोचना गरेको थियो । प्रधानन्यायाधीश चोलेन्द्रशमशेर जबरा । फाइल तस्बिर पत्नी हत्या कसूरमा जन्मकैद तोकिएका रञ्जनप्रसाद कोइरालाको कैद सजाय १२ वर्ष घटाउने फैसला सर्वोच्चबाट भएको थियो। त्यसविरुद्ध सरोकारवाला सडक आन्दोलनमा उत्रिए। महान्यायाधिवक्ता कार्यालयले पुनरावलोकन निस्सा दर्ता गराए पनि शीघ्र सुनुवाइ हुन सकेन। प्रधानन्यायाधीश जबराले राजनीतिक दलबीच भागबन्डा गरेको कुरा बाहिरिँदा उनी आलोचित हुन पुगे। यद्यपि, उनले बारका पदाधिकारीसँगको आइतबारको भेटमा अस्वीकार गरेका थिए। राजीनामा गर्न माग कानुन व्यवसायीको छाता संगठन नेपाल बार एसोसिएसन प्रधानन्यायाधीशले निकास दिनुपर्ने निष्कर्षमा पुगेको छ। बारको सोमबार बसेको बैठकपछि अध्यक्ष चण्डेश्वर श्रेष्ठले भने, प्रधानन्यायाधीश जबराले मार्गप्रशस्त गरी निकास दिनुपर्छ। मंगलबार बारको सल्लाहकारको बैठकपछि अन्तिम निर्णय गर्छौं। बार सल्लाहकारहरूको बैठक मंगलबार बिहान ११ बजे बस्दै छ। बैठकमा बारका पूर्वअध्यक्ष, उपाध्यक्ष, महासचिव, पूर्वमहान्यायाधिवक्ता समेत सहभागी हुने जनाइएको छ। वरिष्ठ अधिवक्ता शम्भु थापाले प्रधानन्यायाधीशको भूमिका ठीक नभएको बताए। पद छोड्नुपर्यो। पूर्वन्यायाधीश फोरमले नै मन्त्रिपरिषद्मा भागबण्डा लिएको प्रत्यक्ष प्रमाण राखेर मार्गप्रसस्त गर्न भनिसकेको छ, वरिष्ठ अधिवक्ता थापाले अन्नपूर्ण पोस्ट्सित भने, न्यायाधीशले नै प्रधानन्यायाधीशलाई मान्न छोडिसके। अब त प्रधानन्यायाधीशले निकास दिनुपर्छ। नेपाल बारका पूर्वअध्यक्ष हरिहर दाहालले प्रधानन्यायाधीशले गरेका कामहरू उचित नभएको र अहिले पराकाष्ठामा पुगेर विस्फोट भएको बताए। अदालतको मर्यादा, गरिमा, निष्ठालाई अक्षुण राख्न प्रधानन्यायाधीश जिम्मेवार भएर निकास दिनुपर्छ, वरिष्ठ अधिवक्ता दाहालले भने। बारकै पूर्वअध्यक्ष एवं वरिष्ठ अधिवक्ता प्रेमबहादुर खड्काले प्रधानन्यायाधीशले तत्काल राजीनामा दिएर निकास दिनुपर्ने सुझाए। १९ माघ २०७५ मा प्रधानन्यायाधीश भएका जबरा करिअरको उत्तरार्धमा विवादमा परेका हुन्। ६५ वर्ष पुग्न लागेका उनी चौतर्फी घेराबन्दीमा परेका छन्। उनले १७ वर्ष कानुन व्यवसायीका रूपमा अभ्यास गरेपछि न्यायाधीशको बाटो तय गरेका थिए। उनले झण्डै २५ वर्ष न्यायालयमा बिताएका छन्। १३ जेठ २०७१ मा उनी सर्वोच्चमा न्यायाधीश भएका थिए। किन बोलेनन् दलहरू ?सर्वोच्च अदालतकै न्यायाधीशदेखि पूर्वप्रधानन्यायाधीशसम्मले प्रधानन्यायाधीश चोलेन्द्रशमशेर जबराको राजीनामा माग्दा पनि राजनीतिक दलहरू भने मौन छन्। उनीहरू दलीय स्वार्थका कारण चुप लागेको कानुन व्यवसायीको आरोप छ। महासंकटको डिलमा पुगेका जबराका विषयमा सत्तासीन कांग्रेसदेखि विपक्षी एमालेका नेताहरूले मुख खोलेका छैनन्। राज्यको महत्वपूर्ण अंगका प्रमुखमाथि गम्भीर प्रकृतिको आरोप र न्यायप्रणालीमाथिकै बहस भइरहँदा पनि दलहरूको मौनता रहस्यमय भएको कानुन व्यवसायी बताउँछन्। जबराकै इजलासले कांग्रेस सभापति शेरबहादुर देउवालाई प्रधानमन्त्री तोकेको थियो। उनले देउवासँग मन्त्रिपरिषद्मा भाग पनि मागे। जेठान गजेन्द्र हमाललाई मन्त्री बनाउन सफल भए। तर, चौतर्फी आलोचनापछि हमालले राजीनामा दिए। माओवादी केन्द्रका अध्यक्ष पुष्पकमल दाहालले हमाल मन्त्री नियुक्ति प्रकरणमा जबराको बचाउ गरे। तर, अहिले दाहाल चुप छन्। जबराले राजीनामा दिएको अवस्थामा पार्टी पक्षधरहरू प्रधानन्यायाधीशको लाइनमा नदेख्दा उनी मौन छन्। विपक्षी एमाले अध्यक्ष केपी शर्मा ओलीले सत्ता गठबन्धनले न्यायालय विवादमा पारेको धारणा त सार्वजनिक गरेका छन्। तर, जबराबारे मौन छन्। नेकपा एकीकृत समाजवादी र जनता समाजवादी पार्टी पनि बोलेका छैनन्। एकीकृत समाजवादीका अध्यक्ष माधवकुमार नेपाल र जसपाका नेता डा बाबुराम भट्टराईविरुद्ध बालुवाटारस्थित ललिता निवासको जग्गा मुद्दा सर्वोच्चमा विचाराधीन रहेकाले यी दुई दल चुप बसेको नेताहरू बताउँछन्।"
प्रधानन्यायाधीशले राजीनामा दिनुपर्छ,"काठमाडौं : कानुनी राज्य संस्थागत भएमात्रै लोकतान्त्रिक व्यवस्था र सामाजिक न्याय सर्वसाधारणले अनुभूति गर्न सक्छन्। यसको मुख्य भूमिका सर्वोच्च अदालत र प्रधानन्यायाधीशकै हो। तर अहिले प्रधानन्यायाधीश चोलेन्द्रशमशेर जबरा आफैं कठघरामा छन्। उनका गतिविधिप्रतिको गहिरो असन्तुष्टि छरिएको छ। पछिल्लो समय प्रधानन्यायाधीश जबराले मुलुकको कार्यकारी निकायमा हिस्सा खोज्ने विषयले उनी विवादित छन्। बहालवाला न्यायाधीशहरू, पूर्वन्यायाधीश फोरम, नेपाल बार एसोसियसनको अहिले एउटै स्वर छ, प्रधानन्यायाधीशले न्यायालयको नेतृत्व गर्न सकेनन्। निकास दिएर अब मार्ग प्रशस्त गर्नुपर्छ। हामीले देशभरका उच्च अदालत बार एसोसिएसनहरूका पदाधिकारीलाई यसै विषयमा प्रतिक्रिया लिएका छौं। ०० न्यायालय स्वतन्त्र हुनुपर्छलाखमान राई : अध्यक्ष, उच्च अदालत बार एसोसिएसन, धनकुटापछिल्लो समय विकसित घटनाक्रमले न्यायालयमा राजनीतीकरण भएको शंका गर्न सकिन्छ। तर यो प्रष्ट भइसकेको छैन। पुष्टि गर्ने आधारहरू भविष्यमा देखिन सक्छन्। न्यायालयमा राजनीतीकरण हुनु हुँदैन। न्याय क्षेत्रका कोही पनि यसमा मुछिनु हुँदैन। राजनीतिक तथा संवैधानिक निकायमा भागबन्डा खोज्नुले आम जनमानसमा न्यायालयप्रतिको गरिमा र विश्वास घटाइरहेको देखिन्छ। यो एकदमै दुर्भाग्य हो। योभन्दा पहिले यस्तो किसिमको विवाद देखिएको थिएन। अब न्यायालयको भविष्य कस्तो होला र कता जान्छ भन्ने आम चासोको विषय बनेको छ। न्यायालय स्वतन्त्र हुनुपर्छ। न्यायालय र न्यायाधीश कसैको दबाब र प्रभावमा पर्नु हुँदैन। ००० भागबन्डाको रोग हटाउनु आवश्यक किशोरी साह : अध्यक्ष, उच्च अदालत बार एसोसिएसन, जनकपुर न्यायाधीशमा हुने राजनीतिक नियुक्तिले गर्दा न्यायालय धेरै विवादमा पर्दै आएको छ। जबसम्म न्यायालय स्वतन्त्र र प्रतिस्पर्धी हुँदैन तबसम्म यो समस्या यथावत् नै रहन्छ। जबसम्म हाम्रोभन्दा राम्रोलाई महत्व दिइँदैन र राजनीतिक भागबन्डाको आधारमा न्यायाधीश जस्तो पदलाई बाँडिन्छ तबसम्म न्यायालयको गरिमा जोगाउन सकिँदैन। यस्ता विकृतिले न्याय प्रणाली नै दूषित हँुदै आएको छ। न्याय सम्पादन पनि निष्पक्ष नभई पक्षपाती हुन जान्छ। तसर्थ सबैभन्दा पहिले न्यायालयबाट भागबन्डाको रोग हटाउनु आवश्यक छ। वर्तमान परिपे्रक्ष्यमा कार्यपालिका र व्यवस्थापिकाबाट असन्तुष्टहरूका लागि न्यायपालिका मात्रै आशा छ। जनताले अहिले पनि न्यायपालिकाबाट न्याय पाइन्छ भनेर विश्वास लिएका हुन्छन्। ०००न्याय सम्पादन स्वतन्त्र देखिएन शंकर दीप मडै, अध्यक्ष, उच्च अदालत बार एसोसियसन, दिपायलस्वतन्त्र न्यायापालिका शक्ति पृथकीकरणको सिद्धान्तअनुसार कार्यपालिका, न्यायपालिका र व्यवस्थापिकाको शक्ति सन्तुलनको हिसाबले स्वतन्त्र हुनुपर्छ भन्ने हो। अहिले जुन लिने दिने कुरा पनि बाहिर आयो, यसले अदालतको वास्तवमा गरिमा घटाउने काम गर्यो। न्याय सम्पादन स्वतन्त्र देखिएन। न्यायपालिकाको गरिमा बढाउन अब अदालतले नै स्वतन्त्र भएर काम गर्नुपर्यो। आफ्नो हिस्सा खोज्ने र मन्त्रिमण्डलमा पनि आफ्ना मान्छे हाल्नेसम्मका कुराहरू बाहिर आएपछि यसले अदालतको गरिमा घटाउने काम भयो। त्यसैले उहाँले गर्न नहुने काम गर्नुभयो। उहाँले त प्रधानन्यायाधीशको हैसियतले बस्नुपर्यो नि। ०००न्यायालयको गरिमामाथि प्रश्न उठेको छउद्धवराज भट्ट : अध्यक्ष, उच्च अदालत बार एसोसियसन, कञ्चनपुरहाम्रो मूल्य मान्यता भनेको अदालतलाई अनावश्यक रूपमा विवादमा पार्नु हुँदैन भन्ने हो। कानुनको मूल्य मान्यता पनि त्यही हो। न्यायमा आस्था राख्ने सबैको सम्मानित सर्वोच्च अदालत अथवा न्यायपालिका कुनै पनि विषयमा यसरी विवादमा आउनु हुँदैन भन्ने मान्यता हो। अहिले मात्रै होइन, केही समयदेखि नै सर्वोच्च अदालत देशको सर्वोच्च निकाय रहेको छ। त्यहाँ रहेका प्रधानन्यायाधीशदेखि केही न्यायाधीशहरूको बारेमा पनि पटकपटक कुरा उठ्दै आइरहेको छ। हिजोका दिनमा पनि बहस बहिष्कार गर्ने कुरा आइरहेकै हो। पछिल्लो समय न्यायालयको गरिमामाथि प्रश्न उठेको अवस्था छ। समग्र रूपमा भन्नुपर्दा अहिले बाहिर आइराखेको अवस्था राम्रो होइन, यसलाई समाधान गर्नुपर्छ। ००० न्यायपालिकालाई अनिर्णयको बन्दी बनाउनु हुँदैन पदम पाण्डे, सचिव, उच्च अदालत बार एसोसियसन, नेपालगन्ज विधिको शासन र मौलिक हक तथा नागरिक अधिकारको रक्षार्थ सदैव पहरेदारको रूपमा रहने न्यायपालिकाको उच्च तहमा रहेको सर्वोच्च अदालत आज आफैं अनिर्णयको बन्दी बनिरहेको छ। प्रधानन्यायाधीशको क्षमता र नेतृत्वदायी भूमिकाका विषयमा विगतका चार वर्षदेखि नै अनेकौं पटक विवाद, बहस र छलफल हुँदै आइरहेका छन्। नेपालको संविधानले परिकल्पना गरेको स्वतन्त्र न्यायपालिकालाई कुनै पनि सर्तमा निर्देशित वा अनिर्णयको बन्दी बनाउन पाइँदैन। यो जिम्मेवारी लोकतन्त्र, विधिको शासन, संवैधानिक सर्वोच्चता, स्वतन्त्र न्यायपालिका, मानवअधिकार, स्वतन्त्र पत्रकारितामा विश्वास गर्ने सबैको साझा हो। त्यसतर्फ सबैले सोच्न सकिएन भने इतिहासले कसैलाई माफी दिने छैन। ००० न्यायपरिषद्को संरचना परिवर्तन गर्नुपर्छ प्रमोद साह, अध्यक्ष, उच्च अदालत बार एसोसियसन, वीरगन्ज न्यायालयमा राजनीति हाबी भएको छ। अहिलेको न्याय परिषद्को संरचना नै ठीक छैन। न्यायपरिषद्मा राजननीतिक दल हाबी छ। जुन देशमा सर्वोच्च अदालतका न्यायाधीशहरू राजनीतिक दलको कोटाबाट नियुक्त हुन्छन् त्यहाँको न्यायालय कदापि स्वतन्त्र हुनै सक्दैन। अदालतको फैसला राजनीतिक दलकै दबाब र प्रभावमा हुन्छ। यस्तो भएपछि न्यायालय विवादित हुने नै भयो। अहिले यहाँको न्यायालयमा ठ्याक्कै त्यही भइरहेको छ। न्यायालयको गरिमा बढाउन पहिलो काम हाम्रो न्यायपालिकाको शुद्धीकरण गर्नुपर्छ। अर्थात् अहिले हाम्रो न्यायपरिषद्को जुन संरचना छ, त्यो परिवर्तन गर्नुपर्छ। अर्को भनेको सर्वोच्च अदालतमा न्यायाधीश नियुक्त गर्ने अहिलेको प्रक्रियालाई परिवर्तन गर्नुपर्छ। ०००बिचौलियाको चलखेल रोक्नुपर्छवीरबहादुर खड्का, उच्च अदालत बार एसोसियसन, इलाम न्यायालयमा अहिले मुद्दा मिलाउने क्रममा बिचौलिया हावी भयो। बिचौलियालाई कुन मुद्दा कुन न्यायाधीशले हेर्छन् भन्ने पनि जानकारी हुन्छ। उनीहरूले व्यक्तिबाट रकम लिएर मुद्दा मिलाउने काममा चलखेल गर्ने गर्छन् भन्ने कुरा बाहिर आएको छ। बिचौलियाको कारणले पीडितले न्याय नपाएको गुनासो छ। न्यायालयमा जनआस्था घट्नुको एउटा कारण यो पनि हो। अर्को चाहिँ राजनीतिक हस्तक्षेपले पनि न्यायालय विवादमा पर्ने गरेको छ। न्यायाधीश नियुक्तिको क्रममा पनि योग्य र सक्षमभन्दा राजनीतिक दलको सिफारिसको आधारमा हुने भएकाले न्याय गर्दा राजनीतिक दलहरूप्रति झुकाव राख्ने गरेको पाइन्छ। बिचौलियालाई चलखेल गर्नबाट रोक्न सके मात्र न्यायालयको गरिमा बढ्छ। ००० विवादितलाई हटाउने व्यवस्था गर्नुपर्छ सुशीलकुमार पोखरेल, अध्यक्ष, उच्च अदालत बार एसोसियसन, हेटौंडान्यायाधीश नियुक्ति राजनीतिक नियुक्तिले हुने भएकोले यस्तो समस्या आउन थालेको हो। साथै न्यायाधीशले आफ्नो विवेक गुमाउँदा पनि न्यायालय विवादमा पर्दै आएको छ। यसको गरिमा बढाउन न्यायाधीश नियुक्ति निष्पक्ष हुनुपर्छ। सक्षम, योग्य र राजनीति नगर्ने व्यक्तिलाई न्यायाधीश नियुक्त गर्नुपर्छ। हाल बहाल रहेका न्यायाधीशहरूको पुनर्संरचना गर्नुपर्छ। कानुन व्यवसायी र राजनीतिज्ञहरूले पनि अत्यावश्यक रूपमा हस्तक्षेप गर्न हुँदैन। विवादित न्यायाधीशलाई तुरुन्त हटाउने कानुनी व्यवस्था गर्नुपर्छ। ०००सक्षमलाई पुनर्नियुक्ति र खराबलाई बिदाइरमेश खड्का, सचिव, बागलुङ उच्च अदालत बार एसोसियसननेपालमा २०४६ सालको परिवर्तनपछि न्यायपालिकामा भित्री रूपमा भएको राजनीतिक हस्तक्षेप बढ्दो क्रममा छ। पुरानो व्यवस्था बदलेर नयाँ संघीय लोकतान्त्रिक गणतन्त्र स्थापित भयो। यो अहिलेको उन्नत व्यवस्थामा पनि भागबन्डामा आधारित रहेर न्यायाधीश नियुक्ति गर्ने प्रवृत्ति निरन्तर छ। यही बेथितिले नै न्यायपालिकामा यो रूप देखिएको हो। न्यायपालिकामा सक्षम, निर्भीक, सिर्जनशील, स्वतन्त्र नेतृत्वको अभाव अर्को कारण हो। न्यायालयको गरिमा कायम राख्न तिनै तहका अदालतका न्यायाधीशहरूमध्ये सक्षमलाई पुनर्नियुक्ति, बढुवा गर्ने र खराबलाई बिदाइ गर्ने, न्याय परिषद्को संरचनामा परिवर्तन गर्ने, न्यायाधीशको नियुक्ति मापदण्ड बनाएर मात्रै गर्नु जरुरी छ। ०००अदालत राजनीतिबाट प्रभावित हुनु हुँदैननारायणप्रसाद दाहाल, अध्यक्ष, उच्च अदालत बार एसोसियसन, विराटनगर न्यायाधीश र कानुन व्यवसायीले गैरजिम्मेवार भएर बोल्ने र आफ्नो मर्यादा भुल्ने भएकाले अदालतको मर्यादामा आँच आउन थालेको छ। अदालतको संवेदनशीलता थाहा हँुदा पनि त्यसलाई भुलेर बोल्दा यसको मर्यादामा आँच आएको हो। अब आफ्नो कर्तव्य र दायरा बुझेर काम नगरे अदालत माथि जनताको विश्वास घट्छ। अदालतमा सधैं राजनीतिक हस्तक्षेप हुन्छ। यसरी अदालत राजनीतिबाट प्रभावित हुनु हुँदैन। वर्तमान अवस्थामा केही राजनीतिक हस्तक्षेप भएको जस्तो लाग्छ। न्यायालयले आफ्नो मर्यादा बुझेर कामकारबाही गरेर जनताको विश्वास जित्नुपर्छ। ०००पदलाई स्वार्थपूर्तिमा प्रयोग गर्नु भएन देवी सेजुवाल, अध्यक्ष, उच्च अदालत बार एसोसियसन, जुम्ला लोकतन्त्रको सुन्दर पक्ष शक्ति पृथकीकरण नै हो। तर हाम्रोजस्तो संसदीय व्यवस्था भएको देशमा कतिपय संवैधानिक निकायमा नै राजनीतिक नियुक्ति हुन्छ। यसरी नियुक्त भएको पात्रले निश्चित दल समूहको स्वार्थअनुसार काम गर्छन्। स्वार्थअनुसार काम गर्न दबाब पनि दिइन्छ। यसबाट न्यायालय पनि अछुतो रहन सकेको छैन। यसले पनि हाम्रो न्यायालय बारम्बार विवादमा आउँछ। न्यायालयको गरिमा बढाउन पदलाई स्वार्थपूर्तिमा प्रयोग गर्नु भएन। पदमा बसेका व्यक्तिहरू इमान्दार बन्नुपर्छ। पदमा रहेकाहरूले जिम्मेवारी इमान्दारिताका साथ पूरा गरेमा न्यायालयको साख जोगिन्छ।०००इमान्दार नहुनु अहिलेको मुख्य समस्याउत्तम आचार्य, अध्यक्ष, उच्च अदालत बार एसोसिएसन, सुर्खेतपदमा भएकाहरूले आफ्नो जिम्मेवारी पूरा नगरेमा हरेक क्षेत्रमा समस्याहरू आउँछन्। अदालत वा न्यायालयमा मात्र होइन, राज्यका हरेक अंगमा पदमा बस्नेहरू इमान्दार नहुनु अहिलेको मुख्य समस्या हो। यसको उदाहरण पछिल्लो समय देशको न्यायालयमा देखिएको छ। अर्थात् जनतालाई सहज रूपमा न्याय दिनुपर्ने अदालत र न्यायालयलाई विवादमा तानिएको छ। विवाद हुनुको मुख्य कारण त स्वार्थकै लडाइँ हो। हाम्रो न्यायालयको गरिमा अरूले बढाउने होइन, न्यायालयको विभिन्न तहमा जिम्मेवारी सम्हालेका र पदमा बस्नेहरूले सही आचारण र इमान्दारितापूर्वक काम गरेमा न्यायालयको गरिमा बढ्छ। मुख्य विषय सबैले आफ्नो पदअनुसारको जिम्मेवारी पूरा गर्नु पर्दछ।०००स्वार्थ समूहले शक्ति हत्याउन गरिएको प्रपञ्च होमेघहरि आचार्य, उपाध्यक्ष, नेपाल बार एसोसियसन जिल्ला तथा उच्च बार इकाइ, ओखलढुंगा अहिले न्यायालयमा भएको रडाको न्यायालयभित्रको आन्तरिक स्वार्थ समूहले शक्ति हत्याउन गरिएको प्रपञ्च मात्र हो। यसको समाधानमा नेतृत्व आफैं अग्रसर हुनुपर्छ। न्यायालय विवादमुक्त र नागरिकको भरोसायोग्य हुनुपर्नेमा अहिले शक्ति आर्जन र अवसर प्राप्तिमा न्यायमूर्तिहरू जोडिनु दु:खद् पक्ष हो। अदालतले नागरिकको विश्वास जित्ने गरी न्याय निरूपण चुस्त दुरुस्त बनाउनुका साथै न्यायमूर्तिहरूले आफ्ना आचारसंहिता पूर्ण पालना गर्नुपर्छ।"
राजनीतिक दाउपेचमा संसद्,"बेमौसमी वर्षाले सयौंको ज्यान गयो। पहिरोमा पुरिएकाहरूको उद्धार हुन सकेको छैन। बाटाघाटा भत्के। किसानको पाकेको धान खेतमै कुहियो। कैयौं घरवारविहीन छन्। तर, जनताका यी पीडा मर्काका आवाज बोल्नुपर्ने जनप्रतिनिधिमूलक संस्था संसद् बेखबर जस्तै छ। जनतालाई राहत र उद्धारका लागि न प्रतिपक्षले संसद्मा कुनै आवाज उठाएको छ, न त सत्तापक्ष नै अघि सरेको छ। जनताले दुःख पीडा भोगिरहेका बेला सार्वभौमसत्ताको प्रयोग गर्ने संस्था राजनीतिक दाउपेचको बन्धक छ। जनताका पीडा र मर्कालाई बेवास्ता गरी सत्तापक्ष र प्रतिपक्षले दलीय स्वार्थ प्राप्तिको प्रयोगस्थल संसद्लाई बनाउनु कुनै पनि अर्थमा स्वीकार्य हुन सक्दैन। अधिवेशन सुरु भएको दिन (भदौ २३) देखि प्रमुख विपक्षी एमालेले संसद् अवरोध गरिरहेको छ। सभामुख अग्नि सापकोटाको भूमिकामाथि प्रश्न उठाउँदै एमालेले ९ वटा बैठक अवरोध गरिसक्यो। तर, संसद् खुलाउने सूत्र तत्काल नदेखिएकाले अवरोधको शृंखला अझै चल्नेछन्। विपक्षी रोस्ट्रममा उभिएर नाराबाजीमा उत्रिरहेका बेला सत्तापक्ष र सभामुखबाट पनि देखिने गरी संसद् खुलाउने प्रयास भएको छैन। सभामुखकै भूमिकामाथि प्रश्न उठाएर अवरोध भएका कारण सभामुखको अग्रसरता अनिवार्यअपरिहार्य छ। संसद्को साझा नेता (सभामुख) ले पदीय गरिमा, जिम्मेवारी र साझा चरित्रलाई व्यवहारमा नै पुष्टि गर्नुपर्छ। त्यसो हुन सके मात्र संसद् र सभामुखकै इज्जत र मर्यादा बढ्छ। आस्था र विश्वासको पारो चढ्छ। सभामुखको पोल्टामा विवादको पोको थन्क्याएर सरकार पनि कदापि उम्किन मिल्दैन। संसद् अवरोध हुँदा सरकारको बिजनेस रोकिन्छ। सरकारको बिजनेसबिना एक मिनेट पनि संसद् चल्न सक्दैन। प्रतिपक्षले अवरोध गरेको कारण देखाएर संसद् छल्दै अध्यादेशबाट देशअघि बढाउन खोज्नु लोकतान्त्रिक संसदीय प्रणालीमा सुहाउँदो होइन। संसद् अवरोध हुँदा चार दिनसम्म मुलुक बजेटविहीन बन्ने स्थिति आयो। विपक्षी एमालेतिर मात्र औंला ठड्याएर सरकार पानीमुनिको ओभानो बन्न सक्दैन। संसद् अवरोध हुँदा वर्षाैंदेखि संसद्मा थन्केका महत्वपूर्ण विधेयक अलपत्र छन्। संसद्को अवरोध फुकाउने प्रमुख दायित्व र जिम्मेवारी सरकारको हो। अर्कोतर्फ, २०५६ सालमा एमालेले लगातार ४८ दिनसम्म संसद् अवरोध गर्यो। त्यति लामो समयसम्म अवरोध गर्नु गलत भएको र जनताको आवाज थुनिएको भन्दै एमाले नेता सुवास नेम्बाङले पटकपटक आत्मालोचना गर्दै आएका छन्। तर, अहिले पनि एमाले संसद् अवरोध गरिरहेको छ। जनताका पीडा, मर्कालाई संसद्मा उठाउने र सरकारलाई र्याखर्याख्ती पार्ने विपक्षीको धर्म एमालेले बिर्सन मिल्दैन। संसद् अवरोध हुँदा सरकारले हाइसञ्चो मान्ने र संसद्बाहिर बाट विधि र नीति निर्माण गर्ने अवस्था आयो भने विपक्षीले एक कदम पछि हट्नुपर्छ। कानुन, नीति र विधि निर्माण संसद्बाट मात्र हुने तथा सरकारका असंसदीय र अलोकतान्त्रिक कदम रोक्ने भूमिकामा विपक्षी अग्रसर हुन जरुरी छ। विपक्षीको अवरोध देखाएर सरकारले अन्तिम चरणमा पुगेका विधेयकहरू भटाभट फिर्ता लिइरहेको छ। सांसद र संसद् सचिवालयको वर्षाैंको मेहनतबाट अन्तिम चरणमा पुर्याइएका ती विधेयकहरू सरकारले फिर्ता लिइदिँदा सांसद र संसद्को श्रम र लगानी दुवै खेर गएको छ। यसले, विधि निर्माण गर्ने थलो संसद् कि सरकार भन्ने प्रश्न पनि उठेको छ। अर्कोतर्फ, अन्तिम चरणमा पुगेका विधेयक फिर्ता लिइदिँदा महŒवपूर्ण कानुन बन्छन् कि बन्दैनन् भन्ने अन्योलता पनि थपिएको छ। जनतामा देखिएको यो अन्योलताबारे बहस गर्ने र प्रश्न उठाउने स्थान संसद् नै हो। संसद् भनेको विपक्षीको हो। विपक्षीले रचनात्मक भूमिका निर्वाह गर्दै जनताका पक्षमा नीति, विधि र निर्णय गर्न सरकारलाई बाध्य पार्ने स्थान संसद् हो। सरकार पनि संसद्को महŒव, भूमिका र गरिमाप्रति प्रतिबद्ध हुन जरुरी छ।"
गोरेलाई १० वर्ष जेल सजाय,"विराटनगर : ३३ किलो सुन तस्करी र सनम शाक्य हत्या प्रकरणका मुख्य अभियुक्त चूडामणि उप्रेती गोरेलाई १० वर्ष कैद सजाय भएको छ। जिल्ला अदालत मोरङले सोमबार गोरेलाई अपहरण मुद्दामा कैद र १ लाख जरिवानाको फैसला सुनाएको हो। त्यस्तै, अदालतले कैदसँगै सनम शाक्यको परिवारलाई १३ लाख ११ हजार क्षतिपूर्ति पनि गोरेले नै भर्नुपर्ने फैसला गरेको छ। तस्करीको सुन हराएपछि गोरे समूहबाट मोरङ उर्लाबारीका शाक्यको हत्या भएको थियो। असोज १९ गते अपहरण तथा शरीर बन्धक मुद्दामा गोरे मात्रै दोषी ठहर भए पनि अदालतले सजायको निर्धारण गरेको थिएन। जिल्ला अदालत मोरङका स्रेस्तेदार टिकेन्द्रवीरजंग राणाका अनुसार मुद्दा दर्ता भएदेखि सजाय निर्धारण भएको मितिसम्म दैनिक १ हजार रुपैयाँका दरले जम्मा १३ लाख ११ हजार रुपैयाँ शाक्यको परिवारलाई क्षतिपूर्ति भराउने फैसला भएको हो। दुईवटा फैसला भएको छ : एउटा, सनमको परिवारलाई दिने क्षतिपूर्ति र अर्को, गोरेको सजाय हो, स्रेस्तेदार राणाले भने जन्मकैद सजाय सुनाइएका गोरेको कैदमा अपहरण मुद्दाको सजाय भने जोडिने छैन। २०७४ माघ ९ गते तस्करीको साढे ३३ किलो सुन हराएपछि खोजी गर्ने क्रममा गोरेसहितको समूहले फागुन १८ गते सनम शाक्यको हत्या गरेको दाबी सरकार पक्षको थियो। ठोस प्रमाण नभेटिएको उल्लेख गर्दै गत असोज १९ गते न्यायाधीश भरत लम्सालको इजलासले करिब ३८ क्वीन्टल सुन तस्करी प्रकरणका मुख्य आरोपी गोरेसहित ५६ जना प्रतिवादीलाई सफाइ दिएको थियो। सरकार पक्षले संगठित रूपमा तस्करी गरिरहेको समूहले राखेको खातापातालाई प्रमाणका रूपमा पेस गरेकाले त्यसलाई प्रमाण मान्न नमिल्ने र ठोस प्रमाण नभेटिएको उल्लेख गर्दै अदालतले सफाइ दिएको थियो। सनम शाक्य हत्या र सुन तस्करी प्रकरणमा ७७ जनालाई प्रतिवादी बनाइएको थियो। तीमध्ये फरार २१ जनाको मुद्दा मुल्तबीमा छ। न्याय पायौँ : सनमको परिवार अदालतको फैसलाबाट न्याय मिलेको प्रतिक्रिया सनमको परिवारले दिएको छ। सनमकी आमा कल्पनाले छोरो फर्किएर नआउने भए पनि हत्यारालाई जेल सजाय भएपछि न्यायको अनुभूति भएको बताइन्। छोरो गुमाएपछि भोक निद्रा सबै हरण भयो। परिवार नै विचल्लीमा पर्यो, उनले भनिन्, अपराधीलाई सजाय भएपछि राहत एवं सन्तोष मिलेको छ। आँसुको आहालमा डुबेका हामीलाई अदालतले न्याय गरिदियो। सनमकी पत्नी सुनीताले पनि प्रहरीले गरेको सहयोग र अदालतले दिएको न्याय आफूहरूका लागि बाँच्ने आधार बनेको बताइन्। मैले पति गुमाएको क्षति त केही गर्दा पनि पूर्ति हुँदैन, उनले भनिन्, तर ४ वर्षदेखि पर्खिएको न्याय अहिले प्राप्त हुँदा केही चित्त बुझाउने ठाउँ बनेको छ। पतिको हत्या गरेर अपराधीले जीवन नै उजाड र अन्योलपूर्ण बनाइदिएको गुनासो सुनीताले पोखिन्। सनमको हत्या, मुद्दा र फैसलासम्म२०७४ फागुन १८ गते सनम शाक्यको हत्या मोरङको उर्लाबारी नगरपालिका१ मा भएको थियो। उर्लाबारीकै गोरे भनिने चूडामणि उप्रेतीले आफूनिकटका प्रहरीलाई फोन गरेर घटनाको जानकारी दिँदै सनमको शव व्यवस्थापनका लागि सहयोग मागेका थिए। जुन गोरेले बयानका क्रममा स्वीकार गरेका छन्। करेन्ट लगाएर यातना दिँदै गरेको भिडियो पनि त्यतिबेला सार्वजनिक भयो। हत्यामा प्रत्यक्ष संलग्न गोरे आफैले बारम्बार सनमलाई करेन्ट लगाइरहेको भिडियोमा देख्न सकिन्छ। त्यही भिडियो अहिले कर्तव्य ज्यान सम्बन्धी मुद्दा फैसला हुँदा अदालतलाई बलियो प्रमाण बन्यो। हत्यापछि शव धरानको निर्वाणा कन्ट्री क्लबमा एक रात राखिएको अनुसन्धानबाट खुलेको छ। नेपाल प्रहरीको अपराध महाशाखाले घटनाको जानकारी पाएपछि तत्कालीन एसएसपी (हाल डीआईजी) दिवेश लोहनीले प्रहरी प्रधान कार्यालयबाट मौखिक अनुमति लिएर हत्यामा संलग्नलाई पक्राउ गर्न डीएसपी प्रजित केसी र सइ बालकृष्ण सञ्जेललाई खटाए। उनीहरूको दाबीअनुसार पक्राउ गर्न खोजे पनि शव धरानमै छाडेर नेपालभारत सीमा क्षेत्र हुँदै गोरे फरार बनेकाले सम्भव भएन। हत्याको भोलिपल्ट धरानबाट इटहरी हुँदै ल्याएर शव विराटनगर महानगरपालिका३ बाट बरामद भयो। प्रहरीले शव राखिएको बा १२ च ५९६३ नम्बरको स्कोरपिओ र मे १ च ५३९८ नम्बरको कारसहित हत्यामा संलग्नमध्येका टेकराज मल्ल ठकुरी, मोहन काफ्ले र कृष्ण भनिने नरेन्द्र कार्कीलाई पक्राउ गर्यो।"
प्रधानन्यायाधीश राजीनामाको दबाबमा,"काठमाडौं : न्यायिक स्वतन्त्रता र गरिमाविपरीतका शृंखलाबद्ध कार्यका कारण प्रधानन्यायाधीश चोलेन्द्रशमशेर जबरा संकटको डिलमा पुगेका छन्। उनी सर्वोच्च अदालतकै न्यायाधीश, पूर्वप्रधानन्यायाधीश, पूर्वन्यायाधीश, नेपाल बार एसोसिएसन र नागरिक समाजबाट चौतर्फी दबाबमा परेका छन्। सर्वोच्चका १३ न्यायाधीशले सोमबार पूर्ण बैठक (फुलकोर्ट) बैठक बहिस्कार गरेका छन्। उनीहरू प्रधानन्यायाधीशले तोकेको इजलासमा पनि बसेनन्। सर्वोच्चको कामकारबाही नै ठप्प भयो। न्यायिक इतिहासमा यो नौलो घटना हो। अब सहकर्मीसँग एकसाथ इजलासमा बस्न जबरालाई कठिन छ। जबराको राजीनामा माग्नेको संख्या बढ्दो छ। त्यसमा चार पूर्वप्रधानन्यायाधीश, पूर्वन्यायाधीशको फोरमपछि नेपाल बार पनि थपिएको छ। एकपछि अर्को विवादित कदमबाट उम्कन प्रधानन्यायाधीश जबराले यसबीच अनेक डिल गरे। तर, उनको संकट झन् गहिरिँदो छ। डिल १ चार पूर्वप्रधानन्यायाधीशका घरघरमाप्रधानन्यायाधीश जबराले असोज २६, २७ र २८ गते चार पूर्वप्रधानन्यायाधीशका घरघरमा पुगेर आफ्नो संकट पार लगाइदिन आग्रह गरे। उनी मीनबहादुर रायमाझी, अनुपराज शर्मा, कल्याण श्रेष्ठ र सुशीला कार्कीको घर पुगेका थिए। दसैंको शुभकामना आदानप्रदान गर्न भन्दै उनले फोन गरी समय मागेको पूर्वप्रधानन्यायाधीशहरू बताउँछन्। तर, पूर्वन्यायाधीशको फोरमले जबराकै राजीनामा माग्यो। उक्त प्रयासबाट कुनै उपलब्धि भएन। डिल २ माओवादी अध्यक्ष दाहालसँग लेनदेनजबराले दसैं बिदाका बेला माओवादी केन्द्र अध्यक्ष पुष्पकमल दाहालसँग भेट गरे। त्यो भेटलाई लिएर जबराको आलोचना भयो। नेपाल बारका पदाधिकारीसँग आइतबार भएको छलफलमा उनले दाहालसँग भेट गरेको स्वीकार गरे। बारका पदाधिकारीले दाहालसँग लेनदेनको आशंकामा र्याख्र्याख्ती पारे। डिल ३ नेपाल बारका पदाधिकारीसँग दोस्ती जटिल मोडमा पुगेपछि जबरा आइतबार नेपाल बार एसोसिएसनका पदाधिकारीसँग छलफलमा बसे। उनले न्यायालय सुधारका नाममा न्यायाधीश हरिकृष्ण कार्की संयोजकत्वको प्रतिवेदन कार्यान्वयन गर्ने आश्वासन दिए। तर, बारका पदाधिकारीको सोमबार बसेको बैठकमा प्रधानन्यायाधीश जबराको राजीनामा माग्नुपर्ने मत बलियो देखियो। सर्वोच्च बारले त विज्ञप्ति निकालेरै राजीनामा मागेको छ। डिल ४ बार पदाधिकारीलाई पूर्ण बैठकमै निम्ताप्रधानन्यायाधीशले न्यायिक परम्परा मिचेर सोमबारका लागि पूर्ण बैठक (फुलकोर्ट) बैठक बोलाए। बारका पदाधिकारी राखेर बैठक गर्ने तय भएपछि १३ न्यायाधीशले बहिस्कार गरे। उनीहरू प्रधानन्याधीशले तोकेको इजलासमा पनि बसेनन्। सर्वोच्चको काम एक दिन ठप्प भयो। सम्भावित पाँचौं डिल : राजनीतिक शीर्ष नेतृत्वप्रधानन्यायाधीश जबरालाई जोगाउन सक्ने अन्तिम डिल राजनीतिक हुन सक्ने जानकार बताउँछन्। जबराले सत्तासीन माओवादी केन्द्रका अध्यक्ष दाहालसँग त भेट गरिसकेका छन्। प्रधानमन्त्री शेरबहादुर देउवा र अन्य दलका शीर्ष नेताहरूसँग भेट गरी डिल गर्न सक्ने कानुन व्यवसायीको अनुमान छ। तर, अप्ठ्यारो अवस्थामा पुगिसकेका जबरालाई काँध थाप्न राजनीतिक नेतृत्व अघि सर्ने अवस्था नरहेको सत्तासीन दलकै नेता बताउँछन्। नत्र पदको डिलजबरालाई राजनीतिक डिलले जोगाउन नसके राजीनामा अन्तिम निकास हो। उनीमाथि बढ्दो दबाबले संसद्बाट महाभियोगको चरणमा पुग्न दलहरूमाथि दबाब बढ्ने निश्चित छ। पूर्वन्यायाधीशहरूले त संसद्ले पनि कदम चाल्नुपर्ने माग गरिसकेका छन्। फुलकोर्ट बहिस्कार, काम ठप्पप्रधानन्यायाधीश जबराले बोलाएको फुलकोर्ट बैठक सोमबार सहकर्मी १३ न्यायाधीशले बहिस्कार गरे। उनीहरू इजलासमा पनि नबस्दा न्याय सम्पादन ठप्प भयो। सर्वोच्चमा प्रधानन्यायाधीशसहित २० न्यायाधीश छन्। असन्तुष्ट न्यायाधीशको बैठकले मंगलबार प्रधानन्यायाधीशसँग भेट गरी आफ्ना कुराहरू राख्ने निर्णय गरेको छ। सर्वोच्च बारले न्याय सम्पादन ठप्प भई नागरिकको न्यायिक हक प्रचलनमा गम्भीर अवरोध भएको ठहर गरेको छ। बारको सोमबार बसेको कार्यसमिति बैठकले पूर्ण बैठक (फुलकोर्ट) बस्न नसकेबाटै प्रधानन्यायाधीशले संविधानको धारा १३६ बमोजिमको प्रभावकारी भूमिका निर्वाह गर्न असफल तथा अक्षम रहेको निष्कर्ष निकालेको छ। सर्वोच्चका पूर्वन्यायाधीश बलराम केसीले मुद्दाको सुनुवाइका लागि आएका सर्वसाधारणले अदालत परिसरमा दु:ख पाएको बताउनु दुर्भाग्यपूर्ण भएको बताए। तारेख तोकिएका पूर्वमेची र महाकालीबाट आएका सर्वसाधारणले अदालतको प्राङ्गणमा दु:ख पाएको मिडियालाई सुनाइरहेका थिए। यति खर्च गर्यौं भन्दै दु:ख पुकारा गरिरहेका थिए, पूर्वन्यायाधीश केसीले भने, यी सबै प्रधानन्यायाधीश चोलेन्द्रशमशेर जबराका कारण हो। यस्तो पनि हेरेर बस्ने हो ? अब रमिता हेरेर बस्नु हुँदैन। सार्वजनिक हितका लागि राजीनामा दिइहाल्नु बेस हुन्छ। सर्वोच्च बारका अध्यक्ष पूर्णमान शाक्यले न्यायिक इतिहासमा पहिलो पटक यस्तो घटना भएको बताए। गम्भीर परिस्थिति सिर्जना भएको छ। अब धेरै दिन न्यायिक नेतृत्व सम्हाल्न सक्नुहुन्न, वरिष्ठ अधिवक्ता शाक्यले भने, उहाँ (प्रधानन्यायाधीश)ले नेतृत्व लिए न्यायपालिका चल्न सक्दैन भन्ने सन्देश प्रवाह भएको छ। प्रधानन्यायाधीशले न्यायपालिकालाई बन्धक बनाएको र तत्काल निकास दिनुपर्ने ठहर सर्वोच्च बारले गरेको छ। मुद्दाको सुनुवाइ नै हुन नसक्नु गम्भीर कुरा हो। न्यायिक नेतृत्वको कारणबाटै न्यापालिकामा समस्या आएको हो। यसको जिम्मेवार पनि न्यायिक नेतृत्व नै हुन्छ, शाक्यले भने, प्रधानन्यायाधीशले समुचित निकास दिनुपर्छ। नेपाल बारका पूर्वअध्यक्ष एवं वरिष्ठ अधिवक्ता शम्भु थापाले सर्वोच्चका न्यायाधीशले मान्न छोडिसकेका कारण प्रधानन्यायाधीश जबराले तत्काल निकास दिनुपर्ने बताए। कसरी भए एक्लो प्रधानन्यायाधीश ?अव्यावसायिक र न्यायिक मर्यादाविपरीतका शृंखलाबद्ध कार्यका कारण प्रधानन्यायाधीश जबरा एक्लो भएका छन्। संवैधानिक नियुक्ति र मन्त्रिपरिषद्मा भागबन्डा मागेको, गम्भीर संवैधानिक विषयका मुद्दा अलपत्र पारेको र न्यायिक सुशासन कायम गर्न नसकेकोलगायत विषयमा कानुन व्यवसायीले आलोचना गर्दै आएका थिए। जबराले दक्ष र अनुभवी न्यायाधीशलाई उपेक्षा गरेको आरोप छ। सर्वोच्चद्वारा सर्वोच्च अदालतउपर नै अन्तरिम आदेश हुनु, अन्तरिम आदेश बेलैमा सच्याउन सकिने प्रक्रिया र पद्धति अवलम्बन नहुनु, बार र बेन्चबीचको सहमतिविपरीत इजलास तोकिनुजस्ता क्रियाकलापले न्यायिक नेतृत्वप्रति बार एसोसिएसन र कानुन व्यवसायी असन्तुष्ट थिए। संवैधानिक परिषद् ऐन प्रथम संशोधन अध्यादेशविरुद्ध प्रधानन्यायाधीश पनि विपक्षीका रूपमा मुद्दामा तानिए। त्यससम्बन्धी रिट २०७७ मंसिर १ गते दायर गरिएको थियो। जुन ११ महिनासम्म पनि सुनुवाइ हुन सकेन। न्यायिक विचलन र विकृति बढ्दै गए पनि प्रधानन्यायाधीश बेलैमा सचेत हुन नसक्दा न्यायपालिका आजको स्थितिमा पुगेको न्यायाधीशहरू बताउँछन्। बेन्च सपिङ गरेको अभियोग लाग्दै आएका प्रधानन्यायाधीशले तजबीजका आधारमा इजलास तोक्ने गरेको असन्तुष्ट न्यायाधीशको भनाइ छ। जसबाट उनीहरू रुष्ट थिए। न्यायिक नेतृत्व र राजनीतिक दलबीचको भागबन्डाका आधारमा अनुभवहीन व्यक्तिलाई सर्वोच्चको न्यायाधीशमा नियुक्त गरिएको पूर्वन्यायाधीश फोरमले विज्ञप्तिमार्फत जनाएको छ। न्यायाधीशहरू गोलाप्रथाबाट मुद्दा छान्ने प्रक्रिया सुरु गर्नुपर्ने पक्षमा थिए। प्रधानन्यायाधीश जबराले त्यसलाई अस्विकार गर्दै आएका थिए। स्वचालित प्रणाली लागू गर्न प्राविधिक एवं कानुनी प्रबन्ध गर्न समय लाग्ने भएकाले गोला प्रथाद्वारा पेसी सूची तोक्नुपर्ने न्यायाधीशको माग थियो। जबराले २०७७ साउन ३० गते न्यायपालिकामा हुन सक्ने विकृति, विसंगति, भ्रष्टाचार एवं बिचौलियाबाट हुन सक्ने क्रियाकलाप र रोकथामका लागि चाल्नुपर्ने उपायको सम्बन्धमा कार्ययोजना पेस गर्न समिति बनाएका थिए। सर्वोच्चका न्यायाधीश हरिकृष्ण कार्कीको नेतृत्वमा रहेको समितिमा न्यायाधीश प्रकाशमान सिंह राउत, नेपाल बारका अध्यक्ष चण्डेश्वर श्रेष्ठ, सर्वोच्च बारका अध्यक्ष शाक्य, नायब महान्यायाधिवक्ता पदमप्रसाद पाण्डेलगायत सदस्य थिए। उक्त समितिले गत साउन १४ गते प्रतिवेदन बुझाएको थियो। उक्त प्रतिवेदन सार्वजनिक गर्ने, न्यायालयमा सुधार गर्ने प्रतिबद्धता प्रधानन्यायाधीशले व्यक्त गरेका थिए। तर, प्रतिवेदनमै प्रधानन्यायाधीशको भूमिकामाथि नै प्रश्न उठाइएको छ। सर्वोच्च बारले प्रतिवेदन कार्यान्वयन गर्नबाट प्रधानन्यायाधीश हच्किएको ठम्याएको छ। बारका सचिव ऋषिराम घिमिरेले सोमबार विज्ञप्तिमार्फत सुधार कार्यमा समेत बाधा अड्चन गरेबाट नेतृत्व असफल भएको जनाएका छन्। बारले न्यायपालिकालाई थप संकटबाट जोगाउन मार्गप्रशस्त गर्न प्रधानन्यायाधीशसमक्ष माग गरेको छ। पहिलो पटक प्रधानन्यायाधीशविरुद्ध पहिलो पटक सर्वोच्चका पूर्वन्यायाधीशहरू मैदानमा उत्रिए। पूर्वन्यायाधीश फोरमले १६ बुँदे विज्ञप्ति जारी गर्दै न्यायपालिकाको गरिमा, विश्वसनीयता, जनआस्था र स्वतन्त्रता जोगाउन प्रधानन्यायाधीश स्वयंले निकास दिनु यथोचित हुने सुझाव दिएको छ। प्रतिनिधिसभा विघटनका मुद्दाहरूलगायत विभिन्न मुद्दाको पेशी सूची तोक्ने सम्बन्धमा विवाद भएको विज्ञप्तिमा उल्लेख छ। यस्तै संवैधानिक अंगमा गरिएको नियुक्तिमा प्रधानन्यायाधीशले भागबण्डा लिएको भनी आरोप लागेको जनाइएको छ। संवैधानिक परिषद्सम्बन्धी मुद्दामा प्रधानन्यायाधीशको संलग्नता र प्रधानन्यायाधीशलाई नै विपक्षी बनाइ दायर गरिएको रिट निवेदन सुनुवाइ ढिलो गरिएको लगायत आरोप विज्ञप्तिमा लगाइएको थियो। फोरमका अध्यक्ष एवं पूर्वन्यायाधीश टोपबहादुर सिंहले विज्ञप्ति जारी गरेका थिए। न्यायपालिकालाई आफ्नै नेतृत्वबाट जोगाउन सबै तहका न्यायाधीशहरूलाई अघि आउन पनि हामी अनुरोध गर्दछौं, विज्ञप्तिमा छ, न्यायपालिका जोगाउने अन्तिम दायित्व स्वयं न्यायाधीशहरूको नै हो भनी हामी पूर्वन्यायाधीशहरू स्मरण गराउन चाहन्छौं। संवैधानिक परिषद्सम्बन्धी विवाद सुनुवाइका लागि गत भदौ ११ गते गठित संवैधानिक इजलासमा रिट निवेदकबाट प्राकृतिक न्यायको सिद्धान्तको पूर्ण पालनाको माग गरिरहँदा प्रधानन्यायाधीशले आफू अनुपस्थित हुने मौखिक जानकारी गराएका थिए। १८ भदौमा संवैधानिक परिषद्सम्बन्धी अध्यादेशबारे रिट निवेदनको सुनुवाइ गर्ने तय गरिएको थियो। उक्त सुनुवाइ रोक्ने माग लिएर सर्वोच्चलाई विपक्षी बनाइएकोे रिट निवेदन दर्ता गरिएकोमा पनि विरोध गरिएको थियो। १६ गते रिट निवेदन दर्ता हुनु, १७ गते पेशी तोकिनु, १७ गते नै एकल एक न्यायाधीशको इजलास रहेको ३ वटा इजलास गठन हुनु, एउटामा १६ थान, अर्कोमा ९ थान र तेस्रोमा ३ थान मात्र निवेदन तोकिएकोमा पनि फोरमले आलोचना गरेको थियो । प्रधानन्यायाधीश चोलेन्द्रशमशेर जबरा । फाइल तस्बिर पत्नी हत्या कसूरमा जन्मकैद तोकिएका रञ्जनप्रसाद कोइरालाको कैद सजाय १२ वर्ष घटाउने फैसला सर्वोच्चबाट भएको थियो। त्यसविरुद्ध सरोकारवाला सडक आन्दोलनमा उत्रिए। महान्यायाधिवक्ता कार्यालयले पुनरावलोकन निस्सा दर्ता गराए पनि शीघ्र सुनुवाइ हुन सकेन। प्रधानन्यायाधीश जबराले राजनीतिक दलबीच भागबन्डा गरेको कुरा बाहिरिँदा उनी आलोचित हुन पुगे। यद्यपि, उनले बारका पदाधिकारीसँगको आइतबारको भेटमा अस्वीकार गरेका थिए। राजीनामा गर्न माग कानुन व्यवसायीको छाता संगठन नेपाल बार एसोसिएसन प्रधानन्यायाधीशले निकास दिनुपर्ने निष्कर्षमा पुगेको छ। बारको सोमबार बसेको बैठकपछि अध्यक्ष चण्डेश्वर श्रेष्ठले भने, प्रधानन्यायाधीश जबराले मार्गप्रशस्त गरी निकास दिनुपर्छ। मंगलबार बारको सल्लाहकारको बैठकपछि अन्तिम निर्णय गर्छौं। बार सल्लाहकारहरूको बैठक मंगलबार बिहान ११ बजे बस्दै छ। बैठकमा बारका पूर्वअध्यक्ष, उपाध्यक्ष, महासचिव, पूर्वमहान्यायाधिवक्ता समेत सहभागी हुने जनाइएको छ। वरिष्ठ अधिवक्ता शम्भु थापाले प्रधानन्यायाधीशको भूमिका ठीक नभएको बताए। पद छोड्नुपर्यो। पूर्वन्यायाधीश फोरमले नै मन्त्रिपरिषद्मा भागबण्डा लिएको प्रत्यक्ष प्रमाण राखेर मार्गप्रसस्त गर्न भनिसकेको छ, वरिष्ठ अधिवक्ता थापाले अन्नपूर्ण पोस्ट्सित भने, न्यायाधीशले नै प्रधानन्यायाधीशलाई मान्न छोडिसके। अब त प्रधानन्यायाधीशले निकास दिनुपर्छ। नेपाल बारका पूर्वअध्यक्ष हरिहर दाहालले प्रधानन्यायाधीशले गरेका कामहरू उचित नभएको र अहिले पराकाष्ठामा पुगेर विस्फोट भएको बताए। अदालतको मर्यादा, गरिमा, निष्ठालाई अक्षुण राख्न प्रधानन्यायाधीश जिम्मेवार भएर निकास दिनुपर्छ, वरिष्ठ अधिवक्ता दाहालले भने। बारकै पूर्वअध्यक्ष एवं वरिष्ठ अधिवक्ता प्रेमबहादुर खड्काले प्रधानन्यायाधीशले तत्काल राजीनामा दिएर निकास दिनुपर्ने सुझाए। १९ माघ २०७५ मा प्रधानन्यायाधीश भएका जबरा करिअरको उत्तरार्धमा विवादमा परेका हुन्। ६५ वर्ष पुग्न लागेका उनी चौतर्फी घेराबन्दीमा परेका छन्। उनले १७ वर्ष कानुन व्यवसायीका रूपमा अभ्यास गरेपछि न्यायाधीशको बाटो तय गरेका थिए। उनले झण्डै २५ वर्ष न्यायालयमा बिताएका छन्। १३ जेठ २०७१ मा उनी सर्वोच्चमा न्यायाधीश भएका थिए। किन बोलेनन् दलहरू ?सर्वोच्च अदालतकै न्यायाधीशदेखि पूर्वप्रधानन्यायाधीशसम्मले प्रधानन्यायाधीश चोलेन्द्रशमशेर जबराको राजीनामा माग्दा पनि राजनीतिक दलहरू भने मौन छन्। उनीहरू दलीय स्वार्थका कारण चुप लागेको कानुन व्यवसायीको आरोप छ। महासंकटको डिलमा पुगेका जबराका विषयमा सत्तासीन कांग्रेसदेखि विपक्षी एमालेका नेताहरूले मुख खोलेका छैनन्। राज्यको महत्वपूर्ण अंगका प्रमुखमाथि गम्भीर प्रकृतिको आरोप र न्यायप्रणालीमाथिकै बहस भइरहँदा पनि दलहरूको मौनता रहस्यमय भएको कानुन व्यवसायी बताउँछन्। जबराकै इजलासले कांग्रेस सभापति शेरबहादुर देउवालाई प्रधानमन्त्री तोकेको थियो। उनले देउवासँग मन्त्रिपरिषद्मा भाग पनि मागे। जेठान गजेन्द्र हमाललाई मन्त्री बनाउन सफल भए। तर, चौतर्फी आलोचनापछि हमालले राजीनामा दिए। माओवादी केन्द्रका अध्यक्ष पुष्पकमल दाहालले हमाल मन्त्री नियुक्ति प्रकरणमा जबराको बचाउ गरे। तर, अहिले दाहाल चुप छन्। जबराले राजीनामा दिएको अवस्थामा पार्टी पक्षधरहरू प्रधानन्यायाधीशको लाइनमा नदेख्दा उनी मौन छन्। विपक्षी एमाले अध्यक्ष केपी शर्मा ओलीले सत्ता गठबन्धनले न्यायालय विवादमा पारेको धारणा त सार्वजनिक गरेका छन्। तर, जबराबारे मौन छन्। नेकपा एकीकृत समाजवादी र जनता समाजवादी पार्टी पनि बोलेका छैनन्। एकीकृत समाजवादीका अध्यक्ष माधवकुमार नेपाल र जसपाका नेता डा बाबुराम भट्टराईविरुद्ध बालुवाटारस्थित ललिता निवासको जग्गा मुद्दा सर्वोच्चमा विचाराधीन रहेकाले यी दुई दल चुप बसेको नेताहरू बताउँछन्।"
"व्यापार घाटा उच्च, विदेशी मुद्रा सञ्चितिमा दबाब","काठमाडौं : स्वदेशमा उत्पादन नबढ्दा व्यापारघाटा उच्च बन्दै गएको छ। हरेक महिना स्वदेशमै उत्पादन गर्न सकिने अत्यावश्यकदेखि विलासी वस्तु तथा सेवाको आयात बढ्दै गएको छ। स्वदेशी वस्तु निर्यातको तुलनामा आयातित वस्तु अधिक हुँदा व्यापार घाटा बढेको हो। नेपाल राष्ट्र बैंकले सोमबार सार्वजनिक गरेको मुलुकको आर्थिक तथा वित्तीय स्थिति प्रतिवेदनअनुसार आर्थिक वर्ष २०७८०७९ को दुई महिनामा व्यापार घाटा ७०८ प्रतिशतले बढेको छ। व्यापार घाटा २ खर्ब ७० अर्ब ४८ करोड रुपैयाँ पुगेको छ। गत आर्थिक वर्षको सोही अवधिमा यस्तो घाटा २४९ प्रतिशतले घटेको थियो। वस्तुगत आधारमा पेट्रोलियम पदार्थ, यातायातका साधन तथा पार्टपुर्जा, कच्चा सोयाबिन तेल, सुन, चाँदीलगायतका वस्तुको आयात बढेको छ । तर रासायनिक मल, सिमेन्ट, सुर्ती, मोलासिस सुगर, दाललगायतका वस्तुको आयात घटेको छ। यसपटक सबै भन्सार नाकाबाट भएको आयात बढेको छ।भदौसम्ममा ७ अर्ब ९२ करोड २७ लाख रुपैयाँको चामल आयात भएको छ। बेमौसमी बाढी तथा डुबानले ८ अर्ब ३६ करोड रुपैयाँबराबरको ३ लाख २५ हजार मेट्रिक टन धानको क्षति भएको छ। यस कारणले पनि आगामी दिनमा धान आयात दोब्बरले बढ्न सक्ने राष्ट्र बैंकको ठहर छ। चालू आवको दुई महिनामा निर्यात ११५४ प्रतिशतले वृद्धि भई ४४ अर्ब ४ करोड रुपैयाँ पुगेको छ। गत आवको सोही अवधिमा यस्तो निर्यात १०५ प्रतिशतले वृद्धि भएको थियो। भारत १५०७ प्रतिशत, चीन २०७ प्रतिशत र अन्य मुलुकतर्फ ३१० प्रतिशतले निर्यात वृद्धि भएको छ। सोयाविन तेल, पाम तेल, पिना, जुटका सामान, धागो (पोलिस्टर तथा अन्य) लगायतका वस्तुको निर्यात बढेको छ । चिया, आयुर्वेदिक औषधि, तार, जस्तापाता, अलैंचीलगायतका वस्तुको निर्यात घटेको छ। कञ्चनपुर, कृष्णनगर, मेची र नेपालगन्ज भन्सार कार्यालयबाहेकका नाकाबाट निर्यात बढेको छ। राष्ट्र बैंकको आर्थिक अनुसन्धान विभागका अनुसार आम नेपालीको खर्च बढेको छ। सेयरबजार र घरजग्गाको मूल्यवृद्धि भएपछि आम्दानी भएकाहरूसँग पैसा हुने भएकाले गाडीजस्ता विलासीताका वस्तु खरिद गर्छन्। यसकारण पनि यसले आयात बढ्न मद्दत गर्यो, राष्ट्र बैंक स्रोतको भनाइ छ। शोधनान्तर घाटा पनि उच्चमुलुक भित्रिनेभन्दा बाहिरिने विदेशी मुद्रा बढी हँुदा शोधनान्तर फेरि घाटामा गएको छ। विदेशी मुद्राको मुख्य स्रोत विप्रेषण घट्दा र आयात अत्यधिक बढेकाले शोधनान्तर घाटामा पुगेको हो। केन्द्रीय बैंकका अनुसार साउनभदौमा विदेशी ऋण, अनुदान पनि आएको छैन। पर्यटन व्यवसायमा पनि उल्लेखित वृद्धि हुन सकेको छैन। भदौमा शोधनान्तर स्थिति ८३ अर्ब ४१ करोड रुपैयाँले घाटामा छ। गत आव सोही अवधिमा शोधनान्तर स्थिति ६७ अर्ब ६३ करोड बचत थियो। अमेरिकी डलरमा ५६ करोड ६२ लाखले बचतमा रहेको शोधनान्तर स्थिति अहिले ७० करोड ४३ लाखले घाटामा छ। अझै चालू आवको पहिलो महिना ३८ अर्ब ७५ करोडले घाटामा रहेकोमा झन् बढ्दै गएको छ। राष्ट्र बैंक आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ पर्यटनबाट मुलुकमा हुने आम्दानी पनि खासै नभएको अवस्थामा अहिले विप्रेषण पनि घटेको र आयात उच्च भएकाले शोधनान्तर घाटामा गइरहेको बताउँछन्। विप्रेषण ६३ प्रतिशतले घट्योविप्रेषण आप्रवाह ६३ प्रतिशतले कमी आई १५५ अर्ब ३७ करोड रुपैयाँमा सीमित छ। गत वर्ष विप्रेषण आप्रवाह ८१ प्रतिशतले बढेको थियो। अमेरिकी डलरमा विप्रेषण आप्रवाह ५८ प्रतिशतले कमी आई १ अर्ब ३१ करोड छ। अघिल्लो वर्ष यस्तो आप्रवाह २६ प्रतिशतले बढेको थियो। यद्यपि असोजमा भने दसैं लक्षित गर्दै कामदारले विप्रेषण पठाएकाले बढेको राष्ट्र बैंकले जनाएको छ। मुलुक परनिर्भरतातर्फ धकिलिँदै गएकाले स्वदेशी उत्पादनमा जोड दिनुपर्छ, उनले भने। सामान्यतया मुलुक भित्रिने रकममा कमी आउँदा विदेशी विनिमय सञ्चितिमा समेत दबाब परेको छ। गत असार मसान्तमा १३९९ अर्ब ३ करोडबराबर रहेको कुल विदेशी विनिमय सञ्चिति ६६ प्रतिशतले घटेको छ। जसले गर्दा गत भदौ मसान्तमा १३०६ अर्ब ९५ करोड रुपैयाँमा सीमित छ। अमेरिकी डलरमा यस्तो सञ्चिति ५२ प्रतिशतले कमी आई ११ अर्ब १४ करोड रुपैयाँ कायम छ। दुई महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति ८६ महिनाको वस्तु आयात र ७८ महिनाको वस्तु तथा सेवा आयात धान्न पर्याप्त रहेको राष्ट्र बैंकले जनाएको छ। तेलको मूल्यवृद्धि अधिकउपभोग्य वस्तुमध्ये घिउ तथा तेलको मूल्यवृद्धि (मुद्रास्फीति) बढेको छ। २०७७ भदौको तुलनामा यो भदौमा घिउ तथा तेलको मूल्य २८९१ प्रतिशतले बढेको छ। माछामासु १०६६ प्रतिशत, गैरमदिराजन्य पेयपदार्थ १०२५ प्रतिशत, सुर्तीजन्य वस्तु र यातायात उपसमूहको मूल्यवृद्धि ९९९ प्रतिशत बढेको छ। खाद्य तथा पेय पदार्थ समूहको मुद्रास्फीति २५७ प्रतिशत र गैरखाद्य तथा सेवा समूहको मुद्रास्फीति ४२२ प्रतिशत छ। केही वस्तुको मूल्य बढे पनि समग्रमा मुद्रास्फीति ३४९ प्रतिशत छ। गत आव ४५२ प्रतिशत थियो।"
पहिरोले न परिवार न बस्ती,"थलारा : पहिरोले परिवारसहित सर्वस्व लगेपछि कलकबहादुर सार्की दिनभर टोलाइरहन्छन्। आमा हर्कुदेवी, श्रीमती ३० वर्षकी ईश्वरी, छोराहरू १२ वर्षका सन्दीप, ६ वर्षका सरोज र छोरी एक वर्षकी सपना मात्रै आँखामा झलझली आइरन्छन्। सर्वस्व गुम्यो। दैवले यस्तो पीडा दिँदो रहेछ, आँसु झार्दै कलकले भने, भगवान् भेटिने भए सोध्ने मन थियो दैव किन यस्तो गर्यौ ? बझाङको थलारा गाउँपालिका४ डिख्लामा पहिरो खस्दा कलकसहित दाजुभाइको परिवारका १८ र छिमेकी नरबहादुर पार्कीको परिवारका पाँच जना बेपत्ता भएका थिए। तीमध्ये सार्की परिवारका तीन र पार्की परिवारका एक जनाको शव भेटिएको छ। बाँकीको खोजी नेपाली सेना, सशस्त्र प्रहरी र नेपाल प्रहरीले खोजी गरिरहेका छन्। परिवारमा म मात्रै बाँचें। खाने, बस्ने केही बाँकी रहेन। सरकारले खाने, बस्ने व्यवस्था गरिदिनुपर्यो। नरबहादुर पार्की, पीडित हामी दुई जना चामल लिन जाँदै थियौं। ड्याम्म ठूलो आवाज आयो। अँध्यारो थियो। केही पत्तो पाइएन। सर्वस्व लगेछ।कलकबहादुर सार्की, पीडित कात्तिक २ गते बिहान ४ बजेको थियो। दुई दिनदेखि झिमझिम वर्षा भइरहेको थियो। घरनजिकै पहिरो खस्न थालेपछि छिमेकी पार्की अँध्यारोमै परिवारका पाँच सदस्यलाई लिएर कलककहाँ आएका थिए। जसमा आमा उजलीदेवी, श्रीमती हासुदेवी, छोरा आयुस, छोरीहरू हिमा र सीमा थिए। नरबहादुर काकाले घरमा दुईतीन कट्टा खाद्यान्न छ। त्यसलाई पनि सारौं। पानी त कति दिनसम्म पो पर्ने हो भन्नुभयो, कलकले भने, हामी दुई जना चामल लिन गइरहेका थियौं। नरबहादुर काकाको घर पुगेकै थिएनौं। ड्याम्म ठूलो आवाज आयो। अँध्यारो थियो, केही पत्तो पाइएन तर सर्वस्व लगेछ। उनको घर भएको स्थानमा माथिको ढोगदिने धार (डाँडाको नाम)बाट खसेको पूरै पहिरो पसेको छ। वर्षा रोकिएको पाँच दिनसम्म पनि दलदल नै छ। ६ दाजुभाइमध्ये कलक जेठा रहेछन्। तीन भाइको परिवारै पहिरोमा बेपत्ता भएको छ। दाजुभाइका ६ र पार्कीको एक गरी सात घरको नामनिशान छैन। कलकका काइलो भाइ राम दसैंको टीका थाप्न श्रीमतीसहित तल्कोटस्थित ससुराली गएका थिए। उनकी १० वर्षकी छोरी सरितासमेत उतै गएकाले काकाकाकीसहित तीन जना जोगिए। बुवा गगने र कान्छो भाइ सुरेश भारतमा छन्। २४ सदस्यीय परिवारमा तीन ससुराली, २ भारत र कलक खाद्यान्न सार्न घरबाट निस्केकाले बाँचे। बझाङको थलारा गाउँपालिका४ डिख्लास्थित पहिरोग्रस्त क्षेत्र । यो ठाउँमा कात्तिक २ गते पहिरोले सात घर पुरिँदा २३ जना बेपत्ता भएका थिए । तीमध्ये चार जना मृत भेटिएका छन् । तस्बिर : शिवराज भट्ट बुवा र भाइ भारतमा बेहोस भइरहेका छन्। घर आउन पनि कसरी ? भारतमा रहेका आफन्तले बुवा र भाइलाई पुर्याइदिन्छु भन्नुभएको छ, कलकले भने। कलकपछिका धनबिरे सार्की, उनकी श्रीमती सीता, छोरा ८ वर्षका प्रभात, छोरी ६ वर्षकी भूमिका, छोरा ३ वर्षका चिरिञ्जीवी पहिरोमा बगे। यीमध्ये सीताको शव पाइएको छ। त्यसपछिका सुरेश सार्की, उनकी श्रीमती कम्मा, छोराहरू ८ वर्षका सुवास, ६ वर्षका विकास र छोरी १ वर्षकी अनु पनि पहिरोमा बेपत्ता थिए। यीमध्ये विकासको शव भेटिएको थियो। अर्का भाइ मदनको पनि तीन जनाको परिवार बेपत्ता छ। मदन, उनकी श्रीमती कलु र छोरी २ वर्षकी एलिसा बेपत्ता छन्। कलकका बाजे भले सार्की थलारा३ देउलाबाँजबाट डिख्लामा सरेका हुन्। बाजेका पालादेखि नै हामी डिख्ला सरेका हौं। अहिलेसम्म पहिरो आएको थिएन। मेरो घरमा त पहिरो आउला भन्ने कल्पनासमेत गरेको थिइन्। तर, पूरै डाँडो नै भाँसिएर आयो, कलकले भने। सरकारले पीडितलाई सुरक्षित स्थानमा सार्नुपर्ने माग उनले गरे। यहाँ सबै पहिरोले लगेर गयो। २३ जना एकै चिहान भएको ठाउँमा बस्नु पनि कसरी ? स्थानीयवासी अमृता सार्कीले बस्ती स्थानान्तरणको विकल्प नभएको बताइन्। अहिले पनि पहिरो आइरहेको छ, उनले भनिन्। बेपत्तालाई मृतक घोषणा गरी बाँचेकाहरूको व्यवस्थापन सरकारले गर्नुपर्ने उनको भनाइ छ। पूरै ढोगदिने डाँडो खसेको छ। तल नदी छ। घर भएको ठाउँको नाम निसान छैन। अब शव पनि के पाइएलान्, उनले भनिन्, त्यसैले मृतक घोषणा गरेर सरकारले राहत र क्षतिपूर्ति दिनुपर्छ। पीडित पार्कीले बेपत्तालाई मृत घोषणा गरी क्षतिपूर्ति दिनुपर्ने माग गरे। परिवारमा म मात्रै बाँचें। खाने, बस्ने केही बाँकी रहेन, उनले भने, सरकारले मलाई खाने, बस्ने व्यवस्था गरिदिनुपर्यो। उनको परिवारका सदस्यमध्ये आयुस मृत भेटिएका छन्। जिल्ला प्रहरी कार्यालय बझाङले दिएको तथ्यांकअनुसार कात्तिके झरीका कारण १ सय १३ घर पूर्ण क्षति भएको छ। ४५ घरमा सामान्य क्षति पुगेको छ। ८ सय ८६ परिवार विस्थापित भएका छन्। थलारा, खप्तडछान्ना गाउँपालिका र जयपृथ्वी नगरपालिकामा सबैभन्दा बढी मानवीय र भौतिक क्षति भएको छ। गाउँ पस्यो सेती नदी डोटीका आदर्श र जोरायल गाउँपालिकामा पनि बाढीपहिरोले क्षति गरेको छ। आदर्श६ बबिनामा २५ स्थानीयवासीका घर सेती नदीले बगाएको छ। शरीरमा लगाएको लुगाबाहेक केही बचेन। सबै सेतीले लग्यो, हीरादेवी बोहराले भनिन्, किन्न जानका लागि सेतीमा भएको झोलुंगे पुल पनि बगायो। उनले मुनितिर सेती र घरमाथिको खहरेले गर्दा कतै जान नसकेको बताइन्। हेर्दाहेर्दै घर ढल्यो। हामी भागेर बच्यौं उनले भनिन्, सरकारले कतै बासको व्यवस्था गरिदेओस्। बैतडीको ढुंगाड क्षेत्रमा पनि सेती नदी गाउँ पसेपछि १ सय ५० घरपरिवार जोखिममा छन्। बस्ती टापुजस्तै भएको छ। पश्चिम सेती बन्छ भनेर कुनै पनि विकास नभएको ठाउँ हो यो। अब यो गाउँको पुनर्निर्माण गरिएन भने सबै जोखिमा छन्, स्थानीयवासी विष्णु चन्दले भने, स्थानान्तरण गर्नुको विकल्प छैन। डोटी र बैतडी जोड्ने झोलुंगे पुल बगेको छ। उनीहरूलाई खाद्यान्न लिन बजार जान नसक्ने अवस्था छ। अहिलेसम्म सेतीमा यति धेरै बाढी आएको थिएन। ज्येष्ठ नागरिकले पनि सेतीमा पहिलो पटक यति ठूलो बाढी देखे, स्थानीय शिक्षक राजेन्द्र चन्दले भने, बस्ती टापु भए पनि भगवानले जोगायो। ढुंगाड क्षेत्र कात्तिक २ गते सेतीले डुबाएको थियो। महिला, बालबालिका र वृद्धवृद्धालाई सुरक्षित स्थानमा सारिए पनि उद्धारमा खटिएका ६० युवा बस्तीमै फसेका थिए। हेलिकप्टरबाट उद्धारको प्रयास गरिए पनि मौसम खराबीका कारण सम्भव भएको थिएन। अर्को दिन त सेती घटिहाल्यो। तर, २ गतेका दिन र रात यसरी बित्यो कि भन्नै सकिँदैन स्थानीयवासी विष्णु चन्दले भने, अन्तिम रात हो भन्ने लागेको थियो। बिहानसम्म सेती घटेछ। सरकारले पश्चिम सेतीका नाममा ढुंगाडको विकास रोकेको आरोप उनले लगाए। ढुंगाड क्षेत्र पश्चिम सेतीको मुख्य ड्याम क्षेत्र हो। त्यसको ५ किलोमिटरमा पश्चिम सेतीको बाँधको सर्भे गरिएको छ। पश्चिम सेती बने पूरै बस्ती उठाउनुपर्ने भएकाले सरकारले त्यहाँ पूर्वाधार निर्माण, तटबन्ध निर्माणमा लगानी गरेको छैन। स्थानीयवासीले सकेसम्म बस्ती स्थानान्तरण गरिनुपर्ने र नत्र जनताको तटबन्धजस्तो छुट्टै कार्यालय खोलेर बलियो तटबन्ध बनाई दिनुपर्ने माग गरेका छन्। सुदूरपश्चिम प्रदेश सरकारले आइतबार बझाङका थलारा र खप्तडछान्ना, डोटीको आदर्श गाउँपालिका र बैतडीको ढुंगाड क्षेत्रका पीडितलाई राहत वितरण गरेको छ। मुख्यमन्त्री त्रिलोचन भट्टले प्रदेश सरकारले तात्कालिक राहत मात्रै वितरण गरेको बताएका थिए। उनले क्षतिको पुनर्निर्माणका लागि अल्पकालीन र दीर्घकालीन योजना बनाउने बताए। अहिले तात्कालिक राहत हो। यसपछि हामीले भत्किएका संरचना निर्माण, स्थानीयवासीलाई स्थानान्तरणलगायत योजना बनाउने छौं, उनले भने।"
बन्द कोठामा कहाँबाट आयो पेस्तोल र गोली ?,"काठमाडौं :सात महिनादेखि बन्द रहेको काठमाडौंस्थित कपुरधारामा रहेको एक घरको कोठाबाट प्रहरीले पेस्तोल र गोली बरामद गरेको छ। सोलुखुम्बुका ३४ बर्षीय मिलनकुमार राई त्यो कोठामा बस्दै आएका थिए। सात महिनादेखि उनले घरबेटीलाई भाडा तिरेनन्। कोठामा ताल्चा ठोकेर सम्पर्कविहिन भए। घरधनी निवेदनपछि प्रहरी, जनप्रनिनिधि र गाउँलेको रोहबरमा तल्चा खोल्दा राईको झोलाबाट १ पेस्तोल, ४ राउण्ड गोली, २ थान म्याग्जिन १ थान खुकुरी फेला परेको प्रहरी प्रधान कार्यालय काठमाडौंले जनाएको छ। झाोलाबाट विभिन्न किसिमका छाप तथा कागजपत्र पनि बरामद भएको छ। हातहतियार बरामद भए पनि राईलाई प्रहरीले पक्राउ गर्न सकेको छैन।"
अन्तिम निर्णय लिन नेपाल बारले सल्लाहकार समितिलाई बोलायो,"काठमाडौं : नेपाल बार एसोसिएसनले प्रधानन्यायाधीश चोलेन्द्र शमशेर जबरामाथि उठेका प्रश्नमाथि छलफल गर्न सल्लाहकार समितिलाई बोलाएको छ। बैठक केही बेर बस्दैछ। सोमबार बार कार्य समितिको बैठक बसेको थियो। सो बैठकले सल्लाहकार समितिलाई बोलाएर थप निर्णय गर्ने जनाएको थियो। महत्वपूर्ण निर्णय लिनुअघि सल्लाहकार समितिसँग छलफल गर्ने बारको प्रचलन छ। सल्लाहकारको राय सुझाव लिइसकेपछि बारले विवादित विषयमा थप निर्णय लिनेछ। न्याय क्षेत्रको नेतृत्व गर्न नसकेको भन्दै न्यायालयभित्र प्रधानन्यायाधीशले मार्गप्रशस्त गर्नुपर्ने आवाज उठेसँगै प्रधानन्याधीश जबरा अफ्ठेरोमा परेका छन् । बहालवाला न्यायाधीशहरु, पूर्वन्यायाधीश फोरम, नेपाल बार एसोसियसनले प्रधानन्यायाधीशले न्यायालयको नेतृत्व गर्न नसकेको भन्दै निकास दिएर मार्गप्रशस्त गरिदिनुपर्ने बताउँदै आएका छन्। नेपाल बार एसोसियसनका उपाध्यक्ष अधिवक्ता रक्षा भुषालले न्याय क्षेत्रमा विचलन आउन दिन नहुने बताएकी छन्। बार र प्रधानन्यायाधीबीच आइतबार छलफल भएको थियो। सो छलफलमा न्यायालयलाई सुधार गर्न आफू तयार रहेको प्रधानन्यायधीशले प्रतिवद्धता जनाएका थिए। बारले कानुनको शासन र संवैधानिक सर्वोच्चताको लागि अदालतविरुद्ध संघर्ष गर्ने ग्रीन सिग्नल दिइसकेो छ। वरिष्ठ अधिवक्ता डा दिनेश त्रिपाठीले कार्यपालिका र न्यायापालिकाबीच अपवित्र साँठगाँठ देखिएको आरोप लगाएका छन्। अधिवक्ताहरुले प्रधानन्यायाधीश जबराको न्यायिक आचरणमा प्रश्न उठाएका छन्। अधिवक्ताहरुले प्रधानन्यायाधीशमाथि प्रश्न उठिसकेको भन्दै चित्त बुझ्दो जबाफ दिनुपर्ने बताउँदै आएका छन्। सोमबार बसेको न्यायाधीशहरुको बैठकमा प्रधानन्यायाधीशमा क्षमता अभाव भएको भन्दै विकल्प दिनुपर्ने विषय उठेको थियो। अदालतमा सोमबार नियमित इजलास समेत प्रभावित बन्यो।"
प्रधानन्यायाधीशविरुद्ध बार आन्दोलनमा जाने,काठमाडौं : नेपाल बार एसोसिएसन प्रधानन्यायाधीश चोलेन्द्र शमशेर जबराविरुद्ध आन्दोलनमा जाने भएको छ। मंगलबार बसेको बारको बैठकमा उपस्थित अधिकांशले जबराविरुद्ध आन्दोलनमा जाने निष्कर्श निकालेका हुन्। बैठकमा सहभागी बारका पदाधिकारी र सल्लाहकार समितिका सदस्यसहित ३६ मध्ये ३५ जनाले आन्दोलनमा जाने धारणा राखेका थिए। जबरा पदमा रहुन्जेलसम्म बहस गर्न समेत नजाने बारको निष्कर्श छ। बारका पूर्वअध्यक्ष शम्भु थापाले प्रधानन्यायाधीशविरुद्ध आन्दोलनमा जाने बताए। बारले केहीबेरमा औपचारिक निर्णय सार्वजनिक गर्दैछ।
नाराणकाजी र प्रचण्डको चितवनमा जम्काभेट,"चितवन : काठमाडौंबाट आउने अन्तिम उडानमार्फत नेकपा माओवादी केन्द्रका अध्यक्ष पुष्पकमल दाहाल मंगलबार चितवन आए। गुणा एयरबाट भरतपुर ओर्लिएका दाहालले अति विशिष्ट कक्षबाट निस्कने क्रममा पत्रकारसँग भेट गरे। राजनैतिक विषयमा बोलेपछि निस्कन के लागेका थिए , एक जनाले हाँस्दै हात मिलाउन आए, 'अध्यक्ष कमरेडलाई स्वागत छ है।' प्रचण्ड छक्क परे। स्वागत गर्ने ती व्यक्ति कार्यकर्ता नभएर पार्टीका नेता पार्टीका प्रवक्ता नाराकाजी श्रेष्ठ प्रकाश थिए। एकअर्कालाई हेरेर उनीहरु मुखामुख गरे। अचानक भेटेपछि उनीहरुबीच हाँसोको फोहोरा उठ्यो। तपाई यही हुनुहुँदो रहेछ त , दाहालले हाँसेर भने, जम्काभेट नै भयो त। पत्रकारले घेरिएको हुनाले पनि दाहालश्रेष्ठको देखादेख भएन। दाहाल पत्रकारसँग कुराकानी गर्दा श्रेष्ठले कुरेर बसे। दाहालश्रेष्ठका बीच एकैछिन भलाकुसारी भयो। उनीहरुबीच राजनैतिक विषयमा भने कुराकानी हुन पाएन। दाहाल पार्टीको कार्यक्रमका लागि चितवन आएका हुन्। उनी केही दिन चितवन बस्छन्। दाहालले बिदाइको बेलामा अन्तिममा ल काठमाडौं आएपछि बसेर गफ गरौंला। शुभयात्रा भन्दै गए। प्रचण्ड चितवन आउने र श्रेष्ठ काठमाडौं फर्कने बेला भरतपुर विमानस्थलमा भेट भएको हो। दुबै नेताबीचको अनौपचारिक कुराकानी कार्यकर्ताको लागि भने रोचक बन्यो। उनीहरुबीचको भएको कुराकानी रमाइलो मानेर सुने। दुई नेताबीचको भलाकुसारीले उनीहरु दंग परे। पत्रकारसँगको बेग्लाबेग्लै भेटमा न्यायलयको विवाद छिट्टै निस्कने विश्वास व्यक्त गरे। उनीहरुले न्यायलपालिका विवादरहित हुनुपर्ने भन्दै प्रधानन्याधीशको विषयले उत्पन्न विवादले छिट्टै निकास पाउने विश्वास व्यक्त गरे।"
न्यायलयमा कांग्रेसले हस्तक्षेप गर्दैन : पौडेल,"काठमाडौं : कांग्रेसका वरिष्ठ नेता रामचन्द्र पौडेलले न्यायालय भित्रको विषय न्यायालय भित्रको आन्तरिक विषय हो यसमा कांग्रेसले हस्तक्षेप नगर्ने बताएका छन्। आज सिंहदरबारमा बसेको कांग्रेस पदाधिकारी बैठकपछि पत्रकारसँग कुरा नेता पौडेलले भने,न्यायालयको मामिलामा हाम्रो प्रष्ट विचार छ। न्यायलयको असहज परिरिस्थितिमा हाम्रो हस्तक्षेप हुँदैन, उनले भने, प्रधानन्यायाधीश जीको बारेमा हामीलाई चिन्ता छ। यो भन्नु हस्तक्षेप गरेको हैन। मन्त्रिपरिषद् विस्तार गर्दा प्रधानमन्त्री शेरबहादुर देउवाले प्रधानन्यायाधीश चोलेन्द्र शमशेर जबराको सिफारिसमा उनका जेठान गजेन्द्र हमाललाई मन्त्री बनाएको आरोप लागेसँगै उनको आलोचना बढेको छ।"
ओलीले गरे पालिका अधिवेशनको उद्घाटन (लाइभ),"काठमाडौं : नेकपा एमाले अध्यक्ष केपी शर्मा ओलीले भर्चुअल माध्यमबाट पालिका अधिवेशनको उद्घाटन गरेका छन्। अध्यक्ष ओलीले केन्द्रीय कार्यालयबाट भर्चुअल सम्बोधन गरेका हुन्। उनले सफलता पूर्वक अधिवेशन गर्न आह्वान गरेका छन्। अधिवेशनपश्चात निर्वाचित हुने कमिटीका सदस्यलाई अग्रिम बधाई तथा सफलतका कामना गरेका छन्। एमालेले मंगलबार एकसाथ ७५३ स्थानीय तहमा पालिका अधिवेशन गर्दैछ। अधिवेशनले अध्यक्ष १, उपाध्यक्ष १, सचिव १, उपसचिव २ र विधानअनुसार अधिकतम संख्यामा नबढ्ने गरी सदस्यहरू रहेको पालिकाइलाका कमिटी निर्वाचित गर्नेछ। पालिकाइलाका मातहतका वडाशाखा कमिटीका अध्यक्ष पालिकाइलाका कमिटीका पदेन सदस्य हुनेछन्। नयाँ विधानअनुसार गाउँपालिका र नगरपालिका कमिटीको अधिकतम सदस्य संख्या ७५ हुने व्यवस्था छ। यस्तै, अधिकतम सदस्य संख्या उपमहानगरपालिकामा ८५, महानगरपालिकामा १ सय १ र इलाकामा ५१ हुनेछ। मुलुकमा ६ महानगरपालिका, ११ उपमहानगरपालिका र २ सय ७६ नगरपालिका र ४ सय ६० गाउँपालिका छन्। यो अधिवेशनबाट ५६ हजारभन्दा बढी नयाँ नेतृत्व चुनिँदै छन्।"
न्यायाधीश समाजले भन्यो  न्यायपालिकामा राजनीतिक प्रभाव निषेध अभियान आवश्यक,"काठमाडौं : न्यायाधीश समाज नेपालले न्यायपालिका निष्पक्षताको कुरामा प्रश्न खडा हुनु र भागवण्डाको आरोप लाग्नु गम्भीर विषय भएको टिप्पणी गरेको छ। सार्वजनिक रुपमा उठाइएका प्रश्नहरु सत्यतथ्यमा आधारित छन् भने त्यसलाई गम्भीर र आपत्तीजनक कार्य मान्नुपर्ने समाजले जनाएको छ। समाजका उपाध्यक्ष बाबुराम रेग्मीले एक विज्ञप्ति जारी गर्दै लामो समयसम्म कुनै निकास नदिई त्यतीकै राख्दा न्यायपालिकालाई थप क्षति पुग्ने जनाएका छन्। विगत केही समयदेखि निरन्तर रुपमा न्यायपालिका र खासगरी न्यायिक नेतृत्वका सम्बन्धमा उठाइएका प्रश्नहरु, हुने गरेका आलोचना र विभिन्न कोणबाट व्यक्त गरिएका सरोकारहरुप्रति हामी चिन्तित छौ । र ती कुराहरुमा हाम्रो गम्भीर ध्यानाकर्षण भएको छ। न्यायपालिका उपर निष्पक्षताको करामा प्रश्न खडा हुनु र भागवण्डाको आरोप लागेका समाचार, दष्टिकोण, टिकाटिप्पणी आदी सामाजिक सञ्जाल र आम सञ्चार मार्फत सार्वजनिक हुनु दुःखद विषय हो । यस्ता करामा सम्वेदनशील र गम्भीर हुन पर्दछ ।विज्ञप्तिमा भनिएको छ, वास्तविकता के हो भन्ने कुरा छानविन पश्चात एकीन हुन सक्तछ । यसरी सार्वजनिक रुपमा उठाईएका प्रश्नहरु सत्यतथ्यमा आधारित छन् भने त्यसलाई गम्भीर र आपत्तिजनक कार्य मान्न पर्दछ। । यस्ता कुराहरुलाई लामो समयसम्म कुनै निकास नदिई त्यतीकै राख्दा न्यायपालिकालाई थप क्षती पुग्न सक्ने हुँदा यस्ता कुराको समयमा नै समाधान खोजिन पर्छ भनी न्यायाधीश समाज आफ्नो धारणा स्पष्ट गर्दछ। न्यायाधीश समाजले आधुनिक लोकतान्त्रिक मान्यताअनुसार न्यायिक काम कारबाहीहरु निर्देशित र सञ्चालित हुनुपर्ने जनाएको छ। न्यायिक वातावरण खलबल्याउने, न्यायपालिकापति आम जनताको आस्था र विश्वास धमिल्याउने कुनै पनि कुचेस्टाको हरेक बौद्धिक कोणबाट प्रतिकार गरिनुपर्दछ भन्ने समाजको धारणा रहेको विज्ञप्तिमा उल्लेख छ। समाजले न्यायपालिकामा विकृति विसंगति भित्रिएको र मौलाउन थालेको भन्ने कुराप्रति चिन्तित भएको उल्लेख गरेको छ। विज्ञप्तिमा भनिएको छ, न्यायिक निष्पक्षताको कुरामा अनेक प्रकारका प्रश्नहरु उठेका छन्। भ्रष्टाचार, अनुशासनहिनता र बेथीति मौलाएको छ भन्ने पनि गुनासो सुनिन्छ । यी समस्त विकृति विसंगतिको एउटा प्रमुख कारण न्याय परिषद्को सयोजनमा न्यायपालिकामा गरिएको राजनीतिक भागवण्डा र प्रभाव हो भन्ने पनि हामीले ठानेका छौं । न्यायपालिकामा अब राजनीतिक प्रभाव निषेध अभियान नै चलाउन आवश्यक भैसकेको छ। रेग्मीले क्षणिक या दलीय वा अन्य कनै पनि प्रकारको सुविधा वा फाइदा मात्र हरेर संस्था र पद्धति निर्माण हुन नसक्ने बताएका छन्। व्यक्ति आउने जाने भै रहने हुँदा पद्धति र संस्थाको सर्वाधिक महत्व रहने उनको भनाई छ।"
'ओलीको नाम गिनिज बुकमा गफाडी प्रधानमन्त्री भनेर लेखिन्छ',"मलंगवा : नेपाल कम्युनिष्ट पार्टी (एकीकृत समाजवादी)का अध्यक्ष एवं पूर्व प्रधानमन्त्री माधवकुमार नेपालले ओलीले गफबाहेक विकासका अरु कुनै पनि काम नगरेको आरोप लगाए। मंगलबार सर्लाहीको हरिवनमा आयोजित पत्रकार सम्मेलनमा बोल्दै उनले गिनिज बुकमा ओलीको नाम 'गफाडी प्रधानमन्त्री नम्बर एक' भनेर लेखिने कुरा बताएका हुन्। ओलिले काम केही नगरेको र झुठा र हसाउने काम मात्र गरेको उनको भनाइ छ। देशमा आफूहरूले विद्रोहको राँको बालेको दावी गर्दै नेपालले राँको लिएर हामी देश दौडाहामा लागेको बताए। 'नेपालको राजनीतिक इतिहासमा अहिले विद्रोहको झिल्को बलेको छ। कम्युनिष्ट आन्दोलनको शिर ठाडो पारेर समाजवादी अगाडि बढेको छ। नेपाली जनताको परिवर्तनको चाहना पूरा गर्नका लागि समाजवादी अगाडि बढेको छ', उनले भने। उनले समाजवादी पार्टीले क्रान्तिकारी विरासतलाई बोकेको दावी गरेका छन्। उनले पुराना पिंढीका मोहनचन्द्र अधिकारी, मोदनाथ प्रश्रित र सिद्धिलाल सिंह लगायतका नेताहरुको विचार र आर्दश बोकेका नेता आफूसँग भएको दावी गरेका छन्। दुई तिहाई बहुमत भएको पार्टीलाई केपी ओलीले विभाजनको दिशामा लगेको नेपालले आरोप लगाए। 'पहिले माओवादी पार्टीलाई अलग पारेर पछि हामीलाई पनि घोक्र्याएर पार्टीबाट निकाल्नुभयो। आत्मसमपर्ण गरौंला, टाँगमुनि छिरौंला भन्ने उहाँले सोच्नु भएको थियो', उनले भने, ' हामी सम्माजनक एकताको पक्षमा थियौं। तर, केपी ओलीको रबैयामा कुनै सुधार भएन्। उहाँले नीतिभन्दा नेता ठूलो भन्ने मान्यता बोक्नु भयो।' आफूहरुले नेताभन्दा नीति, पार्टी र विधिलाई मान्यता दिएको उनले बताए। उनले ओलीले पार्टी नेताका इशारामा चल्ने संस्था ठानेको बताउँदै भने, 'दक्षिणपन्थी शक्तिसँग साठगाँठ गर्नुभयो। हामीले बामपन्थी र लोकतान्त्रिक शक्तिसँग एकता गर्यौं। ओली संविधानको हत्या गर्ने कार्यमा जुट्नु भयो। हामी संविधान बचाउने काममा जुट्यौं। हामीले देशभक्तिको झण्डा बुलन्द गर्यौं। उहाँले आत्मसमपर्ण र लम्पसारवादको नीति अपनाउनु भयो।भष्ट्रचार र सबै खालका अनुचित कार्यहरु गरेर सरकार संचालन गर्नुभयो। , नेपालले अर्को प्रसंगमा केपी ओलीको पार्टीसँग कुनै एकता नहुने दावीसमेत गरे। लोकतान्त्रिक मूल्य र मान्यता बोकेका पार्टीसँग अगामी चुनावी एकता हुन सक्छ। तर, केपी ओलीसँग कुनै पनि हालतमा एकता हुँदैन भनेर पार्टीका कार्यकर्तालाई आश्वासत समेत पारे।"
"जबराले भने संवैधानिक व्यवस्थाले प्रधानन्यायाधीश भएको हुँ, किन राजीनामा दिने ?","काठमाडौं : प्रधानन्यायाधीश चोलेन्द्र शमशेर जबराले आफू संवैधानिक व्यवस्थाअनुसार प्रधानन्यायाधीश नियुक्ति भएकाले राजीनामा नदिने बताएका छन्। मंगलबार सर्वोच्च अदालतका न्यायाधीशसँगको छलफलमा प्रधानन्यायाधीश जबराले कसैले सडकबाट राजीनामा दे भन्दैमा आफूले राजीनामा नदिने स्पष्ट पारेका हुन्। जबराले फैसला विवादित भएका कारण आफूले राजीनामा दिनुपर्ने भए यसअघि 'विवादित फैसला' गरेका सबै न्यायाधीशहरुले राजीनामा दिनुपर्ने धारणा राखे। 'आफू संवैधानिक प्रक्रियाबाट आएकाले संवैधानिक व्यवस्थाअनुसार अगाडि बढ्छु। कसैले सडकबाट राजीनामा दे भन्दैमा राजीनामा दिन्न,' उनले भने,' प्रश्न उठेका र विवादित श्रीमान्हरुले राजीनामा दिए आफू पनि दिन तयार छु।' छलफलका क्रममा प्रधानन्यायाधीश जबराले कसैको प्रभाव र दबाबमा परेर आफूले पदत्याग नगर्ने बताए। जबरासँगको छलफलमा १५ जना न्यायाधीशहरुले प्रधानन्यायाधीशसँग मार्गप्रशस्त गरिदिन आग्रह गरेका थिए। जबरासँगको भेटघाटपछि न्यायाधीशहरु पुन: आन्तरिक छलफलमा जुटेका छन्। प्रधानन्यायाधीशले राजीनामा नदिने अडान लिएपछि न्यायाधीशहरु पुन: छलफलमा जुटेका हुन्।प्रधानन्यायाधीश विवादमा तानिएपछि इजलास नियमित बस्न सकेको छैन। असन्तुष्ट न्यायाधीशहरुले बहिष्कार गरिदिँदा सोमबार फूलकोर्ट र इजलास पनि बसेन। यस्तै मंगलबार १५ न्यायाधीशका लागि ८ वटा इजलास तोकिएको भएपनि बस्नेनबस्ने अझैं टुंगो लागेको छैन। मन्त्रिमण्डलमा भागबण्डा खोजेको भन्दै जबराको चौतर्फी आलोचना भएको छ। सर्वोच्च अदालतका न्यायाधीशसहित विभिन्न कानुनी संघसंगठनले उनको राजीनामा माग गरेका छन्।"
"एमाले वडा अधिवेशन : ९६ मा सर्वसम्मत, एउटा अझै प्रक्रियामा","स्याङ्जा : स्याङ्जाका ९६ वडामा सर्वसम्मत टुंग्याएको नेकपा एमाले एउटा वडामा भने नेतृत्व चयनका लागि मंगलबार बिहानसम्म प्रयासरत छन्। मुलुकभर एकसात शनिवार सुरु अधिवेशन अनुरुप स्याङ्जामा सोही दिन ९३ वटा वडामा सर्वसम्मत अध्यक्ष चयन भए। आइतवार र सोमबार ३ वटा वडामा टुंगियो। तर, गल्याङ् नगरपालिका ११ मा भने अहिलेसम्म छलफलकै प्रक्रियामा रहेको वडाअध्यक्षका प्रतिस्पर्धी मध्येका एक रुमलाल कडेंलले जानकारी दिए। नेकपा एमाले अध्यक्ष सूर्यप्रसाद गैह्रे (पारस) का अनुसार जिल्लाभरका ९७ वडामा सौहार्दपूर्ण वातावरणमा सर्वसम्मतरुपमा पहिलो अधिवेशन सम्पन्न भएको छ। पुतलीबजार नगरपालिकाको १ मा लोकनारायण ढकाल, २ मा भिमगुरुङ, ३ मा तेजप्रसाद शर्मा, ४ मा दोलराज पोखरेल, ५ मा योगेन्द्रबहादुर कार्की, ६ मा खेमबहादुर गुरुङ, ७ मा नबिन आले, ८ मा मधुकुमार गुरुङ, ९ मा दिलप्रसाद गुरुङ, १० मा दिलबहादुर श्रेष्ठ, ११ मा जीवनप्रसाद पौडेल, १२ मा तेजबहादुर गुरुङ, १३ मा एम रेग्मी र वडा नम्बर १४ मा छबिलाल आचार्य सर्वसम्मत चयन भएका हुन्। भीरकोटका नगरपालिकाको १ मा भगवान केसी, २ मा सीता अधिकारी, ३ मा भोजबहादुर खत्री, ४ मा मेगनारायण ढुंगाना, ५ मा सुर्य चर्माकार, ६ मा छबिलाल बिक, ७ मा बिकास गुरुङ, ८ मा चोकबहादुर गुरुङ र वडा नम्बर ९ मा चोकबहादुर गुरुङको अध्यक्षतामा सर्वसम्मत वडा कमिटि चयन भएको छ। वालिङ नगरपालिकाको अध्यक्षमा १ मा सुरेन्द्र गुरुङ, २ मा स्थानेश्वर रेग्मी, ३ मा थमन गुरुङ, ४ मा अध्यक्ष हरी खनाल, ५ मा मिनबहादुर गुरुङ, ६ मा राजेन्द्र रिजाल, ७ मा तुलबहादुर गुरुङ, ८ मा प्रदीप बगाले, ९ मा प्रेमप्रसाद पराजुली, १० मा डोलराज सुवेदी, ११ मा दयानाथ रेग्मी, १२ मा प्रेम पराजुली, १३ मा यज्ञ पाठक, र वडा नम्बर १४ मा टीकाराम लुइँटेल रहेका छन्। चापाकोट नगरपालिकाको १ मा भुपराज वस्ति, २ मा टिकाराम श्रेष्ठ, ३ मा लोक बहादुर सारु, ४ मा भरत खाँण, ५ मा उजिन्द्र मल्ल, ६ मा लक्ष्यमण खवास, ७ मा वद्रि पाठक, ८ मा हेमबहादुर थापा, ९ मा कृष्ण सुवेदी र १० मा यामकुमारी खनालको नेतृत्वमा कमिटी गठन भएको हो। र, गल्याङ नगरपालिकाको १ मा नन्दलाल बस्याल, २ मा ठगेन्द्र सोमै, ३ मा किसान श्रेष्ठ, ४ मा रामुप्रसाद न्यौपाने, ५ मा धनबहादुर दर्लामी ६ मा रामेश्वर पाण्डे, ७ मा झबिलाल पाण्डे, ८ मा झिमबहादुर थापा, ९ मा बुद्धिसागर कडेंल, १० मा खिमबहादुर बरालको अध्यक्षतामा नयाँ कमिटि निर्वाचित कमिटि चयन भएको छ। वडा नं ११ मा ३ जनाको दावेदारले आ आफना अडानबाट पछि नहटेका कारण यो समाचार तयारपार्दासम्म (बिहान १०) बजेसम्म छलफलमै रहेको बताइएको छ। यसैगरी, आँधीखोला गाउँपालिकाको १ मा पवनकाजी अधिकारी, २ मा नन्दलाल पौडेल, ३ मा बिष्णु खत्री, ४ मा शिव लामीछाने, ५ मा नेत्रप्रसाद बराल र ६ मा भुवनबहादुर जिसिको अध्यक्षतामा कमिटि चयन भएको हो।विरुवा गाउँपालिकाको १ मा नन्दाकुमारी खड्का, २ मा बुद्वबहादुर आले, ३ मा सन्तबहादुर आले, ४ मा रामप्रसाद गुरुङ, ५ मा नबिन थापा, ६ मा कृष्ण केसी, ७ मा, रिमबहादुर गुरुङ र ८ मा गणेशबहादुर रानाको अध्यक्षतामा वडा कमिटि चयन भएको हो। अर्जुनचौपारी गाउँपालिकाको १ मा मिनबहादुर खड्का, २ मा नेत्रबहादुर थापा, ३ मा विष्णुहरि पौडेल, ४ मा मकन गुरुङ, ५ मा गुप्तबहादुर गुरुङ र वडा नम्बर ६ मा रवी केसी निर्बिरोध निर्वाचित भए। फेदीखोला गाउँपालिकाको १ मा दिलबहादुर क्षेत्री, २ मा अभिलास गुरुङ, ३ मा पर्सुराम रानाभाट, ४ मा माधव सुबेदी र वडा नम्बर ५ मा बुद्विराज लामिछानेलाई सर्वसम्मत चुनिए। कालीगण्डकी गाउँपालिकाको १ मा सोभिलाल चौतारे, २ मा डम्बर राना, ३ मा देबेन्द्र थापा, ४ मा श्यामलाल पाण्डे, ५ मा लुककेदार थापा, ६ मा भोजबहादुर दर्लामी र ७ मा रमेश भट्टराईको अध्यक्षतामा नयाँ कमिटि चयन भएको छ। र, हरिनास गाउँपालिकाको वडा नं १ मा कमल राना, २ मा दलबहादुर थापा, ३ मा तारा थापा, ४ मा अध्यक्ष सन्तबहादुर थापा, ५ मा दन्डबहादुर राना, ६ मा तिलबहादुर राना, वडा नम्बर ७ मा कृष्णप्रसाद सुवेदी निर्विरोध चयन भएको अध्यक्ष सूर्यप्रसाद गैह्रेले जानकारी गराए। ५ नगरपालिका र ६ गाउँपालिका रहेको स्याङ्जामा करिब १४ हजार संगठित सदस्य रहेको अध्यक्ष पारशले बताए।"
परमादेश जारी गर्ने पाँचै जना श्रीमानले राजीनामा दिनुपर्छ : ओली,"काठमाडौं : नेकपा एमाले अध्यक्ष केपी शर्मा ओलीले सर्वोच्च अदालतबाट परमादेश गरेर सरकार बनाउने पाँचै जनाले राजीनामा दिनुपर्ने बताएका छन्। पालिका अधिवेशनलाई सम्बोधन गर्दै उनले पाँच जना श्रीमानले परामादेश दिएकाले प्रधानन्यायाधीशको मात्र राजीनामा मागेर नपुग्ने बताएका हुन्। एक जनासँग मात्र किन राजीनामा माग भइरहेकाले पाँचै जनाले राजीनामा दिनु उपयुक्त होइन र भन्दै प्रश्न गरे। संवैधानिक इजलासमा प्रधानन्यायाधीश चोलेन्द्रशमशेर जबरासहित न्यायाधीशहरू दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराई थिए। उनले न्याय प्रणाली स्वच्छ, निष्पक्ष हुनुपर्ने स्पष्ट पारे। ओलीले राज्यका सबै अंग प्रभावकारी हुनुपर्ने धारणा राखे। एमालेले पहिले नै अदालतको फैसला गलत भएको बताएपनि अहिले आएर न्यायाधीश आफैले फैसला दुषित रहेछ भन्न थालेको बताए। सभामुख अग्नी सापकोटाले एमालेमाथि षड्यन्त्र गरेको आरोप लगाए। उनले अहिलेको सरकारलाई पञ्चरंगीको संज्ञा दिएका छन्। उनले पाकिस्तानी शैलीमा परादेशबाट सरकार गठन भएको बताए। एमालेबाहेकका सबै शक्ति एकै ठाउँ हुँदा पनि विकास हुन नसकेको टिप्पणी गरे। देशको प्रमुख पार्टी रहेकाले राष्ट्र निर्माणको अभिभारा एमालेको काँधमा रहेको बताएका हुन्। उनले जनतालाई सचेत गराउने वडा र स्थानीय तहका कमिटी रहेको धारणा राखे।उनले एकै चोटी ६ हजार बढी वडाको अधिवेशन सम्पन्न गरेको बताए।"
एमाले एकताबद्ध भएको सन्देश जनतामाझ पुर्याउनु अहिलेको आवश्यकता : ओली,"काठमाडौं : नेकपा एमाले अध्यक्ष केपी शर्मा ओलीले एमाले एकताबद्ध बनेको सन्देश जनतामाझ पुर्याउनु अहिलेको आवश्यकता भएको बताएका छन्। मंगलबार पालिका अधिवेशनलाई सम्बोधन गर्दै उनले जनताका चाहना नै एमालेको चाहना भएकाले सोहि अनुसार अगाडि बढ्न निर्देशन दिएका हुन्। उनले विपक्षीले एमाले भित्र विवाद र झैझगडा होस् भन्ने चाहेकाले आन्तरिक लोकतन्त्र बलियो बनाएर विरोधि चाहनामाथि चिसो पानी खन्याउनुपर्ने बताए। संविधान, लोकतन्त्र र गणतन्त्रको रक्षा गर्ने पार्टी एमालेमात्रै रहेको बताए। उनले समृद्ध नेपाल, सुखी नेपाली निर्माण गर्ने उद्देश्यमा एमाले पार्टीमात्रै लागिरहेको दाबी गरे। सरकारले गरेका राम्रा काम जनतामाझमा जान नदिने नेताहरु लागि परेको धारणा राखे । उनले आन्तरिक रुपमा अनुशासनहीन र अराजक तत्वका कारण एमाले सरकारले गरेका काम जनताको बीचमा पुग्न नसकेको स्पष्ट पारे। उनले परमादेशको माध्यमबाट आन्तरिक तथा बाह्य तत्व मिलेर एमालेलाई प्रतिपक्षी भूमिकामा पुर्याउन सफलता मिलेको बताए ।ओलीले व्यक्तिगत स्वार्थ, गुटगत स्वार्थबाट जोगिएर अघि बढ्न कार्यकर्तालाई आह्वान गरे। उनले जनतालाई सचेत गराउने स्थानीय तहका कमिटी रहेकाले सक्षम नेतृत्व चयन गर्न आग्रह गरे। उनले बाढी, पहिरो, डुबानपीडितको सम्बोधन तत्काल गर्न सरकारसँग माग गरेका छन्। उनले अहिलेको सरकारलाई पञ्चरंगी भएको संज्ञा दिँदै सरकार सम्पूर्ण रूपमा असफल भएको दाबी गरे। यता, नेकपा एमालेका महासचिव ईश्वर पोखरेलले पोखरेलले महानगरभित्र सदस्य संख्या न्यून भएकाले संगठित सदस्य बढाउनुपर्ने बताए। काठमाडौं महानगरको पालिका अधिवेशनलाई सम्बोधन गर्दै उनले एमालेको राजनीति बुझेकालाई मात्र कमिटीमा ल्याउनुपर्ने धारणा राखे।"
सिके राउत आन्दोलनबीच चुनावी प्रचार गर्दै (फोटो फिचर),"काठमाडौं : डा सिके राउत नेतृत्वको जनमत पार्टी अहिले आन्दोलनमा छ। पार्टीका कार्यकर्ता पूर्व मोरङदेखि पश्चिमको बाँकेबर्दियामा दुई दिनदेखि प्रदर्शन गरिरहेका छन्। प्रदर्शनकारीको आक्रोशको निशानामा मधेशवादी दल परेका छन्। जनमत पार्टीका कार्यकर्ता अझ प्रदेश २ का मुख्यमन्त्री लालबाबु राउत सरकारविरुद्ध थप आक्रोशित देखिन्छन्। उनीहरु राउतलाई लक्षित गर्दै 'साइकल चोर ! देश छोड' नारा लगाउन छाड्दैनन्। प्रदेश २ को मुख्यमन्त्री कार्यालयले बेटी बचाऊ, बेटी पढाऊ कार्यक्रम अन्तर्गत साइकल खरिदमा अनियमिता गरेको आरोपमा अख्यिारले छापामारी गर्यो। त्यसपछि जनमत पार्टी मुख्यमन्त्री कार्यालयविरुद्ध नाराबाजी गर्दै आएको छ। फरक घटनामा गत बिहीबार जनकपुरस्थित खानेपानी तथा ढल व्यवस्थान कार्यालयका निमित्त प्रमुख राजेश कुशवाहालाई अर्धनग्न बनाइ हिलो छ्याप्दै दुर्व्यवहार गरेको घटनामा जनमत पार्टीका १७ जना कार्यकर्ताविरुद्ध प्रहरीले अपराध उपद्र मुद्दामा मुद्दा चलाएको छ। आफ्ना कार्यकर्तामाथि प्रहरीले चलाएको मुद्दा फिर्ता गराउन माग गर्दै डा राउतले कार्तिक ८ गतेदेखि १६ गतेसम्मका लागि साताव्यापी आन्दोलन घोषणा गरेका थिए। तर आन्दोलनमा उत्रिएका समर्थक चुनावी प्रचारमा पनि सरिक देखिएका छन्। आन्दोलनको दोस्रो दिन मंगलबार बाराको कलैयामा उनीहरुले आउँदो निर्वाचनका लागि भोट मागे। समर्थकहरुले चुपे चाप हर्न छाप ! डा सिके राउत जिन्दावाद ! को नारा लगाएका थिए। जनमत पार्टीले भ्रष्टाचारविरुद्ध उठाएको आवाजप्रति धेरैको समर्थन देखिन्छ। तर जनकपुर घटनामा जनतम पार्टीका कार्यकर्ताले कानुन हातमा लिएर कार्यालयका इन्जिनियरप्रति गरेको व्यवहारमा देशव्यापी विरोध भइरहेको छ। जनकपुरधाममा पक्राउ परेका कार्यकर्तालाई छुटाउन प्रदर्शनमा उत्रिएका जनमत पार्टीका कार्यकर्ता ।"
एमाले गोरखा र पालुङटार नगरपालिकाको अध्यक्षमा बस्नेत र श्रेष्ठ,"गोरखा : मंसिर दोस्रो साता दसौं राष्ट्रिय महाधिवेशनको तयारी गरिरहेको नेकपा एमालेले मंगलबार गोरखामा पालिकास्तरको अधिवेशन गरेको छ। मंगलबार अबेर सम्पन्न गोरखा नगरपालिकाको अधिवेशनले देवीबहादुर बस्नेतको अध्यक्षतामा ७५ सदस्यीय नगर कमिटी गठन गरेको छ। जसको उपाध्यक्षमा राजेन्द्र तिवारी (वडा नं३), सचिवमा शम्भू थापा(वडा नं३), र उपसचिवमा मानबहादुर राना(वडा नं५) र कृष्णबहादुर बिक(वडा नं११) सर्वसम्मत चयन भएका पार्टी नेता सम्झना देवकोटाले जानकारी दिइन्। त्यस्तै पालुङ्टार नगरपालिकाको नेकपा एमालेको अधिवेशनले वसन्तकुमार श्रेष्ठको अध्यक्षतामा ६४ सदस्यीय नगर कमिटी सर्वसम्मत चयन गरेको छ। समितिको उपाध्यक्षमा दिनेश अधिकारी( वडा नं ९), सचिवमा प्रकाश न्यौपाने(वडा नं४) र उपसचिवद्वयमा नारायण बराकोटी(वडा नं६) र राममाया राना(वडा नं१०) लाई सर्वसम्मत चयन गरेको नेता हरि काफ्लेले जानकारी दिए। त्यस्तै धार्चे गाउँपालिकाको नेकपा एमालेको अधिवेशनले सुकबहादुर घले(यार्सा)को अध्यक्षतामा ७० सदस्यीय गाउँ कार्यसमिति सर्वसम्मत चयन गरेको छ। जसको उपाध्यक्षमा धनकुमार घले(काशिगाउँ) र सचिवमा राम गुरुङ(लाप्राक)लाई चयन गरेको छ। समितिको उपसचिवमा रमेश गुरुङ र वीरबहादुर गुरुङलाई सर्वसम्मत चयन गरेको एमालेका जिल्ला कमिटी सचिव कृष्ण नेपालीले जानकारी दिए। अजीरकोट गाउँपालिकामा सम्पन्न अधिवेशनले लीलाबहादुर सुनारको अध्यक्षतामा ४५ सदस्यीय गाउँ कमिटी सर्वसम्मत चयन गरेको छ। जसको उपाध्यक्षमा सिंहबहादुर तामाङ, सचिवमा सर्मिला तामाङ र उपसचिवहरुमा शेरबहादुर गुरुङ र कमल भटटलाई चयन गरेको नेता कमल दानीले जानकारी दिए। त्यस्तै सिरानचोक गाउँपालिकामा सम्पन्न अधिवेशनले विराज गुरुङको अध्यक्षतामा गाउँ कमिटी चयन गरेको छ। जसको उपाध्यक्षमा मोहन शाही, सचिवमा ज्ञानराज गुरुङ र उपसचिवहरुमा शिव पोखरेललाई सर्वसम्मत चयन गरेको छ। गण्डकी गाउँपालिकामा सम्पन्न अधिवेशनले विष्णु पन्तको अध्यक्षतामा ३१ सदस्यीय गाउँ कमिटी चयन गरेको छ। जसको उपाध्यक्षमा इन्द्रबहादुर बिक, सचिवमा भीमलाल श्रेष्ठ र उपसचिवमा लीलाबहादुर पाण्डे र विमला चेपाङलाई सर्वसम्मत चयन गरेको अध्यक्ष पन्तले जानकारी दिए। त्यस्तै भीमसेन थापा गाउँपालिकामा सम्पन्न अधिवेशनले सुजन सिम्खडाको अध्यक्षतामा सर्वसम्मत गाउँ कमिटी गठन गरेको छ। जसको उपाध्यक्षमा नवराज पोखरेल, सचिव हरि सिंखडा र उपसचिवमा कमल भट्ट र निलप्रसाद खनाल चयन भएका छन्। एमाले गण्डकी प्रदेश कमिटि सदस्य सुरेन्द्र थापाको प्रमुख आथित्यतामा कार्यक्रम भएको नव निर्वाचित सचिव हरि सिंखडाले बताए। कार्यक्रममा रामप्रसाद अर्याल, सादुराम थापा, सूर्य श्रेष्ठ, नेकपा माओवादी केन्द्रका सागर श्रेष्ठ, कांग्रेसका नारायण भट्टराई लगायतले धारणा राखेका थिए। त्यस्तै बारपाक सुलिकोट गाउँपालिकामा सम्पन्न अधिवेशनले हरि बस्नेतको अध्यक्षतामा ३५ सदस्यीय गाउँ कमिटी चयन गरेको छ। कमिटिको उपाध्यक्षमा खेम घले, सचिवमा सुजन गुरुङ र उपसचिवमा हरिकुमार श्रेष्ठ चयन भएका छन्।"
प्रधानन्यायाधीशलाई भेट्दै न्यायाधीशहरु,"काठमाडौं : प्रधानन्यायाधीश चोलेन्द्र शमशेर जबरा र सर्वोच्च अदालतका न्यायाधीशहरुबीच भेटघाट हुँदैछ। प्रधानन्यायाधीशसँग न्यायाधीशहरुले मंगलबार बिहान साढे ११ बजे भेटघाट गर्ने बताइएको छ। सोमबार बोलाएको पूर्णबैठक (फूलकोर्ट) र इजलास बहिष्कार गरेका न्यायाधीशहरु मंगलबार प्रधानन्यायाधीश जबरालाई भेट्न लागेका हुन्। न्यायाधीशहरुले बहिष्कार गर्दा सोमबार फूलकोर्ट बैठक बस्न सकेन। प्रधानन्यायाधीश जबराले फूलकोर्टको एजेन्डाबारे छलफलै नगरी बैठक आह्वान गरेको भन्दै न्यायाधीशहरुले आपत्ती जनाएका छन्। उनीहरुले प्रधानन्यायाधीशलाई मार्गप्रशस्त गरिदिन आग्रह गरेका छन्। प्रधानन्यायाधीश जबराले सर्वोच्चका न्यायाधीशलाई विश्वासमा दिलाएर कार्यसम्पादन गर्न नसकेकै कारण उनीहरुले समेत निकास दिनुको विकल्प नरहेको बताएका छन् । जबरामाथि कार्यपालिकामा भागबण्डा खोजेको, पेसी प्रणाली परिवर्तन अस्वीकार गरेकोलगायतका आरोप असन्तुष्ट न्यायाधीशहरूको छ । यस्तै नेपाल बार एसोसियसनले पनि प्रधानन्यायाधीश जबराले निकास दिनुपर्ने बताएको छ । चौतर्फी विवादमा परेपछि प्रधानन्यायाधीश जबराले कानुन व्यवसायीको छाता संगठन नेपाल बारका पदाधिकारीसँग छलफल गरेका थिएन्।"
प्रधानन्यायाधीशले राजीनामा दिनुपर्छ,"काठमाडौं : कानुनी राज्य संस्थागत भएमात्रै लोकतान्त्रिक व्यवस्था र सामाजिक न्याय सर्वसाधारणले अनुभूति गर्न सक्छन्। यसको मुख्य भूमिका सर्वोच्च अदालत र प्रधानन्यायाधीशकै हो। तर अहिले प्रधानन्यायाधीश चोलेन्द्रशमशेर जबरा आफैं कठघरामा छन्। उनका गतिविधिप्रतिको गहिरो असन्तुष्टि छरिएको छ। पछिल्लो समय प्रधानन्यायाधीश जबराले मुलुकको कार्यकारी निकायमा हिस्सा खोज्ने विषयले उनी विवादित छन्। बहालवाला न्यायाधीशहरू, पूर्वन्यायाधीश फोरम, नेपाल बार एसोसियसनको अहिले एउटै स्वर छ, प्रधानन्यायाधीशले न्यायालयको नेतृत्व गर्न सकेनन्। निकास दिएर अब मार्ग प्रशस्त गर्नुपर्छ। हामीले देशभरका उच्च अदालत बार एसोसिएसनहरूका पदाधिकारीलाई यसै विषयमा प्रतिक्रिया लिएका छौं। ०० न्यायालय स्वतन्त्र हुनुपर्छलाखमान राई : अध्यक्ष, उच्च अदालत बार एसोसिएसन, धनकुटापछिल्लो समय विकसित घटनाक्रमले न्यायालयमा राजनीतीकरण भएको शंका गर्न सकिन्छ। तर यो प्रष्ट भइसकेको छैन। पुष्टि गर्ने आधारहरू भविष्यमा देखिन सक्छन्। न्यायालयमा राजनीतीकरण हुनु हुँदैन। न्याय क्षेत्रका कोही पनि यसमा मुछिनु हुँदैन। राजनीतिक तथा संवैधानिक निकायमा भागबन्डा खोज्नुले आम जनमानसमा न्यायालयप्रतिको गरिमा र विश्वास घटाइरहेको देखिन्छ। यो एकदमै दुर्भाग्य हो। योभन्दा पहिले यस्तो किसिमको विवाद देखिएको थिएन। अब न्यायालयको भविष्य कस्तो होला र कता जान्छ भन्ने आम चासोको विषय बनेको छ। न्यायालय स्वतन्त्र हुनुपर्छ। न्यायालय र न्यायाधीश कसैको दबाब र प्रभावमा पर्नु हुँदैन। ००० भागबन्डाको रोग हटाउनु आवश्यक किशोरी साह : अध्यक्ष, उच्च अदालत बार एसोसिएसन, जनकपुर न्यायाधीशमा हुने राजनीतिक नियुक्तिले गर्दा न्यायालय धेरै विवादमा पर्दै आएको छ। जबसम्म न्यायालय स्वतन्त्र र प्रतिस्पर्धी हुँदैन तबसम्म यो समस्या यथावत् नै रहन्छ। जबसम्म हाम्रोभन्दा राम्रोलाई महत्व दिइँदैन र राजनीतिक भागबन्डाको आधारमा न्यायाधीश जस्तो पदलाई बाँडिन्छ तबसम्म न्यायालयको गरिमा जोगाउन सकिँदैन। यस्ता विकृतिले न्याय प्रणाली नै दूषित हँुदै आएको छ। न्याय सम्पादन पनि निष्पक्ष नभई पक्षपाती हुन जान्छ। तसर्थ सबैभन्दा पहिले न्यायालयबाट भागबन्डाको रोग हटाउनु आवश्यक छ। वर्तमान परिपे्रक्ष्यमा कार्यपालिका र व्यवस्थापिकाबाट असन्तुष्टहरूका लागि न्यायपालिका मात्रै आशा छ। जनताले अहिले पनि न्यायपालिकाबाट न्याय पाइन्छ भनेर विश्वास लिएका हुन्छन्। ०००न्याय सम्पादन स्वतन्त्र देखिएन शंकर दीप मडै, अध्यक्ष, उच्च अदालत बार एसोसियसन, दिपायलस्वतन्त्र न्यायापालिका शक्ति पृथकीकरणको सिद्धान्तअनुसार कार्यपालिका, न्यायपालिका र व्यवस्थापिकाको शक्ति सन्तुलनको हिसाबले स्वतन्त्र हुनुपर्छ भन्ने हो। अहिले जुन लिने दिने कुरा पनि बाहिर आयो, यसले अदालतको वास्तवमा गरिमा घटाउने काम गर्यो। न्याय सम्पादन स्वतन्त्र देखिएन। न्यायपालिकाको गरिमा बढाउन अब अदालतले नै स्वतन्त्र भएर काम गर्नुपर्यो। आफ्नो हिस्सा खोज्ने र मन्त्रिमण्डलमा पनि आफ्ना मान्छे हाल्नेसम्मका कुराहरू बाहिर आएपछि यसले अदालतको गरिमा घटाउने काम भयो। त्यसैले उहाँले गर्न नहुने काम गर्नुभयो। उहाँले त प्रधानन्यायाधीशको हैसियतले बस्नुपर्यो नि। ०००न्यायालयको गरिमामाथि प्रश्न उठेको छउद्धवराज भट्ट : अध्यक्ष, उच्च अदालत बार एसोसियसन, कञ्चनपुरहाम्रो मूल्य मान्यता भनेको अदालतलाई अनावश्यक रूपमा विवादमा पार्नु हुँदैन भन्ने हो। कानुनको मूल्य मान्यता पनि त्यही हो। न्यायमा आस्था राख्ने सबैको सम्मानित सर्वोच्च अदालत अथवा न्यायपालिका कुनै पनि विषयमा यसरी विवादमा आउनु हुँदैन भन्ने मान्यता हो। अहिले मात्रै होइन, केही समयदेखि नै सर्वोच्च अदालत देशको सर्वोच्च निकाय रहेको छ। त्यहाँ रहेका प्रधानन्यायाधीशदेखि केही न्यायाधीशहरूको बारेमा पनि पटकपटक कुरा उठ्दै आइरहेको छ। हिजोका दिनमा पनि बहस बहिष्कार गर्ने कुरा आइरहेकै हो। पछिल्लो समय न्यायालयको गरिमामाथि प्रश्न उठेको अवस्था छ। समग्र रूपमा भन्नुपर्दा अहिले बाहिर आइराखेको अवस्था राम्रो होइन, यसलाई समाधान गर्नुपर्छ। ००० न्यायपालिकालाई अनिर्णयको बन्दी बनाउनु हुँदैन पदम पाण्डे, सचिव, उच्च अदालत बार एसोसियसन, नेपालगन्ज विधिको शासन र मौलिक हक तथा नागरिक अधिकारको रक्षार्थ सदैव पहरेदारको रूपमा रहने न्यायपालिकाको उच्च तहमा रहेको सर्वोच्च अदालत आज आफैं अनिर्णयको बन्दी बनिरहेको छ। प्रधानन्यायाधीशको क्षमता र नेतृत्वदायी भूमिकाका विषयमा विगतका चार वर्षदेखि नै अनेकौं पटक विवाद, बहस र छलफल हुँदै आइरहेका छन्। नेपालको संविधानले परिकल्पना गरेको स्वतन्त्र न्यायपालिकालाई कुनै पनि सर्तमा निर्देशित वा अनिर्णयको बन्दी बनाउन पाइँदैन। यो जिम्मेवारी लोकतन्त्र, विधिको शासन, संवैधानिक सर्वोच्चता, स्वतन्त्र न्यायपालिका, मानवअधिकार, स्वतन्त्र पत्रकारितामा विश्वास गर्ने सबैको साझा हो। त्यसतर्फ सबैले सोच्न सकिएन भने इतिहासले कसैलाई माफी दिने छैन। ००० न्यायपरिषद्को संरचना परिवर्तन गर्नुपर्छ प्रमोद साह, अध्यक्ष, उच्च अदालत बार एसोसियसन, वीरगन्ज न्यायालयमा राजनीति हाबी भएको छ। अहिलेको न्याय परिषद्को संरचना नै ठीक छैन। न्यायपरिषद्मा राजननीतिक दल हाबी छ। जुन देशमा सर्वोच्च अदालतका न्यायाधीशहरू राजनीतिक दलको कोटाबाट नियुक्त हुन्छन् त्यहाँको न्यायालय कदापि स्वतन्त्र हुनै सक्दैन। अदालतको फैसला राजनीतिक दलकै दबाब र प्रभावमा हुन्छ। यस्तो भएपछि न्यायालय विवादित हुने नै भयो। अहिले यहाँको न्यायालयमा ठ्याक्कै त्यही भइरहेको छ। न्यायालयको गरिमा बढाउन पहिलो काम हाम्रो न्यायपालिकाको शुद्धीकरण गर्नुपर्छ। अर्थात् अहिले हाम्रो न्यायपरिषद्को जुन संरचना छ, त्यो परिवर्तन गर्नुपर्छ। अर्को भनेको सर्वोच्च अदालतमा न्यायाधीश नियुक्त गर्ने अहिलेको प्रक्रियालाई परिवर्तन गर्नुपर्छ। ०००बिचौलियाको चलखेल रोक्नुपर्छवीरबहादुर खड्का, उच्च अदालत बार एसोसियसन, इलाम न्यायालयमा अहिले मुद्दा मिलाउने क्रममा बिचौलिया हावी भयो। बिचौलियालाई कुन मुद्दा कुन न्यायाधीशले हेर्छन् भन्ने पनि जानकारी हुन्छ। उनीहरूले व्यक्तिबाट रकम लिएर मुद्दा मिलाउने काममा चलखेल गर्ने गर्छन् भन्ने कुरा बाहिर आएको छ। बिचौलियाको कारणले पीडितले न्याय नपाएको गुनासो छ। न्यायालयमा जनआस्था घट्नुको एउटा कारण यो पनि हो। अर्को चाहिँ राजनीतिक हस्तक्षेपले पनि न्यायालय विवादमा पर्ने गरेको छ। न्यायाधीश नियुक्तिको क्रममा पनि योग्य र सक्षमभन्दा राजनीतिक दलको सिफारिसको आधारमा हुने भएकाले न्याय गर्दा राजनीतिक दलहरूप्रति झुकाव राख्ने गरेको पाइन्छ। बिचौलियालाई चलखेल गर्नबाट रोक्न सके मात्र न्यायालयको गरिमा बढ्छ। ००० विवादितलाई हटाउने व्यवस्था गर्नुपर्छ सुशीलकुमार पोखरेल, अध्यक्ष, उच्च अदालत बार एसोसियसन, हेटौंडान्यायाधीश नियुक्ति राजनीतिक नियुक्तिले हुने भएकोले यस्तो समस्या आउन थालेको हो। साथै न्यायाधीशले आफ्नो विवेक गुमाउँदा पनि न्यायालय विवादमा पर्दै आएको छ। यसको गरिमा बढाउन न्यायाधीश नियुक्ति निष्पक्ष हुनुपर्छ। सक्षम, योग्य र राजनीति नगर्ने व्यक्तिलाई न्यायाधीश नियुक्त गर्नुपर्छ। हाल बहाल रहेका न्यायाधीशहरूको पुनर्संरचना गर्नुपर्छ। कानुन व्यवसायी र राजनीतिज्ञहरूले पनि अत्यावश्यक रूपमा हस्तक्षेप गर्न हुँदैन। विवादित न्यायाधीशलाई तुरुन्त हटाउने कानुनी व्यवस्था गर्नुपर्छ। ०००सक्षमलाई पुनर्नियुक्ति र खराबलाई बिदाइरमेश खड्का, सचिव, बागलुङ उच्च अदालत बार एसोसियसननेपालमा २०४६ सालको परिवर्तनपछि न्यायपालिकामा भित्री रूपमा भएको राजनीतिक हस्तक्षेप बढ्दो क्रममा छ। पुरानो व्यवस्था बदलेर नयाँ संघीय लोकतान्त्रिक गणतन्त्र स्थापित भयो। यो अहिलेको उन्नत व्यवस्थामा पनि भागबन्डामा आधारित रहेर न्यायाधीश नियुक्ति गर्ने प्रवृत्ति निरन्तर छ। यही बेथितिले नै न्यायपालिकामा यो रूप देखिएको हो। न्यायपालिकामा सक्षम, निर्भीक, सिर्जनशील, स्वतन्त्र नेतृत्वको अभाव अर्को कारण हो। न्यायालयको गरिमा कायम राख्न तिनै तहका अदालतका न्यायाधीशहरूमध्ये सक्षमलाई पुनर्नियुक्ति, बढुवा गर्ने र खराबलाई बिदाइ गर्ने, न्याय परिषद्को संरचनामा परिवर्तन गर्ने, न्यायाधीशको नियुक्ति मापदण्ड बनाएर मात्रै गर्नु जरुरी छ। ०००अदालत राजनीतिबाट प्रभावित हुनु हुँदैननारायणप्रसाद दाहाल, अध्यक्ष, उच्च अदालत बार एसोसियसन, विराटनगर न्यायाधीश र कानुन व्यवसायीले गैरजिम्मेवार भएर बोल्ने र आफ्नो मर्यादा भुल्ने भएकाले अदालतको मर्यादामा आँच आउन थालेको छ। अदालतको संवेदनशीलता थाहा हँुदा पनि त्यसलाई भुलेर बोल्दा यसको मर्यादामा आँच आएको हो। अब आफ्नो कर्तव्य र दायरा बुझेर काम नगरे अदालत माथि जनताको विश्वास घट्छ। अदालतमा सधैं राजनीतिक हस्तक्षेप हुन्छ। यसरी अदालत राजनीतिबाट प्रभावित हुनु हुँदैन। वर्तमान अवस्थामा केही राजनीतिक हस्तक्षेप भएको जस्तो लाग्छ। न्यायालयले आफ्नो मर्यादा बुझेर कामकारबाही गरेर जनताको विश्वास जित्नुपर्छ। ०००पदलाई स्वार्थपूर्तिमा प्रयोग गर्नु भएन देवी सेजुवाल, अध्यक्ष, उच्च अदालत बार एसोसियसन, जुम्ला लोकतन्त्रको सुन्दर पक्ष शक्ति पृथकीकरण नै हो। तर हाम्रोजस्तो संसदीय व्यवस्था भएको देशमा कतिपय संवैधानिक निकायमा नै राजनीतिक नियुक्ति हुन्छ। यसरी नियुक्त भएको पात्रले निश्चित दल समूहको स्वार्थअनुसार काम गर्छन्। स्वार्थअनुसार काम गर्न दबाब पनि दिइन्छ। यसबाट न्यायालय पनि अछुतो रहन सकेको छैन। यसले पनि हाम्रो न्यायालय बारम्बार विवादमा आउँछ। न्यायालयको गरिमा बढाउन पदलाई स्वार्थपूर्तिमा प्रयोग गर्नु भएन। पदमा बसेका व्यक्तिहरू इमान्दार बन्नुपर्छ। पदमा रहेकाहरूले जिम्मेवारी इमान्दारिताका साथ पूरा गरेमा न्यायालयको साख जोगिन्छ।०००इमान्दार नहुनु अहिलेको मुख्य समस्याउत्तम आचार्य, अध्यक्ष, उच्च अदालत बार एसोसिएसन, सुर्खेतपदमा भएकाहरूले आफ्नो जिम्मेवारी पूरा नगरेमा हरेक क्षेत्रमा समस्याहरू आउँछन्। अदालत वा न्यायालयमा मात्र होइन, राज्यका हरेक अंगमा पदमा बस्नेहरू इमान्दार नहुनु अहिलेको मुख्य समस्या हो। यसको उदाहरण पछिल्लो समय देशको न्यायालयमा देखिएको छ। अर्थात् जनतालाई सहज रूपमा न्याय दिनुपर्ने अदालत र न्यायालयलाई विवादमा तानिएको छ। विवाद हुनुको मुख्य कारण त स्वार्थकै लडाइँ हो। हाम्रो न्यायालयको गरिमा अरूले बढाउने होइन, न्यायालयको विभिन्न तहमा जिम्मेवारी सम्हालेका र पदमा बस्नेहरूले सही आचारण र इमान्दारितापूर्वक काम गरेमा न्यायालयको गरिमा बढ्छ। मुख्य विषय सबैले आफ्नो पदअनुसारको जिम्मेवारी पूरा गर्नु पर्दछ।०००स्वार्थ समूहले शक्ति हत्याउन गरिएको प्रपञ्च होमेघहरि आचार्य, उपाध्यक्ष, नेपाल बार एसोसियसन जिल्ला तथा उच्च बार इकाइ, ओखलढुंगा अहिले न्यायालयमा भएको रडाको न्यायालयभित्रको आन्तरिक स्वार्थ समूहले शक्ति हत्याउन गरिएको प्रपञ्च मात्र हो। यसको समाधानमा नेतृत्व आफैं अग्रसर हुनुपर्छ। न्यायालय विवादमुक्त र नागरिकको भरोसायोग्य हुनुपर्नेमा अहिले शक्ति आर्जन र अवसर प्राप्तिमा न्यायमूर्तिहरू जोडिनु दु:खद् पक्ष हो। अदालतले नागरिकको विश्वास जित्ने गरी न्याय निरूपण चुस्त दुरुस्त बनाउनुका साथै न्यायमूर्तिहरूले आफ्ना आचारसंहिता पूर्ण पालना गर्नुपर्छ।"
आन्तरिक छलफल सकेर प्रधानन्यायाधीश भेट्न पुगे न्यायाधीश,"काठमाडौं : आन्तरिक छलफल सकेर सर्वोच्च अदालतका न्यायाधीशहरु प्रधानन्यायाधीश चोलेन्द्र शमशेर जबरा भेट्न गएका छन्। प्रधानन्यायाधीशसँग न्यायाधीशहरुले मंगलबार बिहान साढे ११ बजे भेट्न कार्यक्रम रहेपनि छलफलमा व्यस्त रहेका कारण केहीबेर ढिलो भएको हो। प्रधानन्यायाधीश जबराले सर्वोच्चका न्यायाधीशलाई विश्वासमा दिलाएर कार्यसम्पादन गर्न नसकेकै कारण उनीहरुले समेत निकास दिनुको विकल्प नरहेको बताएका छन् । जबरामाथि कार्यपालिकामा भागबण्डा खोजेको, पेसी प्रणाली परिवर्तन अस्वीकार गरेकोलगायतका आरोप असन्तुष्ट न्यायाधीशहरूको छ । न्यायाधीशहरुले सोमबार पूर्णबैठक (फूलकोर्ट) र इजलास बहिष्कार गरेका थिए। न्यायाधीशहरुले बहिष्कार गर्दा सोमबार फूलकोर्ट बैठक बस्न सकेन। प्रधानन्यायाधीश जबराले फूलकोर्टको एजेन्डाबारे छलफलै नगरी बैठक आह्वान गरेको भन्दै न्यायाधीशहरुले आपत्ती जनाएका छन्। उनीहरुले प्रधानन्यायाधीशलाई मार्गप्रशस्त गरिदिन आग्रह गरेका छन्। यस्तै नेपाल बार एसोसियसनले पनि प्रधानन्यायाधीश जबराले निकास दिनुपर्ने बताएको छ । चौतर्फी विवादमा परेपछि प्रधानन्यायाधीश जबराले कानुन व्यवसायीको छाता संगठन नेपाल बारका पदाधिकारीसँग छलफल गरेका थिएन्।"
प्रधानन्यायाधीशसँगको भेटघाटलगत्तै न्यायाधीशहरु फेरि आन्तरिक छलफलमा जुटे,"काठमाडौं : सर्वोच्च अदालतका प्रधानन्यायाधीश चोलेन्द्र शमशेर जबरा र न्यायाधीशबीचको छलफल सकिएको छ। छलफल सकेर न्यायाधीशहरु पुन: आन्तरिक छलफलमा जुटेका छन्। प्रधानन्याधीश जबरामाथि कार्यपालिकामा भागबण्डा खोजेको, पेसी प्रणाली परिवर्तन अस्वीकार गरेकोलगायतका आरोप असन्तुष्ट न्यायाधीशहरूको छ । न्यायाधीशहरुले सोमबार पूर्णबैठक (फूलकोर्ट) र इजलास बहिष्कार गरेका थिए। न्यायाधीशहरुले बहिष्कार गर्दा सोमबार फूलकोर्ट बैठक बस्न सकेन। प्रधानन्यायाधीश जबराले फूलकोर्टको एजेन्डाबारे छलफलै नगरी बैठक आह्वान गरेको भन्दै न्यायाधीशहरुले आपत्ती जनाएका छन्। उनीहरुले प्रधानन्यायाधीशलाई मार्गप्रशस्त गरिदिन आग्रह गरेका छन्। यस्तै नेपाल बार एसोसियसनले पनि प्रधानन्यायाधीश जबराले निकास दिनुपर्ने बताएको छ। प्रधानन्यायाधीश विवादमा तानिएपछि इजलास बस्न सकेको छैन। प्रधानन्यायाधीशविरुद्ध उत्रिएका सर्वोच्च अदालतका न्यायाधीशहरुले सोमबार पनि इजलास बहिष्कार गरेका थिए।आज पनि इजालस बस्नेनबस्ने अझैं टुंगो लागेको छैन।"
प्रधानन्यायाधीशविरुद्ध बारले गर्यो आन्दोलनका कार्यक्रम घोषणा,काठमाडौं : नेपाल बार एसोसियसनले थप आन्दोलनका कार्यक्रम घोषणा गरेको छ। बारका महासचिव लीलामणि पौडेलले थप आन्दोलनका कार्यक्रम घोषणा गर्ने निर्णय गरेको जानकारी दिए। न्यायपालिकालाई राजनीतिक हस्तक्षपमुक्त बनाउनुपर्ने बारको सुझाव छ। बारले प्रधानन्यायाधीश चोलेन्द्रशमसेर जबराले तत्काल राजीनामा दिनुपर्ने माग गर्ने निर्णय गरेको छ। न्यायाधीशहरुलाई समेत विश्वासमा लिन नसकेको बारले निष्कर्ष निकालेको छ। मंगलबार बसेको बारको बैठकमा उपस्थित अधिकांशले जबराविरुद्ध आन्दोलनमा जाने निष्कर्श निकालेका थिए। बैठकमा सहभागी बारका पदाधिकारी र सल्लाहकार समितिका सदस्यसहित ३६ मध्ये ३५ जनाले आन्दोलनमा जाने धारणा राखेका थिए। जबरा पदमा रहुन्जेलसम्म बहस गर्न समेत नजाने बारको निष्कर्श छ।
पालिका अधिवेशनलाई सम्बोधन गर्दै अध्यक्ष ओली,"काठमाडौं : नेकपा एमाले अध्यक्ष केपी शर्मा ओलीले भर्चुअल माध्यमबाट पालिका अधिवेशनको उद्घाटन गर्दैछन्। अध्यक्ष ओलीले भर्चुअल माध्यमबाट दिउँसो १ बजे सम्बोधन गर्न लागेका हुन्। एमालेले मंगलबार एकसाथ ७५३ स्थानीय तहमा पालिका अधिवेशन गर्दैछ। अधिवेशनले अध्यक्ष १, उपाध्यक्ष १, सचिव १, उपसचिव २ र विधानअनुसार अधिकतम संख्यामा नबढ्ने गरी सदस्यहरू रहेको पालिकाइलाका कमिटी निर्वाचित गर्नेछ। पालिकाइलाका मातहतका वडाशाखा कमिटीका अध्यक्ष पालिकाइलाका कमिटीका पदेन सदस्य हुनेछन्। नयाँ विधानअनुसार गाउँपालिका र नगरपालिका कमिटीको अधिकतम सदस्य संख्या ७५ हुने व्यवस्था छ। यस्तै, अधिकतम सदस्य संख्या उपमहानगरपालिकामा ८५, महानगरपालिकामा १ सय १ र इलाकामा ५१ हुनेछ। मुलुकमा ६ महानगरपालिका, ११ उपमहानगरपालिका र २ सय ७६ नगरपालिका र ४ सय ६० गाउँपालिका छन्। यो अधिवेशनबाट ५६ हजारभन्दा बढी नयाँ नेतृत्व चुनिँदै छन्। नयाँ विधानले पालिका कमिटी दुई अधिवेशनबीचको अवधिमा आफ्नो कार्यक्षेत्रमा पार्टीको मुख्य कार्यकारी संस्था हुने व्यवस्था गरेको छ। त्यसैले पालिका अधिवेशनलाई महत्वका साथ हेरिएको छ। लाइभ"
प्रधानन्यायाधीशलाई महाभियोग लगाउनेबारे छलफल भएको छैन : प्रचण्ड,"चितवन : नेकपा एमाले र माओवादी केन्द्रबीच एकता भएर बनेको नेकपाबाट पुनअलग भएर पुरानै दलमा फर्किएको एउटा घटक नेकपा एमालेले माओवादी केन्द्रका अध्यक्ष पुष्पकमल दाहालकै गृहजिल्लामा महाधिवेशनको तयारी गरिरहँदा दाहालले आफूलाई विजयी गराउने अभियानको सुरुवात गरेको भन्दै व्यङ्ग्य गरेका छन्। उनले आफूलाई महत्व दिएर चितवनमा महाधिवेशन गरेको बताएका छन्। मंगलबार भरतपुर विमानस्थलमा पत्रकारसँग कुराकानी गर्दै अध्यक्ष दाहालले आफूमाथी केन्द्रीत गरेर एमालेले चितवनमा महाधिवेशन गरेको बताउँदै त्यसले देशको राजनितिमा प्रचण्डको भूमिका तथा महत्व के रहेछ भन्ने कुराको पुष्टि गरेको दावी गरे। 'उहाँहरुले यहाँ महाधिवेशन गरेर मलाई विजयी गराउने सुरुवात गर्नुभयो भन्ने लागेको छ,दाहालले भने,एमालेले मलाई कति महत्व दिँदोरहेछ भन्ने कुरा अब चितवनका जनताले राम्रै बुझ्ने भएनी?, उनले एमालेको महाधिवेशनले आफूलाई फाईदा पुग्ने बताए। एमालेले बुटवलमा गर्ने भनेको महाधिवेशन अन्तिम समयमा प्रचण्डकै जिल्लामा जानुपर्छ भनेर निर्णय गर्नु हाम्रो लागी खुसीकै कुरा हो,उनले भने,प्रचण्डमाथी केन्द्रीत गरे महाधिवेशन गर्नु फाईदाजनक भएन र? उनले माओवादी केन्द्रले पनि चितवनमै महाधिवेशन गर्ने बताए। एमालेले पनि यही महाधिवेशन गरेपछी म पनि यही आउन परेन त?, उनले भने, पार्टीमा चुनाव लड्ने यो अन्तिम हुन सक्छ। आफन्तलाई कोटामा मन्त्री नियुक्तिको भागवण्डा गरेको आरोप लागेपछि प्रधानन्यायाधीश चोलेन्द्र शम्सेर जबरा विवादमा तानिएपछि यस विषयमा केहीदिनभित्र सत्तागठबन्धनका दलले धारणा तय बनाउने बताए। न्यायलयमा देखिएको विवाद एक दुई दिनभित्रमा उचित निष्कर्षमा पुग्ने बताएका छन्। राज्यका प्रमुख अंग न्यायपालिका, कार्यकालिका र व्यवस्थापिकाले आफ्नो स्वतन्त्रता र गरिमालाई कायम राख्नुपर्ने बताएका छन्। प्रधानन्यायाधीश जबरालाई तत्काल महाभियोग लगाउने विषयमा गठबन्धनबीच छलफल नभएको बताएका छन्। पछिल्लो समय न्यायलयमा देखिएको विवादको विषयमा हिजो मात्रै गठबन्धनका तीनवटा पार्टी जुटेका थियौं। तर पाँचवटै पार्टी जुटेर यो छलफलमा गर्ने भन्ने कुरा भएको छ, प्रचण्डले भने,महाभियोगको त हामीले चर्चा नै गरेको छैन। यसमा प्रसंग नै आएको छैन। चैतमा निर्वाचन गर्ने कुरामा संविधान र निर्वाचनको ऐनमा विवाद भएकोले त्यस विषयमा निर्वाचन आयोगसँग शीर्ष नेतृत्वको छलफलले टुङ्गाउने उनले बताए।"
प्रधानन्यायाधीश राजीनामाको दबाबमा,"काठमाडौं : न्यायिक स्वतन्त्रता र गरिमाविपरीतका शृंखलाबद्ध कार्यका कारण प्रधानन्यायाधीश चोलेन्द्रशमशेर जबरा संकटको डिलमा पुगेका छन्। उनी सर्वोच्च अदालतकै न्यायाधीश, पूर्वप्रधानन्यायाधीश, पूर्वन्यायाधीश, नेपाल बार एसोसिएसन र नागरिक समाजबाट चौतर्फी दबाबमा परेका छन्। सर्वोच्चका १३ न्यायाधीशले सोमबार पूर्ण बैठक (फुलकोर्ट) बैठक बहिस्कार गरेका छन्। उनीहरू प्रधानन्यायाधीशले तोकेको इजलासमा पनि बसेनन्। सर्वोच्चको कामकारबाही नै ठप्प भयो। न्यायिक इतिहासमा यो नौलो घटना हो। अब सहकर्मीसँग एकसाथ इजलासमा बस्न जबरालाई कठिन छ। जबराको राजीनामा माग्नेको संख्या बढ्दो छ। त्यसमा चार पूर्वप्रधानन्यायाधीश, पूर्वन्यायाधीशको फोरमपछि नेपाल बार पनि थपिएको छ। एकपछि अर्को विवादित कदमबाट उम्कन प्रधानन्यायाधीश जबराले यसबीच अनेक डिल गरे। तर, उनको संकट झन् गहिरिँदो छ। डिल १ चार पूर्वप्रधानन्यायाधीशका घरघरमाप्रधानन्यायाधीश जबराले असोज २६, २७ र २८ गते चार पूर्वप्रधानन्यायाधीशका घरघरमा पुगेर आफ्नो संकट पार लगाइदिन आग्रह गरे। उनी मीनबहादुर रायमाझी, अनुपराज शर्मा, कल्याण श्रेष्ठ र सुशीला कार्कीको घर पुगेका थिए। दसैंको शुभकामना आदानप्रदान गर्न भन्दै उनले फोन गरी समय मागेको पूर्वप्रधानन्यायाधीशहरू बताउँछन्। तर, पूर्वन्यायाधीशको फोरमले जबराकै राजीनामा माग्यो। उक्त प्रयासबाट कुनै उपलब्धि भएन। डिल २ माओवादी अध्यक्ष दाहालसँग लेनदेनजबराले दसैं बिदाका बेला माओवादी केन्द्र अध्यक्ष पुष्पकमल दाहालसँग भेट गरे। त्यो भेटलाई लिएर जबराको आलोचना भयो। नेपाल बारका पदाधिकारीसँग आइतबार भएको छलफलमा उनले दाहालसँग भेट गरेको स्वीकार गरे। बारका पदाधिकारीले दाहालसँग लेनदेनको आशंकामा र्याख्र्याख्ती पारे। डिल ३ नेपाल बारका पदाधिकारीसँग दोस्ती जटिल मोडमा पुगेपछि जबरा आइतबार नेपाल बार एसोसिएसनका पदाधिकारीसँग छलफलमा बसे। उनले न्यायालय सुधारका नाममा न्यायाधीश हरिकृष्ण कार्की संयोजकत्वको प्रतिवेदन कार्यान्वयन गर्ने आश्वासन दिए। तर, बारका पदाधिकारीको सोमबार बसेको बैठकमा प्रधानन्यायाधीश जबराको राजीनामा माग्नुपर्ने मत बलियो देखियो। सर्वोच्च बारले त विज्ञप्ति निकालेरै राजीनामा मागेको छ। डिल ४ बार पदाधिकारीलाई पूर्ण बैठकमै निम्ताप्रधानन्यायाधीशले न्यायिक परम्परा मिचेर सोमबारका लागि पूर्ण बैठक (फुलकोर्ट) बैठक बोलाए। बारका पदाधिकारी राखेर बैठक गर्ने तय भएपछि १३ न्यायाधीशले बहिस्कार गरे। उनीहरू प्रधानन्याधीशले तोकेको इजलासमा पनि बसेनन्। सर्वोच्चको काम एक दिन ठप्प भयो। सम्भावित पाँचौं डिल : राजनीतिक शीर्ष नेतृत्वप्रधानन्यायाधीश जबरालाई जोगाउन सक्ने अन्तिम डिल राजनीतिक हुन सक्ने जानकार बताउँछन्। जबराले सत्तासीन माओवादी केन्द्रका अध्यक्ष दाहालसँग त भेट गरिसकेका छन्। प्रधानमन्त्री शेरबहादुर देउवा र अन्य दलका शीर्ष नेताहरूसँग भेट गरी डिल गर्न सक्ने कानुन व्यवसायीको अनुमान छ। तर, अप्ठ्यारो अवस्थामा पुगिसकेका जबरालाई काँध थाप्न राजनीतिक नेतृत्व अघि सर्ने अवस्था नरहेको सत्तासीन दलकै नेता बताउँछन्। नत्र पदको डिलजबरालाई राजनीतिक डिलले जोगाउन नसके राजीनामा अन्तिम निकास हो। उनीमाथि बढ्दो दबाबले संसद्बाट महाभियोगको चरणमा पुग्न दलहरूमाथि दबाब बढ्ने निश्चित छ। पूर्वन्यायाधीशहरूले त संसद्ले पनि कदम चाल्नुपर्ने माग गरिसकेका छन्। फुलकोर्ट बहिस्कार, काम ठप्पप्रधानन्यायाधीश जबराले बोलाएको फुलकोर्ट बैठक सोमबार सहकर्मी १३ न्यायाधीशले बहिस्कार गरे। उनीहरू इजलासमा पनि नबस्दा न्याय सम्पादन ठप्प भयो। सर्वोच्चमा प्रधानन्यायाधीशसहित २० न्यायाधीश छन्। असन्तुष्ट न्यायाधीशको बैठकले मंगलबार प्रधानन्यायाधीशसँग भेट गरी आफ्ना कुराहरू राख्ने निर्णय गरेको छ। सर्वोच्च बारले न्याय सम्पादन ठप्प भई नागरिकको न्यायिक हक प्रचलनमा गम्भीर अवरोध भएको ठहर गरेको छ। बारको सोमबार बसेको कार्यसमिति बैठकले पूर्ण बैठक (फुलकोर्ट) बस्न नसकेबाटै प्रधानन्यायाधीशले संविधानको धारा १३६ बमोजिमको प्रभावकारी भूमिका निर्वाह गर्न असफल तथा अक्षम रहेको निष्कर्ष निकालेको छ। सर्वोच्चका पूर्वन्यायाधीश बलराम केसीले मुद्दाको सुनुवाइका लागि आएका सर्वसाधारणले अदालत परिसरमा दु:ख पाएको बताउनु दुर्भाग्यपूर्ण भएको बताए। तारेख तोकिएका पूर्वमेची र महाकालीबाट आएका सर्वसाधारणले अदालतको प्राङ्गणमा दु:ख पाएको मिडियालाई सुनाइरहेका थिए। यति खर्च गर्यौं भन्दै दु:ख पुकारा गरिरहेका थिए, पूर्वन्यायाधीश केसीले भने, यी सबै प्रधानन्यायाधीश चोलेन्द्रशमशेर जबराका कारण हो। यस्तो पनि हेरेर बस्ने हो ? अब रमिता हेरेर बस्नु हुँदैन। सार्वजनिक हितका लागि राजीनामा दिइहाल्नु बेस हुन्छ। सर्वोच्च बारका अध्यक्ष पूर्णमान शाक्यले न्यायिक इतिहासमा पहिलो पटक यस्तो घटना भएको बताए। गम्भीर परिस्थिति सिर्जना भएको छ। अब धेरै दिन न्यायिक नेतृत्व सम्हाल्न सक्नुहुन्न, वरिष्ठ अधिवक्ता शाक्यले भने, उहाँ (प्रधानन्यायाधीश)ले नेतृत्व लिए न्यायपालिका चल्न सक्दैन भन्ने सन्देश प्रवाह भएको छ। प्रधानन्यायाधीशले न्यायपालिकालाई बन्धक बनाएको र तत्काल निकास दिनुपर्ने ठहर सर्वोच्च बारले गरेको छ। मुद्दाको सुनुवाइ नै हुन नसक्नु गम्भीर कुरा हो। न्यायिक नेतृत्वको कारणबाटै न्यापालिकामा समस्या आएको हो। यसको जिम्मेवार पनि न्यायिक नेतृत्व नै हुन्छ, शाक्यले भने, प्रधानन्यायाधीशले समुचित निकास दिनुपर्छ। नेपाल बारका पूर्वअध्यक्ष एवं वरिष्ठ अधिवक्ता शम्भु थापाले सर्वोच्चका न्यायाधीशले मान्न छोडिसकेका कारण प्रधानन्यायाधीश जबराले तत्काल निकास दिनुपर्ने बताए। कसरी भए एक्लो प्रधानन्यायाधीश ?अव्यावसायिक र न्यायिक मर्यादाविपरीतका शृंखलाबद्ध कार्यका कारण प्रधानन्यायाधीश जबरा एक्लो भएका छन्। संवैधानिक नियुक्ति र मन्त्रिपरिषद्मा भागबन्डा मागेको, गम्भीर संवैधानिक विषयका मुद्दा अलपत्र पारेको र न्यायिक सुशासन कायम गर्न नसकेकोलगायत विषयमा कानुन व्यवसायीले आलोचना गर्दै आएका थिए। जबराले दक्ष र अनुभवी न्यायाधीशलाई उपेक्षा गरेको आरोप छ। सर्वोच्चद्वारा सर्वोच्च अदालतउपर नै अन्तरिम आदेश हुनु, अन्तरिम आदेश बेलैमा सच्याउन सकिने प्रक्रिया र पद्धति अवलम्बन नहुनु, बार र बेन्चबीचको सहमतिविपरीत इजलास तोकिनुजस्ता क्रियाकलापले न्यायिक नेतृत्वप्रति बार एसोसिएसन र कानुन व्यवसायी असन्तुष्ट थिए। संवैधानिक परिषद् ऐन प्रथम संशोधन अध्यादेशविरुद्ध प्रधानन्यायाधीश पनि विपक्षीका रूपमा मुद्दामा तानिए। त्यससम्बन्धी रिट २०७७ मंसिर १ गते दायर गरिएको थियो। जुन ११ महिनासम्म पनि सुनुवाइ हुन सकेन। न्यायिक विचलन र विकृति बढ्दै गए पनि प्रधानन्यायाधीश बेलैमा सचेत हुन नसक्दा न्यायपालिका आजको स्थितिमा पुगेको न्यायाधीशहरू बताउँछन्। बेन्च सपिङ गरेको अभियोग लाग्दै आएका प्रधानन्यायाधीशले तजबीजका आधारमा इजलास तोक्ने गरेको असन्तुष्ट न्यायाधीशको भनाइ छ। जसबाट उनीहरू रुष्ट थिए। न्यायिक नेतृत्व र राजनीतिक दलबीचको भागबन्डाका आधारमा अनुभवहीन व्यक्तिलाई सर्वोच्चको न्यायाधीशमा नियुक्त गरिएको पूर्वन्यायाधीश फोरमले विज्ञप्तिमार्फत जनाएको छ। न्यायाधीशहरू गोलाप्रथाबाट मुद्दा छान्ने प्रक्रिया सुरु गर्नुपर्ने पक्षमा थिए। प्रधानन्यायाधीश जबराले त्यसलाई अस्विकार गर्दै आएका थिए। स्वचालित प्रणाली लागू गर्न प्राविधिक एवं कानुनी प्रबन्ध गर्न समय लाग्ने भएकाले गोला प्रथाद्वारा पेसी सूची तोक्नुपर्ने न्यायाधीशको माग थियो। जबराले २०७७ साउन ३० गते न्यायपालिकामा हुन सक्ने विकृति, विसंगति, भ्रष्टाचार एवं बिचौलियाबाट हुन सक्ने क्रियाकलाप र रोकथामका लागि चाल्नुपर्ने उपायको सम्बन्धमा कार्ययोजना पेस गर्न समिति बनाएका थिए। सर्वोच्चका न्यायाधीश हरिकृष्ण कार्कीको नेतृत्वमा रहेको समितिमा न्यायाधीश प्रकाशमान सिंह राउत, नेपाल बारका अध्यक्ष चण्डेश्वर श्रेष्ठ, सर्वोच्च बारका अध्यक्ष शाक्य, नायब महान्यायाधिवक्ता पदमप्रसाद पाण्डेलगायत सदस्य थिए। उक्त समितिले गत साउन १४ गते प्रतिवेदन बुझाएको थियो। उक्त प्रतिवेदन सार्वजनिक गर्ने, न्यायालयमा सुधार गर्ने प्रतिबद्धता प्रधानन्यायाधीशले व्यक्त गरेका थिए। तर, प्रतिवेदनमै प्रधानन्यायाधीशको भूमिकामाथि नै प्रश्न उठाइएको छ। सर्वोच्च बारले प्रतिवेदन कार्यान्वयन गर्नबाट प्रधानन्यायाधीश हच्किएको ठम्याएको छ। बारका सचिव ऋषिराम घिमिरेले सोमबार विज्ञप्तिमार्फत सुधार कार्यमा समेत बाधा अड्चन गरेबाट नेतृत्व असफल भएको जनाएका छन्। बारले न्यायपालिकालाई थप संकटबाट जोगाउन मार्गप्रशस्त गर्न प्रधानन्यायाधीशसमक्ष माग गरेको छ। पहिलो पटक प्रधानन्यायाधीशविरुद्ध पहिलो पटक सर्वोच्चका पूर्वन्यायाधीशहरू मैदानमा उत्रिए। पूर्वन्यायाधीश फोरमले १६ बुँदे विज्ञप्ति जारी गर्दै न्यायपालिकाको गरिमा, विश्वसनीयता, जनआस्था र स्वतन्त्रता जोगाउन प्रधानन्यायाधीश स्वयंले निकास दिनु यथोचित हुने सुझाव दिएको छ। प्रतिनिधिसभा विघटनका मुद्दाहरूलगायत विभिन्न मुद्दाको पेशी सूची तोक्ने सम्बन्धमा विवाद भएको विज्ञप्तिमा उल्लेख छ। यस्तै संवैधानिक अंगमा गरिएको नियुक्तिमा प्रधानन्यायाधीशले भागबण्डा लिएको भनी आरोप लागेको जनाइएको छ। संवैधानिक परिषद्सम्बन्धी मुद्दामा प्रधानन्यायाधीशको संलग्नता र प्रधानन्यायाधीशलाई नै विपक्षी बनाइ दायर गरिएको रिट निवेदन सुनुवाइ ढिलो गरिएको लगायत आरोप विज्ञप्तिमा लगाइएको थियो। फोरमका अध्यक्ष एवं पूर्वन्यायाधीश टोपबहादुर सिंहले विज्ञप्ति जारी गरेका थिए। न्यायपालिकालाई आफ्नै नेतृत्वबाट जोगाउन सबै तहका न्यायाधीशहरूलाई अघि आउन पनि हामी अनुरोध गर्दछौं, विज्ञप्तिमा छ, न्यायपालिका जोगाउने अन्तिम दायित्व स्वयं न्यायाधीशहरूको नै हो भनी हामी पूर्वन्यायाधीशहरू स्मरण गराउन चाहन्छौं। संवैधानिक परिषद्सम्बन्धी विवाद सुनुवाइका लागि गत भदौ ११ गते गठित संवैधानिक इजलासमा रिट निवेदकबाट प्राकृतिक न्यायको सिद्धान्तको पूर्ण पालनाको माग गरिरहँदा प्रधानन्यायाधीशले आफू अनुपस्थित हुने मौखिक जानकारी गराएका थिए। १८ भदौमा संवैधानिक परिषद्सम्बन्धी अध्यादेशबारे रिट निवेदनको सुनुवाइ गर्ने तय गरिएको थियो। उक्त सुनुवाइ रोक्ने माग लिएर सर्वोच्चलाई विपक्षी बनाइएकोे रिट निवेदन दर्ता गरिएकोमा पनि विरोध गरिएको थियो। १६ गते रिट निवेदन दर्ता हुनु, १७ गते पेशी तोकिनु, १७ गते नै एकल एक न्यायाधीशको इजलास रहेको ३ वटा इजलास गठन हुनु, एउटामा १६ थान, अर्कोमा ९ थान र तेस्रोमा ३ थान मात्र निवेदन तोकिएकोमा पनि फोरमले आलोचना गरेको थियो । प्रधानन्यायाधीश चोलेन्द्रशमशेर जबरा । फाइल तस्बिर पत्नी हत्या कसूरमा जन्मकैद तोकिएका रञ्जनप्रसाद कोइरालाको कैद सजाय १२ वर्ष घटाउने फैसला सर्वोच्चबाट भएको थियो। त्यसविरुद्ध सरोकारवाला सडक आन्दोलनमा उत्रिए। महान्यायाधिवक्ता कार्यालयले पुनरावलोकन निस्सा दर्ता गराए पनि शीघ्र सुनुवाइ हुन सकेन। प्रधानन्यायाधीश जबराले राजनीतिक दलबीच भागबन्डा गरेको कुरा बाहिरिँदा उनी आलोचित हुन पुगे। यद्यपि, उनले बारका पदाधिकारीसँगको आइतबारको भेटमा अस्वीकार गरेका थिए। राजीनामा गर्न माग कानुन व्यवसायीको छाता संगठन नेपाल बार एसोसिएसन प्रधानन्यायाधीशले निकास दिनुपर्ने निष्कर्षमा पुगेको छ। बारको सोमबार बसेको बैठकपछि अध्यक्ष चण्डेश्वर श्रेष्ठले भने, प्रधानन्यायाधीश जबराले मार्गप्रशस्त गरी निकास दिनुपर्छ। मंगलबार बारको सल्लाहकारको बैठकपछि अन्तिम निर्णय गर्छौं। बार सल्लाहकारहरूको बैठक मंगलबार बिहान ११ बजे बस्दै छ। बैठकमा बारका पूर्वअध्यक्ष, उपाध्यक्ष, महासचिव, पूर्वमहान्यायाधिवक्ता समेत सहभागी हुने जनाइएको छ। वरिष्ठ अधिवक्ता शम्भु थापाले प्रधानन्यायाधीशको भूमिका ठीक नभएको बताए। पद छोड्नुपर्यो। पूर्वन्यायाधीश फोरमले नै मन्त्रिपरिषद्मा भागबण्डा लिएको प्रत्यक्ष प्रमाण राखेर मार्गप्रसस्त गर्न भनिसकेको छ, वरिष्ठ अधिवक्ता थापाले अन्नपूर्ण पोस्ट्सित भने, न्यायाधीशले नै प्रधानन्यायाधीशलाई मान्न छोडिसके। अब त प्रधानन्यायाधीशले निकास दिनुपर्छ। नेपाल बारका पूर्वअध्यक्ष हरिहर दाहालले प्रधानन्यायाधीशले गरेका कामहरू उचित नभएको र अहिले पराकाष्ठामा पुगेर विस्फोट भएको बताए। अदालतको मर्यादा, गरिमा, निष्ठालाई अक्षुण राख्न प्रधानन्यायाधीश जिम्मेवार भएर निकास दिनुपर्छ, वरिष्ठ अधिवक्ता दाहालले भने। बारकै पूर्वअध्यक्ष एवं वरिष्ठ अधिवक्ता प्रेमबहादुर खड्काले प्रधानन्यायाधीशले तत्काल राजीनामा दिएर निकास दिनुपर्ने सुझाए। १९ माघ २०७५ मा प्रधानन्यायाधीश भएका जबरा करिअरको उत्तरार्धमा विवादमा परेका हुन्। ६५ वर्ष पुग्न लागेका उनी चौतर्फी घेराबन्दीमा परेका छन्। उनले १७ वर्ष कानुन व्यवसायीका रूपमा अभ्यास गरेपछि न्यायाधीशको बाटो तय गरेका थिए। उनले झण्डै २५ वर्ष न्यायालयमा बिताएका छन्। १३ जेठ २०७१ मा उनी सर्वोच्चमा न्यायाधीश भएका थिए। किन बोलेनन् दलहरू ?सर्वोच्च अदालतकै न्यायाधीशदेखि पूर्वप्रधानन्यायाधीशसम्मले प्रधानन्यायाधीश चोलेन्द्रशमशेर जबराको राजीनामा माग्दा पनि राजनीतिक दलहरू भने मौन छन्। उनीहरू दलीय स्वार्थका कारण चुप लागेको कानुन व्यवसायीको आरोप छ। महासंकटको डिलमा पुगेका जबराका विषयमा सत्तासीन कांग्रेसदेखि विपक्षी एमालेका नेताहरूले मुख खोलेका छैनन्। राज्यको महत्वपूर्ण अंगका प्रमुखमाथि गम्भीर प्रकृतिको आरोप र न्यायप्रणालीमाथिकै बहस भइरहँदा पनि दलहरूको मौनता रहस्यमय भएको कानुन व्यवसायी बताउँछन्। जबराकै इजलासले कांग्रेस सभापति शेरबहादुर देउवालाई प्रधानमन्त्री तोकेको थियो। उनले देउवासँग मन्त्रिपरिषद्मा भाग पनि मागे। जेठान गजेन्द्र हमाललाई मन्त्री बनाउन सफल भए। तर, चौतर्फी आलोचनापछि हमालले राजीनामा दिए। माओवादी केन्द्रका अध्यक्ष पुष्पकमल दाहालले हमाल मन्त्री नियुक्ति प्रकरणमा जबराको बचाउ गरे। तर, अहिले दाहाल चुप छन्। जबराले राजीनामा दिएको अवस्थामा पार्टी पक्षधरहरू प्रधानन्यायाधीशको लाइनमा नदेख्दा उनी मौन छन्। विपक्षी एमाले अध्यक्ष केपी शर्मा ओलीले सत्ता गठबन्धनले न्यायालय विवादमा पारेको धारणा त सार्वजनिक गरेका छन्। तर, जबराबारे मौन छन्। नेकपा एकीकृत समाजवादी र जनता समाजवादी पार्टी पनि बोलेका छैनन्। एकीकृत समाजवादीका अध्यक्ष माधवकुमार नेपाल र जसपाका नेता डा बाबुराम भट्टराईविरुद्ध बालुवाटारस्थित ललिता निवासको जग्गा मुद्दा सर्वोच्चमा विचाराधीन रहेकाले यी दुई दल चुप बसेको नेताहरू बताउँछन्।"
प्रधानन्यायाधीशको राजीनामा माग्दा किन बोलेनन् राजनीतिक दलहरू ?,"काठमाडौं : सर्वोच्च अदालतकै न्यायाधीशदेखि पूर्वप्रधानन्यायाधीशसम्मले प्रधानन्यायाधीश चोलेन्द्रशमशेर जबराको राजीनामा माग्दा पनि राजनीतिक दलहरू भने मौन छन्। उनीहरू दलीय स्वार्थका कारण चुप लागेको कानुन व्यवसायीको आरोप छ। महासंकटको डिलमा पुगेका जबराका विषयमा सत्तासीन कांग्रेसदेखि विपक्षी एमालेका नेताहरूले मुख खोलेका छैनन्। राज्यको महत्वपूर्ण अंगका प्रमुखमाथि गम्भीर प्रकृतिको आरोप र न्यायप्रणालीमाथिकै बहस भइरहँदा पनि दलहरूको मौनता रहस्यमय भएको कानुन व्यवसायी बताउँछन्। जबराकै इजलासले कांग्रेस सभापति शेरबहादुर देउवालाई प्रधानमन्त्री तोकेको थियो। उनले देउवासँग मन्त्रिपरिषद्मा भाग पनि मागे। जेठान गजेन्द्र हमाललाई मन्त्री बनाउन सफल भए। तर, चौतर्फी आलोचनापछि हमालले राजीनामा दिए। माओवादी केन्द्रका अध्यक्ष पुष्पकमल दाहालले हमाल मन्त्री नियुक्ति प्रकरणमा जबराको बचाउ गरे। तर, अहिले दाहाल चुप छन्। जबराले राजीनामा दिएको अवस्थामा पार्टी पक्षधरहरू प्रधानन्यायाधीशको लाइनमा नदेख्दा उनी मौन छन्।विपक्षी एमाले अध्यक्ष केपी शर्मा ओलीले सत्ता गठबन्धनले न्यायालय विवादमा पारेको धारणा त सार्वजनिक गरेका छन्। तर, जबराबारे मौन छन्। नेकपा एकीकृत समाजवादी र जनता समाजवादी पार्टी पनि बोलेका छैनन्। एकीकृत समाजवादीका अध्यक्ष माधवकुमार नेपाल र जसपाका नेता डा बाबुराम भट्टराईविरुद्ध बालुवाटारस्थित ललिता निवासको जग्गा मुद्दा सर्वोच्चमा विचाराधीन रहेकाले यी दुई दल चुप बसेको नेताहरू बताउँछन्। न्यायिक स्वतन्त्रता र गरिमाविपरीतका शृंखलाबद्ध कार्यका कारण प्रधानन्यायाधीश जबरा संकटको डिलमा पुगेका छन्। उनी सर्वोच्च अदालतकै न्यायाधीश, पूर्वप्रधानन्यायाधीश, पूर्वन्यायाधीश, नेपाल बार एसोसिएसन र नागरिक समाजबाट चौतर्फी दबाबमा परेका छन्। सर्वोच्चका १३ न्यायाधीशले सोमबार पूर्ण बैठक (फुलकोर्ट) बैठक बहिस्कार गरेका छन्। उनीहरू प्रधानन्यायाधीशले तोकेको इजलासमा पनि बसेनन्। सर्वोच्चको कामकारबाही नै ठप्प भयो। न्यायिक इतिहासमा यो नौलो घटना हो।"
नमुना युवा संसद् र सहुलियपूर्ण कर्जा लोकप्रिय कार्यक्रम : ढुंगेल,"काठमाडौं : सरकारले राष्ट्रिय युवा परिषद्को कार्यकारी उपाध्यक्षबाट माधवप्रसाद ढुंगेललाई हटाएको छ। परिषद् स्थापनाकालदेखि कार्यकारी उपाध्यक्ष रहेका ढुंगेललाई मन्त्रिपरिषद्को कार्तिक १ गते बसेको मन्त्रिपरिषद् बैठकले हटाउने निर्णय गरेको थियो। करिब पाँच वर्ष परिषद्को उपाध्यक्षमा रहेका ढुंगेल शेरबहादुर देउवाको सरकार परिवर्तन भएसँगै सोमबारबाट औपचारिक बिदाई भएका छन्। बिदाई कार्यक्रमलाई सम्बोधन गर्दै उनले युवाको क्षेत्रमा हालसम्म गरेका उपलब्धिबारे जानकारी गराए। उनले नमुना युवा संसद र सहुलियपूर्ण कर्जा आफ्नो कार्यकालको लोकप्रिय कार्यक्रम भएको दाबी गरे। ढुंगेलले युवा नेतृत्व विकासको क्षेत्रमा नमुना युवा संसदले दुरगामी प्रभाव राख्ने दाबी गरे। निवर्तमान कार्यकारी उपाध्यक्ष ढुंगेलले एक शिक्षण संस्था एक उद्यम कार्यक्रमको थालनी गरेकाले देशव्यापी रुपमा कार्यक्रम लागू भएपछि विद्यार्थीले प्रत्यक्ष रुपमा विद्यालयमा सञ्चालन भएको उद्यममा सहभागी हुने बताए। उनले विद्यार्थीलाई विद्यालय तहदेखि नै रोजगारतर्फ आकर्षित गराउनका लागि अभियान आवश्यक रहेको स्पष्ट पारे। उनले आफूले युवाको नेतृत्व विकास र उद्यमशीलताका क्षेत्रमा विशेष भूमिका खेलेको स्पष्ट पारे। ढुंगेलले हरेक नेपाली युवाको सरोकारको आशा र भरोसाको केन्द्र परिषद् बनेकाले युवाको नेतृत्व विकासको थलो रुपमा परिषद्लाई बनाउँदै लैजानु पर्ने धारणा राखे। युवालाई मोटिभेट गर्न सके स्वदेशीमा नै स्वरोजगार बन्ने भएकाले त्यसतर्फ ध्यान आवश्यक रहेको बताए। उनले भने, ५ लाखका दरले उद्यमका लागि ३९७ युवा उद्यम समूहलाई विना धितो बिना व्याज ऋण प्रवाह, सहुलियतपूर्ण कर्जा सम्बन्धी कार्यविधिको प्रभावकारी कार्यान्वयनका लागि वाणिज्य बैंकहरुसँग समझदारी गरी सहजीकरण, नेफस्कुन र आइएलओको सहकार्यमा युवा उद्यमशीलता विकासका लागि ६९ जना युवालाई प्रशिक्षक प्रशिक्षण तालिम प्रदान प्रदान गरिएको छ। कार्यकारी उपाध्यक्षको रुपमा रहँदा सरकारले दिएको गाडीको चाबी सोमबारै राष्ट्रिय युवा परिषद्लाई हस्तान्तरण गरे। सरकार परिवर्तन भएसँगै राजनीतिक नियुक्ति पाएका व्यक्ति परिवर्तन स्वभाविक भएको जनाउँदै उनले युवा परिषद्मा सक्षम नेतृत्व पठाउन र विगतका योजनालाई कार्यान्वयनमा लैजान आग्रह गरे। कार्यकाल बाँकी रहदै सरकारले हटाएपनि राजनीतिक संस्कार देखाउनका लागि अदालत नगएर आफूले सहज रुपमा हस्तान्तरणको प्रक्रियामा गएको जानकारी दिए। परिषद्का अनुसार हालसम्म ९१ स्थानीय तह, ७ प्रदेश र १ संघीय तह गरी जम्मा १८४ वटा तहमा नमुना युवा संसदको अभ्यास भएका छन्। अन्तर्राष्ट्रिय युवा कमिटीद्वारा परिषद्का कार्यकारी उपाध्यक्ष ढुंगेललाई विश्व युवा पुरस्कार२०१८ बाट सम्मानित भएका थिए। यस्तै नेपालको संविधान युवामैत्री भएकाले वर्ल्ड फ्युचर काउन्सिलबाट नेपाललाई सन् २०१९ को फ्युचर पोलेसी सिल्भर अवार्ड प्राप्त गरेको छ। ढुंगेलले सरकारले पूर्णपाठ"
"सर्वोच्चमा देखा परेको विग्रह, गुटबन्दी र चरम अराजकता दुर्भाग्य : ज्ञवाली","काठमाडौं : नेकपा एमाले सचिव प्रदीप ज्ञवालीले सर्वोच्च अदालतमा देखा परेको विग्रह, गुटबन्दी र चरम अराजकता दुर्भाग्यपूर्ण भएको टिप्पणी गरेका छन्। उनले न्यायालयमा समस्या विगतमा भएपनि विघटित प्रतिनिधि सभा पुनर्स्थापना गर्दै शेरबहादुर देउवालाई प्रधानमन्त्री बनाउन दिएको आदेशपछि झनै देखा परेको दाबी गरेका छन्। फेसबुकमार्फत उनले भनेका छन्, सर्वोच्च अदालतमा देखा परेको विग्रह, गुटबन्दी र चरम अराजकता दुर्भाग्यपूर्ण छ। न्यायालयमा समस्या विगतमा पनि थियो, तर यसको उत्कर्ष असार २८ को फैसलाका क्रममा देखा पर्यो। एमाले प्रवक्तासमेत रहेका ज्ञवालीले सत्ता गठबन्धनलाई संकेत गर्दै आजको विकृति अपवित्र गठबन्धनको परिणाम भएको आरोप लगाए। उनले निश्चित राजनीतिक नेताको सत्ता स्वार्थका लागि अदालतले अनुकूल फैसला गरिदिने,सट्टामा नेताले न्यायाधीशमध्ये कसैलाई मन्त्री त, कसैलाई तक्मा उपहार दिने अपवित्र गठबन्धनको परिणाम भएको स्पष्ट पारे। उनले एकजना व्यक्तिलाई निशाना बनाएर चलाइएको अहिलेको अभियान विकृतिलाई अन्त्य गर्न नभइ,आफूले भने अनुसारको फैसला सुनिश्चित गर्नु मात्रै रहेको दाबी गरे। युज एण्ड थ्रोअभियानले भोलि अरूलाई पनि यसै गरी शिकार बनाउने उनको भनाई छ। निश्चित राजनीतिक नेताहरूको सत्ता स्वार्थका लागि अदालतले अनुकूल फैसला गरिदिने, सट्टामा नेताहरूले न्यायाधीशहरूमध्ये कसैलाई मन्त्री त कसैलाई तक्मा उपहार दिने यही अपवित्र गठबन्धनको परिणाम हो आजको विकृति। पूर्व मन्त्री समेत रहेका ज्ञवालीले भनेका छन्, एकजना व्यक्तिलाई निशाना बनाएर चलाइएको अहिलेको अभियानको उद्देश्य यस विकृतिलाई अन्त्य गर्ने होइन, झनै संस्थागत गर्नु र आफूले भने अनुसारको फैसला सुनिश्चित गर्नु मात्रै हो। ' युज एण्ड थ्रो' यस अभियानले भोलि अरूलाई पनि यसैगरी शिकार बनाउनेछ। न्यायिक स्वतन्त्रता र गरिमाविपरीतका शृंखलाबद्ध कार्यका कारण प्रधानन्यायाधीश चोलेन्द्रशमशेर जबरा संकटको डिलमा पुगेका छन्। उनी सर्वोच्च अदालतकै न्यायाधीश, पूर्वप्रधानन्यायाधीश, पूर्वन्यायाधीश, नेपाल बार एसोसिएसन र नागरिक समाजबाट चौतर्फी दबाबमा परेका छन्। सर्वोच्चका १३ न्यायाधीशले सोमबार पूर्ण बैठक (फुलकोर्ट) बैठक बहिस्कार गरेका छन्। उनीहरू प्रधानन्यायाधीशले तोकेको इजलासमा पनि बसेनन्। सर्वोच्चको कामकारबाही नै ठप्प भयो। न्यायिक इतिहासमा यो नौलो घटना हो। अब सहकर्मीसँग एकसाथ इजलासमा बस्न जबरालाई कठिन छ। जबराको राजीनामा माग्नेको संख्या बढ्दो छ। त्यसमा चार पूर्वप्रधानन्यायाधीश, पूर्वन्यायाधीशको फोरमपछि नेपाल बार पनि थपिएको छ। एकपछि अर्को विवादित कदमबाट उम्कन प्रधानन्यायाधीश जबराले यसबीच अनेक डिलगरे। तर, उनको संकट झन् गहिरिँदो छ। सर्वोच्च अदालतकै न्यायाधीशदेखि पूर्वप्रधानन्यायाधीशसम्मले प्रधानन्यायाधीश चोलेन्द्रशमशेर जबराको राजीनामा माग्दा पनि राजनीतिक दलहरू भने मौन छन्।"
नेपाल नागरिक उड्डयन प्राधिकरणको महानिर्देशकमा क्षेत्री,"काठमाडौं : सरकारले नेपाल नागरिक उड्डयन प्राधिकरणको महानिर्देशकमा राजकुमार क्षेत्रीलाई नियुक्त गरेको छ। सोमबार बसेको मन्त्रिपरिसद्को बैठकले क्षेत्रीलाई महानिर्देशकमा नियुक्त गरेको हो। संस्कृति,पर्यटन तथा नागरिक उड्यान मन्त्रालयको सिफारिसमा मन्त्रिपरिषद्को बैठकले क्षेत्रीलाई महानिर्देशक बनाएको हो। प्राधिकरणका तत्कालिन महानिर्देशक राजन पोख्रेलले अनिवार्य अवकाश पाएपछि क्षेत्रीले निमित्त महानिर्देशकको जिम्मेवारी सम्हाल्दै आएका थिए। निगमको कार्यकारी अध्यक्षमा अधिकारी"
एमालेको पालिका अधिवेशन आज,"काठमाडौं : एमालेले मंगलबार एकसाथ ७५३ स्थानीय तहमा पालिका अधिवेशन गर्दै छ। अध्यक्ष केपी शर्मा ओलीले भर्चुअल माध्यमबाट १ बजे उद्घाटन गर्ने केन्द्रीय कार्यालयका सचिव शेरबहादुर तामाङले बताए। यो अधिवेशनले अध्यक्ष १, उपाध्यक्ष १, सचिव १, उपसचिव २ र विधानअनुसार अधिकतम संख्यामा नबढ्ने गरी सदस्यहरू रहेको पालिकाइलाका कमिटी निर्वाचित गर्नेछ। पालिकाइलाका मातहतका वडाशाखा कमिटीका अध्यक्ष पालिकाइलाका कमिटीका पदेन सदस्य हुनेछन्। नयाँ विधानअनुसार गाउँपालिका र नगरपालिका कमिटीको अधिकतम सदस्य संख्या ७५ हुने व्यवस्था छ। यस्तै, अधिकतम सदस्य संख्या उपमहानगरपालिकामा ८५, महानगरपालिकामा १ सय १ र इलाकामा ५१ हुनेछ। मुलुकमा ६ महानगरपालिका, ११ उपमहानगरपालिका र २ सय ७६ नगरपालिका र ४ सय ६० गाउँपालिका छन्। यो अधिवेशनबाट ५६ हजारभन्दा बढी नयाँ नेतृत्व चुनिँदै छन्। कम्तीमा एकतिहाइ महिलासहित विविधता प्रतिविम्बित हुने गरी समावेशी कमिटी हुनुपर्ने केन्द्रीय सदस्यसमेत रहेका तामाङले बताए। नयाँ विधानले पालिका कमिटी दुई अधिवेशनबीचको अवधिमा आफ्नो कार्यक्षेत्रमा पार्टीको मुख्य कार्यकारी संस्था हुने व्यवस्था गरेको छ। त्यसैले पालिका अधिवेशनलाई महत्वका साथ हेरिएको छ।"
धान भित्र्याउँदै किसान (फोटोफिचर),काठमाडौं : मौसम खुलेसँगै उपत्यकाका फाँटमा धान बाली भित्र्याउन चटारो छ। धान काट्ने समय भएसँगै खेतमा किसान काम गरिरहेका देखिन्छन्। पछिल्लो समय बेमौसमी वर्षासँगै चाडो धान लगाउने किसानको ढलेर क्षति पुगेको छ। चाँडै पाकेको धान उम्रिएको छ। बस्ती विस्तारका क्रममा राजधानीका फाँट घडेरी बिक्रि गर्ने प्रचलनका कारण आजभोली धान खेती घट्दै गइरहेको छ। आधुनिक प्रविधि प्रयोग गरेर टनेलमा तरकारी खेती गर्ने किसान बढ्दै जाँदा पनि यहाँका फाँटमा धेरै टनेल देखिन्छ। राजधानीमा सौखिन परिवार बढ्दै जाँदा पनि धान खेती लगाउन छोडेको यहाँका स्थानीय बताउछन्। खेती गर्न कामदार समेत नपाउने समस्याका कारण धान लगाउने प्रचलन घट्दै गइरहेको उनीहरुको भनाई छ। ललितपुरको सुनाकोठीस्थित नख्खुखोला नजिकै अन्नपूर्णकर्मी अशोक दुलालको क्यामरामा कैद गरिएको तस्बिरहरु :
कानुनका विद्यार्थीको प्रश्न : अदालतमा किन राजनीति ? (फोटोफिचर),"काठमाडौं : सर्वोच्च अदालत अगाडि प्रदर्शन गरिएको छ। मंगलबार दिउँसो सर्वोच्च अगाडि भेला भएका कानुनका विद्यार्थीहरुले सर्वोच्चमा भएको पछिल्ला घटनाक्रमलाई लिएर ले प्रदर्शन गरेका हुन्। उनीहरु विभिन्न नारा लेखिएका प्लेकार्ड बोकेर प्रदर्शनीमा उत्रिएका छन्। कानुन प्रमाण र न्याय सब भुलेर आफ्नो व्यक्तिगत स्वार्थ ल्याय, सम्मानित अदालतबाट स्थापित सिद्धान्तहरुको के त ? हामीजस्तो कानुन विद्यार्थीको भविष्यको के त ? न्याय मूर्तिका रुपमा स्थापित माननीय न्यायाधीशहरुलाई इजलास बहिष्कार गर्ने अधिकार कस्ले दियोलगायत नारा लेखिएका प्लेकार्ड बोकेर उनीहरु प्रदर्शनीमा उत्रिएका हुन्। न्यायपालिकाको कामकारवाहीलाई योजनावद्ध र प्रभावकारी ढंगबाट संचालन नगरेको भन्दै सर्वोच्च अदालतका न्यायाधीशहरु नै प्रधानन्यायाधीश चोलेन्द्र शमशेर जबराविरुद्ध उत्रिएका छन्। उनीहरुले यथाशक्य मार्गप्रशस्त गरिदिन प्रधानन्यायाधीश जबरासँग आग्रह गरेका छन्। प्रधानन्यायाधीश जबरा विवादमा तानिएपछि सोमबार र मंगलबारको इजलास बस्न सकेको छैन। प्रधानन्यायाधीशसँग असन्तुष्ट न्यायाधीशहरुले बहिष्कार गर्दा सोमबारको फूलकोर्ट र मंगलबारको इजलास प्रभावित भएको हो।"
इन्जिनियरलाई कुटपिट गर्नेलाई कारवाहीको माग गर्दै सिडिओलाई ज्ञापनपत्र,"महोत्तरी : गत कार्तिक ४ गते बिहीबारका दिन संघीय खानेपानी तथा ढल व्यवस्थापन आयोजना कार्यलय जनकपुरका निमित प्रमुख इन्जिनियर राजेश कुशवाहामाथि भएको अमानवीय दुर्व्यवहार गर्नेलाई कठोर कारवाहीको माग गर्दै प्रमुख जिल्ला अधिकारीलाई ज्ञापन पत्र बुझाएको हो। एशोसिएनको प्रदेश इन्चार्ज इगौरी पण्डित तथा महोत्तरी जिल्ला अध्यक्ष अमितकुमार पाण्डेयको नेतृत्वमा गएको टोलीले ज्ञापनपत्र बुझाएको हो। ज्ञापनपत्रमा यस्ता दुर्व्यवहारका घटना बारम्बार आएता पनि नेपाल सरकार तथा सम्बन्धित निकायबाट दोषीलाई कठोर कारबाही नभएकोले यस्ता घटना दोहर्याउने गरेको उल्लेख रहेको छ। पछिल्लो समय जनमत पार्टीलाई कानुनको कठघरामा ल्याउन अनुरोध गर्दै दोषीमाथि उचित कारवाहीको माग गर्दै आफूहरुले ज्ञापनपत्र बुझाएको नेशनल इन्जिनियर्स एसोसियसन नेपाल (नेअन) प्रदेश इन्चार्ज गौरी पण्डितले बताए। त्यसभन्दा अगाडि एशोसियशनका पदाधिकारीहरु सम्मलित इन्जिनियरको टोलीले नगरपरिक्रमा गरी जिल्ला प्रशासन कार्यालय महोत्तरी अगाडि कोणसभा गरेका थिए। उनीहरुले दोषीलाई कारवाहीको लागि माग गरेका थिए। यता सिके राउतका कार्यकर्ताले चरणवद्ध आन्दोलनको कार्यक्रम गर्दै आएका छन्। जनकपुरधाम जलमग्न भएपछि ढल निर्माणमा अनियमितता भएको भन्दै गएको बिहीबार सीके राउत नेतृत्वको जनमत पार्टीका कार्यकर्ताले संघीय खानेपानी तथा ढल व्यवस्थापन आयोजना जनकपुरधामका निमित्त प्रमुखलाई कालोमोसो दली, लगाएका लुगा च्यात्दै हातपात गर्दै नगर घुमाएका थिए।"
भरुवा बन्दुक खेलाउँदा पड्किएर बालकको मृत्यु,"मुगु : घरभित्र राखेको भरुवा बन्दुक खेलाउँदा खत्याड १० वर्षीय बालकको मृत्यु भएको छ । खत्याड गाँउपालिका१० डुमान गाँउका परे रावलको घर भित्र भरेर राखेको भरुवा बन्दुक खेलाउँदा सोही वडाका अमरसिंह रावलका छोरा विकास रावलको कार्तिक पाँच गते घटनास्थलमै मृत्यु भएको हो । घर आगनको बारीमा रोपेको आलु मकै दुम्सिले सखाप बनाउन थालेपछि दुम्सि मार्न भरेर तयारीमा राखेको भरुवा बन्दुक घरमा कोही नभएका बेला बन्दुक धनी परे रावलका ८ वर्षका तिर्थ रावल, सोही वडाका बीरमान रोकायाका ११ वर्षीय छोरा गोर्ख रोकायाले खेलाउँदा विकासको ज्यान गएको वडा अध्यक्ष तिलक रावलले जानकारी दिए । विकासको मृत्यु भइसकेपछि दुई बजे पछि सुकाढिक प्रहरी चौकीलाई स्थानीयले खबर गरेपछि सुकाढी प्रहरी चौकी र ईलका प्रहरी चौकी रातापानीबाट प्रहरी मुचुल्का गरी मृतक बालकको ७ गते प्राथमिक स्वास्थ्य केन्द्र रातापानीमा पोष्टमार्टम गर्न पठाएको थियो। अवैध भरुवा बन्दुक राखेको आरोपमा प्रहरीले बन्दुक धनी परे रावललाई हतियारसहित नियन्त्रणमा लिएको छ । रावललाई अवैध हातहतियार खरखजना सम्बन्धि मुद्धा दर्ता हुनुका साथै घट्नामा संलग्न अन्य दुईबालकलाई परिवारको रोहबरमा घट्नाका बारे सोधपुछ गर्न उनका अभिभावकसहित जिल्ला प्रहरी कार्यालयमा ल्याएको जिल्ला प्रहरी कार्यालयका प्रहरी नायब उपरीक्षक चित्रबहादुर भट्टराईले बताए।"
टोकेर पत्नी र छोरीको हत्या,"इलाम : इलामको देउमाई नगरपालिका५ का एक व्यक्तिले गए राती पत्नी र छोरीको हत्या गरेका छन्। कमल भनिने ३४ वर्षीय पूर्णचन्द्र तामाङले ३५ वर्षीया पत्नी सिता तामाङ र १५ वर्षीया छोरी दीक्षा तामाङको हत्या गरेको प्रहरीले जनाएको छ। छोरी दिक्षा कक्षा १० मा अध्यायनरत थिइन्। आफू धामी भएको भन्दै टोकेर हत्या गरेको खुलेको जिल्ला प्रहरी कार्यालय इलामका प्रमुख एसपी महेन्द्रकुमार श्रेष्ठले बताए। घटनाबारे प्रहरीले मंगलबार बिहान मात्रै जानकारी पाएको थियो। कमललाई प्रहरीले नियन्त्रणमा लिएको छ। आफूलाई देउता आएको भन्दै एक हप्तादेखि अस्वभाविक कृयाकलाप गरिरहेका तामाङले परिवारका अन्य सदस्यलाई पनि आक्रमण गर्न खोजेका थिए। तर उनको परिवारका ६३ वर्षीय बाबु लाल बहादुर तामाङ, आमा भीममाया तामाङ जेठि दिदी शान्ता तामाङ, माइली दिदी आशा तामाङ र तामाङका दुई छोरीले भागेर ज्यान बचाएको छिमेकी शिव कार्कीले बताए। बिहान चार बजे तिर हामी पुग्दा घरभित्र श्रीमती, छोरी र कुकुरको शव थियो। छिमेकी कार्कीले अन्नपुर्णसँग भने त्यसपछि हामीले प्रहरीलाई खबर गरेका हौं। केही समयदेखि कमलले बाबुलाई समेत छोरो नभनी गुरु सम्बोधन गर्न भन्ने गरेको कार्कीले बताए। तामाङकी जेठी दिदी शान्ता केहिदिन अघि माइत आएकी थिइन् भने माईली आशा सोमबार मात्रै माइत आएकी थिइन्। उनीहरु भागेर फुपुको घरमा लुकेर ज्यान बचाएको बताएको छिमेकी कार्कीले जानकारी दिए। स्थानीयका अनुसार मृतकको जिउमा टोकेका दागहरु रहेका छन्। कार्कीले भने काटेको जस्तो कतै देखिदैन, टोकेरै मारेको जस्तो देखिन्छ। तामाङलाई इलाका प्रहरी कार्यालय मंगलबारेमा राखेर अनुसन्धान अघि बढाइएको छ। प्रहरीले थप अनुसन्धान जारी रहेको जनाएको छ। तामाङका माईली छोरी दिवाना ८ बर्षकी छन् भने कान्छी छोरी दिप्निा साढे ३ बर्षकी छन्।"
अस्पातलको भवन हस्तान्तरण,"मुगु : चुहिने भवनमा १५ शैयाको अस्पातल सञ्चालन गर्दै आएको जिल्ला अस्पातलले नयाँ आधुनिक भवन हस्तान्तरण भएको छ। कोईकाको आर्थिक सहयोगमा निर्माण भएको आधुनिक भवन जिल्ला अस्पातल मुगुलाई एक समारोहका बिच कोरियन राजदुत पार्कचोङ्गकोे उपस्थितमा भवन उद्घाटन तथा हस्तानतरण गरिएको हो। कोईकाको आर्थिक सहयोगमा भवन निमार्णको जिम्मा पाएको लुम्बिनी बिल्र्डस प्रालीले ३० महिनामा कुल लागत २५ करोड ७५ लाखमा निमार्ण सम्पन्न भएको उक्त आधुनिक भवन निमार्णपछि जिल्ला अस्पताल मुगुलाई हस्तानतरण गरिको हो। हाल उक्त भवनमा १५ शैयाबाट सेवा सञ्चालन हुने भएपनि ५० देखि ८० शैयाबाट सेवा सञ्चालन गरिने हस्नातरण कार्यक्रममा स्वास्थ्य सेवा कार्यालयका व्यवस्थापक ज्ञानसिंह बुढाले जानकारी दिएका हुन्। कोईकाको आर्थिक सहयोगमा अस्पतालमा चाहिने उपकरण लगाएत फर्निचरमा ९ करोड भन्दा बढी लगानी गरेको छ। भवन हस्तान्तरण कार्यक्रममा सहभागी भएका कोईकाका नेपालस्थित कन्ट्रि डाईरेक्टर सोहोन कोले १० बर्ष अगाढी मुगुमा कोईकाले आर्थिक समुदाय स्तरमा आयार्जनका कार्यक्रमबाट शुरुवात गरी कोरीयन चिकित्सक सहितको टोलीले सदरमुकाममा स्वास्थ्य शिबिर सञ्चालन गरेका बेला रुखबाट लेडेर उपचार गर्न आएका बालकको मृत्यु भएपछी स्तब्द भएका र जिल्ला अस्पतालको भवनहरु पनी जिर्ण अबस्था भएपछी मुगुका आधुनिक सुबिधा सम्पन्न अस्पातल निमार्ण गरिएको हो। कोईकाले भवन निमार्ण सम्पन्न गरी हस्तान्तरण गरी सकेपछी अब यो भवनबाट गुण स्तरिय सेवा र भवनको संरक्षण नेपाल सरकार ,प्रदेश सरकार लगाएत अन्य सरोकारवाल निकायले गर्नु पर्ने कन्ट्रि डाईरेक्टर कोले बताएका थिए। हस्तानतरण कार्यक्रमा स्वास्थ्यका कारणले कार्यक्रममा सहभागि हुन नसकी भर्चवलबाट कार्यक्रममा बोलेका कर्णाली प्रदेश सामजिक विकास मन्त्री यज्ञबहादुर बुढा क्षेत्रिले नवनिर्मित भवनबाट गुणस्तरिय सेवा दिनकालागी थप सहयोगका दक्षिण कोरिया सरकार कोईकालाई आग्रह गरेका थिए। मन्त्री क्षेत्रिले सामजिक बिकास मन्त्रालयबाट अस्पातल थप स्तरउन्नति र गुणस्तिरिय सेवा प्रबाह गर्न मन्त्रालय तत्पर रहने बताए। भवन आधुनिका जनशक्ति अभाव जिल्ला अस्पातलले नया सुविधा सम्पन्न भवन पाएको भएपनी उक्त भवनबाट हुने सेवा प्रवाह जनशक्ति अभावले गर्दा सेवाग्राहीहरु मर्कामा पर्ने देखिएका छन्। जिल्ला अस्पातल सञ्चालनका लगी २८ जना जनशक्ति हुनुपर्नेमा हाल यसको आधा संख्या पनी दरबन्दी जिल्ला अस्पातलमा छैन। हाल जिल्ला अस्पातलमा विशेषज्ञ डाक्टरको दरबन्दी भएपनी विशेष डाक्टरको व्यवस्था कर्णाली प्रदेश सामिजक मन्त्रालयले गर्न सकेको छैन केही समय अगाढी १ जना विशेषज्ञसहित अन्य नौ जना डाक्टरहरु रहेका थिए हाल ५ जना मात्र डाक्टरहरु कार्यरत छन्। कर्णाली प्रदेश साजिक मन्त्रालयलाई कार्यक्रमले जिल्ला अस्पातलको दरबन्दी अनुसारको स्थाई जनशक्तिको व्यवस्था गरिदिएपछी मात्र सर्बसाधरणले गुणस्तरिय स्वास्थ्य सेवा पाउने जिल्ला अस्पातलका पुर्व व्यवस्थापन समितिका अध्यक्ष डिलबहादुर मल्लले बताएका थिए। सोही कार्यक्रममा काईकाले भवन निमार्ण गरेर जिल्ला अस्पातललाई हस्तान्तरण गरिसकेपछी यो भवनबाट सेवा सांचलकालागी प्रदेश सरकारको जिम्मा हुनु पर्ने नेपाली काँग्रेसका सभापति ऐनबहादुर शाहीले बताए। यो अस्पातलबाट मुगु लगाएत हुम्लाका सर्वसाधारण सेवा लिने गरेका भएपनि आवश्यक जनशक्ति अभावका कारण सर्वसाधारणले शास्ति भोग्दै आएका छन्। अब कर्णाली प्रदेश सामजिक मन्त्रालयले १५ शैयाबाट ५० देखि ८० शैयामा रुपान्तरण गर्दै आवश्यक जन शक्तिको ब्यवस्था गरिने सामजिक मन्त्रालयका स्वास्थ्य महाँसाखा प्रमुख बिर्षबहादुर शाहीले बताए। हस्तान्तरण कार्यक्रममा पुगेका नेपालस्थित दक्षिण कोरियाका राजदुत पार्क चोङ्ग सुकले भवन निमार्ण भई हस्तान्तरण पश्चात यसको व्यवस्थापनको जिम्मा नेपाल सरकार लगाएत प्रदेश र स्थानीय सरकारको जिम्मा भएकाले सबैले आ आफनो स्थानबाट सहयोग गर्नु पर्ने बताए।"
ग्यास लिक हुँदा घरमा आगलागी,"काठमाडौं : मध्यपुरथिमि नगरपालिका२, जातिगालस्थित दिलीप केसीको घरमा आगलागी भएको छ। आज दिउँसो भान्छामा चुलो बाल्ने क्रममा ग्यास लिक भएर आगलागी हुँदा करिब रु पाँच लाख बराबरको धनमाल जलेर नष्ट भएको प्रहरीले जनाएको छ। आगलागीपछि महानगरीय प्रहरी प्रभाग सानोठिमीबाट खटिएको प्रहरी टोली र स्थानीयवासीको सहयोगले आगो नियन्त्रणमा लिएको प्रहरीले जानकारी दिएको छ। आगलागीबाट भौतिक क्षति भए पनि मानवीय क्षति भने नभएको प्रहरीको भनाइ छ। रासस"
नेपालभारत सुरक्षा बैठक बैंगलोरमा,काठमाडौं : नेपाल र भारतबीचको सुरक्षा बैठक भारतको बैंगलोरमा हुने भएको छ । त्यसका लागि परराष्ट्र मन्त्रालयका सहसचिव नेतृत्वको टोली बुधबार बैंगलोर जाने सैनिक जनसम्पर्क निर्देशनालयले जनाएको छ। बैठकको नेतृत्व दुवै मुलुकका परराष्ट्र मन्त्रालयका सहसचिवले गर्नेछन् । नेपाल सरकार र भारत सरकारबीच सुरक्षासम्बन्धी विषयमा छलफल गर्न सन् २००३ मा नेपालभारत द्धिपक्षीय परामर्श समूह गठन भएको थियो । बैठकमा तालिम र क्षमता अभिवृद्धिलगायत सुरक्षाका विविध विषयमा छलफल हुने नेपाली सेनाले जनाएको छ । सन् २००३ देखि २०१८ सम्ममा १३ वटा यस्ता बैठक भइसकेका छन् । समूहको १४ बैठक २०७६ सालमा भारतमा हुने भनिएपछि कोरोना संक्रमणको जोखिका कारण उक्त बैठक स्थिगित भएको थियो।
७ दिनदेखि शिक्षण अस्पताल ठप्प,"नेपालगन्ज : लर्ड बुद्ध एजुकेसनल एकेडेमी नेपालगन्ज मेडिकल कलेज शिक्षण अस्पतालका कर्मचारीले इमरजेन्सीबाहेकको सम्पूर्ण सेवा ठप्प पारेका छन्। उनीहरूले ७ दिनदेखि लगातार आन्दोलन जारी राख्दा पनि सरकारले बेवास्ता गरेको छ। श्रम, रोजगार तथा सामाजिक सुरक्षा मन्त्रालयले २२ दिनअघि (गत १८ असोज) मा उपसचिव भोलानाथ गुरागाईं संयोजनमा ३ सदस्यीय मध्यस्थ समिति गठन गरेको छ। तर, उक्त समितिले कुनै काम गरेको छैन। संयोजक गुरागाईं अस्पताल व्यवस्थापन र कर्मचारी ट्रेड युनियनले मध्यस्थ समितिका लागि सदस्य नपठाएका कारण काम नभएको बताएका छन्। उनले अन्नपूर्ण पोस्ट्सँग टेलिफोन सम्पर्कमा भने, मध्यस्थ समिति गठन भएको छ। व्यवस्थापन र कर्मचारीबाट एक एक जनाको नाम पठाउन पत्राचार गरेका छौं। नाम नआएका कारण काम हुन सकेको छैन। दुवै पक्षबाट नामावली आएपछि काम अघि बढ्छ। मन्त्रालयले समितिको पूर्णतापछि मात्र काम अघि बढाउने जनाएको छ। बैठक बस्छ। पक्षविपक्षको माग दाबी के हो ? त्यसलाई पुष्टि गर्ने कागजातहरू मागिन्छ। त्यसैका आधारमा समितिको बैठक बसेर सोधपुछ गर्नुपर्ने वा जवाफ माग्नुपर्ने के देखिन्छ ? त्यसअनुसार अगाडि बढ्छ। फिल्डमै जानुपर्ने हो वा मगाउनुपर्ने के हुन्छ। काम गरिन्छ, संयोजक गुरागाईंले प्रष्ट पारे। बाँकेका प्रमुख जिल्ला अधिकारी सूर्यबहादुर खत्रीले आइतबार शिक्षण अस्पतालमा आन्दोलनरत कर्मचारीहरूलाई मन्त्रालयले समिति गठन गरिसकेकाले आन्दोलन स्थगित गर्न आग्रह गरेका थिए। तर, मन्त्रालयको मध्यस्थ समितिले आन्दोलन स्थलमै आएर औपचारिक जानकारी नगराएसम्म आन्दोलनकारीहरूले तालाबन्दी नखोल्ने र आन्दोलन स्थगित नगर्ने बताएका छन्। सोमबार अस्पताल परिसरमा आयोजित कार्यक्रममा आन्दोलन समितिका सहसंयोजक मुनिर खाँले मन्त्रालयले समिति गठन गरेको कुरा औपचारिक रूपमा जानकारी नै नभएको बताएका थिए। उनले भने, जबसम्म मध्यस्थ समिति आएर हाम्रो माग सम्बोधन गर्दैन, तबसम्म हाम्रो आन्दोलन जारी रहनेछ। लर्ड बुद्ध एजुकेसनल एकेडेमी नेपालगन्ज मेडिकल कलेज शिक्षण अस्पतालका कर्मचारीहरू नेपालगन्ज शिक्षण अस्पताल नेपालगन्ज, कोहलपुर र चिसापानीमा गरी झन्डै ११ सय कर्मचारी ७ बुँदे साझा मागसहित आन्दोलन गरिरहेका छन्। ५ वर्षदेखि रोकिएको तलबभत्ता वृद्धि, दरबन्दी सिर्जना, पदपूर्ति र बढुवा गर्नुपर्ने, सामाजिक सुरक्षा कोष, उपदान, बिमा र शेयर उपलब्ध गराउनुपर्ने, स्वास्थ्य उपचार खर्च एवं सेवा सुविधा वृद्धि हुनुपर्ने, हाजिर र बिदा थप व्यवस्थित हुनुपर्नेलगायत उनीहरूको माग छ।"
गोरेलाई १० वर्ष जेल सजाय,"विराटनगर : ३३ किलो सुन तस्करी र सनम शाक्य हत्या प्रकरणका मुख्य अभियुक्त चूडामणि उप्रेती गोरेलाई १० वर्ष कैद सजाय भएको छ। जिल्ला अदालत मोरङले सोमबार गोरेलाई अपहरण मुद्दामा कैद र १ लाख जरिवानाको फैसला सुनाएको हो। त्यस्तै, अदालतले कैदसँगै सनम शाक्यको परिवारलाई १३ लाख ११ हजार क्षतिपूर्ति पनि गोरेले नै भर्नुपर्ने फैसला गरेको छ। तस्करीको सुन हराएपछि गोरे समूहबाट मोरङ उर्लाबारीका शाक्यको हत्या भएको थियो। असोज १९ गते अपहरण तथा शरीर बन्धक मुद्दामा गोरे मात्रै दोषी ठहर भए पनि अदालतले सजायको निर्धारण गरेको थिएन। जिल्ला अदालत मोरङका स्रेस्तेदार टिकेन्द्रवीरजंग राणाका अनुसार मुद्दा दर्ता भएदेखि सजाय निर्धारण भएको मितिसम्म दैनिक १ हजार रुपैयाँका दरले जम्मा १३ लाख ११ हजार रुपैयाँ शाक्यको परिवारलाई क्षतिपूर्ति भराउने फैसला भएको हो। दुईवटा फैसला भएको छ : एउटा, सनमको परिवारलाई दिने क्षतिपूर्ति र अर्को, गोरेको सजाय हो, स्रेस्तेदार राणाले भने जन्मकैद सजाय सुनाइएका गोरेको कैदमा अपहरण मुद्दाको सजाय भने जोडिने छैन। २०७४ माघ ९ गते तस्करीको साढे ३३ किलो सुन हराएपछि खोजी गर्ने क्रममा गोरेसहितको समूहले फागुन १८ गते सनम शाक्यको हत्या गरेको दाबी सरकार पक्षको थियो। ठोस प्रमाण नभेटिएको उल्लेख गर्दै गत असोज १९ गते न्यायाधीश भरत लम्सालको इजलासले करिब ३८ क्वीन्टल सुन तस्करी प्रकरणका मुख्य आरोपी गोरेसहित ५६ जना प्रतिवादीलाई सफाइ दिएको थियो। सरकार पक्षले संगठित रूपमा तस्करी गरिरहेको समूहले राखेको खातापातालाई प्रमाणका रूपमा पेस गरेकाले त्यसलाई प्रमाण मान्न नमिल्ने र ठोस प्रमाण नभेटिएको उल्लेख गर्दै अदालतले सफाइ दिएको थियो। सनम शाक्य हत्या र सुन तस्करी प्रकरणमा ७७ जनालाई प्रतिवादी बनाइएको थियो। तीमध्ये फरार २१ जनाको मुद्दा मुल्तबीमा छ। न्याय पायौँ : सनमको परिवार अदालतको फैसलाबाट न्याय मिलेको प्रतिक्रिया सनमको परिवारले दिएको छ। सनमकी आमा कल्पनाले छोरो फर्किएर नआउने भए पनि हत्यारालाई जेल सजाय भएपछि न्यायको अनुभूति भएको बताइन्। छोरो गुमाएपछि भोक निद्रा सबै हरण भयो। परिवार नै विचल्लीमा पर्यो, उनले भनिन्, अपराधीलाई सजाय भएपछि राहत एवं सन्तोष मिलेको छ। आँसुको आहालमा डुबेका हामीलाई अदालतले न्याय गरिदियो। सनमकी पत्नी सुनीताले पनि प्रहरीले गरेको सहयोग र अदालतले दिएको न्याय आफूहरूका लागि बाँच्ने आधार बनेको बताइन्। मैले पति गुमाएको क्षति त केही गर्दा पनि पूर्ति हुँदैन, उनले भनिन्, तर ४ वर्षदेखि पर्खिएको न्याय अहिले प्राप्त हुँदा केही चित्त बुझाउने ठाउँ बनेको छ। पतिको हत्या गरेर अपराधीले जीवन नै उजाड र अन्योलपूर्ण बनाइदिएको गुनासो सुनीताले पोखिन्। सनमको हत्या, मुद्दा र फैसलासम्म २०७४ फागुन १८ गते सनम शाक्यको हत्या मोरङको उर्लाबारी नगरपालिका१ मा भएको थियो। उर्लाबारीकै गोरे भनिने चूडामणि उप्रेतीले आफूनिकटका प्रहरीलाई फोन गरेर घटनाको जानकारी दिँदै सनमको शव व्यवस्थापनका लागि सहयोग मागेका थिए। जुन गोरेले बयानका क्रममा स्वीकार गरेका छन्। करेन्ट लगाएर यातना दिँदै गरेको भिडियो पनि त्यतिबेला सार्वजनिक भयो। हत्यामा प्रत्यक्ष संलग्न गोरे आफैले बारम्बार सनमलाई करेन्ट लगाइरहेको भिडियोमा देख्न सकिन्छ। त्यही भिडियो अहिले कर्तव्य ज्यान सम्बन्धी मुद्दा फैसला हुँदा अदालतलाई बलियो प्रमाण बन्यो। हत्यापछि शव धरानको निर्वाणा कन्ट्री क्लबमा एक रात राखिएको अनुसन्धानबाट खुलेको छ। नेपाल प्रहरीको अपराध महाशाखाले घटनाको जानकारी पाएपछि तत्कालीन एसएसपी (हाल डीआईजी) दिवेश लोहनीले प्रहरी प्रधान कार्यालयबाट मौखिक अनुमति लिएर हत्यामा संलग्नलाई पक्राउ गर्न डीएसपी प्रजित केसी र सइ बालकृष्ण सञ्जेललाई खटाए। उनीहरूको दाबीअनुसार पक्राउ गर्न खोजे पनि शव धरानमै छाडेर नेपालभारत सीमा क्षेत्र हुँदै गोरे फरार बनेकाले सम्भव भएन। हत्याको भोलिपल्ट धरानबाट इटहरी हुँदै ल्याएर शव विराटनगर महानगरपालिका३ बाट बरामद भयो। प्रहरीले शव राखिएको बा १२ च ५९६३ नम्बरको स्कोरपिओ र मे १ च ५३९८ नम्बरको कारसहित हत्यामा संलग्नमध्येका टेकराज मल्ल ठकुरी, मोहन काफ्ले र कृष्ण भनिने नरेन्द्र कार्कीलाई पक्राउ गर्यो।"
प्रधानन्यायाधीश प्रकरण : सर्वोच्चमा आज पनि इजलास बसेन,"काठमाडौं : सर्वोच्च अदालतमा मंगलबार पनि इजलास बस्ने नबस्ने अझै टुंगो लागेको छैन। सर्वोच्चले १५ जना न्यायाधीशका लागि ८ वटा इजलास तोकेको छ। प्रधानन्यायाधीश चोलेन्द्र शमशेर जबरा विवादमा तानिएपछि इजलास प्रभावित भएको हो। मंगलबार पनि सर्वोच्च अदालतका न्यायाधीशहरु आन्तरिक छलफलमा व्यस्त भएका कारण इजलास बस्न नसकेको हो। न्यायाधीशहरुले सोमबार पनि फूलकोर्ट र इजलास दुवै बहिष्कार गरेका थिए। प्रधानन्यायाधीश चोलेन्द्र शमबेर जबराले सर्वोच्चका न्यायाधीशलाई विश्वासमा दिलाएर कार्यसम्पादन गर्न नसकेकै कारण न्यायाधीशहरुले निकास दिनुको विकल्प नरहेको बताएका छन् । जबरामाथि कार्यपालिकामा भागबण्डा खोजेको, पेसी प्रणाली परिवर्तन अस्वीकार गरेकोलगायतका आरोप असन्तुष्ट न्यायाधीशहरूको छ । अहिले आन्तरिक छलफल सकेर सर्वोच्च अदातलका न्यायाधीशहरु प्रधानन्यायाधीश चोलेन्द्र शमशेर जबरासँग छलफलमा जुटेका छन्। उनीहरुले प्रधानन्यायाधीशसँग मार्गप्रशस्त गरिदिन आग्रह गरेका छन्। प्रधानमन्त्री र निर्वाचन आयोगका पदाधिकारीबिच छ्लफल प्रधानन्यायाधीश राजीनामाको दबाबमा प्रधानन्यायाधीशले राजीनामा दिनुपर्छ प्रधानन्यायाधीशलाई भेट्दै न्यायाधीशहरु आन्तरिक छलफल सकेर प्रधानन्यायाधीश भेट्न पुगे न्यायाधीश"
बैंकका प्रमुख प्रक्राउ,"काठमाडौं : बैंकको रकम हिनामीना गरेको आरोपमा सिन्धु विकास बैंक काभ्रे दोलालघाटका शाखाप्रमुख सुमन खरेल प्रक्राउ परेका छन्। खरेल काभ्रे भुम्लु गाउँपालिका ८ का बासिन्दा हुन्। उक्त बैंकको दोलालघाट शाखाले दैनिक रुपमा संकलन हुने कारोबारबाट जम्मा भएको मौज्दात रकम एनसीसी बैंक सिन्धुपाल्चोकमा बाह्रविसे शाखामा रहेको आफ्नो खातामा जम्मा गर्ने गर्दथ्यो। रकम जम्मा गर्ने जिम्मेवारी पाएका शाखा प्रमुख खरेलले पछिल्लो समय बैंकमा जम्मा भएको १ करोड ७९ लाख ९० हजार ८५५ रुपैयाँ सिन्धु बैंकको खातामा जम्मा नगरी हिनामिना गरेका छन्। यो रकम सिन्धु विकास वैक दोलालघाट शाखामा २०७७ सालदेखी मौज्दात थियो। नेपाल प्रहरीको केन्द्रीय अनुसन्धान ब्युरो सिआइबीको टोलीले खरेललाई काभ्रेबाट प्रक्राउ गरेको छ। सिविआइका प्रवक्ता श्यामकुमार महतोका अनुसार खरेलले उक्त रकम बैंकको खातामा जम्मा नगरी रकम निकाली आफूले अपचलन गरेका थिए। बैंकको रकम हिनामिना गरेकाले खरेलविरुद्ध बैंकिङ कसुर तथा सजाय ऐन २०६४ अन्तरगत आवस्यक कानुनी कारवाही भैरहेको छ। उनलाई उच्च अदालत पाटनबाट ७ दिनको म्याद थप गरी अनुसन्धान अगाडि बढाइएको छ। झुक्काएर यौन शोषण गराउने दुई जना पक्राउ महिलालाई यौन व्यवसायमा लगाएको आरोपमा प्रहरीले पोखराबाट दुई जनालाई पक्राउ गरेको छ। पक्राउ पर्नेमा पोखरा महानगरपालिका१७ बिरौटाका ४२ वर्षीय सुरेश तामाङ र बारा कोल्बी नगरपालिका१ कोल्बी का २६ वर्षीय ऋषि भट्ट छन्। उनीहरुमाथि प्रहरीले मानव बेचबिखन तथा ओसारपसारमा संलग्न रहेको अभियोगमा मुद्दा चलाएको छ। तामाङ र भट्टले एक महिलालाई काम लगाइदिन्छु भन्दै पोखरा महानगरपालिका६ लेकसाईडस्थित होटल ड्रिमल्याण्डमा पुर्याएको प्रहरीले जनाएको छ। त्यहाँ उनीहरुमाथि यौन शोषण भइरहेको थियो। ती महिलामाथि डर, त्रास तथा प्रलोभन दिई दिनहुँ यौन शोषण तथा यातना दिने गरिएको थियो। पीडित महिलाले प्रहरीमा गोप्य उजुरी गरेपछि वडा प्रहरी कार्यालय बैदाम पोखराबाट खटिएको प्रहरीले उनलाईहरुलाई पीडित महिलालाई मनोपरामर्श गरी आफन्तको जिम्मा लगाइएको जिल्ला प्रहरी कार्यालय कास्कीले जनाएको छ। आरोपीमाथि मानव बेचबिखन तथा ओसारपसार शीर्षकमा जिल्ला अदालत कास्कीबाट १० दिन म्याद लिएर प्रहरी अनुसन्धान थालेको छ।"
अध्यागमन विभागले ११ अफगानी नागरिकमाथि अनुसन्धान थाल्यो,"काठमाडौं : अध्यागमन विभागले अवैध ढंगले नेपाल प्रवेश गरेका ११ जना अफगानी नागरिकमाथि अनुसन्धान सुरु गरेको छ । प्रहरीको केन्द्रीय अनुसन्धान व्युरोले सोमबार सिनामंगलस्थित एक होटलबाट पक्राउ गरी उनीहरुलाई अध्यागमन विभागमा बुझाएको थियो । अध्यागमन विभागका निर्देशक झंकनाथ ढकालले पक्राउ परेका अफगानीमाथि अध्यामगन ऐननियम अनुसारर नै कारबाही हुने बताए । निर्देशक ढकालले अन्नपूर्णसँग भने, नाका छलेर गैरकानुनी ढंगले नेपाल प्रवेश गरेका छन् । उनीहरुलाई सोहीअनुसार कारबाही हुन्छ। अध्यागमन विभागको हिरासतमा रहेका ११ अफगानी नागरिकले नाका छलेर नेपाल प्रवेश गरेका हुन् । पक्राउ परेका अफगानीमध्ये केही बालबालिका र महिला समेत छन् । अफगानिस्तानमा तालेबानीले सत्ता कब्जा गरेपछि त्यहाँका नागरिक विस्थापित भएर अन्य मुलुक जाने क्रम बढेको छ । सशस्त्र प्रहरी बलले सीमा सुरक्षाको जिम्मेवारी पूरा गर्न नसक्दा भारतको बाटोहुँदै रोहिंज्या,अफगानीलगायत अन्य विदेशीहरु अवैध ढंगले नेपाल प्रवेश गर्ने गरेका छन् । उनीहरु कहिले नेपाल प्रवेश गरेका हुन् भन्ने विषय खुलेको भने छैन । सिनामंगलबाट ११ अफगानी नागरिक पक्राउ"
नीति कथा : सत्य लुक्दैन,"एउटा आँपको रूखको विषयमा मोहन र रामबीच झगडा हुन्थ्यो। दुवैले रूख आफ्नो भएको दाबी गर्थे। रामले भन्दा मोहनले यो विषयमा बढी झगडा गर्थे। मोहन रामभन्दा बलियो थियो। त्यसकारण दरबारमा उजुरी दिइएको थियो। बादशाहले मुद्दाको निर्णय गर्न वीरबललाई सुम्पेका थिए। मोहन र राम वीरबलसामु उपस्थित भए। वीरबलले मोहनसित सोधे के त्यो रूख तिम्रो हो ? मोहनले भने हो सरकार, त्यो रूख मेरै हो। त्यसपछि रामसित सोधियो। रामले नम्र हुँदै भने हो सरकार ! यो रूख मेरो हो र यस रूखलाई म सात वर्षदेखि हेरविचार गरिरहेको छु। यतिका वर्षपछि जब फल लाग्यो तब मोहनले मलाई दुःख दिइरहेको छ। यति मात्र होइन, हामी दुवैले त्यस रूखको रक्षाको लागि एउटा पाले पनि राखेका छौं। वीरबलले पालेलाई पनि बोलाउन पठाए। आज मुद्दाको फैसला भएन र वीरबलले दुवैलाई घर पठाइदिए। मोहन र राम घर लागेपछि वीरबलले पालेलाई भने तिमी आज राति यी दुवैको घर जानु र भन्नु हतियार भिरेर चोरहरू आँप लुट्न आएका छन्। पहिला उनी मोहनको घर र पछि रामको घरमा गएर वीरबलले भनेजस्तै सुनाए। संयोगवश दुवैमध्ये कोही पनि घरमा थिएनन्। वीरबलले आफ्ना दुईजना गुप्त पुलिसलाई मोहन र रामकोमा गएर पालेले उनीहरूबाट पाएको उत्तर मलाई आएर बताउनु भनेर अराए। गुप्त सिपाही मोहन र रामको घर गई लुकेर बसे। जब मोहन घर आए, उनकी पत्नीले पालेले भनेको कुरा सुनाइन्। पत्नीको कुरा सुनेर मोहनले भने मलाई मतलव भाएन त्यो रूख मेरो होइन। मैले त रामलाई दुःख दिनको लागि यस्तो जाल रचेको हुँ। उता राम घर पुगे उनकी पत्नीले पनि तुरुन्तै पालेको खबर सुनाइन्। पत्नीको कुरा सुन्नेबित्तिकै राम एउटा लाठी लिएर रूख भएतिर दगुरे। यता वीरबलका गुप्त सिपाहीहरूले यी सबै कुरा वीरबललाई सुनाए। अर्कोदिन वीरबलले मोहन र रामलाई बोलाएर भने हेर ! आँपको रूख तिमीहरू दुवैजनाको हो, त्यसकारण तिमीहरूले त्यस रूखमा भएका सबै आँप टिपेर आधी आधी बाँड। त्यस रूखलाई पनि काटेर आधी आधी दाउरा पनि भाग लगाउ। वीरबलको कुरा सुनेर मोहन त खुसी भए तर, राम दुःखी भएर भने सरकार ! रूख नकाटियोस, मैले त्यस रूखलाई छोरा झैँ पालेको छु, बरु मलाई त्यो रूख चाहिँदैन, मोहनलाई नै दिनुहोस्। यी दुवैको कुरा सुनेर वीरबललाई पक्कै विश्वास भयो कि त्यो रूख रामको नै रहेछ। वीरबलले मोहनलाई गिरफ्तार गर्न लगाए र रूख रामलाई जिम्मा लगाए। नैतिक शिक्षा : भनिन्छ, सत्य लुक्दैन र सत्यकै जित हुन्छ। त्यसैले हामीले सधैं सत्यको बाटोमा हिँड्नुपर्छ।"
न्यून चापीय प्रणालीको प्रभाव : हल्का वर्षा र हिमपातको सम्भावना,काठमाडौं : नेपालमा पश्चिमी न्यून चापीय प्रणालीको सामान्य प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाबाट मंगलबार जारी बुलेटिनमा देशको पहाडी भूभागमा आंशिक बदली र बाँकी भूभागमा सामान्यतया सफा रहेको छ। मंगलबार दिउँसो देशको पहाडी भुभागमा आंशिक देखि सामान्य बदली र तराईका भुभागमा सामान्यतया सफादेखि आंशिक बदली रहने छ। देशका थोरै स्थानहरुमा हल्का वर्षाको सम्भावना रहेको छ। साथै उच्च पहाडी तथा हिमाली भूभागका केही स्थानहरुमा हल्का हिमपातको सम्भावना रहेको छ। राती देशको पहाडी भुभागमा आंशिक देखि सामान्य बदली र तराईका भुभागमा सामान्यतया सफा देखि आंशिक बदली रहने छ। उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको महाशाखाले जनाएको छ। बुधबार देशका थोरै स्थानहरुमा हल्का वर्षाको सम्भावना रहेको छ। साथै उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ। मौसम पूर्वानुमान महाशाखाका अनुसार बिहीबार देशभर आंशिक बदली देखि सामान्यतया सफा रहने छ। पहाडी भुभागका एक वा दुई स्थानहरुमा हल्का वर्षाको सम्भावना रहेको छ। साथै उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको छ। राती देशभर आंशिक बदली देखि सामान्यतया सफा रहने छ।
पहिरोले न परिवार न बस्ती,"थलारा : पहिरोले परिवारसहित सर्वस्व लगेपछि कलकबहादुर सार्की दिनभर टोलाइरहन्छन्। आमा हर्कुदेवी, श्रीमती ३० वर्षकी ईश्वरी, छोराहरू १२ वर्षका सन्दीप, ६ वर्षका सरोज र छोरी एक वर्षकी सपना मात्रै आँखामा झलझली आइरन्छन्। सर्वस्व गुम्यो। दैवले यस्तो पीडा दिँदो रहेछ, आँसु झार्दै कलकले भने, भगवान् भेटिने भए सोध्ने मन थियो दैव किन यस्तो गर्यौ ? बझाङको थलारा गाउँपालिका४ डिख्लामा पहिरो खस्दा कलकसहित दाजुभाइको परिवारका १८ र छिमेकी नरबहादुर पार्कीको परिवारका पाँच जना बेपत्ता भएका थिए। तीमध्ये सार्की परिवारका तीन र पार्की परिवारका एक जनाको शव भेटिएको छ। बाँकीको खोजी नेपाली सेना, सशस्त्र प्रहरी र नेपाल प्रहरीले खोजी गरिरहेका छन्। परिवारमा म मात्रै बाँचें। खाने, बस्ने केही बाँकी रहेन। सरकारले खाने, बस्ने व्यवस्था गरिदिनुपर्यो। नरबहादुर पार्की, पीडित हामी दुई जना चामल लिन जाँदै थियौं। ड्याम्म ठूलो आवाज आयो। अँध्यारो थियो। केही पत्तो पाइएन। सर्वस्व लगेछ। कलकबहादुर सार्की, पीडित कात्तिक २ गते बिहान ४ बजेको थियो। दुई दिनदेखि झिमझिम वर्षा भइरहेको थियो। घरनजिकै पहिरो खस्न थालेपछि छिमेकी पार्की अँध्यारोमै परिवारका पाँच सदस्यलाई लिएर कलककहाँ आएका थिए। जसमा आमा उजलीदेवी, श्रीमती हासुदेवी, छोरा आयुस, छोरीहरू हिमा र सीमा थिए। नरबहादुर काकाले घरमा दुईतीन कट्टा खाद्यान्न छ। त्यसलाई पनि सारौं। पानी त कति दिनसम्म पो पर्ने हो भन्नुभयो, कलकले भने, हामी दुई जना चामल लिन गइरहेका थियौं। नरबहादुर काकाको घर पुगेकै थिएनौं। ड्याम्म ठूलो आवाज आयो। अँध्यारो थियो, केही पत्तो पाइएन तर सर्वस्व लगेछ। उनको घर भएको स्थानमा माथिको ढोगदिने धार (डाँडाको नाम)बाट खसेको पूरै पहिरो पसेको छ। वर्षा रोकिएको पाँच दिनसम्म पनि दलदल नै छ। ६ दाजुभाइमध्ये कलक जेठा रहेछन्। तीन भाइको परिवारै पहिरोमा बेपत्ता भएको छ। दाजुभाइका ६ र पार्कीको एक गरी सात घरको नामनिशान छैन। कलकका काइलो भाइ राम दसैंको टीका थाप्न श्रीमतीसहित तल्कोटस्थित ससुराली गएका थिए। उनकी १० वर्षकी छोरी सरितासमेत उतै गएकाले काकाकाकीसहित तीन जना जोगिए। बुवा गगने र कान्छो भाइ सुरेश भारतमा छन्। २४ सदस्यीय परिवारमा तीन ससुराली, २ भारत र कलक खाद्यान्न सार्न घरबाट निस्केकाले बाँचे। बझाङको थलारा गाउँपालिका४ डिख्लास्थित पहिरोग्रस्त क्षेत्र । यो ठाउँमा कात्तिक २ गते पहिरोले सात घर पुरिँदा २३ जना बेपत्ता भएका थिए । तीमध्ये चार जना मृत भेटिएका छन् । तस्बिर : शिवराज भट्ट बुवा र भाइ भारतमा बेहोस भइरहेका छन्। घर आउन पनि कसरी ? भारतमा रहेका आफन्तले बुवा र भाइलाई पुर्याइदिन्छु भन्नुभएको छ, कलकले भने। कलकपछिका धनबिरे सार्की, उनकी श्रीमती सीता, छोरा ८ वर्षका प्रभात, छोरी ६ वर्षकी भूमिका, छोरा ३ वर्षका चिरिञ्जीवी पहिरोमा बगे। यीमध्ये सीताको शव पाइएको छ। त्यसपछिका सुरेश सार्की, उनकी श्रीमती कम्मा, छोराहरू ८ वर्षका सुवास, ६ वर्षका विकास र छोरी १ वर्षकी अनु पनि पहिरोमा बेपत्ता थिए। यीमध्ये विकासको शव भेटिएको थियो। अर्का भाइ मदनको पनि तीन जनाको परिवार बेपत्ता छ। मदन, उनकी श्रीमती कलु र छोरी २ वर्षकी एलिसा बेपत्ता छन्। कलकका बाजे भले सार्की थलारा३ देउलाबाँजबाट डिख्लामा सरेका हुन्। बाजेका पालादेखि नै हामी डिख्ला सरेका हौं। अहिलेसम्म पहिरो आएको थिएन। मेरो घरमा त पहिरो आउला भन्ने कल्पनासमेत गरेको थिइन्। तर, पूरै डाँडो नै भाँसिएर आयो, कलकले भने। सरकारले पीडितलाई सुरक्षित स्थानमा सार्नुपर्ने माग उनले गरे। यहाँ सबै पहिरोले लगेर गयो। २३ जना एकै चिहान भएको ठाउँमा बस्नु पनि कसरी ? स्थानीयवासी अमृता सार्कीले बस्ती स्थानान्तरणको विकल्प नभएको बताइन्। अहिले पनि पहिरो आइरहेको छ, उनले भनिन्। बेपत्तालाई मृतक घोषणा गरी बाँचेकाहरूको व्यवस्थापन सरकारले गर्नुपर्ने उनको भनाइ छ। पूरै ढोगदिने डाँडो खसेको छ। तल नदी छ। घर भएको ठाउँको नाम निसान छैन। अब शव पनि के पाइएलान्, उनले भनिन्, त्यसैले मृतक घोषणा गरेर सरकारले राहत र क्षतिपूर्ति दिनुपर्छ। पीडित पार्कीले बेपत्तालाई मृत घोषणा गरी क्षतिपूर्ति दिनुपर्ने माग गरे। परिवारमा म मात्रै बाँचें। खाने, बस्ने केही बाँकी रहेन, उनले भने, सरकारले मलाई खाने, बस्ने व्यवस्था गरिदिनुपर्यो। उनको परिवारका सदस्यमध्ये आयुस मृत भेटिएका छन्। जिल्ला प्रहरी कार्यालय बझाङले दिएको तथ्यांकअनुसार कात्तिके झरीका कारण १ सय १३ घर पूर्ण क्षति भएको छ। ४५ घरमा सामान्य क्षति पुगेको छ। ८ सय ८६ परिवार विस्थापित भएका छन्। थलारा, खप्तडछान्ना गाउँपालिका र जयपृथ्वी नगरपालिकामा सबैभन्दा बढी मानवीय र भौतिक क्षति भएको छ। गाउँ पस्यो सेती नदी डोटीका आदर्श र जोरायल गाउँपालिकामा पनि बाढीपहिरोले क्षति गरेको छ। आदर्श६ बबिनामा २५ स्थानीयवासीका घर सेती नदीले बगाएको छ। शरीरमा लगाएको लुगाबाहेक केही बचेन। सबै सेतीले लग्यो, हीरादेवी बोहराले भनिन्, किन्न जानका लागि सेतीमा भएको झोलुंगे पुल पनि बगायो। उनले मुनितिर सेती र घरमाथिको खहरेले गर्दा कतै जान नसकेको बताइन्। हेर्दाहेर्दै घर ढल्यो। हामी भागेर बच्यौं उनले भनिन्, सरकारले कतै बासको व्यवस्था गरिदेओस्। बैतडीको ढुंगाड क्षेत्रमा पनि सेती नदी गाउँ पसेपछि १ सय ५० घरपरिवार जोखिममा छन्। बस्ती टापुजस्तै भएको छ। पश्चिम सेती बन्छ भनेर कुनै पनि विकास नभएको ठाउँ हो यो। अब यो गाउँको पुनर्निर्माण गरिएन भने सबै जोखिमा छन्, स्थानीयवासी विष्णु चन्दले भने, स्थानान्तरण गर्नुको विकल्प छैन। डोटी र बैतडी जोड्ने झोलुंगे पुल बगेको छ। उनीहरूलाई खाद्यान्न लिन बजार जान नसक्ने अवस्था छ। अहिलेसम्म सेतीमा यति धेरै बाढी आएको थिएन। ज्येष्ठ नागरिकले पनि सेतीमा पहिलो पटक यति ठूलो बाढी देखे, स्थानीय शिक्षक राजेन्द्र चन्दले भने, बस्ती टापु भए पनि भगवानले जोगायो। ढुंगाड क्षेत्र कात्तिक २ गते सेतीले डुबाएको थियो। महिला, बालबालिका र वृद्धवृद्धालाई सुरक्षित स्थानमा सारिए पनि उद्धारमा खटिएका ६० युवा बस्तीमै फसेका थिए। हेलिकप्टरबाट उद्धारको प्रयास गरिए पनि मौसम खराबीका कारण सम्भव भएको थिएन। अर्को दिन त सेती घटिहाल्यो। तर, २ गतेका दिन र रात यसरी बित्यो कि भन्नै सकिँदैन स्थानीयवासी विष्णु चन्दले भने, अन्तिम रात हो भन्ने लागेको थियो। बिहानसम्म सेती घटेछ। सरकारले पश्चिम सेतीका नाममा ढुंगाडको विकास रोकेको आरोप उनले लगाए। ढुंगाड क्षेत्र पश्चिम सेतीको मुख्य ड्याम क्षेत्र हो। त्यसको ५ किलोमिटरमा पश्चिम सेतीको बाँधको सर्भे गरिएको छ। पश्चिम सेती बने पूरै बस्ती उठाउनुपर्ने भएकाले सरकारले त्यहाँ पूर्वाधार निर्माण, तटबन्ध निर्माणमा लगानी गरेको छैन। स्थानीयवासीले सकेसम्म बस्ती स्थानान्तरण गरिनुपर्ने र नत्र जनताको तटबन्धजस्तो छुट्टै कार्यालय खोलेर बलियो तटबन्ध बनाई दिनुपर्ने माग गरेका छन्। सुदूरपश्चिम प्रदेश सरकारले आइतबार बझाङका थलारा र खप्तडछान्ना, डोटीको आदर्श गाउँपालिका र बैतडीको ढुंगाड क्षेत्रका पीडितलाई राहत वितरण गरेको छ। मुख्यमन्त्री त्रिलोचन भट्टले प्रदेश सरकारले तात्कालिक राहत मात्रै वितरण गरेको बताएका थिए। उनले क्षतिको पुनर्निर्माणका लागि अल्पकालीन र दीर्घकालीन योजना बनाउने बताए। अहिले तात्कालिक राहत हो। यसपछि हामीले भत्किएका संरचना निर्माण, स्थानीयवासीलाई स्थानान्तरणलगायत योजना बनाउने छौं, उनले भने।"

शीर्षक,विवरण
बिजुलीको ३५ अर्ब तत्काल उठाऔं,"सरकारी संस्थान क्रमशः धराशायी बन्दैछन्। आफ्नै कारणले घाटामा छन्। यसकै सूचीमा विद्युत् प्राधिकरण पनि चढेको छ। प्रधिकरणमा बक्यौता रकम ३४ अर्ब ८० करोड रुपैयाँ पुगेको छ। सर्वसाधारण नागरिकले एकदुई महिना शुल्क नतिर्दा तत्काल लाइन काट्न पुग्ने प्राधिकरण टोली धेरै आम्दानी गर्ने उद्योग र ठूला घरानाका व्यक्तिकोमा पुग्दैन। जसका कारण प्राधिकरण घाटामा फस्दै छ। अनेक बहानामा बक्यौता नतिर्नेले उन्मुक्ति पाउँदै आएका छन्। प्राधिकरणका कर्मचारीकै मिलेमतोमा बक्यौता बढेको आरोप नसेलाउँदा बक्यौता उठाउन बनेका समिति, उपसमिति र आयोग पनि निस्कृय छन्। अख्तियारले दिएका सुझाव र तयार पारिएका प्रतिवेदन कार्यान्वयन भएका छैनन्। बर्सेनि सचेत गराउने महालेखा परिक्षण प्रतिवेदनलाई बढ्दो बक्यौताले अर्थहिन सावित गर्दैछ। बक्यौता नतिर्नेमा अथाह नाफा गरिरहेका गतिला उद्योगधन्दा, ठुला घरानाका व्यक्ति र कतिपय कार्यालय छन्। अघिल्लो वर्षको तुलनामा ७२५३ प्रतिशतले बक्यौता वृद्धि भएको छ। पछिल्लो एक वर्षमा २ अर्बभन्दा बढी यो रकम थपिएको छ। यस्तो रकमको ग्राफ घट्ने भन्दा पनि बर्सेनि उच्च अंकमा बढ्दै छ। लगानी गर्ने सरकारको पनि अर्थतन्त्र धरासायी बन्दैछ। बक्यौतामध्ये सबैभन्दा बढी १९ अर्ब ६३ करोड रुपैयाँ औद्योगिक क्षेत्रमा छ। आलटाल गर्ने, नतिर्ने वा ताकेता गर्दा अदालत जाने ठूला उपभोक्ता मुलुकभित्र ४९ वटा छन्। धेरै विद्युत् प्रयोग गर्नेको सूचीमा रहेका यस्ता ठुला उद्योग र उपभोक्ता नै अहिले प्राधिकरणभित्रको मुख्य रोग बनेका छन्। प्राधिकरण आफ्नै समस्याले पनि महसुल नतिर्ने उद्योग र ठूला उपभोक्ताले मौका पाउने गरेको देखिन्छ। बेला मौका प्राधिकरणले परिवर्तन गरिरहने नियमले यस्तैलाई फाइदा पुर्याएको छ। कर्मचारीको आन्तरिक मिलेमतो पनि मुख्य कारण छ नै। प्रभावमा परेर पनि प्राधिकरणले नियमविपरीत आफैं महसुल निर्धारण गरेका नजिर छन्। २०७२ साउन १ देखि ठुला उद्यमका हकमा २० घण्टाभन्दा बढी बिजुली दिने नयाँ नियम प्राधिकरणले ल्यायो। काठमाडौं, विराटनगर, सिमरा, भैरहवा र वीरगन्जका उद्योग, फार्म तथा अस्पतालले त्यो सुविधा लिए। कानुनतः प्राधिकरण आफैंले विद्युत्् महसुुल निर्धारण गर्न पाउँदैन। त्यसरी सुविधा पाएका डेडिकेटेड र ट्रंकका ग्राहकले प्राधिकरणले तोकेको महसुललाई गैरकानुनी भने। त्यसपछि मात्रै प्राधिकरणले तत्कालीन विद्युत्् महसुल निर्धारण आयोगलाई उक्त महसुल निर्धारण गरिदिन पठाएको भेटिन्छ। यस्ता विवादास्पद निर्णय धेरै भए। यस्ता निर्णयले गर्दा पनि महसुल नउठेका हुन्। बक्यौताको एक कारण प्राधिकरणको मनोमानी निर्णयहरू हुन्। अर्को आफूलाई ठुलो र वरिष्ठ मान्नेहरू। डेडिकेटेडट्रंकलाइनको महसुल भुक्तानीका विषयमा त संसद्को लेखा समितिले पनि हात हालेको थियो। २०७६ मा समिति अन्तर्गतको उपसमितिले ट्रंकलाइन र डेडिकेटेड ग्राहकबाट उठाउन बाँकी रकम तत्काल असुल गर्न र दोषीमाथि कारबाही गर्न अख्तियारलाई निर्देशन दिएको थियो। अख्तियारले छानबिन गर्योसुझाव दियो। समाधान गर्न समिति र उपसमिति बने तर पनि बक्यौता उठेनघटेन। विवाद सुल्झाउने जिम्मा पाएको निकाय विद्युत्् नियमन आयोग हो। आयोगलाई अझै अवस्था बुझ्दै ठिक्क छ। प्राधिकरणको विद्युत्् वितरण नियमावलीमा प्राधिकरणलाई तिर्नुपर्ने महसुल, दस्तुर, भाडा, क्षतिपूर्ति, अतिरिक्त महसुल वा अन्य रकम निर्धारित समयमा नबुझाएमा विद्युत् लाइन काट्न सक्ने स्पष्ट बुँदा छ। महसुल उठाउनकै लागि धेरै नियमावली, समिति, आयोग निर्माण भए र नियम पनि बने। तर, उपलब्धि हात परेको छैन। सरकारले संरक्षण दिएकै कारण साना उपभोक्ता बाहेकलाई चलाउन नसकेको स्पष्ट हो। यसले मुलुकमा ठुलो आर्थिक घाटा थपेको छ। नियमनका लागि संवैधानिक निकाय आफैं सक्रिय हुनुपर्नेमा निर्देशनसमेत पाएको अवस्था छ। अब बक्यौता घटाउन सबै निकायको सक्रियता बढोस्।"
बढ्यो विकास बैंकको व्यवसाय,"काठमाडौं : चालू आर्थिक वर्षको पहिलो महिनामा विकास बैंकहरूले निक्षेप संकलन र कर्जा प्रवाह झन्डै समानान्तर रूपमा गरेका छन्। एकै महिनाको अन्तरमा सञ्चालनमा रहेका १८ विकास बैंकमध्ये १५ वटाको निक्षेप वृद्धिदर १५० प्रतिशत हँुदा कर्जा लगानी वृद्धिदर १५५ प्रतिशत भएको छ। डेभलपमेन्ट बैंकर्स एसोसिएसन नेपालले मंगलबार सार्वजनिक गरेको तथ्यांकअनुसार चालू आवको साउनमा ६ अर्ब ६० करोड ५७ लाख रुपैयाँ बराबरको निक्षेप संकलन गरी ५ अर्ब ८९ करोड ९९ लाख रुपैयाँ कर्जा प्रवाह गरेका छन्। विकास बैंकहरूले हालसम्म ४ खर्ब ४८ अर्ब ३८ करोड १९ लाख रुपैयाँ निक्षेप संकलन गरी साउनसम्ममा ३ खर्ब ८६ करोड ७४ लाख २२ लाख रुपैयाँ लगानी गरेका छन्। कर्पोरेट डेभलपमेन्ट, सहारा विकास र शाल्पा विकास बैंकको तथ्यांक समेटिएको छैन। संघका अनुसार चालू आवको पहिलो महिना प्रवेश गरेसँगै गरिमा विकास बैंक र ज्योति विकास बैंकको चालू निक्षेप संकलन वृद्धिदरमा संकुचन देखिएको छ। गरिमा विकास बैंकको निक्षेप संकलन गत असारको तुलनामा साउनमा ९० करोड ९६ लाख रुपैयाँले अर्थात् १३७ प्रतिशतले घटेर ६५ अर्ब २८ करोड ९४ लाख रुपैयाँमा सीमित भएको छ। यसबीच सो बैंकको कर्जा प्रवाह ३८ करोड ५१ लाख रुपैयाँले अर्थात् ०७१ प्रतिशतले थप वृद्धि भएर ५४ अर्ब ७० करोड ४२ लाख रुपैयाँमा सीमित भएको छ। ज्योति विकास बैंकको निक्षेप र कर्जा प्रवाह दुवैको वृद्धिदरमा संकुचन देखिएको छ। बैंकको निक्षेप संकलन १ अर्ब ९९ करोड ६५ लाख रुपैयाँले संकुचन आउँदा साउनसम्म ५० अर्ब १४ करोड २३ लाख रुपैयाँमा सीमित भएको छ। यस्तै कर्जा प्रवाह पनि १ अर्ब २१ करोड ४० लाख रुपैयाँले संकुचन आउँदा ४४ अर्ब ८६ करोड ७६ लाख रुपैयाँमा सीमित भएको छ। चालू आवको सुरुआती महिनामै तुलनात्मक रूपमा राष्ट्रिय स्तरको मुक्तिनाथ बैंकले निक्षेप र कर्जा प्रवाह दुवैको व्यवसाय वृद्धि गर्न सफल भएको छ। उक्त बैंकले निक्षेप संकलन ४८४ प्रतिशत अर्थात् रु४ अर्ब ४५ करोड रुपैयाँले बढाएर साउनसम्ममा ९६ अर्ब ३० करोड ४३ लाख रुपैयाँसम्म पुर्याएको छ। यसैगरी, ३३२ प्रतिशत अर्थात् २ अर्ब ५४ करोड ९१ लाख रुपैयाँबरारको थप कर्जा प्रवाह गरेर ७९ अर्ब २२ करोड ६१ लाख रुपैयाँसम्म पुर्याएको छ। पछिल्लो समय कच्चा पदार्थ, पेट्रोलियम, फलामलगायतका वस्तुको आयात बढेकाले पनि कर्जाको माग बढी हुन थालेको डेभलपमेन्ट बैंकर्स संघ नेपालका अध्यक्ष प्रद्युम्न पोखरेल बताउँछन्। कोभिडको सुरुआती अवस्थामा समग्र व्यवसाय प्रभावित भए पनि अहिले पर्यटन क्षेत्र बाहेकका व्यवसाय फस्टाउँदा बैंकको कारोबारमा पनि निकै सुधार भएको उनको भनाइ छ। अब चाडपर्व नजिकिँदै गर्दा सामान खरिदका लागि व्यवसायीले कर्जा लिन थालेकोले समेत व्यवसाय थप बढ्न थालेको मुक्तिनाथ विकास बैंकको प्रमुख कार्यकारी अधिकारीसमेत रहेका अध्यक्ष पोखरेलको तर्क छ। पछिल्लो समय व्यावसायिक कारोबार बढेको छ। उल्लेख्य आयात हुन थालेको छ। यसबारे नेपाल राष्ट्र बैंकको तथ्यांकले पनि पुष्टि गरेको छ। कर्जावृद्धि सँगै बजारबाट निक्षेप संकलन पनि राम्रै भएको छ, उनले अन्नपूर्णसँग भने, अझै बैंकमा केन्द्रीय बैंकबाट पुनर्कर्जाबापतको रकम आएपछि लगानीमा थप सहज हुनेछ। चालू आवको पहिलो महिनामा महालक्ष्मी विकास बैंक, सांग्रिला र साइन रेसुङ्गा विकास बैंकले पनि व्यवसाय वृद्धिमा फड्को मारेका छन् । महालक्ष्मीले ८२ करोड २ लाख रुपैयाँ अर्थात् २०७ प्रतिशतले थप निक्षेप संकलन गरेर साउनसम्ममा ४० अर्ब ४५ करोड ४६ लाख रुपैयाँ निक्षेप संकलन गरेको छ। ७९ करोड ६९ लाख रुपैयाँ अर्थात् २२६ प्रतिशतले कर्जा वृद्धि गरेर ३६ अर्ब ६ करोड ९५ लाख रुपैयाँ पुर्याएको छ। एकै महिनाको अन्तरमा सांग्रिला विकास बैंकले थप १ अर्ब ८ करोड ५७ लाख रुपैयाँको निक्षेप बढाएको छ। १ अर्ब २९ करोड १ लाख रुपैयाँले थप कर्जा बढाएको छ। यस्तै, साइन रेसुङ्गाले निक्षेप थप १ अर्ब अर्ब ७४ लाख र कर्जा १ अर्ब ५० करोड ४२ लाख रुपैयाँले थप वृद्धि गरेको छ। लुम्बिनी विकास बैंकले निक्षेपमा २० करोड १० लाख रुपैयाँ र कर्जामा १५ करोड ९० लाख रुपैयाँ वृद्धि गरेको छ। यस्तै, कामना सेवा विकास बैंकले थप ३१ करोड ५१ लाख निक्षेप र ३० करोड कर्जा प्रवाह बढाउन सफल भएको छ। राष्ट्रिय स्तरका विकास बैंकबाहेक जिल्लास्तरका विकास बैंकहरूले पनि कारोबारमा थप वृद्धि गरेका छन्।"
दुई गाउँ अझै श्री ५ कै नाममा,"शिव उप्रेतीगोरखा, मनिष दुवाडीधादिङ मुलुकबाट राजतन्त्र अन्त्य भएको १३ वर्ष भयो। तर, गोरखा र धादिङका हजारौं रोपनी जग्गा जमिनको धनी श्री ५ को वायुगुठी छ। पुस्तौंदेखि किसानले कमाई आएको जग्गाजमिन तथा घरघडेरीको लालपुर्जामा जग्गाधनी श्री ५ को वायुगुठी अंकित छ। पुस्तौंदेखि किसानले खेती गर्छन्, कर तिर्छन्। तर, स्वामित्व भने अझै पाएका छैनन्। गोरखाको आरुघाट गाउँपालिका३ र ४ (पुरानो थुमी गाविस) र धादिङको नेत्रावती गाउँपालिका र नीलकण्ठ नगरपालिकाका कटुञ्जे र ज्यामरुङका जग्गाजमिनको स्वामित्व श्री ५ को वायुगुठी मा रहेको स्थानीयवासी बताउँछन्। राजसंस्था र श्री ५ नै अस्तित्वमा नरहेको अवस्थामा दूरदराजका किसानलाई श्री ५ को अल्झो मा राख्नु न्यायपूर्ण नहुने अगुवा किसानहरूको भनाइ छ। गोरखाको पुरानो थुमी गाविसका ७ सय ४९ जना किसानले आवादी गरेका खेतबारी र घरघडेरी श्री ५ को वायुगुठीको नाममा छ। ७३ जना किसानको मात्र आफ्नो नाममा लालपुर्जा रहेको मालपोत कार्यालयको तथ्यांकमा उल्लेख छ। आर्खेत बजार र ढुंगेफाँटका दुई बस्ती अझै पनि ज्यामरुङ दरबारका राजा लीलाविक्रम शाहको नाममा छ। ढुंगेफाँट र आर्खेत बजारको जग्गाजमिनमा स्थानीयवासीले बजार गुल्जार गरिसकेका छन्। किसानले खेती गरिरहेका छन्, कर पनि किसानले नै तिर्छन्, तर लालपुर्जा लीलाविक्रमको नाममा छ, स्थानीय ईश्वरी लामिछाने भन्छन्, खेती गरेको चार पुस्ता भइसक्यो, तैपनि घरजग्गा यहाँका किसानको नाममा छैन। २०४० साल अघिदेखि मोहीले आफ्नो नाममा लालपुर्जा बनाउन धेरै नै कसरत गरे, तर अझै नसकेको उनको भनाइ छ। जति दौडधुप र प्रयास गर्दा पनि आफ्नो नामको लालपुर्जा बनाउने किसानको धोको अधुरै रह्यो, उनले भने। जमिन कमाई गरेबापत बहुदल आएको धेरै वर्षपछिसम्म पनि बोका, राँगो, भेडा, घ्यु लगेर ठकुरीको दरबारमा बुझाउनुपथ्र्यो, आर्खेतका परिचित अधिकारी भन्छन्, किसानको विभिन्न चरणको आन्दोलनपछि अहिले त्यस्तो सामान त बुझाउनु पर्दैन तर, जग्गाजमिन किसानको नाममा आएको छैन। श्री ५ को वायु गुठीको नाममा छ। लालपुर्जा आफ्नो नाममा नहुँदा किसानले जग्गा धितो राखेर बैंकबाट ऋण लिन पाएका छैनन्। अरू ठाउँका किसानले गाउँकै वडा कार्यालयमा कर तिर्छन्। यहाँका किसान भने कर तिर्न मालपोत कार्यालय धाउनुपर्ने बाध्यता छ। गरेर खान त पाइएकै छ, स्थानीय ईश्वरी लामिछाने भन्छन्, कहिलेकाहीँ पैसाको खाँचो पर्छ। बैंकमा जग्गा राखेर नगद झिकेर केही काम गरौंला भन्न पाइएन। गुठीको नामको जग्गा राखेर बैंकले ऋण नदिने लामिछाने बताउँछन्। अरू गाउँलेहरू गाउँकै वडा कार्यालयमा कर तिर्छन्, हामी दुई दिनको कामको माया मारेर कर तिर्न मालपोत कार्यालय धाउनुपर्छ, उनले दुःखेसो पोखे। राजाको शासन (राजतन्त्र) सकिएर जनताको शासन (गणतन्त्र) आए पनि किसानले व्यवहारमा महसुस गर्न नपाएको उनको भनाइ छ। २०७००७१ सालमा श्री ५ को वायुगुठीको नाममा रहेको जग्गाको कर अचाक्ली वृद्धि भयो। त्यतिबेला किसानहरूले आन्दोलन गरे। मोहीको नाममा लालपुर्जा बनाउन स्थानीय किसानले धेरै नै मेहनत गरे। तैपनि सफल भएनन्। कर घट्यो, तर जग्गा किसानको नाममा आएन। हाम्रो लालपुर्जाको शिरानमा श्री ५ को वायुगुठी भनेर लेखेको हुन्छ। पहिलेपहिले त अझै तिरो पनि ठकुरीको दरबारमा बुझाउनु पथ्र्यो, स्थानीय ईश्वरी लामिछाने भन्छन्, हामीले आन्दोलन गर्यौँ। पछि मालपोतमै कर बुझाउन पायौं। कर पनि घट्यो तैपनि लालपुर्जाको टाउकोमा लेखिएको श्री ५ को वायुगुठी मेटाउन पाएनौं। २०३८ सालको नापीपछि लालपुर्जामा मोहीको नाम उल्लेख गर्न थालिएको छ। तर, लालपुर्जाको सिरानमा श्री ५ को वायुगुठी भनेर उल्लेख कायमै छ। श्री ५ को गुठीको स्वामित्वमा रहेको जग्गालार्ई किसानको नाममा ल्याउन जनप्रतिनिधि आएपछि पनि पहल गरिएको थियो। रैकर गरिपाऊँ भनेर गत २०७०२०७१ सालतिर सबै किसानका लालपुर्जा जम्मा गरेर गुठी संस्थानमा लगेर बुझाएका थिए। मालपोतमा पनि निवेदन दिएका थिए, आरुघाट गाउँपालिकाका अध्यक्ष पूर्ण दाहालले भने, हामी जनप्रतिनिधि आएपछि पनि धेरै पहल भयो, कसैको केही जोर चलेन। अलिकति कर घट्यो त्यत्ति मात्र उपलब्धि भयो। हाम्रो कुरा पनि बिकेन। आफ्नो गाउँठाउँको कुनै नेता गुठीसँग सम्बन्धित मन्त्री भएमा मात्र यहाँको समस्या समाधान हुन सक्ने अध्यक्ष ढकालले तर्क गरे। वायु पूजा गर्ने व्यवस्था सरकारले गरिदिएमा सो जग्गाको लालपुर्जा किसानको नाममा बनाउन सकिने उपाय बताउँछन्, पूर्वगाविस अध्यक्ष तेजबहादुर धमला। चलिआएको संस्कार, संस्कृति त चलाउनै पर्यो। गरिआएको पूजापाठ त गर्नैपर्यो, उनी भन्छन्, सरकारले चाह्यो भने श्री ५ को वायु पूजा गर्न निश्चित बजेटको व्यवस्था गरिदिएर जग्गा जमिन चाहिँ किसानको नाममा गरिदिन सक्छ। पहिले जग्गाधनी, अहिले सुकुम्बासीधादिङको नेत्रावती गाउँपालिका र नीलकण्ठ नगरपालिकाका करिब ४५ सय रोपनी जग्गाको श्रेस्ता राजाको शासनकालदेखि नै श्री ५ को वायुगुठीको नाममा छ। वायुगुठीको नाममा रहे पनि ती जग्गाका जग्गाधनीहरूलाई वायुगुठी उल्लेख गरेर लालपुर्जा दिइएको थियो। किसान आन्दोलित बनेपछि स्थानीयले उठाएका मागको सम्बोधन गर्नुको साँटो सरकारले उल्टै जग्गाधनीबाटै नाम हटाइदिएपछि ज्यामरुङ र नीलकण्ठका स्थानीय यतिबेला चिन्तित बनेका छन्। आफ्नो पुर्खादेखि भोगचलन गर्दै र लालपुर्जा श्रेस्ता कायम हुँदै आएको जग्गा २०७४ सालदेखि सरकारले गुठीको नाममा कायम गरिदिएपछि पहिले जग्गाधनी भएका स्थानीय अहिले जग्गाविहीन बनेका हुन्। विगतदेखि श्री ५ को वायुगुठीको नामका जग्गामा बसोबास गर्दै आएका उक्त क्षेत्रका स्थानीय जग्गाको नापी हुँदाको बेलादेखि जग्गाधनी प्रमाणपुर्जामा श्री ५ को वायुगुठी उल्लेख गरिए पनि त्यसमा उनीहरूको पूर्णस्वामित्व कायम रहेको थियो। सरकारलाई नियमित मालपोत कर पनि बुझाइरहेकै अवस्थामा २०७४ सालदेखि भने श्री ५ को वायुगुठीलाई जग्गाधनी बनाइ स्थानीयलाई मोही कायम गरिएपछि स्थानीयको जग्गा माथिको अधिकार खोसिएको हो। समस्या समाधानका लागि सरकारको गुहार माग्दा सरकारले झनै पीडा थपिदिएको गुठी जग्गा समस्या समाधान संघर्ष समितिका अध्यक्ष ईश्वरी लम्सालले बताए। हाम्रो लालपुर्जा यथावत् अवस्थामा ल्याइ पाउँ भनेर बारम्बार मालपोत कार्यालय, जनप्रतिनिधि र सरोकारवालाहरूको ध्यानाकर्षण गराइसकेका छौं, गुठी समस्या समाधान संघर्ष समितिका अध्यक्ष ईश्वरीबहादुर लम्सालले भने, आन्दोलन सुरु भएपछि दुई पटक ठुल्ठूला राजनीतिक परिवर्तन भए तर कसैले पनि सुनेनन्। अब हामी निर्णायक आन्दोलनको तयारीमा छौं। कानुनी रूपमा किसानको अधिकार खोसिएपछि सुकुम्बासी बन्नु परेको, कारोबार बेचबिखन ठप्प भएको, पुस्ता हस्तान्तरण रोकिएकाले विभिन्न घरायसी र पारिवारिक समस्या उत्पन्न भएको लम्सालले बताए। ससाना आपतविपतमा गाउँको सहकारीमा धितो बन्धकी राखेर पैसा जोहो गरिँदै आएका थियौं, अहिले त्यो सबै बन्द भएको छ, लम्सालले भने, हामीले यतिसम्म समस्या भोग्दै आएका छांै कि नयाँ घरमा विद्युत्को मिटर लिन पनि नगद धरौटी राख्नुपर्ने बाध्यता छ। बाजे बुवाको पालामा नम्बरी भएको जग्गा नातिको पालामा गुठीको नाममा लगेको भन्दै स्थानीयले संघर्ष समिति बनाएर आन्दोलनका कार्यक्रम सुरु गरेका छन्। उक्त क्षेत्रका स्थानीयको मागलाई सुनुवाइ गर्नेतर्फ कसैले पनि चासो नदेखाएको भन्दै स्थानीयले यसअघि पटकपटक मालपोत कार्यालय घेराउ गरेका थिए। स्थानीयले मालपोत विभागसम्म पुगेर गुनासो गरेपछि मालपोत विभागले श्री ५ को वायुगुठी हटाउन नसके पनि जग्गाधनीको नाममा किसान र गुठी दुवैको नाम लेख्ने २०७४ अघिकै अवस्थामा लैजाने प्रतिबद्धता जनाएको थियो। तर, मालपोतले कुनै पनि काम नगरेको लम्सालको गुनासो छ। गुठी संस्थानका तत्कालीन उपप्रशासक जयप्रसाद रेग्मीले गुठी रैतान जग्गा रैकर जग्गा सरहको हक हैसियत हुने भएकाले यस्ता जग्गा धितोबन्धक राख्न हक हस्तान्तरण गर्न मिल्नेसमेत बताएका थिए। उनले मौखिक रूपमा जे भने पनि बैंक तथा वित्तीय संस्थाले व्यवहारमा कार्यान्वयन नगरेको किसानको गुनासो छ। गुठी संस्थानले २०७६ वैशाखमा मालपोत कार्यालय धादिङलाई एक पत्र पठाएको थियो। पत्रमा धादिङ जिल्लाभर रहेका श्री ५ को वायुदेवताको नाममा रहेका गुठी जग्गाहरूको लगत संकलन गरी पठाउन भनिए पनि यस विषयमा मालपोत कार्यालयले कुनै तथ्यांक तयार गर्न सकेको छैन।  के हो श्री ५ को वायुगुठी ? तेजबहादुर धमला, तत्कालीन गाविस अध्यक्ष, पुरानो थुमी गाविस विसं १८०१ मा पृथ्वीनारायण शाहले नुवाकोटमाथि विजय हासिल गरे। काठमाडौं उपत्यका आक्रमण गर्न नुवाकोट दरवारमा रहँदा उनी बिरामी भए। रिजालको वायु डाङ्ग्रेले वायु पूजा गरेर बिसेक गराएपछि वायु पूजाका लागि राजाले काठमाडौंको झोर, नुवाकोटको किट्नी, धादिङको कटुन्जे र ज्यामरुङ र गोरखाको आप्रिक, थुमी, स्वाँरा, स्याम्राङलार्ई श्री ५ को वायु पूजा गर्न गुठी राखे रिजाललार्ई धामी बनाएका थिए। उल्लेखित स्थानबाट आम्दानी लिएर पूजा चलाउन धमलालाई गुठीको लालमोहर दिए। बस्नका लागि असनमा घर बकस दिए। पछि राजा त्रिभुवनको पालामा ज्यामरुङका शाही ठकुरीको दरबारसँग वैवाहिक सम्बन्ध गाँसियो। सत्ता र शक्तिको दुरुपयोग गरी धमलासँग गुठी खोसी हुकुम प्रामाङ्गीले ज्यामरुङ दरबारका ठकुरीबाट गुठी हडपेको पाइन्छ। तत्पश्चात ओलक, बलेग्रो आदि कर लगाउँदै आएकोमा निज ठकुरीको विरुद्धमा लामो समय मुद्दा चल्यो। पछि सर्वोच्च अदालतले राजगुठी रैतान सरह भनी फैसला गर्यो। त्यसको आधारमा २०३९ को नापीबाट किसानहरूले लालपुर्जामा जग्गा धनीको नाममा श्री ५ को वायुगुठी कायम रहने गरी जग्गाधनी पुर्जा पाए। तर, ठकुरीले गुठी भनेको गुठी नै हो, जग्गा कमाउनेहरू मोही नै हुन् भनी षड्यन्त्रपूर्वक लालपुर्जामा किसानहरूलार्ई मोहीको महलमा राख्न र जग्गाधनीको महलमा श्री ५ को वायुगुठी राख्न लगाए। जसका कारण जग्गा किनबेच, नामसारी, अंशबन्डा सबै रोकिएका थिए। २०५४ सालको स्थानीय निर्वाचनपछि यो समस्या समाधानको आवश्यकता महसुस गरियो। म, तत्कालीन गाविस अध्यक्ष तेजबहादुर धमलाको नेतृत्वमा गोरखा र धादिङका प्रतिनिधिहरू, तत्कालीन धादिङका माननीय गंगा तुलाधर र भूमिसुधार मन्त्री बुद्धिमान तामाङले हाम्रा प्रमाणहरूको आधारमा मन्त्रिपरिषद्बाट पास गराई मालपोतमार्फत बाली तिरो बुझी लिने व्यवस्था भयो।"
कांग्रेसमा गुटैगुट,"काठमाडौं : १४ औं महाधिवेशन नजिकिँदै जाँदा कांग्रेसभित्र गुट उपगुट सक्रिय भएका छन्। महाधिवेशनबाट आफू कसरी स्थापित हुने र नेतृत्व हात पार्ने भनेर शीर्ष नेताहरू नै गुट बनाउन थालेका छन्। १३औं महाधिवेशनसम्म पार्टी सभापति शेरबहादुर देउवा, वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौला नेतृत्वको गुट गरी ३ गुट सक्रिय थियो। तर, १४औं महाधिवेशन आउँदै गर्दा विमलेन्द्र निधि र डा शेखर कोइराला नेतृत्वको गुट थपिएका छन्। योसँगै कांग्रेसमा ५ गुट सक्रिय देखिएका छन्। प्रधानमन्त्री तथा पार्टी सभापति शेरबहादुर देउवा सरकार सञ्चालनमा भन्दा महाधिवेशनमा बढी केन्द्रित भएको आरोप पनि लाग्ने गरेको छ। हाल उनी सातै प्रदेशका आफ्ना गुटका नेताहरूसँगको छलफललाई तीव्रता दिएका छन्। देउवा गुटमा महामन्त्री पूर्णबहादुर खड्का, सहमहामन्त्री प्रकाशशरण महत, सदस्य चित्रलेखा यादव, सदस्य बालकृष्ण खाँण, सदस्य ज्ञानेन्द्रबहादुर कार्कीलगायत सक्रिय छन्। कांग्रेस वरिष्ठ नेता रामचन्द्र पौडेल पनि आफ्ना निकटका कार्यकर्तासँग दैनिक छलफलमा व्यस्त छन्। पौडेल समूहमा सभापतिका आधा दर्जनभन्दा धेरै आकांक्षीसमेत रहेका छन्। यस गुटमा डाशशांक कोइराला, सदस्य डा मिनेन्द्र रिजाल, सदस्य अर्जुन नरसिंह केसी, सदस्य प्रकाशमान सिंह, डा रामशरण महत, कोषाध्यक्ष सितादेवी यादवलगायत सक्रिय छन्। १३औं महाधिवेशनसम्म निकै सक्रिय पूर्वमहामन्त्री कृष्णप्रसाद सिटौलाको गुट पनि १४ औं महाधिवेशन नजिकिँदै गर्दा सक्रिय भएको छ। उनको गुटमा सदस्य गगन थापा, प्रदीप पौडेल, शिव हुमागाईं, भीमसेन प्रधान, धना खतिवडालगायत सक्रिय छन्। त्यस्तै, विद्यार्थी राजनीतिदेखि नै देउवासँग निकट रहेका उपसभापति विमलेन्द्र निधिले पनि आफ्नो छुट्टै गुट निर्माण गरी महाधिवेशनमा उम्मेदवार हुने घोषणा गरिसकेका छन्। उनले सम्पर्क कार्यालय खोलेर प्रचार प्रसारसमेत सुरु गरिसकेका छन्। यद्यपि, निधि भने छुट्टै गुट भन्न रुचाउँदैनन्। मेरो उम्मेदवारी गुटगत राजनीतिभन्दा माथि छ, निधि भन्छन, गुट भन्न मिल्दैन। मेरो उम्मेदवारी आओस् भन्ने सबै गुटका साथीहरूको आग्रह हो। महाधिवेशन प्रतिनिधि चयनपछि नेताहरू आफ्नो पक्षमा खुल्ने निधि बताउँछन्। महाधिवेशन नजिकिँदै जाँदा कोइराला परिवारको अर्को गुट पनि सक्रिय भएको छ। जसको नेतृत्व डा शेखर कोइरालाले गरिरहेका छन्। यस गुटमा चन्द्र भण्डारी, बद्री पाण्डे, गुरु घिमिरे, सरिता प्रसाईंलगायत सक्रिय छन्। कांग्रेसमा गुटको राजनीति अभिन्न अंग जस्तै भएको कांग्रेस प्रवक्ता विश्वप्रकाश शर्मा बताउँछन्। अन्तर्राष्ट्रिय रूपमै हेर्दा पनि गुटको राजनीति छरपस्ट देखिन्छ। शर्मा भन्छन, यसलाई सामान्य मानिन्छ। कांग्रेस पार्टी पनि त्यसबाट मुक्त छैन। कांग्रेसमा ५ वटा गुट सक्रिय रहे पनि महाधिवेशनको समीकरणमा भने कतिपय गुट भत्किने र एकअर्कामा विलय हुने अवस्था छ। गुटसँगै कांग्रेसमा अन्तर्घातको शृङ्खला पनि पुरानै हो। केन्द्रीय सदस्य केशवकुमार बुढाथोकीले गुटका कारण सक्षम मान्छे पछि पर्ने गरेको बताउँछन्। उता देउवा गुटमा निधि र संगठन विभाग प्रमुख गोपालमान श्रेष्ठले सभापतिको आकांक्षा देखाएपछि देउवाको विकल्पको खोजी भएको देखिएको छैन। पौडेल समूहमा सभापतिका आधा दर्जनभन्दा धेरै आकांक्षी छन्। त्यसैले अहिले कांग्रेसमा देउवा र पौडेलको विकल्पको खोजी भएको चर्चा हुन थालेको छ। त्यस्तै, कांग्रेसमा हाल देउवा, निधि, पौडेल, सिंह, शशांक, शेखर कोइराला, सुुजाता कोइराला, गोपालमान श्रेष्ठ, अर्जुननरसिंह केसी, डा रामशरण महत, कृष्णप्रसाद सिटौला र कल्याण गुरुङ सभापतिका आकांक्षी देखिएका छन्। महाधिवेशनमा पहिलो चरणको चुनावमा आधा दर्जन उम्मेदवार हुन सक्ने कांग्रेस नेताहरूकै विश्वास छ। कांग्रेसको विधानअनुसार सभापति निर्वाचित हुन ५० प्रतिशतभन्दा धेरै मत ल्याउनुपर्छ। त्यसैले पहिलो चरणमा कसैले ५० प्रतिशत मत ल्याउन नसके सबैभन्दा धेरै मत ल्याउने दुई उम्मेदवारबीच फेरि प्रतिस्पर्धा हुन्छ। पार्टीभित्रको गुटबन्दी प्रजातान्त्रिक अभ्यासमा नौलो नभएको केन्द्रीय सदस्य डिला संग्रौलाले बताइन्। तेस्रो धार मानिएका कृष्णप्रसाद सिटौलालाई केन्द्रीय सदस्य गगन थापा, उमाकान्त चौधरी, प्रदीप पौडेल र शिव हुमागाईंको बलियो साथ रहँदै आएको थियो। चौधरी र हुमागाईं भने क्याम्प छाडेर देउवा गुटमा प्रवेश गरेका छन्।"
"मुख्यमन्त्रीको राजीनामा माग्दै राजेन्द्र राई, आचार्य भन्छन्: राजीनामा दिन्न","विराटनगर: नेकपा (एकीकृत समाजवादी)का केन्द्रीय सदस्य एवं प्रदेश १ का सांसद राजेन्द्र राईले मुख्यमन्त्री भीम आचार्यले नैतिकताका आधारमा राजीनामा दिनुपर्ने बताएका छन् । विराटनगरस्थित प्रदेश १ निर्वाचन आयोगको कार्यालयमा पुगेर बुधबार एमालेका १० जना प्रदेश सांसदले एकीकृत समाजवादीको पक्षमा सनाखत गराइसकेपछि राईले आचार्य सरकार अल्पमतमा परेको बताएका हुन् । आचार्य नेतृत्वको सरकार अल्पमतमा परिसकेको छ, उनले भने, अब नैतिकताका आधारमा मुख्यमन्त्रीले राजीनामा दिनुपर्छ । सरकार नै अल्पमतमा परिसकेपछि आचार्यलाई पदमा बसिरहन नैतिकताले पनि नदिने राईको भनाइ छ । निर्वाचन आयोगले भदौ २२ गतेसम्म दल रोज्नलाई समय दिएको भन्दै उनले भदौ २३ गतेपछि आचार्यले पद छोड्दा राम्रो हुने जिकिर गरे । पद नछाडेमा गठबन्धनका तर्फबाट आचार्य नेतृत्वको सरकार ढालेर नयाँ सरकार गठनको प्रक्रिया अघि बढाइने राईको भनाइ छ । प्रतिगमनको कित्तामा उभिएकाले उहाँ (आचार्य)लाई समर्थन गर्न नसकिएको हो, उनले भने, दल छनोटले आधिकारिकता पाउनेवित्तिकै गठबन्धनका तर्फबाट नयाँ सरकार गठनलाई अघि बढाइने छ । उनले अझै पनि एमाले छाडेर केही सांसद एकीकृत समाजवादीमा आउने दाबी गरे । केही साथीहरुसँग कुरा भइरहेको छ, राईले भने, हाम्रा कुरा इन्कार नगरेकाले उहाँहरु समाजवादीमै आउनुहुन्छ भन्ने अपेक्षा छ । मुख्यमन्त्री भीम आचार्यले भने तत्काल राजीनामा नदिने बताएका छन् । सरकार अल्पमतमा परे पनि म संविधान अनुसार चल्छु, उनले भने, राजीनामा नदिइकन प्रदेशसभाबाट विश्वासको मत लिनेछु । दल विभाजन भइसकेपछि मुख्यमन्त्री बनेको एक महिनाभित्रमा संसदबाट विश्वासको मत लिनुपर्ने संवैधानिक व्यवस्था छ । संचारकर्मीसँग संक्षिप्त कुराकानी गर्दै आचार्यले संविधान अनुसार विश्वासको मत लिन पाउने अधिकार आफूसँग रहेको बताए । प्रदेश १ का १० जना एमाले सांसदले बुधबार नेकपा (एकीकृत समाजवादी)को पक्षमा सनाखत गराएका छन् । एमाले छाडेर नयाँ दल समाजवादी रोज्ने सांसदहरूमा राजेन्द्र राई, उपेन्द्र घिमिरे, कृष्णकुमारी राई, राजन राई, खिनु लङ्वा लिम्बू, सरीता खड्का, सावित्रा रेग्मी, गणेश काम्वाङ, पदमकुमारी गुरूङ र सुनीता चौधरी छन् । ५१ जना संसद रहेको एमालेबाट १० सांसद अलग भएपछि गत बिहीबार मात्रै प्रदेशको मुख्यमन्त्री बनेका आचार्य नेतृत्वको सरकार अल्पमतमा परेको छ । ९२ सदस्यीय प्रदेशसभामा बहुमत पुर्याउन ४७ सांसद आवश्यक पर्छ । एमालेमा अब सभामुखसहित ४१ सांसद मात्रै छन् । यसैबीच मोरङको बूढीगंगा गाउँपालिका४ का वडाध्यक्ष रमेश खनाल र बूढीगंगा५ का वडाध्यक्ष कासिम मियाले पनि समाजवादीको पक्षमा सनाखत गराएको निर्वाचन कार्यालयले जनाएको छ ।"
शर्माले लिए प्रधानसेनापतिको नियुक्ति,काठमाडौं : रक्षा मन्त्रालयले बलाधिकृत रथी प्रभुराम शर्मालाई प्रधान सेनापतिको नियुक्ति दिएको छ। बुधबार रक्षा सचिव बेगेन्द्रराज शर्मा पौड्यालले शर्मालाई प्रधान सेनापतिको नियुक्ति पत्र प्रदान गरेका हुन्। शर्मा अहिले कायममुकायम प्रधान सेनापतिको रुपमा कार्यरत छन्। शर्मालाई शर्मा पौड्यालले बधाई तथा सफल कार्यकालको शुभकामनासमेत व्यक्त गरे। शर्मालाई मन्त्रिपरिषद्को सिफारिसमा राष्ट्रपति विद्यादेवी भण्डारीले श्रावण २६ गते नियुक्ति गरेकी थिइन्। राष्ट्रपति भण्डारीले नेपालको संविधानको धारा २६७ को उपधारा(५) बमोजिम मन्त्रिपरिषद्को सिफारिसमा शर्मालाई प्रधान सेनापति पदमा नियुक्त गरेकी हुन्। प्रधान सेनापति पुर्णचन्द्र थापा अवकास हुनु १ महिनाअघि साउन २४ देखि विदामा बसेपछि सरकारले शर्मालाई कायमुकायम सेनापतिको जिम्मेवारी दिएको थियो।
"प्रदेश १ मा एमालेका १० सांसद समाजवादीतर्फ, संकटमा मुख्यमन्त्री","विराटनगर: नेकपा एमालेका प्रदेश १ का १० सांसदले बुधबारबाट औपचारिक रूपमा पार्टी छाडेर नेकपा एकीकृत समाजवादीमा प्रवेश गरेका छन् । उनीहरुले प्रदेश १ निर्वाचन आयोगको कार्यालय विराटनगरमा पुगेर बुधबार एकीकृत समाजवादीका लागि सनाखत गराएका छन् । एकीकृत समाजवादी रोज्ने सांसदहरुमा भोजपुरका राजेन्द्र राई, खोटाङका राजन राई, मोरङका उपेन्द्र घिमिरे, कृष्ण कुमारी राई र सावित्रा रेग्मी, इलामकी खिनु लङ्वा लिम्बू, पाँचथरका गणेश काङमाङ, उदयपुरकी सुनिता चौधरी, संखुवासभाकी सरिता थापा र पदमकुमारी गुरुङ छन् । नेकपा एकीकृत समाजवादी मोरङका प्रवक्ता ओसिम आमलका अनुसार सबै सांसदहरुले निर्वाचन कार्यालयमा सशरीर उपस्थित भएर सनाखत गराएका छन् । सांसदहरुलाई नयाँ दल रोज्नलाई आयोगले भदौ २२ गतेसम्म सनाखत गर्ने समय दिएको थियो । एमालेका १० सांसदले पार्टी छाड्दै नयाँ दल रोजेपछि प्रदेश १ का मुख्यमन्त्री भीमप्रसाद आचार्य नेतृत्वको सरकार ढल्ने निश्चित देखिएको छ । एमालेका सचिव आचार्य नेतृत्वको सरकार एक सातामै अल्पमत परेको हो । उनी गत बिहीबार मात्रै प्रदेशका मुख्यमन्त्री बनेका थिए । एमाले छाडेर समाजवादीमा प्रवेश गरेका सांसदलाई आचार्यले एमालेमै रहन विभिन्न अफर गरेको बताइन्छ । उनले प्रदेशमा मन्त्री बनाउनेदेखि लिएर पार्टीमा महत्वपूर्ण जिम्मेवारी दिनेसम्मको प्रलोभन देखाए पनि एमालेमा रहन नसकिएको सांसद उपेन्द्र घिमिरेले बताए । अहिलेको सरकार अब धेरै दिन रहँदैन, समाजवादी रोजेका सांसद राजेन्द्र राईले भने, अहिलेकोलाई ढालेर नयाँ गठबन्धन सरकार बनाउने प्रक्रिया अघि बढाउँछौँ । प्रदेशसभामा विपक्षी गठबन्धनबाट बहुमत पुर्याएर नयाँ सरकार गठन गरिने उनको भनाइ छ । ९२ सदस्यीय प्रदेशसभामा बहुमतका लागि ४७ सांसद आवश्यक पर्छ । सभामुखसहित एमालेका ५१ सांसद थिए । १० जनाले समाजवादी रोजेपछि अब ४१ जना मात्रै बाँकी छन् । प्रदेशसभामा कांग्रेसका २१, नेकपा (माओवादी केन्द्र)का १५, जनता समाजवादी पार्टी (जसपा)का ३, संघीय लोकतान्त्रिक राष्ट्रिय मञ्च र राप्रपाका ११ सांसद छन् । अहिलेसम्मको राजनैतिक परिस्थितिले एमाले सरकार ढाल्नका लागि राप्रपाबाहेकका दलहरु मिलेर गठबन्धन बनाउने पक्का भएको देखाएको छ । विपक्षी गठबन्धनमा ५० सांसद पुग्ने देखिएको छ । मुख्यमन्त्री आचार्य यसअघि एमालेभित्र माधवकुमार नेपाल पक्षमा थिए । तर नेपालले पार्टी विभाजन गरेपछि उनको साथ छाडेर एमालेमै रहने घोषणा गर्दै आचार्य प्रदेशको मुख्यमन्त्री बन्न आइपुगेका हुन् । पछिल्लो समय उनीमाथि सांसद सुरक्षित गर्न नसकेको आरोप लागिरहेको छ । आरोप खेपिरहेको अवस्थामा भर्खरै बनेको नयाँ सरकार टिकाउनलाई गठबन्धन सामु उनको केही नचलेको सांसदहरु बताउँछन् । समाजवादीमा जाने घोषणा गरेका सांसदहरुले गत सोमबार विराटनगर छाडेका थिए । धरान गएर बसेका उनीहरु सिधै त्यहाँबाट सनाखतका लागि निर्वाचन आयोगको कार्यालयमा पुगेका हुन् । पार्टी विभाजनपछि २१ दिनभित्र नयाँ दल छान्नुपर्ने कानुनी व्यवस्था छ ।"
"महाधिवेशनको टुंगो छैन, मनाङमा नेतृत्वको लाग्यो टुङ्गो","बेंसीसहर : नेपाली कांग्रेस मनाङले जिल्ला अधिवेशन नहुँदै नयाँ नेतृत्वको टुंगो लगाएको छ । नेपाली कांग्रेसको आसन्न १४ औँ महाधिवेशनको मिति नजिकिएसँगै कांग्रेस मनाङले सहमतिमै नयाँ नेतृत्वको टुंगो लगाएको हो । तर, मनाङमा भने सर्वसम्मत नयाँ नेतृत्वको टुंगो लागाइएको नेपाली कांग्रेस मनाङका सचिव सुरेन्द्र गुरुङले जानकारी दिए । कांग्रेस मनाङले आगामी नेतृत्वका लागि शंकर गुरुङलाई जिल्ला सभापति बनाउने निर्णय गरेको सचिव गुरुङले बताए । वर्तमान जिल्ला सभापति टेकबहादुर गुरुङको संयोजकत्वमा मनाङका नेता तथा कार्यकर्ताबीच भएको बैठकले नयाँ नेतृत्व चयन गरेको हो । नयाँ नेतृत्व पाउन लागेका गुरुङ देउवा निकट हुन् । उनी यसअघि देउवाले नेतृत्व गरेको कांग्रेस प्रजातान्त्रिकको मनाङ सभापति थिए । मनाङ काँग्रेसले संघ तथा प्रदेशका लागि प्रतिनिधी, जिल्ला पदाधिकारी, क्षेत्रिय कार्यसमिति र स्थानीय तहमा समेत निर्विवाद नयाँ नेतृत्व चयन गरेको काँग्रेस सचिव गुरुङले बताए । हामीले सर्वसम्मत तरिकाले सवै तह र पदमा नेतृत्व गर्नेहरुको नाम टुङ्गाईसकेका छौं' 'सचिव गुरुङले भने, 'सबै नाम भदौ २२ गते घोषणा गर्छौं । नेतृत्वमा युवाहरुलाई प्राथमिकता दिइएको उनले बताए । नेतृत्व छनौट गर्ने विषयमा जिल्ला र स्थानीयस्तरमै विवाद हुँदा पार्टी कमजोर हुने भन्दै बलियो पार्टी निर्माणका लागि योग्य र क्षमतावान नेतृत्व चयनका विषयमा विवाद गर्न नहुने कांगेस मनाङका सभापति टेकबहादुर गुरुङले बताए । उनका अनुसार मनाङमा यसअघि पनि सर्वसम्मत रुपमा नेतृत्व छनौट गरिँदै आएको छ ।"
प्रधानमन्त्री देउवाले बोलाए मन्त्रिपरिषद बैठक,काठमाडौं : प्रधानमन्त्री शेरबहादुर देउवाले मन्त्रिपरिषद् बैठक आह्वान गरेका छन्। प्रधानमन्त्री निवास बालुवाटारमा बैठक अपरान्ह ४ बजे बस्ने प्रधानमन्त्रीको सचिवालयले जनाएको छ। बालुवाटार स्रोतका अनुसार बैठकमा समसायिक राजनीतिक विषयवस्तु र दैनिकी प्रशासनिक कामकारबाहीबारे छलफल हुनेछ। नियमित बैठक भनेपनि प्रदेश प्रमुख फेरबदलबारे छलफल हुनसक्ने बताइएको छ। प्रधानमन्त्री नियुक्त भएको करिब २ महिना पुग्नै लाग्दा पनि देउवाले मन्त्रिपरिषद विस्तार गर्न सकेका छैनन्। मन्त्रिपरिषद्ले पूर्णता नपाउँदा सरकारका कामकारबाही प्रभावित हुँदै आएका छन्।
कांग्रेसमा गुटैगुट,"काठमाडौं : १४ औं महाधिवेशन नजिकिँदै जाँदा कांग्रेसभित्र गुट उपगुट सक्रिय भएका छन्। महाधिवेशनबाट आफू कसरी स्थापित हुने र नेतृत्व हात पार्ने भनेर शीर्ष नेताहरू नै गुट बनाउन थालेका छन्। १३औं महाधिवेशनसम्म पार्टी सभापति शेरबहादुर देउवा, वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौला नेतृत्वको गुट गरी ३ गुट सक्रिय थियो। तर, १४औं महाधिवेशन आउँदै गर्दा विमलेन्द्र निधि र डा शेखर कोइराला नेतृत्वको गुट थपिएका छन्। योसँगै कांग्रेसमा ५ गुट सक्रिय देखिएका छन्। प्रधानमन्त्री तथा पार्टी सभापति शेरबहादुर देउवा सरकार सञ्चालनमा भन्दा महाधिवेशनमा बढी केन्द्रित भएको आरोप पनि लाग्ने गरेको छ। हाल उनी सातै प्रदेशका आफ्ना गुटका नेताहरूसँगको छलफललाई तीव्रता दिएका छन्। देउवा गुटमा महामन्त्री पूर्णबहादुर खड्का, सहमहामन्त्री प्रकाशशरण महत, सदस्य चित्रलेखा यादव, सदस्य बालकृष्ण खाँण, सदस्य ज्ञानेन्द्रबहादुर कार्कीलगायत सक्रिय छन्। कांग्रेस वरिष्ठ नेता रामचन्द्र पौडेल पनि आफ्ना निकटका कार्यकर्तासँग दैनिक छलफलमा व्यस्त छन्। पौडेल समूहमा सभापतिका आधा दर्जनभन्दा धेरै आकांक्षीसमेत रहेका छन्। यस गुटमा डाशशांक कोइराला, सदस्य डा मिनेन्द्र रिजाल, सदस्य अर्जुन नरसिंह केसी, सदस्य प्रकाशमान सिंह, डा रामशरण महत, कोषाध्यक्ष सितादेवी यादवलगायत सक्रिय छन्। १३औं महाधिवेशनसम्म निकै सक्रिय पूर्वमहामन्त्री कृष्णप्रसाद सिटौलाको गुट पनि १४ औं महाधिवेशन नजिकिँदै गर्दा सक्रिय भएको छ। उनको गुटमा सदस्य गगन थापा, प्रदीप पौडेल, शिव हुमागाईं, भीमसेन प्रधान, धना खतिवडालगायत सक्रिय छन्। त्यस्तै, विद्यार्थी राजनीतिदेखि नै देउवासँग निकट रहेका उपसभापति विमलेन्द्र निधिले पनि आफ्नो छुट्टै गुट निर्माण गरी महाधिवेशनमा उम्मेदवार हुने घोषणा गरिसकेका छन्। उनले सम्पर्क कार्यालय खोलेर प्रचार प्रसारसमेत सुरु गरिसकेका छन्। यद्यपि, निधि भने छुट्टै गुट भन्न रुचाउँदैनन्। मेरो उम्मेदवारी गुटगत राजनीतिभन्दा माथि छ, निधि भन्छन, गुट भन्न मिल्दैन। मेरो उम्मेदवारी आओस् भन्ने सबै गुटका साथीहरूको आग्रह हो। महाधिवेशन प्रतिनिधि चयनपछि नेताहरू आफ्नो पक्षमा खुल्ने निधि बताउँछन्। महाधिवेशन नजिकिँदै जाँदा कोइराला परिवारको अर्को गुट पनि सक्रिय भएको छ। जसको नेतृत्व डा शेखर कोइरालाले गरिरहेका छन्। यस गुटमा चन्द्र भण्डारी, बद्री पाण्डे, गुरु घिमिरे, सरिता प्रसाईंलगायत सक्रिय छन्। कांग्रेसमा गुटको राजनीति अभिन्न अंग जस्तै भएको कांग्रेस प्रवक्ता विश्वप्रकाश शर्मा बताउँछन्। अन्तर्राष्ट्रिय रूपमै हेर्दा पनि गुटको राजनीति छरपस्ट देखिन्छ। शर्मा भन्छन, यसलाई सामान्य मानिन्छ। कांग्रेस पार्टी पनि त्यसबाट मुक्त छैन। कांग्रेसमा ५ वटा गुट सक्रिय रहे पनि महाधिवेशनको समीकरणमा भने कतिपय गुट भत्किने र एकअर्कामा विलय हुने अवस्था छ। गुटसँगै कांग्रेसमा अन्तर्घातको शृङ्खला पनि पुरानै हो। केन्द्रीय सदस्य केशवकुमार बुढाथोकीले गुटका कारण सक्षम मान्छे पछि पर्ने गरेको बताउँछन्। उता देउवा गुटमा निधि र संगठन विभाग प्रमुख गोपालमान श्रेष्ठले सभापतिको आकांक्षा देखाएपछि देउवाको विकल्पको खोजी भएको देखिएको छैन। पौडेल समूहमा सभापतिका आधा दर्जनभन्दा धेरै आकांक्षी छन्। त्यसैले अहिले कांग्रेसमा देउवा र पौडेलको विकल्पको खोजी भएको चर्चा हुन थालेको छ। त्यस्तै, कांग्रेसमा हाल देउवा, निधि, पौडेल, सिंह, शशांक, शेखर कोइराला, सुुजाता कोइराला, गोपालमान श्रेष्ठ, अर्जुननरसिंह केसी, डा रामशरण महत, कृष्णप्रसाद सिटौला र कल्याण गुरुङ सभापतिका आकांक्षी देखिएका छन्। महाधिवेशनमा पहिलो चरणको चुनावमा आधा दर्जन उम्मेदवार हुन सक्ने कांग्रेस नेताहरूकै विश्वास छ। कांग्रेसको विधानअनुसार सभापति निर्वाचित हुन ५० प्रतिशतभन्दा धेरै मत ल्याउनुपर्छ। त्यसैले पहिलो चरणमा कसैले ५० प्रतिशत मत ल्याउन नसके सबैभन्दा धेरै मत ल्याउने दुई उम्मेदवारबीच फेरि प्रतिस्पर्धा हुन्छ। पार्टीभित्रको गुटबन्दी प्रजातान्त्रिक अभ्यासमा नौलो नभएको केन्द्रीय सदस्य डिला संग्रौलाले बताइन्। तेस्रो धार मानिएका कृष्णप्रसाद सिटौलालाई केन्द्रीय सदस्य गगन थापा, उमाकान्त चौधरी, प्रदीप पौडेल र शिव हुमागाईंको बलियो साथ रहँदै आएको थियो। चौधरी र हुमागाईं भने क्याम्प छाडेर देउवा गुटमा प्रवेश गरेका छन्।"
स्कुललाई काठमाडौँ प्रशासनको निर्देशन: भौतिक उपस्थितिमा पठनपाठन नगराउनू,"काठमाडौँ: काठमाडौँ उपत्यकामा सञ्चालित विद्यालयहरुले भौतिक उपस्थितिमा पठनपाठन नगराउन स्थानीय प्रशासनले निर्देशन दिएको छ । काठमाडौंका प्रमुख जिल्ला अधिकारी कालीप्रसाद पराजुलीका अनुसार शैक्षिक संस्थाहरुले भौतिक उपस्थितिमा पठन पाठन गर्नगराउन पाउने छैनन् । तर, पठनपाठन भौतिक उपस्थितिमै सञ्चालन गर्नैपर्ने भएमा सरकारले जारी गरेको स्मार्ट लकडाउनको प्रावधानभित्र रही स्थानीय तहहरुले जिल्ला कोभिड१९ संकट व्यवस्थापन केन्द्रसँग समन्वय गरी विद्यालयहरु संचालनको निर्णय गर्न सक्ने बताइएको छ । यसअघि काठमाडौँ उपत्यकामा रहेका केही विद्यालयहरुले भौतिक उपस्थिति सहित पठनपाठन थालेका थिए । यस्तै, अनावश्यक रुपमा मानिसहरु जम्मा हुने, भीडभाड गर्ने, सभा जुलुस गर्ने, जात्रा महोत्सव, भोज गर्न नपाइने आदेशमा भनिएको छ । आदेशमा भनिएको छ, यस अवधिमा पर्ने चाडपर्वहरु स्वास्थ्य मापदण्डको पूर्ण पालना गरी न्यूनतम सहभागितामा साङ्केतिक रुपमा मात्र मनाउनुपर्नेछ । सर्वसाधारण व्यक्ति, समूह तथा संस्था लगायत निकायहरुबाट आर्थिक, सामाजिक तथा व्यवसायीक गतिविधिहरु संचालन गर्दा नेपाल सरकारले तोकेको स्वास्थ्य मापदण्ड पूर्ण रुपमा पालना गरेर मात्र गर्न पाउने । यस्तै सार्वजनिक तथा निजी निर्माण कार्यको लागि निर्माण सामग्री ढुवानी राति ९ बजेदेखि बिहान ५ बजेसम्म संचालन गर्न पाउने आदेशमा उल्लेख छ ।"
सभामुख सापकोटाविरुद्धको मुद्दा हेर्न नमिल्नेमा,"काठमाडौं : सभामुख अग्नी सापकोटाविरुद्ध मुद्दाको सुनुवाइ नहुने भएको छ। सर्वोच्च अदालतको बुधबारको संवैधानिक इजलासमा मुद्दाको पेशी तोकिएको थियो। तर अदालत प्रशासनले मुद्दाको सुनुवाइ नमिल्नेमा परेको जनाएको छ। प्रधानन्यायाधीश चोलेन्द्र शम्शेर जबरा अध्यक्ष रहेको संवैधानिक इजलासमा न्यायाधीशहरु दीपककुमार कार्की, मीरा खडका, हरिकृष्ण कार्की र ईश्वरप्रसाद खतिवडा सदस्य रहेका छन् । सापकोटाविरुद्ध मुद्दाको पेशी संवैधानिक इजलासमा चढेको थियो। माओवादी युद्धका बेला अपहरणपछि मारिएका काभ्रेका अर्जुन लामाको हत्यामा सापकोटा प्रमुख दोषी रहेको भन्दै उनीविरुद्ध १० वर्षअघि मुद्दा परेको थियो। द्वन्द्वकालमा लामाको अपहरण पछि हत्या भएको थियो । तत्कालीन एमालेका स्थानीय नेता अर्जुन लामाको हत्या प्रकरणमा मृतककी पत्नी पूर्णिमाया लामाले काभ्रे जिल्ला प्रशासनमा जाहेरी दिएकी थिइन्। २०६२ वैशाखमा माओवादीले अपहरण गरेको र सोही वर्षको असार दोस्रो साता हत्या गरिएको भन्दै सापकोटाविरुद्ध उजुरी दिएकी थिइन्। उक्त जाहेरीअनुसार काभ्रे प्रहरीले बयानका लागि सापकोटालाई बोलाएको थियो। त्यसपछि लामाको हत्यामा संलग्न रहेको भन्दै सापकोटालाई सभामुख नबनाउन माग गर्दै अदालतमा रिट दायर भएको थियो। वरिष्ठ अधिवक्ता तथा मानव अधिकारवादी दिनेश त्रिपाठीले सभामुखका लागि योग्य नभएको जिकिर छानबिनका लागि सर्वोच्च अदालतमा रिट दायर गरेका थिए। डाबाबुराम भट्टराई प्रधानमन्त्री भएका बेला सापकोटा सूचना तथा सञ्चारमन्त्री नियुक्त भएका थिए। सापकोटालाई मन्त्री बन्नबाट रोक्न माग गर्दै राष्ट्रिय मानव अधिकार आयोगका पूर्वसदस्य सुशील प्याकुरेल,पत्रकार कनकमणि दीक्षितलगायत मानवअधिकारवादीले रिट जाहेर गरेका थिए। रिटमा प्याकुरेललगायत निवेदकले मन्त्री र भविष्यमा कुनै पनि पदमा नियुक्ति नगर्न माग गरेका छन्।"
यी हुन् नेकपा समाजवादीका सम्भावित मन्त्री,"काठमाडौँ: मन्त्रिपरिषद विस्तारको अन्तिम तयारी भइरहँदा नेकपा एकीकृत समाजवादीले विभिन्न ६ मन्त्रालयको जिम्मा पाउने लगभग निश्चित भएको छ । एक राज्यमन्त्री सहित ६ मन्त्रालय आफूहरुको भागमा आउने समाजवादीका नेताहरुले बताएका छन् । समाजवादीका एक केन्द्रीय सदस्यका अनुसार समाजवादीको तर्फबाट मन्त्री बन्नेको नाम लगभग टुंगो लागिसकेको छ । यद्यपि आकांक्षीहरु बढेपछि अन्तिम निर्णय गर्न बाँकी रहेको ती नेताले बताए । मन्त्री बन्नेमा हालसम्म जीवनराम श्रेष्ठ, विरोध खतिवडा, मेटमणि चौधरी, रामकुमारी झांक्री, किसान श्रेष्ठ र प्रेम आले मगरको नाम अघि सारिएको छ । ती नेताले भने ""६ जनाको नाममा लगभग सहमति भएको छ । अब निर्णय गर्न बाँकी छ ।"" मन्त्री बन्ने आकांक्षीहरुको नाम धेरै भए पनि वरिष्ठता, भूगोल, समावेशिता लगायतलाई आधार मानेर मापदण्ड बनाइएको ती नेताले अन्नपूर्णलाई बताए । सम्भावित मन्त्रीहरुको नामबारे अध्यक्ष माधव नेपाल सहित स्थायी समितिका नेताहरुले समेत निर्णायक छलफल गर्दैछन् । सम्भावित मन्त्रीमध्ये श्रेष्ठ पूर्व एमालेमा छँदादेखि नै माधव नेपालका निकट मानिन्थे । राष्ट्रिय खेलकुद परिषदका सदस्यसचिव बनिसकेका उनको राजनीतिक भूगोल काठमाडौँ हो । यस्तै विरोध खतिवडा मकवानपुरबाट निर्वाचित सांसद हुन् । चौधरी दाङबाट निर्वाचित सांसद हुन् । नेकपा (एस) निर्माण प्रक्रियामा उनी सक्रिय थिए । यस्तै लामो समय विध्यार्थी राजनीतिबाट आएकी झाँक्री समानुपातिक तर्फको सांसद हुन् । प्रेम आले र किसान श्रेष्ठ भने यसअघि एमालेमा छँदा केपी ओली निकट मानिन्थे । डोटीबाट निर्वाचित आले ओली नेतृत्वको सरकारमा वनमन्त्री समेत थिए । तनहुँबाट निर्वाचित किसान लामो समय ओली निकट नेताको रुपमा चिनिन्थे ।"
सुदूरपश्चिममा १० सांसदले रोजे एकीकृत समाजवादी,"धनगढी : नेकपा एमाले सुदूरपश्चिम प्रदेशका २५ जना सांसदमध्ये १० जनाले नेकपा (एकीकृत समाजवादी) रोजेका छन्। मंगलबार प्रदेश निर्वाचन कार्यालयमा दुई जना मन्त्री, दुई जना राज्यमन्त्रीसहितका १० जनालाई नेकपा एकीकृत समाजवादीमा सनाखत गरिएको हो। सभामुखबाहेक विगतमा, नेपाल समूहमा रहेका १७ जनामध्ये १० जनाले नयाँ पार्टी नेकपा (एकीकृत समाजवादी) रोजेका हुन्। नेपाल पक्षमै भनिएका तीन जना भौतिक पुर्वाधार मन्त्री दीर्घ सोडारी, पुर्व प्रमुख सचेतक तारालामा तामाङ, र राज्यमन्त्री अर्चना गहतराज भने निर्वाचन कार्यालय उपस्थित भएनन्। केही कागजातको कमी र प्राविधिक रुपमा उनीहरु निर्वाचन कार्यालय आउन नसकेको तर बुधबार उनीहरु पनि आएर प्रदेशको सबैभन्दा ठुलो दल बन्ने नेकपा एकीकृत समाजवादीकी केन्द्रिय सदस्य तथा आन्तरिक मामिला तथा कानुन मन्त्री पुर्णा जोशीले बताइन्। केही कागजातको कमी भएको छ, उनीहरु बुधबार आउँछन्, हामी १७ जनामध्ये कम्तीमा पनि १५ जना हुन्छौं उनले भनिन्। मन्त्री जोशी, सामाजिक विकास मन्त्री लालबहादुर खड्का, पूर्वमन्त्री माया भट्ट, राज्यमन्त्रीहरु चुनकुमारी चौधरी, मनाकुमारी साउँद, प्रमुख सचेतक दुर्गा कुमारी कामी, कुलविर चौधरी, अमरबहादुर साउद, बलबहदुर सोडारी र सुशिला बुढाथोकीले माधव नेपाल नेतृत्वका पार्टीमा सनाखत गरेका हुन्। विगतमा माधव समूहमै रहेका संसदीय दलका नेता प्रकाशबहादुर शाह, पूर्वमन्त्री कृष्णराज सुवेदी, पूर्वराज्यमन्त्री प्रकाश रावल र सांसद हर्कबहादुर कुँवरले भने एमालेमै रहने संकेत गरेका छन्। पूर्वमन्त्री पठानसिंह बोहरा, रतना थापा, ग्याल्बुसिंह बोहरा, माया तामाङ बोहरा, लीलाधर भट्ट, नेपालु चौधरी र बलदेव रेग्मी यसअघि नै ओली समूहमा खुलिसकेका थिए। केन्द्रको गठबन्धनले मुख्यमन्त्री परिवर्तन गर्ने निर्णय गरेबाहेक सुदूरपश्चिममा एमाले र समाजवादीको यस सनाखतले खासै असर पार्ने देखिदैन। सुदूरपश्चिममा मुख्यमन्त्रीमा नेकपा माओवादी केन्द्रका त्रिलोचन भट्ट छन्। नेकपा एमालेमा जतिसुकै विभाजन भएपनि, केन्द्रको सत्ता गठबन्धन अनुसार माओवादीका १३, काँग्रेसका १२ र जनता समाजवादीका २ जना गरी २७ जनाको बहुमत कायमै रहने छ। त्यसमा नेपाल समुहका सांसद अझ थपिने छन्। तर ओलीतिर रहेका मन्त्रीहरु भने परिवर्तन हुने सम्भावना देखिएको छ। अहिले एमाले संसदीय दलका नेतासमेत रहेका प्रकाशबहादुर शाह आर्थिक मामिला मन्त्री छन्। उनलाई भने परिवर्तन गर्ने सक्ने सम्भावना छ। यद्यपी नेपाल समुहकी केन्द्रीय सदस्य पुर्णा जोशीले भदौ २२ गते यता त्यस्तो कुनै परिवर्नतन नगरिने बताइन्। ५३ सदस्यीय सुदूरपश्चिम प्रदेश सभामा नेकपा एमाले र नेकपा एकीकृत समाजवादीबाहेक नेकपा माओवादीका १३, कांग्रेसका १२ र समाजवादीका २ गरी २७ जना छन। ५३ सदस्यीय प्रदेश सभामा २७ जना नै बहुमुत हो।"
सभामुखविरुद्ध मुद्दाको पेशी संवैधानिक इजलासमा,"काठमाडौं : सभामुख अग्नी सापकोटाविरुद्ध मुद्दाको पेशी संवैधानिक इजलासमा चढेको छ। माओवादी युद्धका बेला अपहरणपछि मारिएका काभ्रेका अर्जुन लामाको हत्यामा सापकोटा प्रमुख दोषी रहेको भन्दै उनीविरुद्ध १० वर्षअघि मुद्दा परेको थियो। द्वन्द्वकालमा लामाको अपहरण पछि हत्या भएको थियो । प्रधानन्यायाधीश चोलेन्द्र शम्शेर जबरा अध्यक्ष रहेको संवैधानिक इजलासमा न्यायाधीशहरु दीपककुमार कार्की, मीरा खडका, हरिकृष्ण कार्की र ईश्वरप्रसाद खतिवडा सदस्य रहेका छन् । तत्कालीन एमालेका स्थानीय नेता अर्जुन लामाको हत्या प्रकरणमा मृतककी पत्नी पूर्णिमाया लामाले काभ्रे जिल्ला प्रशासनमा जाहेरी दिएकी थिइन्। २०६२ वैशाखमा माओवादीले अपहरण गरेको र सोही वर्षको असार दोस्रो साता हत्या गरिएको भन्दै सापकोटाविरुद्ध उजुरी दिएकी थिइन्। उक्त जाहेरीअनुसार काभ्रे प्रहरीले बयानका लागि सापकोटालाई बोलाएको थियो। त्यसपछि लामाको हत्यामा संलग्न रहेको भन्दै सापकोटालाई सभामुख नबनाउन माग गर्दै अदालतमा रिट दायर भएको थियो। वरिष्ठ अधिवक्ता तथा मानव अधिकारवादी दिनेश त्रिपाठीले सभामुखका लागि योग्य नभएको जिकिर छानबिनका लागि सर्वोच्च अदालतमा रिट दायर गरेका थिए। डाबाबुराम भट्टराई प्रधानमन्त्री भएका बेला सापकोटा सूचना तथा सञ्चारमन्त्री नियुक्त भएका थिए। सापकोटालाई मन्त्री बन्नबाट रोक्न माग गर्दै राष्ट्रिय मानव अधिकार आयोगका पूर्वसदस्य सुशील प्याकुरेल,पत्रकार कनकमणि दीक्षितलगायत मानवअधिकारवादीले रिट जाहेर गरेका थिए। रिटमा प्याकुरेललगायत निवेदकले मन्त्री र भविष्यमा कुनै पनि पदमा नियुक्ति नगर्न माग गरेका छन्।"
उपेन्द्र यादवकै कारण मन्त्रिपरिषद विस्तार हुन सकेन: विमल श्रीवास्तव,वीरगन्जः पूर्व श्रम तथा रोजगार मन्त्री विमल श्रीवास्तवले जनता समाजवादी पार्टी (जसपा) का राष्ट्रिय अध्यक्ष उपेन्द्र यादवकै कारण मन्त्रिपरिषद विस्तार हुन नसकेको आरोप लगाएका छन् । उपेन्द्रले आफूलाई उपप्रधानमन्त्री दिनुपर्ने अडान राखेपछि मन्त्रिपरिषद विस्तार हुन नसकेको उनको आरोप छ । यस्तै नेता श्रीवास्तवले यादवलाई 'मधेस बेचुवा' र 'बहुरुपीया'को संज्ञा दिएका छन् । वीरगन्जस्थित नारायणी अस्पतालमा निर्माण गरिएको अक्सिजन प्लाण्टको बुधबार उद्घाटन कार्यक्रममा पूर्वमन्त्री श्रीवास्तवले यस्तो आरोप लगाएका हुन् । २०७४ को स्थानीय तहको निर्वाचनमा श्रीवास्तव तत्कालीन विजय गच्छदारको पार्टी मधेसी जनअधिकार फोरम लोकतान्त्रिकबाट वीरगन्ज महानगरको मेयरमा चुनाव लडेका थिए । मेयरमा पराजित भएपछि २०७४ मै भएको प्रतिनिधिसभा निर्वाचनको पूर्व सन्ध्यामा श्रीवास्तवलाई उपेन्द्र यादवले महोत्तरी बर्दिवासको एक होटलमा बोलाएर आफनो पार्टीमा प्रवेश गरेका थिए । केपी ओली नेतृत्वको सरकारमा जसपाका महन्थ ठाकुर सहभागी भएपछि उपेन्द्रलाई छाडेर ठाकुर समूहमा लागेका श्रीवास्तव श्रम तथा रोजगार मन्त्री बनेका थिए । हाल दल विभाजन भएपछि श्रीवास्तव ठाकुर नेतृत्वको लोसपामा लागेका छन् ।
प्रदेश १ : एमालेका १० सांसद एकीकृत समाजवादी रोज्दै,"विराटनगर : एमाले विभाजनपछि प्रदेश १ मा १० सांसद नेकपा (एकीकृत समाजवादी) मा जाने भएका छन्। एमाले छाडेर माधवकुमार नेतृत्वको नेकपा (एकीकृत समाजवादी) पार्टी रोजेको जानकारी गराएर निर्वाचन कार्यालयमार्फत सनाखत गराउने तयारी भइरहेको प्रदेश सांसद उपेन्द्र घिमिरेले बताए। एमाले परित्याग गरेर नयाँ दल रोजेका १० जना सांसदले निर्वाचन कार्यालय पुगेर सनाखत गराउँदै छौँ, उनले भने ,त्यसका लागि दिउँसो १२ बजेपछि निर्वाचन कार्यालय पुग्ने तयारी छ। एमाले परित्यागको तयारी गरेका १० सांसद दुई दिनयता धरानस्थित बीपी कोइराला स्वास्थ्य विज्ञान प्रतिष्ठानको गेष्ट हाउसमा बसेका थिए। त्यसअघि उनीहरु विराटनगरकै बिग होटलमा बस्दै आएका थिए। सांसदलाई होटलमा लुकाएको भन्दै आलोचना हुन थालेपछि समाजवादीका नेताहरुसहित सांसदहरु गत सोमबार धरान पुगेका हुन्। प्रदेश १ सरकारको नेतृत्व गरिरहेको एमाले र नयाँ दल समाजवादीले सांसदलाई आआफ्नातिर तान्न जोडबल गरिरहेका बेला १० सांसद भने गोप्य रूपमा धरान गएर बसेको स्रोतले बतायो। स्रोतका अनुसार एमालेमै बस्न र नयाँ दलमा नजानका लागि दबाब आउन थालेपछि त्यसलाई थेग्न नसकेर सांसदहरुले विराटनगर छाडेका हुन्। धरानबाट सिधै विराटनगरस्थित निर्वाचन कार्यालयमा पुगेर नयाँ दल रोजेको जानकारीसहितको निवेदन दिएर सनाखत गराउने तयारी रहेको घिमिरेले बताए। प्रदेश १ मा एकल बहुमत रहेकाले सरकारको नेतृत्व गरिरहेपनि विभाजनपछि एमाले नेतृत्वको सरकार संकटमा परेको छ। एमाले सचिव भीम आचार्यसहितले नेपालको साथ छाड्दै एमालेमै बस्ने घोषणा गरेपछि समाजवादीमा जाने सांसदको संख्या भने १० मा झरेको हो। आचार्य अहिले प्रदेश १ का मुख्यमन्त्री छन्। एमालेमै हुँदा नेपालको पक्षमा २५ जना सांसद देखिएका थिए। पार्टी अध्यक्ष एवं तत्कालीन प्रधानमन्त्री केपी शर्मा ओलीले संसद विघटन गरेसँगै उत्पन्न ओलीनेपाल टकरावपछि अधिकांश सांसद नेपालको साथ छाड्दै ओली पक्षमा खुलेका हुन्। नेपालले एमाले विभाजन गरेर एकीकृत समाजवादी नामक दल दर्ता गराएपछि अहिलेसम्म समाजवादीको पक्षमा १० जना मात्रै सांसद देखिएका छन्। समाजवादीमा राजेन्द्र राई, राजन राई, उपेन्द्र घिमिरे, सावित्रा रेग्मी, खिनु लङ्वा लिम्बू, गणेश काङ्माङ, कृष्णकुमारी राई, पदमकुमारी गुरुङ, सुनिता चौधरी र सरीता थापा जाने भएका हुन्। ५१ जना सांसद साथमा हुँदा सुविधाजनक बहुमतसहित सरकारको नेतृत्व एमालेले गरिरहेको थियो। तर ९२ सदस्यीय प्रदेशसभामा १० सांसदले एमाले छाडेर नयाँ दल रोज्ने भएपछि मुख्यमन्त्री भीम आचार्य नेतृत्वको सरकार अल्पमतमा पर्ने भएको छ। प्रदेशमा नेपाली कांग्रेसका २१, माओवादी केन्द्रका १५, जनता समाजवादी पार्टीमा ३ र अन्य दुई साना दलामा ११ जना सांसद छन्। सरकारमा बहुमत पुर्याउन ४७ सांसद आवश्यक पर्छ। एमालेले सांसद संख्या पुर्याउन नसक्दा गत बिहीबार मात्रै मुख्यमन्त्री बनेका आचार्य नेतृत्वको सरकार लगभग ढल्ने निश्चित भइसकेको छ। उनी नेतृत्वको सरकार ढालेर कांग्रेस, माओवादी, एकीकृत समाजवादीसहितको गठबन्धनबाट नयाँ सरकार बनाउने गृहकार्य प्रदेश १ मा भइरहेको छ।"
राहदानीमा चुच्चे नक्सा खै ?,"काठमाडौँ: नेपालको नयाँ नक्सा जारी भएको १५ महिना भइसक्दा पनि राहदानीमा चुच्चो सहितको नयाँ नक्सा समेटिएको छैन । नयाँ वितरण गरिएको राहदानीमा पुरानै नक्सा सहितको निशान छाप राखिएको हो । सुर्खेत वीरेन्द्रनगर१३ का मनोज खड्काथोकी सुनार आइतबार नयाँ राहदानी लिन राहदानी विभाग नारायणहिटी पुगेका थिए । तर राहदानीमा पुरानै नक्सा देख्दा उनी अचम्मा परे । हाम्रो देशको नयाँ नक्सा आएको होइन र ? यहाँ त पुरानै छ, उनले सोधे चुच्चे नक्सा कहाँ हरायो ? बाराको कलैयाका सादाम अन्सारीले पनि विदेश जान राहदानी बनाएका छन् । उनको राहदानीमा पनि उही पुरानै नक्सा छ । २०७७ जेठ ७ गते नेपाल सरकारले कालापानी, लिपुलेक र लिम्पियाधुरा सहितको नेपालको नक्सा सार्वजनिक गरेको थियो । नक्सा जारी भएयता राहदानी विभागले कम्तिमा ५ लाख बढी नयाँ राहदानी वितरण गरिसकेको छ । तर, सबै राहदानीमा पुरानै नक्सा छ । राहदानी विभागका महानिर्देशक डोरनाथ अर्यालका अनुसार अहिले वितरण गरिरहेको राहदानी सन् २०१० मा छापिएको थियो । राहदानी छाप्न ग्लोबल टेन्डर गरिन्छ । त्यसबेला ७० लाख पासपोट छापिएको थियो । प्राविधिक कारणले राहदानीमा नयाँ नक्सा राख्न सकेका छैनौँ, अर्यालले भने, मंसीरपछि नयाँ नक्सासहितको ईपासपोर्ट जारी गर्ने तयारी गरेका छौँ ।' यस्तै २० लाख नयाँ राहदानी छापिने प्रक्रियामा रहेको उनले जनाए । विभागले आफ्नो कार्यालयको भित्तामा भने नेपालको नयाँ नक्सा झुण्डाएको छ । सामान्य, आधिकारिक, कुटनीतिक र यात्रा गरी चार प्रकारका राहदानी प्रचलनमा छन् । अब तेस्रो पुस्ताको राहदानी वितरणको तयारी छ ।"
एमसीसी उपाध्यक्ष फातिमा नेपाल आउँदै,"काठमाडौँ: मिलेनियम च्यालेन्ज कर्पोरेशन (एमसीसी)की उपाध्यक्ष फातिमा जेड सुमार आगामी साता नेपाल आउँदैछिन् । काठमाडौँमा उनले प्रधानमन्त्री शेरबहादुर देउवा, नेकपा एमालेका अध्यक्ष तथा पूर्वप्रधानमन्त्री केपी ओली, नेकपा माओवादी केन्द्रका अध्यक्ष तथा पूर्वप्रधानमन्त्री पुष्पकमल दाहाल 'प्रचण्ड', नेकपा एकीकृत समाजवादीका अध्यक्ष एवं पूर्वप्रधानमन्त्री माधवकुमार नेपाल लगायत नेताहरुसँग भेटवार्ता गर्नेछिन् । हालै एमसीसी उपाध्यक्षमा नियुक्त भएकी सुमारको नेपाल आगमनलाई अर्थपूर्ण रुपमा हेरिएको छ । आगामी साता उनी काठमाडौँ आइपुग्ने मिलेनियम च्यालेन्ज एकाउन्ट नेपाल विकास समितिका कार्यकारी निर्देशक खड्गबहादुर विष्टले अन्नपूर्णलाई जानकारी दिए । नेपालले २०१७ मा नै एमसीसी सम्झौतामा हस्ताक्षर गरेको थियो । जसअनुसार नेपालको विद्युत प्रसारण लाइन निर्माण र सडक मर्मतका लागि नेपालले करिब ६० अर्ब रुपैयाँ (नेपाली रकम) पाउनेछ ।"
प्रचण्डले लिए खनालको स्वास्थ्य अवस्थाबारे जानकारी,काठमाडौं : नेकपा (माओवादी केन्द्र) का अध्यक्ष पुष्पकमल दाहाल 'प्रचण्ड'ले नेकपा (एकीकृत समाजवादी) का वरिष्ठ नेता झलनाथ खनालको स्वास्थ्य स्थितिबारे जानकारी लिएका छन्। बुधबार बिहान डल्लुस्थित खनाल निवास पुगी प्रचण्डले खनालको स्वास्थ्यलाभको कामना गरेको प्रचण्डका प्रेस सल्लाहकार विष्णु सापकोटाले बताए। भारतको नयाँदिल्लीमा स्वास्थ्योपचारपछि खनाल सोमबार स्वदेश फर्किएका हुन्। नयाँदिल्लीस्थित अपोलो अस्पतालमा मृग्रौला प्रत्यारोपण गराएका थिए। उनको नाता पर्ने मेलिना चित्रकारले मृग्रौला उपलब्ध गराएको थियो।
प्रधानमन्त्री देउवाले गरे विष्णुमति करिडोरमा वृक्षारोपण,"काठमाडौं : प्रधानमन्त्री शेरबहादुर देउवाले निजामति सेवा दिवसको अवसरमा 'राष्ट्रसेवक कर्मचारी वृक्षरोपण अभियान शुभारम्भ गरेका छन्। प्रधानमन्त्री देउवाले बुधबार काठमाडौं महानगरपालिका१३ विष्णुमति करिडोर क्षेत्रमा विभिन्न प्रजातिका बिरुवा रोपण गरी सो अभियानको सुरुवात गरेका हुन्। सो क्षेत्रमा कपुर २५, समी २५, क्यालेण्ड्रा २०, टिकोमा १५, करविर १५ र वगमवेलीका ३० बिरुवा रोपण गरिएको वन तथा वातावरण मन्त्रालयका सचिव डा पेमनारायण कँडेलले जानकारी दिए। कार्यक्रममा गृहमन्त्री बालकृष्ण खाँण, मुख्यसचिव शङ्करदास बैरागी, नेपाली सेनाका कामु प्रधानसेनापति प्रभुराम शर्मा विभिन्न मन्त्रालयका सचिवलगायतको उपस्थिति रह्यो।"
कांग्रेस नेता कल्याण गुरुङले पनि गरे सभापति उम्मेदवारी घोषणा,"काठमाडौँ: कांग्रेसका केन्द्रीय सदस्य कल्याण गुरुङले १४औं महाधिवेशनको संघारमा बुधबार सभापति पदमा आफ्नो उम्मेदवारी घोषणा गरेका छन् । आफू जितको अत्यन्त नजिक रहेको दावी गर्दै गुरुङले आफ्नो उम्मेदवारीलाई बार्गेनिङको रुपवमा नलिन आग्रह गरेका छन् । आफू सभापतिमा जितेपछि एक पदमा एक व्यक्ति २ कार्यकालसम्म बस्न पाउने व्यवस्थाको सुरुवात गर्ने पनि पत्रकार सम्मेलन मार्फत जानकारी दिएका छन् । गुरुङले भने, २० प्रतिशत मात्र बृद्धको लाइनमा रहेका नेता भए पनि पार्टीमा ६० प्रतिशत युवा छन् । मलाई तिनै युवा साथीहरुले सहयोग गरे पनि जित्छु । उनले आफ्ना एजेन्डा बारे प्रष्ट पार्दै पार्टीलाई विधान अनुसार चलाउने इच्छा भएको पनि बताए । एउटै व्यक्ति २ पटक भन्दा बढी पार्टी र देशको कार्यकारी पदमा बस्न नपाउने व्यवस्था लागु गर्ने पनि उनले बताएका छन् ।"
प्रदेश २ मा जसपाका ११ सांसदले रोजे लोकतान्त्रिक समाजवादी,"जनकपुरधाम : जसपाबाट अलग भएर दर्ता भएको महन्त ठाकुर नेतृत्वको लोकतान्त्रिक समाजवादी पार्टीका लागि प्रदेश २ का प्रदेशसभा सदस्यहरुले बुधबार सनाखत गराएका छन् । बुधबार जनता समाजवादी पार्टी (जसपा) छोडेर नयाँ पार्टीमा प्रवेश गरेका प्रदेश २ का प्रदेशसभा सदस्यहरुले निर्वाचन आयोगको कार्यालय पुगेर सनाखत गराएका हुन् । निर्वाचन आयोगले नयाँ दलमा जान चाह्ने जनप्रतिनिधिहरुलाई भदौ १ गतेदेखि भदौ २२ गतेसम्मको समय दिएको छ । लोसपाको पक्षमा जसपा छोडेर ११ जना प्रदेशसभा सदस्यहरुले सनाखत गराएका हुन् । बाँकी रहेका प्रदेशसभा सदस्यहरुले बिहीबार सनाखत गराउने लोसपाका नेता जितेन्द्र सोनलले जानकारी दिए । लोसपाको पक्षमा सनाखत गर्ने प्रदेशसभा सदस्यहरुमा सुरिता साह, जयनुल राइन, बबिता चौधरी, निलम देवी भूमिहारिन, अलका झा, गौरीनरायाण साह, जानकीशरण साह, परमेश्वर साह, रमेशप्रसाद कुर्मी, बाबुलाल साह र उपेन्द्र महतो रहेका छन् । जितेन्द्र सोनल, अभिराम शर्मा लगायतका प्रदेशसभा सदस्यहरुले बिहिबार सनाखत गराउने जनाइएको छ । प्रदेश २को प्रदेशसभामा तत्कालिन समाजवादी पार्टीबाट ३० र तत्कालिन राजपाको तर्फबाट २५ गरी जसपाको कुल ५५ प्रदेशसभा सदस्यहरु रहेको थियो ।"
हुम्लाको लिमी लाप्चादेखि हिल्सासम्मको सीमा अध्ययन गर्ने,"काठमाडौं : सरकारले चीनसँगको सीमा विवाद अध्ययन गर्ने भएको छ। जसका लागि सरकारले गृह मन्त्रालयका सहसचिवको संयोजकत्वमा अध्ययन समिति बनाएको छ। समितिका अन्य सदस्यहरुमा नापी विभाग, नेपाल प्रहरी, सशस्त्र प्रहरी बलका प्रतिनिधि र विज्ञ टोली रहने सरकारका प्रवक्ता ज्ञानेन्द्रबहादुर कार्कीले जानकारी दिए। मन्त्रिपरिषद्को बुधबारको बैठकले हुम्लाको नाम्खा गाउँपालिकाको लिमी लाप्चादेखि हिल्सासम्मको सीमा क्षेत्रमा देखिएको समस्या अध्ययन गर्न समिति बनाएको हो। मन्त्रिपरिषद् बैठकले उक्त क्षेत्रमा नेपाल र चीनबीच सीमा विवाद भएनभएको अध्ययन गरी प्रतिवेदन पेश गर्न छानविन समितिलाई निर्देशन दिएको छ। हुम्लाको लिमीलाप्चा क्षेत्रमा चीनले नेपाली भूमी अतिक्रमण गरेको भन्दै कांग्रेस केन्द्रीय सदस्य एवं कर्णाली प्रदेशसभा सदस्य जीवनबहादुर शाहीले छानविन हुनुपर्ने माग गर्दै आएका थिए। एमाले अध्यक्ष केपी शर्मा ओली अघिल्लोपटक प्रधानमन्त्री भएका बेला हुम्लाको हिल्सा क्षेत्रमा चीनले नेपाली भूमी अतिक्रमण गरेको भन्दै छानविन हुनु पर्ने माग उठेको थियो। तत्कालीन परराष्ट्रमन्त्री प्रदीप ज्ञवालीले नेपाल र चीनबीच कुनै पनि सीमा विवाद नरहेको स्पष्ट पारेका थिए।"
करेन्ट लागेर बालकको मृत्यु,सप्तरीको डाक्नेश्वरी नगरपालिका१० रञ्जितपुरका पवन यादवको छोरा ९ वर्षीय अर्जुनकुमार यादवको मंगलबार राति करेन्ट लागेर मृत्यु भएको छ । गोठमा खेल्ने क्रममा भुइँमा लत्रिएको बिजुलीको नाङ्गो तारबाट करेन्ट लागी घाइते भएका बालकलाई उपचारका लागि कल्याणपुरतर्फ ल्याउँदै गर्दा बाटोमा नै मृत्यु भएको प्रहरीले जनाएको छ । मृत्युपछि शव फर्काएर घरमा ल्याई राखिएको प्राप्त सूचनाका आधारमा गएको प्रहरी टोलीले शव परीक्षणका लागि आज राजविराजस्थित गजेन्द्रनारायण सिंह अस्पतालमा ल्याएको जिल्ला प्रहरी कार्यालय सप्तरीका प्रहरी नायब उपरीक्षक माधवप्रसाद काफ्लेले जानकारी दिए ।
'परिवर्तनको अभियान नेपाल'को नयाँ कार्यसमिति चयन,"काठमाडौँ: परिवर्तनको अभियान नेपालको दोस्रो साधारणसभाले मीना शर्माको अध्यक्षतामा नयां कार्यसमिति चयन गरेको छ । समाज रुपान्तरणका लागि मानवीय मुल्य मान्यता आनिबानी तथा स्वचरित्रमा सकारात्मक परिवर्तनको पहल आफैँबाट गर्न उत्प्रेरित उद्देश्य रहेको यस अभियानको कार्यसमितिको उपाध्यक्षमा कृष्ण काजी केसी, महासचिव सरोज ढुंगाना, सचिव राजेन्द्र सेञ्चुरी र कोषाध्यक्षमा जिनी अग्रवाल चयन भएका छन् । कार्यसमितिको सदस्यहरुमा केशव दाहाल, सवु शर्मा, ममताशंकर जोशी, शरद गिरी, सरोज महतो विजिता अधिकारी, चयन भएका छन् । साधारणसभामा बरिष्ठ पत्रकार टंक पन्त प्रमुख निर्वाचन अधिकृत हुनुहुन्थ्यो । बरिष्ठ पत्रकार पन्तले नवनिर्वाचित कार्यसमिति पदाधिकारी एवं कार्यसमितिका सदस्यलाई शपथ गराई प्रमाणपत्र समेत प्रदान गरेका थिए । साधारणसभाको उद्धघाटन सत्रमा त्रिभुवन विश्वविधालयका उपप्रधाध्यापक चिरन्जीबी भण्डारी, पिताम्बर भण्डारी, डा प्रकाश भटराई, अरुण खडका, र रीता शाहले युवाहरुको आशाको रुपमा रहेको परिवर्तनको अभियानले परिवर्तनका लागि महत्वपूर्ण भूमिका निर्वाह गर्दैआएको र आगामी दिनमा थप प्रभावकारी भूमिका निर्वाह गर्ने विश्वास व्यक्त गरेका थिए । सभामा परिवर्तनको अभियान, नेपालका सदस्य कमल कँडेल, नवीन पोख्रेल, पुजा शाह र शरद गिरीले आफनो अनुभव व्यक्त गरेका थिए । गत वर्ष गरेको विभिन्न उत्प्रेरणामुलक शिविरहरुबाट झन्डै दुई हजार भन्दा बढी युवाहरुलाई उत्प्रेरणामुलक कार्यक्रममा सहभागी गराई उनीहरुको नेतृत्व विकासमा समेत सहयोग पुर्याएका थिए ।"
ब्राउन सुगर बरामद,"राजविराज : सप्तरीको हनुमान नगरबाट ठूलो परिमाणमा प्रहरीले ब्राउन सुगर बरामद गरेको छ । घरमै भण्डारण गरी बिक्री वितरण गरिरहेको सूचनाको आधारमा प्रहरीले तीन किसिमका ब्राउन सुगर बरामद गरेको हो । हनुमाननगर कंकालिनी नगरपालिका८ का धिरेन भनिने धिरेन्द्रकुमार यादवको घर कोठाबाट १२२३६ ग्राम ब्राउन सुगर बरामद भएको जिल्ला प्रहरी कार्यालय सप्तरीले जनाएको छ । यादवको घर खानतलासी गर्दा खैरो ब्राउन सुगर ४६६४ ग्राम, सेतो ब्राउन सुगर ५०६६ ग्राम र कालो ब्राउन सुगर २५०६ ग्राम बरामद भएको सप्तरीका डिएसपी माधवप्रसाद काफ्लेले जानकारी दिए । यादव र हनुमाननगर कंकालिनी नगरपालिका१ बस्ने शम्भु कविरथसमेत भएको लागुऔषध मुद्दाको अनुसन्धान तथा कारवाही सुनसरी प्रहरीले गरिरहेको छ । जिल्ला प्रहरी कार्यालय सुनसरीको पत्र अनुसार इलाका प्रहरी कार्यालय लौकही सुनसरीको पत्र जाहेरीले यादवको घर सप्तरी प्रहरीले खानतलासी गरेको हो । इलाका प्रहरी कार्यालय लौकहीका टोलिले सुनसरी जिल्ला कोशी गाँउपालिका८ भण्टाबारीबाट ब्राउन सुगरसहित ४० बर्षीय शम्भुलाई जेठ २७ गते पक्राउ गरेको थियो। शम्भुवाट ९५४० ग्राम खैरो हेरोइन बरामद भएको थियो । यसअघि सप्तरी प्रहरीले तिलाठी कोइलाडी गाउँपालिका७ का २७ वर्षीय भरत शर्मा र उनका भाई १९ वर्षीय निरज शर्मालाई गत कात्तिक १ गते ५० ग्राम ब्राउन सुगरसहित पक्राउ गरेको थियो । सप्तरीका एसपी राजेन्द्रप्रसाद धमलाका अनुसार भारतबाट ल्याइने लागु औषध उदयपुर र धरानलगायतका ठाउँमा जाने गरेको छ । तर जति लागु पदार्थको कारोबार बढ्दै गएको छ त्यस अनुसार नियन्त्रणका लागि जनशक्ति र चेकजाँच गर्ने किटको अभाव रहेको उनले बताए । नेपाल प्रहरीका अनुसार नेपालमा लागु पदार्थ भित्रिने नाकाहरुमा त्रिभुवन अन्तर्राष्ट्रिय विमानस्थल, नेपालगञ्ज, भैरहवा र काँकडभिट्टा प्रमुख हुन् । सेवनकर्ता वृद्धि भएसँगै सप्तरी, सुनसरीमा पनि लागु पदार्थ कारोबारी सक्रिय हुन थालेको प्रहरी अधिकारीहरु बताउँछन् ।"
कक्षा १२ को परीक्षा भदौ ३० देखि,काठमाडौं : कोरोना संक्रमणलाई मध्यनजर गर्दै स्थगित कक्षा १२ को परीक्षा भदौ ३० देखि हुने भएको छ। राष्ट्रिय परीक्षा बोर्डको बुधबार बसेको बैठकले भदौ ३० देखि असोज ८ गतेसम्म सञ्चालन गर्ने निर्णय गरेको हो। सोही अनुसार कक्षा १२ को परीक्षा तालिका सार्वजनिक भएको हो। परीक्षा नियन्त्रक कृष्णप्रसाद शर्माका अनुसार भौतिक उपस्थितिमा परीक्षा सञ्चालन गर्ने निर्णय बोर्ड बैठकले गरेको हो। यसअघि गत साउन ३१ देखि भदौ ९ गतेसम्म परीक्षा तालिका सार्वजनिक गरिएको थियो। सरकारले प्रवेशपत्रका आधारमा कक्षा ११ र १२ का परीक्षार्थीलाई कोरोना भाइरसविरुद्धको खोप लगाएको छ।
चक्रपथ विस्तारको कलङ्कीदेखि चावहिल खण्डको काम अनिश्चित,"काठमाडौं : सडक निर्माण गर्ने स्थान खाली नहुँदा चक्रपथको दोस्रो खण्ड (कलङ्कीदेखि चावहिल धोबीखोलासम्म)को सडक विस्तार अघि बढ्न सकेको छैन। चीन सरकारको सहयोगमा निर्माण गर्न लागिएको सडकमा निर्माणस्थल खाली गर्न थालिएको दुई वर्षमा पनि सकिएको छैन। निर्माणस्थलमा पर्ने कतिपय व्यक्तिगत घर र विद्युत्का खम्बा हटाउन बाँकी छ। विद्युत्का खम्बा हटाउने काम अन्तिम चरणमा पुगेको छ भने महाराजगञ्ज चोक आसापासमा रहेका घर हटाउन बाँकी रहेको सडक विभागले जनाएको छ। चक्रपथको पहिलो खण्ड निर्माण सम्पन्न भएसँगै दोस्रो खण्डको निर्माण शुरु गर्न खोजिए पनि वर्षौँसम्म निर्माणस्थल खाली हुन नसकेको हो। निर्माणस्थल खाली भएर कहिलेसम्म हस्तान्तरण हुने भन्ने टुङ्गो नभएको सडक विभाग, विकास सहायता कार्यान्वयन महाशाखाका प्रमुख रामहरि पोखरेलले बताए। समस्या भएको ठाउँ छाडेर बाँकी निर्माणस्थल चिनिँया टोलीलाई हस्तान्तरण गर्न प्रक्रिया अघि बढाइएको पोखरेलले संकेत गरे। महाराजगञ्ज क्षेत्रमा २४४ मिटर लम्बाइमा समस्या छ। महाराजगञ्ज चोकमा पनि चक्रपथको बाहिरी भाग बुढानिलकण्ठतर्फ समस्या छ, बाँकी ठाउँमा काम अघि बढाउन सकिन्छ,' पोखरेल बताए। विभागले यो विषयलाई मन्त्रालयमा फाइल पठाएको तर अहिलेसम्म फाइल फर्किएर नआएकाले पोखरेलले बताए। चीन सरकारले निर्माण गर्ने आठ लेनमा नै निर्माणस्थल खाली गर्न लागिएको हो। त्यसभन्दा बाहिरी भागमा समस्या भए पनि विस्तारै खाली गरिने विभागले जनाएको छ। विगतमा स्वयम्भुनजिकै रहेको स्तुपा निर्माणस्थलमा रहेकामा त्यसमा छलफल भइरहेको छ। महाराजगञ्ज क्षेत्रमा सडकको अधिकार क्षेत्रमा पर्ने घरधनीले सो स्थानमा रहेका संरचना हटाउन मुआब्जाको माग गरेका छन्। स्थानीयवासीले मुआब्जा माग गरे पनि विभागले पहिलेदेखि जग्गा विभागको स्वामित्वमा रहेको बताउँदै आएको छ। विसं २०३० मा जग्गा सडकको स्वामित्वमा ल्याएको सूचना निकालिएकाले अहिले मुआब्जा दिनु नपर्ने विभागले बताएको छ। व्यक्तिगत सम्पत्तिको विषय भएकाले कागजात प्रष्ट भएपछि मात्रै मुआब्जा दिन मिल्ने वा नमिल्ने भन्ने टुङ्गो लगाइने उनले बताए। सडक विभागले चिनियाँ टोलीलाई डिजाइन प्रस्ताव गर्दा प्रत्येक किमीमा आकाशे पुल र सवारी चाप बढी भएका चोकमा अण्डर पास र ओभर पास को प्रस्ताव गरेको छ। विभागले गरेको प्रस्तावअनुसार नै हुने नहुने भनी उसको विस्तृत डिजाइन आएपछि मात्रै थाहा हुने बताइएको छ। विस्तृत डिजाइन आएपछि नै कति काम चिनियाँले गर्ने र कति सरकारले गर्ने भनी टुङ्गो हुने प्रमुख पोखरेलले बताए। चक्रपथको पहिलो खण्डमा पनि चीन सरकारले आठ लेन निर्माण र तीन आकाशे पुल बनाएको थियो। सडक विभागले छ स्थानमा आकाशे पुल र मुख्य सडकका दुवैतर्फ एकएक लेनको 'सर्भिस ट्रयाक' निर्माण गरेको थियो। 'अहिले पनि चीनले गरेर बाँकी काम हामीले नै गर्नेछौँ,' पोखरेलले बताए। महाराजगञ्ज क्षेत्रमा रहेका व्यक्तिगत घरबाहेक यहाँका विद्युत्का खम्बा नहट्नु पनि समस्याका रुपमा रहेको छ। विद्युत्का खम्बा हटाउने काम छिट्टै गर्न नेपाल विद्युत् प्राधिकरणलाई भनिएको काठमाडौँ चक्रपथ सुधार योजनाका प्रमुख अर्जुन सुवालले बताए। प्राधिकरणले केही दिन पहिले सकाउने लक्ष्य लिए पनि वर्षाका कारण अझै नसकिएको उनले जानकारी बताए। उनले भने, 'वर्षा कम भएकाले अब धेरै समस्या नहोला।' विभागले एक महिना पहिले चिनियाँ टोलीलाई निर्माणस्थल खाली भएकाले विस्तार शुरु गर्न पत्राचार गरेको थियो। त्यसको लगतै टोलीले आएर स्थलगत भ्रमण पनि गर्यो। विद्युतका खम्बाको फोटो देखाएर उसले निर्माणस्थल खाली नभएको प्रतिक्रिया दिएको थियो। प्रमुख पोखरेलले भने, 'त्यो खाली हुनासाथ सडक हस्तान्तरण भएर काम शुरु हुनेछ।' पछिल्लो समयमा प्राधिकरणले एकदुई हप्तामा सबै खम्बा हटाइसक्ने भनेको थियो। वर्षा नहटेकाले तत्काल तार हटाएर खम्बा सार्न नसकिएको प्राधिकरणले बताउँदै आएको छ। निर्माणस्थलमा रहेका धेरै संरचना भने हटाइसकिएको छ। सडकमा रहेका रुख एक वर्ष पहिले नै हटाइएको थियो। अहिले पुनः पालुवा आएकाले त्यो हटाउनुपर्ने प्रमुख पोखरेलले बताए। यहाँ रहेको खानेपानीका पाइप एक वर्ष पहिले नै खाली गरिएको थियो। विद्युत्का खम्बा पनि धेरै हटेर थोरै मात्र बाँकी छन्। काठमाडौं उपत्यकाका अधिकांश स्थानमा सडक निर्माण गर्दा त्यहाँ रहेका संरचना हटाउन नसक्दा निर्माणमा ढिलाइ हुने गरेको छ। सडकमा रहेका संरचना र त्यसको व्यवस्थापनका विषयमा शहरी विकास मन्त्रालयले विधेयक बनाउने भने पनि अझै संसद्मा पेश भइसकेको छैन। अधिकांश स्थानमा निर्माणका लागि ठेक्का सम्झौता हुँनासम्म निर्माणस्थल खाली भएको हुँदैन। चीन सरकारको सहयोगमा निर्माण भएको कोटेश्वरकलङ्की सडकमा पनि त्यहाँ रहेका संरचना(युटिलिटि) हटाउन समय लागेकाले ढिलाइ भएको थियो। निर्माण शुरु भएपछि समयमै सकाउन यो खण्डमा चिनियाँले पहिले निर्माणस्थल खाली गर्न भनेको छ।"
स्कुललाई काठमाडौँ प्रशासनको निर्देशन: भौतिक उपस्थितिमा पठनपाठन नगराउनू,"काठमाडौँ: काठमाडौँ उपत्यकामा सञ्चालित विद्यालयहरुले भौतिक उपस्थितिमा पठनपाठन नगराउन स्थानीय प्रशासनले निर्देशन दिएको छ । काठमाडौंका प्रमुख जिल्ला अधिकारी कालीप्रसाद पराजुलीका अनुसार शैक्षिक संस्थाहरुले भौतिक उपस्थितिमा पठन पाठन गर्नगराउन पाउने छैनन् । तर, पठनपाठन भौतिक उपस्थितिमै सञ्चालन गर्नैपर्ने भएमा सरकारले जारी गरेको स्मार्ट लकडाउनको प्रावधानभित्र रही स्थानीय तहहरुले जिल्ला कोभिड१९ संकट व्यवस्थापन केन्द्रसँग समन्वय गरी विद्यालयहरु संचालनको निर्णय गर्न सक्ने बताइएको छ । यसअघि काठमाडौँ उपत्यकामा रहेका केही विद्यालयहरुले भौतिक उपस्थिति सहित पठनपाठन थालेका थिए । यस्तै, अनावश्यक रुपमा मानिसहरु जम्मा हुने, भीडभाड गर्ने, सभा जुलुस गर्ने, जात्रा महोत्सव, भोज गर्न नपाइने आदेशमा भनिएको छ । आदेशमा भनिएको छ, यस अवधिमा पर्ने चाडपर्वहरु स्वास्थ्य मापदण्डको पूर्ण पालना गरी न्यूनतम सहभागितामा साङ्केतिक रुपमा मात्र मनाउनुपर्नेछ । सर्वसाधारण व्यक्ति, समूह तथा संस्था लगायत निकायहरुबाट आर्थिक, सामाजिक तथा व्यवसायीक गतिविधिहरु संचालन गर्दा नेपाल सरकारले तोकेको स्वास्थ्य मापदण्ड पूर्ण रुपमा पालना गरेर मात्र गर्न पाउने । यस्तै सार्वजनिक तथा निजी निर्माण कार्यको लागि निर्माण सामग्री ढुवानी राति ९ बजेदेखि बिहान ५ बजेसम्म संचालन गर्न पाउने आदेशमा उल्लेख छ ।"
अफगानिस्तानबाट ८४७ नेपाली फर्किए,"काठमाडौँः अफगानिस्तानबाट ८ सय ४७ नेपाली स्वदेश फर्किएका छन् । तालिबानले सत्ता कब्जा गरेपछि असहज परिस्थिति सिर्जना भएसँगै नेपालीहरू स्वदेश फर्किने क्रम जारी छ । तालिबानले अफगानिस्तानमा सत्ता गरेयता त्यहाँ कार्यरत हजारौँ नेपाली त्रसित छन् । काबुल अशान्त भएसँगै त्यहाँ रहेका नेपालीहरू उद्धारको पर्खाइमा रहे पनि फर्किनका लागि रुचि नदेखाएको पाइएको छ । फर्किएकामध्ये अधिकांश नेपालीलाई अमेरिकी दूतावासले स्वदेश फर्काएको हो । अन्य दूतावासमा कार्यरत नेपाली पनि स्वदेश फर्कन थालेका छन् । परराष्ट्र मन्त्रालयले काबुलमा उद्धारको पर्खाइमा रहेका थप नेपाली नागरिकलाई उद्धार गरी स्वदेश फर्काउन समन्वय भइरहेको जनाएको छ । अफगानिस्तानबाट उद्धार भई कतार एयरको दोहाकाठमाडौँको नियमित उडानबाट बुधबार १६ जना, मंगलबार ५ जना, सोमबार ५० जना, आइतबार ८ जना नेपाली स्वदेश फर्किएको परराष्ट्रले जनाएको छ । परराष्ट्र मन्त्रालयका प्रवक्ता सेवा लम्सालले अफगानिस्तानमा फसेका नेपालीको उद्धार भइरहेका बताइन् । उद्धारका लागि नाम टिपाउनुभएका सबैलाई विभिन्न निकायसँग समन्वय गरी फिर्ता ल्याइरहेका छौँ, उनले भनिन्, समन्वयमा केही दूतावासले समेत पठाउन सुरु गर्नुभएको छ । उनका अनुसार नाम टिपाएकामध्ये ३४ जनालाई ल्याउन गृहकार्य भइरहेको छ । उहाँहरू सुरक्षित हुनुहुन्छ, हामी उपयुक्त समयमा ल्याउँछौं उनले भनिन् । काबुलमा राजनीतिक परिवर्तन भएसँगै परराष्ट्र मन्त्रालयले कार्यदल गठन गरी उद्धारका लागि संख्या यकिन राख्न अनलाइन फारम संकलन सुरु गरेको थियो । दोहा, कुवेत लन्डनसमेत लगिएर नेपाल ल्याइएको परराष्ट्र मन्त्रालयले जनाएको छ । तालिबानीले सत्ता कब्जा गरेलगत्तै अमेरिकाले त्यहाँ रहेका नेपालीलाई उद्धार गरी ल्याएको थियो । पछिल्लो समयमा सरकारले समन्वय गरी नेपालीलाई स्वदेश ल्याइरहेको छ । यूएनमा कार्यरत नेपाली त्यहाँ सुरक्षित रहेको बताइएको छ । केही छुट्टीमा आउन चाहेको बुझिएको छ । कोभिड१९ संकट व्यवस्थापन केन्द्रबाट स्वास्थ्य मापदण्डअनुसार कोभिड१९ परीक्षणलगायत प्रक्रिया पूरा गरी घर पठाउने गरिएको छ । कोभिड देखिएमा भने आइसोलेसनमा राख्ने गरिएको छ । अफगानिस्तानमा नै रहेका र आफ्नो नाम दर्ता नगराएकालाई पनि आफैं वा परिवारजनले कन्सुलर सेवा विभागको वेभसाइटमा नाम टिपाउन परराष्ट्र मन्त्रालयले अनुरोध गरेको छ । सुरुमा कुनै न न कुनै ढंगबाट पुगेका र पछि कागजातका आधारमा श्रम स्वीकृति लिई लिगलाइजेसन भएका नेपालीहरूको संख्या पनि थुपै्र रहेको विभागले जनाएको छ । वैदेशिक रोजगार विभागका अनुसार अफगानिस्तानमा करिब १५ हजार नेपाली रोजगारीका लागि पुगेका छन् । बर्सेनी हजार बढी श्रमिक रोजगारीका लागि अफगानिस्तान जाने गरेका छन् । संस्थागत (म्यानपावर) भन्दा व्यक्तिगत रूपमा जाने श्रमिकको संख्या बढी छ । अफगानिस्तानबाट कति नेपाली फर्किए र कति अहिले कार्यरत छन् भन्ने यकिन नभएको छैन ।"
गडी गाउँपालिका १ का वडाअध्यक्ष शंकर चौधरीको निधन,"धरान : सुनसरीको गडी गाउँपालिका १ का वडाअध्यक्ष शंकरप्रसाद चौधरीको निधन भएको छ। उनको बुधबार उपचारका क्रममा विराटनगरको विराट टिचिङ अस्पतालमा उपचारका क्रममा निधन भएको सुनसरीका प्रमुख जिल्ला अधिकारी उमेशकुमार ढकालले जानकारी दिए। चौधरी मुटु सम्बन्धी समस्याका कारण अस्पताल भर्ना भएका थिए। चौधरीको निधनले गाउँपालिकालाई अपुरणीय क्षति पुगेको गाउँपालिका अध्यक्ष श्रीप्रसाद साहले बताए। चौधरी गत २०७४ सालको स्थानीय निर्वाचनमा एमालेका तर्फबाट वडाअध्यक्षमा निर्वाचित भएका थिए। चौधरीले एक असल र इमान्दार जनप्रतिनिधिको रुपमा चिनिन्थे। स्व चौधरीका श्रीमती, एक छोरी र एक छोरा रहेका छन्। चौधरीको आजै अन्तिम दाहसंस्कार गरिने बताइएको छ।"
काठमाडौंको सबै फोहर उठ्न एक हप्ता लाग्ने,"काठमाडौं : काठमाडौं महानगरपालिकाले १८ दिनदेखि रोकिएको सबै फोहर उठ्नका लागि कम्तीमा पनि एक हप्ता लाग्ने जनाएको छ। कामपासहित काठमाडौं उपत्यकाको १८ स्थानीय तहमा विगत १८ दिनदेखि रोकिएको फोहर बुधबारदेखि व्यस्थापन गर्न थालिएको भए पनि मौसमले साथ दिए सबै फोहर उठ्न करिब एक हप्ता लाग्ने बताइएको छ। मङ्गलबार कामपा प्रमुख विद्यासुन्दर शाक्यको संयोजकत्वमा काठमाडौंका प्रमुख जिल्ला अधिकारी कालीप्रसाद रिजाल, सडक विभागका महानिर्देशक, वरिष्ठ प्रहरी उपरीक्षकलगायतको बैठकले फोहर उठाउने निर्णय गरेको थियो। आजदेखि फोहर उठ्न थालेको भए पनि यसअघि थुप्रिएका धेरै स्थानमा फोहरको डङ्गुर उस्तै छ। प्रमुख शाक्यले फोहर व्यवस्थापन गर्ने जिम्मेवारी कामपाको मात्रै नभई सम्पूर्णको समस्या रहेको भन्दै त्यसको सकारात्मक समाधानका लागि सबैतिरबाट अपेक्षा गरेको बताए। विगत १८ दिनदेखि सिसडोलका स्थानीयवासीले अवरोध गर्दा र नियमित पानी परिरहँदा जाने बाटो बिग्रिएको भन्दै फोहर उठ्न सकेको थिएन। मङ्गलबारको बैठकले सिसडोलसम्म जानका लागि बाटो मर्मतको काम सडक विभागले तत्काल गर्ने र सिसडोलका स्थानीय व्यक्तिका समस्याका विषय पनि समाधान गरिने भएपछि आजदेखि फोहर व्यवस्थापन हुन थालेको कामपा वातावरण विभागका प्रमुख हरिकुमार श्रेष्ठले भने। लामो समयसम्म फोहर उठ्न नसकेकाले करिब १५ हजार मेट्रिकटन फोहर जम्मा भएको पनि वातावरण विभागले जानकारी गराएको छ। कामपाले गत साउन ३२ गतेदेखि नै सार्वजनिकरूपमा सूचना जारी गरेर नगरवासीलाई घरबाहिर फोहर ननिकाल्न आग्रह गरेको थियो। सो सूचना सार्वजनिक भएको दुई हप्तापछि फोहर व्यवस्थापनको शुरुआत भएको हो। सिसडोलमा विसं २०६२ मा दुई वर्षको मात्र फोहर व्यवस्थापन गर्न सकिने क्षमताको ल्याण्डफिल साइट निर्माण गरिएको थियो तर पटकपटक त्यसैमा माटोले पुर्दै केही विस्तार गरेर अहिलेसम्म नै फोहर व्यवस्थापन गरिँदै आइएको छ। हरेक दिन उपत्यकाबाट एक हजार २०० मेट्रिकटन फोहर सिसडोलमा व्यवस्थापन हुँदै आएको छ। यसमध्ये सबैभन्दा बढी कामपाको मात्र ५०० मेट्रिकटन फोहर निस्किने गर्दछ। निजी र कामपाको गरी दैनिक कम्तीमा २०० गाडी फोहर लाने गरिएको छ। हाल फोहर व्यवस्थापन गरिँदै आएको सिसडोलभन्दा दुई किलोमिटर टाढा बञ्चरेडाँडामा दीर्घकालीन फोहर व्यवस्थापनस्थल निर्माण गरिएको छ। हाल निर्माण भइरहेको दीर्घकालीन ल्याण्डफिल साइट नुवाकोट र धादिङको सिमानामा पर्छ। काठमाडौं उपत्यकाबाट दैनिक उत्सर्जन हुने फोहरमध्ये करिब ७५ प्रतिशत सिसडोलमा व्यवस्थापन गरिँदै आएको छ।"
भोकभोकै दार्चुलाका पहिरो पीडित : त्रिपाल र खाद्यान्न माग,"धनगढी : दार्चुलाको दुहु गाउँपालिकाका बाढी पीडितले राहत नपाएको गुनासो गरेका छन् । आइतबार दार्चुलाको दुहु गाउँपालिका १ बासपालिका बस्ने नरसिंह महर र उनकी श्रीमती कौशा महरको मृत्यु भयो । राति सुतिरहेकै अवस्थामा घरमाथिबाट खसेको पहिरोमा पुरिएर उनीहरुले ज्यान गुमाएका हुन्। दुहु गाउँपालिकाको ५ दुल्लामा बाढीमा परी मनुवा डडालले पनि ज्यान गुमाए। कालागाड खोलामा बेलुकी १० बजेदेखि आएको बाढीले डडाललाई घरैसहित बगाएको थियो। तीनजनाको ज्यान जाने गरी आएको बाढी पहिरोपछि पीडित परिवारले राहत नपाएको गुनासो गरेका छन । चार दिन भयो, विस्थापित भएको। अर्काको घरमा सामान राखेर बस्नु परेको छ, कतिपय प्रभावितहरु स्कुलमा बसेका छन्, आफै सामान किनेर ल्याउनका लागि सदरमुकाम जाने चारवटा पुल बगाएको छ, सरकारले केही पनि राहत दिएको छैन,' दुहुँ गाउँपालिका १ की निर्मला बमले भनिन् । उनको घरमा क्षति पुगेको छ । सामान चउरमा राखेकी छिन। टेन्ट, त्रिपाल र खाद्यान्न अभाव भयो, तीनै तहका सरकार छन् तर कसैले पनि बाँच्नका लागि अन्न पनि दिँदैनन्,' उनले आक्रोशित हुँदै भनिन्। शनिबारदेखि परेको अविरल वर्षाले दुहु गाउँपालिकाको वडा नम्बर १, ३ र ५ मा बढी क्षति पुर्याएको छ। बुधबार पानी रोकिए पनि घरहरु पहिरोसँगै सरिरहेका छन् । दुहुँ वडा नम्बर १ का लक्ष्मण महरले काका र काकी गुमाएका छन्। पहिरो पीडित विद्यालयमा बसेका छन्, नजिक आफन्त भएकाले त मागेर खाइरहेका छन्,अरुको बेहाल छ। अन्न पानीको समस्या भयो,' उनले भने । बाढीले जिल्ला सदरमुकाम नजिकैको लास्कु खोलामा रहेको झोलुंगेपुल, वडा नम्बर ३ मारहेको निजाङगाड पुल, वडा नम्बर ४ र २ जोडने कालागाड पुल र वडा नम्बर १ र २ जोगने कुकुरेपुल बगाएको छ। दुहुँ गाउँकै बासिन्दा तथा प्रदेश सरकारको सार्वजनिक लेखा समितिकी सभापति नन्दा बमले संघ र प्रदेश सरकारले दार्चुलाका बाढी पीडितका लागि अविलम्ब त्रिपाल र खाद्यान्न पठाउन माग गरेकी छन् । मैले प्रदेश सरकारको आन्तरिक मामिला तथा कानुनमन्त्री पूर्णा जोशीदेखि संघ सरकारका गृहमन्त्री बालकृष्ण खाँडलाई फोन गरेर दार्चुलाका बाढी पीडितका लागि त्रिपाल र खाद्यान्न पठाइ दिन अनुरोध गरेकी छु, तर कतैबाट पनि कुनै पहल भएको छैन,' सांसद बमले भनिन्। उनले आफ्नै परिवारका पाँच परिवार विस्थापित भएको बताइन । मेरै परिवारका पाँच परिवार विस्थापित भएका छन्, बाजथलीका ५० परिवार र धलीगढाका २० परिवारको पनि विचल्ली छ, मन्त्रीहरुलाई भनेपछि हुन्छ, हुन्छ भन्छन् तर जनता भोकले मर्न लागे, कहिले खाद्यान्न जान्छ ? थाहा छैन,' बमले दुखेसो पोखिन्। पहिरोमा परेर घाइते भएका दुईजनालाई हेलिकोप्टरबाट सेती प्रादेशिक अस्पताल धनगढीमा उपचार भइरहेको छ । सांसद बमले तत्काल हेलिकोप्टरबाट खाद्यान्न ढुवानी गर्नुपर्ने माग गरिन्। बाढीपीडित भोकले मर्न लागे, सदरमुकाम जाने बाटो छैन, सरकारले खाद्यान्न दिँदैन,' आक्रोशित हुँदै भनिन्, 'दुर्गमका जनताका पीडा सरकारले बुझोस् ।"
बर्थडेको गिफ्ट भन्दै गाँजा तस्करी,इटहरी : गाँजा तस्करी गरेको अभियोगमा सुनसरी प्रहरीले इटहरीका एक दम्पत्तीलाई पक्राउ गरेको छ। गत सोमबार इटहरीबाट विराटनगर जाँदै गरेका उनीहरुलाई कोशी राजमार्गको खनारबाट २१ किलो गाँजासहित पक्राउ गरेको हो। प्रहरीकाअनुसार धनकुटाको साँगुरी गढी वडा नं ८ घर भइ इटहरी ४ मा डेरा गरी बस्ने २७ वर्षीय दीपेन्द्र राई र उनकी श्रीमती २५ वर्षीय शर्मिला राई पक्राउ परेका हुन्। प्र१०२०४३ प८८०४ नं को मोटरसाइकलमा विराटनगरतर्फ जाँदै गरेका उनीहरुलाई चेकजाँच गर्ने क्रममा गाँजा फेला परेको थियो। प्रहरीकाअनुसार उनीहरुले ह्याप्पी बर्थडे लेखिएको रंगीचंगी र्यापिङ पेपरले बेरेको कार्टुन बोकेका थिए। शंका लागी हेर्दा २१ पोका गाँजा फेला परेको जिल्ला प्रहरी कार्यालय सुनसरीका प्रमुख सञ्जयसिंह थापाले जानकारी दिए। उनका अनुसार राई दम्पतीले प्रयोग गरेको मोटरसाइकलको इन्जिन नम्बर र चेसिस नम्बर पनि मेटाएर प्रष्ट नदेखिने अवस्थामा रहेको थियो। दम्पती पक्राउ परेपछि उनीहरुको सहयोगमा प्रहरीले गाँजा ओसार पसारमा संलग्न भारतको बिहारस्थित अररीया जिल्ला जोगवनी थाना पिपरा पञ्चायत ०६ विसनपुरका टुनटुन यादवलाई समेत मोरङ प्रहरीको सहयोगमा विराटनगर १५ बाट पक्राउ गरेको छ। तीनै जनालाई जिल्ला अदालतबाट लागु औषध मुद्दामा नौ दिन म्याद लिइ थप अनुसन्धान भैरहेको कार्यालयले जनाएको छ। यस्तै सुनसरी प्रहरीले धरान उपमहानगरपालिका १७ नमुना सुन्दरबस्ति सर्दु खोलाको बगरबाट वेबारिसे अवस्थामा २० किलो गाँजा फेला पारेको जानकारी दिएको छ।
पोखरासिमरा सिधा उडान सुरु,"पोखरा : बुद्ध एयरले बुधबारदेखि पोखरासिमरा सिधा उडान सुरु गरेको छ । गण्डकी प्रदेशको राजधानी पोखरा र प्रदेश २ लाई हवाई उडानबाट जोड्ने गरी उडान सुरु भएको हो । यसअघि पोखरालाई भैरहवा, भरतपुर (चितवन) बाट सिधा उडान विस्तार गरेको बुद्ध एयरले नेपालगञ्जपोखरा सिधा उडान हालै सञ्चालनमा ल्याएको थियो । पोखरालाई विभिन्न प्रदेशसँग हवाई मार्गबाट जोड्न क्षेत्रीय उडान थालेको बुद्ध एयरले जनाएको छ । महत्वपूर्ण व्यापारिक केन्द्र वीरगञ्ज र भारतीय सीमा क्षेत्रका पर्यटकलाई लक्षित गर्दै कम्पनीले सिमराबाट सिधा उडान सुरु गरेको बुद्ध एयरका पोखरास्थित स्टेशन म्यानेजर गौतम बरालले जानकारी दिए । १८ सिट क्षमताको बीचक्राप्ट १९०० डी सिरिजको जहाजबाट उडान सुरु गरेको बरालले बताए । पोखरासिमरा हप्ताको तीन दिन उडान हुने छ । आइतबार, बुधबार र शुक्रबार उडान हुने पनि बुद्ध एयरले जनाएको छ। हवाई सेवा तीन किसीमको क्याटगोरीको छ । वाइ क्लासको उडान शुल्क ७१ सय ७० रुपौयाँ लाग्नेछ । यसैगरी ए क्लासको यात्रा गर्दा ५२ सय ७० रुपौयाँ भाडा दर तोकीएको छ भने सस्तो यात्राका लागि बी क्लास ४७ सय ७० रुपौयाँ लाग्ने बुद्ध एयरले जनाएको छ। पोखराबाट दिउँसो १२ः२० मा सिमराका लागि उड्ने जहाज सिमराबाट १:१५ बजे पोखराका लागि उड्नेछ । आवश्यक्ता अनुसार बुद्धले ७० सिटको ठुलो आकारको जहाज उडान भर्ने बताएको छ । बुद्धले पोखराबाट भारतीय सिमा नजिकको तराईको गन्तब्यमा योसँगै तेस्रो उडान सुरु गरेको हो । भैरहवा, नेपालगञ्ज सिधा उडान यस अघि नै गरिरहेको छ । थोरै समयका लागि पोखरा आउजाउ गर्ने पर्यटकलाई यो सेवाले थप आकर्षित गर्ने पोखरा पर्यटन परिषदका अध्यक्ष गोपी भट्टराईले बताए । यो सेवासँगै भारतीय तिर्थयात्रु, भारत हुँदै आउने विदेशी पर्यटक र स्वदेशी पर्यटकको आकर्षण बढ्ने उनले सुनाए । ३० मिनेटमै पोखराबाट सिमरा जान र उति नै समयमा सिमराबाट पोखरा आउन सकिने भएपछि गर्मी छल्न चाहने भारतीय पर्यटकको प्रमुख गन्तब्य पोखरा बन्ने नेपाल एशोसिएसन अफ टुर एण्ड ट्राभल एजेन्ट्स (नाट्टा) गण्डकी प्रदेशका अध्यक्ष सञ्जयकान्त सिग्देलले बताए । भारतीय पर्यटकको मुख्य आकर्षण धार्मिक तिर्थस्थल मुक्तिनाथ भएकोले धारतीय तिर्थयात्रुको संख्या उल्लेखिय मात्रमा बढ्ने उनले विश्वास गरे । हवाई सेवा सुरुसँगै पोखराको पर्यटन विकासमा थप उचाई दिने छ । दश घण्टाका सडक यात्रा हवाई यात्रा सुरु भएपछि रक्सौलबाट आउने भारतीय पर्यटकका उल्लेखिय वृद्धि हुने उनले बताए । गया कासी जाने नेपाली धार्मिक पर्यटकका लागि पनि हवाई यात्राले सहज हुने सिग्देलले बताए । पोखरासिमरा हवाई उडानको पहिलो दिन पोखराबाट गण्डकी प्रदेशका पर्यटन मन्त्री मणिभद्र शर्मा, पर्यटन व्यवसायी सहित १८ जना यात्रु लिएर सिमरा उडेको थियो । सिमराबाट ८ जना यात्रु पोखरा आएको बुद्ध एयरले जाएको छ ।"
नारायणी अस्पतालमा अक्सिजन प्लाण्ट सञ्चालन,"वीरगन्ज : वीरगन्जको नारायणी अस्पतालमा अक्सिजन प्लाण्ट सञ्चालनमा आएको छ । दैनिक १ सय ४ सिलिण्डर अक्सिजन उत्पादन गर्ने क्षमताको अक्सिजन प्लाण्ट बुधबारदेखि सञ्चालनमा ल्याइएको हो । बुधबार पर्सा क्षेत्र नम्बर २ का सांसद विमल श्रीवास्तवको स्थानीय पूर्वाधार विकास साझेदारी क्रार्यक्रमबाट उपलब्ध गराइएको रकमबाट वीरगन्ज महानगरपालिका कार्यालयले अस्पतालमा अक्सिजन प्लाण्ट निर्माण गरेको हो । श्रीवास्तवको स्थानीय पूर्वाधार साझेदारी कार्यक्रमअन्तर्गत १ करोड ५० लाख रुपैया र महानगरपालिकाको १२ लाख रुपैयाँ गरी कुल १ करोड ६२ लाख रुपैयाँको लागतमा अस्पतालमा अक्सिजन प्लाण्ट निर्माण गरिएको हो। बुधबार सांसद श्रीवास्तवले उद्घाटन गरेसँगै अक्सिजन प्लाण्ट सञ्चालनमा आएको अस्पतालका निमित्त मेसु डाक्टर वीरेन्द्र प्रधानले बताए । उक्त प्लाण्टबाट दैनिक १ सय ४ सिलिण्डर अक्सिजन उत्पादन हुने उनले जानकारी दिए । अस्पताले अक्सिजन उत्पादन गर्न थालेपछि बिरामीको उपचारमा अब पहिलेको जस्तो समस्या नहुने अस्पतालका वरिष्ठ चिकित्सक डाक्टर उदयनारायण सिंहले बताए । अस्पतालका कोभिड संयोजक समेत रहेका डाक्टर सिंहले भने ,पहिलो लहरभन्दा पनि दोश्रो लहरमा अक्सिजन समयमै अस्पतालमा आपुर्ति नहुँदा कैयौं बिरामीले ज्यान गुमाउनु परेको थियो, तर अब अक्सिजनको अभावमा कोहि पनि बिरामीले ज्यान गुमाउनु पर्दैन ।' सिंहका अनुसार, कोभिड संक्रमणको दोश्रो लहरमा संक्रमण उच्च भएकाले बिरामीको चाप अत्याधिक थियो । बाहिरबाट अक्सिजन मगाउनु पर्ने बाध्यता थियो । समयमै अक्सिजन आपुर्ति हुन नसक्दा र अक्सिजन नआइपुग्दा कतिपयले ज्यान पनि गुमाउनु परेको थियो । तर अब अस्पताल आफैले प्लाण्ट निर्माण गरी सञ्चालनमा ल्याएकाले समस्या नहुने उनले बताए । उनले अक्सिजन प्लाण्टले अस्पतालाई आवश्यक पर्ने परिमाणको अक्सिजन उत्पादन गर्ने बताए । अक्सिजन प्लाण्ट सञ्चालनमा आएपछि अस्पतालको आर्थिक भार पनि घटेको निमित्त मेसु डाक्टर प्रधानले बताए । उनले भने ,दोश्रो लहरका बेला अक्सिजन खरिदमा मात्रै अस्पतालको १ करोड रुपैयाँभन्दा बढी खर्च भएको थियो , तर अब आफनै प्लाण्ट सञ्चालनमा आएपछि अक्सिजन खरिदमा लाग्ने अस्पतालको रकम बच्छ । बिरामीको बेडसम्म अक्सिजन पाइपलाइन जडान नारायणी अस्पतालमै विभिन्न दाताहरुको सहयोगमा अक्सिजन पाइपलाइन पनि जडान गरिएको छ । व्यापारिक घरानाहरुले उपलब्ध गराएको ७० लाख रुपैयाँभन्दा बढीको लागतमा अस्पतालका सबै वार्डमा अक्सिजन पाइपलाइन जडान गरिएको हो। बिरामी राख्ने शैयासम्म नै पाइपलाइन जडान भएपछि नारायणी अस्पतालमा अब बिरामीको उपचारका क्रममा अक्सिजन दिनुपर्ने भए अक्सिजन सिलिण्डर बोक्नु पर्ने झण्झट पनि हटेको छ । त्रिवेणी ग्रुपले २३ लाख रुपैयाँको लागतमा बाल सघन चिकित्सा कक्षमा, क्याल ग्रुपले २० लाख रुपैयाँको लागतमा मेडिकल वार्डमा ,नेपाल फर्मास्युटिकल्स कम्पनीले १७ लाख रुपैयाँको लागतमा सर्जिकल वार्डमा पाइपलाइन जडान गरेको हो । यस्तै सूर्य नेपाल टोबाकोको १३ लाख रुपैयाँको सहयोग र अस्पतालको आफनै रकमले आकस्मिक कक्ष र एचडीयू वार्डमा पनि पाइपलाइन जडान गकरिएको निमित्त मेसु डाक्टर प्रधानले बताए ।"
कक्षा १२ को परीक्षा कहिले होला ?,"काठमाडौं : कक्षा १२ को परीक्षा आगामी भदौ अन्तिम साताभित्र गर्ने तयारी थालिएको छ । त्यसका लागि सरकारसँग सहमति लिने क्रममा आफूहरु रहेको राष्ट्रिय परीक्षा वोर्डका सदस्य सचिव दुर्गाप्रसाद अर्यालले अन्नपूर्णलाई जानकारी दिए । उनले भने, हामी परीक्षा सञ्चालन सन्दर्भमा सहमति लिने क्रममा छौं । बोर्डले छिट्टै निर्णय गरेर परीक्षा तालिका सार्वजनिक गर्छ । बोर्डले यसअघि विज्ञप्ति निकाल्दै परीक्षा हुनु १५ दिन अगाडि सार्वजनिक सूचना जारी गर्ने जनाएको थियो । यसअघि स्वास्थ्य तथा जनसंख्या मन्त्रालयले कक्षा १२ को परीक्षा भदौ अन्तिम या असोज पहिलो साताबाट सञ्चालन गर्न सकिने जनाएको थियो । संसदको शिक्षा तथा स्वास्थ्य समितिमा स्वास्थ्य राज्यमन्त्री उमेश श्रेष्ठले प्रवेशपत्रका आधारमा सबै परीक्षार्थीलाई कोरोनाविरुद्धको खोप उपलब्ध गराइएको बताएका थिए । जापानबाट प्राप्त भएको १६ लाख मात्रा एष्ट्रेजेनेका खोपमध्ये विद्यार्थीलाई पनि उपलब्ध गराइएको छ । पूर्वशिक्षा विज्ञान तथा प्रविधिमन्त्री समेत रहेका संसदीय समितिका सदस्य गिरीराजमणि पोखरेलले यथाशीघ्र कक्षा १२ को परीक्षा गराउनुपर्ने बताएका थिए । समिति सभापति जयपुरी घर्तीले जनस्वास्थ्यका मापदण्ड पालना र खोप उपलब्ध गराएर यथाशीघ्र परीक्षा गराउन सरकारलाई निर्देशन दिएकी थिइन् । कक्षा १२ को परीक्षा साउन ३१ देखि निर्धारण गरिएपनि कोरोना संक्रमण जोखिमलाई मध्येनजर गर्दै स्थगित गरिएको थियो । परीक्षाको समयतालिका नतोकिदा विद्यार्थीहरु मारमा परेका छन् ।कक्षा १२ मा तीन लाख ७२ हजार तीन सय ४८ परीक्षार्थीका लागि बोर्डले ४ हजार तीन सय १० परीक्षा केन्द्र निर्धारण गरेको थियो ।"
सत्यको बोधले प्रगति,"एकदिन कर्मचारीहरू जब अफिसमा पुगे, तब उनीहरूले अफिसको ढोकामा ठुला ठुला अक्षरमा एउटा सूचना लेखेको देखे। सूचनामा लेखिएको थियो, जुन व्यक्तिले यो अफिसमा तपाईंको प्रगतिको बाटो रोकिरहेको थियो, उसको हिजो मृत्यु भएको छ। हामीले तपाईंहरूलाई उसलाई हेर्ने अन्तिम मौका दिएका छौं। कृपया पालैपालो हलभित्र जानुहोस् र उसलाई हेरेर फर्कनु होला। सबैको मनमा त्यो व्यक्तिलाई भेट्ने भित्री इच्छा देखिन्थ्यो किनकि त्यो व्यक्तिको कारणले उनीहरूको प्रगति रोकिएको थियो। एकातिर त्यो व्यक्तिलाई मनैदेखि गाली गर्न मन लागिरहेको थियो भने अर्कोतिर जे जस्तो भए पनि त्यो व्यक्तिको मृत्युमा अपसोच र दुःख पनि लागिरहेको थियो। विस्तारै सबै कर्मचारी एक एक गरी बैठक हलभित्र पस्न थाले। त्यो मान्छेलाई हेरेर बाहिर निस्केका सबै कर्मचारीको अनुहार निकै गम्भीर देखिन्थ्यो। यस्तो लाग्थ्यो कि उनीहरूका निकै नजिकैका आफन्तको मृत्यु भएको छ। अन्तिममा बैठक हलभित्र पस्ने पालो एउटा पुरानो कर्मचारीको थियो। उसलाई सबैले चिन्थे पनि। ऊ हरेक चिजमा गुनासो मात्र गरिरहेको हुन्थ्यो। कहिले कार्यालयसित उसले गुनासो गरिरहेको हुन्थ्यो भने कहिले सहकर्मीहरूसँग। कहिले तलबमा असन्तुष्ट हुन्थ्यो। हर कुरामा उसको गुनासो रहन्थ्यो। तर आज भने ऊ धेरै खुसी देखिन्थ्यो। यस्तो लाग्थ्यो कि आज उसको जीवनको सबै असन्तुष्टि र गुनासोहरू सकिने छ। त्यो व्यक्तिको मृत्युसँगै अब उसको जीवनको प्रगति सुनिश्चत हुने छ। आफ्नो पालो आउने बित्तिकै ऊ हतार हतार हल भित्र पस्यो र धेरै जिज्ञासा राखेर भित्र चिहाउन लाग्यो। के हो यो ? हल पूरै रित्तो थियो। सामानको नाममा एउटा ठूलो ऐना मात्र राखिएको रहेछ। यो देखेर ऊ क्रोधित हुन थाल्यो र जोड जोडले कराउन थाल्यो। त्यति नै बेला उसले ऐनाको छेउमा राखिएको एउटा सन्देश देख्यो र पढ्न थाल्यो। यो संसारमा केवल एक जना व्यक्ति मात्रै छ, जसले तपाईंको प्रगतिलाई रोकिराखेको छ र त्यो व्यक्ति अरू कोही होइन, तपाईँ स्वयम् नै हो। यो संसारमा तपाई बाहेक तपाईंको जिन्दगीमा अरू कसैले पनि परिवर्तन ल्याउन सक्ने छैन। यो सत्य कुराको बोधसँगै उसको मुहारमा एउटा नौलो आत्मसन्तुष्टि देखियो। मानौं उसले सफलताको शिखर चुमिसकेको छ। जबसम्म हामी आफैं कोशिष गर्दैनौं, तबसम्म हामी अगाडि बढ्न सक्दैनौं।"
भगवती कोत मन्दिर पुनःनिर्माण,"बेनी : म्याग्दीको ऐतिहासिक राखु भगवती कोत मन्दिर पुनःनिर्माण भएको छ । संस्कृति पर्यटन तथा नागरिक उड्यन मन्त्रालयअन्तर्गतको पुरातत्व बिभागले रघुगंगा गाउँपालिका२ मा रहेको भगवति कोतमन्दिरको पुननिर्माण गरेको हो । विभागसँग ठेक्का सम्झौता गरेको मिलिजुलीकिवेष्ट जेभीले नयाँ मन्दिर निर्माणको काम सम्पन्न गरेको जनाएको छ । मन्दिर पुननिर्माणका लागि मिलीजुलीकिवेष्ट जेभीले करसहित ६९ लाख ३० हजार ५६६ रुपैयाँमा २०७७ फागुन २३ गते ठेक्का सम्झौता गरेको थियो । वडा अध्यक्ष रिम कटुवालले करिब पाँच महिनामा मन्दिर पुननिर्माण सकेर ठेकेदार फर्किएका बताए। मन्दिरको पुरानै स्वरुपलाई जोगाउने र भुकम्प प्रतिरोधी बनाउने गरी पुनःनिर्माण भएको छ, उनले भने भुकम्पप्रतिरोधि प्रविधि अवलम्बन गरि ढुंगा र काठकै सामग्री प्रयोग गरेका छन् । पुरानै शैलीमा निर्माण भएको मन्दिरमा सिमेन्ट र रडको प्रयोग गरिएको छैन ।' चुना, सुर्की, गिट्टी र बालुवा प्रयोग गरेर पर्खाल बनाइएको कम्पनीका प्रतिनिधी राजिब ढुङ्गेलले बताए । बाइसे चौबिसे राज्यका पालामा १७ औं शताब्दीमा भगवतिमा मन्दिर निर्माण भएको थियो । भगवति कोत म्याग्दीका पुराना र ऐतिहासिक कोतको सूचीमा अगाडी छ । चैते र वडा दशैँको अवसरमा विषेश पुजा हुने हुने भगवती कोतमा अन्य समयमा दैनिक नृत्य पुजा हुन्छ । भगवती कोत शक्तिपिठ हो । दशैको पुजामा यहाँ बली चढाउने चलन छ । धौलागिरी आईसफल पदमार्गले समेटिएको मन्दिर परिसरबाट कालिगण्डकी नदी, पुलाश्रम, पञ्चकोटसँगै अन्नपुर्ण र निलगिरी हिमाललाई नजिकबाट नियाल्न सकिन्छ । यो क्षेत्रलाई धार्मिक, साँस्कृतिक तथा ऐतिहासिक पर्यटकीय गन्तव्य स्थलको रुपमा विकास गर्न जोड दिइएको स्थानीयबासी समेत रहेका जिसस प्रमुख देबेन्द्र कटुवालले बताए । जिल्ला सदरमुकाम बेनीदेखि ४ कोष उत्तरमा कालिगण्डकी र रघुगंगा नदीको दोभानको शिरमा रहेको भगवती कोतमन्दिरमा पुग्न बेनीगलेश्वरपिप्लेभगवती सडकको सहज पुहँच छ । पैदलयात्रा मार्फत पनि पुग्न सकिन्छ । तत्कालिन राखु भगवती र राखु पिप्लेकोे साझा कोतको रुपमा चिनिने यो मन्दिरको इतिहास नेपाल एकिकरण हुनुअघिको तत्कालिन विभिन्न भुरे टाकुरे राजाहरु तथा १४ देखि १७ औं शताब्दीका बाईसे चौबिसे राज्यका राजाहरुसँग जोडिएको इतिहास छ ।"
दुई गाउँ अझै श्री ५ कै नाममा,"शिव उप्रेतीगोरखा, मनिष दुवाडीधादिङ मुलुकबाट राजतन्त्र अन्त्य भएको १३ वर्ष भयो। तर, गोरखा र धादिङका हजारौं रोपनी जग्गा जमिनको धनी श्री ५ को वायुगुठी छ। पुस्तौंदेखि किसानले कमाई आएको जग्गाजमिन तथा घरघडेरीको लालपुर्जामा जग्गाधनी श्री ५ को वायुगुठी अंकित छ। पुस्तौंदेखि किसानले खेती गर्छन्, कर तिर्छन्। तर, स्वामित्व भने अझै पाएका छैनन्। गोरखाको आरुघाट गाउँपालिका३ र ४ (पुरानो थुमी गाविस) र धादिङको नेत्रावती गाउँपालिका र नीलकण्ठ नगरपालिकाका कटुञ्जे र ज्यामरुङका जग्गाजमिनको स्वामित्व श्री ५ को वायुगुठी मा रहेको स्थानीयवासी बताउँछन्। राजसंस्था र श्री ५ नै अस्तित्वमा नरहेको अवस्थामा दूरदराजका किसानलाई श्री ५ को अल्झो मा राख्नु न्यायपूर्ण नहुने अगुवा किसानहरूको भनाइ छ। गोरखाको पुरानो थुमी गाविसका ७ सय ४९ जना किसानले आवादी गरेका खेतबारी र घरघडेरी श्री ५ को वायुगुठीको नाममा छ। ७३ जना किसानको मात्र आफ्नो नाममा लालपुर्जा रहेको मालपोत कार्यालयको तथ्यांकमा उल्लेख छ। आर्खेत बजार र ढुंगेफाँटका दुई बस्ती अझै पनि ज्यामरुङ दरबारका राजा लीलाविक्रम शाहको नाममा छ। ढुंगेफाँट र आर्खेत बजारको जग्गाजमिनमा स्थानीयवासीले बजार गुल्जार गरिसकेका छन्। किसानले खेती गरिरहेका छन्, कर पनि किसानले नै तिर्छन्, तर लालपुर्जा लीलाविक्रमको नाममा छ, स्थानीय ईश्वरी लामिछाने भन्छन्, खेती गरेको चार पुस्ता भइसक्यो, तैपनि घरजग्गा यहाँका किसानको नाममा छैन। २०४० साल अघिदेखि मोहीले आफ्नो नाममा लालपुर्जा बनाउन धेरै नै कसरत गरे, तर अझै नसकेको उनको भनाइ छ। जति दौडधुप र प्रयास गर्दा पनि आफ्नो नामको लालपुर्जा बनाउने किसानको धोको अधुरै रह्यो, उनले भने। जमिन कमाई गरेबापत बहुदल आएको धेरै वर्षपछिसम्म पनि बोका, राँगो, भेडा, घ्यु लगेर ठकुरीको दरबारमा बुझाउनुपथ्र्यो, आर्खेतका परिचित अधिकारी भन्छन्, किसानको विभिन्न चरणको आन्दोलनपछि अहिले त्यस्तो सामान त बुझाउनु पर्दैन तर, जग्गाजमिन किसानको नाममा आएको छैन। श्री ५ को वायु गुठीको नाममा छ। लालपुर्जा आफ्नो नाममा नहुँदा किसानले जग्गा धितो राखेर बैंकबाट ऋण लिन पाएका छैनन्। अरू ठाउँका किसानले गाउँकै वडा कार्यालयमा कर तिर्छन्। यहाँका किसान भने कर तिर्न मालपोत कार्यालय धाउनुपर्ने बाध्यता छ। गरेर खान त पाइएकै छ, स्थानीय ईश्वरी लामिछाने भन्छन्, कहिलेकाहीँ पैसाको खाँचो पर्छ। बैंकमा जग्गा राखेर नगद झिकेर केही काम गरौंला भन्न पाइएन। गुठीको नामको जग्गा राखेर बैंकले ऋण नदिने लामिछाने बताउँछन्। अरू गाउँलेहरू गाउँकै वडा कार्यालयमा कर तिर्छन्, हामी दुई दिनको कामको माया मारेर कर तिर्न मालपोत कार्यालय धाउनुपर्छ, उनले दुःखेसो पोखे। राजाको शासन (राजतन्त्र) सकिएर जनताको शासन (गणतन्त्र) आए पनि किसानले व्यवहारमा महसुस गर्न नपाएको उनको भनाइ छ। २०७००७१ सालमा श्री ५ को वायुगुठीको नाममा रहेको जग्गाको कर अचाक्ली वृद्धि भयो। त्यतिबेला किसानहरूले आन्दोलन गरे। मोहीको नाममा लालपुर्जा बनाउन स्थानीय किसानले धेरै नै मेहनत गरे। तैपनि सफल भएनन्। कर घट्यो, तर जग्गा किसानको नाममा आएन। हाम्रो लालपुर्जाको शिरानमा श्री ५ को वायुगुठी भनेर लेखेको हुन्छ। पहिलेपहिले त अझै तिरो पनि ठकुरीको दरबारमा बुझाउनु पथ्र्यो, स्थानीय ईश्वरी लामिछाने भन्छन्, हामीले आन्दोलन गर्यौँ। पछि मालपोतमै कर बुझाउन पायौं। कर पनि घट्यो तैपनि लालपुर्जाको टाउकोमा लेखिएको श्री ५ को वायुगुठी मेटाउन पाएनौं। २०३८ सालको नापीपछि लालपुर्जामा मोहीको नाम उल्लेख गर्न थालिएको छ। तर, लालपुर्जाको सिरानमा श्री ५ को वायुगुठी भनेर उल्लेख कायमै छ। श्री ५ को गुठीको स्वामित्वमा रहेको जग्गालार्ई किसानको नाममा ल्याउन जनप्रतिनिधि आएपछि पनि पहल गरिएको थियो। रैकर गरिपाऊँ भनेर गत २०७०२०७१ सालतिर सबै किसानका लालपुर्जा जम्मा गरेर गुठी संस्थानमा लगेर बुझाएका थिए। मालपोतमा पनि निवेदन दिएका थिए, आरुघाट गाउँपालिकाका अध्यक्ष पूर्ण दाहालले भने, हामी जनप्रतिनिधि आएपछि पनि धेरै पहल भयो, कसैको केही जोर चलेन। अलिकति कर घट्यो त्यत्ति मात्र उपलब्धि भयो। हाम्रो कुरा पनि बिकेन। आफ्नो गाउँठाउँको कुनै नेता गुठीसँग सम्बन्धित मन्त्री भएमा मात्र यहाँको समस्या समाधान हुन सक्ने अध्यक्ष ढकालले तर्क गरे। वायु पूजा गर्ने व्यवस्था सरकारले गरिदिएमा सो जग्गाको लालपुर्जा किसानको नाममा बनाउन सकिने उपाय बताउँछन्, पूर्वगाविस अध्यक्ष तेजबहादुर धमला। चलिआएको संस्कार, संस्कृति त चलाउनै पर्यो। गरिआएको पूजापाठ त गर्नैपर्यो, उनी भन्छन्, सरकारले चाह्यो भने श्री ५ को वायु पूजा गर्न निश्चित बजेटको व्यवस्था गरिदिएर जग्गा जमिन चाहिँ किसानको नाममा गरिदिन सक्छ। पहिले जग्गाधनी, अहिले सुकुम्बासी धादिङको नेत्रावती गाउँपालिका र नीलकण्ठ नगरपालिकाका करिब ४५ सय रोपनी जग्गाको श्रेस्ता राजाको शासनकालदेखि नै श्री ५ को वायुगुठीको नाममा छ। वायुगुठीको नाममा रहे पनि ती जग्गाका जग्गाधनीहरूलाई वायुगुठी उल्लेख गरेर लालपुर्जा दिइएको थियो। किसान आन्दोलित बनेपछि स्थानीयले उठाएका मागको सम्बोधन गर्नुको साँटो सरकारले उल्टै जग्गाधनीबाटै नाम हटाइदिएपछि ज्यामरुङ र नीलकण्ठका स्थानीय यतिबेला चिन्तित बनेका छन्। आफ्नो पुर्खादेखि भोगचलन गर्दै र लालपुर्जा श्रेस्ता कायम हुँदै आएको जग्गा २०७४ सालदेखि सरकारले गुठीको नाममा कायम गरिदिएपछि पहिले जग्गाधनी भएका स्थानीय अहिले जग्गाविहीन बनेका हुन्। विगतदेखि श्री ५ को वायुगुठीको नामका जग्गामा बसोबास गर्दै आएका उक्त क्षेत्रका स्थानीय जग्गाको नापी हुँदाको बेलादेखि जग्गाधनी प्रमाणपुर्जामा श्री ५ को वायुगुठी उल्लेख गरिए पनि त्यसमा उनीहरूको पूर्णस्वामित्व कायम रहेको थियो। सरकारलाई नियमित मालपोत कर पनि बुझाइरहेकै अवस्थामा २०७४ सालदेखि भने श्री ५ को वायुगुठीलाई जग्गाधनी बनाइ स्थानीयलाई मोही कायम गरिएपछि स्थानीयको जग्गा माथिको अधिकार खोसिएको हो। समस्या समाधानका लागि सरकारको गुहार माग्दा सरकारले झनै पीडा थपिदिएको गुठी जग्गा समस्या समाधान संघर्ष समितिका अध्यक्ष ईश्वरी लम्सालले बताए। हाम्रो लालपुर्जा यथावत् अवस्थामा ल्याइ पाउँ भनेर बारम्बार मालपोत कार्यालय, जनप्रतिनिधि र सरोकारवालाहरूको ध्यानाकर्षण गराइसकेका छौं, गुठी समस्या समाधान संघर्ष समितिका अध्यक्ष ईश्वरीबहादुर लम्सालले भने, आन्दोलन सुरु भएपछि दुई पटक ठुल्ठूला राजनीतिक परिवर्तन भए तर कसैले पनि सुनेनन्। अब हामी निर्णायक आन्दोलनको तयारीमा छौं। कानुनी रूपमा किसानको अधिकार खोसिएपछि सुकुम्बासी बन्नु परेको, कारोबार बेचबिखन ठप्प भएको, पुस्ता हस्तान्तरण रोकिएकाले विभिन्न घरायसी र पारिवारिक समस्या उत्पन्न भएको लम्सालले बताए। ससाना आपतविपतमा गाउँको सहकारीमा धितो बन्धकी राखेर पैसा जोहो गरिँदै आएका थियौं, अहिले त्यो सबै बन्द भएको छ, लम्सालले भने, हामीले यतिसम्म समस्या भोग्दै आएका छांै कि नयाँ घरमा विद्युत्को मिटर लिन पनि नगद धरौटी राख्नुपर्ने बाध्यता छ। बाजे बुवाको पालामा नम्बरी भएको जग्गा नातिको पालामा गुठीको नाममा लगेको भन्दै स्थानीयले संघर्ष समिति बनाएर आन्दोलनका कार्यक्रम सुरु गरेका छन्। उक्त क्षेत्रका स्थानीयको मागलाई सुनुवाइ गर्नेतर्फ कसैले पनि चासो नदेखाएको भन्दै स्थानीयले यसअघि पटकपटक मालपोत कार्यालय घेराउ गरेका थिए। स्थानीयले मालपोत विभागसम्म पुगेर गुनासो गरेपछि मालपोत विभागले श्री ५ को वायुगुठी हटाउन नसके पनि जग्गाधनीको नाममा किसान र गुठी दुवैको नाम लेख्ने २०७४ अघिकै अवस्थामा लैजाने प्रतिबद्धता जनाएको थियो। तर, मालपोतले कुनै पनि काम नगरेको लम्सालको गुनासो छ। गुठी संस्थानका तत्कालीन उपप्रशासक जयप्रसाद रेग्मीले गुठी रैतान जग्गा रैकर जग्गा सरहको हक हैसियत हुने भएकाले यस्ता जग्गा धितोबन्धक राख्न हक हस्तान्तरण गर्न मिल्नेसमेत बताएका थिए। उनले मौखिक रूपमा जे भने पनि बैंक तथा वित्तीय संस्थाले व्यवहारमा कार्यान्वयन नगरेको किसानको गुनासो छ। गुठी संस्थानले २०७६ वैशाखमा मालपोत कार्यालय धादिङलाई एक पत्र पठाएको थियो। पत्रमा धादिङ जिल्लाभर रहेका श्री ५ को वायुदेवताको नाममा रहेका गुठी जग्गाहरूको लगत संकलन गरी पठाउन भनिए पनि यस विषयमा मालपोत कार्यालयले कुनै तथ्यांक तयार गर्न सकेको छैन।  के हो श्री ५ को वायुगुठी ? तेजबहादुर धमला, तत्कालीन गाविस अध्यक्ष, पुरानो थुमी गाविस विसं १८०१ मा पृथ्वीनारायण शाहले नुवाकोटमाथि विजय हासिल गरे। काठमाडौं उपत्यका आक्रमण गर्न नुवाकोट दरवारमा रहँदा उनी बिरामी भए। रिजालको वायु डाङ्ग्रेले वायु पूजा गरेर बिसेक गराएपछि वायु पूजाका लागि राजाले काठमाडौंको झोर, नुवाकोटको किट्नी, धादिङको कटुन्जे र ज्यामरुङ र गोरखाको आप्रिक, थुमी, स्वाँरा, स्याम्राङलार्ई श्री ५ को वायु पूजा गर्न गुठी राखे रिजाललार्ई धामी बनाएका थिए। उल्लेखित स्थानबाट आम्दानी लिएर पूजा चलाउन धमलालाई गुठीको लालमोहर दिए। बस्नका लागि असनमा घर बकस दिए। पछि राजा त्रिभुवनको पालामा ज्यामरुङका शाही ठकुरीको दरबारसँग वैवाहिक सम्बन्ध गाँसियो। सत्ता र शक्तिको दुरुपयोग गरी धमलासँग गुठी खोसी हुकुम प्रामाङ्गीले ज्यामरुङ दरबारका ठकुरीबाट गुठी हडपेको पाइन्छ। तत्पश्चात ओलक, बलेग्रो आदि कर लगाउँदै आएकोमा निज ठकुरीको विरुद्धमा लामो समय मुद्दा चल्यो। पछि सर्वोच्च अदालतले राजगुठी रैतान सरह भनी फैसला गर्यो। त्यसको आधारमा २०३९ को नापीबाट किसानहरूले लालपुर्जामा जग्गा धनीको नाममा श्री ५ को वायुगुठी कायम रहने गरी जग्गाधनी पुर्जा पाए। तर, ठकुरीले गुठी भनेको गुठी नै हो, जग्गा कमाउनेहरू मोही नै हुन् भनी षड्यन्त्रपूर्वक लालपुर्जामा किसानहरूलार्ई मोहीको महलमा राख्न र जग्गाधनीको महलमा श्री ५ को वायुगुठी राख्न लगाए। जसका कारण जग्गा किनबेच, नामसारी, अंशबन्डा सबै रोकिएका थिए। २०५४ सालको स्थानीय निर्वाचनपछि यो समस्या समाधानको आवश्यकता महसुस गरियो। म, तत्कालीन गाविस अध्यक्ष तेजबहादुर धमलाको नेतृत्वमा गोरखा र धादिङका प्रतिनिधिहरू, तत्कालीन धादिङका माननीय गंगा तुलाधर र भूमिसुधार मन्त्री बुद्धिमान तामाङले हाम्रा प्रमाणहरूको आधारमा मन्त्रिपरिषद्बाट पास गराई मालपोतमार्फत बाली तिरो बुझी लिने व्यवस्था भयो।"
पहिरोको चपेटामा बुटवल,"बुटवल : बुटवल उपमहानगरपालिका१ देखि ५ र १३ का बस्ती पहिरोको मारमा परेका छन्। चुरेको फेद खोतलेर गरिएको विकासले आधा बुटवल पहिरोको चपेटामा परेको छ। रिङरोड, केबलकारलगायतका विकास निर्माण चुरेको जग क्षेत्रमा सुरु भएसँगै बस्तीमा पहिरो झरेको हो। बुटवलको ज्योतिनगरमा मंगलबार आएको पहिरोले १० घर क्षतिमा पुयाएको छ। करिब ६० घरमा हिलो पसेको छ। यो क्षेत्रमा २३ वर्षअघि पनि ठूलो पहिरो झरेपछि बस्ती विस्थापित भएको थियो। अहिले पूरै सहरीकरण भएको छ। रिङरोड र केबलकार आयोजना निर्माणसँगै वन अतिक्रम र आगलागी हुँदा चुरे मासिएको छ। पहिरोको मुख्य कारण यिनै हुन्। वातावरण अध्येता युवराज कँडेल बुटवलको चुरे आसपास क्षेत्रलाई छुनै नहुने बताउँछन्। यो संवेदनशील क्षेत्र हो। चुरे क्षति हुनेगरी कुनै काम गर्नुहुँदैन, उनले भने, केबलकार निर्माणका लागि चुरे काटिनु, खोल्साको पानी बग्न नसक्दा चुरेको माटो बगेर सहरमा झरिरहेको छ। २०५५ मा झरेको पहिरोले ५७ घरमा क्षति पुर्याएको थियो। तत्कालीन समयमा आएको भूगर्वविद्को टोलीले चुरे क्षेत्रबाट एक कोदालो माटो र एउटा ढुंगा पनि ननिकाल्न भनेको थियो। तर, त्यसलाई सरकारी निकायले नै अवज्ञा गरेपछि विपत्ति निम्तिएको हो। ज्योतिनगरका विष्णु खनालले मनपरी डोजर चलाउँदा पहिरो घरमै आएको बताए। घरको गल्लीभरी हिलो पसेको छ। कतिखेर पहिरोले उठाउने हो पत्तो छैन, उनले निराश हुँदै भने, विकासका नाममा विनाश गर्नेहरूले विपत्ति निम्त्याएका हुन्। पहिरोले स्थानीय तुलसा सुवेदी, यमबहादुर पुन, मनकुमारी शर्मा, ईश्वरा पाण्डे, रोशन राणा, सीता थकाली र अमर विकको घरमा क्षति पुराएको इलाका प्रहरी कार्यालयले जनाएको छ। उनीहरूले बुटवल बहुमुखी क्याम्पसमा आश्रय लिइरहेका छन्। हिलो लेदोले गोलपार्क क्षेत्रभरि नै ढाकेको छ। विद्युत्का पोल, सडक क्षति भएका छन्। पहिरो निरन्तर बगेपछि नेपाली सेना, प्रहरीले उद्धार गरेका छन्। ज्योतिनगरमाथि ठूलो पहिरोको ढिस्का खसेर रोकिएको अवस्थामा छ। यदि त्यो ढिस्का खसे लुम्बिनी प्रदेशको मुख्यमन्त्री कार्यालय क्षेत्रसम्म नै जोखिममा हुने देखिएको छ। ज्योतिनगरको पहिरो व्यवस्थापनका लागि स्थानीय नेता कमल गौतमले अभियान चलाएका थिए। तीन तहका सरकारलाई ज्ञापनपत्र बुझाए पनि कहीँबाट पहल भएको छैन। जितगढीदेखि बुटवल माध्यमिक विद्यालयसम्मको चुरे पूरै भत्किएको छ। वन फँडानी तीव्र रूपमा भएकाले सामान्य पहिरोसमेत नरोकिई बगेर महेन्द्र राजमार्गमा झरेको छ। पाखापानी क्षेत्रमा झरेको पहिरोले त्यसआसपासका बस्ती अत्याधिक जोखिममा परेका छन्। अहिले सुत्न सक्ने अवस्था छैन, पहिरो ढुकेर बसिरहेका छौं, रेशम कार्कीले भने। पाखापानीमाथिको चुरे क्षेत्रमा पार्कसहितका पूर्वाधार निर्माण गरिएका छन्। जसका कारण पहिरो निरन्तर गइरहेको छ। वातावरण अध्येता कँडेलले चुरेमाथिको क्षति नरोकिए पहिरो नियन्त्रण सानो प्रयासले नहुने बताउँछन्। तिनाउको नदी कटान र चुरेको पहिरोले आधा बुटवल अहिले जोखिममा छ। घना बस्ती भएका क्षेत्र नै प्रकोपको जोखिममा परेका हुन्। पछिल्लो बर्खाले नवलपरासीको दाउन्नेदेखि रुपन्देहीको सालझण्डीसम्मको चुरे क्षेत्र छियाछिया देखिएको छ। यसमा भूकम्पको प्रभाव पनि हुन सक्ने कँडेलले बताए।"
बर्दियामा जनपत्रकार संगठन गठन,"गुलरिया : जनपत्रकार संगठन नेपाल बर्दियाको प्रथम जिल्ला भेला मधुवनमा भएको छ । 'प्रेस तथा अभिव्यक्ति स्वतन्त्रताको पक्षमा हाम्रो, ऐक्यबद्धता, मानव अधिकारको रक्षा र सामाजिक उत्तरदायित्वका लागि जनपत्रकारिता' भन्ने मुल नाराका साथ प्रथम जिल्ला भेला गरेको हो । भेलाले रमेश प्याकुरेलको अध्यक्षतामा १ जनापछि थप्ने गरी १५ सदस्यीय जनपत्रकार संगठन नेपालको बर्दिया जिल्ला कार्य समिति सर्वसम्मत चयन गरेको छ । उपाध्यक्षमा पिताम्वर थारु, सचिव दयाराम न्यौपाने, सहसचिव पदम बहादुर बुढा, कोषाध्यक्ष सुनिता परियार चयन भएका छन् । सदस्यहरुमा विजय चपाई, शक्ति परियार, अनिल शाही तनुजा थापा, गिता उपाध्याय, तुलशी थापा, लक्ष्मी सुनार, रिमु चौधरी र दिलचन्द्र चुदारा निर्वाचित भएका छन् । भेलाका प्रमुख अतिथि नेपाल कम्युनिस्ट पार्टीका विशेष समिति सदस्य हिमशिखरले सम्बोधन गर्दै सत्य बोल्दा फाँसी दिने व्यवस्थाको अन्त्य गर्ने पत्रकारिता चाहिएको बताए। गाँस, बाँस, कपास, स्वास्थ्य, शिक्षाको निशुल्क ग्यारेन्टी गर्ने वैज्ञानिक समाजवादी व्यवस्थाले मात्र फासिवादको अन्त्य गर्ने दावी उनले गरेको छ । जनपत्रकार संगठन नेपालका केन्द्रिय सदस्य बसन्त बिकले दलाल पुँजीवादी व्यवस्था कायम भएकाले दलाल पत्रकारिता पनि समानान्तर मौलाईरहँदा त्यसको अन्त्य गर्ने जिम्मेवारी जनपत्रकारको रहेको बताए । विप्लव नेतृत्वको नेपाल कम्युनिस्ट पार्टी बर्दिया जिल्ला सेक्रेटरी गणेश चौधरीले वर्तमान संसदीय व्यवस्था अन्त्यका लागि संसदीय व्यवस्था वा वैज्ञानिक समाजवाद भन्ने विषयमा जनमत संग्रह गर्नुपर्ने माग गरे । भेलाको उद्घाटन शत्रमा बोल्दै नेपाल पत्रकार महासंघका जिल्ला अध्यक्ष यादव प्रसाद आचार्यले पत्रकार आचारसंहिताको अधिकतम प्रयोग गर्दै सम्वृद्धिकाे प्रर्वद्धन गर्नुपर्ने बताए । अखिल क्रान्तिकारी बर्दिया जिल्ला इन्चार्ज लोकेश जोशी लगायतका अतिथिहरुले सवल पत्रकारिततर्फ प्रेरितगर्दै जनपत्रकार संगठनले जनताको पक्षमा कलम चलाउनेमा आशावादी भएको बताएका छन् ।"
अमेरिकन पेस्तोलसहित मोरङबाट दुई जना पक्राउ,"विराटनगर : अमेरिकन पेस्तोलसहित मोरङबाट मंगलबार राति दुई जनालाई पक्राउ परेका छन्। कानेपोखरी गाउँपालिका६ शिवालय चोकका ३० वर्षीय रुद्रबहादुर क्षेत्री र ४० वर्षीय पूर्णबहादुर बोहोरालाई प्रहरीले पक्राउ गरेको हो। सशस्त्र प्रहरी बल सुरक्षा बेस पथरीशनिश्चरे र प्रहरी चौकी रमाइलोको संयुक्त टोलीले राति ११:१५ बजेतिर ३० वर्षीय रुद्रबहादुर क्षेत्रीलाई पक्राउ गरेको थियो। घरमा हतियार लुकाएर राखेको विशेष सूचनाका आधारमा पुगेको सुरक्षाकर्मीको संयुक्त टोलीले सुरुमा क्षेत्रीलाई नियन्त्रणमा लिएको सशस्त्र प्रहरी बल मोरङका प्रमुख एसपी तीर्थ पौडेलले जानकारी दिए। उनका अनुसार क्षेत्रीको घरमा छापा मार्दा मेड इन यूएसए लेखिएको एउटा पेस्तोल, तीन राउण्ड गोली र एउटा खुकुरी बरामद भएको छ। त्यसलगत्तै पक्राउ गरिएका क्षेत्रीकै सूचनाका आधारमा बिहानका राति १ बजेतिर बोहोरालाई पनि पक्राउ गरिएको एसपी पौडेलले बताए। तर हतियारसँग जोडिएको उनीहरुबीचको सम्बन्धका बारेमा भने प्रहरीले केही खुलाएको छैन। दुवै जनालाई आवश्यक अनुसन्धान र कारबाहीका लागि भनेर इलाका प्रहरी कार्यालय पथरीमा राखिएको छ। मोरङ प्रहरीका प्रवक्ता डीएसपी दीपक श्रेष्ठले हतियार कहाँबाट र कुन प्रयोजनका लागि ल्याइएको एवं दुई जनाबीचको कनेक्सन कस्तो खालको हो भन्ने बारेमा अनुसन्धानपछि मात्रै प्रष्ट हुने बताए।"
अब त म पनि बाँचें,"धरान : कोरोना संक्रमणपछि सुनसरी इटहरीकी ९४ वर्षीया पद्माकुमारी भट्टराईलाई मरिने भइयो जस्तो लागेको थियो। वृद्धावस्था। उच्च रक्तचाप र दमले पीडित। तर, २५ दिनमा कोरोना पराजित गरेकी छन्। अब बाँच्ने आशा पलाएको भट्टराईले सुनाइन्। रोगमाथि रोग थपियो र पनि आत्मबल दह्रो बनाएँ। बल गरेरै औषधि र खानेकुरा खाएँ, उनले फोनमा भनिन्, अब त म पनि बाँचेें। साउन २० उनीसहित ७१ वर्षीय छोरा प्रवीण र ६१ वर्षीय बुहारी निर्मलालाई कोरोना पुष्टि भएको थियो। त्यसपछि केही कमजोर भए पनि परिवारआफन्तको हौसला र रेखदेखले कोरोना जित्न सहयोग गरेको पद्माकुमारीको भनाइ छ। कोरोना लागेपछि सबै टाढा हुन्छन्। भेट्न कोही आउँदैनन् भन्ने सुनेकी थिएँ, उनले भनिन्, सबै जना भेट्न आए, एक्लो महसुस भएन। आफूहरू बिस्तारै तंग्रिरहेको छोरा प्रविणले सुनाए। धेरै ठीक भयौं। खाना रुच्न थालेको छ, उनले भने, टाढा हिँडडुल गर्नचाहिँ अलिक हिम्मत आएको छैन। कोरोना पोजेटिभ भएपछि आमालाई कसरी जोगाउने भन्ने चिन्ताले सताएको उनले सुनाए। सुरुमा त तीनै जनालाई निकै कमजोर बनायो, प्रविणले भने, १०१२ दिनपछि बाँच्ने हिम्मत पलायो। बुहारी निर्मलालाई पनि उच्च रक्तचाप र दमको समस्या थियो। नाती डा नारायण भट्टराईले नियमित औषधि र चिकित्सकीय परामर्श गरेका थिए। उपचारका लागि अस्पताल लानु परेन। हजुरआमा, बुवा र आमाले ५ महिना अगाडि कोभिशिल्ड खोप लगाउनुभएको थियो। त्यसले पनि प्रतिरक्षा बढायो, बीपी प्रतिष्ठानको माइक्रोबायोलोजी विभागका प्रमुखसमेत रहेका उनले भने, पोसिलो खानेकुरा र औषधिमा कमी हुन दिइनँ। सबै उमेर समूहका नागरिकले खोप पाएपछि मात्रै कोरोना विरूद्धको लडाइँ जित्न सकिने उनलेको भनाइ छ।"
टिपरले मोटरसाइकललाई ठक्कर दिँदा चालकको मृत्यु,विराटनगर : मोरङको सुन्दरहरैँचा नगरपालिका७ गोठगाउँमा तीव्र गतिमा रहेको टिपरले मोटरसाइकललाई ठक्कर दिँदा मंगलबार राति एक जनाको मृत्यु भएको छ । प्रदेश १ ट्राफिक प्रहरी प्रमुख एसपी बासुदेव खतिवडाका अनुसार दुर्घटनामा परेर मोटरसाइकल चालक मोरङको पथरीशनिश्चरे२ का ४३ वर्षीय वीरेन्द्र लिम्बूको मृत्यु भएको हो । उनका अनुसार पूर्वपश्चिम लोकमार्गमा अति नै तीव्र गतिमा पश्चिमतर्फ आउँदै गरेको गिट्टी लोड गरिएको को १ ख ६५०५ नम्बरको टिपरले मोटरसाइकलाई ठक्कर दिएको थियो । पूर्वतर्फ जाँदै गरेको प्रदेश १०२०४१ प ९१२५ नम्बरको मोटरसाइकललाई राति ९ बजेतिर ठक्कर दिँदा मोटरसाइकल चालक लिम्बूको मृत्यु भएको एसपी खतिवडाले बताए । दुर्घटनापछि पल्टिएको टिपरले किचिरहेको अवस्थामा उद्धार गरेर लिम्बूलाई उपचारका लागि राति नै बीपी कोइराला स्वास्थ्य विज्ञान प्रतिष्ठान धरान लगिएको थियो । खतिवडाका अनुसार गम्भीर घाइते लिम्बूको उपचारकै क्रममा राति १०:४० बजेतिर मृत्यु भएको हो । प्रहरीले दुर्घटनापछि टिपर र चालक मोरङको बेलबारी नगरपालिका३ का ४८ वर्षीय बुद्धिमान उरावलाई पक्राउ गरेर घटनाको अनुसन्धान थालिएको जनाएको छ ।
पाँच दिनपछि काममा फर्किए दाङका स्वास्थ्यकर्मी,"दाङ : दूर्व्यवहारको घटनालाई लिएर आन्दोलित भएका दाङका चिकित्सक तथा स्वास्थ्यकर्मी काममा फर्किएका छन्। राप्ती प्रादेशिक अस्पताल तुलसीपुरका मेडिकल सुपरिटेन्डेन्ट (मेसु) डा बिनोद सिंहमाथि दूर्व्यवहार भएको भन्दै भदौ ११ गतेदेखि आन्दोलित भएका तुलसीपुरसहितका जिल्लाका चिकित्सक तथा स्वास्थ्यकर्मी बुधबारबाट नियमित रुपमा काममा फर्किने निर्णय गरेका हुन्। मुख्य योजनाकार मानिएका व्यक्तिहरुलाई प्रहरीले पक्राउ गरी कानुनी कारवाहीको प्रक्रिया थालेको आधिकारिक जानकारी आन्दोलनरत स्वास्थ्यकर्मीलाई प्रहरीले पठाएपछि आन्दोलन रोकेर काममा फर्कन लागेको राप्ती प्रादेशिक अस्पताल व्यवस्थापन समितिका अध्यक्ष पदमप्रसाद न्यौपानेले जानकारी दिए। अस्पतालले मंगलबार सार्वजनिक सूचना जारी गरी बुधबारदेखि नियमित रुपमा सबै स्वास्थ्यकर्मीहरु कार्य क्षेत्रमा फर्किने र सेवा सुरु गर्ने जनाएको छ। कोरोना विशेष अस्पताल बेलझुण्डीका व्यवस्थापक दोर्णबहादुर ओलीले आन्दोलन रोकेर काममा फर्किने निर्णय भएको बताए। अब आन्दोलनका कार्यक्रम रोकेर काममा फर्किने निर्णय गरेका छौं, ओलीले भने, मेसु सिंहलाई कार्यकक्षमै मोसो दलिएपछि जिल्लाका सम्पूर्ण चिकित्सक, नर्स तथा स्वास्थ्यकर्मीहरु काम रोकेर आन्दोलनमा उत्रिएका थियौ। उनीहरुले दोषीलाई पक्राउ गरी कानुनी दायरामा ल्याउन र सुरक्षाको प्रत्याभूति गराउन माग गर्दै शनिबार इलाका प्रहरी कार्यालय तुलसीपुरमा धर्ना दिएका थिएका थिए। आइतबार तुलसीपुरमा र सोमबार घोराहीमा हातमा कालोपट्टी बाँधेर प्लेकार्डसहित नाराबाजी गर्दै उनीहरु सडक आन्दोलन र प्रदर्शनमा उत्रिएका थिए। उनीहरुको बुधबार लहमीमा प्रदर्शन गर्ने योजना थियो। तर माग पूरा भएपछि लमहीको आन्दोलन स्थगन गर्दै स्वास्थ्यकर्मी काममा फर्किएको ओलीले बताए। चार जना पक्राउ राप्ती प्रादेशिक अस्पताल तुलसीपुरका मेडिकल सुपरिटेन्डेन्ट (मेसु) डा बिनोद सिंहलाई मोसो दलेको आरोपमा चार जना पक्राउ परेका छन्। उनीहरुमध्ये दुई जनालाई आइतबार प्रहरीले घोराहीको रतनपुरबाट पक्राउ गरेको थियो। भने दुई जना आफैँ मंगलबार प्रहरी कार्यालय पुगेको बताइएको छ। नेकपा एमालेले साधारण सदस्यसमेत नरहने गरी कारबाही गरेको भनिएका अनेरास्ववियु दाङका जिल्ला संयोजक सर्जन परियार मंगलबार प्रहरीसमक्ष आफैँ उपस्थित भएका छन। जिल्ला प्रहरी प्रमुख एसपी सुरेश काफ्लेका अनुसार मेसु सिंहलाई कार्यकक्षमै मोसो दल्ने डिल्ली डाँगी र अनेरास्ववियुका जिल्ला सहसंयोजक दिवश क्षेत्रीसहित दुई जना दुई दिन अगाडि नै पक्राउ परेका थिए। मोसो दलिदिने मुख्य व्यक्ति डाँगी हुन् र डाँगीलाई नै हामीले पक्राउ गरिसकेपछि अरु पनि प्रहरी सम्पर्कमा नआई सुख नै छैन, एसपी काफ्लेले भने, तर पीडित मेसु सिंहले भने अनरोस्ववियुका जिल्ला संयोजक, परियार, सह संयोजक क्षेत्री लगायतको समूहले मोसो दलेको बताएका छन्। प्रमुख जिल्ला अधिकारी रामबहादुर कुरुम्बाङले भने हालसम्म चार जना पक्राउ परेको स्पष्ट पारेका छन्। दुई जनालाई यसअघि नै प्रहरीले पक्राउ गरेको थियो र थप दुई जना प्रहरीसमक्ष आफैँ आएका हुन प्रजिअ कुरुम्बाङले भने अब घटनामा संलग्न अरु दुई जना फरार छन्। एसपी काफ्लेले भने घटनामा दश जना जतिको संलग्नता देखिएको र अरु सबै फरार रहेको जानकारी दिएका छन्। मोसो दल्ने घटनामा संलग्न सबैविरुद्ध स्वास्थ्यकर्मीको सुरक्षा सम्बन्धी अध्यादेश २०७८ अनुसार मुद्दा दायर गरिएको र सोहि अनुसार कारवाही प्रक्रिया अघि बढने बताइएको छ।"
लाल बाकस को खोजी,"काठमाडौं : संसदीय समितिमा नारायणहिटी दरबारमा मुलुकको महत्वपूर्ण कागजातसहितको दस्तावेज राखिने गरेको लाल बाकसको खोजी भएको छ। प्रत्यायोजित व्यवस्थापन र सरकारी आश्वासन समितिमा मंगलबार संस्कृति, पर्यटन तथा नागरिक उड्डयन मन्त्रालयका सचिव यादवप्रसाद कोइरालालाई विगतमा नारायणहिटी दरबारमा रहेको भनिएको लाल बाकसबारे जिज्ञासा राखियो। सभापति रामनारायण बिडारीले भने, लाल बाकस खोज्नु पर्यो, तत्कालीन राजाका सचिव चीरन शम्शेर थापाले हामीसँग मौखिक रुपमा भन्नुभएको छ, त्यो छ। पूर्वराजा ज्ञानेन्द्र शाहले नारायणहिटी दरबार छोड्ने क्रममा विभिन्न निकायले सामानको जिम्मा लिए, लाल बाकस पनि पुरातत्व विभाग मातहत राष्ट्रिय अभिलेखालयमा राख्न प्रमुखलाई खबर गरे तापनि बाकस भने नआएको बताइएको छ। तत्कालीन पुरातत्व विभाग र राष्ट्रिय अभिलेखालय प्रमुखलाई लाल बाकस आउँदैछ, तयारी भएर बस्नु, त्यो भर्पाइ गर्नुपर्छ भनेर खबर गरिए पनि चिज नभएको तत्कालीन प्रमुखले संसदीय समितिलाई केही समयअघि जानकारी गराएका हुन्। परराष्ट्र मन्त्रालयको जैशी कोठा र गुन्सी खानाका हाकिम र तत्कालीन परराष्ट्र मन्त्रालयका सचिवसमेतले मुलुकका सन्धि, सम्झौता, कानुनलगायतका महत्वपूर्ण सक्कली सबै काजगात दरबारमा अनिवार्यरुपमा बुझाएका कागजात लाल बाकस मा राखिने गरेको जानकारी गराएका थिए। सभापति रामनारायण बिडारीले भने, किम्वदन्ती मात्रै हो, त्यो बाकस पहिल्यैदेखि नै छैन भने त्यही कुरा गर्न पर्यो, कि यहाँ छ भन्नुपर्यो, होइन भने हरायो भन्नु पर्यो। यो विषयमा सचिवको ध्यानाकर्षण गराएको हुँ। समितिले हनुमानढोकास्थित बहुमूल्य वस्तु रहेको भनिएको बन्द घरमा के कति कस्ता सामग्री छन् खोलेर हेर्न पनि मन्त्रालयलाई निर्देशन दिएको छ। समितिको आजको बैठकले हनुमानढोका दरबार क्षेत्रका भूकम्पछिको पुनःनिर्माणका क्रममा थुपारिएका पुराना तर महत्वपूर्ण काठलाई अस्रल्लरुपमा नछोडी यथाशीघ्र व्यवस्थापन गर्न पनि मन्त्रालय पदाधिकारीलाई निर्देशन दिएको छ। सभापति बिडारीले भने, पन्ध्र दिनभित्र काठ व्यवस्थापनको काम गर्नु पर्यो, त्यो काम फटाफट हुनु पर्यो। समितिले केही समयअघि हनुमानढोका, नारायणहिटी, राष्ट्रिय पुस्तकालय, मृगस्थलीस्थित योगी नरहरिनाथ कुटीको स्थलगत अध्ययन अवलोकन गरेको थियो। रासस"

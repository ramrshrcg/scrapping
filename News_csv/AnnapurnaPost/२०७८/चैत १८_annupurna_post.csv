शीर्षक,विवरण
प्रधानमन्त्री देउवा र भारतका विदेशमन्त्री एस जयशंकरबीच भेटवार्ता,नयाँ दिल्ली : भारत भ्रमणमा रहेका प्रधानमन्त्री शेरबहादुर देउवा र भारतीय विदेशमन्त्री एस जयशंकरबीच भेटवार्ता भएको छ। उनीहरुबीच नेपालभारत सम्बन्धलाई प्रगाढ बनाउने विषयमा छलफल भएको हो। जयशंकरसँग छलफल हुनुअघि प्रधानमन्त्री देउवा भारतीय जनता पार्टीको मुख्यालय पुगेका थिए। त्यहाँ प्रधानमन्त्री देउवालाई राष्ट्रिय अध्यक्ष जेपी नड्डाले स्वागत गरेका थिए। उनीहरुबीच दुई देशको हित हुने विषयमा छलफल भएको बताइएको छ। देउवा केहीबेरमा नेपाली दूतावासले आयोजना गरेको रात्रिभोजमा सहभागी हुनेछन्। प्रधानमन्त्री देउवा र समकक्षी मोदीबीच शनिबार दिउँसो द्विपक्षीय भेटवार्ता हुँदैछ। हैदरावाद हाउसमा हुने भेटवार्तामा नेपाल र भारतबीच द्विपक्षीय सम्झौता पत्रमा हस्ताक्षरसमेत हुने छ।
जनकपुरधाम उपमहानगरको मूलगेटमा बालविकास शिक्षकले गरे तालाबन्दी,"जनकपुरधाम : जनकपुरधाम उपमहानगरपालिका अन्तर्गतका सामुदायिक विद्यालयमा कार्यरत बालविकास शिक्षक तथा विद्यालय कर्मचारीहरूले उपमहानगर कार्यालयको मूलगेटमा तालाबन्दी गरेका छन्। उपमहानगरपालिका अन्तर्गतका सामुदायिक विद्यालयमा कार्यरत बालविकास शिक्षक तथा विद्यालय कर्मचारीले तोकिएको पारिश्रमिक उपलब्ध गराउन उपमहानगरसँग माग गरे पनि नगरप्रमुख लालकिशोर साहले सुनुवाइ नगरेपछि उनीहरू बाध्य भएर बुधबार देखि पुनः दोश्रो चरणको धर्नामा बसेका हुन्। सरकारले निर्धारण गरेको तलब उपलब्ध गराउन जनकपुरधाम उपमहानगरपालिका तयार नभएपछि बालविकास शिक्षक तथा विद्यालय कर्मचारीहरू धर्नाको तेश्रो दिन शुक्रबार बिहान साढे १० बजेदेखि दिउँसो २ बजेसम्म कार्यालयको मूलगेटमा ताला लगाएर धर्नामा बसेका थिए। संघीय सरकारले गत जेठ महिनामा ल्याएको बजेटमार्फत् गत साउन महिनादेखि लागु हुनेगरी बालविकास शिक्षक र विद्यालय कर्मचारीको तलब वृद्धि गर्ने घोषणा गरेको थियो। सरकारको उक्त निर्णयअनुसार धनुषाकै गणेशमान चारनाथ नगरपालिका, सबैला नगरपालिका, धनुषाधाम नगरपालिका, लक्ष्मीनियाँ गाउँपालिकालगायत अधिकांश स्थानीय तहले तलब वितरण गरिसकेका छन्। तर जनकपुरधाम उपमहानगरपालिकाले भने २०७८७९ को बजेट भाषण अनुसार तलब निकासाका लागि गत पुस मसान्तसम्ममा समस्या समाधान गर्ने सम्झौतासमेत गरेर तलब निकासा नगरेकोले दोस्रो चरणको आन्दोलन सुरु गरिएको बालविकास शिक्षक तथा विद्यालय कर्मचारी संयुक्त संघर्ष समितिका संयोजक रामहृदय यादवले बताए। उनले दोस्रो चरणको आन्दोलन गर्दा पनि नगरप्रमुख लालकिशोर साहले कुनै चासो नदेखाउँदा बाध्य भएर कार्यालयको मूलगेटमा तालाबन्दी गरेको सुनाए। उनले आफूहरूको माग पूरा नगरिए चरणबद्धरूपमा आन्दोलनका कार्यक्रमहरू अगाडि बढाउने चेतावनीसमेत दिएका छन्। बालविकासका शिक्षकले मासिक ६ हजार रुपैयाँमा चित्त बुझाउनु पर्ने अवस्थाको अन्त्य हुनुपर्ने र सरकारी तहबाट भएको यो विभेदलाई यथाशीघ्र सच्याउनु पर्ने आफूहरूको माग रहेको उनले बताए। यादवले लेखापालको मासिक तलव १८ हजार ५ सय र बालविकास शिक्षक तथा कार्यालय सहयोगीको तलब १५ हजार हुनुपर्ने मागसमेत गरे। जनकपुरधाम उपमहानगरपालिकाभित्रका ५१ वटा सामुदायिक विद्यालयमा १४९ जना बालविकासका शिक्षकहरु कार्यरत छन्।"
यसरी मनाइयो घोडे जात्रा(तस्बिरसहित),"काठमाडौं : नेपाली सेनाले घोडे जात्रा मनाएको छ। सेनाले शुक्रबार टुडिखेलमा विभिन्न कार्यक्रमगरी घोडेजात्रा समारोह २०७८ मनाएको जनाएको छ। सेनाले घोडे जात्राको अवसरमा राइड पास, टांगन घोडा दोड, साइकल रेस,शो जम्प, ड्रिल राइड, हर्स बल लगायतका रोमाञ्चक कलाहरु प्रदशन गरेको हो। सेनाले आयोजना गरेको कार्यक्रममा राष्ट्रपति विद्यादेवी भण्डारी, कायम मुकायम प्रधानमन्त्री, प्रधानन्यायाधिशलगायतको सहभागिता रहेको थियो।"
शुक्रबार युक्रेन र रुसबीच शान्ति वार्ता,"मास्को : युक्रेन र रुसले शुक्रबार अनलाइन ढाँचामा शान्ति वार्ता गर्न लागेको युक्रेनी प्रतिनिधिमण्डलका सदस्य डेभिड अरखामियालाई उद्धृत गर्दै युक्रेनफर्म समाचार एजेन्सीले बताएको छ। वार्ताको क्रममा युक्रेनी र रुसी प्रतिनिधिमण्डलहरूले युक्रेनी राष्ट्रपति भोलोडिमिर जेलेन्स्की र रुसी राष्ट्रपति भ्लादिमिर पुटिनबीचको बैठकका लागि आवश्यक सम्झौता गर्न प्रयासहरू तीव्र पार्ने पनि अरखामियाले टेलिग्राममा गल्लेख गरेका छन्। 'हामी आशा गर्छौं राष्ट्रपतिहरूले अर्को भेट गर्नेछन्,' अरखामियाले भने। युक्रेनी पक्षले रुस वा बेलारुस बाहेक अन्यत्र बैठक बस्न जोड दिँदै आएको छ। तास समाचार एजेन्सीका अनुसार क्रेमलिनका प्रवक्ता दिमित्री पेस्कोभले बिहीबार भनेका छन्, 'भोलि (शान्ति वार्ता) पुन: सुरु गर्नेबारे छलफल भएको छ यदि यो भयो भने हामी तपाईंलाई सूचित गर्नेछौं।' पुटिन र जेलेन्स्कीबीचको सम्भावित भेटको कुनै स्पष्ट समयावधि छैन स्पष्ट पारिएको छैन। उनले भनेका छन्, सम्झौताको पाठमा कामलाई अन्तिम रूप दिन, उच्चपदस्थ अधिकारीले यस पाठको स्वीकृति र प्रारम्भ गर्नुअघि उच्च तहको बैठक बोलाउनुपर्छ।"
८० प्रतिशत स्थानमा गठबन्धन कायम हुन्छ : मुख्यमन्त्री पाण्डे,"नुवाकोट : बागमती प्रदेशका मुख्यमन्त्री राजेन्द्रप्रसाद पाण्डेले सत्ता पक्षीय दलहरुको गठबन्धन स्थायी भएको बताएका छन्। उनले गठबन्धन कायम गरेरै सरकारका दलहरु अबको सबै निर्वाचनमा जनतामाझ जाने बताए। नुवाकोटको विदुरमा शुक्रबार आयोजित पत्रकार सम्मेलनमा मुख्यमन्त्री पाण्डेले देशमा सबै क्षेत्रको विकास र परिवर्तनका लागि वर्तमान दलीय गठबन्धनको स्थायी निरन्तरता हुने बताए। सत्ताधारी गठबन्धन स्थानीय, प्रदेश तथा संघीय निर्वाचनसम्मै जाने बताए। उनका सरकारवादी दलहरुबीचको चुनावी गठबन्धनको विषयमा अनेक चर्चा तथा परिचर्चा भइरहेको उल्लेख गर्दै देशमा चुनावी गठबन्धन गरेरै अग्रगमनलाई आत्मसात गरिने बताए। उनले अबको निर्वाचनमा केही छिटपुट र सामान्य विवादबाहेक ८० प्रतिशत स्थानमा चुनावी गठबन्धन कार्यान्वयन हुने दाबी गरे।"
"बाजुरा : स्थानीय निर्वाचनका लागि १५ दल दर्ता, १७ हजार बढी मतदाता","बाजुरा : आगामी वैशाख ३० गतेका लागि तय गरिएको स्थानीय तह निर्वाचन २०७९ का लागि बाजुरा जिल्लामा १३ ओटा दल दर्ता भएको जिल्ला निर्वाचन कार्यालय बाजुराले जनाएको छ। राष्ट्रिय मान्यताप्राप्त ४ ओटा र मान्यताप्राप्त नभएका साना ९ गरी १३ वटा दलले निर्वाचनमा भाग लिने जिल्ला निर्वाचन कार्यालयले जनाएको हो। जिल्ला निर्वाचन कार्यालयका निर्वाचन अधिकृत नवराज अवस्थीका अनुसार राष्ट्रिय मान्यता प्राप्त दल नेकपा कम्यूनिष्ट पार्टी (एमाले), नेपाली कांग्रेस, नेकपा (माओवादी केन्द्र), नेकपा (एकीकृत समाजवादी) र राट्रिय प्रजातन्त्र पार्टीले जिल्लामा विवरण बुझाउनु नपर्ने भएकाले साना ९ दलले चुनाव चिह्नका लागि विवरण बुझाएका छन्। कार्यालय प्रमुख अवस्थीले दिएको जानकारी अनुसार जनजागरण पार्टी नेपाल, सामाजिक एकता पार्टी, नेपाल कम्युनिष्ट पार्टी समाजवादी, राष्ट्रिय प्रजातन्त्र पार्टी नेपाल, राष्ट्रिय प्रजातन्त्र पाटी, नेपाली काँग्रेस बिपी, जनसमाजवादी पार्टी नेपाल, उन्नत लोकतन्त्र पार्टी र संघीय लोकतान्त्रिक राष्ट्रिय मन्च गरी ९ ओटा पार्टीले दल दर्ता गराएको अवस्थीले बताए। जिल्ला निर्वाचन कार्यालयका अनुसार जिल्लामा ०७८ चैत ४ गते देखि चैत ६ गतेसम्म निर्वाचन चिन्हका लागि दल अध्यावधिक गर्ने समय तोकिएको थियो। नेपालको संविधानले भाग २४, धारा २४५ मा निर्वाचन आयोगलाई संवैधानिक निकायका रूपमा व्यवस्था गरेको छ। निर्वाचन आयोगले १८ वर्ष पुरा भएका प्रत्येक नागरिकलाई बालिग मताधिकारको अधिकार प्रदान गरेको छ। निर्वाचन आयोगले बालिग मताधिकारलाई नागरिक अधिकार भनि परिभाषित गरेको छ। स्थानीय तह निर्वाचनका लागि जिल्लामा ४० हजार ५ सय ३७ महिला, ४२ हजार १ सय ५१ पूरुष र २ जना अन्य गरी ८२ हजार ६ सय ९० मतदाता रहेको निर्वाचन आयोग नेपालले प्रकाशन गरेको अन्तिम मतदाता नामावलीमा उल्लेख छ। त्यसैगरी जिल्ला भरि ७० ओटा मतदानस्थल र १ सय १२ मतदान केन्द्र कायम गरिएको छ।"
एमबीबीएस प्रवेश परीक्षा : ४ जना नक्कली परीक्षार्थी पक्राउ,काठमाडौं : चिकित्सा शिक्षा आयोगले लिएको एमबीबीएस प्रवेश परीक्षामा नक्कली परीक्षार्थी पक्राउ परेका छन्। काठमाडौं र भक्तपुरको विभिन्न परिक्षा केन्द्रबाट परीक्षामा संलग्न ४ जनालाई पक्राउ गरिएको महानगरिय अपराध महाशाखा प्रमुख एसएसपी बसन्त कुँवरले जानकारी दिए। यस्तै अन्य १ जनालाई प्रहरीले अनुसन्धानका लागि नियन्त्रणमा लिएको छ। प्रारम्भीक अनुसन्धानबाट पक्राउ परेकामध्ये केही एमबीबीएस पढ्दै गरेका विद्यार्थी भएको खुलेको छ। केही सिनियर डाक्टर पनि हुन सक्ने प्रहरीले जनाएको छ। शुक्रबारदेखि एमबीबीएसको परिक्षा सुरु भएको छ। एसएसपी कुँवरका अनुसार अपराध महाशाखाले नक्कली परिक्षार्थी विरुद्धको अपरेसन सुरु गरेको छ। फिल्डमा खटिएको अपराध महाशाखाको टोलीले उनीहरुलाई पक्राउ गरेको हो। पक्राउ परेकाको अनुसन्धान जारी रहेकाले विस्तृत विवरण आउन बाँकी रहेको कुँवरले बताए। यसअघिपनि एमडी र एमएसको प्रवेश परीक्षामा नक्कली परीक्षार्थी सहभागी भएको पाइएको थियो।
लेखापाल र स्टोरकिपरलाई आयोगले प्रशिक्षण दिँदै,"काठमाडौं : निर्वाचन आयोगले जिल्लास्थित निर्वाचन कार्यालयका लेखापाल र स्टोरकिपरलाई स्थानीय तह निर्वाचन व्यवस्थापन गर्न प्रशिक्षण दिन लागेको छ। आयोगका सूचना अधिकारी सूर्यप्रसाद अर्यालकाअनुसार धुलिखेल, विराटनगर, नेपालगञ्ज र बुटवलमा शनिबार एक दिने अभिमुखीकरण प्रशिक्षण दिन लागिएको हो। निर्वाचन खर्च व्यवस्थापन कसरी प्रभावकारी बनाउने बारे लेखापाललाई जानकारी गराइने छ। त्यसैगरी प्रभावकारीरुपमा निर्वाचन समाग्री दुवानी तथा व्यवस्थान गर्न स्टोर किपरलाई जानकारी दिइने छ। बैशाख ३० गते स्थानीय तह निर्वाचन हुँदैछ। त्यसका लागि आयोग सबैखाले तयारीमा जुटेको छ।"
पाटनमा मनाइयो एकल घोडेजात्रा (फोटो फिचर),"काठमाडौं : ललितपुरको पाटनमा एकल घोडेजात्रा मनाइएको छ। घोडेजात्रा पर्वका अवसरमा पाटनमा छुट्टै जात्रा मनाउने चलन छ। सोही अवसरमा एकल घोडेजात्रा मनाइएको हो। पाटन मंगल बजारबाट सुरु गरी बलखुटोल, च्यासल, भोल गणेश हुँदै बालकुमारी मन्दिर वरपर तीन पटक परिक्रमा गरी घोडा घुमाउने चलन रहेको छ। तस्बिर : सुनिता डंगोल"
आईपीएल : कोलकत्ता टस जितेर बलिङ्मा,काठमाडौं : इन्डियन प्रिमियर लिग(आईपीएल) अन्तर्गत आज पन्जाब किंग्स र कोलकत्ता नाइट राइडर्सबीच हुने खेलमा कोलकत्ताले टस जितेर बलिङ् रोजेको छ। अहिले ७:४५ बजेदेखि मुम्बईस्थित वानखडे स्टेडियम खेल हुनेछ। पन्जाबले यसअघि बेंगलोरलाई पराजित गरेको थियोभने कोलकत्ताले चेन्नइलाई पराजित गरेको थियो।
विवादीत एजेण्डामा देउवाले मोदीसँग मुख खोल्लान्?,"काठमाडौं : प्रधानमन्त्री शेरबहादुर देउवा आजदेखि तीन दिने भारत भ्रमणमा रहेका छन्। भारतीय समकक्षी नरेन्द्र मोदीको निमन्त्रणामा प्रधानमन्त्री देउवा शुक्रबार नयाँ दिल्ली पुगेका हुन्। भ्रमणको पहिलो दिन नै सत्तारुढ दल भारतीय जनता पार्टीका अध्यक्ष जेपी नड्डाले पार्टी मुख्यालयमा भव्य स्वागत गरेका थिए। प्रधानमन्त्री देउवा र अध्यक्ष नड्डाबीच पार्टी र दुई देशको ऐतिहासिक सम्बन्धबारे कुराकानी भएको भारतीय मिडियाहरुले उल्लेख गरेका छन्। दुई पार्टीले भविष्यमा कसरी एकअर्कासँग समन्वय गरेर अगाडि बढ्ने विषयमा समेत छलफल भएको बताइएको छ। प्रधानमन्त्री देउवा र भारतका विदेशमन्त्री एस जयशंकरबीच पनि भेटवार्ता भएको छ। दुईबीच नेपालभारतको सम्बन्ध सुधारका आयामहरुबारे छलफल भएको भारतीय मिडियाले उल्लेख गरेका छन्। विदेशमन्त्री जयशंकरले पनि प्रधानमन्त्री देउवाको भ्रमणले घनिष्ट छिमेकी सम्बन्धलाई थप प्रगाढ बनाउने विश्वास व्यक्त गरे। समकक्षी मोदीसँग भेटवार्ता प्रधानमन्त्री देउवा र समकक्षी नरेन्द्र मोदीबीच शनिबार दिउँसो भेटवार्ता हुँदैछ। हैदरावाद हाउसमा आयोजना हुने समारोहमा समकक्षी मोदीसँग 'वान टु वान' वार्ता हुनुको साथै नेपाल र भारतबीच द्विपक्षीय सम्झौता पत्रमा हस्ताक्षर हुने बताइएको छ। वार्तापछि ३५ किलोमिटर लामो जयनगरकुर्था रेलसेवा र भारत सरकारको सहयोगमा निर्मित सोलु करिडोर प्रसारण लाइनको शुभारम्भ, नेपालमा निर्माणाधीन १३२ वटा स्वस्थ्य सेवा केन्द्रको प्रगतिबारे दुवै प्रधानमन्त्रीले श्रव्यदृश्यका माध्यमबाट जानकारी लिने कार्यक्रम छ। देउवाको भ्रमण र मुख्य एजेण्डा तीन महिनापछि देउवाले पुन: भारत भ्रमणको अवसर पाएका छन्। गत असारमा सर्वोच्च अदालतको परमादेशमा पाँचौंपटक प्रधानमन्त्री नियुक्त देउवाको कार्यकालको ८ महिनापछि यो पहिलो औपचारिक भ्रमण हो। नेपाल र भारतबीच उठाउनैपर्ने थुप्रै मुद्दाहरु भएको कूटनीतिज्ञहरु बताउँछन्। कालापानी, लिम्पियाधुरा, लिपुलेकदेखि सुस्तासम्मको सीमा समस्या, असमान पानी वितरण र डुबानको समस्या, भारतीय लगानी, व्यापार घाटा, नेपाली वस्तुलाई भारतीय बजारको सहज उपलब्धतालगायत विषयहरु छुटाउन नहुने मुद्दा रहेको परराष्ट्रका जानकारहरु बताउँछन्। चौथोपटक प्रधानमन्त्री हुँदा देउवाको भारत भ्रमणका क्रममा २०७४ भदौ ८ मा नेपाल र भारतबीच ८ वटा सम्झौता भएको थियो। जसमा विगतका समस्या समाधानभन्दा नयाँ पुनर्निर्माणसम्बन्धी समझदारीपत्रमा हस्ताक्षर भएको थियो। यसका अलावा देउवाकै पालमा २५ वर्षअघि सम्झौता भएको सुदूरपश्चिमकै बहुचर्चित पञ्चेश्वर परियोजनालाई अघि बढाउनुपर्ने नैतिक बाध्यता सरकारलाई रहेको जानकारहरु बताउँछन्। तर, यी यावत मुद्दाबारे मोदीसमक्ष देउवाले मुख खोल्लान्? भन्ने मुख्य प्रश्न रहेको कूटनीतिज्ञहरु बताउँछन्। भारतका लागि नेपाली पूर्वराजदूत दीपकुमार उपाध्याय सीमा समस्या समाधानको सम्वादका लागि राजनीतिक नेतृत्वमा इच्छाशक्ति र सोंच हुनुपर्ने बताउँछन्। सीमानाको विवाद दुबै देशका लागि राम्रो होइन। सचिव स्तरबाट कालापानी र सुस्तामा केही नगर्ने भन्दा पनि भारतले अवज्ञा गरेपछि यो अवस्था आयो। नक्सा पनि निस्कियो। यो पनि समाधान त होइन। तथ्य प्रमाण हेरेर आआफ्नो के हो समाधान गर्नुपर्छ, उनी भन्छन्। सीमा समस्या प्राथमिकतामा निरन्तरतामा उठ्नुपर्ने उनको सुझाव छ। पूर्वपरराष्ट्रमन्त्री कमल थापा लिम्पियाधुरादेखि विभिन्न स्थानमा भइरहेको सीमा अतिक्रमणको विषयमा कूटनीतिक ढंगबाट समझदारीको आधारमा समाधान गर्ने बारेमा एउटा सहमति हुनुपर्ने बताउँछन्। यो विषयमा उच्चस्तरमा कुराकानी भएर ट्रयाकमा राखेको छैन, उनी भन्छन्, त्यसकारण औपचारिकरुपमा उठाउने र टुंगो लगाउन एउटा पहलकदमी सुरुवात गर्न यो विषयलाई एजेण्डामा राख्नुपर्छ। थापा कालापानीलगायत सीमा अतिक्रमण बन्द गर्ने र भारतीय सैनिक हट्ने विषय उठाएर छलफलमा ल्याउनुपर्ने सुझाव दिन्छन्। परराष्ट्र सुरक्षा मामिला जानकार डा दीपकप्रकाश भट्ट बोर्डरको प्रोपर म्यानेजको एजेण्डा लिएर जानुपर्ने बताउँछन्। लिम्पियाधुरामा अहिले नै समाधानमा नपुगेको यथार्थ स्मरण गराउँदै उनी भन्छन्, नेगोसिएसनका विभिन्न चरणहरु हुन्छन्। तर मुभमेन्टलाई कसरी व्यवस्थित गर्ने, सुरक्षासँग जोडिएको विषय कसरी व्यवस्थापन गर्ने कुरा 'टु दी पोइन्ट' राख्न पर्यो। सीमाविद् बुद्धिनारायण श्रेष्ठ नेपालभारत सीमा समस्या समाधानका लागि द्विदेशीय उच्चस्तरीय समिति बनाउनुपर्ने सुझाउँछन्। नेपालको तर्फबाट पूर्वप्रधानमन्त्रीको संयोजकत्वमा अरु विज्ञहरु राखेर समिति बनाउनुपर्छ। भारतबाट पनि त्यही अनुसारको 'ट्रयाक टु डिप्लोमेट'हरुको समिति बनाएर दुबैले सौहार्दपूर्ण तरिकाले कुराकानी गर्ने, दुई चार राउण्ड वार्ता गर्ने अनि समस्या समाधानको बाटो पहिल्याउनुपर्छ, उनले भने। पूर्वराजदूत उपाध्यायले पानीको प्राकृतिक बहावलाई भारतले अन्तर्राष्ट्रिय कानुनविपरीत कही तटबन्धन र कही सडक बनाउने भनेर अवरोध गरेको बताउँछन्। प्रत्येक वर्ष बाढी आउँछ। भारतको यूपी र विहारका लागि पनि दु:खको विषय भएको छ। अन्तर्राष्ट्रिय कानुनअनुसार गर्न सक्यौं भने भारत र नेपाल दुबैलाई फाइदा हुन्छ, उनी भन्छन्। भारतले कोसी र गण्डकीमा दिन्छु भनेको पानी र बिजुली नदिएको भन्दै उपाध्यायले यसमा नेपालले प्रष्ट कुरा राख्नुपर्ने सुझाए। खानेपानी प्रचुर मात्रामा प्रयोग गर्न सकिन्छ। त्यसलाई सिँचाइ गर्न सकिन्छ। ठूलो जलाशय बनाएर बाढीको पूर्वसूचना रोकथाम सकिन्छ। पानीको सहतलाई समन्वय र भूमिगत सतहलाई सन्तुलनमा राख्न सकिन्छ, उनी भन्छन्। परराष्ट्र मामिला जानकार भट्ट भन्छन्, महाकाली सन्धिअन्तर्गत नेपाली पाउनुपर्ने पानी नपाएको अवस्था छ। टनकपुरबाट नेपालले पानी पाउनुपर्ने, भारतले पानी छोड्ने कुरा उठ्नुपर्छ। सद्भाव भ्रमणमात्रै केही कूटनीतिज्ञले भने प्रधानमन्त्रीको अहिलेको भ्रमणलाई सम्बन्ध सुदृढीकरणको प्रयासमात्रै भनेका छन्। निर्वाचनको संघारमा भ्रमण एजेण्डामाभन्दा औपचारिकतामा सीमित हुने उनीहरुको विश्लेषण छ। नयाँ प्रधानमन्त्रीले टेकओभर गरेपछि भारतसँग सम्पर्क गर्ने घनिष्ठता देखाउनका लागि आउने जाने गरेको इतिहास छ। खास मुद्दाहरुको बारेमा समस्याहरु यथावत् छन्, भारतका लागि पूर्वनेपाली राजदूत भेषबहादुर थापा भन्छन्, तर अहिले यो विषयमा प्रश्रय हुन्छ भन्दा पनि सम्बन्धलाई अलिकति प्रगाढ बनाउने कुराले प्राथमिकता पाउने हो कि जस्तो देखिन्छ।"
प्रधानमन्त्री देउवाको स्वागतका लागि रात्रिभोजको तयारीमा दूतावास,नयाँ दिल्ली : तीन दिने भारतमा भ्रमणमा रहेका प्रधानमन्त्री शेरबहादुर देउवाको स्वागतका लागि भारतस्थित नेपाली राजदूतावासले तयारी थालेको छ। नयाँ दिल्लीको बारखम्बामा अवस्थित दूतावासले प्रधानमन्त्रीको स्वागतको लागि आज रात्रिभोज आयोजना गर्दैछ। रात्रिभोजको लागि दूतावास प्रांगणमा तयारी भइरहेको कार्यबाहक राजदूत रामप्रसाद सुवेदीले जानकारी दिए। उनका अनुसार दूतावास प्रांगणमा टेन्ड हाल्ने काम भइरहेको छ। दूतावासको भोजमा सरिक हुनुअघि प्रधानमन्त्री देउवाले होटेल मौर्यमा भारतीय विदेशमन्त्री एस जयशंकरसँग भेटवार्ता गर्नेछन् भने भारतीय जनता पार्टीको मुख्यालयमा आयोजित समारोहमा सहभागी हुनेछन्। त्यसबाहेक आज कुनै औपचारिक कार्यक्रम नरहेको भारतीय विदेश मन्त्रालयले जनाएको छ।
३८३५ नमूना परीक्षणमा २२ जनामा कोरोना संक्रमण,काठमाडौं : शुक्रबार थप २२ जनामा कोरोना संक्रमण देखिएको छ। स्वास्थ्य तथा जनसंख्या मन्त्रालयका अनुसार पछिल्लो २४ घन्टामा ३८ सय ३५ नमूना परीक्षण गराउँदा २२ जनामा संक्रमण देखिएको हो। सोही अवधिमा कोरोनाबाट कसैको पनि मृत्यु भएको छैन। आज थप ७५ जना कोरोनामुक्त भएका छन्। स्वास्थ्य तथा जनसंख्या मन्त्रालयका अनुसार हाल १ हजार २२ जना कोरोनाका सक्रिय संक्रमित रहेका छन्। पछिल्लो २४ घन्टामा थप ५९ हजार ५४३ जनाले कोरोनाविरुद्धको खोप लगाएको छन्।
अर्घाखाँचीमा आफन्तबाटै बालिका असुरक्षित,"सन्धिखर्क : अर्घाखाँचीको मालारानी गाउँपालिकामा आफ्नै विद्यार्थी १५ बर्षिय वालिकालाई जबरजस्ती करणी गर्ने शिक्षकलाइ पुर्पक्षकालागि थुनामा राख्न जिल्ला अदालत अर्घाखाँचीले आदेश दिएको छ। मालारानी गाउँपालिकामा घर भएका २७ वर्षिय शिक्षकले आफैंले अध्यापन गराउने १५ वर्षकी बालिकालाई पटकपटक जबरजस्ती करणी गरेको उजुरी परेपछि निज शिक्षकलाई प्रहरीले पक्राउ गरी अनुसन्धान सुरु गरेको थियो। पटकपटक हुने जबरजस्ती करणीले गर्भ रहेपछि १४ हप्ताको गर्भपतनसमेत गराएको बालिकाले बताएको तथा अनुसन्धानबाट देखिएपछि अदालतले मंगलबार पूर्पक्षका लागि थुनामा राख्न आदेश दिएको जिल्ला प्रहरी कार्यालय अर्घाखाँचीका प्रहरी नायब उपरिक्षक अम्बरबहादुर थापाले बताए। गएको पुस १९ गते साझ ६ बजे घर नजिकैको जंगलमा नोट कपी दिने बहानामा बालिकालाई बोलाई जबरजस्ती करणी गरेको र ततपश्चात पटकपटक करणी गर्ने गरेको बालिकाले दिएको बयानमा उल्लेख भएको प्रहरी नायब उपरिक्षक थापाले बताए। जिल्लाकै पाणिनि गाउँपालिकामा आफ्नै बाबुले १३ वर्षकी आफ्नै छोरीलाई जबरजस्ती करणी गरे। आफ्नै बाबुले काखमा राखि स्तन समाउने, सुमसुमाउने, स्तन चुस्ने, योनी चलाउने, योनी भित्र औला राख्ने जस्ता ब्योहरोका जाहेरी परेको प्रहरीको भनाई छ। जाहेरी पछि निज बाबुलाई पक्राउ गरी अनुसन्धान गरी जिल्ला अदालत अर्घाखाँचीमा मुद्धा चलान गरिएकोमा पुर्पक्षका लागि थुनामा छन्। पछिल्लो समय अर्घाखाँचीमा आफन्तबाट नै बालिकाहरु असुरक्षित हुने गरेका छन्। आफ्नै शिक्षक र आफ्नै बाबुबाट उनीहरु बलात्कृत हुनु परेको छ। पढ्न पठाएका बालिकाहरु शिक्षक तथा गुरुहरुबाट नै असुरक्षित हुने गरेका छन्। कतै आफैले जन्म दिएका बाबुबाट छोरीहरु असुरक्षित छन्। यसै आर्थिक वर्षमा सन्धिखर्क नगरपालिकामा नाताले दाजु पर्ने १३ वर्षिय बालकले ५ वर्षकी बालिकालाई जबरजस्ती करणी गरे। हाडनाता भित्र जबरजस्ती करणी गरेको र जबरजस्ती करणी गर्ने बालकसमेत नाबालक भएकाले जिल्ला अदालतमा मुद्धा दायर भएकोमा अदालतले संरक्षकको जिम्मा लगाइ तारेखमा छाडिएको जिल्ला प्रहरी कार्यालय अर्घाखाँचीले बताएको छ। यस आर्थिक वर्षमा जबरजस्ती करणीका ३ र जबरजस्ती करणी उद्योगका २ र बाल यौन दुरुपयोगको १ गरी जम्मा ६ वटा मुदा जबरजस्ती करणी सम्बन्धी मुद्धा दर्ता भएको जिल्ला प्रहरी कार्यालयका प्रहरी नायब उपरिक्षक थापाको भनाई छ। मुद्धा दर्ता संख्या कमी भएपनि जबरजस्ती करणीको प्रकृति अत्यन्तै भयानक छ। आफन्तबाटै असुरक्षित भएपछि बालिकाहरुको संरक्षण कसरी गर्ने भन्नेमा अभिभावकहरुसमेत चिन्तित बनेका छन्। विद्यालयमा पढ्ने बालिका घरमा रहेका छोरी मात्र हैन्। सुस्त मनस्थितिका बालिकाहरुसमेत असुरक्षित रहेका छन्। मालारानी गाउँपालिकामा १७ वर्षकी सुस्त मनस्थितिकी बालिकालाई जबरजस्ती करणी गर्न खोज्ने ३० वर्षिय पुरुषलाई पक्राउ गरी जिल्ला अदालत अर्घाखाँचीमा मुद्धा दायर भएकोमा पूर्पक्षको लागि थुनामा राख्ने जिल्ला अदालत अर्घाखाँचीले फैसला गरेको छ।"
भाजपा मुख्यालय पुगे प्रधानमन्त्री देउवा,नयाँ दिल्ली : भारत भ्रमणमा रहेका प्रधानमन्त्री शेरबहादुर देउवा भारतीय जनता पार्टी (भाजपा) मुख्यालय पुगेका छन्। तीन दिने राजकीय भ्रमणका लागि नयाँ दिल्ली आइपुगेका प्रधानमन्त्री देउवा मौर्य होटलमा केहीबेर आराम गरेपछि भाजपा मुख्यालय पुगेका हुन्। त्यहाँ उनी राष्ट्रिय अध्यक्ष जेपी नड्डासँग भेटवार्ता गर्ने कार्यक्रम रहेको छ। प्रधानमन्त्री देउवाको स्वागतका लागि भाजपा मुख्यालयमा भव्य तयारी गरिएको छ। भाजपा मुख्यालयको कार्यक्रमपछि देउवा नेपाली दूतावासले आयोजना गरेको रात्रिभोजमा सहभागी हुनेछन्। प्रधानमन्त्री देउवा र समकक्षी मोदीबीच शनिबार दिउँसो द्विपक्षीय भेटवार्ता हुँदैछ। हैदरावाद हाउसमा हुने भेटवार्तामा नेपाल र भारतबीच द्विपक्षीय सम्झौता पत्रमा हस्ताक्षरसमेत हुने छ।
कांग्रेस कार्यबाहक सभापतिमा पूर्णबहादुर खड्का,"काठमाडौं : नेपाली कांग्रेसको कार्यबाहक सभापतिको जिम्मेवारी उपसभापति पूर्णबहादुर खड्कालाई दिइएको छ । सभापति एवं प्रधानमन्त्री शेरबहादुर देउवा भारत सरकारको निमन्त्रणामा नयाँ दिल्ली प्रस्थान गरेकाले सभापति देउवाले उपसभापति खड्कालाई पार्टीको कार्यवाहक सभापति तोकेका हुन् । नेपाली कांग्रेसको विधान, २०१७ (संशोधनसहित) को धारा २५ को उपधारा (१३) बमोजिम स्वदेश नफर्कुञ्जेलसम्मका लागि खड्कालाई पार्टीको कार्यवाहक सभापति तोकिएको कांग्रेस मुख्य सचिव कृष्णप्रसाद पौडेलले जानकारी दिए ।"
एमालेलाई भोट हाल्नु भनेको मुलुक दुर्घटनामा फस्नु हो : प्रचण्ड,"काठमाडौं : नेकपा मोआवादी केन्द्रका अध्यक्ष पुष्पकमल दाहाल 'प्रचण्ड' ले आसन्न स्थानीय तहको निर्वाचनमा नेकपा एमाले विजयी भए मुलुक दुर्घटनामा फस्ने बताएका छन् । पेरिस डाँडामा कार्यकर्ता प्रवेश कार्यक्रमलाई सम्बोधन गर्दै अध्यक्ष दाहालले एमाले अध्यक्ष केपी शर्मा ओलीका कारण मुलुक अहिले अप्ठेरोमा परेकाले अब उनको पार्टीलाई भोट नहाल्न आग्रह गरे। जनताले ओलीलाई मुलुक निर्माण गर्ने राम्रो अवसर दिएका थिए, तर ओलीले सम्हाल्न सकेनन्, अब पनि एमालेलाई भोट हाल्नु भनेको मुलुक दुर्घटनामा फस्नु हो,' दाहालले भने । उनले माओवादी केन्द्रलाई विजयी गराए मात्र विकाशले गति लिने दावी गरे । ओलीले मुलुक र जनतालाई पटकपटक धोका दिएकाले थप धोका पाउन नेकपा एमालेलाई भोट हाल्न नहुने अध्यक्ष दाहालको भनाइ छ। माओवादी केन्द्रलाई भोट हाले मात्र मुलुक स्थायीत्वतर्फ उन्मुख हुने दाहाले दावी गरे । अध्यक्ष दाहालले ओलीलाई आफूले नायक बनाउन खोजेको तर उनी खलनायक भएर निस्केको समेत आरोप लगाए ।"
जनताको शीर ठाडो हुने काम गर्दैछु : मन्त्री आले,"विराटनगर : संस्कृति, पर्यटन तथा नागरिक उड्डयन मन्त्री प्रेमबहादुर आलेले नेपाली जनताको शीर ठाडो हुने काम आफूले गरिरहेको दाबी गरेका छन् । कुनै कुरामा र्याल चुहाउनेभन्दा पनि जनताको शीर उचो बनाउने काम आफूले गरिरहेको जिकिर उनको छ। विराटनगरमा शुक्रबार मोरङ व्यापार संघ ट्रेड एक्स्पो२०२२ अर्थात व्यापार मेलाको उद्घाटन गर्दै मन्त्री आलेले बन्दुकको गोली र आफ्नो बोलीमा एक इन्च पनि फरक नपर्ने दाबी गरे । 'देवीदेवताका मठमन्दिर कौडीको भाउमा कब्जा गर्ने काम विगतको सरकारबाट भयो, ' उनले भने, 'चाहे त्यो पशुपति धर्मशाला होस्, चाहे नारायणहिटी राजदरबार नै किन नहोस् ।' कौडीको भाउमा कब्जा गरिएका सबै धार्मिक एवं सांस्कृति सम्पत्ति फिर्ता ल्याउने काम आफूबाट सुरु भएको उनले बताए । उनले भने, 'धार्मिक तथा सांस्कृति सम्पदाको संरक्षणमा लागेको छु । कब्जा गरिएका सबै सम्पत्ति फिर्ता गरेर छाड्छु ।' मुलुकका कम्युनिस्ट पार्टी चिराचिरा भएकाले आगामी स्थानीय तह निर्वाचनमा कांग्रेससँग गठबन्धन गरिने उनको भनाइ छ । आलेले एमाले अध्यक्ष केपी शर्मा ओलीप्रति लक्षित गर्दै कम्युनिस्ट पार्टी चिराचिरा परेको आरोप पनि लगाए । ओलीले सबैलाई मिलाएर अघि बढ्न नसक्दा यस्तो अवस्था आएको बताउँदै त्यसको हिसाबकिताब वैशाखको स्थानीय तह निर्वाचनबाट निस्किने जिकिर गरे । नेकपादेखि एमाले विभाजनसम्मको अवधि ओलीले निम्त्याएको वितण्डा भएको उनको आरोप छ । व्यापार मेला उद्घाटनअघि विराटनगर विमानस्थलमा सञ्चारकर्मीसँग कुरा गर्दै उनले गठबन्धनबाहेकका दलको अवस्था चुनावपछि हेर्न नसकिने हुने पनि बताएका छन् । एमालेप्रति लक्षित गर्दै मन्त्री आलेले ठूला कुरा गर्ने दलको अवस्था निर्वाचनपछि हेरिनसक्नु हुने तर्क गरेका छन् । उनले कांग्रेससँगको गठबन्धनले स्थानीय तह निर्वाचनमा जान उत्साह थपेको पनि बताए । मन्त्री आलेले विराटनगर विमानस्थललाई अन्तर्राष्ट्रियस्तरको बनाउनका लागि बजेटको व्यवस्थापन भइरहेको जानकारी दिए । 'जग्गाको मुआब्जाका लागि लाग्ने १६ अर्ब व्यवस्थापन भइसकेको छ,' उनले भने ।"
ब्राउन सुगरसहित विराटनगरबाट एक जना पक्राउ,विराटनगर : विराटनगरबाट लागुऔषध ब्राउन सुगर (खैरो हेरोइन)सहित एक जना पक्राउ परेका छन्। भारतको जोगवानीबाट को २५ प ७६५८ नम्बरको मोटरसाइकलमा ब्राउन सुगर लिएर आउँदै गर्दा सुनसरीको इटहरी उपमहानगरपालिका४ का ४० वर्षीय राजेन्द्र केसी पक्राउ परेका हुन्। प्रदेश १ प्रहरी कार्यालय विराटनगरका प्रवक्ता एसपी नवीनराज राईले केसीलाई विराटनगर महानगरपालिका१५ बाट पक्राउ गरिएको जानकारी दिए। लागुऔषध नियन्त्रण ब्युरोबाट खटिएको टोलीले उनलाई बिहीबार साँझ नियन्त्रणमा लिएको हो। केसीको साथबाट ७ ग्राम ब्राउन सुगर बरामद भएको एसपी राईले जानकारी दिए। उनका अनुसार केसीविरुद्ध लागुऔषध ऐन अन्तर्गतको मुद्दा चलाउन इलाका प्रहरी कार्यालय रानीले शुक्रबार म्याद थप गरेर अनुसन्धानको प्रक्रिया अघि बढाएको छ।
विराटनगरमा अन्तर्राष्ट्रिय व्यापार मेला सुरु,"विराटनगर : विराटनगरमा ९ दिने अन्तर्राष्ट्रिय व्यापार मेला (ट्रेड एक्सपो२०२२) शुक्रबारदेखि सुरु भएको छ। मोरङ व्यापार संघको आयोजनामा विराटनगर महानगरपालिका२ स्थित शंकरपुरमा सुरु भएको मेलाको उद्घाटन संस्कृति, पर्यटन तथा नागरिक उड्डयनमन्त्री प्रेमबहादुर आलेले गरेका हुन्। संघका अनुसार आगामी वैशाख २६ गतेसम्म सञ्चालन हुने मेलामा आद्यौगिकदेखि लिएर कृषि उत्पादनसम्मका ३ सय स्टलहरु राखिएका छन्। संघका अध्यक्ष नवीन रिजालले मेलामा घरेलु, साना, मझौला तथा ठूला उद्योगबाट उत्पादित वस्तुका साथै मुलुकको महत्व झल्किने कला, संस्कृति, पर्यटन, शिक्षा, स्वास्थ्य, कृषिजन्य तथा औद्योगिक उत्पादनलाई प्रदर्शनी र बिक्रीका लागि राखिएको बताए। नेपालसहित भारत, बंगलादेश, पाकिस्तानसमेतका मुलुकमा उत्पादन भएका लत्ताकपडा, खाद्यान्न, एसी, कुलर, मेसिनरी औजार लगायतका वस्तु प्रदर्शनीमा राखिएको उनले जानकारी दिए। मेलामा आकर्षण थप्न जिप लाइन, रिभर्स बन्जी, जिप साइकलिङसमेतका साहसिक खेलकुद र फोटो खिच्न मन पराउनेहरुका लागि सेल्फी जोनको व्यवस्था गरिएको छ। आन्तरिक र बाह्य पर्यटक भित्र्याउने उद्धेश्यले आयोजना गरिएको मेलाको मुख्य आकर्षणकारूपमा अन्तर्राष्ट्रिय ख्यातिप्राप्त सम्पदाका नमुनाहरु लण्डन ब्रिज, बुर्ज खलिफा, बुर्ज अल अरब, सेन्ट वेसिलसमेत छन्। मेला अवधिभर राष्ट्रिय तथा स्थानीय कलाकारको सांगीतिक प्रस्तुतिसमेत रहने छ। ३ लाख दर्शकले अवलोकन गर्ने अपेक्षा रहेको मेलामा ४० करोडभन्दा बढीको आर्थिक कारोबारको लक्ष्य राखिएको अध्यक्ष रिजालले बताए।"
ट्रमा सेन्टरको प्रक्रिया अघि बढाउन मन्त्री झाँक्रीको निर्देशन,"ढल्केवर(धनुषा) : संघीय सरकारकी शहरी विकास मन्त्री राम कुमारी झाँक्रीले मधेस प्रदेशस्तरीय ट्रमा सेन्टरका लागि धनुषाको ढल्केवरको प्रस्तावित जग्गाको अवलोकन गरेकी छिन्। संघीय सरकारले आर्थिक वर्ष २०७८०७९ को बजेटमा धनुषाको ढल्केवरमा किटान गरेको ट्रमा सेन्टरको लागि जग्गा छनौट प्रक्रियामा विवाद उत्पन्न भएपछि मन्त्री झाँक्रीले बिहिवार आफै प्रस्तावित जग्गाको निरीक्षण अवलोकन गरेकी हुन्। आफ्नो मन्त्रालयका सचिवसहितको टोली लिएर मन्त्री झाँक्री जग्गा निरीक्षण गर्न ढल्केवर पुगेकी थिइन्। जग्गा निरीक्षण पश्चात सञ्चारकर्मीलाई संक्षिप्त प्रतिक्रिया दिँदै मन्त्री झाँक्रीले ट्रमा सेन्टरको लागि जग्गा उपयुक्त रहेको बताएकी हुन्। जग्गा ठीक छ। राजमार्गसँगै भएको भए अझ राम्रो हुन्थ्यो। छैन भने, कडाइका साथ एउटा मापदण्ड बनाएर बाटोलाई व्यवस्थित गरिनुपर्छ। आपतकालिन सवारी गुड्न सहज बनाउनुपर्छ। दुई किलोमिटर दुरी केही हैन, मन्त्री झाँक्रीले भनिन्। अहिलेसम्मको जग्गामा सबैभन्दा यो नै उपयुक्त छ भनेर आयोजना प्रमुखले पनि भनिसक्नु भो,संघीय आयोजना कार्यान्वय इकाई धनुषाका आयोजना प्रमुख प्रदिप खनाललाई निर्देशन दिँदै मन्त्री झाँक्रीले भनिन् अब प्रक्रिया छिट्टै अगाडि बढाउनुस्। शहरी विकास मन्त्रालयका सचिव डा रमेशप्रसाद सिंहले अहिलेसम्मको अध्ययन अनुसार ट्रमा सेन्टरको लागि जग्गा उपयुक्त रहेको प्रतिक्रिया दिए। उनले यसै जग्गामा ट्रमा सेन्टर निर्माणका लागि प्रक्रिया अघि बढ्ने विश्वास दिलाए। जग्गा अवलोकन र कागजातको अध्ययन अनुसार जग्गा ट्रमा सेन्टरको लागि उपयुक्त छ। अब प्रक्रिया अघि बढ्छ, सचिव सिंहले भने बहुबर्षिय खरिद गुरुयोजना स्वास्थ्य मन्त्रालयले स्वीकृत गर्नुपर्छ। स्वीकृतीपछि अनि खरिद प्रक्रिया अघि बढ्छ। जग्गा अवलोकन गर्ने क्रममा आयोजना प्रमुख खनालले जग्गा राजमार्गभन्दा थोरै दुरी भएपनि अन्य दृष्टिकोणले जग्गा उपयुक्त रहेको ब्रिफिङ गरेका थिए। मन्त्री झाँक्रीसँगै मधेस प्रदेशका उद्योग पर्यटन तथा वनमन्त्री शत्रुधन महतोसमेत जग्गाको अवलोकन गर्न पुगेका थिए। त्यसैक्रममा मन्त्री महतोले बाटोको लागि कुनै चिन्ता नगर्न प्राविधिकहरुलाई सुझाएका थिए। दुई किलोमिटर हैन। दुई मिनेटको बाटो हो। बाटोको लागि कुनै किसिमको चिन्ता नगर्नुस्, मन्त्री झाँक्रीकै अगाडी प्राविधिकहरुलाई मन्त्री महतोले भने अब आउने बजेटमा २ करोड लाग्छ कि ३ करोड लाग्छ, हामी प्राथमिकतामा राखेर यो फाकिलो सडकलाई कालोपत्रे गर्छौ। यो जग्गासम्म पुग्न तीनवटा फराकिलो बाटो छ। एकैपटक त बनाउन नसकिएला तर मुल बाटोलाई चाँडै कालोपत्रे बनाउँछौं,मन्त्री महतोले थपे। यस्तो फाकिलो बाटो काठमाडौंमासमेत नभएको उनले जिकिर गरे। मन्त्री महतोले अब इफ र बट नगरेर ट्रमा सेन्टरको निर्माण प्रक्रिया अघि बढाउन आग्रह गरे। हाल मिथिला नगरपालिका७, साविकको ढल्केवर गाविस वडा नं २क को कित्ता नं १६९ को चार विघा क्षेत्रफल रहेको ऐलानी जग्गालाई आधार मानेर संघिय सरकारले आर्थिक वर्ष २०७८०७९ को बजेटमा धनुषाको ढल्केवरमा ट्रमा सेन्टर निर्माण गर्ने शीर्षकमा रकम विनियोजन गरेको छ। तर प्रस्तावित जग्गालाई शहरी विकास तथा भवन निर्माण विभागको जनकपुरधामस्थित संघीय आयोजना कार्यान्वय इकाईले मापदण्डको बहाना देखाएर उक्त जग्गा अनुपयुक्त रहेको बताउँदै आएपछि विवाद उत्पन्न भएको थियो। आयोजना कार्यान्वय इकाईका प्राविधिकहरुले प्रस्तावित जग्गा ५ सय मिटरभन्दा बढी रहेको कारण देखाउँदै अनुपयुक्त रहको बताउँदै आएपछि संघीय सरकारले निर्माण गर्न लागेको प्रदेशस्तरीयको ट्रमा सेन्टरको निर्माण प्रक्रिया अलपत्र बनेको थियो। मन्त्री र मन्त्रालयका सचिवसहितका उच्च अधिकारीहरुले प्रस्तावित जग्गाको अवलोकन गरेर उपयुक्त रहेको बताएपछि ट्रमा सेन्टरको निर्माण प्रक्रिया अघि बढ्ने भएको हो। सहरी विकासका प्राविधिकको चरम बदमासी, ट्रमा सेन्टर योजना अलपत्र सच्चिए प्राविधिक, तोकिएकै स्थानमा ट्रमा सेन्टर बनाउन सहमत"
असाधारण ढंगले एमालेमा जनसागर ओर्लियो : ओली,"काठमाडौं : नेकपा एमालेका अध्यक्ष केपी शर्मा ओलीले एमालेमा असाधारण ढंगले जनसागर ओर्लीएको बताएका छन् । जन सांस्कृतिक महासंघको कार्यक्रमलाई सम्बोधन गर्दै अध्यक्ष ओली देशको सार्वभौम सत्ताको रक्षा गर्न जनसागर ओर्लिएको बताए। उनले भने, 'एमालेमा असाधारण ढंगले जनसागर ओर्लीएको छ । हामीले आश्वासन दिदैनौं । देशको सार्वभौम सत्ताको रक्षा गर्ने लहर हो । विकासको अभियान अघि बढाउने लहर हो । भौगोलिक अखण्डताको रक्षा गर्ने लहर हो । संविधान र लोकतन्त्रको रक्षा गर्ने लहर हो ।'"
"ढुवानी ठप्प पारेर व्यवसायी आन्दोलित, देशभर इन्धन अभाव","विराटनगर : पेट्रोलियम व्यवसायीले ढुवानी ठप्प पारेर आन्दोलन सुरु गरेसँगै देशभर इन्धन अभावन हुन थालेको छ। ढुवानी रोक्दै निगमको डिपोबाटसमेत इन्धन उठाउन छाडेर व्यवसायीले अनिश्चितकालीन आन्दोलन सुरु गरेसँगै प्रदेश १ सहित देशभरका अधिकांश पम्पहरु बन्द भएका छन् । प्रदेश १ मा बन्द भएका पम्पले बिहीबारदेखि नै इन्धनको बिक्रीवितरण गर्न छाडेका थिए । खुला रहेका केही पेट्रोल पम्पहरुले मौज्दात रहेको इन्धन बिक्री गरिरहे पनि उपभोक्ताले आवश्यकता अनुसार पाउन सकिरहेका छैनन् । खुला रहेका पम्पमा इन्धन भर्न रातभर सर्वसाधारणको लाम लागेको थियो । सवारीसाधन र विभिन्न भाँडावर्तनसहित पम्पमा लाइन लागे पनि सर्वसाधारणले पर्याप्त इन्धन पाउन सकेनन् । विराटनगरका स्थानीय बालकृष्ण दाहालले अतिआवश्यकीय वस्तुभित्र पर्ने इन्धन नपाएर उपभोक्ता समस्यामा परेको बताए । घण्टौंसम्म लाइनमा बस्दा पनि पेट्रोल पाउन सकिएन्,' उनले भने,'सर्वसाधारणले धेरै दुःख पाउन थालेकाले तत्काल आपूर्ति सहज बनाइनु पर्छ ।' पेट्रोलियम पदार्थ (इन्धन)मा मूल्यवृद्धि गरिए पनि नेपाल आयल निगमले कमिसन रकम तथा ढुवानी भाडा नबढाएको भनेर व्यवसायीले आन्दोलन सुरु गरेका हुन् । कमिसनको माग सम्बोधन नभएसम्म आन्दोलन जारी रहने कोसी पेट्रोलियम डिलर्स एशोसिएसनका अध्यक्ष दुर्गाबहादुर बस्नेतले बताए । 'व्यसायीले पाउनुपर्ने कमिसनलाई वास्ता नगरिकन बिना समन्वय सरकारले इन्धनको मूल्यवृद्धि गर्यो,' उनले भने, 'एकपक्षीय ढंगबाट अघि बढ्ने काम भएकाले ढुवानी ठप्प पार्ने र निगमको डिपोबाट इन्धन नउठाउने घोषणा गरेर आन्दोलन थालिएको हो ।' पेट्रोलको मूल्य बढाउँदा पनि व्यवसायीले पाउने कमिसनको रकम भने नबढाइएको बस्नेतको भनाइ छ । कमिसन नबढाइएका कारण ढुवानी ठप्प पार्नुपर्ने अवस्था आएको दाबी उनले गरेका छन् । पूर्वाञ्चल पेट्रोलियम ढुवानी व्यवसायी संघका अध्यक्ष ध्रुव सिग्देलले ढुवानी भाडा नबढाएका कारण आन्दोलन गरिएको बताए । 'सार्वजनिक सवारीसाधनको भाडा बढाइएको छ,'उनले भने, 'तर इन्धन ढुवानीमा भने पुरानै भाडा कायम छ ।सिग्देलले आफूहरुको माग सम्बोधन नभएसम्म आन्दोलन जारी रहने बताए । विराटनगरस्थित निगमको प्रदेश १ कार्यालयले उपलब्ध गराएको सीमित इन्धनले शुक्रबार बिहानसम्म धानेको उनको भनाइ छ । ढुवानी नै ठप्प पारिएका कारण प्रदेशमा इन्धन अभाव हुन थालेको सिग्देलको भनाइ छ । इन्धनको मूल्य बढाइँदा सार्वजनिक सवारीसाधनदेखि लिएर सबैतिरको मूल्य समायोजन गरिएको छ,'उनले भने, 'व्यवसायीले भने पुरानै दररेटमा ढुवानी गर्नुपर्ने अवस्था छ । प्रदेश १ का लागि भारतको सिलिगुडीबाट पेट्रोल र अमलेखगञ्ज डिपोबाट डिजेल ढुवानी हुँदै आएको छ । निगमको विराटनगरस्थित प्रदेश कार्यालयका प्रवक्ता दिवस विष्टका अनुसार आन्दोलनका कारण पेट्रोलियम पदार्थको ढुवानी ठप्प हुँदा उपभोक्ता मर्कामा परेका छन् । व्यवसायीले बिहीबारदेखि नै ढुवानीका लागि ट्यांकर सिलिगुडी पठाउन छाडे । शुक्रबारदेखि निगमको डिपोबाट पनि इन्धन उठाएनन्,उनले भने । विष्टका अनुसार निगमको डिपोमा डिजेल एक सातालाई पुग्ने गरी स्टक छ । डिजेलको माग दैनिक १ हजार २ सयदेखि १ हजार ६ सय किलोलिटरसम्म छ । पेट्रोलको स्टक भने थोरै छ । पेट्रोलको माग सामान्य अवस्थामा दैनिक ५ सयदेखि ८ सय किलोलिटरसम्म रहने जानकारी उनले दिए । निगमसँग अब २ सय किलोलिटरजति पेट्रोल स्टक छ । मागको तुलनामा नगन्य मात्रामा स्टक रहेकाले प्रदेशमा पूरै अभाव खड्कियो, उनले भने । राज्यलाई असर परेका बेला इन्धनको ढुवानी ठप्प पारेर झन् असहयोग गर्ने काम व्यवसायीबाट भएको निगमको बुझाइ छ । राज्यलाई असहयोग गर्ने र जनतालाई दुःख दिने काम व्यवसायीबाट भएको छ, निगम स्रोतले भन्यो, रातभर लाइनमा बस्दा पनि उपभोक्ताले इन्धन पाउन सकिरहेका छैनन् । निगमका अनुसार व्यवसायीले प्रोडक्ट डेलिभरी अर्डर (पीडीओ) नै लिन अस्वीकार गरेका छन् । प्रदेश १ भित्र इन्धन ढुवानीका लागि ४ सय १२ वटा ट्यांकरको प्रयोग गरिँदै आएको थियो । प्रदेशमा हाल २ सय ७० वटा पम्पहरु सञ्चालनमा छन् । प्रवक्ता विष्टका अनुसार अहिले प्रतिलिटर पेट्रोलको मूल्य १ सय ५३ रूपैयाँ ५० पैसा र डिजेलको मूल्य १ सय ३६ रूपैयाँ ५० पैसा छ ।"
चुनाव अघि भारत किन जानुभयो भनेर प्रधानमन्त्री ज्यूलाई सोध्छु : ओली,"काठमाडौं : नेकपा एमालेका अध्यक्ष केपी शर्मा ओलीले चुनाव नजिकिदै गर्दा प्रधानमन्त्री देउवाको भारत भ्रमणलाई रहस्यमयी भएको बताएका छन्। अनेरास्ववीयुको पूर्ण बैठकलाई काठमाडौंमा सम्बोधन गर्दै अध्यक्ष ओलीले प्रधानमन्त्री फर्किएपछि भारत भ्रमण जानुको कारण सोध्ने बताए। उनले भने, 'प्रधानमन्त्रीज्यू विदेश जानु भएको छ, ठ्याक्कै चुनाव अगाडि, किन जानुभयो कुन्नि ? आएपछि सोध्नुपर्ला । यतिबेलासम्म जानुभएन, चुनाव अगाडि नै किन जानुभयो ।' अध्यक्ष ओलीले गठबन्धन चल्न नदिनका लागि चारवटा चक्का फुकाल्नुपर्छ र ? भन्दै प्रश्न गरे। उनले भने,' इन्जिन बन्द गर्नुपर्छ र । केहि गर्नै पर्दैन, छ्यास्स हावा खोलिदिएपछि हुन्छ, गठबन्धन सिधियो ।' उनले माओवादी केन्द्रका अध्यक्ष पुष्पकमल दाहाल प्रचण्ड र नेकपा एकीकृत समाजवादी पार्टीका अध्यक्ष माधव कुमार नेपाललाई पछि पलाएका एेजेरु भएको टिप्पणी गरे। 'प्रचण्ड, माधव भनेका पछि पलाएका ऐजेरु हुन् । कांग्रेसको गठेहरुको शासनमा अर्थतन्त्र ध्वस्थ हुन लाग्यो । यस्तै, गरेर जिन्दगी विताउने हो । ओलीले नेपाली कांग्रेस जहिले पनि 'थोत्रा र पत्रु तत्वहरू' सँग मात्रै एकता गर्ने गरेको आरोप लगाए ।"
त्रिकोणात्मक टी२० सिरीज : पीएनजीसँग मलेसिया पराजित,काठमाडौं : त्रिकोणात्मक टी२० सिरीज अन्तर्गत आज भएको मेलेसिया र पपुवा न्युगिनी(पीएनजी) विरुद्धको खेलमा पीएनजीले पहिलो जित निकालेको छ। त्रिवि क्रिकेट मैदानमा भएको खेलमा टस हारेर ब्याटिङको निम्तो पाएको मलेसियाले निर्धारित २० ओभरमा ६ विकेट गुमाउँदै १९६ रन जोडेको थियो। मलेसियाले दिएको सो लक्ष्य पीएनजीले १७५ ओभरमा २ विकेट गुमाउँदै भेटायोर पीएनजीका टोनी उरा खेलको प्लेयर अफ दी म्याच भए। उनले ३४ बलमा ८६रन जोडे। यस्तै नेपाल एक खेल अगावै सिरिजको फाइनल पुगिसकेको छ भने रन रेटको आधारमा पीएनजी दोस्रो स्थानमा रहेको छ। नेपाल ३ खेल खेल्दै सबै खेलमा जिति हारपारेको छ भने पीएनजीले ४ खेल मध्ये १ खेलमाजित र ३ खेलमा पराजय भोगेको छ। यस्तै ३ खेल खेलेको मलेसियाले १ खेलमा जित र २ खेलमा पराजय भोगेको छ। शनिबार नेपाल र मलेसियाको खेल हुनेछ। मलेसियाले नेपालसँगको खेलमा जित हात पारे फाइनल प्रवेश गर्नेछ भने पराजित भए अंक तालिकाको पुच्छारमा रहनेछ।
चैते दशैं औंशीमा तिर्थालुले भरियो मुस्ताङ,"जोमसोम : दिवंगत पितृहरुको उद्दार गर्ने तथा उनीहरुको नाममा श्राद्ध तथा पिण्डदान गर्नका लागि मुस्ताङको कागबेनी चर्चित धार्मिकस्थलको रुपमा लिने गरिन्छ। मुस्ताङको कालिगण्डकी नदी र मुक्तिकुण्ड नदीको संगमस्थल कागबेनीमा पुगेर पितृको नाममा श्राद्ध र पिण्डदान गर्नाले मोक्ष प्राप्त हुने जनविश्वास छ। परापूर्व कालमा कागबेनीमा विभिन्न देवीदेवता प्रकट भएकाले कागबेनी धार्मिकस्थल धार्मिकरुपमा महत्वपूर्ण तिर्थस्थलकोरुपमा रहेको बताईन्छ। वर्षेनि बडाँ दशै अघिको सोह्र श्राद्ध र औसी अनि चैते दशैको सेरोफेरो तथा औशी तिथिमा हजारौ स्वदेशी भक्तजनहरु कागबेनी धाममा पितृको नाममा श्राद्ध गर्न पुग्ने गर्छन्। कोरोना कहरका कारण विगत २ वर्षदेखि प्रभावित बनेको मुस्ताङको कागबेनीमा भक्तजनहरुको उपस्थिती पून अप्रत्याशितरुपमा वृद्धि भएको जिल्ला प्रहरी कार्यालय मुस्ताङले जनाएको छ। जिल्ला प्रहरी कार्यालय मुस्ताङका प्रहरी निरीक्षक आशिष अधिकारीले औँशी नुहाउन र श्राद्ध गर्न आउने भक्तजनको चापले मुस्ताङका होटल तथा रेष्टुरेन्ट हाउसफूल भएको जानकारी दिए।चैते दशैँ औशीमा अक्सर तिर्थालु मुस्ताङ आउछन्, बुधबार र बिहिबार हजारौ तिर्थालु मुस्ताङ भित्रिए, उनले भने,मुक्तिनाथ, कागबेनी, जोमसोम, मार्फा, लेते आदीमा खोलिएका सबै होटल भरियो, धर्मशाला र पाटीपौवासमेतमा बाँस बस्ने ठाउँ भएन। मुस्ताङको कागबेनीमा औशी नुहाउने र श्राद्ध गर्नेहरुको भीडले कागबेनी क्षेत्र तिर्थालुमय बनेको थियो। कागबेनीको कालिडण्डकी तटीय क्षेत्रमा श्राद्ध तथा पिण्डदान गर्नेहरुको बाँक्लो घुईचो थियो। कागबेनीमा श्राद्ध गर्न जाने तिर्थालु त्यँहा स्नान र पूजापाठ गरी मुक्तिनाथ दर्शनका लागि उकालो उक्लिने गरेको कागबेनीका पूजारी यज्ञप्रसाद शर्मा गौतमले जानकारी दिए। उनले कोरोना कहरपछि यसपटक उल्लेख्य तिर्थालु मुस्ताङ आएको बताए। यस्तै हिउँदयामपछि र कोरोना न्यूनिकरण हुँदै जाँदा मुस्ताङमा क्रमिकरुपमा पर्यटक वृद्धि हुन थालेको छ। यद्यपी चैते दशैको औँशी तिथिको मेलोमा दुईदिनमा करिव १५ हजार तिर्थालु मुस्ताङ आएको घाँसा प्रहरी चेकपोस्टका ईञ्चार्ज मनहादुर कार्कीले जानकारी दिए। उनका अनुसार २ सय बढी बस, १ हजार बढी मोटसाइ कल र ५ बढी स्कर्भियो जीप आदी भित्रिएका थिए। मुस्ताङ उद्योग वाणिज्य संघका अध्यक्ष खगेन्द्र तुलाचनले कोरोनापछि आन्तरिक तथा भारतीय पर्यटकको उपस्थितीले उत्साहित तुल्याएको जनाए। यस्तै औँशी तिथिमा मुस्ताङको कागबेनीमा हजारौ तिर्थालु मुस्ताङ आउने र उनीहरुको सुविधाका लागि राष्ट्रिय गौरवको बेनी जोमसोम निर्माणधिन सडकको कामसमेत ३ दिनकाम लागि स्थगित गरिएको आयोजनाले जनाएको छ।"
दुई वर्षपछि बन्यो गौशाला नगरपालिकाको भवन,"महोत्तरी : महोत्तरीको गौशाला नगरपालिकाले आफ्नै प्रशासनिक भवनबाट कार्यालय संचालन गर्ने जिल्लामै पहिलो पालिकाकोरुपमा स्थापित भएको छ। १५ पालिका रहेको महोत्तरीमा आफ्नै प्रशासनीक भवनबाट सेवा संचालन गर्ने जिल्लाको एक मात्र पालिका रहेको छ। मासिकरुपमा हजारौं रकम घरभाडामा खर्च गर्दै आएको नगरपालिकाको जग्गा खरिद गरी भवन निर्माण गरिएको हो। नगरस्तरीय बजेटमार्फत साढे ४ करोडको लागतमा अत्याधुनिक सुविधासम्पन्न तीनतल्ले सो प्रशासनीक भवन निर्माण गरिएको हो। गौशाला नगरपालिका४ विर्तामा आधुनिक प्रविधियुक्त सुविधासम्पन्न ३ तल्ले भवनको निर्माण भएको हो। जसको पहिलो र दोस्रो तल्लामा कार्यालय संचालन रहेको छ भने तेस्रो तल्लामा दुई अलग अलग मिटिङ्ग हल बनाईएको छ। हनुमान कन्ट्रक्शन प्रालि काठमाण्डौले सो संरचनाको निर्माण गरेको हो। आर्थिक वर्ष २०७६।०७७ को नगरस्तरीय योजनामार्फत ४ करोड ३७ लाख ८७ हजार ५ सय ३४ रुपैयाँको लागतमा सो प्रशासनीक भवनको निर्माण भएको गौशाला नगरपालिकाले जनाएको छ। भाडामा कार्यालय संचालन गर्दा अनेकौ समस्याहरु आउने गरेको प्रमुख प्रशासकीय अधिकृत वीरेन्द्रजंग थापाले जानकारी दिए। भवन निर्माण भएपश्चात अब जनमुखि तवरले सेवा प्रदान गर्नका लागि नगरपालिका हरेक पक्षले तयार रहेको प्रमुख प्रशासकीय अधिकृत थापाले दावी गरेका छन्। विसं २०७१ सालमा स्थापना भएको गौशाला नगरपालिकाले विभिन्न वाधालाई चिर्दै अन्नतः ७ वर्षपछि सुविधा सम्पन्न प्रशासनीक भवन पाएको नगरपालिकाका उपमेयर आशा लामाले बताईन्। उनले भनिन्, अब नगरपालिकाको घरभाडाबापतको मासिकरुपमा हजारौ रकम बचत हुन्छ। हुन त स्थापना भएकै समयदेखि पालिकाले भवन निर्माणको लागि पहल गर्दै आएको थियो तर विविध प्राविधीक कारणवश सो कार्य पुरा हुन सकेको थिएन्। ५ वर्षे कार्यालयको उपलब्धि मध्यकै सबैभन्दा ठुलो उपलब्धिकोरुपमा नगरको प्रशासनीक भवन निर्माण कार्य नै रहेको मेयर शिवनाथ महतोले बताए। मेयर महतोले भने, नगरभित्र अनेकौ संरचनाको निर्माण भएको छ। जसमध्ये सवैभन्दा उत्कृष्टकोरुपमा यो नै संरचा बनेको हो। सो भवन पूर्वनिर्धारित समयभन्दा ७ महिनापछि मात्र हस्तान्तरण भएको हो। अब कार्यालय परिसरभित्र पानीको फोहोरा फाल्ने संरचना, सवारी पार्किङ्ग लगायतका वाह्य संरचनाहरुको निर्माण कार्य केही दिनमै सम्पन्न हुनेछ। विसं २०६८ साल साउन १ देखि गौशाला नगरपालिकाको स्थापना भएतापनि कार्यान्वयनमा भने २०७१ जेष्ठ ४ देखि आएको थियो। पहिलो चरणमा गौशाला, निगौल र रामनगर गाउँविकास समितिहरू समावेश गरिएको थियो भने पछि वेलगाछी, फुलकाहा, लक्ष्मिनियाँ र भरतपुर गाविसलाई यसमा गाँभिएको थियो।"
"प्रधानमन्त्रीसहित स्वास्थ्य मन्त्री पनि दिल्लीमा, यस्ता छन् स्वास्थ्यका एजेण्डा","काठमाडौंः भारतीय समकक्षी नरेन्द्र मोदीको निमन्त्रणमा प्रधानमन्त्री शेरबहादुर देउवासहितको टोली शुक्रबार भारत पुगेको छ। टोलीमा स्वास्थ्य तथा जनसंख्यामन्त्री विरोध खतिवडा र स्वास्थ्य सचिव डा रोशन पोखरेल पनि रहेका छन्। भारत भ्रमणका क्रममा स्वास्थ्य क्षेत्रमा पनि सहयोग र समझदारी हुने बताइएको छ। भारतले स्वास्थ्य तथा जनसंख्या मन्त्रालयलाई २ सय डायलाइसिस मेसिन उपलब्ध गराउने छ। त्यसैगरी, जिपी कोइराला श्वासप्रस्वास अस्पताललाई प्रतिष्ठानका रुपमा अगाडि बढाउने र यसका लागि भारतले सहयोग गर्ने विषयमा पनि सहमति हुने छ। चिकित्सा शिक्षातर्फ डाक्टरहरुको विशेषज्ञ तह एमडी र एमएसका विद्यार्थीलाई दुवै देशले दुईतिरकै मान्यता दिने समझदारीमा हस्ताक्षर हुनेछ।"
देशभर पेट्रोलियम पदार्थको बिक्रीवितरणमा अवरोध,काठमाडौंः अत्यावश्यक सूचीमा राखिएको पेट्रोलियम पदार्थको बिक्री वितरणमा व्यवसायीहरुले अवरोध सृजना गरेका छन्। नेपाल आयल निगमले आफ्नो घाटा कम गर्न पेट्रोलियम पदार्थको भाउ बढाएसँगै विक्रेता कमिसन नबढाउने निर्णय गरेपछि व्यवसायीहरुले पेट्रोलियम पदार्थको लोडअनलोड ठप्प पारेको हो । राष्ट्रिय पेट्रोलियम व्यवसाय संस्थागत समन्वय समितिले शुक्रबारदेखि अत्यावश्यक पेट्रोलियम पदार्थको लोडअनलोड ठप्प पारेको हो । नेपाल पेट्रोलियम डिलर एसोसिएसनले सरकारले तत्काल आफूहरूको माग पूरा नगरे भोलिदेखि बिक्रीनै बन्द गर्ने चेतावनी दिएको छ।पेट्रोलियम व्यवसायीले ढुवानी ठप्प पारेर आन्दोलन सुरु गरेपछि मुलुकभर इन्धनको अभाव हुन थालेको हो । ढुवानी रोक्दै निगमको डिपोबाटसमेत इन्धन उठाउन छाडेर व्यवसायीले अनिश्चितकालीन आन्दोलन सुरु गरेसँगै अधिकांश पम्पहरु बन्द हुने अवस्थामा पुगेका छन्। पेट्रोलियम पदार्थ (इन्धन)मा मूल्यवृद्धि गरिए पनि नेपाल आयल निगमले कमिसन रकम तथा ढुवानी भाडा नबढाएको भनेर व्यवसायीले आन्दोलन सुरु गरेका हुन् ।
ऐतिहासिक आठराई मदनमेला सुरु,"तेह्रथुम : पूर्वकै ऐतिहासिक आठराई मदनमेला आठराई संक्रान्ति बजारमा सुरु भएको छ। चैत्र २३ गतेसम्म संचालन हुने मेलाको विभिन्न सांस्कृतिक झाँकीहरुसहित सुरु भएको हो। विस २०१५ सालदेखि संक्रान्ति बजारमा लाग्दै आएको मेलालाई स्थानीयहरुले विविधताको महोत्सवकोरुपमा मनाउने गर्दछन्। मेला उद्घाटन समारोहका प्रमुख अतिथि तथा आठराई गाउँपालिकाका अध्यक्ष मानबहादुर लिम्बूले ऐतिहासिक आठराई मदनमेला२०७८ को उद्घाटन गरेका हुन्। कोरोना भाइरसका कारण दुईवर्ष स्थगित भएको पूर्वकै पुरानो मेला यसवर्ष खेलकुद, साँस्कृतिक, साहित्यक तथा मनोरञ्जनात्मक कार्यक्रमहरुको साथ संचालन हुने बताइएको छ। मेलाको प्रमुख आकर्षणकोरुपमा मदन मेमोरीयल पुरुष फुटबलमा १८ टिम, महिला फुटबल ८ टिमले सहभागिता जनाएका छन्। मेलामा ब्याडमिन्टन लगायतका खेलकुदका कार्यक्रमहरु रहेका छन्। लिम्बू समुदायको लोप हुँदै गएको संस्कृति झल्काउने धान नाच प्रतियोगीता पनि मेलाको मुख्य अकर्षणमा रहने आयोजकले जनाएको छ। खेलकुदका कार्यक्रमहरु चैत्र १८ गते विहान ८ बजेदेखि संचालन हुने आठराई मदन मेला आयोजक समितिका अध्यक्ष काजी गुरुङले बताए। मदन मेमोरियल पुरुष फुटबल खेलमा प्रथम हुने टिमले नगर १ लाख २५ हजार रुपैयाँ र दोस्रो हुने टिमले नगद ७५ हजार रुपैयाँसहित ट्रफि, मेडल र प्रमाणपत्र प्राप्त गर्ने आयोजकले जनाएको छ। महिला फुटबल खेलमा प्रथम हुने टिमले नगर ६५ हजार रुपैयाँ र दोस्रो हुने टिमले नगद ४० हजार रुपैयाँसहित ट्रफि, मेडल र प्रमाणपत्र प्राप्त गर्ने बताइएको छ। ब्याडमिन्टन डबल पुरुष (ए)मा प्रथम हुने टिमले नगद २५ हजार रुपैयाँ र दोस्रो हुने टिमले नगद १५ हजार रुपैयाँ, ब्याडमिन्टन डबल पुरुष (बि)मा प्रथम हुने टिमले नगद २० हजार रुपैयाँ र दोस्रो हुने टिमले नगद १३ हजार रुपैयाँ, ब्याडमिन्टन डबल पुरुष (सि)मा प्रथम हुने टिमले नगद १५ हजार रुपैयाँ र दोस्रो हुने टिमले नगद १० हजार रुपैयाँ र ब्याडमिन्टन डबल (महिला)मा प्रथम हुने टिमले नगद १५ हजार रुपैयाँ र दोस्रो हुने टिमले नगद १० हजार रुपैयाँसहित ट्रफि, मेडल र प्रमाणपत्र प्राप्त गर्ने छन्। लिम्बू जातीको पहिचान झल्काउने धान नाच प्रतियोगितामा प्रथम हुने समूहले १८ हजार रुपैयाँ, द्धितीय हुने समूहले १० हजार र तृतीय हुने समुहले ५ हजार रुपैयाँसहित प्रमाणपत्र प्राप्त गर्ने जनाइएको छ। त्यस्तै खुल्ला नृत्यमा प्रथमले १५ हजार, द्धितीयले १० हजार र तृतीयले ५ हजार पाउनेछन्। कविता तर्फ प्रथमले ५ हजार, द्धितीयले ३ हजार र तृतीयले २ हजार पुरस्कार वितरण गरिने आयोजकले जनाएको छ। गैर लिम्बू पालाम, ख्याली तथा हाक्पारेमा प्रथमले १५ हजार रुपैयाँ, द्धितीयले १० हजार रुपैयाँ र तृतीयले ५ हजार रुपैयाँ पुरस्कार रहेको छ। नयाँ वर्ष तथा अक्षतृतीयाको अवसरमा लाग्दै आएको मेलामा स्थानीय उत्पादनहरुको प्रर्दशनी र व्यापार हुने गर्दछ। पूर्वका विभिन्न जिल्लाबाट खेलकुदका कार्यक्रममा सहभागी हुने गर्दछन्। मेलामा आन्तरिक तथा बाह्य पर्यटकहरु आठराईमा फूल्ने विभिन्न प्रजातीका लालिगुराँस र संक्रान्तिबजारबाट देखिने विभिन्न हिमशृङखलाको दृश्यावोलकन गरी रमाउने गर्दछन्। संक्रान्तिबजारमा विस २०१५ सालदेखि अक्षतृतीयाको अवसरमा लाग्दै आएको मदन मेला सशस्त्र हिंसाका बेला सञ्चलान हुन छाडेको थियो। संक्रान्तिबजारमा तत्कालिन रानी जगदम्बाले स्व पति मदन शम्शेरको स्मृतिमा मदन ट्रष्ट खडा गरी मदन धारा, जगदम्बा दातब्य औषधालय, अतिथि भवन र रानी चौतारा निर्माण सँगै मदन मेला संचालन भएको बताइएको छ। मदन ट्रष्टका संरक्षक दिक्षितको पहलमा पुनः नयाँ वर्षको अवसर पारेर २०६८ सालदेखि मेलालाई निरन्तरता दिइएको थियो। संक्रान्तिबजारमै रहेको अतिथि भवन माओवादीले सशस्त्र हिंसाका बेला ध्वस्त पारेका थिए। द्धन्द्ध कालदेखिनै बन्द भएको औषधालय अहिलेसम्म संचलानमा आउन सकेको छैन्। मदन मेला पुनस्थापित भएर मदन ट्रष्टको सहयोगमा स्थानीयको अगुवाईमा मेला संचलान हुदै आएको छ।"
सुदूरपश्चिमाञ्चल एकेडेमी सुदूरपश्चिम स्पोर्टस अवार्डको मुख्य प्रायोजक,"धनगढी : तेस्रो सुदूरपश्चिम स्पोर्टस अवार्ड २०७८ लाई सुदूरपश्चिमाञ्चल एकेडेमीले मुख्य प्रायोजन गरेको छ। धनगढीमा रहेको निजि क्षेत्रको प्रतिष्ठित क्याम्पस सुदूरपश्चिमाञ्चल एकेडेमी (एसपिए) ले मुख्य प्रायोजन गरेसँगै अवार्डको नाम एसपिए सुदूरपश्चिम स्पोर्टस अवार्ड रहने भएको छ। देशकै सर्वाधिक धनराशीको एसपिए कप क्रिकेट प्रतियोगिता आयोजना गरिसकेको कलेजले खेलकुद क्षेत्रमा पनि अग्रसर हुदैं आएको छ। वर्षेनी एसपिए महिला मेयर कप पनि आयोजना हुँदै आएको छ। नेपाल खेलकुद पत्रकार मञ्च कैलालीका अध्यक्ष सीताराम ओझा र सुदुरपश्चिमाञ्चल एकेडेमीका निर्देशक सुवाश शाहीबीच प्रायोजन सम्बन्धी सम्झौतापत्रमा हस्ताक्षर भएको छ। प्रायोजनपछि बोल्दै एसपिएका निर्देशक शाहीले अवार्डसँग जोडिन पाउँदा खुशी लागेको बताए। लामो समयदेखि खेलकुद क्षेत्रमा सक्रिय शाहीले आगामी दिनमा अवार्डसँग निरन्तर जोडिएर साथ दिने प्रतिबद्धता जनाए। अवार्डको तेस्रो संस्करणको तयारी तीव्ररुपमा भईरहेको छ। उच्च प्रदर्शन गरेका राष्ट्रिय तथा अन्तर्राष्ट्रिय क्षेत्रमा सफल भएका खेलाडी र प्रशिक्षक गरी विभिन्न ८ विधामा अवार्ड दिइने छ। उत्कृष्ट खेलाडी पुरुष र महिला, उत्कृष्ट प्रशिक्षक, वर्ष युवा खेलाडी, स्पेसल अवार्ड, लाइफ टाइम एचिभमेन्ट अवार्ड, सुदूरपश्चिम आइकन महिला र पुरुष विधामा अवार्ड प्रदान गरिनेछ। उत्कृष्ट खेलाडी पुरुष र महिला विधाका विजेतालाई ३५३५ हजार, उत्कृष्ट प्रशिक्षकलाई ३० हजार, वर्ष युवा खेलाडी, स्पेसल अवार्ड र लाइफ टाइम एचिभमेन्ट अवार्डका विजेतालाई २५२५ हजार नगदबाट पुरस्कृत गरिने आयोजक नेपाल खेलकुद पत्रकार मञ्च कैलालीले जनाएको छ। यस्तै सुदूरपश्चिम आइकन महिला र पुरुष विधाका विजेतालाई नगद २० हजार सहित ट्रफी, मेडल र प्रमाणपत्र प्रदान गरिनेछ। सुदूरपश्चिम स्पोर्टस अवार्डको तेस्रो संस्करणको मुख्य प्रवर्द्धकमा सुदूरपश्चिम प्रदेश खेलकुद परिषद् रहेको छ। त्यस्तै वर्षको पुरुष खेलाडी विधालाई काठमाण्डौंको मास ह्युम रिर्सोस र वर्ष महिला खेलाडी विधालाई वनदेवी युवा क्लबले प्रायोजन गरेको छ। सहप्रायोजकमा केल्मी रहेको छ।"
चराङछोसेर सडकको काम पुनः सञ्चालनमा,"जोमसोम : गण्डकी प्रदेशकै लाइफलाइन मानिएको उत्तरदक्षिण जोड्ने राष्ट्रिय गौरवको आयोजना बेनीजोमसोमकोरला सडकअन्तर्गतको चराङछोसेर सडकको काम तीन वर्षपछि पूनः सञ्चालनमा आएको कालिगण्डकी करिडोर जोमसोमले जनाएको छ। राष्ट्रिय गौरवको कोरला सडकअन्तर्गत पहिलो चरणमा सडक स्तरोन्नति थालिएको जोमसोमकोरला सडकको ७ प्याकेजमध्ये ६ खण्डको काम पुरा भइसक्दा कोरोना कहर अघिबाट चराङछोसेर २५ किमी सडक ठेकेदार कम्पनीका कारण लामो समयदेखि अलपत्र परिरहेको थियो। राष्ट्रिय गौरवको जोमसोमकोरला १ सय १० किमी सडक स्तरोन्नति कार्य २०७३०७४ देखि सुरु गरिएको थियो। तर, जोमसोमकोरला सडकको ६ खण्डमा काम गर्ने निर्माण कम्पनीले २०७६ अघि नै काम सकेर कालिगण्डकी करिडोरलाई हस्तान्तरण गरिसकेको भएपनि चराङछोसेर खण्डमा सडक निर्माणको जिम्मा लिएको तामाङ गौरी कोशी एण्ड न्यौपाने जेभीले ६५ प्रतिशत काम सम्पन्न गरेपछि सडक निर्माणको काम अलपत्र छाडेको थियो। त्यसपछि उक्त खण्डको जिम्मा सप्तकोशी जलाधार कन्ट्रक्सनले लिए पनि उसले काम गर्न नसक्दा उक्त सडकखण्डको काम अलपत्र परेको थियो। अहिले सो खण्डको काम भूमी कन्ट्रक्सनले लिएको छ। कन्ट्रक्सनले गत आइतबार देखि ३ वटा सडक खन्ने उपकरण र करिव सय जना मजदुर परिचालन गरी काम सुरु गरेको आयोजना प्रमुख जगत प्रजापतीले जानकारी दिए। निर्माण कम्पनी र ठेकेदारका कारण ढिलासुस्ती भएको सडकखण्डको काम आइतबारदेखि पुनः निर्माण सुरु भएको उनले उल्लेख गरे। उनले चराङ छोसेर खण्डमा कटिङ, सवबेश र सडक नाली लगायतका स्टक्चर निर्माण गर्नुपर्ने बताए। उनले लामो समयदेखि अलपत्र चराङछोसेर सडकको काम चालु आर्थिक वर्षभित्रै सक्ने गरी निर्माण कम्पनीलाई कार्यक्षेत्रमा परिचालन गरिएको उल्लेख गरे। यस्तै, चराङछोसेर सडकखण्ड अलपत्र पारेको निर्माण कन्ट्रक्सनले जिम्मा लिएको बेनीजोमसोम सडकको चौथो खण्डको काम समेत अलपत्र छ। दुबै प्याकेज पछिल्लो समय सप्तकोशी जलाधार कन्ट्रक्सनले लिए पनि उसले समेत काम गर्न नसक्दा भूमी कन्ट्रक्सनले जिम्मा लिएको छ। आयोजना प्रमुख जगत प्रजापतीले चराङछोसेर जस्तै, कोवाङ जोमसोमको अलपत्र कामलाई अघि बढाउने प्रयास भइरहेको जानकारी दिए। राष्ट्रिय गौरवको बेनीजोमसोमकोरला सडकको हालसम्मको भौतिक प्रगति ६५ प्रतिशत र वित्तीय प्रगति ६० प्रतिशत रहेको आयोजनाले जनाएको छ। बेनीजोमसोमकोरला सडकअन्तर्गत कालोपत्रे, ग्राभेल र सडक पुलतर्फ ७ करोड ५५ लाखको ठेक्का सम्झौता भएकोमा ५ अर्ब ४० करोड रुपैयाँ खर्च भइसकेको जनाईएको छ।"
"प्रधानमन्त्री देउवा नयाँ दिल्लीमा, राज्यमन्त्री भट्टले गरे स्वागत",नयाँ दिल्ली : प्रधानमन्त्री शेरबहादुर देउवा तीन दिने भारत भ्रमणका सिलसिलामा नयाँ दिल्ली आइपुगेका छन्। देउवालाई इन्दिरा गान्धि अन्तर्राष्ट्रिय विमानस्थलमा भारतीय रक्षा राज्यमन्त्री अजय भट्ट्ले स्वागत गरेका छन्। देउवाको स्वागतमा दिल्लीको विमानस्थलदेखि चाणक्यपुरीस्थित भीआइपी एरिया र देउवा बस्ने होटल आइसीटी मौर्यसम्म झकिझकाउ र सिंगारिएको छ। प्रधानमन्त्री देउवा ३१ सदस्यीय प्रतिनिधिमण्डलको नेतृत्व गर्दै शुक्रबार भारत भ्रमणमा आएका हुन्। देउवाले विदेशमन्त्री एस जयशंकरबाट भेटघाट सुरु गर्नेछन्। होटल आइटीसी मौर्यमा शिष्टाचार भेट गर्ने कार्यक्रम छ। त्यसलगत्तै भारतीय जनता पार्टीका राष्ट्रिय अध्यक्ष जेपी अड्डाको निमन्त्रणा स्वीकार गर्दै देउवा भाजपा मुख्यालय दिनदयाल उपाध्याय मार्ग पुग्नेछ। देउवालाई भाजपाले स्वागत तथा सम्मान गर्ने कार्यक्रम छ। आजै साँझ ७ बजे नेपाली राजदूतावासमा आयोजित रात्रिभोजमा देउवा सरिक हुनेछन्। भोलि देउवाले समकक्षी नरेन्द्र मोदीसँग शिष्टाचार तथा द्विपक्षीय भेटवार्ता गर्ने कार्यक्रम छ। भोलि दिउँसो भारतीय मल्टिनेसनल कम्पनीका सीइओहरुसँग वार्ता गर्ने देउवाले साँझ उपराष्ट्रपति वैंकटेश नायडुसँग शिष्टाचार भेट गर्नेछन्। आइतबार विहान देउवा बनारस जाने कार्यक्रम छ। बनारसमा देउवाले काशी विश्वनाथको दर्शनलगायत धार्मिक भ्रमण गर्नेछन्। देउवाको सम्मानमा योगी आदित्यनाथले दिवाभोज आयोजना गरेका छन्। उनी त्यहीँ दिन साँझ दिल्ली हुँदै काठमाडौं फर्किनेछन्।
प्रधानमन्त्री देउवालाई भारतीय रक्षा राज्यमन्त्रीले विमानस्थलमा स्वागत गर्ने,"नयाँ दिल्ली : भारतीय रक्षा राज्यमन्त्री अजय भटट्ले प्रधानमन्त्री शेरबहादुर देउवालाई इन्दिरागान्धी अन्तर्राष्ट्रिय विमानस्थलमा स्वागत गर्ने भएका छन् । यसअघि प्रधानमन्त्री देउवालाई भारतका विदेशमन्त्री यस जयशंकरले विमानस्थलमा स्वागत गर्ने भनिए पनि उनी होटलमा भेट्न जाने भएपछि रक्षा राज्यमन्त्रीले स्वागत गर्न लागेका हुन्। प्रधानमन्त्री देउवा भारतीय प्रधानमन्त्री नरेन्द्र मोदीको निमन्त्रणामा शुक्रबार भारत प्रस्थान गरेका हुन् । ५० सदस्यीय टोलीको नेतृत्व गर्दै प्रधानमन्त्री देउवा भारतको औपचारिक भ्रमणमा गएका हुन्। पाँचौं पटक प्रधानमन्त्री भएपछि देउवा भारत भ्रमणमा गएका हुन्। प्रधानमन्त्रीको विदाइका लागि सभामुख अग्निप्रसाद सापकोटा, कांग्रेसका उपसभापति पूर्णबहादुर खड्का, पार्टीका प्रवक्ता प्रकाशशरण महतलगायतका नेताहरु त्रिभुवन अन्तराष्ट्रिय विमानस्थल पुगेका थिए। प्रधानमन्त्रीका साथमा उनकी पत्नी डा आरजु राणा देउवा पनि सहभागी छन्। यस्तै भ्रमण टोलीमा परराष्ट्रमन्त्री डा नारायण खड्काकासाथै अन्य वरिष्ठ मन्त्री, सचिव र अधिकारी सहभागी छन्। उक्त भ्रमणले नेपाल र भारतबीचको बहुआयामिक, सदियौं पुरानो र सौहार्दपूर्ण सम्बन्धलाई थप प्रगाढ बनाउने विश्वास लिएको छ। नेपालबाट प्रधानमन्त्रीस्तरको भारत भ्रमण यो चार वर्षपछि भएको हो। यसअघि केपी शर्मा ओली प्रधानमन्त्री हुँदा भारत गएका थिए। भारतीय प्रधानमन्त्री मोदी पनि नेपाल आएका थिए। प्रधानमन्त्री देउवाले भारतमा रहदा शनिबार समकक्षी नरेन्द्र मोदीसँग द्विपक्षीय वार्ता गर्नेछन् ।"
'अफगानिस्तानमा ९० लाख मानिस भोकमरीको जोखिममा',"काबुल : अफगानिस्तानको मानवीय अवस्थालाई मूल्याङ्कन गर्दै संयुक्त राष्ट्रसंघका महासचिव एन्टोनियो गुटेर्रेसले अफगानिस्तानमा ९० लाख मानिस भोकमरीको जोखिममा रहेको बताएका छन्। गुटरेसले ट्वीटरमा लेखेका छन्, 'अफगानिस्तानको अर्थतन्त्र ध्वस्त भएको र संयुक्त राष्ट्रसंघ र यसका साझेदारहरूले जीवन बचाउने सहायता प्रदान गर्न जारी राख्नका लागि दाताहरूलाई सहयोगका निम्ति आह्वान गरेका छन्।' विगतका महिनाहरूमा अफगानिस्तानमा मानवीय अवस्था डरलाग्दो रूपमा बिग्रिएको छ। नब्बे लाख मानिसहरू भोकमरीको जोखिममा छन्। अर्थव्यवस्था ध्वस्त भएको छ। गत वर्ष अगस्टमा अफगान सरकारको पतन र तालिबान सत्तामा फर्किएपछि अफगानिस्तानमा मानवअधिकारको अवस्था नाजुक भएको छ। देशमा द्वन्द्व समाप्त भए पनि मानवअधिकारको गम्भीर उल्लङ्घन जारी छ। तालिबानले गैरन्यायिक मृत्युदण्ड, जबरजस्ती बेपत्ता, यातना, स्वेच्छाचारी नजरबन्द, महिला र केटीहरूको अधिकारको ठूलो रोलब्याक, सेन्सरशिप र मिडियाविरुद्ध आक्रमणहरू सहित मानवअधिकार उल्लङ्घनहरू जारी राखेको छ। यसबाहेक अफगानिस्तानका मानिसहरूले पनि अभूतपूर्व मानवीय सङ्कटको सामना गरिरहेका छन् जुन अन्तरराष्ट्रिय समुदाय, विशेष गरी अमेरिकाले अफगानिस्तानलाई सहायता कोष र विश्वव्यापी वित्तीय प्रणालीमा पहुँच गर्नबाट रोकेको निर्णय यथावत छ।"
कार्यबाहक प्रधानमन्त्रीको जिम्मेवारी गृहमन्त्री बालकृष्ण खाँणलाई,काठमाडौं : गृहमन्त्री बालकृष्ण खाँणलाई कार्यबाहक प्रधानमन्त्रीको जिम्मेवारी दिइएको छ । राष्ट्रपति विद्यादेवी भण्डारीले प्रधानमन्त्री शेरबहादुर देउवा भारतको औपचारिक भ्रमणमा गएपछि गृहमन्त्री खाँणलाई कार्यबाहक प्रधानमन्त्रीको जिम्मेवारी दिएकी हुन् । खाँणलाई प्रधानमन्त्रीले गर्ने दैनिक प्रशासनिक कार्य गर्ने गरी अख्तियारी दिएको राष्ट्रपति कार्यालयले जनाएको छ । प्रधानमन्त्री देउवा भारतीय प्रधानमन्त्री नरेन्द्र मोदीको निमन्त्रणामा शुक्रबार नयाँ दिल्ली प्रस्थान गरेका छन्। ५० सदस्यीय टोलीको नेतृत्व गर्दै प्रधानमन्त्री देउवा भारतको औपचारिक भ्रमणमा गएका हुन्।
आवश्यकता र प्राथमिकताका आधारमा चुनावी तालमेल : अध्यक्ष लिङ्देन,"उदयपुर : राप्रपाका अध्यक्ष राजेन्द्र लिङ्देनले स्थानीय आवश्यकता र प्राथामिकताका आधारमा चुनावी तालमेल हुन सक्ने बताएका छन्। स्थानीय तहको निर्वाचनलाई लक्षित गरी पार्टीले सदरमुकाम गाइघाटमा आयोजना गरेको जनसभालाई सम्बोधन गर्न शुक्रबार आईपुगेका अध्यक्ष लिङ्देनले पत्रकारसँगको भेटघाटमा यस्तो बताएका हुन्। उनले स्थानीय आवश्यकता र औचित्यका आधारमा प्राथामिकता निर्धारण गरी चुनावी अभियानामा जान सकिने बताए। यधिप चुनावी गठबन्धन गर्ने अहिले पार्टीको त्यस्तो आधिकारिक निर्णय भईनसकेको उनले बताए। हामी भुगोल केन्द्रित अभियानमा छौ, त्यहीँ भएर उदयपुर आईपुगेका छौ, उनले भने, यहाँको वस्तुगत अवस्था गहन ढंगले अध्ययन र विश्लेषण गर्छौ र नेता कार्यकर्ताको भावना बुझेर तालेमल गर्न सक्छौ। अघिल्लो स्थानीय तहको निर्वाचनमा देशभर ४० प्रतिशत ठाउँमा हाम्रा उम्मेदवार रहे, अध्यक्ष लिङ्देनले भने, यो पटक सबै ठाउँमा हाम्रो उम्मेदवार रहन्छ। उनले थपे, सकेसम्म कसैसँगै तालमेल नगरी एकल उमेदवारी दिने सोचमा छौ, यसले आगामी दिनमा हाम्रो कार्यादेश पनि बन्छ, यदि त्यसो नभई गठबन्धन भए समझदारीमा उम्मेदवार हुन्छन्। संघीय सांसदसमेत रहेका अध्यक्ष लिङ्देनले भने, जसरी सिंहदरवारको अधिकार गाउँमा पुगेको छ, त्यसरी नै त्यहाँको विकृति, विसंगती तल्लो तहसम्म पुगेको छ। अघिकार भित्रिएसँगै स्थानीय तहमा भ्रष्टचारहरु संस्थागत हुन थालेकाले राप्रपाले भ्रष्टचारको विरुद्ध र सुशासनको पंक्षमा अभियान सुरु गरेको उनले स्पष्ट पारे। उनले आगामी स्थानीय तहको निर्वाचनमा राप्रपाबाट विजयी भएका ठाउँमा १२ कक्षासम्म नि:शुल्क र गुणस्तरिय शिक्षा प्रदान गरिने, प्रत्येक नागरिकलाई आधारभूत स्वास्थ्य सेवामा पहुँच पुर्याउने, कृषि पेसालाई रोजगारमा जोड्ने, उत्पादित बस्तुको बजारिकरण गर्ने योजना रहेको बताए। अध्यक्ष लिङ्देनले अस्पताल पुर्याइएका विरामीको उपचारमा लापरवाही हुन नदिन र कोही पनि उपचार नै नपाई मृत्यु नहोस भन्नका लागि त्यहीँ किसिमको व्यवस्था गर्ने योजना रहेको बताए। उनले जेष्ठ नागरिकलाई कम्तिमा महिनामा एक पटक घरमै पुगेर स्वास्थ्य सेवा उपलब्ध गराउने गरी कार्यक्रम अघि बढाईने बताए। उनले नेपाली जनताले अहिले संसदमा रहेका ठूला दलको विकल्प खोजी गरेकाले त्यो विकल्पमा राप्रपा सक्षम रहेको स्पष्ट पारे। खर्चिलो निर्वाचन प्रकृयातर्फ लक्षित गर्दै भने, आर्थिक अवस्था कमजोर भएका सामान्य नेता कार्यकर्ता निर्वाचनमा उठ्न नसक्ने अवस्था भएकाले असमान किसिमको यस्तो व्यवस्था खारेजी गर्नुपर्छ। पत्रकार भेटघाट पछि आयोजित जनसभामा राप्रपाका अध्यक्ष लिङ्देन, पुर्वमन्त्री तथा पार्टीका वरिष्ठ नेता हरिबहादुर बस्नेत, उपाध्यक्ष विक्रम पाण्डे, प्रवक्ता ज्ञानेन्द्र शाही, १ नम्बर प्रदेशका अध्यक्ष राम थापा, केन्द्रीय सदस्य रामकुमार सुब्बा लगायतले सम्बोधन गरेको जिल्ला अध्यक्ष धुब्र रायमाझीले बताए। उनले जनसभामा ठूलो संख्यामा पार्टी प्रवेश गरेको बताए।"
प्रधानमन्त्री देउवा भारत प्रस्थान,"काठमाडौं : प्रधानमन्त्री शेरबहादुर देउवा भारत प्रस्थान गरेका छन्। ५० सदस्यीय टोलीको नेतृत्व गर्दै प्रधानमन्त्री देउवा भारतको औपचारिक भ्रमणमा गएका हुन्। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणामा नयाँ दिल्ली गएका हुन्। प्रधानमन्त्रीको विदाइका लागि सभामुख अग्निप्रसाद सापकोटा, कांग्रेसका उपसभापति पूर्णबहादुर खड्का, पार्टीका प्रवक्ता प्रकाशशरण महतलगायतका नेताहरु त्रिभुवन अन्तराष्ट्रिय विमानस्थल पुगेका थिए। प्रधानमन्त्रीका साथमा उनकी पत्नी डा आरजु राणा देउवा पनि सहभागी छन्। यस्तै भ्रमण टोलीमा परराष्ट्रमन्त्री डा नारायण खड्काकासाथै अन्य वरिष्ठ मन्त्री, सचिव र अधिकारी सहभागी छन्। उक्त भ्रमणले नेपाल र भारतबीचको बहुआयामिक, सदियौं पुरानो र सौहार्दपूर्ण सम्बन्धलाई थप प्रगाढ बनाउने विश्वास लिएको छ। नेपालबाट प्रधानमन्त्रीस्तरको भारत भ्रमण यो चार वर्षपछि भएको हो। यसअघि केपी शर्मा ओली प्रधानमन्त्री हुँदा भारत गएका थिए। भारतीय प्रधानमन्त्री मोदी पनि नेपाल आएका थिए। भ्रमणका क्रममा प्रधानमन्त्रीले भारतका उपराष्ट्रपतिसँग शिष्टाचार भेट गर्ने कार्यक्रम छ। प्रधानमन्त्रीले चैत १९ गते हैदरावाद हाउसमा भारतका प्रधानमन्त्री मोदीसँग प्रतिनिधिमण्डलस्तरीय वार्ता गर्ने तय भएको छ। मोदीले प्रधानमन्त्री देउवा र प्रतिनिधिमण्डलको सम्मानमा दिवा भोजको आयोजना गर्ने तालिका बनेको छ। प्रधानमन्त्री देउवासँग विदेशमन्त्री एस जयशंकर तथा भारत सरकारका राष्ट्रिय सुरक्षा सल्लाहकारले शिष्टाचार भेट गर्ने भएका छन्। नयाँदिल्लीमा रहँदा प्रधानमन्त्री देउवाले व्यापारी समुदायको भेलालाई सम्बोधन गर्ने कार्यक्रम छ। काठमाडौं फर्किनुअघि चैत २० गते वाराणसी भ्रमण गर्ने भएका छन्। भ्रमणका क्रममा प्रधानमन्त्री देउवा र भारतीय समकक्षी मोदीले संयुक्त रूपमा जनकपुरजयनगर रेलको भर्चुअल उद्घाटन गर्ने तयारी रहेको मन्त्रालयका अधिकारीको भनाइ छ। भारतले स्थानीय तह निर्वाचनका लागि विभिन्न सहयोग घोषणा गर्नेलगायत तयारी पनि भइरहेको छ। नयाँ दिल्लीमा भ्रमणको तयारी गर्न भारतका लागि नवनियुक्त नेपाली राजदूत डा शंकर शर्मा सक्रिय भएका छन्। नेपालभारत सम्बन्धबारे जानकार कूटनीतिज्ञले नेपालले उठाउनै पर्ने मुद्दाबारे चर्चा गरेका छन्। उनीहरूले कालापानी, लिम्पियाधुरा, लिपुलेकदेखि सुस्तासम्मको सीमा समस्या, असमान पानी वितरण र डुबानको समस्या, भारतीय लगानी, व्यापारघाटा, नेपाली वस्तुलाई भारतीय बजारको सहज उपलब्धतालगायत विषय छुटाउन नहुने सुझाव दिएका छन्। देउवा चौथोपटक प्रधानमन्त्री हुँदा उनको भारत भ्रमणका क्रममा २०७४ भदौ ८ गते दुई देशबीच आठ सम्झौता भएको थियो।"
यस्ता छन् मन्त्रिपरिषद् बैठकका निर्णय,"काठमाडौंः सरकारले ४३ जिल्लामा भूमि आयोगको अध्यक्ष नियुक्त गर्ने निर्णय गरेको छ। बिहीबारको मन्त्रिपरिषद् बैठकका निर्णय सार्वजनिक गर्दै सरकारका प्रवक्ता, सञ्चार तथा सूचना प्रविधिमन्त्री ज्ञानेन्द्रबहादुर कार्कीले ४३ जिल्लामा भूमि आयोगको अध्यक्ष नियुक्त गरेको जानकारी दिए। यस्तै बैठकले अरुण३ जलविद्युत परियोजनाको पहुँच मार्गअन्तर्गत छ्याङकुटीदिदिङ खण्डको जग्गाको छुट मुआब्जा वितरण गर्ने निर्णय गरेको छ । विश्व बैंक र अन्तर्राष्ट्रिय मुद्रा कोषको संयुक्त वसन्तकालीन बैठकमा नेपालको सहभागीताका लागि अर्थमन्त्रीको नेतृत्वमा प्रतिनिधिमण्डल गठन गर्ने निर्णय गरेको छ । न्यूनतम पारिश्रमिक निर्धारण समितिको अध्यक्ष पदमा संगीता खड्का र गोरखापत्र संस्थानको महाप्रबन्धक पदमा लालबहादुर ऐरीलाई नियुक्त गर्ने निर्णय पनि गरेको छ । बैठकले उत्पादनमुलक उद्योगलाई औधोगिक प्रयोजनका लागि आवश्यक पर्ने कच्चा पदार्थ सुपारी, केराउ र मरिचलाई व्यवस्थित गर्ने सम्बन्धी कार्यविधि स्वीकृत गर्ने निर्णय भएको प्रवक्ता कार्कीले जानकारी जानकारी दिए ।"
सुर्तीजन्य पदार्थमा कर बढाउन सुझाव,"काठमाडौं : स्थानीय निकायको निर्वाचनका सन्दर्भमा निर्माण हुने घोषणापत्रमा सुर्तिजन्य पदार्थमा कर वृद्धिका लागि विज्ञहरूले सुझाव दिएका छन्। नेपाल अर्बुद रोग निवारण संस्थाको आयोजनामा बिहीबार काठमाडौंमा भएको कार्यक्रममा विभिन्न दलका नेता एवं चिकित्सकहरूले सुर्तिजन्य पदार्थमा कर वृद्धिका लागि सुझाव दिएका हुन्। सुर्तीजन्य पदार्थको सेवन र व्यापारलाई उचित नियन्त्रण गरी वर्षेनी हुने गरेको ४० अर्ब रुपैयाँको आर्थिक क्षतिलाई कम गर्ने सुझाव पनि कार्यक्रममा दिइएको थियो। आउँदो आर्थिक वर्षको बजेटमा गत वर्षको निर्णयलाई समेट्दै सुर्तीजन्य पदार्थमा लाग्ने करलाई अझ प्रभावकारी बनाउन ३५ देखि ६० प्रतिशतले वृद्धि गरी कम्तिमा पनि भारतको स्तरमा पुर्याउन पनि विज्ञले सुझाव दिए। हाल नेपालमा सुर्तीजन्य पदार्थ सेवन गर्नेको संख्या निकै उच्च अर्थात् ३२ प्रतिशत रहेको नेपाल विकास अनुसन्धान प्रतिष्ठानका महासचिव डा जयकुमार गुरुङले बताए। उनका अनुसार प्रत्येक वर्ष नेपालमा सुर्तीजन्य पदार्थको सेवनले ३७ हजार ५ सय २३ अर्थात् प्रतिघण्टा ४ जना भन्दा धेरै मानिसले ज्यान गुमाइरहेका छन्। जुन संख्याले नेपालको जम्मा मृत्युदरको १९४१ प्रतिशत ओगट्छ। दैनिक उपभोग्य वस्तुहरू र आयस्रोतको तुलनामा सुर्तीजन्य पदार्थको मुल्य धेरै सस्तो र वर्षेनी हुने वृद्धि नगन्य रहेको पनि महासचिव डा गुरुङले बताए। उनका अनुसार १०० जना मानिसमा गरिएको एक अनुसन्धानमा ३२ जनाले सुर्तिजन्य पदार्थ सेवन गर्ने गरेको पाइयो। सेवन गर्नेमा महिलाभन्दा पुरुष ४ गुणा बढी रहेको देखियो। सुर्तीजन्य पदार्थ सेवन गर्नेमा धेरै जसो शिक्षित व्यक्ति नै रहेको र कतिपय आर्थिक अवस्था कमजोर भएका पनि रहेको उनले बताए। त्यसैले यस्तो सेवनलाई नियन्त्रण गर्न सरकारले कर बढाउनुपर्नेमा उनले जोड दिए। काठमाडौं महानगरपालीकाकी उपमेयर हरी प्रभा खड्कीले अनुगमनलाई फितलो बनाउन नहुनेमा जोड दिइन्। काठमाडौंलाई हरियाली बनाउने आफ्नो लक्ष्य पनि उनले सुनाइन्। सुर्तीजन्य पदार्थमा धेरै जसो युवाहरू नै लागेकाले यसमा बढी कर लगाएमा जनताले कमै किन्ने उनको भनाइ छ। नेपाल मेडिकल एसोसिएनका अध्यक्ष डालोचन कार्कीले सुर्तिजन्य पदार्थको सेवनले क्यान्सर भएर विभिन्न अनुदान माग्नुभन्दा क्यान्सर हुनै नदिनु महत्वपूर्ण कुरा भएको बताए। नेपाल अर्बुद रोग निवारण संस्थाका केन्द्रीय अध्यक्ष महेश श्रेष्ठले स्थानीय चुनाव आउन लागेको सन्दर्भमा सुर्तिजन्य पदार्थमा कर वृद्धि गरी सचेतना जगाउनु सान्दर्भिक भएको बताए। कार्यक्रममा नेपाल अर्बुद रोग निवारण संस्थाका सदस्य डाप्रकाशराज न्यौपानेले सुर्तिजन्य पदार्थको प्रयोगबाट हुने क्यान्सर रोगबारे प्रस्तुती दिए। कार्यक्रममा राष्ट्रिय प्रजातन्त्र पार्टीका प्रवक्ता भक्ति सिटौला, नेकपा समाजवादी पार्टीका डावंशीधर मिश्र, नेकपा माओवादी केन्द्रका गणेश शाहलगायतले सुर्तिजन्य पदार्थमा कर वृद्धिका लागि पहल गरे।"
माइती नेपाल फुटबल प्रतियोगिता : सयपत्री विजयी,"काठमाडौं : माइती नेपालले आयोजना गरेको फुटबल प्रतियोगितामा श्रमिक महिलाको समूह सयपत्रीले जित हासिल गरेको छ । माइती नेपालको ३० औं वार्षिकोत्सवको अवसरमा शुक्रबार सानो गौचरनस्थित फुटबल मैदानमा उक्त प्रतियोगिता सम्पन्न भएको हो । सोही मैदानमा स्याक रेस, स्पुन रेस, ताइकोन्डोलगायतका खेल पनि खेलाइएको थियो । स्काक रेस र स्पुन रेसमा माइती नेपालकी लक्ष्मी गौतमले जित हात पारिन् । कार्यक्रममा माइती नेपालकी अध्यक्ष अनुराधा कोइरालाले श्रमिक महिलाले कहिले पनि यसरी मैदानमा खेल्ने अवसर नपाएकाले उनीहरूको आँट, जोस र प्रतिवद्धता प्रशंसायोग्य रहेको बताइन् । सानो गौचरनको मैदानमा बालबालिकाहरूले प्रायः विभिन्न खेल खेलिरहने हुनाले उक्त मैदानलाई पनि राम्रो रंगशाला बनाउन पहल गरिनुपर्ने उनको भनाइ छ । बालबालिकालाई हातमा आइफोन वा अन्य कुनै फोन दिनुभन्दा उनीहरूलाई कुनै पनि शारीरिक खेलप्रति उत्प्रेरित गर्दा जीवनमा अगाडि बढ्न सक्ने कोइरालाले बताइन् । 'फोनले बच्चालाई कहिले ठूलो बनाउँदैन । फोन दिने अभिभावकले गलत गरिरहेकाले आफ्ना नानीहरूलाई खेल खेल्न हौशला दिनुपर्छ,' उनले भनिन् । कार्यक्रमका प्रमुख अतिथि पूर्वप्रहरी महानिरीक्षक अच्युतकृष्ण खरेल, कलाकार भुवन चन्द, बसुन्धरा भुषाल, चैतन्य मिश्रलगायतले खेलकुदका विजेताहरूलाई पुरस्कार वितरण गरे । पुरस्कार वितरण पछि बोल्दै प्रमुख अतिथी खरेलले खेल र जीवन एउटै रहेको र जसरी जीवनमा हरेक कुरा जितिँदैन, खेलमा पनि जित हार जे भए पनि स्वीकार्नु पर्ने प्रतिक्रिया दिए । 'जीवनको लामो यात्रामा मानिसको हार जित भइ नै रहन्छ, त्यसैगरी खेलकुदमा पनि सधैं जित्न सकिदैन । त्यसैले हारजित भइरहन्छ । खेल्ने र हारजित हुने भन्दा खेलमा भाग लिनु महत्वपूर्ण हो,'उनले भने । कुनै पनि राम्रो खेलाडी देशको नराम्रो नागरिक हुन सक्दैन भन्दै खेलकुदले मानिसमा समष्टिगत रूपमा असल गुणहरुको विकास गर्ने उनको विचार छ । खेलकै कारण मानिसको जीवन अनुशासित हुने र उसले हर क्षेत्रमा सफलता हासिल गर्ने उनले बताए । 'सफलता प्राप्त गर्न छोटो बाटो छैन इमान्दारीता र मेहेनतले मात्र सम्भव हुन्छ,' उनले भने । कार्यक्रममा माइती नेपालका कार्यकारी निर्देशक विश्व खड्काले जीवनमा विभिन्न ठक्करहरुको सामाना गरेका दिदीबहिनीलाई समावेश गराएर खेल खेलाइएको बताए । खेलकुदका कार्यक्रममार्फत महिलाको आत्मसम्मान र आत्मबल बढाउनु मुख्य उदेश्य रहेको उनले जनाए । नेपालमा रहेको महिला हिंसा र मानव बेचबिखन अन्त्यको अभियानमा माइती नेपाल लागेकोमा यसको नियन्त्रणका लागि सबैको सामूहिक प्रयास आवश्यक रहेको उनले औंल्याए ।"
दक्षिण कोरीयामा वायु सेनाको ट्रेनर विमान दुर्घटना,"सियोल : दक्षिण कोरियामा वायु सेनाको ट्रेनर विमान दुर्घटना भएको छ। दक्षिण कोरियाको दक्षिणपूर्वी सहरमा विमान दुर्घटना भएको योनहाप सञ्चार एजेन्सीले शुक्रबार जनाएको छ। सो विमान राजधानी सियोलबाट करिब ४४० किलोमिटर दक्षिणपूर्वमा साचियोनको धान खेतमा दिउँसो १:३६ बजे दुर्घटना भएको थियो। तीन जनाको मृत्यु भएको र एक जना गम्भीर घाइते भएको बताइएको छ। अग्निनियन्त्रक अधिकारीहरूले उद्धारका लागि दुई हेलिकप्टर, १४ वटा गाडी र ३५ जना कर्मचारी घटनास्थलमा पठाएका छन्।"
अर्घाखाँचीमा आफन्तबाटै बालिका असुरक्षित,"सन्धिखर्क :अर्घाखाँचीको मालारानी गाउँपालिकामा आफ्नै विद्यार्थी १५ वर्षीया बालिकालाई जबरजस्ती करणी गरेको आरोपमा शिक्षकलाई पुर्पक्षका लागि थुनामा राख्न जिल्ला अदालत अर्घाखाँचीले आदेश दिएको छ । मालारानी गाउँपालिकामा घर भएका २७ वर्षीय शिक्षकले आफ्नै विद्यार्थीलाई पटकपटक जबरजस्ती करणी गरेको उजुरी परेपछि शिक्षकलाई प्रहरीले पक्राउ गरी अनुसन्धान सुरु गरेको थियो। जबरजस्ती करणीबाट गर्भ रहेपछि १४ हप्ताको गर्भपतन समेत गराएको अनुसन्धानबाट खुल्न आएपछि अदालतले मंगलबार पुर्पक्षका लागि थुनामा राख्न आदेश दिएको जिल्ला प्रहरी कार्यालय अर्घाखाँचीका प्रहरी नायब उपरीक्षक अम्बरबहादुर थापाले बताए । गएको पुस १९ गते साँझ ६ बजेतिर घर नजिकैको जंगलमा नोट कपी दिने बहानामा बालिकालाई बोलाइ जबरजस्ती करणी गरेको र त्यसपछि पटकपटक करणी गर्ने गरेको बालिकाले बयानमा भनेको प्रहरी नायब उपरीक्षक थापाले बताए । यस्तै, जिल्लाकै पाणिनि गाउँपालिकामा आफ्नै बावुले १३ वर्षीय छोरीलाई जबरजस्ती करणी गरे । आफ्नै बावुले काखमा राखि स्तन समाउने, सुमसुमाउने, स्तन चुस्ने, योनी चलाउने, योनीभित्र औंला राख्ने जस्ता व्यवहोरा जाहेरी परेको प्रहरीको भनाइ छ । जाहेरी पछि निजका बावुलाई पक्राउ गरी जिल्ला अदालत अर्घाखाँचीमा मुद्धा चलान गरी पुर्पक्षका लागि थुनामा छन् । यी त प्रतिनिधि घटना मात्र हुन्। पछिल्लो समय अर्घाखाँचीमा आफन्तबाट नै बालिकाहरु असुरक्षित हुने गरेको पाइएको छ। आफ्नै शिक्षक र आफ्नै बावुबाट उनीहरु बलात्कृत हुँदै आएका छन्। विद्यालय पठाएका छोरीहरु शिक्षक तथा गुरुहरुबाट असुरक्षित हुन थालेपछि अभिभावक चिन्तित छन्। कोही शिक्षकबाट त कोही जन्मे दिने बावुबाटै बलात्कार हुन थालेपछि किशोरीहरु असुरक्षित महशुस गर्न थालेका छन्। यसै आर्थिक वर्षमा सन्धिखर्क नगरपालिकामा नाताले दाजु पर्ने १३ वर्षीय बालकले ५ वर्षीया बालिकालाई जबरजस्ती करणी गरे । हाडनाताभित्र जबरजस्ती करणी गरेको र जबरजस्ती करणी गर्ने बालक समेत नाबालक भएकाले जिल्ला अदालतमा मुद्धा दायर भएकोमा अदालतले संरक्षकको जिम्मा लगाइ तारेखमा छाडिएको जिल्ला प्रहरी कार्यालय अर्घाखाँचीले बताएको छ । यस आर्थिक वर्षमा जबरजस्ती रकणीका ३, जबरजस्ती करणी उद्योगका २, बाल यौन दुरुपयोगको १ गरी जम्मा ६ मुद्दा जबरजस्ती करणीसम्बन्धी दर्ता भएको भएको जिल्ला प्रहरी कार्यालयका प्रहरी नायब उपरीक्षक थापाले जानकारी दिए। मुद्दा दर्ता संख्यामा कमी आएपनि जबरजस्ती करणीको प्रकृति अत्यन्तै भयानक रहेको प्रहरीले जनाएको छ । आफन्तबाटै असुरक्षित भएपछि बालिकाहरुको संरक्षण कसरी गर्ने भन्नेमा अभिभावकहरु चिन्तित छन् । विद्यालयमा पढ्ने बालिका घरमा रहेका छोरी मात्र हैनन् सुस्थमनस्थितिका बालिका समेत असुरक्षित रहेका छन् । मालारानी गाउँपालिकामा १७ वर्षीय सुस्थ मनस्थितिकी बालिकालाई जबरजस्ती करणी गर्न खोज्ने ३० वर्षीय पुरुषलाई पक्राउ गरी जिल्ला अदालत अर्घाखाँचीमा मुद्धा दायर भएकोमा पुर्पक्षका लागि थुनामा पठाउने फैसला गरेको छ ।"
राप्ती नदीमा र्याफ्टिङ सुरु,"बाँके : लुम्विनी प्रदेशमा पहिलोपटक बाँकेको राप्ती नदी (कुसुमअगैया) मा जलयात्रा सुरु भएको छ। जलयात्राको लुम्बिनी प्रदेशका पर्यटन, ग्रामिण तथा सहरी विकास मन्त्री डिल्लीबहादुर चौधरीले शुक्रबार शुभारम्भ गरेका छन्। जलयात्रा सफल भएको र अब यसलाई व्यवसायिक बनाइने मन्त्री चौधरीले बताए। उनले प्रदेशका ५ स्थानमा जलयात्रा सन्चालन गरिने बताए। सोहि योजना अनुसार बाँकेको राप्ती सोनारी गाउँपालिका१ कुसुम बैरियादेखि अगैयासम्म राप्ती नदीमा शुक्रबारदेखि साहसिक जलयात्रा (र्याफ्टिङ) सञ्चालनमा आएको हो। राप्ती सोनारी गाउँपालिकासँगको सहकार्यमा पर्यटन डिभिजन कार्यालय बाँकेले र्याफ्टिङ सञ्चालनमा ल्याएको हो।"
मुस्ताङको घरपझोङ गाउँपालिकामा अध्यक्ष उठ्ने लालचनको घोषणा,"जोमसोम : मुस्ताङको घरपझोङ२ मार्फा निवासी युवा नेता दिपक लालचनले आसन्न स्थानीय तह निर्वाचनमा घरपझोङ गाउँपालिकाको अध्यक्षमा उठ्ने घोषणा गरेका छन् । नेकपा एमाले मुस्ताङको सातौं जिल्ला अधिवेसन सकिए लगत्तै उनले अध्यक्ष लड्ने बताएका हुन् । उनी एमाले मुस्ताङ वडा कमिटी संयोजक हुन् । संघीयताको दोस्रो कार्यकालका लागि हुने स्थानीय तह निर्वाचनमा आफू सबै हिसावले सक्षम रहेको र पार्टीले टिकट दिएमा अध्यक्षमा चुनाव लड्ने उनको भनाइ छ । स्थानीय तह सञ्चालन ऐनकार्यविधि ज्ञान र तहको विकासको लागि आफूले निर्वाचन जितेको खण्डमा जनताप्रति सदैव समर्पित भएर लाग्ने प्रतिवद्धता समेत जनाए । उनले भने, 'म पनि अध्यक्ष पदको एक सम्भावित उम्मेदवार हुँ । पार्टीले सर्वसम्मत विश्वास गरेमा म त्यो पदमा मेरो दावी छ भन्ने हो । तर, पार्टी निर्णय सर्वोपरी हुने भएकाले पार्टीले जस्तो सुकै निर्णय गरेपनि आफूले अपवाद गर्दिन ।'"
'रुसको इन्धन डिपोमा युक्रेनको हवाई हमला',"मस्को : युक्रेनी हेलिकप्टरले रुसको पश्चिमी सहर बेलगोरोडमा रहेको इन्धन भण्डारण केन्द्रमा आक्रमण गरेको स्थानीय गभर्नरले शुक्रबार बताएका छन्। व्याचेस्लाभ ग्लाडकोभले आफ्नो टेलिग्राम च्यानलमा लेखेका छन्, 'युक्रेनी सेनाका दुई हेलिकप्टरले कम उचाइमा रुसी भूभागमा प्रवेश गरी हवाई हमला गरेका थिए। हमलाबाट पेट्रोल डिपोमा आगो लागेको छ।' आगलागीका कारण दुई कर्मचारी घाइते भएका उनले अर्को पोस्टमा उल्लेख गरेका छन्। रुसको आपतकालीन मन्त्रालयका अनुसार करिब १७० जना आगो निभाउने प्रयासमा लागेका छन्। यस सुविधाको स्वामित्वमा रहेको रोजनेफ्टले रुसी समाचार एजेन्सीहरूलाई उक्त परिसरबाट कर्मचारीहरूलाई बाहिर निकालेको बताए। बुधबार बेल्गोरोडको हतियार भण्डारबाट विस्फोटको आवाज सुनिएको थियो तर अधिकारीहरूले विस्फोटको कुनै स्पष्टीकरण दिएका थिएनन्। बेल्गोरोड युक्रेनसँगको रुसको सिमानाबाट करिब ४० किलोमिटर (२५ माइल) र युक्रेनी सहर खार्किभबाट करिब ८० किलोमिटरको दुरीमा अवस्थित छ। द मस्को टाइम्स"
यसरी गर्दैछ दिल्लीले प्रधानमन्त्री देउवाको स्वागत (तस्बिरसहित),"नयाँ दिल्लीः भारतले प्रधानमन्त्री शेरबहादुर देउवाको भव्य स्वागतको तयारी गरेको छ । इन्दीरागान्धी अन्तर्राष्ट्रिय विमानस्थलदेखि प्रधानमन्त्री देउवा बस्ने चाणक्यपुरीस्थित होटल आटिसी मोर्यसम्म स्वागतको भव्य तयारी गरेको हो । विमानस्थलदेखि होटेलसम्मको सडकमा नेपाल र भारतको झण्डा, प्रधानमन्त्री देउवा र भारतीय प्रधानमन्त्री नरेन्द्र मोदीको संयुक्त फोटो टाँगिएको छ । प्रधानमन्त्री देउवा भारतीय प्रधानमन्त्री नरेन्द्र मोदीको निमन्त्रणामा शुक्रबार नयाँ दिल्ली आउँदैछन्। ५० सदस्यीय टोलीको नेतृत्व गर्दै प्रधानमन्त्री देउवा भारतको औपचारिक भ्रमणमा आउन लागेका हुन्। प्रधानमन्त्रीका साथमा उनकी पत्नी डा आरजु राणा देउवालगायत परराष्ट्रमन्त्री डा नारायण खड्काकासाथै अन्य वरिष्ठ मन्त्री, सचिव र अधिकारी सहभागी छन्। उक्त भ्रमणले नेपाल र भारतबीचको बहुआयामिक, सदियौं पुरानो र सौहार्दपूर्ण सम्बन्धलाई थप प्रगाढ बनाउने विश्वास लिएको छ। नेपालबाट प्रधानमन्त्रीस्तरको भारत भ्रमण यो चार वर्षपछि भएको हो।"
बागमतीको पुँजीगत खर्च १७ प्रतिशत मात्रै,हेटौंडा : बागमती प्रदेश सरकारले चालु आर्थिक वर्षको आठ महिनामा जम्मा १७ दशमलव ४० प्रतिशत पुँजीगत खर्च गरेको छ। गत साउनदेखि चैत पहिलो सातासमम्म प्रदेश सरकारले पँुजीगततर्फ जम्मा पाँच अर्ब ५९ करोड ३३ लाख रुपैयाँ खर्च गरेको प्रदेश कोष तथा लेखा नियन्त्रण कार्यालयले जनाएको छ। यस अवधिमा प्रदेश सरकारको कुल बजेटको २५ दशमलव ६० प्रतिशत अर्थात् १४ अर्ब ७६ करोड २४ लाख रुपैयाँ खर्च भएको छ। उक्त बजेटमध्ये चालुतर्फ ३४ दशमलव ७४ प्रतिशत अर्थात् आठ अर्ब १६ करोड ९१ लाख रुपैयाँ खर्च भएको प्रदेश लेखा नियन्त्रक हरिप्रसाद उपाध्यायले बताए। चालु आर्थिक वर्षको कुल ५७ अर्ब ७२ करोड नौं लाख रुपैयाँ बजेटमध्ये २६ अर्ब एक करोड ६६ लाख रुपैयाँ चालु बजेट रहेको छ। पुँजीगततर्फ २९ अर्ब ७० करोड ४३ लाख चार हजार रुपैयाँ रहेको छ। प्रदेश सरकारले वित्तीय व्यवस्थापनका लागि छुट्याएको दुई अर्ब रुपैयाँमध्ये एक अर्ब रुपैयाँ खर्च गरिसकेको छ। कुल बजेटको चार प्रतिशत वित्तीय व्यवस्थापनका लागि छुट्याइएको थियो। प्रदेश सरकारका पुराना छ मन्त्रालयमध्ये सबैभन्दा कम आन्तरिक मामिला तथा कानुन मन्त्रालयले कुल बजेटको सात दशमलव आठ प्रतिशत अर्थात ६ करोड ७७ लाख रुपैयाँ खर्च गरेको छ। त्यस्तै कृषि तथा पशुपन्छी विकास मन्त्रालयले ५७ करोड १६ लाख रुपैयाँ खर्च गरेको छ। यो रकम मन्त्रालयको कुल बजेटको १५ प्रतिशत हो। वन तथा वातावरण मन्त्रालयले कुल बजेटको १९ प्रतिशत अर्थात् ८४ करोड पाँच लाख रुपैयाँ खर्च गरेको प्रदेश कोष तथा लेखा नियन्त्रण कर्यालयको तथ्याङ्क छ। सामाजिक विकास मन्त्रालयले कुल बजेटको २२ प्रतिशत अर्थात् दुई अर्ब १५ करोड रुपैयाँ खर्च गरेको छ। यो अवधिमा सबैभन्दा धेरै बजेट रहेको भौतिक पुर्वाधार विकास मन्त्रालयले चार अर्ब ९३ करोड रुपैयाँ खर्च गरेको छ। यो रकम कुल बजेटको २२ प्रतिशत हो। आर्थिक मामिला मन्त्रालयले कुल बजेटको ६५ प्रतिशत खर्च गरेको छ। नयाँ बनेका मन्त्रालयहरूको खर्च हिसाव पुरानै मन्त्रालय मार्फत राखिएको प्रदेश लेखा नियन्त्रक उपाध्यायले बताए।
रकम हिनामिनामा कैदसहित साढे २ करोड बढी जरिवाना तोकिएका ३ जना फरार पक्राउ,गुलरिया : बर्दिया जिल्ला अदालतले सहकारी संस्थाको रकम हिनामिना गरेको कसुरमा कैद तथा सजाय तोकेका ३ जना फरार प्रतिवादीलाई इलाका प्रहरी कार्यालय मोतिपुर बाँसगढीको प्रहरी टोलीले पक्राउ गरेको छ । बर्दिया जिल्ला अदालतको असोज १३ गतेको आदेशले उनीहरुलाई दोषी ठहर गर्दै कैद तथा जरिवानाको आदेश सुनाएको थियो। सरकारी संस्थाको रकम हिनामिना गरेको कसुरमा अदालतबाट सजाय सुनाइएका बर्दियाका तीनजनालाई पक्राउ गरी बर्दिया जिल्ला अदालतमा बुझाएको जिल्ला प्रहरी कार्यालय बर्दियाका निमित्त कार्यालय प्रमुख प्रहरी नायव उपरीक्षक हेमबहादुर शाहीले बताए । उनीहरुमाथि कैदसहित २ करोड ६३ लाख ९४ हजार ३४५ रुपैयाँ ९३ पैसा जरिवाना तोकिएको छ । बाँसगढी नगरपालिका वडा नम्बर ५ निवासी मटराम थारुलाई २ वर्ष ८ महिना १ दिन कैद सजाय र ८८ लाख २ हजार ६ सय १५ रुपैयाँ ३१ पैसा जरिवाना तोकिएको छ । फत्तु थारुलाई २ वर्ष ८ महिना १ दिन कैद र ८८ लाख दुई हजार ६ सय १५ रुपैयाँ ३१ पैंसा जरिवाना तथा हरिराम थारुलाई ८७ लाख ८९ हजार १ सय १५ रुपैयाँ ३१ पैंसा जरिवाना तोकिएको डीएसपी शाहीले बताए । बर्दियाको बाँसगढी नगरपालिकामा अवस्थित बढैयाताल बहुउद्देश्यीय कृषि सहकारी संस्था संचालनका क्रममा रकम हिनामिना गरेको पुष्टि भएका उनीहरुलाई घरबाटै पक्राउ गरिएको इलाका प्रहरी कार्यालय बाँसगढीका प्रहरी निरीक्षक विरेन्द्र सिंह थापाले जानकारी दिए । धरौटीमा बसेर मुद्धा चलिरहेका उनीहरु अदालतबाट सजायको फैसलापछि पनि फरार रहेकाले पक्राउ गरिएको निरीक्षक थापाले बताए।
नीति कथा : बौद्धिक ज्ञानको सुख,"एउटा देशका राजाले कहिल्यै पनि प्रजाको हितमा काम गरेनन्। राजाको कामले प्रजा दिक्क थिए। उनको मन्त्रिपरिषद् पनि राजा जत्तिकै भ्रष्ट थियो। सोही राज्यमा एक चतुर व्यापारी पनि बस्थे। उनी अन्यायपूर्ण व्यवहारका कारण राजालाई मन पराउँदैनन् थिए। एक दिन राजाका विरुद्धमा बोलेका कारण सजायको भागीदार बने। उनले बोलेको कुरा थियो, यदि मानिस बौद्धिक छ भने ऊ कुनै पनि परिस्थितिमा पनि बाँच्न सक्छ। व्यापारीले बौद्धिक छु भन्ने घमण्ड गरेको सोचेर राजाले उनको परिवारलाई घोडाको तबेलामा राख्न आदेश दिए। यसबाहेक, राजाले एक सर्त पनि राखे कि, उनले एक हजार सुनको सिक्का पनि कमाएर राजालाई बुझाउनु पर्नेछ। ति व्यापारीले तराजु तबेलामा ल्याइदिन भने। व्यापारीले तबेलाभित्र नै घोडाको मलमूत्र तौलन सुरु गरे। तबेलाको देखभाल गर्ने पुरुषहरूले व्यापारीको दिमाग नभएकोले यस्तो पागलपन गरेको होला भने। तर, व्यापारीले उत्तर दिँदै भने, राजाले मलाई घोडाहरूलाई राम्ररी खुवाएका छन् कि छैनन् भनेर हेर्न राख्नु भएको हो। यदि मलको तौल कम छ भने घोडालाई राम्रोसँग नखुवाइएको भन्ने बुझिन्छ। यस्तो भयो भने म राजालाई खबर गर्नेछु र तपाईंहरूलाई सजाय हुनेछ। उनको कुरा सुनेर घोडाको स्याहार गर्नेहरू डराए। त्यहाँ उनीहरू घोडाको खाना चोरेर बेच्ने गरेका थिए। पोल खुल्ने डरले उनीहरूले व्यापारीलाई नभन्न आग्रह गर्दै त्यसको सट्टामा एक हजार सुनका सिक्का दिने बताए। एक महिनापछि, राजाले व्यापारीलाई बोलाए। एक हजार सुनका सिक्का देखेर राजा क्रोधित भए। यस पटक राजाले पुन : व्यापारीलाई एउटा नदीको किनारमा पठाए र उनलाई एक महिनामा दुई हजार सुनको सिक्का कमाउन आग्रह गरे। त्यहाँ पनि बुद्धिमान व्यापारीले पानी तौलन सुरु गरे। डुंगामा डुल्नेहरू पानी जोखेको देखेर अचम्ममा परे। उनीहरूले पनि कारण सोधे। राजाले मलाई यसो गर्न आग्रह गर्नु भएको हो। पानी तौल गरिसकेपछि मलाई थाहा हुन्छ कि तपाईंहरूमध्ये कसले अनुमति दिएको भन्दा बढी यात्रुहरू बोकिरहेका छन्। बढी यात्रु बोक्नेको सूची म तयार गर्छु र राजाले कारबाही गर्नेछन्, उनले भने। त्यहाँका सबै डुंगाहरूले अनुमतिभन्दा बढी यात्रुहरू बोकेका थिए। सबै डराए र त्यसो नगर्न भन्दै बदलामा दुई हजार सुनका सिक्का दिए। व्यापारीले राजाले तोकेको सिक्का सजिलै बनाए। महिना बित्यो, राजाले व्यापारीलाई बोलाए। व्यापारीले दुई हजार सुनको सिक्का कोषमा जम्मा गरे। यस पटक, राजाले यो स्वीकार गर्न बाध्य भए कि व्यापारीले भनेको ठिकै हो। नैतिक शिक्षा : कुनै पनि मानिस बौद्धिक छ भने ऊ कुनै पनि परिस्थितिमा पनि बाँच्न सक्छ।"
फर्पिङ जलविद्युत् केन्द्रलाई संग्रहालय बनाउन पहल,"काठमाडौं : जलविद्युत् र पर्यटनलाई विकासको मेरुदण्डको रुपमा अघि लैजान निजी ऊर्जा उत्पादकहरूले पहल अघि बढाएका छन्। ८३ हजार मेगावाटसम्म जलविद्युत्को सम्भावना भएको नेपालमा त्यही जलविद्युत् आयोजनाहरूबाट पर्यटन प्रवद्र्धन गर्न सकिने अवधारणा निजी प्रवर्द्धकहरूको छ। निजी ऊर्जा उत्पादकहरूको संस्था इप्पानले आफ्नो १९औं र २०औं साधरणसभाको अवसरमा प्रधानमन्त्री समक्ष फर्पिङ जलविद्युत् केन्द्रलाई संग्रहालय बनाउन र त्यसको व्यवस्थापनको जिम्मा दिन माग गरेको इप्पान कार्य समिति सदस्य प्रकाश दुलालले बताए। नेपालको सबैभन्दा पुरानो र एसियाको दोस्रो पुरोनो फर्पिङ जलविद्युत आयोजनालाई संग्राहालयको रुपमा विकास गर्ने। अध्ययन अनुसन्धान केन्द्र बनाउने गरी विकास गर्न सकिने धारणा इप्पानको छ। ऐतिहासिक धरोहरको रुपमा रहेको उक्त जलविद्युत् आयोजनालाई राष्ट्रिय तथा अन्तर्राष्ट्रिय महत्व दिएर पर्यटन आकर्षण गर्न सकिने दुलाल बताउँछन्। फर्पिङ जलविद्युत् आयोजना स्थापना भएको १११ वर्षभन्दा बढी भइसकेको छ। १ सय वर्षभन्दा बढीका संरचनाहरू पुरातत्व अन्तर्गत पर्छन्। यसले ऐतिहासिक महत्व राख्छ। तर, फर्पिङ जलविद्युत् आयोजना पुरातत्वभित्र परेपनि यसको संरक्षण र प्रवद्र्धनमा पुरातत्व विभागले काम नगरेको महानिर्देशक दामोदर गौतम बताउँछन्। स्थानीय सरकारले यसमा चासो दिनुपर्ने उनको तर्क छ। अहिले हामीले जलविद्युत्लाई पर्यटनसँग जोडेर स्थानीयको रोजगारी वृद्धि, स्थानीय आय, आर्थिक क्षेत्रमा टेवा पुग्ने तथा पर्यटकको बसाइ लम्ब्याउन सकिन्छ उनी बताउँछन्। जलविद्युतलाई ब्राण्डिङ गर्न सके यसले पर्यटक आकर्षित गर्न सक्ने प्रशस्त सम्भावना रहेको दुलालको भनाइ छ। विश्व नै हरित ऊर्जाको प्रवद्र्धन गर्नेतर्फ अग्रसर भइरहेको समयमा नेपालले पनि हरित ऊर्जालाई प्रवद्र्धन गर्ने भनेर भनिसकेको छ। जलविद्युत् नितान्त हरित ऊर्जा भएको र यसले वातावरण रक्षासँगै पर्यटन प्रवद्र्धनको काम पनि गर्ने विज्ञहरूको भनाइ छ। नेपालमा निर्माण सम्पन्न भएका र निर्माणाधीन जलविद्युत् आयोजनाहरूलाई पर्यटनसँग जोडेर आर्थिक विकास गर्नुपर्ने पनि विज्ञको भनाइ छ। तर, राज्यमा कसैले पनि जलविद्युत् र पर्यटनलाई जोड्नुपर्छ भनेर नहेरेको नेपाल पर्यटन बोर्डका प्रमुख कार्यकारी अधिकृत डा धनन्जय रेग्मी बताउँछन्। सरकारले यो सम्बन्धमा नीतिगत व्यवस्था नगरेपनि यसको प्रचुर सम्भावना भएको रेग्मीको भनाइ छ। आन्तरिक वा बाह्य पर्यटक नेपालको जुनसुकै क्षेत्रमा जाँदा यदि त्यहाँ जलविद्युत् आयोजना छ भने बिजुली कसरी उत्पादन हुन्छ ? त्यसको इनटेक कसरी बन्छ ? त्यसले वातावरणमा कत्तिको प्रभाव कति पार्छ ? भन्ने बुझाएर यसलाई एउटा प्रोडक्टको रुपमा अघि बढाउन सकिन्छ, रेग्मी बताउँछन्। २ वर्षअगाडि नै बोर्डले यसलाई अघि बढाउने भनेको भएपनि कोभिडका कारण अघि बढ्न नसकेको उनले बताए। नदी बेसिनको अधिकतम उपयोग गर्न जलविद्युत् विकास गर्ने र यसलाई पर्यटन प्रवद्र्धनसँग जोड्नुपर्ने उनको धारणा रहेको छ। नेपाल आउने पर्यटकलाई काठमाडौंमा मात्र केन्द्रित नगरी भ्रमण अवधि लम्ब्याउनका लागि पनि यसले मद्दत गर्ने उनले बताए। सरकारी, गैरसरकारी तथा सरोकारवाला निकायसँग सहकार्य तथा परामर्श गरी पर्यटन र जलविद्युत् विकासको साझा अवधारणा पनि तयार गर्न सकिने उनले बताए। जलविद्युत् विकासबाट पनि हिमाल र पहाडका आकर्षक ठाउँमा पर्यटक पुर्याउन सकिने उनको भनाइ छ। यसका लागि स्पष्ट दृष्टिकोण र नीति आवश्यक पर्ने बताइएको छ। भौगोलिक वातावरण, उपयुक्त हावापानी र भौगोलिक विविधता कारण प्राकृतिक सौन्दर्यले भरिपूर्ण नेपाल एक उत्कृष्ट पर्यटकीय गन्तव्य मुलुकका रूपमा चिनिन्छ। पानी, पर्यटन र जनशक्ति नेपालको आर्थिक भविष्यका आधार मानिन्छन्। यसको अत्याधिक उपयोगमार्फत् नेपालले आर्थिक उपार्जन गर्न सक्ने प्रचुर सम्भावना छ। प्रस्तावित जलविद्युत् आयोजना निर्माण र प्राकृतिक सौन्दर्य अवलोकन गर्न पर्यटक आउँदा मात्रै पनि यसबाट प्राप्त हुने रोयल्टीको लाभ लिन सकिन्छ।"
एमालेको प्रश्न : देउवाको भ्रमण निजी हो कि प्रधानमन्त्रीका हैसियतले ?,"काठमाडौं : प्रमुख प्रतिपक्षी दल नेकपा (एमाले)ले प्रधानमन्त्री शेरबहादुर देउवाको भारत भ्रमणको विषयमा प्रश्न उठाएको छ। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणामा शुक्रबार नयाँ दिल्ली जान लागेका हुन्। प्रधानमन्त्री देउवाको भारत भ्रमणबारे प्रमुख प्रतिपक्षीसँग छलफल नै नगरिएको भन्दै एमाले प्रचार विभाग उपप्रमुख विष्णु रिजालले आपत्ति जनाएका छन्। उनले संसद्को प्रमुख प्रतिपक्षी दल नेकपा (एमाले) सँग देउवाले कुनै छलफल र सरोकार नराखेको भन्दै आपत्ति जनाएका हुन्। प्रधानमन्त्री शेरबहादुर देउवा आजबाट भारत भ्रमणमा जाने समाचार सार्वजनिक भएको छ। उनले भने, संवेदनशील र राष्ट्रिय सहमति हुनुपर्ने महत्वपूर्ण विषयमा मुलुकको सबभन्दा ठूलो र संसद्को प्रमुख प्रतिपक्षी दल नेकपा (एमाले) सँग उहाँले कुनै छलफल र सरोकार राख्नुभएको छैन। रिजालले देउवाको यो भ्रमण निजी हो कि प्रधानमन्त्रीका हैसियतले भन्दै प्रश्न गरे। उनले भने, स्वाभाविक रुपमा प्रश्न उठेको छः शेरबहादुर देउवाको यो भ्रमण निजीपारिवारिक हो कि प्रधानमन्त्रीका हैसियतले हुन लागेको हो ? यता बिहीबार बसेको सत्ता गठबन्धनको बैठकमा समेत प्रधानमन्त्रीको भ्रमणबारे प्रश्न उठेको थियो। बैठकमा सहभागी भएका एक नेताका अनुसार बैठकमा पूर्वप्रधानमन्त्रीद्वय पुष्पकमल दाहाल र झलनाथ खनालले भारत भ्रमणमा केके एजेन्डा पेस हुन्छन् ? भनेर प्रधानमन्त्रीलाई प्रश्न गरेका थिए। जवाफमा प्रधानमन्त्रीले प्रतिक्रिया दिँदै भने, अहिले त्यस्तो एजेन्डा बोकेर जान लागेको भ्रमण होइन। सबैभन्दा नजिकको छिमेकी देशसँग सौहार्दता र सद्भावका साथ भेटघाट हुन्छ। भेटका क्रममा विभिन्न विषय उठ्न सक्छन्। यद्यपि कुनै पनि छिमेकी देशलाई चिड्याउने उद्देश्य हामीले बोक्न हुँदैन। नेपालबाट प्रधानमन्त्रीस्तरको भारत भ्रमण यो चार वर्षपछि हो। यसअघि केपी शर्मा ओली प्रधानमन्त्री हुँदा भारत गएका थिए। प्रधानमन्त्री देउवा शुक्रबार भारत जाँदै, मोदीसँग द्विपक्षीय वार्ता हुने प्रधानमन्त्रीको भारत भ्रमण : नेपालले उठाउनैपर्ने एजेण्डा नेपालबाट ४ वर्षपछि प्रधानमन्त्री भारत भ्रमणमा"
'हातमुख जोर्न समस्या भएपछि पढाइ छोडेर बालुवा चाल्ने आएँ ',"महेन्द्रनगर : कञ्चनपुरको भीमदत्त नगरपालिका१२ ओदालीकी मञ्जु सुनार टन्टलापुर घाममा महाकाली नदीको बगरमा बालुवा चाल्दै गरेको अवस्थामा भेटिइन् । टन्टलापुर घामको वेवास्ता गर्दै बालुवा चाल्दै गरेकी सुनारले भनिन्, 'पेट पाल्न गाह्रो भएपछि, पढाइ पनि छोडियो, बालुवामा भविष्य खोज्दैछु।' यति भनिसकेपछि उनी टाउकोमा बाँधेको रुमालले पसिना पुच्छन थाल्छिन्। पारिवारिक समस्याले दैनिक गुजारा चलाउन सकस हुन थालेपछि महाकालीको बगरमा बालुवा छानेर परिवारको जोहो गरिरहेको उनले बताइन्। कक्षा १० सम्म पढेकी सुनार ११ वर्षदेखि यही बगरमा काम गर्दै आएकी छन्। 'सानो कक्षाको पढाइको फी कम हुन्थ्यो, बिहान बेलुकाको काम गरेर विद्यालय जान्थे,' सुनारले भनिन्,' घरको आर्थिक समस्याले स्कुलको शुल्क पनि तिर्न नसक्ने अवस्था आयो, त्यसपछि विद्यालयको माया मारेँ,' आमासँगै बगरमा काम गर्छु ।' सरकारी विद्यालयमा निःशुल्क शिक्षा भनेपनि शुल्क लिने गरेको उनले गुनासो पोखिइन्। ओदालीकै जानकी कामी पनि दुई नाबालक छोरा घरमा छाडेर महाकाली नदीको बगरका बालुवामा छान टार्ने मेसो खोज्दैछन्। 'श्रीमान् सहचालकको काममा हुनुहुन्छ, म चाँही दुई नाबालक छोरा माइती घरमा आमालाई छोडेर बालुवा र गिट्टी छान्न यहाँ आउँछु,' उनले भनिन् । उनले बगरको कमाईले छोराहरुका लागि कापी, कलमका साथै दैनिक रासन किन्ने गरेको बताइन् । महाकाली नदीको बगरमा दलित र विपन्न समुदायका अधिकांश महिलाको बालुवा र गिट्टी छान्दै दिन बित्ने गर्छ।। बगरमा बालुवा छान्न कञ्चनपुरको शुक्लाफाँटा, बेल्डाँडी र बेलौरी नगरपालिकालगायत क्षेत्रका स्थानीय यहाँ आउने गर्छन्। बेल्डाँडी र बेलौरीबाट आएकाहरु बगरमा झोपडी बनाएर काम गर्ने गरेको स्थानीय परी नरीले बताए । 'यहाँ डडेल्धुरासम्मको मान्छे बालुवा छान्नकै लागि आउने गरेका छन्,' उनले भने, 'टाढाबाट आएकाहरु बगरमै झुपडी बनाएर यहि बस्ने गरेका छन् ।' यसपटक निर्माण सामग्रीमा मुल्य वृद्धि भएपछि बालुवा, गिट्टीको माग समेत कम भएको उनको भनाइ छ । महाकाली नदीमा मजदुरी गर्नेहरुबाट प्रति ट्रली बालुवा एक हजार र गिट्टी दुई हजारमा बिक्री हुन्छ। महाकाली नदीमा भुजेलादेखि दक्षिणमा बडैपुरसम्म दैनिक चारपाँच सय मानिस बालुवागिट्टी छान्न व्यस्त देखिन्छन् । असोजदेखि जेठ मसान्तसम्म बगरमा दलित र विपन्न समुदायसँगै तटीय क्षेत्रका अन्य समुदायका महिला तथा पुरुष पनि फुर्सदका बेला बगरमा बालुवागिट्टी छान्न जाने गर्छन्।"
उपत्यकामै अड्कियो प्रदूषण,"काठमाडौं : पर्याप्त हावा नचल्दा सातादिनदेखि उपत्यकामा वायु प्रदूषण बढेको छ। विज्ञहरूका अनुसार हावा नै नचलेका कारण वायुमण्डमा प्रदूषण थुप्रिएको हो। त्रिभुवन विश्वविद्यालय जल तथा मौसम विज्ञान केन्द्रीय विभागका सहप्राध्यापक विनोद पोखरेलका अनुसार प्रदूषण जम्मा भएर बसिरहेकाले धुम्म र अँध्यारोसमेत भएको हो। चैतको आधा महिना बितिसक्दा पनि हावाहुरी चलेन। खासमा चैतमा अलिअलि गड्याङगुडुङसहित पानी पर्नुपर्ने हो, पोखरेलले भने, यो प्रदूषण हट्न ठूलै पानी पर्नुपर्छ या हावा चल्नुपर्छ। उनका अनुसार यतिबेला पश्चिमी वायु धेरै सक्रिय छैन। दक्षिणपश्चिमी र कतै पूर्वीय प्रभावले छिटफुट पानी परेको छ। शुक्रबारसम्मको मौसमलाई हेर्दा पानी पर्ने देखिएको मौसाम विद् बताउँछन्। तर, यो वर्ष फेब्रुअरी १५ देखि यता हावा कम चलेको देखिएको मौसमविद् पोखरेल बताउँछन्। उनले भने, जम्मा भएर बसेको छ प्रदूषण। हावा चले बढाथ्र्यो। काठमाडौंमा बाहिरबाट पनि प्रदूषण आएको छ। केही मात्रामा भारतबाट समेत प्रदूषण मिसिएको देखिएको उनी बताउँछन्। पानी नपर्दा र हावा मज्जाले नचल्दा प्रदूषण बाहिर जान नसक्ने उनले बताए। गतवर्ष यतिबेला एक्युआईको मात्रा ३ सयदेखि ४ सय थियो। तर, यो वर्ष त्यति धेरै पुगिनसकेको भनाइ उनको छ। पोहोर अत्यन्त धेरै आगलागी भएकाले प्रदूषण भए पनि यसपटक अन्य कारणले प्रदूषण बढेको उनको तर्क छ। शून्यदेखि ५० एक्युआईलाई स्वथ्य मानिन्छ। १५० माथिलाई अस्वथ्य। २ सयसम्म पुगेपछि संवेदनशील समूहलाई असर गर्छ। ३ सय एक्युआई सबैका लागि जोखिमयुक्त र त्योभन्दा माथिलाई आपतकालीन नै मानिन्छ। तर, यतिबेला काठमाडौंको प्रदूषण २ सय एक्युआई पुगेको छैन। बिहीबार बिहान १० बजे १ सय ७२ सम्म पुगेको र बेलुका १ सय ५९ मा झरेको पोखरेलले बताए। पानी अथवा हावा नचलेसम्म यो प्रदूषण रहने उनी बताउँछन्। वातावरण विभागका सूचना अधिकारी सरोजा अधिकारीका अनुसार आगलागी, औद्योगिक क्षेत्रबाट भएको उत्सर्जनलगायत अन्य कारणले काठमाडौंको अवस्था बिग्रिएको हो। यतिबेला काठमाडौंमा हावा कम चलेको छ। जसका कारण कचौरा आकारको उपत्यकामा प्रदूषण तहमा थुप्रिएर बसेको छ। दक्षिणतिरबाट आएको हावामा पनि प्रदूषण मिसिएर आएको छ। शून्यदेखि ५० एक्युआईलाई स्वथ्य मानिन्छ। तर, काठमाडौंमा बसेर त्यो कल्पना गर्न नसकिने उनी बताउँछिन्। लकडाउनको समयमा काठमाडौंको अवस्था सुध्रिएको भए पनि त्यसपछि प्रदूषणको अवस्था नराम्रो नै रहेको बताइन्। प्रदूषणमुक्त हुनका लागि काठमाडौंमा ठूलो पानी पर्न आवश्यक छ। या त हुरीबतास चलेमा मात्रै उडाएर लैजान्छ। उपत्यकाभित्र प्रदूषण छिरेपछि बाहिर निस्कन नसकेर समस्या भएको हो। प्रत्येक मानिसले आआफ्नो ठाउँबाट योगदान नगरेसम्म यस्ता समस्या सधंै झेल्नुपर्ने अधिकारीको भनाइ छ। औद्योगिक क्षेत्रहरूले कम उत्सर्जन हुने प्रविधि अपनाउन खाँचो छ। प्रदूषण सोस्ने खालका उपकरणहरू प्रयोगमा ल्याउन आवश्यक रहेको बताइन्। खुला ठाउँमा जताततै आगो लगाउनु भएन। सडक खन्ने, कालोपत्रे नगरी छोडी दिने, सवारी चाप बढाउने क्रियाकलापले प्रदूषण झनै नाजुक भएको छ। सबैले आआफ्नो ठाउँबाट सकेको गर्नुपर्ने सुझाइन् ।"
रुसी सेना हमलाको लागि पुनः एकजुट भइरहेको नेटोको दावी,"किभ : नेटोले युक्रेनमा रहेका रुसी सेना युक्रेनको पूर्वी भागमा आक्रमण बढाउन पुनः एकजुट भएको बताएको छ। नेटोका महासचिव जेन्स स्टोल्टबर्गले भने, 'रूसले आफ्ना सेनाहरूलाई पुनः एकीकरण गर्दैछ।' रुसी सेनालाई थप हतियार उपलब्ध गराइएको उनले बताए। उनका अनुसार सैनिकको संख्या पनि बढाइएको छ। बेलायतले पनि रुसले छिमेकी राष्ट्र जर्जियाबाट १२ सयदेखि २ हजार सैनिकलाई युद्धमा ल्याउँदै गरेको बताएको छ। रूसले मंगलबा युक्रेनमा आक्रमण कम गर्ने र डोनबासलाई मुक्त गर्नमा ध्यान केन्द्रित गर्ने भनेको थियो। नेटोका महासचिवले भने रुसले युक्रेनमा आफ्नो उद्देश्य परिवर्तन नगरेको आरोप लगाएका छन्। उनले भने ,'हामीले सहरहरूमा रूसी आक्रमणहरू पहिलाकै गतिमा जारी रहेको देखिरहेका छौं। रुसले नयाँ ठाउँमा केही सेना पठाउँदैछ। हुनसक्छ यो डोनबासमा उपस्थित सेनाहरूलाई बलियो बनाउनको लागि गरिएको हो।' तर नेटोले किभ र अन्य प्रमुख सहरमा रुसी आक्रमणमा कुनै कमी नआएको र आगामी दिनमा यस्ता आक्रमणहरू बढ्न सक्ने बताएको छ। बीबीसी"
गुर्जावासीलाई लालपुर्जाको समस्या,"बेनी : म्याग्दीको धौलागिरि गाउँपालिका१ गुर्जाका ६० वर्षीय कमरा विकका दाजुभाइले १० वर्षअघि निधन भएका बुबाको नामबाट घरजग्गा नामसारी गर्न सकेका छैनन्। ७३ वर्षीय चन्द्रमान विकका चार दाजुभाइले उपभोग गर्दै आएको घरजग्गा २५ वर्षअघि निधन भइसकेका बुबा कृपसिंङको नाममा छ। हकभोग गर्दै आएको घरजग्गाको लालपुर्जा नभएका चन्द्रमान र कमराका दाजुभाइ २६० घरधुरी भएको गुर्जा क्षेत्रका प्रतिनिधि पात्र हुन्। नापी ल्याएर जग्गा छुट्याउन र सदरमुकाम बेनी पुगेर पास गरेर फर्कन कम्तीमा ५० हजार रुपैयाँ खर्च लाग्छ, कमरा भन्छन्, सबै भाइ जुटेर सँगै बेनी जान खर्चको समस्या भएकाले लालपुर्जा बनाउन पाएका छैनौं। आवादी गरेको जग्गा नापी कार्यालयले वस्तीयोग्य रूपमा दर्ता गरे पनि व्यक्तिको नाममा लालपुर्जा नदिँदा भूमिहीन भएका छन्। लालपुर्जा नहुँदा अंशबन्डा र खरिदबिक्रीमा समस्या छ। भौगोलिक विकटताका कारण सदरमुकामको मालपोत र नापी कार्यालय जान आउन लाग्ने खर्च जुटाउन नसक्ने, प्रक्रिया पूरा गर्न झञ्जट हुने भएकाले लालपुर्जाविहीन बन्नुपरेको चन्द्रमानको गुनासो छ। जग्गा आफ्नो नाममा नहुँदा अप्ठ्यारो पर्दा बैंक तथा सहकारीमा धितो राखेर गर्जो टार्न पाएका छैनौं, उनले भने कानुनी हिसाबले नाप नक्सा, बिक्री वितरण र घर कायम गर्न सकेका छैनौं। देउराली बस्तीका ३५ परिवारको घरको समेत लालपुर्जा छैन। व्यवहारमा अंशबन्डा र घरजग्गा खरिद बिक्री भए पनि कागजमा नहुँदा विवाद हुन थालेको झगु बिकले बताए। ससुरा, जेठा जेठाजु, जेठानी बितेको १० वर्ष भए पनि नामसारी र अंशबन्डा भएको छैन, उनले भने हामीले किनेर घर बनाएको जग्गाको पनि नामसारी गर्न सकेका छैनौं। घरजग्गा धितो राखेर बैंक, सहकारी, वित्तीय संस्थाबाट ऋण लिने सुबिधाबाट बञ्चित हुनुका साथै अन्य झमेला हुन थालेको डम्मर बिकले गुनासो गरे। अंशबन्डा र किनबेच भएको जग्गाको नक्साको कित्ताकाट भएको छैन, उनले भने पितापुर्खाले मौखिक रूपमा भाग लगाइदिएको जग्गामा नै बसोबास गरिरहेका छौं। सदरमुकाम बेनीदेखि धौलागिरि गाउँपालिकाको केन्द्र नमुना हुँदै महतला भिरसम्म सडक पुगेको छ। बेनीदेखि एक दिनमा गाडीको यात्रापछि पुगिने महतला भिरबाट गुर्जा पुग्न अर्को पूरै दिन हिँड्नुपर्छ। छिमेकी वडा लुलाङदेखि तीन हजार दुई सय मिटर उचाइको देउराली धुरी काटेर जंगल, भिर र खोल्साको जोखिमयुक्त पैदलमार्ग पार गरेपछि गुर्जा पुगिन्छ। लुलाङदेखि गुर्जा पुग्न लाग्ने आठ घण्टाको बाटोमा कुनै पनि बस्ती तथा घर छैनन्। सडक नहुँदा बेनीदेखि गुर्जा पुग्न तीन दिन पैदल हिँड्नु पथ्र्याे। अक्करे भिर र घना जंगलले घेरिएको गुर्जा म्याग्दीका ४५ मध्ये सडकले नछोएको एक मात्र वडा हो। पहिला पहिला खेतीपाती र जंगलमा आश्रित भएकाले उनीहरूलाई कागजी प्रक्रिया आवश्यक परेन्। व्यवहारमा जग्गाको किनबेच र अंशबन्डा भए पनि कसैले जालसाजी नगर्ने हुँदा समस्या देखिएन्। परिवेश, चेतनाको विकास, व्यवस्था र आवश्यकता परिवर्तन भएसँगै कानुनी र कागजी समस्या देखिन थालेको दोवटे बिकले बताए। २८५ वर्ग किलोमिटर क्षेत्रफलमा फैलिएको गुर्जाको २१ रोपनी क्षेत्रफलमा मात्र बस्ती छ। गुर्जाको नक्सा विसं २०३३ सालमा नापी कार्यालयका कृष्ण ज्यापुले तयार पारेका थिए। हालसम्म प्रचलनमा रहेको उक्त नक्सामा बस्तीयोग्य जमिनको दर्ता गरे पनि खेतीयोग्य जमिन व्यक्तिको नाममा दर्ता नहुँदा गुर्जावासी जोतभोग गरे पनि कागजी रूपमा भूमिहीन बनेका हुन्। साविक गुर्जा गाविसको ६ नम्बर वडामा ३, ८ वडामा १ र ९ नम्बर वडामा पाँच कित्ता मात्र जग्गा व्यक्तिको नाममा दर्ता छ। त्यसबाहेक बस्तीका अधिकांश लालपुर्जाविहीन छन्। व्यवहारमा जग्गा जमिनको अंशबन्डा र खरिदबिक्री भएर भोगचलनमा रहे पनि कानुनी रूपमा भने मालपोतमा श्रेस्ता कायम भएको छैन। पछिल्ला दिनमा गुर्जामा पुस्तौं देखिको जग्गाको नामसारी र अंशबन्डाका समस्या बल्झना थालेका छन्। लालपुर्जा भए पनि व्यवस्थित छैन। विसं २०६५ र २०७५ मा घुम्ती शिविर आयोजना गरेर गाउँमै लालपुर्जा वितरण गरे पनि दलित टोलका अधिकांशको समस्या समाधान हुन नसकेको वडा अध्यक्ष झकबहादुर छन्त्यालले बताए।"
घटाइयो तालहरूको मापदण्ड,"पोखरा : रामसारमा सूचीकृत पोखराका तालहरूको मापदन्ड घटाइएको छ। स्थानीय तहको चुनावको मुखमा आएर फेवातालसहित पोखराका सबै तालहरूको मापदन्ड पोखरा महानगरपालिकाले घटाएको हो। महानगरको ५५औं कार्यपालिकाको बैठकले फेवातालसहित पोखराका सबै तालको नयाँ मापदन्ड तोकेको हो। मेयर मानबहादुर जिसीको अध्यक्षतामा बसेको बैठकले देशकै दोस्रो ठूलो ताल फेवाको मापदन्ड घटाएर ३० मिटर कायम गरेको छ। यसअघि तत्कालीन जिल्ला परिषद्ले २०६५ सालमा फेवातालको मापदन्ड ६५ मिटर कायम गरेको थियो। स्थानीय जग्गाधनीले मापदन्ड अवैज्ञानिक भएको भन्दै विरोध गर्दै आएका थिए। पोखराको दोस्रो ठूलो बेगनास ताल र तेस्रो ठूलो रूपा तालको मापदन्ड ५५ मिटर कायम गर्ने महानगरपालिकाले निर्णय गरेको हो। बेगनास, रूपा तालको कामापदन्ड यसअघि १ सय मिटर कायम गरिएको थियो। यसैगरी पोखराको लेखनाथका दिपाङ, गुदे, मैदी, न्यूरिनी, खास्टे तालको मापदन्ड २० मिटर कायम गर्ने निर्णय गरेको छ। फेवाताललगायत पोखराका तालहरूको नयाँ मापदन्ड तोकिएसँगै नयाँ बहस सुरु भएको छ। ताल किनारमा जग्गा भएर पनि मापदन्डका कारण वर्षौंदेखि जग्गा उपयोग गर्न नपाएको गुनासो गर्दै आएका स्थानीय जग्गा धनीहरूमध्ये केहीले थोरै भए पनि राहत पाएको महसुस गरेको बताएका छन् भने सिमसार विज्ञहरूले तालको मापदन्ड घटाइदा संरक्षणमा थप चुनौती थपिने बताएका छन्। सर्वोच्च अदालतको आदेशात्मक फैसला, फेवाताल सीमांकन तथा नक्सांकन समितिको निर्देशन र सात तालको अध्ययन प्रतिवेदनलाई आधार मान्दै फेवातालको मापदन्ड ३० मिटर तोकेको पोखरा महानगरपालिकाका सूचना अधिकारी भरतराज पौडेलले बताए। लेखनाथस्थित तालहरूको मापदन्ड अध्ययन समितिलेको अध्ययन प्रतिवेदनलाई आधार मानेर लेखनाथका तालहरूको नयाँ मापदन्ड कायम गरिएको पनि सूचना अधिकारी पौडेलले जानकारी दिए। डा सोमनाथ सापकोटा अध्यक्ष रहेको लेखनाथका तालहरूको मापदन्ड अध्ययन समितिले बेसनास ताल र रूपातालको मापदन्ड ५५ मिटर कायम गर्न सुझाएको थियो भने लेखनाथका अरू साना तालको मापदन्ड ३० मिटर कायम गर्न सुझाएको बताइएको छ। लेखनाथका तालहरूको अध्ययन गर्न डा सोमनाथ सापकोटाको संयोजकत्वमा लेखनाथका तालहरूको मापदन्ड अध्ययन समिति गठन गरिएको थियो। फेवातालको प्रतिवेदनपछि मापदन्ड तोक्न पोखरा १७ का वडा अध्यक्ष तीर्थराज अधिकारीको संयोजकत्वमा कार्यदल गठन गरिएको थियो। सापकोटा संयोजकत्वको टोलीले गत जेठ पहिलो हप्ता लेखनाथका सात तालको प्रतिवेदन बुझाएको थियो। उपमेयर मञ्जुदेवी गुरुङको अध्यक्षतामा बसेको कार्यपालिकाको बैठकले गत माघ दोस्रो साता वडा नम्बर १७ का अध्यक्ष तीर्थराज अधिकारीको संयोजकत्वमा मापदन्ड तोक्न अध्ययन कार्यदल गठन गरेको थियो। त्यही कार्यदलले गरेको सिफारिसको आधारमा मापदन्ड तोकिएको महानगरपालिकाका सूचना अधिकारी पौडेलले बताए। सर्वोच्च अदालतले फेवाताल सम्बधमा २०७५ वैशाख १६ गते तीनवटै सरकारलाई निर्देशनात्मक फैसला गरेको थियो। सर्वोच्चले प्रधानमन्त्री तथा मन्त्रिपरिषद् कार्यालयलाई फेपातालको जग्गा सीमांकन गरी चार किल्ला छुट्ट्याउन र प्रदेश मन्त्रायको सहयोगमा स्थानीय मापदन्ड तोकेर संरक्षण गर्न भनेको थियो। फेवाताल किनारका स्थानीय जग्गा धनीले महानगरपालिकाले पहिलो पटक आधिकारिक रूपमा मापदन्ड तोकेर एउटा अन्यौल अन्त्य गरे पनि थप अन्योल भने कायम रहेको प्रतिक्रिया दिएका छन्। अहिले सम्म मापदन्ड नतोकेको अवस्थामा पहिलो पटक महानगरपालिकाले फेवाको मापदन्ड तोके पनि ताल किनारमा मात्र सानो टुक्रा जग्गा भएका स्थानीयको समस्या सम्बोधन गर्नेतर्फ भने चुकेको सरोकार समितिका संयोजक नवीन बरालले बताए।"
प्रो क्लब च्याम्पियनसिप एपीवान टेलिभिजनमा,"काठमाडौं : भैरहवामा आयोजना हुन लागेको प्रो क्लब च्याम्पियनसिप (पीसीसी) को प्रत्यक्ष प्रशारण एपीवान टेलिभिजनमा हुने भएको छ। प्रत्यक्ष प्रशारणका लागि एपीवान टेलिभिजन र आयोजक जोरा इन्टरनेसनलबीच सम्झौता भएको छ। सम्झौतापत्रमा अन्नपूर्ण मिडिया नेटवर्कका निर्देशक सचन थापा र जोरा इन्टरनेसनलका प्रबन्ध निर्देशक आमिर अख्तरले हस्ताक्षर गरेका छन्। यही अप्रिल ८ देखि १६ तारिखसम्म भैरहवामा आयोजना हुने च्याम्पियनसिपमा आठ टोलीबीच प्रतिस्पर्धा हुने भएको छ। च्याम्पियनसिपमा नेपालका पाँच तथा भारत, बंगलादेश र मेलेसियाका एकएक टोलीले प्रतिस्पर्धा गर्ने छन्। नेपालका रुपन्देही क्रिकेट संघ, त्रिभुवन आर्मी क्लब, नेपाल पुलिस क्लब र नेपाल राइनोज११ ले प्रतिस्पर्धा गर्ने पक्का भइसकेको र अरु टोलीको टुंगो लाग्न बाँकी रहेको जनाइएको छ। च्याम्पियनसिपका सबै खेलको प्रत्यक्ष प्रसारण एपीवान टेलिभिजनले गर्नेछ। च्याम्पियनसिप अस्ट्रेलियाका महान क्रिकेटर शेन वार्नको स्मृतिमा आयोजना गर्न लागिएको हो। सम्झौता कार्यक्रममा निर्देशक थापाले घरेलु क्रिकेट क्लबहरूलाई अनुभव संगाल्न र खेलाडीको क्षमता अभिवृद्धिमा च्याम्पियनसिप सहयोगी हुने बताए। जोरा इन्टरनेसनलका प्रबन्ध निर्देशक आमिर अख्तरले नेपालमा पहिलेदेखि रहेको क्लब क्रिकेटको संस्कृतिलाई पुनः सुरु गर्ने उद्देश्यले च्याम्पियनसिप आयोजना गर्न लागेको बताए। उनले हरेक खेल राजधानी केन्द्रित हुन थालेकाले च्याम्पियनसिप भैरहवामा आयोजना गर्न लागेको बताए। च्याम्पियनसिपले निर्माण सम्पन्न भएको भैरहवा अन्तर्राष्ट्रिय विमानस्थल र अन्य स्थानहरूको पर्यटन प्रबद्र्धनमा पनि सहयोगी बन्ने उनले दाबी गरे।"
आगामी तीन दिन मौसम सुधार नहुने,"काठमाडौं : अझै तीन दिन मौसम सफा नहुने भएको छ। भारतको बिहार आसपासमा रहेको न्यूनचापीय प्रणाली र स्थानीय वायुको प्रभावका कारण देशका धेरैजसो स्थानमा आंशिकदेखि सामान्य बदली रही केही स्थानमा मेघगर्जनचट्याङसहित हल्का वर्षाको सम्भावना रहेको जल तथा मौसम विज्ञान विभागका मौसमविद् मञ्जु वासीले बताए। उक्त प्रणालीको प्रभावले प्रदेश नं १ लगायत बागमती र गण्डकी प्रदेशका पहाडी भूभागमा आंशिकदेखि सामान्य बदली रही केही स्थानमा मेघगर्जनचट्याङसहित हल्का वर्षाको सम्भावना रहेको बताइएको छ। 'अझै तीन दिन मौसम सफा हुने अवस्था देखिएको छैन', मौसमविद् वासीले भने। रातिको समयमा प्रदेश नं १ र गण्डकी प्रदेशका पहाडी भूभागमा आंशिकदेखि सामान्य बदली रही देशका अन्य भूभागमा मौसम सामान्यतया सफा रहने भइ प्रदेश नं १ र गण्डकी प्रदेशका पहाडी भूभागका एक वा दुई स्थानमा मेघगर्जनट्याङसहित हल्का वर्षाको सम्भावना रहेको छ। प्रदेश नं १, मधेस प्रदेशलगायत र गण्डकी प्रदेशका केही भूभागमा आंशिकदेखि सामान्य बदली रही अन्य भूभागको मौसम सामान्यतया सफा रहेको छ। मौसम पूर्वानुमान महाशाखाको पछिल्लो विवरणानुसार शुक्रबार काठमाडौँ उपत्यकाको न्यूनतम तापक्रम १७ दशमलव पाँच डिग्री र अधिकतम तापक्रम २७ दशमलव दुई डिग्री सेल्सियस रहेको छ। त्यस्तै आज सबैभन्दा कम जुम्लाको न्यूनतम तापक्रम पाँच दशमलव शून्य डिग्री र सबैभन्दा धेरै दिपायलको अधिकतम तापक्रम ३७ दशमलव शून्य डिग्री सेल्सियस रहेको छ। रासस"
प्रधानमन्त्री देउवाको भारत भ्रमणमा कालापानीको विषय औपचारिक एजेण्डा बनेन,"काठमाडौं : सरकारले प्रधानमन्त्री शेरबहादुर देउवाको भारत भ्रमणका क्रममा कालापानीको विषयलाई औपचारिक एजेण्डा बनाएको छैन। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणामा शुक्रबार नयाँ दिल्ली जाँदैछन्। बिहीबार सत्ता गठबन्धनको बैठकमा नेकपा माओवादी केन्द्रका अध्यक्ष पुष्पकमल दाहाल 'प्रचण्ड' र एकीकृत समाजवादीका सम्मानीत नेता झलनाथ खनालले कालापानीको विषयलाई एजेण्डा बनाउन सुझाव दिएका थिए। तर प्रधानमन्त्री देउवाले सत्ता सहयात्रीको सुझावलाई बेवास्था गर्दै कालापानीलिपुलेकलिम्पियाधुराको विषयलाई औपचारिक एजेण्डा बनाएका छैनन्। बालवालुवाटार स्रोतका अनुसार देउवाले भारतीय समकक्षी मोदीसँगको द्वीपक्षीय छलफलका क्रममा कालापानीलिपुलेकलिम्पियाधुराको विषयलाई अनौपचारिक रुपमा मात्र उठाउने तयारी गरेका छन्। बैठकमा पूर्वप्रधानमन्त्रीद्वय प्रचण्ड र खनालले भारत भ्रमणमा केके एजेन्डा पेस हुन्छन् ? भनेर प्रधानमन्त्रीलाई प्रश्न गरेका थिए। जवाफमा प्रधानमन्त्रीले प्रतिक्रिया दिँदै भने, अहिले त्यस्तो एजेन्डा बोकेर जान लागेको भ्रमण होइन। सबैभन्दा नजिकको छिमेकी देशसँग सौहार्दता र सद्भावका साथ भेटघाट हुन्छ। भेटका क्रममा विभिन्न विषय उठ्न सक्छन्। यद्यपि कुनै पनि छिमेकी देशलाई चिड्याउने उद्देश्य हामीले बोक्न हुँदैन। सरकारले सार्थक वार्ताका माध्यमबाट भारतसँग कूटनीतिक एवम् राजनीतिक पहल गरेर नेपालको भूभागमा राखिएको भारतीय सेनाको क्याम्प हटाउने कार्य अगाडि बढाउनुपर्ने कुटनीतिक विज्ञले बताउँदै आएका छन्। भारतले एकलौटी रुपमा नेपालको कालापानी, लिम्पियाधुरा र लिपुलेकलगायत भूमिमा सडक निर्माण गरेको विषयलाई पनि छलफल हुनुपर्ने तर्क छ। तत्कालीन प्रधानमन्त्री केपी शर्मा ओलीले भारतले अतिक्रमण गरेको नेपाली भूमि कालापानी, लिपुलेक, लिम्पियाधुरा कुनै विवादित भूमि नभएको बताएका थिए । लिम्पियाधुरा, लिपुलेक, कालापानी हाम्रो भूभाग हो यसलाई फिर्ता लिएरै छाडिने छ। विवादस्पद भनेपनि त्यो विवादास्पद होइन हाम्रो भूमि बेक्कारको अकुपाइ गरेर विवादास्पद बनाएको छ ओलीले संसद्मा भनेका थिएयसमा कोही रिसाउँछ की भनेर डराइँदैन, हामीले अर्घ्येल्याइँ गरेको भए भो ? प्रमुख प्रतिपक्षी दल नेकपा (एमाले)ले पनि प्रधानमन्त्री देउवाको भारत भ्रमणबारे प्रमुख प्रतिपक्षीसँग छलफल नगरेको भन्दै आपत्ति जनाएको छ। प्रधानमन्त्री शेरबहादुर देउवा आजबाट भारत भ्रमणमा जाने समाचार सार्वजनिक भएको छ। संवेदनशील र राष्ट्रिय सहमति हुनुपर्ने महत्वपूर्ण विषयमा मुलुकको सबभन्दा ठूलो र संसद्को प्रमुख प्रतिपक्षी दल नेकपा (एमाले) सँग उहाँले कुनै छलफल र सरोकार राख्नुभएको छैन।एमाले प्रचार विभाग उपप्रमुख विष्णु रिजालले भने, स्वाभाविक रुपमा प्रश्न उठेको छः शेरबहादुर देउवाको यो भ्रमण निजीपारिवारिक हो कि प्रधानमन्त्रीका हैसियतले हुन लागेको हो ? यता भारतीय सेनाका पूर्वमेजर जनरल एवम् नेपाल मामिलाका जानकार अशोककुमार मेहताले प्रधानमन्त्री देउवाको भ्रमणपछाडि नेपालीले कालापानीको इस्यु उठायौं भनेर प्रश्न गर्ने बताउँछन्। तर उनले ईपीजी र सीमा समस्या उठाउन सक्ने भएपनि अहिले सम्भव नभएको बताउँछन्। उनले अन्नपूर्णसँग भने,केहीले ईपीजी र कालापानीको विषय पनि उठ्ला भन्छन्। तर मेरो विचारमा अहिले समय ठिक छैन। अहिले अफ्ठ्यारो कुरा छलफल गर्ने बेला होइन। नेपालको प्रधानमन्त्रीले त्यो कुरा निकाल्नुपर्छ। भ्रमणपछाडि नेपालीले सोध्छ कि तिमीले के भन्यौं? कालापानीको इस्यु उठायौं? नेपाली प्रधानमन्त्रीले ईपीजी र सीमा समस्या उठाउन सक्छ। तर खास बातचिज अहिले हुन सम्भव छैन। तर हुनसक्छ। संघीय संसदको प्रतिनिधिसभा बैठकबाट भारतले अतिक्रमण गरेका लिम्पियाधुरा, लिपुलेक र कालापानी समेटेर नयाँ नक्सा जारी गरेको छ। तत्कालीन केपी शर्मा ओली नेतृत्वको सरकारले लिम्पियाधुरासहित नयाँ नक्सा जारी गरेपछि नयाँ नक्सा कार्यान्वयनमा आएको छ। सन् १८१६ मा सुगौली सन्धिलाई आधार बनाएर त्यसबेला कायम भएको नेपालको क्षेत्रफललाई पहिलोपटक नेपाल सरकारले नक्सामा समेट्न सफल भएको हो। नेपाल सरकारले २०७७ जेठ २ को नीति तथा कार्यक्रममार्फत लिम्पियाधुरासहित नक्सा जारी गर्ने घोषणा गर्यो। मन्त्रिपरिषद्ले जेठ ५ को निर्णयअनुसार जेठ ७ मा नक्सा जारी भयो। पहिलोपटक आफैंले लिम्पियाधुरा समेटेर नयाँ नक्सा जारी गरेपछि नेपालमा उत्साह छायो। नेपालको संविधानको अनुसूची ३ मा रहेको देशको निशान छापमा लिम्पियाधुरा नभएको नक्सा राखिएको थियो। त्यो पनि संविधान संशोधन गर्नुपर्ने भयो। जेठ ३१ मा प्रतिनिधि सभाबाट संविधान संशोधन गर्दै नयाँ नक्सा सर्वसम्मतरूपमा अनुमोदन भयो। सम्पूर्ण पार्टीले एकमत भएर संविधान सम्बोधनका पक्षमा मत जाहेर गरे। प्रतिनिधि सभा र राष्ट्रिय सभाबाट यो सर्वसम्मतरूपमा अनुमोदन भयो। असार ४ मा राष्ट्रपति विद्यादेवी भण्डारीद्धारा संघीय संसद्को धारा अनुमोदनको भएको नयाँ नक्सा प्रमाणीकरण गरिन्। नेपाल राष्ट्र बैंकले चुच्चे नक्सा अंकित एक र दुई रुपैयाँको नयाँ सिक्का चलनचल्तीमा ल्याइसकेको छ।"
"पुटिन पहिलेजस्तो शक्तिशाली छैनन्, आफैंले बनाएको पिंजरामा थुनिए : बेलायत","लन्डन : बेलायतका रक्षामन्त्री बेन वालेसले युक्रेनमा भएको आक्रमणका कारण रुस कमजोर भएको आरोप लगाएका छन्। स्काई न्यूजसँग कुरा गर्दै उनले भने, राष्ट्रपति पुटिन पहिले जत्तिकै शक्तिशाली छैनन् । अहिले उनीहरु आफ्नै पिंजरामा थुनिएका छन् ।' पुटिनका सेना युक्रेनमा हमलापश्चात धेरै कष्ट भोगेकाले हाल थकित भएको उनले बताए। उनले भने, 'रुसको शक्तिशाली सेनाको प्रतिष्ठा खस्किएको छ। उनीहरूले युक्रेनलाई जे गरे त्यसको असर उनीहरूले मात्र भोग्ने छैनन्, तर उनीहरूले आफ्नो सेनालाई जे गरे त्यसको परिणाम भने उनीहरुले मात्र नै भोग्नुपर्नेछ।' वालेसले रुसको सेनाले अहिले दक्षिणी र पूर्वी युक्रेनमा ध्यान केन्द्रित गरेको बताए । बीबीसी"
निर्वाचनमा बेहिसाबको खर्च,"निर्वाचन शब्द सुन्दा सजिलो र रमाइलोे लाग्छ। तर, यो अत्यन्तै जटिल विषय हो। निर्वाचनको संवेदनशीलता र महत्त्वलाई बुझ्न नसके जुनैबेला पनि दुर्घटना निम्तिने सम्भावना रहन्छ। चुनावका बेला सानो गल्ती वा असावधानीले पनि सुकिरहेको खरमा आगो झोसेजस्तै काम गर्छ। हामीकहाँ, निष्ठा, सिद्धान्त र इमानदार भएर चुनावमा उठ्ने र स्वस्थ प्रतिस्पर्धा गर्ने अभ्यासको कमी छ। आफ्नै पार्टीले दिने टिकट पनि उम्मेदवारले किन्नुपर्ने अवस्था छ। सबैको हकमा त लागू नहोला तर, यो प्रवृत्ति भने नभएको होइन। टिकट पाइसकेपछि उम्मेदवारले उदेकलाग्दो रूपमा पैसा खर्च गर्नुपर्छ। टिकट हातमा पर्नेबित्तिकै पार्टीकै नेता, कार्यकर्तालाई भोज खुवाउन सुरु गर्नुपर्छ। निर्वाचन आयोगले उम्मेदवारका लागि तोक्ने खर्चको सिलिङ त निर्वाचन क्षेत्रमा नपुग्दै बाटैमा नाघ्छ। २०४८ सालताका राजनीति पनि निष्ठा, सिद्धान्त र विचारमा आधारित हुन्थ्यो। त्यो बेला कार्यकर्ताले नै पार्टी र उम्मेदवारका लागि खल्तीबाट खर्च गर्थे। आफ्नै घरको खाना खाएर चुनावी अभियानमा मरिमेटेर लाग्थे। उम्मेदवार गाउँगाउँमा पुग्दा जनताले नै खाने र बस्ने व्यवस्था मिलाउँथे। मकै, भटमास, चिउरा, दालमोठ जे पाइन्छ, नेतादेखि कार्यकर्ताहरू त्यही मिठो मानीमानी खान्थे। हार्दिकतापूर्वक चुनावी प्रचारमा खट्थें। पार्टीका नेता र कार्यकर्ताबीच सहजता एवं सौहाद्रता हुन्थ्यो। कार्यकर्ताहरू राजनीतिक दलहरूको अनुशासनमा बाँधिएका हुन्थे। अहिले त रक्सी र मासु नभई हुँदैन। उम्मेदवारले आफ्नै पार्टीका कार्यकर्ता किन्नुपर्ने अवस्था छ। चुनाव आयो भने दसैं आएजस्तो मानसिकताको विकास भइरहेको छ। उम्मेदवारले एकै ठाउँमा तीन, चार लाख रुपैयाँसम्मको बिल तिर्नुपर्छ। प्रचारको समय लामो हुँदा आर्थिक रूपमा मारमा परियो भनेर प्रचारको समय घटाइदिन उम्मेदवार नै आग्रह गर्ने गर्छन्। यसैकारण, चुनाव महँगो भइरहेको छ। मतदातामा पनि यो पार्टी वा उम्मेदवारवारलाई मत हाल्छु भन्ने स्वविवेकी निर्णय गर्ने क्षमताको विकास भइसकेको छैन। वडाको सदस्यकै उम्मेदवारले पनि १० लाखसम्म खर्च गरेको सुनिन्छ। संघीय सांसदहरूका लागि आयोगले २५ लाख खर्च सीमा तोकेको हुन्छ। तर, केहीले त १० करोडभन्दा बढी खर्च गर्ने गरेको पाइन्छ। त्यत्रो खर्च गर्दा पनि चुनाव हारियो भन्ने गुनासो गर्नेको संख्या पनि उस्तै छ। चुनावी खर्चको कुरा गर्दा, पार्टीले कस्तो मान्छेलाई टिकट दिएको छ ? मतदातासँग उम्मेदवारको कस्तो सम्बन्ध छ ? भन्ने विषयले पनि निर्धारण गर्छ। पैसा र अरू हिसाबले अबको निर्वाचन प्रतिस्पर्धी हुने देखिन्छ। उम्मेदवारले गर्ने त्यत्रो खर्च कहाँबाट ल्यायो ? भनेर स्रोतको खोजी गर्ने चलन छैन। गलत प्रयोजनबाट कमाउने व्यक्ति, संस्थासँग मात्रै बेहिसाबको पैसा छ। अझ भन्नुपर्दा, आपराधिक प्रवृत्तिका व्यक्ति वा संस्थासँग यस्तो पैसा हुन्छ। राजनीतिलाई प्रभावमा राखिराख्न उनीहरूले चुनावलाई प्रयोग गर्ने गर्छन्। चुनावमा उनीहरूले लगानी गर्छन्। कस्तोसम्म अवस्था छ भने, उम्मेदवारउम्मेदवारको बीचमा नभई, खर्च गर्ने डनडनका बीचमा प्रतिस्पर्धा भइरहेको झै लाग्ने गर्छ । बेहिसाबबेहिसाबका पैसामा प्रतिस्पर्धा भइरहेको हुन्छ। कहाँबाट त्यो पैसा ल्यायो ? कस्तो स्रोत हो ? घरजग्गा बेचेर ल्यायो कि ऋण काढेर ल्यायो ? वा अरू हिसाबले लिएर आयो ? ती कुराको उत्खनन गर्नेतिर कसैको पनि ध्यान जाँदैन। इमानको कमाइ हुने मान्छेले बेहिसाबले खर्च गर्न चाहँदैन, सक्दैन पनि। निर्वाचनको बेला पैसाको दुरुपयोग सँगै हिंसाका घटनामा वृद्धि भइरहेका हुन्छन्। त्यो बेला शारीरिक मात्रै होइन, मानसिक हिंसा पनि हुन्छ। यसबाट महिला उम्मेदवारहरू बढी प्रताडित हुन्छन्। पार्टीकै नेता, कार्यकर्तादेखि परिवारकै सदस्यबाट महिला उम्मेदवारको मनोबल गिराउने प्रयास गरिन्छ। वैशाख ३० गते मुलुकमा स्थानीय तहको निर्वाचन हुँदैछ। आजभोलि स्थानीय तहमा राज्यको ठूलो स्रोत र शक्ति पुगेको छ। २०३२०३३ सालतिर एउटा जिल्लामा वर्षमा ५० हजार मात्रै अनुदान जान्थ्यो। त्यतिखेर एउटा गाविसले ३ सय, ४ सय वा ५ सयसम्मको योजना पाउँथे। अहिले ती प्रायश : गाउँपालिकाका वडा भएका छन्। वार्षिक ३०४० करोडसम्म बजेट जाने गरेको छ। खर्चको दृष्टिकोणले अबको चुनाव निकै महँगो र प्रतिस्पर्धी हुने देखिन्छ। राजनीति क्षेत्रमा जतिसुकै अपराध गरेको भए पनि कानुनभन्दा माथि छौं भन्ने मानसिकता वृद्धि भइरहेको छ। अर्थात्, दण्डहीनताको अवस्था छ। २०४८ सालताका राजनीति पनि निष्ठा, सिद्धान्त र विचारमा आधारित हुन्थ्यो। त्यो बेला कार्यकर्ताले नै पार्टीका उम्मेदवारका लागि खल्तीबाट खर्च गर्थे। अबदेखि, उम्मेदवारी दिँदा उसले कति पैसा खर्च गर्ने हो, त्यो पहिल्यै खुलाउनुपर्ने व्यवस्था गर्न जरुरी छ। त्यसो गर्दा उम्मेदवारले गर्ने खर्च कहाँबाट ल्याउने हो ? त्यसको स्रोत पनि खुलाउने व्यवस्था गर्नुपर्छ। यससम्बन्धी सम्पूर्ण विवरण निर्वाचन आयोगले आफूसँग राख्ने र सार्वजनिक गर्ने प्रणालीको विकास गर्नुपर्छ। सँगसँगै, आयोगले त्यसको अनुगमन पनि गर्ने संयन्त्र बनाउनुपर्छ। आम जनताले पनि त्यसमाथि अनुगमन गर्नुपर्छ। यस खाले वातावरण निर्माण नगरेसम्म वा सबैतिरबाट हस्तक्षेप नभएसम्म चुनावी खर्च नियन्त्रण हुँदैन। नत्र त, जुन रूपमा निर्वाचन खर्च बढिरहेको छ, त्यो डरलाग्दो छ। सामान्य आर्थिक हैसियत भएको राजनीतिकर्मीले टिकट पाए पनि पैसा छैन भन्दै उम्मेदवारबाट पछि हटनुपर्ने अवस्था आउँदैछ । त्यस्तो अवस्था आयो भने, पैसा हुनेको हातमा मात्रै टिकट जान्छ। अपराधी मानसिकता भएकाले चुनावमा लगानी गर्छन्। निर्वाचित जनप्रतिनिधिहरू त्यस्तो व्यक्तिको नियन्त्रणमा गयो भने के आस गर्ने ? यो पाटो असाध्यै जटिल छ। यस्तै गलत प्रवृत्तिले प्रश्रय पाइरहे संघीय लोकतान्त्रिक गणतन्त्रात्मक व्यवस्था माथि नै प्रश्न नउठ्ला भन्न सकिन्न। हाम्रोमा उम्मेदवार, दल, निर्वाचन आयोग, सुरक्षा निकायमा खर्च गर्नुपर्ने भएकाले निर्वाचन महँगो बन्दै गएको छ। आयोगभन्दा सुरक्षा क्षेत्रमा खर्च बढेको बढ्यै छ। खर्च घटाउनका लागि दलहरूमा मात्रै फोकस गरेर पुग्दैन। निर्वाचन व्यवस्थापन पनि असाध्यै बोझिलो छ। वीरगन्ज नाकाबाट ट्रकमा सामान काठमाडौं ल्याउनुपर्छ। त्यही सामान पोको पारेर फेरि काठमाडौंबाट वीरगन्ज नै पठाउनुपर्छ। यसले पनि निर्वाचन महँगो भइरहेको छ। निर्वाचनमा सबैभन्दा बढी खर्च हुने भनेको कर्मचारी परिचालनमा हो। निर्वाचन हुने दिनमा मात्रै सम्पूर्ण खर्चको आधा खर्च हुन्छ। स्थानीय सरकारलाई कर्मचारी परिचालनको जिम्मा दिने हो भने उसले आफ्नै कर्मचारीबाट व्यवस्थापन गर्न सक्छ। पूर्वकर्मचारी, सामाजिक अभियन्ता, विद्यार्थी, स्वयंसेवालाई परिचालन गरेर चुनाव गराउन सकिन्छ। उनीहरू चुनावमा खट्दा खुसी र गौरवको पनि अनुभूति गर्छन्। सरकारले पनि त्यसमा धेरै पैसा खर्च गर्नु पदैन। स्थानीय तह निर्वाचनका लागि दुई करोड मतपत्र छापिँदैछ। केन्द्रबाट एकैपटक सबै स्थानीय तहमा मतपत्र पुर्याउन निकै कठिन हुन्छ। सबै जिल्लामा मतपत्र छाप्न थालियो भने खर्च पनि कम, ढुवानी पनि सहज हुन्छ। निर्वाचन आयोगको सबै जिल्लामा कार्यालय रहेकोले उनीहरूले यसको व्यवस्थापन गर्न सक्छन। चुनाव व्यवस्थापनको अर्को महत्त्वपूर्ण पाटो सुरक्षा प्रबन्ध हो। एक लाख म्यादी प्रहरीलाई ४३ दिन काम गराउँदा झन्डै पाँच अर्ब खर्च हुन्छ। निर्वाचन भनेको पोलिटिकल गेम हो। त्यसको खेलाडी राजनीतिक पार्टी र उम्मेदवारहरू हुन्। निर्वाचन आयोग त अम्पायर मात्रै हो। प्लेयरहरूले नै सुरक्षा दिने वातावरण बनाउनुपर्छ। प्रहरी र बन्दुकले निर्वाचनको सुरक्षा गरेर हुँदैन। राजनीतिक दलले गर्ने सुरक्षा दिने अवधारणाको विकास गर्नुपर्छ। दलहरू मिलेर चुनाव लडे, झगडा गरेनन् भने बन्दुक किन चाहियो ? निर्वाचनको मिति पनि सरप्राइज रूपमा घोषणा हुने गरेको छ। स्थानीय तहको पदावधि पाँच वर्ष हुने भनेर संविधानमै उल्लेख छ। प्रदेश र प्रतिनिधिसभाको पनि अदालतले व्याख्या गरी नै सकेको छ। अब चुनाव हुने दिन संविधानमै लेखिनुपर्छ। संविधानमै चुनावको तिथि र मिति तोकियो भने मात्रै आयोगले चुनावको तयारी गर्न पाउँछ। दलहरूलाई पनि उम्मेदवार छनोटदेखि चुनावमा जुट्ने समय हुन्छ। छोटो समय राखेर चुनावको मिति घोषणा भयो भने निर्वाचन आयोगलाई सामान किन्न, प्याक गर्न र मतदान केन्द्रसम्म पठाउनै महाभारत हुन्छ। निर्वाचनको धेरै खर्च त्यसैमा जान्छ। ७ सय ५३ स्थानीय सरकार छन्। एकदुईबाहेक सबै सबै सामग्री स्थानीय तहमै पाइन्छन्। चुनाव व्यवस्थापनलाई विकेन्द्रित गरेर सरसामान किन्ने अधिकार स्थानीय सरकारलाई नै दिनुपर्छ।निर्वाचन आयोगले बनाउने आचारसंहिता स्वेच्छिक हुनुपर्छ। तर, दण्डजरिवानादेखि कारबाहीको व्यवस्थासमेत आचारसंहितामा समेटिएका छन्। जितेको छ भने पदै जानेसम्मका कानुनी व्यवस्था पनि आचारसंहितामा छन्। त्यसैले यो न आचारसंहिता भयो, न यो कानुन नै। यसले दुविधा मात्रै सिर्जना गरेको छ। आयोगले बनाएको निर्वाचन आचारसंहिता विस्तृत छ। संसारमा भए जति र सुने जति विषय आचारसंहितामा राखिएका छन्। आचारसंहिताको अनुगमन गर्ने र त्यसअनुसारको कारबाही गर्ने मुलुकको क्षमता नै छैन। आचारसंहिता कार्यान्वयन नहुँदा आफैं बदनाम भइन्छ भन्नेतिर ध्यान पुगेको छैन। विदेशमा राजनीतिक दलहरूले नै आचारसंहिता बनाउने र त्यसको जिम्मा पनि आफैंले लिन्छन्। अनुगमनको जिम्मा पनि दलहरूलाई नै दिइन्छ। वास्तविक अर्थमा, आचारसंहिता भनेको त्यो हो । (पोखरेल पूर्व प्रमुख निर्वाचन आयुक्त हुन् ।) चुनावमा उम्मेदवार होइन पैसावाला डनबीच प्रतिस्पर्धा भइरहेको छ : पूर्वप्रमुख निर्वाचन आयुक्त पोखरेल निर्वाचन आचारसंहिता भोलेन्टियर हो, कानुनजस्तो बनाएर कन्फ्युजन पारियो : पूर्वप्रमुख आयुक्त पोखरेल"
बेनीजोमसोम सडकमा चैते दसैंसम्मका लागि टाइमकार्ड हट्यो,"जोमसोम : जिल्लाको उत्तरी क्षेत्र हुँदै मुस्ताङलाई राष्ट्रिय राजमार्गसँग जोड्ने बेनीजोमसोम सडकमा लागू गरिएको यातायात सञ्चालनको समय तालिका (टाइमकार्ड) हटाइएको छ। बेनीदेखि मुस्ताङको लेतेसम्म विभिन्न ठाउँमा गत माघ १० गतेदेखि दैनिक छ घण्टा सवारी साधन आवतजावत रोकेर सडक स्तरोन्नतिको काम गरिँदै आएको थियो। बेनीजोमसोमकोरला सडक आयोजनाका प्रमुख जगत प्रजापतिले चैते दसैंसम्मका लागि सडकमा यातायात बन्द नगरिने जानकारी दिए। 'मुस्ताङमा तीर्थयात्री र पर्यटकको चाप बढेपछि स्थानीय प्रशासनको अनुरोधमा चैते दसैंसम्मका लागि समय तालिका हटाएका छौँ', उनले भने, 'सवारी आवतजावत प्रभावित नहुनेगरी सडक निर्माणलाई निरन्तरता दिने व्यवस्था मिलाएका छौँ।' म्याग्दीको अन्नपूर्ण गाउँपालिका७ महभिर, वडा नं २ नौनीबगर र मुस्ताङको सिमाना काभ्रेभिर खण्डमा बिहान ८ देखि ११ बजे र दिउँसो १ देखि ४ बजेसम्म सडकमा यातायात आवतजावत बन्द गरेर बिस्तार र निर्माणको काम गर्न समय तालिका बनाइएको थियो। यस वर्षको चैतेदसैं पर्व चैत २६ गते परेको छ। चैते दसैंको समयमा मुस्ताङको कागबेनीमा दिवङ्गत आफन्तको स्मृतिमा पिण्डदान गर्ने चलन छ। भ्रमणको याम भएकाले स्वदेश तथा विदेशबाट मुस्ताङ घुम्न आएका पर्यटकको चाप पनि बढेको छ। मुस्ताङमा केही दिनयता दैनिक तीन हजार जनाको हाराहारीमा तीर्थयात्री र पर्यटक भित्रिएका छन्। विसं २०७४ मा सुरु भएको चीनको स्वशासित क्षेत्र कोरला नाका जोड्ने २०० किलोमिटर दुरीको बेनीजोमसोमकोरला सडक आयोजनाको १२ खण्डमा निर्माण भइरहेको छ। हालसम्म मुस्ताङका छ खण्डमा निर्माण सकिएको आयोजनाको भौतिक प्रगति करिब ७० प्रतिशत छ। रासस"
पीपीए पर्खाइमा अरुण३,"संखुवासभा जिल्लाको मकालु गाउँपालिकामा अवस्थित अरुण तेस्रो जलविद्युत् आयोजना अरुण नदीमा निर्माणोन्मुख विद्युत् आयोजना हो। ९०० मेगावाट क्षमताको आयोजनाको कुल लागत १ खर्ब ४ अर्ब रुपैयाँ हुने अनुमान गरिएको छ। २०७५ वैशाख २८ गते प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले काठमाडौंबाट यस आयोजनाको शिलान्यास गरेका थिए। पाँच वर्षभित्रमा सकाउने गरी आयोजना निर्माण गर्ने ठेक्का भारत सरकारको पब्लिक कम्पनी सतलज हाइड्रो कम्पनीले पाएको छ। ठेकेदार कम्पनीले अरुण तेस्रो पावर डेभलपमेन्ट कम्पनी (एसएपीडीसी) स्थापना गरेको छ। आयोजनाको बाँध मकालु गाउँपालिकाको वडा नम्बर ३ र ५ तथा विद्युत्गृह चिचिला गाउँपालिकाको वडा नम्बर ३ मा रहनेछ। यसले पाएको अनुमतिअनुसार २ सय २५ मेगावाट क्षमताका चारवटा टर्बाइनमार्फत ९ सय मेगावाट उत्पादन गर्नेछ । २०७१ मंसिर १० मा आयोजना विकास सम्झौता (पीडीए) गरेको थियो। पीडीए भएको दुई वर्षभित्र आयोजना निर्माणका लागि आवश्यक पर्ने वित्तीय स्रोत व्यवस्था गर्नुपर्ने प्रावधान छ। ग्लोबल बिडिङपछि सतलजले २०६६ सालमा अरुण तेस्रोको सर्वेक्षण अनुमतिपत्र पाएको थियो। भारत सरकारले बजेटमार्फत अरुण तेस्रो आयोजनामा लगानी गर्ने गरी ५७ अर्ब २३ करोड भारतीय रुपैयाँ छुट्ट्याएको छ। सतलज कम्पनी भारतको पब्लिक कम्पनी भएकोले पनि भारत सरकारले यसका लागि रकम विनियोजन गरेको हो। सम्झौताअनुसार उत्पादित बिजुलीको २१९ प्रतिशत विद्युत् नेपालले नि :शुल्क पाउनेछ । बाँकी बिजुली भारत निर्यात हुनेछ। बिजुली उत्पादन सुरु भएको २५ वर्षपछि आयोजना नेपालको हुनेछ। त्यसबेलासम्म नि :शुल्क बिजुली, रोयल्टी र अन्य करबापत नेपाललाई वार्षिक १३ अर्ब ९२ करोड लाभ हुनेछ। आयोजनाबाट उत्पादित विद्युत्को पिकिङ (पूर्ण क्षमतामा चल्ने घण्टा) ३४० घण्टा प्रतिदिनछ। नेपाल सरकार र जलविद्युत् निगम लिमिटेड (एसजेभिएन) बीच आयोजना विकाससम्बन्धी समझदारीपत्रमा हस्ताक्षर २००८ मा भएको थियो। परियोजना विकासका लागि सरकार र भारत सरकारको पब्लिक कम्पनी सतलज जलविद्युत् निगम लिमिटेड (एसजेभिएन) बीच परियोजना विकास सम्झौता (पीडीए) भने २०१४ मा भएको थियो। आयोजनाको २०२० मा वित्तीय व्यवस्थापन, २०२३ मा व्यावसायिक सञ्चालन र २०४८ मा नेपाल सरकारलाई हस्तान्तरण गर्ने गरी निर्माणको काम भइरहेको छ। आयोजना निर्माणपूर्व अधिग्रहण भएको जग्गा सार्वजनिक जग्गा १२५ हेक्टर र निजी जग्गा ५० हेक्टर छ। आयोजनाबाट प्रभावित घरधुरी २६९ र विस्थापित २४ घरधुरी छन्। जतिखेर अरुण३ निर्माणको प्रसंग उठेको थियो त्यतिखेर देशभर करिब ११ प्रतिशत जनताले मात्र बिजुली पाएका थिए। नेपाल विद्युत् प्राधिकरणको २०४१२०४६ मा प्रकाशित वार्षिक प्रतिवेदनअनुसार त्यो समयमा मुलुकको उच्च माग (पिक लोड) १७६ मेगावाट थियो। कुल विद्युतीय ऊर्जा ७७०९१४ किलोवाट हावर, कुल उत्पादित बिजुली ७०६९१४ किलोवाट हावरभन्दा बढी र आयातित विद्युत् ६४ किलोवाट हावर थियो। त्यो समयमा प्रतिकिलोवाट हावर करिब १३८ रुपैयाँमा विद्युत्को बिक्री हुने गरेको थियो। यो परिस्थितिमा बेच्नेभन्दा पनि घरेलु विद्युत्को माग धान्न एउटै आयोजना निर्माण गर्ने भनी अध्ययन भएको पाइन्छ। भौगोलिक अवस्थाका कारण कम लागतमा बन्ने आयोजनामा अरुण ३ परेको थियो। नेपाल विद्युत् प्राधिकरणले जल तथा ऊर्जा विकास आयोजनाको सहयोगमा २०४१ सालमा अरुण३ को पूर्वसम्भाव्यता अध्ययन गर्यो। अरुण बेसिनमा रहेका तल्लो र माथिल्लोसहित अरुण३ को कुल क्षमता ११ सय मेगावाट थियो। अरुण तेस्रो बन्नेबित्तिकै बाँकी दुई आयोजना पनि एउटै प्रसारण लाइन र प्रवेश मार्गका कारणले सस्तो देखिन आएको थियो। त्यो समयमा अरुणमा जतिको इन्जिनियरिङ डिजाइन र अध्ययन अरूमा नभएको जानकारहरू बताउँछन्। त्यो बेलामा नै पाँचवटा टेस्ट अडिट नै खोलिसकेको थियो। तीन सय मिटरको पावरहाउसमा टेस्ट अडिट खोलिसकेको थियो भने ड्याम साइटमा दुई वटा टेस्ट अडिट र बीचमा पनि टेस्ट अडिट खोलिएको थियो। कन्ट्याक्टर, कन्सल्टेयान्ट छनोट भई अग्रिमेन्टका प्रक्रियामा पुगेको थियो। वल्र्ड बैंकले स्टाफ अप्राइजल रिपोर्ट पनि बनाइसकेको थियो। २०५० सालमा नेपालले जलविद्युत्बाट प्रतिवर्ष करिब ९५ करोड युनिट बिजुली उत्पादन गरिराखेकोमा अरुण तेस्रोको पहिलो चरणमा मात्रै एक अर्ब ८० करोड युनिट उत्पादन हुन्थ्यो। अरुणबाट उत्पादित विद्युत् नेपाल विद्युत् प्राधिकरणलाई सस्तो पर्न जाने थियो। २०४० सालको मूल्यमा अरुणबाट उत्पादित विद्युत्को खर्च प्रतियुनिट ५०१ सेन्ट पर्ने, ऋणको साँवा र ब्याज सबै कटाएर पनि वार्षिक ५ अर्ब रुपैया आर्थिक लाभ आर्जन गर्न सक्ने थियो। अरुणबाट दिगो र सस्तो विद्युत् उत्पादन हुनाले देशलाई आर्थिक रूपले आत्मनिर्भरततर्प उन्मुख हुन सहयोगी हुने थियो। सधैं विदेशीको मुख ताक्ने बाध्यतामा कमी आउने थियो। विद्युत्को दिगो आपूर्तिको कारण गर्दा उद्योग व्यवसायमा यथेष्ट वृद्धि हुने अवस्था थियो। त्यसबाट रोजगारीका अवसरहरू सिर्जना हुने र समग्र देश आत्मनिर्भर हुने थियो। बाहै्रमहिना हिमालय पर्वत खण्डबाट निस्कने अविरल पानी नै अरुण३ आयोजनाको ऊर्जा उत्पादन गर्ने मुख्य स्रोत हो। गैरजलाशय अर्थात् नदी प्रवाही (रन अफ रिभर) प्रणालीमा निर्माणका लागि प्रस्तावित यो आयोजनाको बिजुली उत्पादन गर्ने स्रोत पानीको उपलब्धता अन्य नदीहरूभन्दा बढी छ। सुक्खायाममा समेत पानीको मात्रा अन्य नदीसरह नघट्ने हुदा यसको फर्म पावर बढी छ। २०१ मेगावाटको जडित क्षमतामा पहिलो चरणमा २८९१ मेगावाट घण्टा उत्पादन हुने अध्ययनले देखाएको छ। त्यसमध्ये फर्म पावर मात्र १,५१३ मेगावाट आवर छ (नेपाल विद्युत् प्राधिकरण, वार्षिक प्रतिवेदन २०४६)। आयोजना निर्माण सुरु भएर एक तिहाइभन्दा बढी काम सम्पन्न भइसक्दा पनि आयोजनाको खरिदबिक्री सम्झौता (पीपीए) हुन सकेको छैन। आयोजनाले करिब १० महिनादेखि सरकारसँग पीपीए सम्झौताको प्रयास गरिरहेको छ। जापानिज संस्थाको जाइकाको अध्ययन (सन् १९८५) लाई आधार मानी तत्कालीन पञ्चायत सरकारले ४०२ मेगावाटको अरुण तेस्रो परियोजना बनाउने निर्णय गरेको थियो। पछि लागत घटाउन भन्दै यसको क्षमता २०१ मेगावाट मा झारिएको थियो। जसको लागत हुन्थ्यो १ अर्ब १० करोड अमेरिकी डलर। पञ्चायतको अन्त्यमा आएर २०४५ सालताका यसको तीव्र विरोध हुन थाल्यो। विरोधको मुख्य कारण थियो यसको अत्यधिक लागत। अरुण तेस्रो निकै आकर्षक भए पनि नेपालको अर्थतन्त्रले त्यसबाट उत्पादित सबै बिजुली खपत गर्ने अवस्था थिएन। त्यतिखेर बिजुलीको मागआपूर्ति २८० मेगावाट थियो। त्यसकारण बढी भएको बिजुली भारतमा निकासी गर्ने सोच थियो। महँगो अमेरिकी डलरमा उत्पादन गरिएको बिजुली भारतलाई निकासी गर्ने भन्ने व्यापक आलोचना भएको थियो। अरुणको आलोचनाका शृंखलामध्ये भारतलाई निकासी भन्ने मुख्य बन्यो। त्यतिबेलाका भारतीय आर्थिक नाकाबन्दीका कारण अरुण तेस्रोबाट उत्पादित बिजुली खपत नहुने डरले ४०२ बाट २०१ मेगावाटमा क्षमता घटाइएको थियो। आयोजना निर्माणको सबैभन्दा ठूलो पूर्वाधार सडक थियो। समय बचत गर्नका लागि अरुण प्रवेश मार्ग तीन ठाउँबाट बनाउने तय भयो तुम्लिङटार, हिले र लेगुवामा। प्रत्येक बिन्दुबाट दुईतिर सडक खन्ने योजना थियो। सडक निर्माणका लागि हेलिकप्टरबाट उपकरण पुर्याउने भनियो। यी सबै गर्दा आयोजना पाँच वर्षभित्र निर्माण भइसक्ने अनुमान थियो। हेलिकप्टरबाट सडक निर्माणका यन्त्र उपकरण ओसार्दा मकालु वरुण क्षेत्रका जनवारको ब्रिडिङमा ठूलो असर पर्ने वातावरणविद्हरूले कुरो उठाए। हेलिकप्टरको आवाजले ब्रिडिङ प्यार्टनमा कस्तो असर पर्छ भनेर विश्व बैंकले गरेको अध्ययनले वातावरणीय प्रभाव नपर्ने निष्कर्ष निकालेको थियो। दुई चरण गरी निर्माण हुने आयोजनाको पहिलो चरणको निर्माण सन् २०५० को वर्षायामपछि आरम्भ भई २०५६ देखि विद्युत् उत्पादन गर्ने योजना थियो। दोस्रो चरणको निर्माण चार वर्षमा सकिने र यो कार्य २०६० सालमा पूरा भइसक्ने लक्ष्य थियो। राजनीतिक परिवर्तनसँगै बहुदलीय व्यवस्थाको उदय र तत्कालीन प्रमुख दल एमालेले चासो नदिएपछि सोहीलगायतका कारण देखाउँदै सन् २०४१ मा आयोजना नबनाउने भनेर प्रमुख दातृ निकायले नै भनेपछि रद्द भएको थियो। आयोजना रद्द अर्को कारमा दातृ निकाय विश्व बैंकका ४४ बुँदे सर्तलाई पनि मानिन्छ। लेखापरीक्षणसमेत नभइरहेको प्राधिकरणमा ६ महिनाभित्र लेखापरीक्षण गराउनुपर्ने, प्राधिकरणको फाइनान्स डाइरेक्टर परिवर्तन गर्ने, दस मेगावाटभन्दा माथिका आयोजना सरकारी तहबाट निर्माण गर्नुअघि विश्व बैंकको अनुमति लिनुपर्ने, कर्मचारी संख्या घटाउनुपर्ने, उत्पादन लागत र प्रशासनिक खर्च उठ्ने गरी विद्युत् महसुल हुनुपर्ने, जलविद्युत् क्षेत्रमा अन्य समानान्तर संस्था गठन गर्न नपाइने जस्ता सर्तहरूका कारण पनि राष्ट्रघाती सर्तहरू भनी चर्को विरोध भएको थियो। विभिन्न सरकारी तथा गैरसरकारी संस्थाहरूको राष्ट्रवादी, दिग्भ्रमित गर्ने नाराका कारण पनि आयोजना तुहिएको राष्ट्रिय योजना आयोगका तत्कालीन उपाध्यक्ष डा रामशरण महतोले आफ्नो लेखमा लेखेका छन्। १२ वर्षे लामो माओवादी द्वन्द्व समाप्तपछि मुलुक विकासतिर अघि बढ्न थाल्यो। सो समयमा चरम लोडसेडिङको मारमा मुलुक रहेको थियो। पहिला नै सम्भाव्यता अध्ययन गरिसकेको र पूर्वाधार विकासमा सहज हुने देखेपछि तत्कालीन नेतृत्वले पुन : अरुण तेस्रोलगायतका आयोजनालाई लगानीकर्ता सम्मुख प्रस्तुत गरेको थियो। सोही क्रममा हाम्रा मागलाई सम्बोधन गर्ने र २१९ प्रतिशत विद्युत् नि :शुल्क दिने सतलजको प्रस्तावलाई सरकारले प्राथमिकतामा राख्यो। आयोजना रद्द भएको करिब १० वर्षपछि ग्लोबल टेन्डर आह्वान गरी अरू तीन आयोजना सतलजलाई दिइएको हो। अहिले अरुण ३ जलविद्युत् आयोजना २०७९ सम्ममा निर्माण सम्पन्न गर्ने लक्ष्यका साथ अघि बढिरहेको छ। हालसम्म भौतिक निर्माण ४५ प्रतिशत भएको छ। जसमा सिभिलतर्फको ४१५ प्रतिशत, हाइड्रो मेकानिकलतर्फ १७ प्रतिशत र इलेक्ट्रो मेकानिकलतर्फ १८ प्रतिशत भौतिक निर्माण भएको छ। यता, प्रसारण लाइनतर्फ करिब १२ प्रतिशत प्रगति देखिएको छ। उत्पादन र प्रसारण लाइन गरी हालसम्मको करिब ३२ अर्ब खर्च भएको छ। आयोजना निर्माण सुरु भएर एक तिहाइभन्दा बढी काम सम्पन्न भइसक्दा पनि आयोजनाको खरिदबिक्री सम्झौता (पीपीए) हुन सकेको छैन। आयोजनाले करिब १० महिनादेखि सरकारसँग पीपीए सम्झौताको प्रयास गरिरहेको छ।"
"सडकमा भेटिएका घाइते पुरुषको मृत्यु, दुर्घटनाको आशंका",विराटनगर : विराटनगर महानगरपालिका१४ स्थित एमएम प्लाष्टिक उद्योगनजिक सडकमा घाइते अवस्थामा भेटिएका एक जनाको मृत्यु भएको छ। मोरङ प्रहरीका प्रवक्ता डीएसपी दीपक श्रेष्ठका अनुसार विराटनगर९ का ४२ वर्षीय पुष्पराज देउजा शुक्रबार बिहान ५ बजेतिर रानीविराटनगर सडकखण्डमा गम्भीर घाइते अवस्थामा भेटिएका थिए। उनलाई उपचारका लागि कोसी अस्पताल पुर्याउन साथ चिकीत्सकले मृत घोषित गरेको श्रेष्ठले बताए। उनका अनुसार मर्निङ वाक गर्दै गर्दा सवारीसाधनले देउजालाई ठक्कर दिएको आशंका गरिएको छ। तर सवारीसाधनको पहिचान हुन नसकेकाले घटना यकिन गर्न नसकिएको प्रहरीले जनाएको छ। पैदल हिँडिरहेका बेला देउजालाई सिटी सफारीले पछाडिबाट ठक्कर दिएको हुनसक्ने प्रहरीको अनुमान छ। घटनास्थलमा भेटिएको सवारीसाधनको फुटेको शिशाका आधारमा देउजालाई सफारीले ठक्कर दिएको हुनसक्ने आशंका गरिएको डीएसपी श्रेष्ठको भनाइ छ। उनले पहिचान नखुलेको सवारीसाधन दुर्घटना गराएर फरार भएको हुनसक्ने बताए। श्रेष्ठका अनुसार घटनाको यकिन गर्नका लागि सिसी क्यामेरा फुटेजलाई समेत अध्ययन गरेर अनुसन्धान थालिएको छ।
नागरिकता बनाउन झुटा विवरण सिफारिस गर्ने वडा अध्यक्ष खत्रीसहित ५ जना पक्राउ,"स्याङ्जा : नागरिकता बनाउनका लागि किर्ते सिफारिस गरेको आरोपमा आँधीखोला गाउँपालिका३ का वडाध्यक्ष र सचिव लगायत ५ जना पक्राउ परेका छन्। नेपाली नागरिकताका लागि झुटा विवरण सिफारिस गरेको भन्दै स्थानीयले कारबाहीको माग गरेपछि वडाध्यक्ष विष्णुबहादुर खत्री, सचिव बालकृष्ण शर्मा, सोही वडाका नवराज पौडेल, सीता पौडेल र कुश्माका सोनु पौडेल भन्ने सोनु अधिकारीलाई प्रहरीले पक्राउ गरेको हो। झुटो काममा संलग्न भएको भन्दै कारबाहीको माग गरी जिल्ला प्रशासन कार्यालय स्याङ्जामा स्थानीयले उजुरी गरेपछि यो घटना बाहिरिएको हो। पर्वतको कुश्मा नगरपालिका२ बस्ने कृष्ण अधिकारी र डोम अधिकारीका छोरी सोनु अधिकारीले स्याङ्जाको आँधिखोला गाउँपालिका३ बस्ने कृष्णप्रसाद पौडेल र सीता पौडेलको छोरी बनेर वंशजको आधारमा नागरिकता लिएको नायब उपरीक्षक राजेन्द्रप्रसाद अधिकारीले जानकारी दिए। २० वर्षीया सोनुले यही चैत १ गते जिल्ला प्रशासन कार्यालय स्याङ्जाबाट नेपाली नागरिकताको प्रमाणपत्र लिएकी छन्। नागरिकता बनाउन सहयोग गर्ने वडा अध्यक्ष खत्री, सचिव शर्मासहित पाँचै जनालाई झुटा विवरण पेश गरी नागरिता बनाएको मुद्धा दर्ता गरिएको छ। बिहीबार साँझ म्याद थप गरी अनुसन्धान भइरहेको प्रहरी नायव उपरीक्षक अधिकारीको भनाइ छ।"
अमेरिकाले पुटिनलाई बुझ्न नसक्ने रुसको आरोप,"मस्को : रुसले बिहीबार राष्ट्रपति भ्लादिमिर पुटिनसँग सम्बन्धित अमेरिकी भनाइप्रति प्रहार गर्दै अमेरिकाले पुटिनलाई नबुझेको आरोप लगाएका छन्। हालै अमेरिकी गुप्तचर एजेन्सीहरूबाट आएको एक बयानमा रुसी राष्ट्रपति भ्लादिमिर पुटिनलाई उनका सल्लाहकारले युक्रेन र प्रतिबन्धले रुसलाई पारेको असरको मुद्दामा भ्रमित गरिरहेको कुरा बाहिर आएको थियो। यस विषयमा प्रतिक्रिया दिँदै रुसी प्रवक्ता दिमित्री पेस्कोभले अमेरिकी विदेश विभाग, पेन्टागनलाई यहाँ के भइरहेको छ भन्ने बारे कुनै वास्तविक जानकारी नभएको बताए। उनले भने, 'उनीहरूले रुसमा के भइरहेको छ बुझ्दैनन्। उनीहरूले राष्ट्रपति पुटिनलाई बुझेका छैनन्। र तिनीहरूले निर्णयहरू कसरी लिइन्छ भनेर पनि बुझ्दैनन् र हामीले काम गर्ने तरिका बुझ्दैनन्।' पेस्कोभले भने कि यो चिन्ताजनक छ किनभने 'यस्ता गलतफहमीहरूले गलत निर्णयहरू निम्त्याउँछ जसले खराब परिणामहरू निम्त्याउँछ।' बीबीसी"
राष्ट्रिय दोहोरी : ११ समूहबीच प्रतिस्पर्धा,"काठमाडौं : टुबोर्ग छैटौं राष्ट्रिय रनिङ शिल्ड खुला दोहोरी गीत प्रतियोगिताको पहिलो दिन बुधबार औपचारिक उद्घाटन गरियो भने दोस्रो दिन बिहीबारदेखि प्रतियोगिता सुरु भयो। दोहोरी गीत प्रतियोगितामा ६१ समूहले भाग लिएका छन्। प्रतियोगितामा निर्णायक संयोजक चन्द्र शर्मा, सहसंयोजक बद्री पंगेनी छन् भने अन्य अग्रज कलाकारहरूले निर्णायकको भूमिका निर्वाह गरेका छन्। प्रतियोगिताको दोस्रो दिन केन्द्रीय अध्यक्ष रमेश बिजीको अध्यक्षता रहेको थियो भने संस्कृति मन्त्रालयका सहसचिव डा टुकराज काफ्लेले प्रमुख आतिथ्यता गरेका थिए। दोस्रो दिनको कार्यक्रमको सञ्चालन पूर्व केन्द्रीय अध्यक्ष प्रजापति पराजुलीले गरेका थिए। राष्ट्रिय रनिङ शिल्ड दोहोरी गीत प्रतियोगिताको युनिभर्सल टिभी, नेपाली रेडियो नेटवर्कमार्फत देशभरका एफएम स्टेसन र विभिन्न अनलाइनबाट प्रत्यक्ष प्रशारण गरिएको थियो। कार्यक्रममा आजीवन सदस्यता लिने र सहयोग गर्ने सहयोगीदाताहरूलाई सम्मान पनि गरिएको थियो। दोस्रो दिन दोहोरी गीत प्रतियोगितासँगै चर्चित कलाकारहरूको प्रस्तुति समेत राखिएको थियो। प्रतियोगिताकै दौरान दृष्टिविहीन कलाकारहरूको हकहितका लागि राष्ट्रिय लोक तथा दोहोरी गीत प्रतिष्ठान नेपालको दृष्टिविहीन शाखाको स्वीकृति प्रदान गरिएको थियो। विश्वव्यापी महामारीका रुपमा फैलिएको कोभिड१९ का कारण दुई वर्ष हुन नसकेको प्रतियोगितालाई यस पटक निरन्तरता दिएको हो। प्रतियोगितामा विजयी हुनेले नगद उपहारसहित विभिन्न पुरस्कार पाउने छन्। प्रतियोगिताको दोस्रो दिन ६१ वटा समूहमध्ये ११ वटा समूहबीच प्रतिस्पर्धा गराइएको थियो। बाँकी समूहको प्रतिस्पर्धा शुक्रबार हुने निर्णायक मण्डलले जानकारी दिएको छ।"
गोरखामा एकतिहाइले गरेनन् मतदान,"गोरखा : गोरखाको बिगतको निर्वाचनको तथ्यांक विश्लेषण गर्दा एकतिहाइ मतदाताले मतदानमा भाग नलिएको पाइएको छ। जिल्ला निर्वाचन कार्यालयबाट प्राप्त तथ्यांकअनुसार २०७४ को स्थानीय तहको निर्वाचनमा १ लाख ६९ हजार ४६ जना मतदाता रहेको गोरखामा ४९ हजार छ सय ६९ जनाले भोट नहालेको पाइएको हो। त्यतिबेला जम्मा एक लाख १९ हजार ३ सय ७७ जनाले मात्र मतदान गरेका जिल्ला निर्वाचन अधिकारी टेकबहादुर कोइरालाले जानकारी दिए। सोही वर्षको प्रतिनिधिसभा निर्वाचनमा एक लाख ८९ हजार ४४८ मतदाता रहेकामा जम्मा एक लाख २३ हजार ७१९ मत खसेको थियो। त्यतिबेला पनि ६५ हजार ७२९ जना अर्थात् ३५ प्रतिशत मतदाता मतदान प्रक्रियामा सहभागी भएनन्। क्षेत्र नं १ मा ९८ हजार ६२२ मतदाता थिए। त्यहाँ जम्मा ६३ हजार ६०४ मत खसेको र ३५ हजार ०१८ मत नखसेको निर्वाचन कार्यालयका सूचना अधिकारी रविलाल सुवेदीले जानकारी दिए। त्यस्तै, प्रतिनिधिसभा क्षेत्र नं २ मा कुल मतदाता ९० हजार ८२६ रहेकामा जम्मा ६० हजार ११५ मत खसेको थियो। ३० हजार ७११ मत नखसेको उनले बताए। पाँच वर्षअघिको स्थानीय तहको निर्वाचनमा कुल मतदातामा ७०६१ प्रतिशत मत खसेको थियो। २९३९ मत नखसेको अभिलेख निर्वाचन कार्यालयमा छ। खसेको मतमध्य पनि जम्मा १ लाख १५ हजार ६ सय ६ मत मात्र सदर भएको थियो। तीन हजार सात सय ७१ मत बदर भएको कार्यालयको अभिलेखमा उल्लेख छ। राजनीतिक दल भोट माग्न गाउँगाउँमा छन्। उनीहरूले आआफ्ना पार्टीलाई भोट मागिरहेका छन्, तर भोट हाल्न नजानेलाई भोट हाल्न जान प्रेरित गर्ने कसरत गरेको पाइएको छैन। सबैभन्दा धेरै २७ हजार पाँचसय छ जना मतदाता संख्या रहेको गोरखा नगरपालिकामा १९ हजार नौ सय नौ अर्थात् जम्मा ७२३८ प्रतिशत मात्र मत खसेको थियो। सदरमुकाममा रहेको पालिकामा पनि सात हजार पाँच सय ९७ मतदाता मतदानमा सहभागी भएनन्। खसेको मतमध्ये पनि ४५३ (२२८ प्रतिशत) मत बदर भएको थियो। त्यस्तै दोस्रो धेरै २५ हजार सात सय ३० जना मतदाता रहेको पालुंटार नगरपालिकामा पनि जम्मा १७ हजार सात सय नौ (६८८३ प्रतिशत) मत मात्र खसेको थियो। पालुंटारमा आठ हजार २१ जना मतदान प्रक्रियामा सरिक भएनन्। मतदान गरेकामध्ये पनि ४२७ मत बदर भएको थियो। त्यस्तै नौ हजार नौ सय ३८ जना मतदाता रहेको अजिरकोट गाउँपालिकामा २०७४ सालको निर्वाचनमा जम्मा छ हजार सात सय ३७ मत खसेको थियो। सो पालिकाका तीन हजार दुई सय १ जना मतदाताले मतदान गरेनन्। त्यहाँका ६७ प्रतिशतले मतदान गरे, ३३ प्रतिशत मतदाता मतदानमा सहभागी भएनन्। त्यहाँ २०२ मत अर्थात् तीन प्रतिशत मत बदर भएको थियो। त्यस्तै १४ हजार ४२२ मतदाता रहेको आरुघाट गाउँपालिकामा १० हजार १७७ मत अर्थात् ७०५७ प्रतिशत मत मात्र खस्यो। चार हजार दुई सय ४५ मतदाता त्यहाँको चुनावी प्रक्रियामा उपस्थित भएनन्। मतदान गरेकामध्ये पनि चार सय ११ जना अर्थात् चार प्रतिशत मत बदर भएको थियो। १४ हजार ५७ मतदाता रहेको गण्डकी गाउँपालिकामा पाँच वर्षअघि जम्मा १० हजार पाँच सय ४९ जना अर्थात् ७५ प्रतिशत मतदाताले मात्र मतदान गरे। तीन हजार पाँच सय आठ जना अर्थात् २५ प्रतिशतले भोट गरेनन्। भोट गरेकाहरूमध्ये पनि २७५ जनाको मत बदर भएको थियो। सबैभन्दा कम तीन हजार आठ सय ६९ मतदाता रहेको सबैभन्दा दुर्गम चुमनुब्री गाउँपालिकामा दुई हजार आठ सय ९७ मत (७४८८ प्रतिशत मत) खसेको थियो। खसेको मतमध्य दुई हजार सात सय २८ अर्थात् सदर र एक सय ६९ मत अर्थात ५८३ प्रतिशत भोट बदर भएको थियो। अर्को दुर्गम धार्चे गाउँपालिकामा रहेका सातहजार आठसय ७५ मतदातामध्य त्यतिबेला पाँचहजार नौसय ६८ जनाले मात्र मतदान गरेका थिए। एक हजार नौ सय सात जनाले भोट हालेका थिएनन्।"
पाकिस्तानी प्रधानमन्त्रीविरुद्ध अविश्वास मत : मतदान अप्रिल ३ गतेसम्मका लागि स्थगित,"स्लामावाद : पाकिस्तानका प्रधानमन्त्री इमरान खानविरुद्ध अविश्वासको प्रस्तावमाथि बिहीबार हुनसक्ने बताइएको मतदान अप्रिल ३ (आइतबार) का लागि सरेको छ। पाकिस्तानी प्रधानमन्त्री खानविरुद्धको अविश्वास प्रस्तावमाथि छलफल गर्न जम्मा भएलगत्तै पाकिस्तानको राष्ट्रिय सभाको कारवाही अप्रिल ३ सम्मका लागि स्थगित भएको घोषणा गरिएको हो। उपसभापति सादिक संजरानीका अनुसार सदस्यहरूले प्रश्नहरूको जवाफ दिँदै थिएनन् र स्थिति पनि ठीक थिएन। राष्ट्रियसभा सचिवालयले बिहीबारको कार्यसूचीका लागि अविश्वास प्रस्तावमाथि छलफलका लागि बुधबार राति सो आदेश जारी गरेको जियो टीभीले जनाएको छ। यसअघि सोमबार पाकिस्तान मुस्लिम लिग (पिएमएलएन) का अध्यक्ष शाहबाज सरिफले अविश्वास प्रस्ताव दर्ता गरेका थिए। यो कदमसँगै इमरान खान अविश्वास प्रस्तावको सामना गर्ने तेस्रो पाकिस्तानी प्रधानमन्त्री बनेका छन्। इमरान खान सरकारविरुद्धको अविश्वास प्रस्ताव राष्ट्रियसभामा टेबुल हुँदा उनीसँग अहिले कूल १६१ सदस्य छन् र विपक्षमा बहुमत छ भनी विपक्षी दलहरूले दाबी गर्दै आएका छन्। प्रधानमन्त्री खानविरुद्ध खुल्ला रुपमा पीटीआईका केही सहयोगीहरू खुलेकाले यसको प्रस्ताव पास हुनेमा प्रतिपक्ष विश्वस्त भएका हुन्। मुत्तहिदा काउमी मुभमेन्ट पाकिस्तान (एमक्यूएमपी)ले खानविरुद्धको अविश्वास प्रस्तावमा विपक्षीहरूसँग मिलेपछि उनको बहुमत गुमेको बताइएको छ। पाकिस्तानको संसद्को तल्लो सदनमा पाकिस्तानी सरकारले आफ्नो बहुमत गुमाएको पाकिस्तानी जियो टिभीले विपक्षी नेताहरूलाई उद्धृत गरी समाचार सम्प्रेषण गरेको छ। पाकिस्तानी राष्ट्रिय सभाको कूल क्षमता ३४२ सदस्यीय छ। बहुमतको लागि १७२ मत आवश्यक पर्छ। पीटीआई नेतृत्वको गठबन्धन १७९ सदस्यको समर्थनमा गठन भएको थियो। तर, अहिले एमक्यूएमपीले पीटीआईसँगको गठबन्धन छोडेपछि उससँग अब १६४ सदस्यको समर्थन हुने स्पष्ट देखिएको छ भने विपक्षी दलसँग अहिले राष्ट्रिय सभामा १७७ जना समर्थक रहेका छन्। यसैबीच संसद्मा आफूविरुद्धको अविश्वास प्रस्तावमाथिको बहस स्थगित भएसँगै प्रधानमन्त्री इमरान खानले बिहीबार राति राष्ट्रका नाममा सम्बोधन गरेका छन्। पाकिस्तानको इतिहाँसमा कुनै पनि प्रधानमन्त्रीले पूर्ण अवधि सत्ता सञ्चालन गर्न सकेका छैनन्। खानले सन् २०१८ मा निर्वाचित भएदेखि नै आफ्नो शासनका लागि अहिले सबैभन्दा ठूलो चुनौतीको सामना गर्नुपरेको छ। विरोधीहरूले उनलाई आर्थिक दुरुपयोग र विदेश नीति भङ्ग गरेको आरोप लगाएका छन्।"
न्यु मिडिया व्यवस्थापन किन ?,"विश्वमै अनलाइन माध्यम (न्यु मिडिया) प्रति आकर्षण बढ्दो छ। पत्रपत्रिका, रेडियोएफएम रेडियो, टेलिभिजनजस्ता परम्परागत सञ्चारका माध्यमको तुलनामा न्यु मिडिया छिटो र प्रभावकारी छ। सञ्चालन, सम्पादन र सामग्री वितरणका दृष्टिकोणले पनि सजिलो छ। इन्टरनेटको पहुँचले विश्वको जुनसुकै कुनाकाप्चाबाट यसलाई सहजै सञ्चालन गर्न सकिन्छ। एकछिन सामाजिक सञ्जाललाई बिर्सने हो भने हाम्रो मुलुकमा पनि नयाँ पुस्ताको आकर्षक र लोकप्रिय माध्यम अनलाइन बनिरहेको छ। सूचना तथा प्रसारण विभागको पछिल्लो तथ्यांकअनुसार ३ हजार २ सय ६५ र बागमती सञ्चार रजिस्ट्रारको कार्यालयमा १ सय १६ वटा अनलाइन माध्यम दर्ता छन्। चैत १५ गतेसम्म प्रेस काउन्सिल नेपालमा ३ हजार २ सय ४९ वटा अनलाइन माध्यमले सूचीकरणका लागि आवेदन दिएका छन्। दर्ता र सूचीकरण हुने क्रम दिनदिनै बढिरहेको छ। जसरी दिनदिनै यसको संख्या वृद्धि हुँदैछ, उति नै समस्याहरू पनि देखा पर्दैछन्। ७८ वर्षको अवधिमा केही सुधार त भएका छन। र, पनि भ्युअर्स बढाउने नाममा चञ्चले र चकचके देखिएका छन्। अनलाइन माध्यम सञ्चालन गर्न खोज्ने संस्था र व्यक्ति पनि विचित्रविचित्रका भेटिन्छन्। अनलाइन माध्यम कहाँ दर्ता हुन्छन् र किन सूचीकरण गर्नुपर्छ भन्ने सामान्य जानकारी नभएकाहरू पनि अनलाइन सञ्चालन गरिरहेका छन। भ्युअर्स् बढाएर गुगल विज्ञापन र अन्य एड (विज्ञापन) मार्फत एकैदिनमा टन्न कमाइ गर्न सकिन्छ भन्ने हल्लाकै भरमा कतिपय व्यक्ति र संस्थाले अनलाइन माध्यम खोलेका भेटिन्छन्। यही भएर अधिकांश अनलाइन माध्यममा शीर्षक एउटा, भित्र विषय अर्केै हुने गरेको पाइन्छ। अश्लील तस्बिर, प्रधानमन्त्री, मन्त्री, नेता तथा विभिन्न पब्लिक फिगरका तस्बिर, भल्गर विषय राखी भ्युअर्सलाई आकर्पित पार्न खोजेका देखिन्छन्। दर्ता, सूचीकरण भएकाबाट समेत यस्तो भएको पाइन्छ भने वास्तविक नाम, ठेगाना, सम्पर्क नम्बर, ठेगाना, सम्पादकीय, टिमको नामनम्बरसमेत नराखी दर्ता, सूचीकरण नै नगरी अनलाइन माध्यम चलाउनेले झन् फेक न्युज हालेको भेटिन्छ। विदेशबाट सञ्चालित अनलाइन माध्यमको पहिचान गरी कारबाही गर्न समस्या छ। यस्तै एउटा आजको पुस्तामा अनलाइनमा आइसकेको वा पत्रपत्रिकामा प्रकाशित समाचार र समाचारसामग्री हुबहु सार्नुलाई नै अनलाइन पत्रकारिता भनेर बुझ्ने प्रवृत्ति स्थापित हुँदै गएको छ। अर्काेतिर समाचार शीर्षक, समाचारस्रोत, सन्तुलन, इन्ट्रो, समाचारको पेटबोली, तस्बिरकार्टुन, इलुस्ट्रेसन, श्रव्य, दृश्य, भाषा, लिंग, जातिसम्प्रदाय, क्षेत्र, घटनाप्रस्तुति, विज्ञापन, सम्पादकीय समूह आदि आधारमा हेर्दा अनलाइन माध्यमका सामग्रीबाट व्यक्ति तथा संस्थाको मानहानी चरित्रहत्या, इज्जत प्रतिष्ठामा आँच पुगेको देखिन्छ। उजुरी यस्ता विषयमा बढी पर्ने गरेको छ। पछिल्लो प्रवृत्तिअनुसार २०७८ साउनदेखि २०७८ चैत्र १५ सम्म १ सय ४५ उजुरी परेकोमा अनलाइनविरुद्ध मात्र १ सय ५ वटा (७२४१ प्रतिशत) छ। यही अवधिमा काउन्सिलबाट भएका १ सय ९३ वटा स्वअनुगमन र हेलो सरकारबाट प्राप्त ८ वटा जनगुनासाहरू बढी अनलाइन माध्यमसम्बन्धी छन्। यसर्थ कुन अनलाइन न्युज मिडिया हो, कुन होइन भनेर छुट्ट्याउनुपर्ने र अनलाइन माध्यममार्फत सञ्चालित युट्युब र अनलाइन टीभीको दर्ता, सूचीकरण हुनैपर्ने अवस्था आएको छ। न्युज मिडिया हौं भन्ने सबै अनलाइन माध्यमलाई अनिवार्य रूपमा दर्तासूचीकरणमा ल्याउनैपर्छ। न्युजओरिन्टेड अनलाइन माध्यमको पहिचान गरी तत्काल वर्गीकरण गर्नुपर्दछ। पेसाव्यवसायका सिलसिलामा विदेशमा रहे पनि स्वदेशी नागरिकता भएको व्यक्तिद्वारा सञ्चालित अनलाइन माध्यमलाई दर्ता, सूचीकरणमा ल्याउन र गलत गरेमा आचारसंहितासम्बन्धी कारबाही गर्न त्यहाँस्थित नेपाली राजदूतावाससँग समन्वय बढाउनुपर्ने खाँचो छ। व्यवस्थापनका विभिन्न प्रयास झन्डै ९ वर्षअघि अनलाइन माध्यममा अहिलेभन्दा बढी भद्रगोल थियो। समाचार लेखेकै कारण विद्युतीय कारोबार ऐन, २०६३ को दफा ४७ मा टेकेर पत्रकार पक्राउ पर्थेे । यो क्रम बढेपछि काउन्सिलले अग्रता लिएर पत्रकारलाई थुनामुक्त गर्ने र अनलाइन माध्यममा देखिएको समस्या समाधान गर्न काउन्सिलमा सूचीकरण गरी सोको अभिलेख राख्ने रणनीति तय भएको थियो। सरोकारवालासँगको छलफललगत्तै २०७० साल साउनदेखि अनलाइन माध्यमको सूचीकरणसहित अभिलेख राख्ने कार्यको थालनी भयो। काउन्सिलको यस अभियानपछि नेपाल सरकारले अनलाइन निर्देशिका बनाई सूचना तथा प्रसारण विभागबाट अनलाइन माध्यम दर्ता गर्ने थिति बसायो। केही वर्षदेखि बागमती प्रदेशको सञ्चार रजिस्ट्रारको कार्यालयले पनि अनलाइन माध्यम दर्ता गरी सूचीकरणका लागि काउन्सिलमा पठाउने गरेको छ। अनलाइन मिडिया कहाँ दर्ता हुन्छ र किन सूचीकरण गर्नुपर्छ भन्ने सामान्य जानकारी नभएकाहरू पनि अनलाइन सञ्चालन गरिरहेका छन। यस्तै काउन्सिलले पत्रकारिताको मूल्यमान्यताभित्र रही पत्रकारिता गर्ने उद्देश्य लिएका युट्युबर र अनलाइन टीभीलाई सूचीकृत गर्न सार्वजनिक आह्वान गर्ने निर्णय गरिसकेको छ भने ऐन नबनुञ्जेलसम्मका लागि यस्ता युट्युब र अनलाइन टीभीको अनुगमनका लागि नीतिगत निर्णय गर्न नेपाल सरकार (सञ्चार तथा सूचना प्रविधि मन्त्रालय) लाई पत्राचार गरेको छ। काउन्सिलले अनलाइन माध्यमको वर्गीकरणका लागि मापदण्ड बनाई सरकारकहाँ पठाइसकेको छ। केही वर्षपहिले नै अनलाइन माध्यमको पहिचानका लागि तत्तत् माध्यमका कार्यालयमा स्थलगत रूपमा उपस्थित भई ती माध्यमको अवस्था अध्ययनसहित प्रमाणपत्र दिने निर्णय भएको थियो। तर कोरोना महामारी (कोभिड१९) का कारण उक्त कार्यबीचमै स्थगित भयो। अब यसलाई निरन्तरता दिने योजना बनाउन जरुरी छ। अनलाइन माध्यमको व्यवस्थापन र आचारसंहिता पालनामा जोड दिँदै आएको काउन्सिलले अनलाइन माध्यमका विकृतिलाई सुरुआतदेखि नै रोक्ने वा न्यूनीकरण गर्ने अभिप्रायले यही चैत्र ११ गतेदेखि पत्रकार आचारसंहिता र निर्देशिकासम्बन्धी अभिमुखीकरण कार्यक्रम सुरु गरेको छ। दर्ता, सूचीकरण नै नगरी अनलाइन माध्यम खोलेर समाचारका नाममा पत्रकारिताको मूल्यमान्यताविपरीतका विभिन्न सामग्री सम्प्रेषण गर्ने र दर्ता, सूचीकरण भएर पनि आचारसंहिताको ख्याल नगरी समाचार राख्ने क्रम बढेपछि दीर्घकालीन लक्ष्य राखेर यो अभिमुखीकरण प्रशिक्षण दिन थालिएको हो। २०७७ साल माघ १७ गते बसेको काउन्सिलको बोर्ड बैठकको निर्णयका आधारमा अनलाइन सूचीकरण मापदण्ड, २०७८ तयार गरी अभिमुखीकरण कार्यक्रमको सुरुवात गरिएको हो। तर, अभिमुखीकरणको गृहकार्य ८ वर्षअघि नै भएको थियो। २०७० साल फागुन २२ गते सर्वाेच्च अदालतका पूर्वरजिस्ट्रार डारामकृष्ण तिमल्सेनाको संयोजकत्वमा त्रिभुवन विश्वविद्यालय पत्रकारिता तथा आमसञ्चार केन्द्रीय विभाग (त्रिभुवन विश्व विद्यालय) का सहप्राध्यापक प्रबलराज पोखरेल, नेपाल प्रेस इन्स्टिच्युटका तत्कालीन अध्यक्ष शोभा गौतम सदस्य र प्रेस काउन्सिल नेपालका तत्कालीन उपप्रशासकीय अधिकृत दीपक खनाल सचिव रहेको पत्रकार आचारसंहिता सुझाव कार्यदल २०७० गठन गरिएको थियो। उक्त कार्यदलले पत्रकार बन्ने निश्चित योग्यता र मापदण्ड तोकी काउन्सिलले नै पत्रकारिता अध्ययन गरी पढेर अभ्यासमा जानुपूर्व प्रेस प्रवेश परीक्षा लिने व्यवस्था गर्नुपर्ने र सम्पादकलाई कम्तीमा तीन महिना तालिम दिने व्यवस्था गर्नुपर्र्ने सुझाव दिएको थियो। अनलाइन पत्रकारिताको नाममा बढ्दै गएको विकृतिलाई सुरुवातदेखि नै कमी गर्दै लैजान यस्ता कार्यक्रम गर्दा मुलुकमा स्वच्छ, स्वस्थ, मर्यादित, उत्तरदायी र जिम्मेवार पत्रकारिताको विकासका लागि मद्दत पुग्न सक्दछ। यस्तै २०७२ साल फागुन १९ गते सर्वाेच्च अदालतका पूर्वरजिस्ट्रार डारामकृष्ण तिमल्सेनाकै संयोजकत्वमा त्रिभुवन विश्वविद्यालयअन्तर्गत रत्नराज्य लक्ष्मी क्याम्पसको पत्रकारिता विभागका तत्कालीन प्रमुख डा कुन्दन अर्याल, नागरिक दैनिकका सम्पादक गुणराज लुइँटेल सदस्य र प्रेस काउन्सिल नेपालका तत्कालीन उपप्रशासकीय अधिकृत दीपक खनाल सचिव रहेको पत्रकारिता पेसामा प्रवेश पूर्व प्रेस परीक्षा सञ्चालन र व्यवस्थापन अध्ययन कार्यदल २०७२ गठन भएको थियो। उक्त कार्यदललाई पत्रकारिता पेसामा प्रवेश पूर्व प्रेस परीक्षाको व्यवस्था के कसरी गर्न उपर्युक्त हुन्छ अध्ययन गरी अवधारणा, पाठ्यक्रम तथा कार्य प्रक्रियासहितको प्रतिवेदन पेस गर्ने कार्यक्षेत्र तोकिएको थियो। उक्त कार्यदलले पनि पत्रकारको आचारसंहितासम्बन्धी योग्यता परीक्षण गर्न उपर्युक्त हुनेलगायतका सुझाव दिएको थियो। यिनै सुझावका आधारमा पत्रकारितामा प्रवेश गर्नुअघि आचारसंहितासम्बन्धी अभिमुखीकरण तालिम दिने भनेर प्रेस काउन्सिल नेपालका तत्कालीन अध्यक्ष बोर्णबहादुर कार्की, पत्रकार लक्ष्मीधर गुरागाईं र काउन्सिलका उपप्रशासकीय अधिकृत दीपक खनालले पाठ्यक्रम तयार गर्नु भएको थियो। काउन्सिलले आठ वर्षअघि नै यस्तो तयारी थालेको अवस्थामा २०७६ साल माघ ३ गते सर्वाेच्च अदालतले गरेको फैसला एउटा कोसेढुंगा सावित भयो। सर्वोच्चका न्यायाधीशद्वय अनिलकुमार सिह्ना र हरिप्रसाद फुयालले गरेको उक्त अन्तिम फैसलामा पाठ्यक्रम नै तयार पारी पत्रकारलाई अभिमुखीकरण तालिम दिन भनिएको छ। अदालतको मानहानीको विषयमा पुनरावेदन अदालत बार एसोसिएसन, विराटनगरका तत्कालीन अध्यक्ष कुमार भट्टराई, जिल्ला अदालत बार एसोसिएसन, मोरङका तत्कालीन अध्यक्ष देवेन्द्र कोइराला र जिल्ला अदालत बार एसोसिएसन, सुनसरीका तत्कालीन अध्यक्ष हेमराज पोखरेलले नेपाल रिपब्लिक मिडिया (प्रा) लिबाट प्रकाशित नागरिक दैनिकका तत्कालीन विराटनगर संवाददाता खिलानाथ ढकालविरुद्ध हालेको रिटको अन्तिम फैसलामा स्पष्ट रूपमा भनिएको छ कानुन व्यवसायी र पत्रकारिताको आचारसंहिताको दोहोरो मान्यतालाई थप बल पुर्याउन नेपाल बार काउन्सिल तथा यस अदालतबाट गठन हुने प्रेस तथा सञ्चार शाखासँग समन्वय गरी केन्द्र र प्रदेशस्तरमा अग्रीम रूपमा तयार पारिएको पाठ्यसामग्रीसहित अभिमुखीकरण कार्यक्रम तथा तालिमहरू सञ्चालन गरी व्यावसायिकतामा आधारित प्रेस तथा सञ्चार क्षेत्रको रूपान्तरणका लागि आवश्यक व्यवस्था गर्नू भनी प्रेस काउन्सिल नेपाललाई लेखी पठाउनू। उल्लिखित फैसलाले काउन्सिलमा थप जिम्मेवारीसमेत थपिएन, अदालतको आदेश पालना गर्नु काउन्सिलको दायित्वसमेत हुन आयो। साथसाथै यस फैसलाले काउन्सिललाई अघि बढ्न थप उत्साहित र अग्रसर बनायो। यद्यपि काउन्सिलले गर्ने स्वअनुगमन, उजुरी र जनगुनासाउपर कारबाही, मेलमिलाप नियमित कार्यभित्र नै पर्दछ। यसका अतिरिक्त पत्रकारितामा प्रवेश गर्नुअघि नै आचारसंहितासम्बन्धी अभिमुखीकरण तालिम दिँदा आचारसंहिता पालनामा टेवा पुगी उजुरी, जनगुनासो कम पर्न सक्दछ। अनलाइन पत्रकारिताको नाममा बढ्दै गएको विकृतिलाई सुरुवातदेखि नै कमी गर्दै लैजान यस्ता कार्यक्रम गर्दा मुलुकमा स्वच्छ, स्वस्थ, मर्यादित, उत्तरदायी र जिम्मेवार पत्रकारिताको विकासका लागि मद्दत पुग्न सक्दछ।"
नेपालबाट ४ वर्षपछि प्रधानमन्त्री भारत भ्रमणमा,"काठमाडौं : प्रधानमन्त्री शेरबहादुर देउवा शुक्रबार भारत भ्रमणमा जाँदै छन्। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणा स्वीकार गरी नयाँ दिल्ली जान लागेका हुन्। नेपालबाट प्रधानमन्त्रीस्तरको भारत भ्रमण यो चार वर्षपछि हो। यसअघि केपी शर्मा ओली प्रधानमन्त्री हुँदा भारत गएका थिए। भारतीय प्रधानमन्त्री मोदी पनि नेपाल आएका थिए। पूर्वराजदूत नीलाम्बर आचार्य यो भ्रमण उच्चस्तरको भएकाले नेपाल र भारतबीचका समस्या समाधान खोज्न महत्वपूर्ण हुने बताउँछन्। यो भ्रमण महत्वपूर्ण छ, पूर्वराजदूत आचार्य भन्छन्, भारत हाम्रो विकासको साझेदार पनि हो। भारतसँग विकास समृद्धिका लागि थप लगानी बढाउनुपर्छ। पूर्वराजदूत डा दिनेश भट्टराई नेपाल र भारतबीच व्यापक, गहिरो, विशाल र बहुआयामिक सम्बन्ध रहेको बताउँछन्। एउटै भ्रमणमा सबै विषय उठान हुन नसक्ने भएकाले प्राथमिकताको आधार बनाएर वार्ता गर्नुपर्ने डा भट्टराई सुझाउँछन्। नेपालभारत सम्बन्ध लामो छ। व्यापक छ। गहिरो छ। विशाल बहुआयामिक छ र आफ्नै किसिमको छ, पूर्वराजदूत डा भट्टराई भन्छन्, त्यो सम्बन्धलाई अझ मजबुत बनाउँदै लैजानुपर्छ। यो भ्रमण आपसी विश्वास र सहमतिको वातावरण बनाउन केन्द्रित हुने उनको अनुमान छ। एउटै भ्रमणमा सबै कुरा खोज्न पनि नहुने उनी बताउँछन्। उनका अनुसार विगतका सम्झौता अघि बढाउने विषयमा पनि ध्यान जानुपर्छ। प्रधानमन्त्रीको एउटै भ्रमणबाट सबै कुरा खोज्नु हुँदैन। प्राथमिकता बनाएर जानुपर्छ, उनी भन्छन्। भारत नेपालको असल छिमेकी र दुःखसुखको मित्र भएको उनको भनाइ छ। नेपालले मात्रै एजेन्डा बनाएर नहुने भएकाले त्यसमा भारतको सहमति र चासो हुनुपर्ने उनी बताउँछन्। सरकारले पनि यही कुरा गर्छु भनेको छैन। विषय त धेरै छन्, उनी भन्छन्, तर वार्ता, सहमति त भारतसँग गर्ने हो। एकोहोरो गरेर मात्रै पनि हँुदैन। कुनै पनि विषयमा छलफल र वार्ता गर्न दुवै देश इच्छुक हुनुपर्छ। पूर्वराजदूत लोकराज बराल भने प्रधानमन्त्रीको यो भ्रमण सद्भाव यात्रा मात्रै भएको बताउँछन्। जसकारण ठूला अपेक्षा राख्नु उचित नहुने पूर्वराजदूत बरालको भनाइ छ। एजेन्डा धेरै भए पनि सद्भाव यात्रामा ती समस्या सुल्झने सम्भावना नरहेको बरालको ठम्याइ छ। यो भ्रमण सद्भाव यात्रा हो। यसले वातावरण बनाउन सक्ला। त्योभन्दा ठूला विषयमा केही हुन्छ भन्ने मलाई लाग्दैन, उनी भन्छन्, एक दिन गरेर हुन्छ। फेरि प्रधानमन्त्री त वातावरण मात्रै त हो नि बनाउने। कुनै पनि प्रक्रियामै नहालिएका विषयमा छलफल र वार्ता होला वा सम्झौता नै होला भनेर सोच्नु उपयुक्त नहुने उनी बताउँछन्। ईपीजी प्रतिवेदनमा विज्ञको चासो नेपाल र भारतबीच लामो समयदेखि थाती रहेको प्रबुद्ध व्यक्ति समूह (ईपीजी) प्रतिवेदनको विषय उठान गर्नुपर्ने विज्ञको सुझाव छ। पूर्वराजदूत आचार्य उक्त प्रतिवेदन थन्किरहेको सुनाउँछन्। ईपीजी सदस्यसमेत रहेका आचार्य मित्रराष्ट्रबीच अप्ठ्याराहरू राखिरहनु नहुने बताउँछन्। ईपीजी प्रतिवेदन थन्किएको छ। सीमा समस्या छन्। यी विषय एकैचोटी समाधान हुन्छ भन्ने छैन। तर, समाधानको खोज्नुपर्छ, उनी भन्छन्। पूर्वराजदूत दीपकुमार उपाध्याय यो प्रतिवेदन बुझ्नै आनाकानी हुनु ठीक नभएको बताउँछन्। यति दुःख गरेर दुवै देशका विज्ञले तयार पारेको प्रतिवेदन त बुझ्नु पर्यो नि, पूर्वराजदूत उपाध्याय भन्छन्, कार्यान्वयन गर्नेनगर्ने भन्ने विषय त बुझेपछि पनि त होला नि ! नेपालका अपेक्षाहरू भ्रमणका क्रममा स्पष्ट राख्नुपर्ने उनी बताउँछन्। समयको सदुपयोग गर्नुपर्यो। यो समय देउवाका लागि भोलि नआउन सक्छ। मोदीका लागि पनि, उनी भन्छन्, दुबै पक्षले यो भ्रमण उपलब्धि मुलुक बनाउन पहल गर्नुपर्छ। हामीले उठान गर्नुपर्यो। पानी उपयोग र सीमा समस्याको विषयलाई गम्भीर रूपमा लिएर समाधान गर्नुपर्ने उनको भनाइ छ। अरू विषय सहज रूपमा नै समाधान गर्न सकिन्छ, उनी भन्छन्, पानी उपयोग र सीमा समस्या नै प्रमुख विषय हो। नेपालसँगको सम्बन्ध बिगारेर भारतलाई फाइदा नहुने उनको टिप्पणी छ। सुस्ता र कालापानीमा सीमा समस्या रहेको दुबै देशले स्वीकारिसकेकाले त्यो समस्या समाधान गर्न पनि दुवै देश अग्रसर हुनुपर्ने उनको भनाइ छ। भारत र बंगलादेशबीचको सम्बन्धमा आपसमा बसेर समाधान गरेको उदाहरण दिँदै पूर्व राजदूत उपाध्याय भन्छन्, समस्या राखेर होइन, समाधान गरेर भारतलाई फाइदा हुन्छ, उसको उचाइ बढ्छ। भारत र बंगलादेशबीच पनि सीमा समस्या थियो तर दुवै मिलेर समाधान गरे, हाम्रो सीमा पनि समस्या समाधान गर्नुपर्छ। प्रधानमन्त्रीको भारत भ्रमण : नेपालले उठाउनैपर्ने एजेण्डा प्रधानमन्त्री देउवाको भारत भ्रमण तय परराष्ट्रमन्त्री खड्का र भारतीय विदेशमन्त्री जयशंकरबीच कोलम्बोमा भेटवार्ता प्रधानमन्त्री देउवाको भारत भ्रमणका क्रममा नेपालले सीमा मुद्दाको विषय उठाउने सोलु करिडोर प्रसारण लाइन : नेपाल र भारतका प्रधानमन्त्रीले संयुक्तरुमा उद्घाटन गर्ने भारतले सीमामा सडक, तटबन्ध बनाएर पानीको प्राकृतिक बहावलाई छेक्ने कामलगायत समस्या समाधानमा जोड दिनुपर्ने उनी बताउँछन्। पानीको उपयोग गर्न सके भारत र नेपाल दुवैलाई फाइदा हुनेतर्फ ध्यान जानुपर्ने उनको भनाइ छ। पूर्वाधार विकास, जलस्रोत, पर्यटनलगायत विषयमा लगानी बढाउन ध्यान दिनुपर्ने पूर्वराजदूत आचार्य बताउँछन्। भारतमा लामो समय राजदूत भएर बसेका आचार्य नेपालले नयाँ ढंगबाट भ्रमणको सुरुवात गर्नुपर्ने बताउँछन्। पुरानो शैली दोहोर्याउने होइन। विकासका निम्ति अन्य देशसँग सम्बन्ध राख्दा, नेपालको विकास हुँदा त्यसबाट भारतलाई नै फाइदा हुन्छ। भाषा, भूगोललगायत कारण भारतसँग नेपालको सहज पहुँच रहेको अवस्थामा भारतले नेपालभारत सम्बन्धमा अन्य सम्बन्धका कारण नराम्रो प्रभाव पार्छ कि भनेर सोच्ने कुरा हुँदैन। चीनका स्टेट काउन्सिलर तथा विदेशमन्त्री वाङ यी नेपाल भ्रमणमा आएर आइतबार बेङजिङ फर्किएका थिए। भारतलाई नेपालमा चीनको गतिविधिप्रति बढी चासो हुन्छ। यो विषय पनि भेटका क्रममा उठ्न सक्ने जानकार बताउँछन्। आचार्य भन्छन्, छिमेकी राष्ट्रहरूसँग सम्बन्ध सुधारका विषयवस्तुले प्राथमिकता पाउने र गत साता चिनियाँ विदेशमन्त्रीको भ्रमण र देउवाको भारत भ्रमण दुवैलाई त्यही सिलसिलाको निरन्तरताका रूपमा हेरिनुपर्छ। सीमासम्बन्धी विवादको चर्चा पनि प्रधानमन्त्रीले राख्ने कुरा भएको परराष्ट्र मन्त्रालयकी प्रवक्ता सेवा लम्साल बताउँछिन्। भन्छिन्, त्यस्तो ठोस एजेन्डा छैनन्। प्रधानमन्त्रीले भेटघाटकै क्रममा के विषय निकाल्नुहुन्छ त्यसले प्रभाव पार्ने हो। यद्यपि सीमासम्बन्धी समस्याले प्राथमिकता पाउन सक्छ भन्ने हो। ओली नेतृत्वको सरकारले जारी गरेको नेपालको राजनीतिक तथा प्रशासनिक चुच्चे नक्सामा कालापानी, लिपुलेक र लिम्पियाधुरा क्षेत्र समेटिएको थियो। त्यसपछि नेपालभारत सम्बन्धमा केही चिसोपन देखिएको थियो। गठबन्धन बैठकमा भारत भ्रमणको चर्चा प्रधानमन्त्रीको भारत भ्रमणका विषयमा बिहीबार बसेको गठबन्धन दलको बैठकमा चर्चा भएको थियो। बैठकमा सहभागी भएका एक नेताका अनुसार बैठकमा पूर्वप्रधानमन्त्रीद्वय पुष्पकमल दाहाल र झलनाथ खनालले भारत भ्रमणमा केके एजेन्डा पेस हुन्छन् ? भनेर प्रधानमन्त्रीलाई प्रश्न गरेका थिए। जवाफमा प्रधानमन्त्रीले प्रतिक्रिया दिँदै भने, अहिले त्यस्तो एजेन्डा बोकेर जान लागेको भ्रमण होइन। सबैभन्दा नजिकको छिमेकी देशसँग सौहार्दता र सद्भावका साथ भेटघाट हुन्छ। भेटका क्रममा विभिन्न विषय उठ्न सक्छन्। यद्यपि कुनै पनि छिमेकी देशलाई चिड्याउने उद्देश्य हामीले बोक्न हुँदैन। यस्तो छ भ्रमण तालिका प्रधानमन्त्री देउवा नेपाली समयअनुसार शुक्रबार अपराह्न २ः३५ बजे दिल्लीस्थित इन्दिरा गान्धी अन्तर्राष्ट्रिय विमानस्थल पुग्ने कार्यक्रम छ। त्यहाँ मन्त्रीस्तरका नेताले स्वागत गर्नेछन्। शुक्रबारै ४ः१५ मा भारतका विदेशमन्त्री डा एस जयशंकरले भेट गर्ने तालिका भारतीय विदेश मन्त्रालयले सार्वजनिक गरेको छ। मोदीसँग प्रधानमन्त्री देउवा र प्रतिनिधिमण्डलस्तरीय वार्ता शनिबार बिहान १०ः५५ मा तय गरिएको छ। वार्ता हैदराबाद हाउसमा हुने जनाइएको छ। प्रधानमन्त्रीसँग ३३ जना रहेको रेस्ट्रिक्टेड बैठक हुनेछ। प्रतिनिधिमण्डलस्तरीय वार्तामा प्रधानमन्त्रीसहित दुवै देशका मन्त्री र सचिवस्तरीय टोली हुनेछ। देउवा र मोदीले मध्याह्न १२ बजे जनकपुरजयनगर रेलवे शुभारम्भ गर्नेछन्। नेपालमा भूकम्पपछि भारतको सहयोगमा निर्माण गरिएका स्वास्थ्य चौकीको उद्घाटन गर्ने पनि कार्यक्रम छ। लगत्तै दुवै देशका प्रधानमन्त्रीले संयुक्त पत्रकार सम्मेलन गर्नेछन्। शनिबार साढे ४ मा प्रधानमन्त्री देउवा र भारतीय उपराष्ट्रपति बैंकाय नायडुसँग शिष्टाचार भेट हुनेछ। देउवा आइतबार बिहान ९ बजे विशेष जहाजबाट बनारस वाराणसी पुग्नेछन्। त्यहाँ उनलाई उत्तर प्रदेशका मुख्यमन्त्री योगी आदित्यनाथले स्वागत गर्ने कार्यक्रम छ। उनले प्रधानमन्त्री देउवा लगायतको विशिष्ट टोलीलाई दिवा भोजको कार्यक्रम आयोजना गर्नेछन्। देउवाले काशी विश्वनाथ मन्दिर र पशुपतिनाथ मन्दिर दर्शनसँगै नेपाली धर्मशाला भ्रमण गर्नेछन्। प्रधानमन्त्री देउवा बनारसबाट सवा ४ बजे दिल्ली पुगेर स्वदेश फर्किने कार्यक्रम बनेको छ। देउवासँग भारतका सुरक्षा सल्लाहकारले पनि भेट्ने कार्यक्रम रहेको बालुवाटार स्रोत बताउँछ। प्रधानमन्त्री शेरबहादुर देउवाको भारत भ्रमणमा सहभागी हुन प्रधानमन्त्रीसहित परराष्ट्र, ऊर्जा, कृषि र स्वास्थ्यमन्त्री सहभागी हुने भएका छन्। नेपालमा प्रधानमन्त्री नियुक्त भएपछि भारत भ्रमणमा जाने प्रचलन देखिन्छ। प्रधानमन्त्रीको पहिलो विदेश यात्रा नै भारत हुन्छ। यो प्रचलन २००७ सालमा सुरु भएको देखिन्छ। त्यति बेला प्रधानमन्त्री मोहनशमशेर भारत गएका थिए। २०६२६३ को आन्दोलनपछि भने चलन ब्रेक भयो। गणतन्त्र नेपालका पहिलो प्रधानमन्त्री पुष्पकमल दाहालले पहिलो विदेश भ्रमण चीनबाट सुरु गरेका थिए। यद्यपि दाहालले चीनबाट फर्केलगत्तै आफ्नो औपचारिक भ्रमण भने भारतमै हुने बताएका थिए। उनी ओलम्पिक समारोहमा सहभागी हुन चीन पुगेका थिए। झलनाथ खनालले प्रधानमन्त्री भएका बेला विदेश भ्रमण कम्बोडियाबाट सुरु गरेका थिए। भारतबाट विदेश भ्रमण सुरु नभए सरकार प्रमुखको भारतसँग सम्बन्ध राम्रो नहुने रूपमा पनि विश्लेषण गर्ने गरिन्छ। यो भ्रमण उच्चस्तरको भएकाले नेपाल र भारतबीचका समस्याको समाधान खोज्न महत्वपूर्ण हुनेछ। भारत हाम्रो विकास साझेदार पनि हो। भारतसँग विकास समृद्धिका लागि थप लगानी बढाउनुपर्छ। नीलाम्बर आचार्य, पूर्वराजदूत नेपालभारत सम्बन्ध लामो छ। व्यापक छ। गहिरो छ। विशाल बहुआयामिक छ र आफ्नै किसिमको छ। त्यो सम्बन्धलाई अझ मजबुत बनाउँदै लैजानुपर्छ। डा दिनेश भट्टराई, पूर्वराजदूत यो भ्रमण सद्भाव यात्रा हो। यसले वातावरण बनाउन सक्ला। त्योभन्दा ठूला विषयमा केही हुन्छ भन्ने मलाई लाग्दैन। लोकराज बराल, पूर्वराजदूत नेपालका अपेक्षाहरू भ्रमणका क्रममा स्पष्ट राख्नुपर्छ। समयको सदुपयोग गर्नुपर्यो। दुवै देशले यो भ्रमण उपलब्धिमूलक बनाउन पहल गर्नुपर्छ। दीपकुमार उपाध्याय, पूर्वराजदूत त्यस्तो ठोस एजेन्डा छैनन्। प्रधानमन्त्रीले भेटघाटकै क्रममा के विषय निकाल्नुहुन्छ, त्यसले प्रभाव पार्ने हो। यद्यपि, सीमासम्बन्धी समस्याले प्राथमिकता पाउन सक्छ भन्ने हो। सेवा लम्साल, प्रवक्ता, परराष्ट्र मन्त्रालय"
"हाम्रा कलेजमा चरम राजनीति, विदेशी सम्बन्धनलाई मलजल","काठमाडौं : हाम्रा विश्वविद्यालयमा भौतिक पूर्वाधारको कमी छैन। न त छ जनशक्तिकै अभाव। तापनि, विद्यार्थीको रोजाइमा विदेशी विश्वविद्यालयको सम्बन्धन लिएका कलेज पर्न थालेका छन्। त्यसमाथि सकभर उच्च शिक्षाका लागि विदेश नै ताक्छन्। किन त ? विज्ञ भन्छन्, हाम्रा विश्वविद्यालयमा अति राजनीतीकरणले विदेशी सम्बन्धनवाला कलेजलाई मलजल गरेको छ। विश्वविद्यालय अनुदान आयोग अध्यक्ष भीमप्रसाद सुवेदीका अनुसार हाम्रा कलेजमा विभिन्न दलका संगठन क्रियाशील छन्। राजनीति हावी छ। विदेशी सम्बन्धनका कलेजमा राजनीति गरेको पाइँदैन। अध्ययनलाई असजिलो पार्ने कुरा हुँदैन। अभिभावक पनि छोराछोरीलाई विदेशी डिग्री दिलाउन चाहन्छन्। जति धेरै रकम भए पनि विदेश पठाउन राजी हुन्छन्। त्यस विद्यालयमा शिक्षकहरू टाइममा मोनिटरिङ गर्छन्। प्राक्टिकली राम्रो गरेका छन्। छोटो समयमा निर्णय गर्छन्। पाठ्यक्रम लचिलो छ। परिमार्जन छिटो हुन्छ, अध्यक्ष सुवेदी भन्छन्, हाम्रोमा छिटो निर्णय गर्न सकिँदैन। विद्यार्थीको कोटा थोरै हुन्छ। उनीहरूकोमा कोटाको मापदन्ड छैन। जति पनि भर्ना गर्न पाउँछन्। यस विषयमा विश्वविद्यालयले प्रश्न उठाइरहेका सुवेदी बताउँछन्। हामीले पनि पर्याप्त मात्रामा अनुगमन गर्न सकेका छैनौं। शिक्षा मन्त्रालयले पनि आयोगलाई वाइपास गरेको छ। आफू खुसी सम्बन्धन दिइएको छ, उनी भन्छन्। नेपाल संस्कृत विश्वविद्यालयका उपकुलपति यादव प्रकाश लामिछाने राष्ट्रिय शिक्षा नीतिको अस्पष्टताका कारण समस्या निम्तिएको बताउँछन्। राज्यबाट नियन्त्रित छौं। स्वयत्तता भनिए पनि काम गर्न पाएनांै। शिक्षाका बारेमा स्पष्ट नीति नभएका कारण पनि यी समस्या आएका छन्। सम्बन्धनप्राप्त कलेजले जति पनि विद्यार्थी भर्ना गर्न पाउने उपकुलपति लामिछाने बताउँछन्। शिक्षा विज्ञान तथा प्रविधि मन्त्रालयको तथ्यांकअनुसार नेपालमा विदेशी विश्वविद्यालयबाट सम्बन्धन लिएका कलेजको संख्या ८६ छ। लामिछानेका अनुसार चिकित्सा शिक्षा आयोगको एउटा मापदन्ड छ भने विश्वविद्यालयको अर्को। उसले नै प्रवेश परीक्षा लिने उसैले वितरण गर्ने, चाहेअनुसारका विद्यार्थी भर्ना गर्न नपाउने। के हाम्रा विश्वविद्यालयले उत्पादन गरेका विद्यार्थी क्वालिटिहीन छन् त भन्ने प्रश्न उठ्छ, उनी भन्छन्, यहाँबाट उत्पादित जनशक्ति कमजोर त छैनन्। तापनि कतिपय कुराहरू हामीले चाहे जस्तो गर्न नसक्दा बहिर जाने तिनै विद्यार्थी राम्रा भएर आउने। नाम चलेका स्थापित विश्वविद्यालयमा आकर्षण बढ्ने गरेको छ। उनका अनुसार जसकारण अर्थतन्त्र प्रभावित भएको छ। डलर साटेर पठाउँदा अभिभावकलाई आर्थिक भार परेको छ। हामीले पढ्न त पाएनौं देशमा किन फर्कने भनेर उतै बस्ने, पलाइन हुने अवस्था हुन्छ। विज्ञ भएर आउँदा पनि नेपालभन्दा अर्कोतिरको लगाव हुने भयो। जसले दुरगामी क्षति गर्छ, उनी भन्छन्, हाम्रा विश्वविद्यालय बन्द हुने उत्तिकै अर्को खतरा छ। शिक्षामन्त्रीसँग यस विषयमा कुरा राखेका छौं। राज्यले शिक्षा नीति बनाएर जानुपर्छ। विकासमा विदेशीकै भर विदेशी सम्बन्धन, मुद्रा अपचलन मुद्रा अपचलनको शैक्षिक धन्दा गण्डकी विश्वविद्यालय कुलपति गणेशमान गुरुङ विदेशी सर्टिफिकेटको मोहका कारण विद्यार्थी र अभिभावकको आकर्षण अन्तर्राष्ट्रिय समबन्धन प्राप्त कलेजमा परेको बताउँछन्। दोस्रो कारण हाम्रा कलेज विश्वविद्यालयमा पढाइभन्दा राजनीति बढी हुन्छ। जसकारण पढाइमा जेहेन्दार विद्यार्थी र उनका अभिभावक राम्रो पढाइ हुने कलेज खोज्न बाध्य छन्, कुलपति गुरुङ भन्छन्, राजनीतिक दलका प्रमुखहरू बसेर विद्यार्थी राजनीतिको अन्त्यको घोषणा गर्नुपर्छ। वार्षिक शैक्षिक क्यालेन्डर बनाउनुपर्छ। सोहीअनुसारको भर्ना पढाइ, परीक्षा र रिजल्ट समयमै दिनुपर्छ। पठनपाठन गुणस्तरीय बनाउनुपर्छ। नेपालका कलेज विश्वविद्यालयमा यी सबै कुराको अभाव भएकै कारण ती कलेजहरू प्रतिविद्यार्थीको आकर्षण बढ्नु र नेपालका शिक्षा कमजोर हुँदै जानु हो। जसले दुरगामी असर गर्दैछ। पोखरा विश्वविद्यालय उपकुलपति प्रेमनारायण अर्याल यसमा तीन कारण औंल्याउँछन्। १ विदेश जाने अवसर र रहरका कारण आकर्षण बढ्यो। २ शिक्षा मन्त्रालयले सम्बन्धन पाएका कलेजलाई जति पनि कोटा दियो। ३ सरकारले पाठ्यक्रम समय सान्दर्भिक बनाएन। अन्तर्राष्ट्रिय विश्वविद्यालय खोल्न पाउँछ। तर, नेपालीलाई मात्र पठाएका छौं। विदेशी विद्यार्थीलाई आकर्षण गर्ने कोर्ष राखेका छैनांै। विदेशीले हिमाली पर्वतीय शृंखलाको छ जुन विदेशीले स्टडी गरेका छन्। ती विदेशी आकर्षण गरौं, उपकुलपति अर्याल भन्छन्। चिकित्सा शिक्षा आयोगले तहसनहस बनाएको आरोप लगाउँछन् अर्याल। उसले जाँच लिएर पठाएका विद्यार्थी पढाउनुपर्ने। उनले परीक्षा लिएर कलेजमा पठाउँछ। यसको वैद्यता छ कि छैनलगायत कुराहरू हेरे हुने। तर, उसले नै परीक्षा लिएर कलेजलाई पठाउँछ। यति धेरै कडाइ गरेर फेल गर्नुपर्ने २०, २५ प्रतिशत मात्र पास गर्छ। त्यसपछि विद्यार्थी कहाँ जाने त ? विदेशमा धेरै विद्यार्थी गए। पैसा पनि गयो, उनी भन्छन्। उनका अनुसार एकातिर विद्यार्थी विदेश गए, अर्कोतिर पैसा पनि गयो। जसकारण नेपालका कलेज विश्वविद्यालयको अवस्था गिर्दै जान्छ। निजी कलेजले पढाउन छोडे कलेज डुब्ने अवस्थामा छन्। पैसा बिदेसिएको छ। उनीहरूले पढाउने विषय हामीलाई काम नलाग्ने हुन सक्छ, उनी भन्छन्, हाम्रामा पनि सुरुको प्राथमिक शिक्षा स्तरमा भारतको किताब पढ्थे। त्यहाँका नेताको नाम पढ्थे। पछि विस्तारै हाम्रा पाठ्यक्रम आएपछि आफ्ना देशका बारेमा पढन् थाले। सोही अनुसारको शिक्षा नहोला भन्न सकिन्न। सरकारले देशभित्रका विश्वविद्यालय डुबाउने र विदेशी विश्वविद्यालयलाई उकास्ने खालको काम गरेको छ। पाठ्यक्रम परिवर्तन गर्नुपर्छ। बजेट पनि कम छ। अनुसन्धान र विकासमा लगानी गर्न नसकिरहेको अवस्था छ। विद्यार्थीलाई अनुसन्धानमा आधारित शिक्षा दिनुपर्छ। नेपाल खुला विश्वविद्यालयकी उपकुलपति शिलु मानन्धरका अनुसार गुणस्तरीय शिक्षा दिने हो भने नेपाली विद्यार्थी विदेश जाँदैनन्। विदेशी समबन्धन प्राप्त कलेजमा पढ्छन् जस्तो पनि लाग्दैन। पाठ्यक्रम कस्तो बनाउनुपर्छ भन्नेमा ध्यान पुगेको छैन। अन्तर्राष्ट्रिय विश्वविद्यालयसँग प्रतिस्पर्धा गर्न नसक्दा विदेश वा विदेशी सम्बन्धन प्राप्त कलेजमा विद्यार्थीको संख्या बढेको र नेपालमा घटेको हो, उपकुलपति मानन्धर भन्छिन्, हाम्रो देशमा शिक्षाको गुणस्तर उकास्न के गर्नुपर्छ भन्ने थाहा हुँदाहुँदै पनि हुन सकिरहेको छैन। शिक्षा विज्ञान तथा प्रविधि मन्त्रालयको तथ्यांकअनुसार नेपालमा विदेशी विश्वविद्यालयबाट सम्बन्धन लिएक कलेजको संख्या ८६ छ। नेपालकै ११ विश्वविद्यालयका आंगिक तथा सम्बन्धनप्राप्त शैक्षिक संस्थाको संख्या १ हजार ४ सय ३७ छ। शिक्षाको गुणस्तर खस्किँदै गएकाले विद्यार्थीहरूले त्यसको विकल्प खोजिरहेका हुन्। रोजगारी पाउने सुनिश्चितजस्तै भएकाले विदेश पढ्न जाने र स्वदेशमै पनि अन्तर्राष्ट्रिय सम्बन्धनप्राप्त कलेज रोज्नेको संख्या बढ्दो छ। विदेशी विश्वविद्यालयको पढाइ व्यावहारिक भएका कारण त्यतातर्फ आकर्षण बढेको विज्ञ बताउँछन्। राष्ट्रिय शिक्षा नीतिले गरेको व्यवस्थाअनुसार मापदण्ड बनाएर शिक्षकको योग्यता, भौतिक पूर्वाधार, व्यवस्थपकीय पक्ष, शिक्षण सिकाइ, शैक्षिक उपलब्धि, निरन्तरतालगायतका विषयमा अनुगमन नहँुदा नेपालको उच्च शिक्षा धरासायी बनेको सरोकारवाला बताउँछन्। त्रिविका प्राध्यापक डा खगेन्द्र लुइँटेल शिक्षा क्षेत्रमा चरम राजनीति भएकै कारण गुणस्तर खस्किएको बताउँछन्। आफू अनुकूल सरकार भएपछि उपकुलपतिदेखि कार्यालय सहयोगीसम्म दलअनुसार भर्ती गर्छन्। दलभित्र पनि गुटगुट भएर भागबन्डा गर्छन् अनि कसरी सुधार हुन्छ शिक्षामा ?, डा लुइँटेल प्रश्न गर्छन्। जुनसुकै दलको भए पनि योग्य ल्याउनुपर्छ भन्ने मान्यता नभएको उनको भनाइ छ। जसकारण योग्य मान्छे प्रवेश गर्न पाउँदैनन्। किनभने उ स्वभामानी हुन्छ। चाकडी गर्दैन्। त्यसैले उ पदाधिकारीमा पुग्दैन, उनी भन्छन्। उनका अनुसार यही बेथितिका कारण १२ पास गरेपछि विद्यार्थीहरू विदेशी कलेज वा विदेश जाने योजना बनाउँछन्। देशमा योग्य शिक्षक प्रोफेसर, पूर्वाधार भए पनि व्यवस्थापनमा ध्यान नदिँदा यो अवस्था सिर्जना भएको उनको बुझाइ छ । सान इन्टरनेसनल कलेजका सञ्चालक डा सुवास घिमिरे शिक्षा नीति परिवर्तन गर्नुपर्ने बताउँछन्। नेपालमा व्यावहारिक शिक्षा हुनुपर्ने माग छ पछिल्लो पुस्तामा। कुन विषय पढ्दै छु। कुन शिक्षा कति उपयोगी हुन्छ भन्ने विद्यार्थीले मूल्यांकन गरेकै हुन्छन्। जसकारण विदेशमा जानेको मात्रा बढेको हो, नेपालकै विश्वविद्यालयबाट सम्बन्धन लिएका डा घिमिरे भन्छन्, उत्पादित जनशक्तिलाई रोजगारीको अवस्था नहुँदा पनि विद्यार्थी विदेशी पढाइप्रति आकर्षण बढेको छ। विद्यार्थी पलाइन रोक्ने नै हो भने सरकारले शिक्षा नीतिप्रति ध्यान दिनुपर्ने उनको भनाइ छ। शिक्षा विद् डा विद्यानाथ कोइराला शिक्षकमा पेसाप्रति इमान्दारी कमी रहेको बताउँछन्। विद्यार्थीको समस्या होइन, हामीले बजारको माग र नयाँ खोजी गर्न सकेनौं। शिक्षक र प्राध्यापकलाई पाठ्यक्रम जिम्मेवारी दिइएन्। विद्यार्थीलाई नयाँ कुरा चाहियो, त्यसैले गुणस्तर खोज्दै विदेशी कलेज खोजे, डा कोइराला भन्छन्। विश्वविद्यालयमा खुला शिक्षाको व्यवस्था हुने हो भने अन्य विदेशी कलेजमा जान रोक्न सकिने कोइरालाको भनाइ छ। अर्का विज्ञ डा किसनदत्त भट्ट अन्तर्राष्ट्रिय बजारसँग मिल्ने पाठ्यक्रम बनाउन नसक्नु नै कमजोरी भएको बताउँछन्। पाठ्यक्रम परिवर्तन गर्नुपर्छ। बजेट पनि कम छ। अनुसन्धान र विकासमा लगानी गर्न नसकिरहेको अवस्था छ। विद्यार्थीलाई अनुसन्धानमा आधारित शिक्षा दिनुपर्छ, डा भट्ट भन्छन्।"
नेपालभारत सम्बन्धलाई क्षेत्रीय र अन्तर्राष्ट्रिय परिवर्तनमा राखेर हेर्नुपर्छ,"भारतीय सेनाका पूर्वमेजर जनरल अशोककुमार मेहता नेपाल मामिलाका जानकार मानिन्छन्। नेपाललाई दोस्रो घर मान्ने मेहता नेपालभारत सम्बन्धमा गहिरो रुची राख्छन्। नेपाली भाषा प्रष्ट बोल्न सक्ने मेहता सुरक्षा मामिलाका पनि विज्ञ मानिन्छन्। नेपालका प्रधानमन्त्री शेरबहादुर देउवाको आसन्न भारत भ्रमणलाई नजिकबाट नियालेका मेहता भ्रमणलाई सम्बन्ध सुधारको हिसाबले व्याख्या गर्छन्। नोयडा रामविहारस्थित मेहतासँग उनकै निवासमा नेपाली भाषामा अन्नपूर्ण पोस्ट् डटकमका पत्रकार कमलराज भट्टले गरेको कुराकानी : नेपालका प्रधानमन्त्रीको भारत भ्रमणलाई कसरी लिनुहुन्छ ? यो एकदम महत्वको कुरा हो। किनभने कोभिड वा अरु कारणले चार वर्षदेखि नेपालबाट कोही प्रधानमन्त्री भ्रमणमा आएको छैन। नेपालमा पाँचपटक प्रधानमन्त्री हुनुभएका देउवाजी आउनु नेपालभारतका लागि राम्रो कुरा हो। बाइल्याटरल, रिजनल रिलेसनका लागि र खासगरी आजभोलि परिवर्तन भएको जियोपोलिटिक्स, जियो इकोनोमिक्स, जियो स्टाट्रेजिक झन ठूलो महत्त्व छ। प्रधानमन्त्रीको भ्रमण हुँदै गर्दा नेपाल र भारतबीच विभिन्न समस्या छन्। अहिले हाम्रो सम्बन्ध कुन स्थितिमा छ ? म पहिला हालै भएको दुई तीनवटा परिवर्तनबारे चर्चा गर्न चाहन्छु। जियो स्ट्राटेजिक कुरा गर्दा नेपालमा एउटा रिजिम चेञ्ज भयो र सरकार बदली भयो। चाइनाले बेस्सरी बल गरेर स्थापित गरेको नेकपाको सरकार टुट्यो। नेकपा पार्टी पनि टुट्यो। ओली सरकार पनि गयो। यो परिवर्तनको पहिलो कुरा भयो। दोस्रो एमसीसी सम्झौता हो। ओली सरकारले संसदमा पेस गर्यो। जनमत विभाजित भएर पास भयो। यसको चर्चा हुँदा म नेपालमा थिए। नेपालमा दंगा फसाद र प्रदर्शन भयो। नेपालभरीमा यस्तो पोलोराइजेसन कहिले देखेन। चाइना र युएसको एक किसिमको पोक्सी वार चल्यो। चाइना र युएसले डिसइन्फरमेसन क्याम्पेन गरे। पारित नभए द्विपक्षीय सम्बन्धमा परिणाम भोग्नुपर्ने चेतावनी दियो। तर भुल्न नहुने कुरा के हो भने नेपाललाई संयुक्त राष्ट्रसंघमा इन्ट्री गराउन सन् १९५० मा मद्दत गरेको युएसले हो। युएस बाइल्याटरल एडमा पहिलो हो। जापान, युके, इयु, भारत हो। चाइना त पछि आएको हो। जे होस् प्रचण्ड, माधव नेपाल, झलनाथ खनालको अब्जेक्सनलाई एउटा एनएक्चर बनाएर पारित गरियो। मेरो विचारमा यो देउवाजीको व्यक्तिगत जित हो। माओवादी, एकीकृत समाजवादी र जसपाको गठबन्धन सरकारमा भोटलाई म्यानेज गर्नु, संसदमा बहुमत जुटाउनु देउवाजीको जित हो। उहाँको व्यक्तिगत जित हो। मेरो विचारमा आसन्न चुनावमा एमसीसी पारित हुनु एउटा महत्त्वपूर्ण पोजेटिभ म्यासेज हुनेछ। नेपालमाजस्तै श्रीलंकामा पनि युद्ध भयो। एमसीसीमा चाइना र युएसको युद्ध हुँदा चाइनाले जित्यो। नेपालमा अमेरिकाले जित्यो। एमसीसी पारित, ओली सरकारको बहिर्गमन, युक्रेनको युद्ध र दोक्लाम तथा लद्दाखमा भएको तनावले भारतको चाइनासँग बिग्रेको द्विपक्षीय सम्बन्धले परिवर्तन देखा परेको छ। नेपालका निर्माता पृथ्वीनारायण शाहले नेपाललाई दुईटा ढुंगाबीचको तरुल भनेका थिए। अहिले दुईटा ढुंगाको सट्टा तीनवटा ढुंगा भयो। युएस पनि आयो। युएस कहिले गएको थिएन। तर अलि पछाडि भयो। एमसीसी पास भयो। इण्डो प्यासेफिक स्ट्राटेजीको मुख्य धारा आयो। यसले चाइनालाई कन्टेन गर्छ। एमसीसीले चाइनालाई होइन बीआरआईलाई जरुर चेक गर्छ। बीआरआईमा चाइनाले एक पैसा पनि हालेको छैन। ९ वटा करिडोर, रेल्वेलाइन केही भएको छैन। यसरी अहिले भएको यी परिवर्तनलाई समेटेर नेपालभारत द्विपक्षीय सम्बन्धलाई हेर्नुपर्छ। चीनको एउटा हार नेकपा फुटेको, दोस्रो हार एमसीसी हो। चाइनाको हार भारत र युएसको जित भयो। तर पहिलेजस्तो अमेरिकाले भारतको आँखाबाट नेपाललाई हेर्दैन। आजभोलि युएस र भारतको पोलिसी नेपालमा अलग छ। तर मिल्दैजुल्दै गएका छन्। आपसमा क्ल्यास छैन। नेपालले सदैव सम्बन्धमा भारत र चीनको ब्रिज (पुल) भन्थ्यो। तर टु प्लस वानको अवधारण आयो। भारतले यो अवधारणा मानेको छैन। कहिले स्वीकार गरेको छैन। त्यसकारण नेपाल भारत सम्बन्धलाई क्षेत्रीय र अन्तर्राष्ट्रिय परिवर्तनमा राखेर हेर्नुपर्छ। तपाईंको विचारमा भ्रमणमा के एजेण्डामा छलफल हुनुपर्छ, जसले सम्बन्ध राम्रो हुन्छ ? नेपाल र भारतका प्रधानमन्त्रीबीच ६ महिना पहिला कोप सम्मेलन ग्लास्गोमा बैठक भएको थियो। पाँचपटक प्रधानमन्त्री भइसक्नुभएको देउवाले भारतलाई चिन्नुभएको छ। हाम्रो प्रधानमन्त्रीले चिन्नुभएको छ। दुबै नयाँ प्रधानमन्त्री होइन। अनुभवी मान्छे हुन्। बातचितको फोकस इकोनोमी हुनुपर्छ। नेपाली नागरिकको आयआर्जन बढाउने, नेपाली नागरिक विदेशतिर नदर्गुने, आफ्नै देशभित्र काम पाउनेगरी नेपालको आर्थिक समृद्धिमा केन्द्रीत हुनुपर्छ। दुइटै देशको सम्बन्ध,जनताजनताबीचको सम्बन्धको कुरा हुनपर्छ। नेपालमा भारतले निर्माण गरिरहेका हाइड्रो प्रोजेक्टको कुरा उठ्नपर्छ। रक्सौलदेखि अमलेशगंजसम्म पेट्रोलियम पाइपलाइन बनिसकेको छ। जयनगरकुर्था रेलको दुबै प्रधानमन्त्रीले शुभारम्भ गर्दैछन्। रक्सौलकाठमाडौं रेलमार्गको सम्भाव्यता अध्ययन दुई वर्षअघि नै भइसकेको छ। अब डीपीआर कन्भर्ट गर्नेगरी सम्झौता हुनुपर्छ। यसका अलावा एउटा पूर्वी नेपालको धरानसम्म अथवा अन्य ठाउँसम्म पुग्नेगरी भारतबाट पेट्रोलियम पाइपलाइन बनाउने कुरा हुनुपर्छ। कनेक्टिभिटी, एमसीसीबाट भारतको सीमासम्म बन्ने ३४० किलोवाट प्रसारण लाइनको कुरा छ। नेपाल इनर्जी सरप्लस हुन लागेको छ। नेपालले आफ्नो उर्जा भारतलाई बेच्छ। लुम्बिनी, कुशीनगर, बोदगयासहितको कल्चरल बुद्धिस्ट सर्किट, प्रधाधनमन्त्री देउवाजीले भ्रमणमा लामो समय बिताउने काशी विश्वनाथ बनारसको नयाँ करिडोर सर्किट, भैरहवा अन्तर्राष्ट्रिय विमानस्थल, पोखरा विमानस्थलबाट भारतमा सिधा उडान र भारतबाट त्यहाँ उडानको कुरा हुनुपर्छ। कनेक्सटिभिटी, पिपुल टु पिपुल रिलेसन बढेमा द्विपक्षीय सम्बन्ध मजबुद हुन्छ। केहीले ईपीजी र कालापानीको विषय पनि उठ्ला भन्छन्। तर मेरो विचारमा अहिले समय ठिक छैन। अहिले अफ्ठ्यारो कुरा छलफल गर्ने बेला होइन। नेपालको प्रधानमन्त्रीले त्यो कुरा निकाल्नुपर्छ। भ्रमणपछाडि नेपालीले सोध्छ कि तिमीले के भन्यौं? कालापानीको इस्यु उठायौं? नेपाली प्रधानमन्त्रीले ईपीजी र सीमा समस्या उठाउन सक्छ। तर खास बातचिज अहिले हुन सम्भव छैन। तर हुनसक्छ। खुला सीमानाले नेपाल र भारतबीच सुरक्षा चुनौतीहरु बढिरहेका छन्। आधुनिक प्रविधि प्रयोग गरेर पनि अपराधहरु भइरहेका छन्। तपाई सुरक्षा मामिलाको जानकारको हैसियतले यसलाई कसरी नियन्त्रण गर्न सकिन्छ? साइबर सेक्युरिटीमा भारतले काफी प्रगति गरेको छ। सिक्दैछ। हाम्रो मिलिट्ररी टु मिलिट्ररी सम्बन्ध छ। ४० हजार मान्छे इण्डियन आर्मीमा छ। मिलिट्री एक्सचेञ्ज हुन्छ। सूर्यकिरण मार्च हुन्छ। युएन मिसनमा नेपाली फौजले कमाल गरेको छ। प्रविधिमार्फत सीमा हुने अपराध रोक्न नेपाल र भारतबीच आर्म साइबर सेक्युरिटी सम्झौता हुनपर्छ। ट्रेनिङको काम हुनुपर्छ। आजभोलि एडभान्स टेक्नोलोजीले शक्ति राष्ट्रलाई पनि आच्छु आच्छु पारेको छ। युक्रेनको युद्ध ३६औं दिनमा चलिरहेको छ। लडाईंमा एउटा सुपर पावर र नन सुपर पावरबीच टेक्नोलोजीको पनि लडाईं छ। त्यसैले टेक्नोलोजी र साइबर सेक्युरिटीमा नेपाल र भारतबीच सहकार्य हुनुपर्छ। युक्रेनमा नेपालले भारतभन्दा फरक धारणा राखेको छ। यसलाई तपाईंले कसरी हेर्नुहुन्छ? युक्रेन मामिलामा नेपालले लिएको पोजिसन एकदम ठिक छ। रसियाको विरोध भारतले गर्न सकेन त्यसको बेग्लै कारण छ। क्रिमियामा २०१४ मा नेपालले तटस्थ बसेको थियो। यसपटक युक्रेनको पक्षमा भोट गरेर नेपालले बहुत बहादुरी देखायो। कुटनीतिकको एक राम्रो कदम हो। नेपालमा चुनावहरु हुँदैछन्। नेपालको राजनीतिमा गहिरो रुची राख्ने तपाईंको नजरमा सिनारियो कस्तो देखिन्छ? स्थानीय तहमा ९० प्रतिशत जितेको, केन्द्रमा पनि दुईतिहाइ बहुमत र प्रदेशमा पनि ६ वटा प्रदेशमा सरकार बनाउनेगरी नेपालको इतिहासमा कहिल्यै नभएको नेकपाले पाएको दुईतिहाइ बहुमत पाउने स्थिति आउन गाह्रो छ। स्थानीय तह निर्वाचनले कुन दल बहुमतमा आउने र सरकार बनाउने भन्ने संघीय निर्वाचनको ट्रेण्ड देखाउँछ। एमालेले राम्रै ल्याउने देखिन्छ। नेपाली कांग्रेसले एमसीसीले गर्दा आफ्नो पोजिशन अगाडि बढाएको छ। यी दुईटा पार्टीबीचमा प्रतिस्पर्धा हुन्छ। माओवादी र जसपा तेस्रो र चौथोमा आउँछ। प्रचण्ड र झलनाथ खनाल यताउता हुन्छ। नेपालका कम्युनिस्ट नेताहरु चीन गइरहेका छन्। वाम एकताको सम्भावना कति देख्नुहुन्छ? चाइनाले बेसिकल्ली प्रयास गर्छ। चाइनाले धेरै लगानी गरिसकेको छ। वाङ यीले रिसाएको मान्छेजस्तो के के भनेर गए? एमसीसी हारेको, नेकपा फुटेको कुरा छ। चाइना सुपर पावर हो। पुरानो चाइना छैन। नयाँ चाइना हो। नयाँ चाइनाले आफ्नो हार स्वीकार गर्दैन। चाइनाले लोकल र नेसनल इलेक्सनमा धेरै जोर गर्छ। पैसा चुनावमा हाल्छ। नेसनल इलेक्सनमा हाल्छ। चाइनाले अरु देशलाई लेक्चर गर्छ नट इन्टरफेयर्न्स अफ इन्टरनल अफियर्स। अरु देशको आन्तरिक मामिला, राजनीतिमा दखल नदिने। तर चाइना आफैं इन्टरफेयर गर्ने। जति काम चिनियाँ राजदूत होउ यान्छीले नेपालमा गर्यो, कता दायाँ, कता बायाँ, होल कुटनीतिको कुरा नमानेर, ठाउँ ठाउँमा इन्टरफेयर गरेको चाइना हो। चाइनाले यो भन्नु अर्को देशलाई सन्देश दिने सिकाउने चीनले पहिला आफै आन्तरिक हस्तक्षेप छोड्नुपर्छ। नेपालमा इन्टरनल अफेयरमा अरु बढ्छ। २०१५ को नाकाबन्दीपछि भारतले माइक्रो म्यानेजमेन्ट र एजेन्सीमा छोड्नुपर्छ। भारतले छोड्यो, चाइना छिर्यो। भारतलाई यसको लाभ भयो। मेरो विचारमा अर्को चुनावलाई हेर्नुपर्छ। अहिले कुन पार्टी नम्बर वान हुन्छ भन्न सकिन्न। अन्तिममा नेपालका प्रधानमन्त्रीको भ्रमणले नेपालभारत सम्बन्ध कहाँ पुग्छ? के सन्देश दिन्छ? देउवाजीको सरकार एक किसिमको अन्तरिम सरकार हो। ओली सरकारलाई सर्वोच्च अदालतले फलिदिएपछि कांग्रेस सभापति देउवा प्रधानमन्त्री बने। यो एक अन्युजल कुरा हो। नर्मल कुरा होइन। सरकार पनि लेफ्ट राइट एलाइन्स बनेको छ। सबैको उद्देश्य ओलीलाई हटाउने छ। नेपालभारत कहाँ पुग्छ भन्ने २०२३ मा पिक्चर स्पष्ट हुन्छ। अहिले अन्तरिम सरकार हो। अगाडि द्विपक्षीय सम्बन्ध २०२३ मा स्पष्ट पिक्चर देखिनेछ। प्रधानमन्त्रीको भारत भ्रमण : नेपालले उठाउनैपर्ने एजेण्डा राजदूत शर्माले पाएनन् औपचारिकता, प्रधानमन्त्रीको भ्रमणमा प्रत्यक्ष सहभागी हुन नपाउने प्रधानमन्त्री देउवालाई भाजपा मुख्यालयमा स्वागतको तयारी, सुरक्षा कडा (कार्यसूचीसहित)"
"सरकारले बढाउँदै यातायातको भाडा : आइतबार प्रकाशन हुने, १४ प्रतिशतसम्म बढ्ने","काठमाडौं : पेट्रोलियम पदार्थको मूल्यवृद्धिका कारण सार्वजनिक यातायातको भाडा बढ्ने भएको छ। मन्त्रीस्तरीय निर्णयले बिहीबार भौतिक पूर्वाधार तथा यातायात मन्त्रालयबाट भाडा बढाउन सैद्धान्तिक सहमति प्राप्त भएको यातायात व्यवस्था विभागका महानिर्देशक नमराज घिमिरेले बताए। आइतबार हिसाब गरेर रुटगत भाडा सूची प्रकाशन हुनेछ, महानिर्देशक घिमिरेले भने, अहिले बढेको भाडादर काठमाडौं उपत्यकाको नभई लामो दूरी (अन्तरप्रदेश)को हो। उनका अनुसार भौगोलिक हिसाब गर्दा १० देखि १४ प्रतिशतसम्म भाडा बढ्नेछ। सरकारले तीनवटा क्षेत्र छुट्ट्याएर भाडा समायोजन गरेको छ। लामो दूरीको बस, लामो दूरीको पहाडमा चल्ने ट्रक र लामो दूरी तराईमा चल्ने मालबाहक ट्रकको छुट्टाछुट्टै भाडादर तय गरिने भएको छ। नेपाल यातायात व्यवसायी राष्ट्रिय महासंघका महासचिव सरोज सिटौलाले व्यवसायीकै सुझावमा मन्त्रीस्तरीय निर्णयले भाडा बढ्ने निर्णय भएको बताए। पछिल्लो समय नौ पटक पेट्रोलको भाउ बढेर प्रतिलिटर ३४ रुपैयाँ बढी भइसकेको छ, महासचिव सिटौलाले भने, पेट्रोलको मूल्य फिर्ता नभएपछि भाडा बढाउनुको विकल्प थिएन। खुद्रा पैसा नभएको भन्दै काठमाडौं उपत्यकामा चल्ने सवारी साधनले ठगी गर्दै आएका छन्। उनीहरूले हरेक यात्रुबाट २ रुपैयाँदेखि ५ रुपैयाँसम्म बढी असुलिरहे पनि सरकारले कारबाही गरेको छैन। भाडा बढाउन यातायात व्यवसायीले दबाब दिँदै आएका थिए। उनीहरूले २० प्रतिशतसम्म भाडा बढाउन लबिङ गर्दै आएका थिए। सरकारले निर्णय नगरे व्यवसायीहरूले नै बढाउने घोषणा गरेका थिए। मन्त्रालयका सहसचिव तुलसीनाथ गौतमले मन्त्रीस्तरीय निर्णयबाट भाडा बढाउन सहमति दिइएको बताए। अहिलेको अवस्थामा पेट्रोलियमको भाउ बढेकाले मूल्य बढाउन सहमति दिइएको हो, सहसचिव गौतमले भने, अब विभागले नयाँ भाडादर सूची सार्वजनिक गर्नेछ। सरकारले भाडा बढाएपछि प्रदेश सरकारले पनि मध्यम र छोटो दूरीका सवारीको भाडादर तय गर्नेछन्। काठमाडौं उपत्यकाको बस, माइक्रोलगायतको भाडा बागमती प्रदेश सरकारले तय गर्नेछ। महानिर्देशक घिमिरेले भाडा बढाउनुपर्ने १३ वटा आधार देखिएको बताए। त्यसमध्ये पेट्रोलियमको आधारको हिस्सा ३५ प्रतिशत हुन्छ, उनले भने। गत असार २८ पछि डिजेलमा ३४ प्रतिशतले मूल्य वृद्धि भएको छ। पेट्रोलियमको मूल्य घटबढ हुनासाथ भाडा पनि थपघट हुनेछ। ५ प्रतिशतसम्म पेट्रोलियमको मूल्य घट्दा भाडा घट्नेछ भने बढ्दा पनि भाडा बढ्नेछ। सहसचिव गौतमका अनुसार स्वचालित मूल्य निर्धारण गर्ने मन्त्रीस्तरीय निर्णय भएको हो। अब यसबाहेक अन्यको आधार लिएर हरेक वर्ष चैतमा भाडा समायोजन हुने पनि निर्णय भएको छ। गौतमले पब्लिकको चासो भाडा वृद्धि नगर्ने भए पनि पेट्रोलियमको भाउमा उछाल आएकाले बढाउने निर्णय गरिएको बताए। सरकारले सम्बोधन गर्न जरुरी भएको भन्दै विभागले भाडा बढाउन मन्त्रालयसँग सैद्धान्तिक सहमति मागेको थियो। अन्तर्राष्ट्रिय बजारमा भाउ बढेसँगै नेपाल आयल निगमले प्रतिलिटर पेट्रोल १५५ रुपैयाँ र डिजेल १३८ रुपैयाँमा बिक्री गरिरहेको छ। पेट्रोलियमको खपत घटाउन निगमले सरकारलाई १० बुँदे प्रस्ताव दिइसकेको छ। सरकारले गत असार २७ मा भाडा बढाएको थियो। त्यसबेला २० देखि २८ प्रतिशतसम्म भाडा बढेसँगै उपभोक्ता मर्कामा परेका थिए। खुद्रा पैसा नभएको भन्दै काठमाडौं उपत्यकामा चल्ने सवारी साधनले ठगी गर्दै आएका छन्। उनीहरूले हरेक यात्रुबाट २ रुपैयाँदेखि ५ रुपैयाँसम्म बढी असुलिरहे पनि सरकारले कारबाही गरेको छैन। उक्त विषयमा छलफल भएर १८ हुँदा २० लिए पनि २२ हुँदा २० लिन निर्देशन दिए पनि व्यवसायीले कार्यान्वयन नगरेको उनले बताए।"
राजस्वमा धरौटीको उन्मुक्ति,"हरेक नागरिकले कुनै आशा र अपेक्षाबिना राज्यलाई कर तिर्नुपर्छ। त्यो अवश्यंभावी छ। सजिलो के छ भने मैले तिर्नुपर्ने कर यति भयो है भनेर भन्ने चाहिँ आफैंले हो। त्यसमा शंका लागेमात्रै राजस्व कार्यालयले छानबिन गर्छ, हेर्छ। नपुगेकै हो भने तिर्न भन्छ। उसले तिर्न भनेको कर चित्त नबुझे पुनरावलोकनका लागि निवेदन राजस्व प्रशासनमा गर्न पाइन्छ। त्यस्तो प्रावधान त प्राकृतिक न्यायकै सिद्धान्तअनुसार भइगयो। पुनरावलोकन गर्न विवादास्पद रकमको २५ प्रतिशत धरौटी राख्नुपर्छ। जस्तो कसैले एक करोड रुपैयाँ तिर्नुपर्ने भनेर तिर्यो। आन्तरिक राजस्व कार्यालयले भने हैन १ करोड ५० लाख रुपैयाँ तिर्नुपर्ने देखिन्छ भन्यो भने त्यो अपुग ५० लाख विवादास्पद रकम भयो। त्यही ५० लाख रुपैयाँको २५ प्रतिशत अर्थात् साढे १२ लाख रुपैयाँ धरौटी राखेर पुनरावलोकनको निवेदन दिनुपर्ने प्रावधान। त्यस्तो प्रावधान राखेको हो राजस्व न्यायाधिकरण ऐन, २०३१ को दफा ९ (१) ले। राजस्व प्रशासनको पुनरावलोकन पनि चित्त नबुझे करदाता जाने भनेको राजस्व न्यायाधिकरणमा हो वा उच्च अदालतमा हो। न्यायाधिकरणमा जाँदा पनि फेरि २५ प्रतिशतकै प्रावधान छ। तर न्यायाधिकरणमा परेका २ सय ३० मुद्दामा त्यस्तो प्रावधान नै कार्यान्वयन नगरी धरौटीमा उन्मुक्ति दिइएको छ। १ सय ९७ बाहेक करदाता चाहिँ घाटामा रहेको भन्ने छ। तर ती १ सय ९७ सँग लिनुपर्ने धरौटी लिइएको छैन। अझ कतिपयले त धरौटीबापतको रकम राजस्व खातामा हालेर अरू उन्मुक्ति लिँदै फाइदा उठाउन पाएका छन्। धरौटीको खातामा नराखी राजस्व खातामा जम्मा गरिदिँदा भोलिका दिनमा आफ्नो विपक्षमा फैसला वा आदेश आए पनि राजस्व तिरेको देखाउने उनीहरूको दाउ देखिन्छ। दण्ड, जरिवाना र ब्याजबाट समेत उन्मुक्ति लिने अर्काे दाउ हो। सम्बन्धित पदाधिकारीले मूल्य अभिवृद्धि कर ऐन र आयकर ऐन बाझिएको भन्दै धरौटीमा उन्मुक्ति दिने र मुद्दा फिर्तासम्मको निर्णय लिए। तर न्यायाधिकरण ऐनले भने अरू जुनसुकै ऐनहरूमा जे भए पनि धरौटी लिनै पर्ने बाध्यकारी व्यवस्था गरेको छ। उक्त ऐनमा भनिएको छ, प्रचलित कानुनमा जुनसुकै कुरा लेखिएको भए पनि यस ऐनअन्तर्गत न्यायाधिकरण वा उच्च अदालतमा पुनरावेदन गर्दा देहायबमोजिम धरौटी नराखी पुनरावेदन लाग्ने छैन। विवादित रकम यकिन गरी तोकिएको धरौटी दाखिला नगरी पुनरावेदन दर्ता लाग्दैन। यति प्रष्ट लेखिएको कुराको पनि अपव्याख्या गर्दा ती १ सय ९७ करदाताबाट उठ्नुपर्ने १ अर्ब ३३ करोड रुपैयाँ उठेको छैन। जम्मा ६ करोड ५८ लाख रुपैयाँमात्रै जम्मा भएको छ। यसै पनि हाम्रो कर प्रणाली उति चुस्त छैन। सुस्त छ। दक्षता होस् र मानव संसाधनको अभावमा कर उठ्नुपर्ने जति उठ्दैन। त्यसमाथि कर छलीको नियत राख्ने थुप्रै छन्। छड्केजाँच (क्रसचेक) पछि निर्धारित कर नै संकलन हुन्थ्यो भने त्यो त धरौटीबापतको १ अर्ब ३३ करोडभन्दा ३ गुना ज्यादा हुन्थ्यो। तिरेको कर नै धरौटी भइगयो भन्नेसम्मको तर्कका आधारमा पनि अधिकारीहरूले उन्मुक्ति दिएका छन्। यो त निकै सोझो कुरा हो कि कर नै धरौटी हुन्थ्यो भने छुट्टै धरौटीको व्यवस्था ऐनले किन गथ्र्याे ? किन धरौटी र राजस्व भन्ने शीर्षक हुन्थ्यो। खासमा करदाता कम्ती तिर्न चाहने र कतिपय राजस्व अधिकारीहरू त्यही चाहनामा आफ्नो शुभलाभको हिसाब खोज्ने हुँदा यस्ता उन्मुक्ति हुने गरेको जुन आरोप लाग्दै आएको छ, यो प्रकरणले त्यसैलाई बल पुर्याएको छ। मुलुकलाई बर्बादीतिर लैजाने प्रमुख तत्त्व भ्रष्टाचार हो। राजस्व चुहावट हो। हुनुपर्ने जति राजस्व संकलन नभए मुलुकको शासन, प्रशासन चलाउने खर्च कसरी जुट्ने ? यस्तो संवेदनशील मुद्दामा कसैलाई उन्मुक्ति दिइनु हुँदैन। राजस्व न्यायाधिकरणमा वर्षौैदेखि भइरहेको यस्तो कमजोरीमाथि राज्यले संवेदनशीलता अपनाउन जरुरी छ। राजस्व न्यायाधिकरणको धरौटीमा गैरकानुनी उन्मुक्ति"
राजस्वमा धरौटीको उन्मुक्ति,"हरेक नागरिकले कुनै आशा र अपेक्षाबिना राज्यलाई कर तिर्नुपर्छ। त्यो अवश्यंभावी छ। सजिलो के छ भने मैले तिर्नुपर्ने कर यति भयो है भनेर भन्ने चाहिँ आफैंले हो। त्यसमा शंका लागेमात्रै राजस्व कार्यालयले छानबिन गर्छ, हेर्छ। नपुगेकै हो भने तिर्न भन्छ। उसले तिर्न भनेको कर चित्त नबुझे पुनरावलोकनका लागि निवेदन राजस्व प्रशासनमा गर्न पाइन्छ। त्यस्तो प्रावधान त प्राकृतिक न्यायकै सिद्धान्तअनुसार भइगयो। पुनरावलोकन गर्न विवादास्पद रकमको २५ प्रतिशत धरौटी राख्नुपर्छ। जस्तो कसैले एक करोड रुपैयाँ तिर्नुपर्ने भनेर तिर्यो। आन्तरिक राजस्व कार्यालयले भने हैन १ करोड ५० लाख रुपैयाँ तिर्नुपर्ने देखिन्छ भन्यो भने त्यो अपुग ५० लाख विवादास्पद रकम भयो। त्यही ५० लाख रुपैयाँको २५ प्रतिशत अर्थात् साढे १२ लाख रुपैयाँ धरौटी राखेर पुनरावलोकनको निवेदन दिनुपर्ने प्रावधान। त्यस्तो प्रावधान राखेको हो राजस्व न्यायाधिकरण ऐन, २०३१ को दफा ९ (१) ले। राजस्व प्रशासनको पुनरावलोकन पनि चित्त नबुझे करदाता जाने भनेको राजस्व न्यायाधिकरणमा हो वा उच्च अदालतमा हो। न्यायाधिकरणमा जाँदा पनि फेरि २५ प्रतिशतकै प्रावधान छ। तर न्यायाधिकरणमा परेका २ सय ३० मुद्दामा त्यस्तो प्रावधान नै कार्यान्वयन नगरी धरौटीमा उन्मुक्ति दिइएको छ। १ सय ९७ बाहेक करदाता चाहिँ घाटामा रहेको भन्ने छ। तर ती १ सय ९७ सँग लिनुपर्ने धरौटी लिइएको छैन। अझ कतिपयले त धरौटीबापतको रकम राजस्व खातामा हालेर अरू उन्मुक्ति लिँदै फाइदा उठाउन पाएका छन्। धरौटीको खातामा नराखी राजस्व खातामा जम्मा गरिदिँदा भोलिका दिनमा आफ्नो विपक्षमा फैसला वा आदेश आए पनि राजस्व तिरेको देखाउने उनीहरूको दाउ देखिन्छ। दण्ड, जरिवाना र ब्याजबाट समेत उन्मुक्ति लिने अर्काे दाउ हो। सम्बन्धित पदाधिकारीले मूल्य अभिवृद्धि कर ऐन र आयकर ऐन बाझिएको भन्दै धरौटीमा उन्मुक्ति दिने र मुद्दा फिर्तासम्मको निर्णय लिए। तर न्यायाधिकरण ऐनले भने अरू जुनसुकै ऐनहरूमा जे भए पनि धरौटी लिनै पर्ने बाध्यकारी व्यवस्था गरेको छ। उक्त ऐनमा भनिएको छ, प्रचलित कानुनमा जुनसुकै कुरा लेखिएको भए पनि यस ऐनअन्तर्गत न्यायाधिकरण वा उच्च अदालतमा पुनरावेदन गर्दा देहायबमोजिम धरौटी नराखी पुनरावेदन लाग्ने छैन। विवादित रकम यकिन गरी तोकिएको धरौटी दाखिला नगरी पुनरावेदन दर्ता लाग्दैन। यति प्रष्ट लेखिएको कुराको पनि अपव्याख्या गर्दा ती १ सय ९७ करदाताबाट उठ्नुपर्ने १ अर्ब ३३ करोड रुपैयाँ उठेको छैन। जम्मा ६ करोड ५८ लाख रुपैयाँमात्रै जम्मा भएको छ। यसै पनि हाम्रो कर प्रणाली उति चुस्त छैन। सुस्त छ। दक्षता होस् र मानव संसाधनको अभावमा कर उठ्नुपर्ने जति उठ्दैन। त्यसमाथि कर छलीको नियत राख्ने थुप्रै छन्। छड्केजाँच (क्रसचेक) पछि निर्धारित कर नै संकलन हुन्थ्यो भने त्यो त धरौटीबापतको १ अर्ब ३३ करोडभन्दा ३ गुना ज्यादा हुन्थ्यो। तिरेको कर नै धरौटी भइगयो भन्नेसम्मको तर्कका आधारमा पनि अधिकारीहरूले उन्मुक्ति दिएका छन्। यो त निकै सोझो कुरा हो कि कर नै धरौटी हुन्थ्यो भने छुट्टै धरौटीको व्यवस्था ऐनले किन गथ्र्याे ? किन धरौटी र राजस्व भन्ने शीर्षक हुन्थ्यो। खासमा करदाता कम्ती तिर्न चाहने र कतिपय राजस्व अधिकारीहरू त्यही चाहनामा आफ्नो शुभलाभको हिसाब खोज्ने हुँदा यस्ता उन्मुक्ति हुने गरेको जुन आरोप लाग्दै आएको छ, यो प्रकरणले त्यसैलाई बल पुर्याएको छ। मुलुकलाई बर्बादीतिर लैजाने प्रमुख तत्त्व भ्रष्टाचार हो। राजस्व चुहावट हो। हुनुपर्ने जति राजस्व संकलन नभए मुलुकको शासन, प्रशासन चलाउने खर्च कसरी जुट्ने ? यस्तो संवेदनशील मुद्दामा कसैलाई उन्मुक्ति दिइनु हुँदैन। राजस्व न्यायाधिकरणमा वर्षौैदेखि भइरहेको यस्तो कमजोरीमाथि राज्यले संवेदनशीलता अपनाउन जरुरी छ।"
निर्वाचनमा बेहिसाबको खर्च,"निर्वाचन शब्द सुन्दा सजिलो र रमाइलोे लाग्छ। तर, यो अत्यन्तै जटिल विषय हो। निर्वाचनको संवेदनशीलता र महत्त्वलाई बुझ्न नसके जुनैबेला पनि दुर्घटना निम्तिने सम्भावना रहन्छ। चुनावका बेला सानो गल्ती वा असावधानीले पनि सुकिरहेको खरमा आगो झोसेजस्तै काम गर्छ। हामीकहाँ, निष्ठा, सिद्धान्त र इमानदार भएर चुनावमा उठ्ने र स्वस्थ प्रतिस्पर्धा गर्ने अभ्यासको कमी छ। आफ्नै पार्टीले दिने टिकट पनि उम्मेदवारले किन्नुपर्ने अवस्था छ। सबैको हकमा त लागू नहोला तर, यो प्रवृत्ति भने नभएको होइन। टिकट पाइसकेपछि उम्मेदवारले उदेकलाग्दो रूपमा पैसा खर्च गर्नुपर्छ। टिकट हातमा पर्नेबित्तिकै पार्टीकै नेता, कार्यकर्तालाई भोज खुवाउन सुरु गर्नुपर्छ। निर्वाचन आयोगले उम्मेदवारका लागि तोक्ने खर्चको सिलिङ त निर्वाचन क्षेत्रमा नपुग्दै बाटैमा नाघ्छ। २०४८ सालताका राजनीति पनि निष्ठा, सिद्धान्त र विचारमा आधारित हुन्थ्यो। त्यो बेला कार्यकर्ताले नै पार्टी र उम्मेदवारका लागि खल्तीबाट खर्च गर्थे। आफ्नै घरको खाना खाएर चुनावी अभियानमा मरिमेटेर लाग्थे। उम्मेदवार गाउँगाउँमा पुग्दा जनताले नै खाने र बस्ने व्यवस्था मिलाउँथे। मकै, भटमास, चिउरा, दालमोठ जे पाइन्छ, नेतादेखि कार्यकर्ताहरू त्यही मिठो मानीमानी खान्थे। हार्दिकतापूर्वक चुनावी प्रचारमा खट्थें। पार्टीका नेता र कार्यकर्ताबीच सहजता एवं सौहाद्रता हुन्थ्यो। कार्यकर्ताहरू राजनीतिक दलहरूको अनुशासनमा बाँधिएका हुन्थे। अहिले त रक्सी र मासु नभई हुँदैन। उम्मेदवारले आफ्नै पार्टीका कार्यकर्ता किन्नुपर्ने अवस्था छ। चुनाव आयो भने दसैं आएजस्तो मानसिकताको विकास भइरहेको छ। उम्मेदवारले एकै ठाउँमा तीन, चार लाख रुपैयाँसम्मको बिल तिर्नुपर्छ। प्रचारको समय लामो हुँदा आर्थिक रूपमा मारमा परियो भनेर प्रचारको समय घटाइदिन उम्मेदवार नै आग्रह गर्ने गर्छन्। यसैकारण, चुनाव महँगो भइरहेको छ। मतदातामा पनि यो पार्टी वा उम्मेदवारवारलाई मत हाल्छु भन्ने स्वविवेकी निर्णय गर्ने क्षमताको विकास भइसकेको छैन। वडाको सदस्यकै उम्मेदवारले पनि १० लाखसम्म खर्च गरेको सुनिन्छ। संघीय सांसदहरूका लागि आयोगले २५ लाख खर्च सीमा तोकेको हुन्छ। तर, केहीले त १० करोडभन्दा बढी खर्च गर्ने गरेको पाइन्छ। त्यत्रो खर्च गर्दा पनि चुनाव हारियो भन्ने गुनासो गर्नेको संख्या पनि उस्तै छ। चुनावी खर्चको कुरा गर्दा, पार्टीले कस्तो मान्छेलाई टिकट दिएको छ ? मतदातासँग उम्मेदवारको कस्तो सम्बन्ध छ ? भन्ने विषयले पनि निर्धारण गर्छ। पैसा र अरू हिसाबले अबको निर्वाचन प्रतिस्पर्धी हुने देखिन्छ। उम्मेदवारले गर्ने त्यत्रो खर्च कहाँबाट ल्यायो ? भनेर स्रोतको खोजी गर्ने चलन छैन। गलत प्रयोजनबाट कमाउने व्यक्ति, संस्थासँग मात्रै बेहिसाबको पैसा छ। अझ भन्नुपर्दा, आपराधिक प्रवृत्तिका व्यक्ति वा संस्थासँग यस्तो पैसा हुन्छ। राजनीतिलाई प्रभावमा राखिराख्न उनीहरूले चुनावलाई प्रयोग गर्ने गर्छन्। चुनावमा उनीहरूले लगानी गर्छन्। कस्तोसम्म अवस्था छ भने, उम्मेदवारउम्मेदवारको बीचमा नभई, खर्च गर्ने डनडनका बीचमा प्रतिस्पर्धा भइरहेको झै लाग्ने गर्छ । बेहिसाबबेहिसाबका पैसामा प्रतिस्पर्धा भइरहेको हुन्छ। कहाँबाट त्यो पैसा ल्यायो ? कस्तो स्रोत हो ? घरजग्गा बेचेर ल्यायो कि ऋण काढेर ल्यायो ? वा अरू हिसाबले लिएर आयो ? ती कुराको उत्खनन गर्नेतिर कसैको पनि ध्यान जाँदैन। इमानको कमाइ हुने मान्छेले बेहिसाबले खर्च गर्न चाहँदैन, सक्दैन पनि। निर्वाचनको बेला पैसाको दुरुपयोग सँगै हिंसाका घटनामा वृद्धि भइरहेका हुन्छन्। त्यो बेला शारीरिक मात्रै होइन, मानसिक हिंसा पनि हुन्छ। यसबाट महिला उम्मेदवारहरू बढी प्रताडित हुन्छन्। पार्टीकै नेता, कार्यकर्तादेखि परिवारकै सदस्यबाट महिला उम्मेदवारको मनोबल गिराउने प्रयास गरिन्छ। वैशाख ३० गते मुलुकमा स्थानीय तहको निर्वाचन हुँदैछ। आजभोलि स्थानीय तहमा राज्यको ठूलो स्रोत र शक्ति पुगेको छ। २०३२०३३ सालतिर एउटा जिल्लामा वर्षमा ५० हजार मात्रै अनुदान जान्थ्यो। त्यतिखेर एउटा गाविसले ३ सय, ४ सय वा ५ सयसम्मको योजना पाउँथे। अहिले ती प्रायश : गाउँपालिकाका वडा भएका छन्। वार्षिक ३०४० करोडसम्म बजेट जाने गरेको छ। खर्चको दृष्टिकोणले अबको चुनाव निकै महँगो र प्रतिस्पर्धी हुने देखिन्छ। राजनीति क्षेत्रमा जतिसुकै अपराध गरेको भए पनि कानुनभन्दा माथि छौं भन्ने मानसिकता वृद्धि भइरहेको छ। अर्थात्, दण्डहीनताको अवस्था छ। २०४८ सालताका राजनीति पनि निष्ठा, सिद्धान्त र विचारमा आधारित हुन्थ्यो। त्यो बेला कार्यकर्ताले नै पार्टीका उम्मेदवारका लागि खल्तीबाट खर्च गर्थे। अबदेखि, उम्मेदवारी दिँदा उसले कति पैसा खर्च गर्ने हो, त्यो पहिल्यै खुलाउनुपर्ने व्यवस्था गर्न जरुरी छ। त्यसो गर्दा उम्मेदवारले गर्ने खर्च कहाँबाट ल्याउने हो ? त्यसको स्रोत पनि खुलाउने व्यवस्था गर्नुपर्छ। यससम्बन्धी सम्पूर्ण विवरण निर्वाचन आयोगले आफूसँग राख्ने र सार्वजनिक गर्ने प्रणालीको विकास गर्नुपर्छ। सँगसँगै, आयोगले त्यसको अनुगमन पनि गर्ने संयन्त्र बनाउनुपर्छ। आम जनताले पनि त्यसमाथि अनुगमन गर्नुपर्छ। यस खाले वातावरण निर्माण नगरेसम्म वा सबैतिरबाट हस्तक्षेप नभएसम्म चुनावी खर्च नियन्त्रण हुँदैन। नत्र त, जुन रूपमा निर्वाचन खर्च बढिरहेको छ, त्यो डरलाग्दो छ। सामान्य आर्थिक हैसियत भएको राजनीतिकर्मीले टिकट पाए पनि पैसा छैन भन्दै उम्मेदवारबाट पछि हटनुपर्ने अवस्था आउँदैछ । त्यस्तो अवस्था आयो भने, पैसा हुनेको हातमा मात्रै टिकट जान्छ। अपराधी मानसिकता भएकाले चुनावमा लगानी गर्छन्। निर्वाचित जनप्रतिनिधिहरू त्यस्तो व्यक्तिको नियन्त्रणमा गयो भने के आस गर्ने ? यो पाटो असाध्यै जटिल छ। यस्तै गलत प्रवृत्तिले प्रश्रय पाइरहे संघीय लोकतान्त्रिक गणतन्त्रात्मक व्यवस्था माथि नै प्रश्न नउठ्ला भन्न सकिन्न। हाम्रोमा उम्मेदवार, दल, निर्वाचन आयोग, सुरक्षा निकायमा खर्च गर्नुपर्ने भएकाले निर्वाचन महँगो बन्दै गएको छ। आयोगभन्दा सुरक्षा क्षेत्रमा खर्च बढेको बढ्यै छ। खर्च घटाउनका लागि दलहरूमा मात्रै फोकस गरेर पुग्दैन। निर्वाचन व्यवस्थापन पनि असाध्यै बोझिलो छ। वीरगन्ज नाकाबाट ट्रकमा सामान काठमाडौं ल्याउनुपर्छ। त्यही सामान पोको पारेर फेरि काठमाडौंबाट वीरगन्ज नै पठाउनुपर्छ। यसले पनि निर्वाचन महँगो भइरहेको छ। निर्वाचनमा सबैभन्दा बढी खर्च हुने भनेको कर्मचारी परिचालनमा हो। निर्वाचन हुने दिनमा मात्रै सम्पूर्ण खर्चको आधा खर्च हुन्छ। स्थानीय सरकारलाई कर्मचारी परिचालनको जिम्मा दिने हो भने उसले आफ्नै कर्मचारीबाट व्यवस्थापन गर्न सक्छ। पूर्वकर्मचारी, सामाजिक अभियन्ता, विद्यार्थी, स्वयंसेवालाई परिचालन गरेर चुनाव गराउन सकिन्छ। उनीहरू चुनावमा खट्दा खुसी र गौरवको पनि अनुभूति गर्छन्। सरकारले पनि त्यसमा धेरै पैसा खर्च गर्नु पदैन। स्थानीय तह निर्वाचनका लागि दुई करोड मतपत्र छापिँदैछ। केन्द्रबाट एकैपटक सबै स्थानीय तहमा मतपत्र पुर्याउन निकै कठिन हुन्छ। सबै जिल्लामा मतपत्र छाप्न थालियो भने खर्च पनि कम, ढुवानी पनि सहज हुन्छ। निर्वाचन आयोगको सबै जिल्लामा कार्यालय रहेकोले उनीहरूले यसको व्यवस्थापन गर्न सक्छन। चुनाव व्यवस्थापनको अर्को महत्त्वपूर्ण पाटो सुरक्षा प्रबन्ध हो। एक लाख म्यादी प्रहरीलाई ४३ दिन काम गराउँदा झन्डै पाँच अर्ब खर्च हुन्छ। निर्वाचन भनेको पोलिटिकल गेम हो। त्यसको खेलाडी राजनीतिक पार्टी र उम्मेदवारहरू हुन्। निर्वाचन आयोग त अम्पायर मात्रै हो। प्लेयरहरूले नै सुरक्षा दिने वातावरण बनाउनुपर्छ। प्रहरी र बन्दुकले निर्वाचनको सुरक्षा गरेर हुँदैन। राजनीतिक दलले गर्ने सुरक्षा दिने अवधारणाको विकास गर्नुपर्छ। दलहरू मिलेर चुनाव लडे, झगडा गरेनन् भने बन्दुक किन चाहियो ? निर्वाचनको मिति पनि सरप्राइज रूपमा घोषणा हुने गरेको छ। स्थानीय तहको पदावधि पाँच वर्ष हुने भनेर संविधानमै उल्लेख छ। प्रदेश र प्रतिनिधिसभाको पनि अदालतले व्याख्या गरी नै सकेको छ। अब चुनाव हुने दिन संविधानमै लेखिनुपर्छ। संविधानमै चुनावको तिथि र मिति तोकियो भने मात्रै आयोगले चुनावको तयारी गर्न पाउँछ। दलहरूलाई पनि उम्मेदवार छनोटदेखि चुनावमा जुट्ने समय हुन्छ। छोटो समय राखेर चुनावको मिति घोषणा भयो भने निर्वाचन आयोगलाई सामान किन्न, प्याक गर्न र मतदान केन्द्रसम्म पठाउनै महाभारत हुन्छ। निर्वाचनको धेरै खर्च त्यसैमा जान्छ। ७ सय ५३ स्थानीय सरकार छन्। एकदुईबाहेक सबै सबै सामग्री स्थानीय तहमै पाइन्छन्। चुनाव व्यवस्थापनलाई विकेन्द्रित गरेर सरसामान किन्ने अधिकार स्थानीय सरकारलाई नै दिनुपर्छ।निर्वाचन आयोगले बनाउने आचारसंहिता स्वेच्छिक हुनुपर्छ। तर, दण्डजरिवानादेखि कारबाहीको व्यवस्थासमेत आचारसंहितामा समेटिएका छन्। जितेको छ भने पदै जानेसम्मका कानुनी व्यवस्था पनि आचारसंहितामा छन्। त्यसैले यो न आचारसंहिता भयो, न यो कानुन नै। यसले दुविधा मात्रै सिर्जना गरेको छ। आयोगले बनाएको निर्वाचन आचारसंहिता विस्तृत छ। संसारमा भए जति र सुने जति विषय आचारसंहितामा राखिएका छन्। आचारसंहिताको अनुगमन गर्ने र त्यसअनुसारको कारबाही गर्ने मुलुकको क्षमता नै छैन। आचारसंहिता कार्यान्वयन नहुँदा आफैं बदनाम भइन्छ भन्नेतिर ध्यान पुगेको छैन। विदेशमा राजनीतिक दलहरूले नै आचारसंहिता बनाउने र त्यसको जिम्मा पनि आफैंले लिन्छन्। अनुगमनको जिम्मा पनि दलहरूलाई नै दिइन्छ। वास्तविक अर्थमा, आचारसंहिता भनेको त्यो हो । (पोखरेल पूर्व प्रमुख निर्वाचन आयुक्त हुन् ।)"
पीपीए पर्खाइमा अरुण३,"संखुवासभा जिल्लाको मकालु गाउँपालिकामा अवस्थित अरुण तेस्रो जलविद्युत् आयोजना अरुण नदीमा निर्माणोन्मुख विद्युत् आयोजना हो। ९०० मेगावाट क्षमताको आयोजनाको कुल लागत १ खर्ब ४ अर्ब रुपैयाँ हुने अनुमान गरिएको छ। २०७५ वैशाख २८ गते प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले काठमाडौंबाट यस आयोजनाको शिलान्यास गरेका थिए। पाँच वर्षभित्रमा सकाउने गरी आयोजना निर्माण गर्ने ठेक्का भारत सरकारको पब्लिक कम्पनी सतलज हाइड्रो कम्पनीले पाएको छ। ठेकेदार कम्पनीले अरुण तेस्रो पावर डेभलपमेन्ट कम्पनी (एसएपीडीसी) स्थापना गरेको छ। आयोजनाको बाँध मकालु गाउँपालिकाको वडा नम्बर ३ र ५ तथा विद्युत्गृह चिचिला गाउँपालिकाको वडा नम्बर ३ मा रहनेछ। यसले पाएको अनुमतिअनुसार २ सय २५ मेगावाट क्षमताका चारवटा टर्बाइनमार्फत ९ सय मेगावाट उत्पादन गर्नेछ । २०७१ मंसिर १० मा आयोजना विकास सम्झौता (पीडीए) गरेको थियो। पीडीए भएको दुई वर्षभित्र आयोजना निर्माणका लागि आवश्यक पर्ने वित्तीय स्रोत व्यवस्था गर्नुपर्ने प्रावधान छ। ग्लोबल बिडिङपछि सतलजले २०६६ सालमा अरुण तेस्रोको सर्वेक्षण अनुमतिपत्र पाएको थियो। भारत सरकारले बजेटमार्फत अरुण तेस्रो आयोजनामा लगानी गर्ने गरी ५७ अर्ब २३ करोड भारतीय रुपैयाँ छुट्ट्याएको छ। सतलज कम्पनी भारतको पब्लिक कम्पनी भएकोले पनि भारत सरकारले यसका लागि रकम विनियोजन गरेको हो। सम्झौताअनुसार उत्पादित बिजुलीको २१९ प्रतिशत विद्युत् नेपालले नि :शुल्क पाउनेछ । बाँकी बिजुली भारत निर्यात हुनेछ। बिजुली उत्पादन सुरु भएको २५ वर्षपछि आयोजना नेपालको हुनेछ। त्यसबेलासम्म नि :शुल्क बिजुली, रोयल्टी र अन्य करबापत नेपाललाई वार्षिक १३ अर्ब ९२ करोड लाभ हुनेछ। आयोजनाबाट उत्पादित विद्युत्को पिकिङ (पूर्ण क्षमतामा चल्ने घण्टा) ३४० घण्टा प्रतिदिनछ। नेपाल सरकार र जलविद्युत् निगम लिमिटेड (एसजेभिएन) बीच आयोजना विकाससम्बन्धी समझदारीपत्रमा हस्ताक्षर २००८ मा भएको थियो। परियोजना विकासका लागि सरकार र भारत सरकारको पब्लिक कम्पनी सतलज जलविद्युत् निगम लिमिटेड (एसजेभिएन) बीच परियोजना विकास सम्झौता (पीडीए) भने २०१४ मा भएको थियो। आयोजनाको २०२० मा वित्तीय व्यवस्थापन, २०२३ मा व्यावसायिक सञ्चालन र २०४८ मा नेपाल सरकारलाई हस्तान्तरण गर्ने गरी निर्माणको काम भइरहेको छ। आयोजना निर्माणपूर्व अधिग्रहण भएको जग्गा सार्वजनिक जग्गा १२५ हेक्टर र निजी जग्गा ५० हेक्टर छ। आयोजनाबाट प्रभावित घरधुरी २६९ र विस्थापित २४ घरधुरी छन्। जतिखेर अरुण३ निर्माणको प्रसंग उठेको थियो त्यतिखेर देशभर करिब ११ प्रतिशत जनताले मात्र बिजुली पाएका थिए। नेपाल विद्युत् प्राधिकरणको २०४१२०४६ मा प्रकाशित वार्षिक प्रतिवेदनअनुसार त्यो समयमा मुलुकको उच्च माग (पिक लोड) १७६ मेगावाट थियो। कुल विद्युतीय ऊर्जा ७७०९१४ किलोवाट हावर, कुल उत्पादित बिजुली ७०६९१४ किलोवाट हावरभन्दा बढी र आयातित विद्युत् ६४ किलोवाट हावर थियो। त्यो समयमा प्रतिकिलोवाट हावर करिब १३८ रुपैयाँमा विद्युत्को बिक्री हुने गरेको थियो। यो परिस्थितिमा बेच्नेभन्दा पनि घरेलु विद्युत्को माग धान्न एउटै आयोजना निर्माण गर्ने भनी अध्ययन भएको पाइन्छ। भौगोलिक अवस्थाका कारण कम लागतमा बन्ने आयोजनामा अरुण ३ परेको थियो। नेपाल विद्युत् प्राधिकरणले जल तथा ऊर्जा विकास आयोजनाको सहयोगमा २०४१ सालमा अरुण३ को पूर्वसम्भाव्यता अध्ययन गर्यो। अरुण बेसिनमा रहेका तल्लो र माथिल्लोसहित अरुण३ को कुल क्षमता ११ सय मेगावाट थियो। अरुण तेस्रो बन्नेबित्तिकै बाँकी दुई आयोजना पनि एउटै प्रसारण लाइन र प्रवेश मार्गका कारणले सस्तो देखिन आएको थियो। त्यो समयमा अरुणमा जतिको इन्जिनियरिङ डिजाइन र अध्ययन अरूमा नभएको जानकारहरू बताउँछन्। त्यो बेलामा नै पाँचवटा टेस्ट अडिट नै खोलिसकेको थियो। तीन सय मिटरको पावरहाउसमा टेस्ट अडिट खोलिसकेको थियो भने ड्याम साइटमा दुई वटा टेस्ट अडिट र बीचमा पनि टेस्ट अडिट खोलिएको थियो। कन्ट्याक्टर, कन्सल्टेयान्ट छनोट भई अग्रिमेन्टका प्रक्रियामा पुगेको थियो। वल्र्ड बैंकले स्टाफ अप्राइजल रिपोर्ट पनि बनाइसकेको थियो। २०५० सालमा नेपालले जलविद्युत्बाट प्रतिवर्ष करिब ९५ करोड युनिट बिजुली उत्पादन गरिराखेकोमा अरुण तेस्रोको पहिलो चरणमा मात्रै एक अर्ब ८० करोड युनिट उत्पादन हुन्थ्यो। अरुणबाट उत्पादित विद्युत् नेपाल विद्युत् प्राधिकरणलाई सस्तो पर्न जाने थियो। २०४० सालको मूल्यमा अरुणबाट उत्पादित विद्युत्को खर्च प्रतियुनिट ५०१ सेन्ट पर्ने, ऋणको साँवा र ब्याज सबै कटाएर पनि वार्षिक ५ अर्ब रुपैया आर्थिक लाभ आर्जन गर्न सक्ने थियो। अरुणबाट दिगो र सस्तो विद्युत् उत्पादन हुनाले देशलाई आर्थिक रूपले आत्मनिर्भरततर्प उन्मुख हुन सहयोगी हुने थियो। सधैं विदेशीको मुख ताक्ने बाध्यतामा कमी आउने थियो। विद्युत्को दिगो आपूर्तिको कारण गर्दा उद्योग व्यवसायमा यथेष्ट वृद्धि हुने अवस्था थियो। त्यसबाट रोजगारीका अवसरहरू सिर्जना हुने र समग्र देश आत्मनिर्भर हुने थियो। बाहै्रमहिना हिमालय पर्वत खण्डबाट निस्कने अविरल पानी नै अरुण३ आयोजनाको ऊर्जा उत्पादन गर्ने मुख्य स्रोत हो। गैरजलाशय अर्थात् नदी प्रवाही (रन अफ रिभर) प्रणालीमा निर्माणका लागि प्रस्तावित यो आयोजनाको बिजुली उत्पादन गर्ने स्रोत पानीको उपलब्धता अन्य नदीहरूभन्दा बढी छ। सुक्खायाममा समेत पानीको मात्रा अन्य नदीसरह नघट्ने हुदा यसको फर्म पावर बढी छ। २०१ मेगावाटको जडित क्षमतामा पहिलो चरणमा २८९१ मेगावाट घण्टा उत्पादन हुने अध्ययनले देखाएको छ। त्यसमध्ये फर्म पावर मात्र १,५१३ मेगावाट आवर छ (नेपाल विद्युत् प्राधिकरण, वार्षिक प्रतिवेदन २०४६)। आयोजना निर्माण सुरु भएर एक तिहाइभन्दा बढी काम सम्पन्न भइसक्दा पनि आयोजनाको खरिदबिक्री सम्झौता (पीपीए) हुन सकेको छैन। आयोजनाले करिब १० महिनादेखि सरकारसँग पीपीए सम्झौताको प्रयास गरिरहेको छ। जापानिज संस्थाको जाइकाको अध्ययन (सन् १९८५) लाई आधार मानी तत्कालीन पञ्चायत सरकारले ४०२ मेगावाटको अरुण तेस्रो परियोजना बनाउने निर्णय गरेको थियो। पछि लागत घटाउन भन्दै यसको क्षमता २०१ मेगावाट मा झारिएको थियो। जसको लागत हुन्थ्यो १ अर्ब १० करोड अमेरिकी डलर। पञ्चायतको अन्त्यमा आएर २०४५ सालताका यसको तीव्र विरोध हुन थाल्यो। विरोधको मुख्य कारण थियो यसको अत्यधिक लागत। अरुण तेस्रो निकै आकर्षक भए पनि नेपालको अर्थतन्त्रले त्यसबाट उत्पादित सबै बिजुली खपत गर्ने अवस्था थिएन। त्यतिखेर बिजुलीको मागआपूर्ति २८० मेगावाट थियो। त्यसकारण बढी भएको बिजुली भारतमा निकासी गर्ने सोच थियो। महँगो अमेरिकी डलरमा उत्पादन गरिएको बिजुली भारतलाई निकासी गर्ने भन्ने व्यापक आलोचना भएको थियो। अरुणको आलोचनाका शृंखलामध्ये भारतलाई निकासी भन्ने मुख्य बन्यो। त्यतिबेलाका भारतीय आर्थिक नाकाबन्दीका कारण अरुण तेस्रोबाट उत्पादित बिजुली खपत नहुने डरले ४०२ बाट २०१ मेगावाटमा क्षमता घटाइएको थियो। आयोजना निर्माणको सबैभन्दा ठूलो पूर्वाधार सडक थियो। समय बचत गर्नका लागि अरुण प्रवेश मार्ग तीन ठाउँबाट बनाउने तय भयो तुम्लिङटार, हिले र लेगुवामा। प्रत्येक बिन्दुबाट दुईतिर सडक खन्ने योजना थियो। सडक निर्माणका लागि हेलिकप्टरबाट उपकरण पुर्याउने भनियो। यी सबै गर्दा आयोजना पाँच वर्षभित्र निर्माण भइसक्ने अनुमान थियो। हेलिकप्टरबाट सडक निर्माणका यन्त्र उपकरण ओसार्दा मकालु वरुण क्षेत्रका जनवारको ब्रिडिङमा ठूलो असर पर्ने वातावरणविद्हरूले कुरो उठाए। हेलिकप्टरको आवाजले ब्रिडिङ प्यार्टनमा कस्तो असर पर्छ भनेर विश्व बैंकले गरेको अध्ययनले वातावरणीय प्रभाव नपर्ने निष्कर्ष निकालेको थियो। दुई चरण गरी निर्माण हुने आयोजनाको पहिलो चरणको निर्माण सन् २०५० को वर्षायामपछि आरम्भ भई २०५६ देखि विद्युत् उत्पादन गर्ने योजना थियो। दोस्रो चरणको निर्माण चार वर्षमा सकिने र यो कार्य २०६० सालमा पूरा भइसक्ने लक्ष्य थियो। राजनीतिक परिवर्तनसँगै बहुदलीय व्यवस्थाको उदय र तत्कालीन प्रमुख दल एमालेले चासो नदिएपछि सोहीलगायतका कारण देखाउँदै सन् २०४१ मा आयोजना नबनाउने भनेर प्रमुख दातृ निकायले नै भनेपछि रद्द भएको थियो। आयोजना रद्द अर्को कारमा दातृ निकाय विश्व बैंकका ४४ बुँदे सर्तलाई पनि मानिन्छ। लेखापरीक्षणसमेत नभइरहेको प्राधिकरणमा ६ महिनाभित्र लेखापरीक्षण गराउनुपर्ने, प्राधिकरणको फाइनान्स डाइरेक्टर परिवर्तन गर्ने, दस मेगावाटभन्दा माथिका आयोजना सरकारी तहबाट निर्माण गर्नुअघि विश्व बैंकको अनुमति लिनुपर्ने, कर्मचारी संख्या घटाउनुपर्ने, उत्पादन लागत र प्रशासनिक खर्च उठ्ने गरी विद्युत् महसुल हुनुपर्ने, जलविद्युत् क्षेत्रमा अन्य समानान्तर संस्था गठन गर्न नपाइने जस्ता सर्तहरूका कारण पनि राष्ट्रघाती सर्तहरू भनी चर्को विरोध भएको थियो। विभिन्न सरकारी तथा गैरसरकारी संस्थाहरूको राष्ट्रवादी, दिग्भ्रमित गर्ने नाराका कारण पनि आयोजना तुहिएको राष्ट्रिय योजना आयोगका तत्कालीन उपाध्यक्ष डा रामशरण महतोले आफ्नो लेखमा लेखेका छन्। १२ वर्षे लामो माओवादी द्वन्द्व समाप्तपछि मुलुक विकासतिर अघि बढ्न थाल्यो। सो समयमा चरम लोडसेडिङको मारमा मुलुक रहेको थियो। पहिला नै सम्भाव्यता अध्ययन गरिसकेको र पूर्वाधार विकासमा सहज हुने देखेपछि तत्कालीन नेतृत्वले पुन : अरुण तेस्रोलगायतका आयोजनालाई लगानीकर्ता सम्मुख प्रस्तुत गरेको थियो। सोही क्रममा हाम्रा मागलाई सम्बोधन गर्ने र २१९ प्रतिशत विद्युत् नि :शुल्क दिने सतलजको प्रस्तावलाई सरकारले प्राथमिकतामा राख्यो। आयोजना रद्द भएको करिब १० वर्षपछि ग्लोबल टेन्डर आह्वान गरी अरू तीन आयोजना सतलजलाई दिइएको हो। अहिले अरुण ३ जलविद्युत् आयोजना २०७९ सम्ममा निर्माण सम्पन्न गर्ने लक्ष्यका साथ अघि बढिरहेको छ। हालसम्म भौतिक निर्माण ४५ प्रतिशत भएको छ। जसमा सिभिलतर्फको ४१५ प्रतिशत, हाइड्रो मेकानिकलतर्फ १७ प्रतिशत र इलेक्ट्रो मेकानिकलतर्फ १८ प्रतिशत भौतिक निर्माण भएको छ। यता, प्रसारण लाइनतर्फ करिब १२ प्रतिशत प्रगति देखिएको छ। उत्पादन र प्रसारण लाइन गरी हालसम्मको करिब ३२ अर्ब खर्च भएको छ। आयोजना निर्माण सुरु भएर एक तिहाइभन्दा बढी काम सम्पन्न भइसक्दा पनि आयोजनाको खरिदबिक्री सम्झौता (पीपीए) हुन सकेको छैन। आयोजनाले करिब १० महिनादेखि सरकारसँग पीपीए सम्झौताको प्रयास गरिरहेको छ।"
उपत्यकामै अड्कियो प्रदूषण,"काठमाडौं : पर्याप्त हावा नचल्दा सातादिनदेखि उपत्यकामा वायु प्रदूषण बढेको छ। विज्ञहरूका अनुसार हावा नै नचलेका कारण वायुमण्डमा प्रदूषण थुप्रिएको हो। त्रिभुवन विश्वविद्यालय जल तथा मौसम विज्ञान केन्द्रीय विभागका सहप्राध्यापक विनोद पोखरेलका अनुसार प्रदूषण जम्मा भएर बसिरहेकाले धुम्म र अँध्यारोसमेत भएको हो। चैतको आधा महिना बितिसक्दा पनि हावाहुरी चलेन। खासमा चैतमा अलिअलि गड्याङगुडुङसहित पानी पर्नुपर्ने हो, पोखरेलले भने, यो प्रदूषण हट्न ठूलै पानी पर्नुपर्छ या हावा चल्नुपर्छ। उनका अनुसार यतिबेला पश्चिमी वायु धेरै सक्रिय छैन। दक्षिणपश्चिमी र कतै पूर्वीय प्रभावले छिटफुट पानी परेको छ। शुक्रबारसम्मको मौसमलाई हेर्दा पानी पर्ने देखिएको मौसाम विद् बताउँछन्। तर, यो वर्ष फेब्रुअरी १५ देखि यता हावा कम चलेको देखिएको मौसमविद् पोखरेल बताउँछन्। उनले भने, जम्मा भएर बसेको छ प्रदूषण। हावा चले बढाथ्र्यो। काठमाडौंमा बाहिरबाट पनि प्रदूषण आएको छ। केही मात्रामा भारतबाट समेत प्रदूषण मिसिएको देखिएको उनी बताउँछन्। पानी नपर्दा र हावा मज्जाले नचल्दा प्रदूषण बाहिर जान नसक्ने उनले बताए। गतवर्ष यतिबेला एक्युआईको मात्रा ३ सयदेखि ४ सय थियो। तर, यो वर्ष त्यति धेरै पुगिनसकेको भनाइ उनको छ। पोहोर अत्यन्त धेरै आगलागी भएकाले प्रदूषण भए पनि यसपटक अन्य कारणले प्रदूषण बढेको उनको तर्क छ। वातावरण विभागका सूचना अधिकारी सरोजा अधिकारीका अनुसार आगलागी, औद्योगिक क्षेत्रबाट भएको उत्सर्जनलगायत अन्य कारणले काठमाडौंको अवस्था बिग्रिएको हो। यतिबेला काठमाडौंमा हावा कम चलेको छ। जसका कारण कचौरा आकारको उपत्यकामा प्रदूषण तहमा थुप्रिएर बसेको छ। दक्षिणतिरबाट आएको हावामा पनि प्रदूषण मिसिएर आएको छ। शून्यदेखि ५० एक्युआईलाई स्वथ्य मानिन्छ। तर, काठमाडौंमा बसेर त्यो कल्पना गर्न नसकिने उनी बताउँछिन्। लकडाउनको समयमा काठमाडौंको अवस्था सुध्रिएको भए पनि त्यसपछि प्रदूषणको अवस्था नराम्रो नै रहेको बताइन्। प्रदूषणमुक्त हुनका लागि काठमाडौंमा ठूलो पानी पर्न आवश्यक छ। या त हुरीबतास चलेमा मात्रै उडाएर लैजान्छ। उपत्यकाभित्र प्रदूषण छिरेपछि बाहिर निस्कन नसकेर समस्या भएको हो। प्रत्येक मानिसले आआफ्नो ठाउँबाट योगदान नगरेसम्म यस्ता समस्या सधंै झेल्नुपर्ने अधिकारीको भनाइ छ। औद्योगिक क्षेत्रहरूले कम उत्सर्जन हुने प्रविधि अपनाउन खाँचो छ। प्रदूषण सोस्ने खालका उपकरणहरू प्रयोगमा ल्याउन आवश्यक रहेको बताइन्। खुला ठाउँमा जताततै आगो लगाउनु भएन। सडक खन्ने, कालोपत्रे नगरी छोडी दिने, सवारी चाप बढाउने क्रियाकलापले प्रदूषण झनै नाजुक भएको छ। सबैले आआफ्नो ठाउँबाट सकेको गर्नुपर्ने सुझाइन् ।"
नेपालबाट ४ वर्षपछि प्रधानमन्त्री भारत भ्रमणमा,"काठमाडौं : प्रधानमन्त्री शेरबहादुर देउवा शुक्रबार भारत भ्रमणमा जाँदै छन्। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणा स्वीकार गरी नयाँ दिल्ली जान लागेका हुन्। नेपालबाट प्रधानमन्त्रीस्तरको भारत भ्रमण यो चार वर्षपछि हो। यसअघि केपी शर्मा ओली प्रधानमन्त्री हुँदा भारत गएका थिए। भारतीय प्रधानमन्त्री मोदी पनि नेपाल आएका थिए। पूर्वराजदूत नीलाम्बर आचार्य यो भ्रमण उच्चस्तरको भएकाले नेपाल र भारतबीचका समस्या समाधान खोज्न महत्वपूर्ण हुने बताउँछन्। यो भ्रमण महत्वपूर्ण छ, पूर्वराजदूत आचार्य भन्छन्, भारत हाम्रो विकासको साझेदार पनि हो। भारतसँग विकास समृद्धिका लागि थप लगानी बढाउनुपर्छ। पूर्वराजदूत डा दिनेश भट्टराई नेपाल र भारतबीच व्यापक, गहिरो, विशाल र बहुआयामिक सम्बन्ध रहेको बताउँछन्। एउटै भ्रमणमा सबै विषय उठान हुन नसक्ने भएकाले प्राथमिकताको आधार बनाएर वार्ता गर्नुपर्ने डा भट्टराई सुझाउँछन्। नेपालभारत सम्बन्ध लामो छ। व्यापक छ। गहिरो छ। विशाल बहुआयामिक छ र आफ्नै किसिमको छ, पूर्वराजदूत डा भट्टराई भन्छन्, त्यो सम्बन्धलाई अझ मजबुत बनाउँदै लैजानुपर्छ। यो भ्रमण आपसी विश्वास र सहमतिको वातावरण बनाउन केन्द्रित हुने उनको अनुमान छ। एउटै भ्रमणमा सबै कुरा खोज्न पनि नहुने उनी बताउँछन्। उनका अनुसार विगतका सम्झौता अघि बढाउने विषयमा पनि ध्यान जानुपर्छ। प्रधानमन्त्रीको एउटै भ्रमणबाट सबै कुरा खोज्नु हुँदैन। प्राथमिकता बनाएर जानुपर्छ, उनी भन्छन्। भारत नेपालको असल छिमेकी र दुःखसुखको मित्र भएको उनको भनाइ छ। नेपालले मात्रै एजेन्डा बनाएर नहुने भएकाले त्यसमा भारतको सहमति र चासो हुनुपर्ने उनी बताउँछन्। सरकारले पनि यही कुरा गर्छु भनेको छैन। विषय त धेरै छन्, उनी भन्छन्, तर वार्ता, सहमति त भारतसँग गर्ने हो। एकोहोरो गरेर मात्रै पनि हँुदैन। कुनै पनि विषयमा छलफल र वार्ता गर्न दुवै देश इच्छुक हुनुपर्छ। पूर्वराजदूत लोकराज बराल भने प्रधानमन्त्रीको यो भ्रमण सद्भाव यात्रा मात्रै भएको बताउँछन्। जसकारण ठूला अपेक्षा राख्नु उचित नहुने पूर्वराजदूत बरालको भनाइ छ। एजेन्डा धेरै भए पनि सद्भाव यात्रामा ती समस्या सुल्झने सम्भावना नरहेको बरालको ठम्याइ छ। यो भ्रमण सद्भाव यात्रा हो। यसले वातावरण बनाउन सक्ला। त्योभन्दा ठूला विषयमा केही हुन्छ भन्ने मलाई लाग्दैन, उनी भन्छन्, एक दिन गरेर हुन्छ। फेरि प्रधानमन्त्री त वातावरण मात्रै त हो नि बनाउने। कुनै पनि प्रक्रियामै नहालिएका विषयमा छलफल र वार्ता होला वा सम्झौता नै होला भनेर सोच्नु उपयुक्त नहुने उनी बताउँछन्। नेपाल र भारतबीच लामो समयदेखि थाती रहेको प्रबुद्ध व्यक्ति समूह (ईपीजी) प्रतिवेदनको विषय उठान गर्नुपर्ने विज्ञको सुझाव छ। पूर्वराजदूत आचार्य उक्त प्रतिवेदन थन्किरहेको सुनाउँछन्। ईपीजी सदस्यसमेत रहेका आचार्य मित्रराष्ट्रबीच अप्ठ्याराहरू राखिरहनु नहुने बताउँछन्। ईपीजी प्रतिवेदन थन्किएको छ। सीमा समस्या छन्। यी विषय एकैचोटी समाधान हुन्छ भन्ने छैन। तर, समाधानको खोज्नुपर्छ, उनी भन्छन्। पूर्वराजदूत दीपकुमार उपाध्याय यो प्रतिवेदन बुझ्नै आनाकानी हुनु ठीक नभएको बताउँछन्। यति दुःख गरेर दुवै देशका विज्ञले तयार पारेको प्रतिवेदन त बुझ्नु पर्यो नि, पूर्वराजदूत उपाध्याय भन्छन्, कार्यान्वयन गर्नेनगर्ने भन्ने विषय त बुझेपछि पनि त होला नि ! नेपालका अपेक्षाहरू भ्रमणका क्रममा स्पष्ट राख्नुपर्ने उनी बताउँछन्। समयको सदुपयोग गर्नुपर्यो। यो समय देउवाका लागि भोलि नआउन सक्छ। मोदीका लागि पनि, उनी भन्छन्, दुबै पक्षले यो भ्रमण उपलब्धि मुलुक बनाउन पहल गर्नुपर्छ। हामीले उठान गर्नुपर्यो। पानी उपयोग र सीमा समस्याको विषयलाई गम्भीर रूपमा लिएर समाधान गर्नुपर्ने उनको भनाइ छ। अरू विषय सहज रूपमा नै समाधान गर्न सकिन्छ, उनी भन्छन्, पानी उपयोग र सीमा समस्या नै प्रमुख विषय हो। नेपालसँगको सम्बन्ध बिगारेर भारतलाई फाइदा नहुने उनको टिप्पणी छ। सुस्ता र कालापानीमा सीमा समस्या रहेको दुबै देशले स्वीकारिसकेकाले त्यो समस्या समाधान गर्न पनि दुवै देश अग्रसर हुनुपर्ने उनको भनाइ छ। भारत र बंगलादेशबीचको सम्बन्धमा आपसमा बसेर समाधान गरेको उदाहरण दिँदै पूर्व राजदूत उपाध्याय भन्छन्, समस्या राखेर होइन, समाधान गरेर भारतलाई फाइदा हुन्छ, उसको उचाइ बढ्छ। भारत र बंगलादेशबीच पनि सीमा समस्या थियो तर दुवै मिलेर समाधान गरे, हाम्रो सीमा पनि समस्या समाधान गर्नुपर्छ। भारतले सीमामा सडक, तटबन्ध बनाएर पानीको प्राकृतिक बहावलाई छेक्ने कामलगायत समस्या समाधानमा जोड दिनुपर्ने उनी बताउँछन्। पानीको उपयोग गर्न सके भारत र नेपाल दुवैलाई फाइदा हुनेतर्फ ध्यान जानुपर्ने उनको भनाइ छ। पूर्वाधार विकास, जलस्रोत, पर्यटनलगायत विषयमा लगानी बढाउन ध्यान दिनुपर्ने पूर्वराजदूत आचार्य बताउँछन्। भारतमा लामो समय राजदूत भएर बसेका आचार्य नेपालले नयाँ ढंगबाट भ्रमणको सुरुवात गर्नुपर्ने बताउँछन्। पुरानो शैली दोहोर्याउने होइन। विकासका निम्ति अन्य देशसँग सम्बन्ध राख्दा, नेपालको विकास हुँदा त्यसबाट भारतलाई नै फाइदा हुन्छ। भाषा, भूगोललगायत कारण भारतसँग नेपालको सहज पहुँच रहेको अवस्थामा भारतले नेपालभारत सम्बन्धमा अन्य सम्बन्धका कारण नराम्रो प्रभाव पार्छ कि भनेर सोच्ने कुरा हुँदैन। चीनका स्टेट काउन्सिलर तथा विदेशमन्त्री वाङ यी नेपाल भ्रमणमा आएर आइतबार बेङजिङ फर्किएका थिए। भारतलाई नेपालमा चीनको गतिविधिप्रति बढी चासो हुन्छ। यो विषय पनि भेटका क्रममा उठ्न सक्ने जानकार बताउँछन्। आचार्य भन्छन्, छिमेकी राष्ट्रहरूसँग सम्बन्ध सुधारका विषयवस्तुले प्राथमिकता पाउने र गत साता चिनियाँ विदेशमन्त्रीको भ्रमण र देउवाको भारत भ्रमण दुवैलाई त्यही सिलसिलाको निरन्तरताका रूपमा हेरिनुपर्छ। सीमासम्बन्धी विवादको चर्चा पनि प्रधानमन्त्रीले राख्ने कुरा भएको परराष्ट्र मन्त्रालयकी प्रवक्ता सेवा लम्साल बताउँछिन्। भन्छिन्, त्यस्तो ठोस एजेन्डा छैनन्। प्रधानमन्त्रीले भेटघाटकै क्रममा के विषय निकाल्नुहुन्छ त्यसले प्रभाव पार्ने हो। यद्यपि सीमासम्बन्धी समस्याले प्राथमिकता पाउन सक्छ भन्ने हो। ओली नेतृत्वको सरकारले जारी गरेको नेपालको राजनीतिक तथा प्रशासनिक चुच्चे नक्सामा कालापानी, लिपुलेक र लिम्पियाधुरा क्षेत्र समेटिएको थियो। त्यसपछि नेपालभारत सम्बन्धमा केही चिसोपन देखिएको थियो। प्रधानमन्त्रीको भारत भ्रमणका विषयमा बिहीबार बसेको गठबन्धन दलको बैठकमा चर्चा भएको थियो। बैठकमा सहभागी भएका एक नेताका अनुसार बैठकमा पूर्वप्रधानमन्त्रीद्वय पुष्पकमल दाहाल र झलनाथ खनालले भारत भ्रमणमा केके एजेन्डा पेस हुन्छन् ? भनेर प्रधानमन्त्रीलाई प्रश्न गरेका थिए। जवाफमा प्रधानमन्त्रीले प्रतिक्रिया दिँदै भने, अहिले त्यस्तो एजेन्डा बोकेर जान लागेको भ्रमण होइन। सबैभन्दा नजिकको छिमेकी देशसँग सौहार्दता र सद्भावका साथ भेटघाट हुन्छ। भेटका क्रममा विभिन्न विषय उठ्न सक्छन्। यद्यपि कुनै पनि छिमेकी देशलाई चिड्याउने उद्देश्य हामीले बोक्न हुँदैन। प्रधानमन्त्री देउवा नेपाली समयअनुसार शुक्रबार अपराह्न २ः३५ बजे दिल्लीस्थित इन्दिरा गान्धी अन्तर्राष्ट्रिय विमानस्थल पुग्ने कार्यक्रम छ। त्यहाँ मन्त्रीस्तरका नेताले स्वागत गर्नेछन्। शुक्रबारै ४ः१५ मा भारतका विदेशमन्त्री डा एस जयशंकरले भेट गर्ने तालिका भारतीय विदेश मन्त्रालयले सार्वजनिक गरेको छ। मोदीसँग प्रधानमन्त्री देउवा र प्रतिनिधिमण्डलस्तरीय वार्ता शनिबार बिहान १०ः५५ मा तय गरिएको छ। वार्ता हैदराबाद हाउसमा हुने जनाइएको छ। प्रधानमन्त्रीसँग ३३ जना रहेको रेस्ट्रिक्टेड बैठक हुनेछ। प्रतिनिधिमण्डलस्तरीय वार्तामा प्रधानमन्त्रीसहित दुवै देशका मन्त्री र सचिवस्तरीय टोली हुनेछ। देउवा र मोदीले मध्याह्न १२ बजे जनकपुरजयनगर रेलवे शुभारम्भ गर्नेछन्। नेपालमा भूकम्पपछि भारतको सहयोगमा निर्माण गरिएका स्वास्थ्य चौकीको उद्घाटन गर्ने पनि कार्यक्रम छ। लगत्तै दुवै देशका प्रधानमन्त्रीले संयुक्त पत्रकार सम्मेलन गर्नेछन्। शनिबार साढे ४ मा प्रधानमन्त्री देउवा र भारतीय उपराष्ट्रपति बैंकाय नायडुसँग शिष्टाचार भेट हुनेछ। देउवा आइतबार बिहान ९ बजे विशेष जहाजबाट बनारस वाराणसी पुग्नेछन्। त्यहाँ उनलाई उत्तर प्रदेशका मुख्यमन्त्री योगी आदित्यनाथले स्वागत गर्ने कार्यक्रम छ। उनले प्रधानमन्त्री देउवा लगायतको विशिष्ट टोलीलाई दिवा भोजको कार्यक्रम आयोजना गर्नेछन्। देउवाले काशी विश्वनाथ मन्दिर र पशुपतिनाथ मन्दिर दर्शनसँगै नेपाली धर्मशाला भ्रमण गर्नेछन्। प्रधानमन्त्री देउवा बनारसबाट सवा ४ बजे दिल्ली पुगेर स्वदेश फर्किने कार्यक्रम बनेको छ। देउवासँग भारतका सुरक्षा सल्लाहकारले पनि भेट्ने कार्यक्रम रहेको बालुवाटार स्रोत बताउँछ। प्रधानमन्त्री शेरबहादुर देउवाको भारत भ्रमणमा सहभागी हुन प्रधानमन्त्रीसहित परराष्ट्र, ऊर्जा, कृषि र स्वास्थ्यमन्त्री सहभागी हुने भएका छन्। नेपालमा प्रधानमन्त्री नियुक्त भएपछि भारत भ्रमणमा जाने प्रचलन देखिन्छ। प्रधानमन्त्रीको पहिलो विदेश यात्रा नै भारत हुन्छ। यो प्रचलन २००७ सालमा सुरु भएको देखिन्छ। त्यति बेला प्रधानमन्त्री मोहनशमशेर भारत गएका थिए। २०६२६३ को आन्दोलनपछि भने चलन ब्रेक भयो। गणतन्त्र नेपालका पहिलो प्रधानमन्त्री पुष्पकमल दाहालले पहिलो विदेश भ्रमण चीनबाट सुरु गरेका थिए। यद्यपि दाहालले चीनबाट फर्केलगत्तै आफ्नो औपचारिक भ्रमण भने भारतमै हुने बताएका थिए। उनी ओलम्पिक समारोहमा सहभागी हुन चीन पुगेका थिए। झलनाथ खनालले प्रधानमन्त्री भएका बेला विदेश भ्रमण कम्बोडियाबाट सुरु गरेका थिए। भारतबाट विदेश भ्रमण सुरु नभए सरकार प्रमुखको भारतसँग सम्बन्ध राम्रो नहुने रूपमा पनि विश्लेषण गर्ने गरिन्छ। यो भ्रमण उच्चस्तरको भएकाले नेपाल र भारतबीचका समस्याको समाधान खोज्न महत्वपूर्ण हुनेछ। भारत हाम्रो विकास साझेदार पनि हो। भारतसँग विकास समृद्धिका लागि थप लगानी बढाउनुपर्छ। नीलाम्बर आचार्य, पूर्वराजदूत नेपालभारत सम्बन्ध लामो छ। व्यापक छ। गहिरो छ। विशाल बहुआयामिक छ र आफ्नै किसिमको छ। त्यो सम्बन्धलाई अझ मजबुत बनाउँदै लैजानुपर्छ। डा दिनेश भट्टराई, पूर्वराजदूत यो भ्रमण सद्भाव यात्रा हो। यसले वातावरण बनाउन सक्ला। त्योभन्दा ठूला विषयमा केही हुन्छ भन्ने मलाई लाग्दैन। लोकराज बराल, पूर्वराजदूत नेपालका अपेक्षाहरू भ्रमणका क्रममा स्पष्ट राख्नुपर्छ। समयको सदुपयोग गर्नुपर्यो। दुवै देशले यो भ्रमण उपलब्धिमूलक बनाउन पहल गर्नुपर्छ। दीपकुमार उपाध्याय, पूर्वराजदूत त्यस्तो ठोस एजेन्डा छैनन्। प्रधानमन्त्रीले भेटघाटकै क्रममा के विषय निकाल्नुहुन्छ, त्यसले प्रभाव पार्ने हो। यद्यपि, सीमासम्बन्धी समस्याले प्राथमिकता पाउन सक्छ भन्ने हो। सेवा लम्साल, प्रवक्ता, परराष्ट्र मन्त्रालय"
राजस्वमा धरौटीको उन्मुक्ति,"हरेक नागरिकले कुनै आशा र अपेक्षाबिना राज्यलाई कर तिर्नुपर्छ। त्यो अवश्यंभावी छ। सजिलो के छ भने मैले तिर्नुपर्ने कर यति भयो है भनेर भन्ने चाहिँ आफैंले हो। त्यसमा शंका लागेमात्रै राजस्व कार्यालयले छानबिन गर्छ, हेर्छ। नपुगेकै हो भने तिर्न भन्छ। उसले तिर्न भनेको कर चित्त नबुझे पुनरावलोकनका लागि निवेदन राजस्व प्रशासनमा गर्न पाइन्छ। त्यस्तो प्रावधान त प्राकृतिक न्यायकै सिद्धान्तअनुसार भइगयो। पुनरावलोकन गर्न विवादास्पद रकमको २५ प्रतिशत धरौटी राख्नुपर्छ। जस्तो कसैले एक करोड रुपैयाँ तिर्नुपर्ने भनेर तिर्यो। आन्तरिक राजस्व कार्यालयले भने हैन १ करोड ५० लाख रुपैयाँ तिर्नुपर्ने देखिन्छ भन्यो भने त्यो अपुग ५० लाख विवादास्पद रकम भयो। त्यही ५० लाख रुपैयाँको २५ प्रतिशत अर्थात् साढे १२ लाख रुपैयाँ धरौटी राखेर पुनरावलोकनको निवेदन दिनुपर्ने प्रावधान। त्यस्तो प्रावधान राखेको हो राजस्व न्यायाधिकरण ऐन, २०३१ को दफा ९ (१) ले। राजस्व प्रशासनको पुनरावलोकन पनि चित्त नबुझे करदाता जाने भनेको राजस्व न्यायाधिकरणमा हो वा उच्च अदालतमा हो। न्यायाधिकरणमा जाँदा पनि फेरि २५ प्रतिशतकै प्रावधान छ। तर न्यायाधिकरणमा परेका २ सय ३० मुद्दामा त्यस्तो प्रावधान नै कार्यान्वयन नगरी धरौटीमा उन्मुक्ति दिइएको छ। १ सय ९७ बाहेक करदाता चाहिँ घाटामा रहेको भन्ने छ। तर ती १ सय ९७ सँग लिनुपर्ने धरौटी लिइएको छैन। अझ कतिपयले त धरौटीबापतको रकम राजस्व खातामा हालेर अरू उन्मुक्ति लिँदै फाइदा उठाउन पाएका छन्। धरौटीको खातामा नराखी राजस्व खातामा जम्मा गरिदिँदा भोलिका दिनमा आफ्नो विपक्षमा फैसला वा आदेश आए पनि राजस्व तिरेको देखाउने उनीहरूको दाउ देखिन्छ। दण्ड, जरिवाना र ब्याजबाट समेत उन्मुक्ति लिने अर्काे दाउ हो। सम्बन्धित पदाधिकारीले मूल्य अभिवृद्धि कर ऐन र आयकर ऐन बाझिएको भन्दै धरौटीमा उन्मुक्ति दिने र मुद्दा फिर्तासम्मको निर्णय लिए। तर न्यायाधिकरण ऐनले भने अरू जुनसुकै ऐनहरूमा जे भए पनि धरौटी लिनै पर्ने बाध्यकारी व्यवस्था गरेको छ। उक्त ऐनमा भनिएको छ, प्रचलित कानुनमा जुनसुकै कुरा लेखिएको भए पनि यस ऐनअन्तर्गत न्यायाधिकरण वा उच्च अदालतमा पुनरावेदन गर्दा देहायबमोजिम धरौटी नराखी पुनरावेदन लाग्ने छैन। विवादित रकम यकिन गरी तोकिएको धरौटी दाखिला नगरी पुनरावेदन दर्ता लाग्दैन। यति प्रष्ट लेखिएको कुराको पनि अपव्याख्या गर्दा ती १ सय ९७ करदाताबाट उठ्नुपर्ने १ अर्ब ३३ करोड रुपैयाँ उठेको छैन। जम्मा ६ करोड ५८ लाख रुपैयाँमात्रै जम्मा भएको छ। यसै पनि हाम्रो कर प्रणाली उति चुस्त छैन। सुस्त छ। दक्षता होस् र मानव संसाधनको अभावमा कर उठ्नुपर्ने जति उठ्दैन। त्यसमाथि कर छलीको नियत राख्ने थुप्रै छन्। छड्केजाँच (क्रसचेक) पछि निर्धारित कर नै संकलन हुन्थ्यो भने त्यो त धरौटीबापतको १ अर्ब ३३ करोडभन्दा ३ गुना ज्यादा हुन्थ्यो। तिरेको कर नै धरौटी भइगयो भन्नेसम्मको तर्कका आधारमा पनि अधिकारीहरूले उन्मुक्ति दिएका छन्। यो त निकै सोझो कुरा हो कि कर नै धरौटी हुन्थ्यो भने छुट्टै धरौटीको व्यवस्था ऐनले किन गथ्र्याे ? किन धरौटी र राजस्व भन्ने शीर्षक हुन्थ्यो। खासमा करदाता कम्ती तिर्न चाहने र कतिपय राजस्व अधिकारीहरू त्यही चाहनामा आफ्नो शुभलाभको हिसाब खोज्ने हुँदा यस्ता उन्मुक्ति हुने गरेको जुन आरोप लाग्दै आएको छ, यो प्रकरणले त्यसैलाई बल पुर्याएको छ। मुलुकलाई बर्बादीतिर लैजाने प्रमुख तत्त्व भ्रष्टाचार हो। राजस्व चुहावट हो। हुनुपर्ने जति राजस्व संकलन नभए मुलुकको शासन, प्रशासन चलाउने खर्च कसरी जुट्ने ? यस्तो संवेदनशील मुद्दामा कसैलाई उन्मुक्ति दिइनु हुँदैन। राजस्व न्यायाधिकरणमा वर्षौैदेखि भइरहेको यस्तो कमजोरीमाथि राज्यले संवेदनशीलता अपनाउन जरुरी छ।"
"हाम्रा कलेजमा चरम राजनीति, विदेशी सम्बन्धनलाई मलजल","काठमाडौं : हाम्रा विश्वविद्यालयमा भौतिक पूर्वाधारको कमी छैन। न त छ जनशक्तिकै अभाव। तापनि, विद्यार्थीको रोजाइमा विदेशी विश्वविद्यालयको सम्बन्धन लिएका कलेज पर्न थालेका छन्। त्यसमाथि सकभर उच्च शिक्षाका लागि विदेश नै ताक्छन्। विश्वविद्यालय अनुदान आयोग अध्यक्ष भीमप्रसाद सुवेदीका अनुसार हाम्रा कलेजमा विभिन्न दलका संगठन क्रियाशील छन्। राजनीति हावी छ। विदेशी सम्बन्धनका कलेजमा राजनीति गरेको पाइँदैन। अध्ययनलाई असजिलो पार्ने कुरा हुँदैन। अभिभावक पनि छोराछोरीलाई विदेशी डिग्री दिलाउन चाहन्छन्। जति धेरै रकम भए पनि विदेश पठाउन राजी हुन्छन्। त्यस विद्यालयमा शिक्षकहरू टाइममा मोनिटरिङ गर्छन्। प्राक्टिकली राम्रो गरेका छन्। छोटो समयमा निर्णय गर्छन्। पाठ्यक्रम लचिलो छ। परिमार्जन छिटो हुन्छ, अध्यक्ष सुवेदी भन्छन्, हाम्रोमा छिटो निर्णय गर्न सकिँदैन। विद्यार्थीको कोटा थोरै हुन्छ। उनीहरूकोमा कोटाको मापदन्ड छैन। जति पनि भर्ना गर्न पाउँछन्। यस विषयमा विश्वविद्यालयले प्रश्न उठाइरहेका सुवेदी बताउँछन्। हामीले पनि पर्याप्त मात्रामा अनुगमन गर्न सकेका छैनौं। शिक्षा मन्त्रालयले पनि आयोगलाई वाइपास गरेको छ। आफू खुसी सम्बन्धन दिइएको छ, उनी भन्छन्। नेपाल संस्कृत विश्वविद्यालयका उपकुलपति यादव प्रकाश लामिछाने राष्ट्रिय शिक्षा नीतिको अस्पष्टताका कारण समस्या निम्तिएको बताउँछन्। राज्यबाट नियन्त्रित छौं। स्वयत्तता भनिए पनि काम गर्न पाएनांै। शिक्षाका बारेमा स्पष्ट नीति नभएका कारण पनि यी समस्या आएका छन्। सम्बन्धनप्राप्त कलेजले जति पनि विद्यार्थी भर्ना गर्न पाउने उपकुलपति लामिछाने बताउँछन्। शिक्षा विज्ञान तथा प्रविधि मन्त्रालयको तथ्यांकअनुसार नेपालमा विदेशी विश्वविद्यालयबाट सम्बन्धन लिएका कलेजको संख्या ८६ छ। लामिछानेका अनुसार चिकित्सा शिक्षा आयोगको एउटा मापदन्ड छ भने विश्वविद्यालयको अर्को। उसले नै प्रवेश परीक्षा लिने उसैले वितरण गर्ने, चाहेअनुसारका विद्यार्थी भर्ना गर्न नपाउने। के हाम्रा विश्वविद्यालयले उत्पादन गरेका विद्यार्थी क्वालिटिहीन छन् त भन्ने प्रश्न उठ्छ, उनी भन्छन्, यहाँबाट उत्पादित जनशक्ति कमजोर त छैनन्। तापनि कतिपय कुराहरू हामीले चाहे जस्तो गर्न नसक्दा बहिर जाने तिनै विद्यार्थी राम्रा भएर आउने। नाम चलेका स्थापित विश्वविद्यालयमा आकर्षण बढ्ने गरेको छ। उनका अनुसार जसकारण अर्थतन्त्र प्रभावित भएको छ। डलर साटेर पठाउँदा अभिभावकलाई आर्थिक भार परेको छ। हामीले पढ्न त पाएनौं देशमा किन फर्कने भनेर उतै बस्ने, पलाइन हुने अवस्था हुन्छ। विज्ञ भएर आउँदा पनि नेपालभन्दा अर्कोतिरको लगाव हुने भयो। जसले दुरगामी क्षति गर्छ, उनी भन्छन्, हाम्रा विश्वविद्यालय बन्द हुने उत्तिकै अर्को खतरा छ। शिक्षामन्त्रीसँग यस विषयमा कुरा राखेका छौं। राज्यले शिक्षा नीति बनाएर जानुपर्छ। गण्डकी विश्वविद्यालय कुलपति गणेशमान गुरुङ विदेशी सर्टिफिकेटको मोहका कारण विद्यार्थी र अभिभावकको आकर्षण अन्तर्राष्ट्रिय समबन्धन प्राप्त कलेजमा परेको बताउँछन्। दोस्रो कारण हाम्रा कलेज विश्वविद्यालयमा पढाइभन्दा राजनीति बढी हुन्छ। जसकारण पढाइमा जेहेन्दार विद्यार्थी र उनका अभिभावक राम्रो पढाइ हुने कलेज खोज्न बाध्य छन्, कुलपति गुरुङ भन्छन्, राजनीतिक दलका प्रमुखहरू बसेर विद्यार्थी राजनीतिको अन्त्यको घोषणा गर्नुपर्छ। वार्षिक शैक्षिक क्यालेन्डर बनाउनुपर्छ। सोहीअनुसारको भर्ना पढाइ, परीक्षा र रिजल्ट समयमै दिनुपर्छ। पठनपाठन गुणस्तरीय बनाउनुपर्छ। नेपालका कलेज विश्वविद्यालयमा यी सबै कुराको अभाव भएकै कारण ती कलेजहरू प्रतिविद्यार्थीको आकर्षण बढ्नु र नेपालका शिक्षा कमजोर हुँदै जानु हो। जसले दुरगामी असर गर्दैछ। पोखरा विश्वविद्यालय उपकुलपति प्रेमनारायण अर्याल यसमा तीन कारण औंल्याउँछन्। १ विदेश जाने अवसर र रहरका कारण आकर्षण बढ्यो। २ शिक्षा मन्त्रालयले सम्बन्धन पाएका कलेजलाई जति पनि कोटा दियो। ३ सरकारले पाठ्यक्रम समय सान्दर्भिक बनाएन। अन्तर्राष्ट्रिय विश्वविद्यालय खोल्न पाउँछ। तर, नेपालीलाई मात्र पठाएका छौं। विदेशी विद्यार्थीलाई आकर्षण गर्ने कोर्ष राखेका छैनांै। विदेशीले हिमाली पर्वतीय शृंखलाको छ जुन विदेशीले स्टडी गरेका छन्। ती विदेशी आकर्षण गरौं, उपकुलपति अर्याल भन्छन्। चिकित्सा शिक्षा आयोगले तहसनहस बनाएको आरोप लगाउँछन् अर्याल। उसले जाँच लिएर पठाएका विद्यार्थी पढाउनुपर्ने। उनले परीक्षा लिएर कलेजमा पठाउँछ। यसको वैद्यता छ कि छैनलगायत कुराहरू हेरे हुने। तर, उसले नै परीक्षा लिएर कलेजलाई पठाउँछ। यति धेरै कडाइ गरेर फेल गर्नुपर्ने २०, २५ प्रतिशत मात्र पास गर्छ। त्यसपछि विद्यार्थी कहाँ जाने त ? विदेशमा धेरै विद्यार्थी गए। पैसा पनि गयो, उनी भन्छन्।उनका अनुसार एकातिर विद्यार्थी विदेश गए, अर्कोतिर पैसा पनि गयो। जसकारण नेपालका कलेज विश्वविद्यालयको अवस्था गिर्दै जान्छ। निजी कलेजले पढाउन छोडे कलेज डुब्ने अवस्थामा छन्। पैसा बिदेसिएको छ। उनीहरूले पढाउने विषय हामीलाई काम नलाग्ने हुन सक्छ, उनी भन्छन्, हाम्रामा पनि सुरुको प्राथमिक शिक्षा स्तरमा भारतको किताब पढ्थे। त्यहाँका नेताको नाम पढ्थे। पछि विस्तारै हाम्रा पाठ्यक्रम आएपछि आफ्ना देशका बारेमा पढन् थाले। सोही अनुसारको शिक्षा नहोला भन्न सकिन्न। सरकारले देशभित्रका विश्वविद्यालय डुबाउने र विदेशी विश्वविद्यालयलाई उकास्ने खालको काम गरेको छ। पाठ्यक्रम परिवर्तन गर्नुपर्छ। बजेट पनि कम छ। अनुसन्धान र विकासमा लगानी गर्न नसकिरहेको अवस्था छ। विद्यार्थीलाई अनुसन्धानमा आधारित शिक्षा दिनुपर्छ। नेपाल खुला विश्वविद्यालयकी उपकुलपति शिलु मानन्धरका अनुसार गुणस्तरीय शिक्षा दिने हो भने नेपाली विद्यार्थी विदेश जाँदैनन्। विदेशी समबन्धन प्राप्त कलेजमा पढ्छन् जस्तो पनि लाग्दैन। पाठ्यक्रम कस्तो बनाउनुपर्छ भन्नेमा ध्यान पुगेको छैन। अन्तर्राष्ट्रिय विश्वविद्यालयसँग प्रतिस्पर्धा गर्न नसक्दा विदेश वा विदेशी सम्बन्धन प्राप्त कलेजमा विद्यार्थीको संख्या बढेको र नेपालमा घटेको हो, उपकुलपति मानन्धर भन्छिन्, हाम्रो देशमा शिक्षाको गुणस्तर उकास्न के गर्नुपर्छ भन्ने थाहा हुँदाहुँदै पनि हुन सकिरहेको छैन। शिक्षा विज्ञान तथा प्रविधि मन्त्रालयको तथ्यांकअनुसार नेपालमा विदेशी विश्वविद्यालयबाट सम्बन्धन लिएक कलेजको संख्या ८६ छ। नेपालकै ११ विश्वविद्यालयका आंगिक तथा सम्बन्धनप्राप्त शैक्षिक संस्थाको संख्या १ हजार ४ सय ३७ छ। शिक्षाको गुणस्तर खस्किँदै गएकाले विद्यार्थीहरूले त्यसको विकल्प खोजिरहेका हुन्। रोजगारी पाउने सुनिश्चितजस्तै भएकाले विदेश पढ्न जाने र स्वदेशमै पनि अन्तर्राष्ट्रिय सम्बन्धनप्राप्त कलेज रोज्नेको संख्या बढ्दो छ। विदेशी विश्वविद्यालयको पढाइ व्यावहारिक भएका कारण त्यतातर्फ आकर्षण बढेको विज्ञ बताउँछन्। राष्ट्रिय शिक्षा नीतिले गरेको व्यवस्थाअनुसार मापदण्ड बनाएर शिक्षकको योग्यता, भौतिक पूर्वाधार, व्यवस्थपकीय पक्ष, शिक्षण सिकाइ, शैक्षिक उपलब्धि, निरन्तरतालगायतका विषयमा अनुगमन नहँुदा नेपालको उच्च शिक्षा धरासायी बनेको सरोकारवाला बताउँछन्। त्रिविका प्राध्यापक डा खगेन्द्र लुइँटेल शिक्षा क्षेत्रमा चरम राजनीति भएकै कारण गुणस्तर खस्किएको बताउँछन्। आफू अनुकूल सरकार भएपछि उपकुलपतिदेखि कार्यालय सहयोगीसम्म दलअनुसार भर्ती गर्छन्। दलभित्र पनि गुटगुट भएर भागबन्डा गर्छन् अनि कसरी सुधार हुन्छ शिक्षामा ?, डा लुइँटेल प्रश्न गर्छन्। जुनसुकै दलको भए पनि योग्य ल्याउनुपर्छ भन्ने मान्यता नभएको उनको भनाइ छ। जसकारण योग्य मान्छे प्रवेश गर्न पाउँदैनन्। किनभने उ स्वभामानी हुन्छ। चाकडी गर्दैन्। त्यसैले उ पदाधिकारीमा पुग्दैन, उनी भन्छन्। उनका अनुसार यही बेथितिका कारण १२ पास गरेपछि विद्यार्थीहरू विदेशी कलेज वा विदेश जाने योजना बनाउँछन्। देशमा योग्य शिक्षक प्रोफेसर, पूर्वाधार भए पनि व्यवस्थापनमा ध्यान नदिँदा यो अवस्था सिर्जना भएको उनको बुझाइ छ । सान इन्टरनेसनल कलेजका सञ्चालक डा सुवास घिमिरे शिक्षा नीति परिवर्तन गर्नुपर्ने बताउँछन्। नेपालमा व्यावहारिक शिक्षा हुनुपर्ने माग छ पछिल्लो पुस्तामा। कुन विषय पढ्दै छु। कुन शिक्षा कति उपयोगी हुन्छ भन्ने विद्यार्थीले मूल्यांकन गरेकै हुन्छन्। जसकारण विदेशमा जानेको मात्रा बढेको हो, नेपालकै विश्वविद्यालयबाट सम्बन्धन लिएका डा घिमिरे भन्छन्, उत्पादित जनशक्तिलाई रोजगारीको अवस्था नहुँदा पनि विद्यार्थी विदेशी पढाइप्रति आकर्षण बढेको छ। विद्यार्थी पलाइन रोक्ने नै हो भने सरकारले शिक्षा नीतिप्रति ध्यान दिनुपर्ने उनको भनाइ छ। शिक्षा विद् डा विद्यानाथ कोइराला शिक्षकमा पेसाप्रति इमान्दारी कमी रहेको बताउँछन्। विद्यार्थीको समस्या होइन, हामीले बजारको माग र नयाँ खोजी गर्न सकेनौं। शिक्षक र प्राध्यापकलाई पाठ्यक्रम जिम्मेवारी दिइएन्। विद्यार्थीलाई नयाँ कुरा चाहियो, त्यसैले गुणस्तर खोज्दै विदेशी कलेज खोजे, डा कोइराला भन्छन्। विश्वविद्यालयमा खुला शिक्षाको व्यवस्था हुने हो भने अन्य विदेशी कलेजमा जान रोक्न सकिने कोइरालाको भनाइ छ। अर्का विज्ञ डा किसनदत्त भट्ट अन्तर्राष्ट्रिय बजारसँग मिल्ने पाठ्यक्रम बनाउन नसक्नु नै कमजोरी भएको बताउँछन्। पाठ्यक्रम परिवर्तन गर्नुपर्छ। बजेट पनि कम छ। अनुसन्धान र विकासमा लगानी गर्न नसकिरहेको अवस्था छ। विद्यार्थीलाई अनुसन्धानमा आधारित शिक्षा दिनुपर्छ, डा भट्ट भन्छन्।"
"सरकारले बढाउँदै यातायातको भाडा : आइतबार प्रकाशन हुने, १४ प्रतिशतसम्म बढ्ने","काठमाडौं : पेट्रोलियम पदार्थको मूल्यवृद्धिका कारण सार्वजनिक यातायातको भाडा बढ्ने भएको छ। मन्त्रीस्तरीय निर्णयले बिहीबार भौतिक पूर्वाधार तथा यातायात मन्त्रालयबाट भाडा बढाउन सैद्धान्तिक सहमति प्राप्त भएको यातायात व्यवस्था विभागका महानिर्देशक नमराज घिमिरेले बताए। आइतबार हिसाब गरेर रुटगत भाडा सूची प्रकाशन हुनेछ, महानिर्देशक घिमिरेले भने, अहिले बढेको भाडादर काठमाडौं उपत्यकाको नभई लामो दूरी (अन्तरप्रदेश)को हो। उनका अनुसार भौगोलिक हिसाब गर्दा १० देखि १४ प्रतिशतसम्म भाडा बढ्नेछ। सरकारले तीनवटा क्षेत्र छुट्ट्याएर भाडा समायोजन गरेको छ। लामो दूरीको बस, लामो दूरीको पहाडमा चल्ने ट्रक र लामो दूरी तराईमा चल्ने मालबाहक ट्रकको छुट्टाछुट्टै भाडादर तय गरिने भएको छ। नेपाल यातायात व्यवसायी राष्ट्रिय महासंघका महासचिव सरोज सिटौलाले व्यवसायीकै सुझावमा मन्त्रीस्तरीय निर्णयले भाडा बढ्ने निर्णय भएको बताए। पछिल्लो समय नौ पटक पेट्रोलको भाउ बढेर प्रतिलिटर ३४ रुपैयाँ बढी भइसकेको छ, महासचिव सिटौलाले भने, पेट्रोलको मूल्य फिर्ता नभएपछि भाडा बढाउनुको विकल्प थिएन। खुद्रा पैसा नभएको भन्दै काठमाडौं उपत्यकामा चल्ने सवारी साधनले ठगी गर्दै आएका छन्। उनीहरूले हरेक यात्रुबाट २ रुपैयाँदेखि ५ रुपैयाँसम्म बढी असुलिरहे पनि सरकारले कारबाही गरेको छैन। भाडा बढाउन यातायात व्यवसायीले दबाब दिँदै आएका थिए। उनीहरूले २० प्रतिशतसम्म भाडा बढाउन लबिङ गर्दै आएका थिए। सरकारले निर्णय नगरे व्यवसायीहरूले नै बढाउने घोषणा गरेका थिए। मन्त्रालयका सहसचिव तुलसीनाथ गौतमले मन्त्रीस्तरीय निर्णयबाट भाडा बढाउन सहमति दिइएको बताए। अहिलेको अवस्थामा पेट्रोलियमको भाउ बढेकाले मूल्य बढाउन सहमति दिइएको हो, सहसचिव गौतमले भने, अब विभागले नयाँ भाडादर सूची सार्वजनिक गर्नेछ। सरकारले भाडा बढाएपछि प्रदेश सरकारले पनि मध्यम र छोटो दूरीका सवारीको भाडादर तय गर्नेछन्। काठमाडौं उपत्यकाको बस, माइक्रोलगायतको भाडा बागमती प्रदेश सरकारले तय गर्नेछ। महानिर्देशक घिमिरेले भाडा बढाउनुपर्ने १३ वटा आधार देखिएको बताए। त्यसमध्ये पेट्रोलियमको आधारको हिस्सा ३५ प्रतिशत हुन्छ, उनले भने। गत असार २८ पछि डिजेलमा ३४ प्रतिशतले मूल्य वृद्धि भएको छ। पेट्रोलियमको मूल्य घटबढ हुनासाथ भाडा पनि थपघट हुनेछ। ५ प्रतिशतसम्म पेट्रोलियमको मूल्य घट्दा भाडा घट्नेछ भने बढ्दा पनि भाडा बढ्नेछ। सहसचिव गौतमका अनुसार स्वचालित मूल्य निर्धारण गर्ने मन्त्रीस्तरीय निर्णय भएको हो। अब यसबाहेक अन्यको आधार लिएर हरेक वर्ष चैतमा भाडा समायोजन हुने पनि निर्णय भएको छ। गौतमले पब्लिकको चासो भाडा वृद्धि नगर्ने भए पनि पेट्रोलियमको भाउमा उछाल आएकाले बढाउने निर्णय गरिएको बताए। सरकारले सम्बोधन गर्न जरुरी भएको भन्दै विभागले भाडा बढाउन मन्त्रालयसँग सैद्धान्तिक सहमति मागेको थियो। अन्तर्राष्ट्रिय बजारमा भाउ बढेसँगै नेपाल आयल निगमले प्रतिलिटर पेट्रोल १५५ रुपैयाँ र डिजेल १३८ रुपैयाँमा बिक्री गरिरहेको छ। पेट्रोलियमको खपत घटाउन निगमले सरकारलाई १० बुँदे प्रस्ताव दिइसकेको छ। सरकारले गत असार २७ मा भाडा बढाएको थियो। त्यसबेला २० देखि २८ प्रतिशतसम्म भाडा बढेसँगै उपभोक्ता मर्कामा परेका थिए। खुद्रा पैसा नभएको भन्दै काठमाडौं उपत्यकामा चल्ने सवारी साधनले ठगी गर्दै आएका छन्। उनीहरूले हरेक यात्रुबाट २ रुपैयाँदेखि ५ रुपैयाँसम्म बढी असुलिरहे पनि सरकारले कारबाही गरेको छैन। उक्त विषयमा छलफल भएर १८ हुँदा २० लिए पनि २२ हुँदा २० लिन निर्देशन दिए पनि व्यवसायीले कार्यान्वयन नगरेको उनले बताए।"
राजस्वमा धरौटीको उन्मुक्ति,"हरेक नागरिकले कुनै आशा र अपेक्षाबिना राज्यलाई कर तिर्नुपर्छ। त्यो अवश्यंभावी छ। सजिलो के छ भने मैले तिर्नुपर्ने कर यति भयो है भनेर भन्ने चाहिँ आफैंले हो। त्यसमा शंका लागेमात्रै राजस्व कार्यालयले छानबिन गर्छ, हेर्छ। नपुगेकै हो भने तिर्न भन्छ। उसले तिर्न भनेको कर चित्त नबुझे पुनरावलोकनका लागि निवेदन राजस्व प्रशासनमा गर्न पाइन्छ। त्यस्तो प्रावधान त प्राकृतिक न्यायकै सिद्धान्तअनुसार भइगयो। पुनरावलोकन गर्न विवादास्पद रकमको २५ प्रतिशत धरौटी राख्नुपर्छ। जस्तो कसैले एक करोड रुपैयाँ तिर्नुपर्ने भनेर तिर्यो। आन्तरिक राजस्व कार्यालयले भने हैन १ करोड ५० लाख रुपैयाँ तिर्नुपर्ने देखिन्छ भन्यो भने त्यो अपुग ५० लाख विवादास्पद रकम भयो। त्यही ५० लाख रुपैयाँको २५ प्रतिशत अर्थात् साढे १२ लाख रुपैयाँ धरौटी राखेर पुनरावलोकनको निवेदन दिनुपर्ने प्रावधान। त्यस्तो प्रावधान राखेको हो राजस्व न्यायाधिकरण ऐन, २०३१ को दफा ९ (१) ले। राजस्व प्रशासनको पुनरावलोकन पनि चित्त नबुझे करदाता जाने भनेको राजस्व न्यायाधिकरणमा हो वा उच्च अदालतमा हो। न्यायाधिकरणमा जाँदा पनि फेरि २५ प्रतिशतकै प्रावधान छ। तर न्यायाधिकरणमा परेका २ सय ३० मुद्दामा त्यस्तो प्रावधान नै कार्यान्वयन नगरी धरौटीमा उन्मुक्ति दिइएको छ। १ सय ९७ बाहेक करदाता चाहिँ घाटामा रहेको भन्ने छ। तर ती १ सय ९७ सँग लिनुपर्ने धरौटी लिइएको छैन। अझ कतिपयले त धरौटीबापतको रकम राजस्व खातामा हालेर अरू उन्मुक्ति लिँदै फाइदा उठाउन पाएका छन्। धरौटीको खातामा नराखी राजस्व खातामा जम्मा गरिदिँदा भोलिका दिनमा आफ्नो विपक्षमा फैसला वा आदेश आए पनि राजस्व तिरेको देखाउने उनीहरूको दाउ देखिन्छ। दण्ड, जरिवाना र ब्याजबाट समेत उन्मुक्ति लिने अर्काे दाउ हो। सम्बन्धित पदाधिकारीले मूल्य अभिवृद्धि कर ऐन र आयकर ऐन बाझिएको भन्दै धरौटीमा उन्मुक्ति दिने र मुद्दा फिर्तासम्मको निर्णय लिए। तर न्यायाधिकरण ऐनले भने अरू जुनसुकै ऐनहरूमा जे भए पनि धरौटी लिनै पर्ने बाध्यकारी व्यवस्था गरेको छ। उक्त ऐनमा भनिएको छ, प्रचलित कानुनमा जुनसुकै कुरा लेखिएको भए पनि यस ऐनअन्तर्गत न्यायाधिकरण वा उच्च अदालतमा पुनरावेदन गर्दा देहायबमोजिम धरौटी नराखी पुनरावेदन लाग्ने छैन। विवादित रकम यकिन गरी तोकिएको धरौटी दाखिला नगरी पुनरावेदन दर्ता लाग्दैन। यति प्रष्ट लेखिएको कुराको पनि अपव्याख्या गर्दा ती १ सय ९७ करदाताबाट उठ्नुपर्ने १ अर्ब ३३ करोड रुपैयाँ उठेको छैन। जम्मा ६ करोड ५८ लाख रुपैयाँमात्रै जम्मा भएको छ। यसै पनि हाम्रो कर प्रणाली उति चुस्त छैन। सुस्त छ। दक्षता होस् र मानव संसाधनको अभावमा कर उठ्नुपर्ने जति उठ्दैन। त्यसमाथि कर छलीको नियत राख्ने थुप्रै छन्। छड्केजाँच (क्रसचेक) पछि निर्धारित कर नै संकलन हुन्थ्यो भने त्यो त धरौटीबापतको १ अर्ब ३३ करोडभन्दा ३ गुना ज्यादा हुन्थ्यो। तिरेको कर नै धरौटी भइगयो भन्नेसम्मको तर्कका आधारमा पनि अधिकारीहरूले उन्मुक्ति दिएका छन्। यो त निकै सोझो कुरा हो कि कर नै धरौटी हुन्थ्यो भने छुट्टै धरौटीको व्यवस्था ऐनले किन गथ्र्याे ? किन धरौटी र राजस्व भन्ने शीर्षक हुन्थ्यो। खासमा करदाता कम्ती तिर्न चाहने र कतिपय राजस्व अधिकारीहरू त्यही चाहनामा आफ्नो शुभलाभको हिसाब खोज्ने हुँदा यस्ता उन्मुक्ति हुने गरेको जुन आरोप लाग्दै आएको छ, यो प्रकरणले त्यसैलाई बल पुर्याएको छ। मुलुकलाई बर्बादीतिर लैजाने प्रमुख तत्त्व भ्रष्टाचार हो। राजस्व चुहावट हो। हुनुपर्ने जति राजस्व संकलन नभए मुलुकको शासन, प्रशासन चलाउने खर्च कसरी जुट्ने ? यस्तो संवेदनशील मुद्दामा कसैलाई उन्मुक्ति दिइनु हुँदैन। राजस्व न्यायाधिकरणमा वर्षौैदेखि भइरहेको यस्तो कमजोरीमाथि राज्यले संवेदनशीलता अपनाउन जरुरी छ।"
निर्वाचनमा बेहिसाबको खर्च,"निर्वाचन शब्द सुन्दा सजिलो र रमाइलोे लाग्छ। तर, यो अत्यन्तै जटिल विषय हो। निर्वाचनको संवेदनशीलता र महत्त्वलाई बुझ्न नसके जुनैबेला पनि दुर्घटना निम्तिने सम्भावना रहन्छ। चुनावका बेला सानो गल्ती वा असावधानीले पनि सुकिरहेको खरमा आगो झोसेजस्तै काम गर्छ। हामीकहाँ, निष्ठा, सिद्धान्त र इमानदार भएर चुनावमा उठ्ने र स्वस्थ प्रतिस्पर्धा गर्ने अभ्यासको कमी छ। आफ्नै पार्टीले दिने टिकट पनि उम्मेदवारले किन्नुपर्ने अवस्था छ। सबैको हकमा त लागू नहोला तर, यो प्रवृत्ति भने नभएको होइन। टिकट पाइसकेपछि उम्मेदवारले उदेकलाग्दो रूपमा पैसा खर्च गर्नुपर्छ। टिकट हातमा पर्नेबित्तिकै पार्टीकै नेता, कार्यकर्तालाई भोज खुवाउन सुरु गर्नुपर्छ। निर्वाचन आयोगले उम्मेदवारका लागि तोक्ने खर्चको सिलिङ त निर्वाचन क्षेत्रमा नपुग्दै बाटैमा नाघ्छ। २०४८ सालताका राजनीति पनि निष्ठा, सिद्धान्त र विचारमा आधारित हुन्थ्यो। त्यो बेला कार्यकर्ताले नै पार्टी र उम्मेदवारका लागि खल्तीबाट खर्च गर्थे। आफ्नै घरको खाना खाएर चुनावी अभियानमा मरिमेटेर लाग्थे। उम्मेदवार गाउँगाउँमा पुग्दा जनताले नै खाने र बस्ने व्यवस्था मिलाउँथे। मकै, भटमास, चिउरा, दालमोठ जे पाइन्छ, नेतादेखि कार्यकर्ताहरू त्यही मिठो मानीमानी खान्थे। हार्दिकतापूर्वक चुनावी प्रचारमा खट्थें। पार्टीका नेता र कार्यकर्ताबीच सहजता एवं सौहाद्रता हुन्थ्यो। कार्यकर्ताहरू राजनीतिक दलहरूको अनुशासनमा बाँधिएका हुन्थे। अहिले त रक्सी र मासु नभई हुँदैन। उम्मेदवारले आफ्नै पार्टीका कार्यकर्ता किन्नुपर्ने अवस्था छ। चुनाव आयो भने दसैं आएजस्तो मानसिकताको विकास भइरहेको छ। उम्मेदवारले एकै ठाउँमा तीन, चार लाख रुपैयाँसम्मको बिल तिर्नुपर्छ। प्रचारको समय लामो हुँदा आर्थिक रूपमा मारमा परियो भनेर प्रचारको समय घटाइदिन उम्मेदवार नै आग्रह गर्ने गर्छन्। यसैकारण, चुनाव महँगो भइरहेको छ। मतदातामा पनि यो पार्टी वा उम्मेदवारवारलाई मत हाल्छु भन्ने स्वविवेकी निर्णय गर्ने क्षमताको विकास भइसकेको छैन। वडाको सदस्यकै उम्मेदवारले पनि १० लाखसम्म खर्च गरेको सुनिन्छ। संघीय सांसदहरूका लागि आयोगले २५ लाख खर्च सीमा तोकेको हुन्छ। तर, केहीले त १० करोडभन्दा बढी खर्च गर्ने गरेको पाइन्छ। त्यत्रो खर्च गर्दा पनि चुनाव हारियो भन्ने गुनासो गर्नेको संख्या पनि उस्तै छ। चुनावी खर्चको कुरा गर्दा, पार्टीले कस्तो मान्छेलाई टिकट दिएको छ ? मतदातासँग उम्मेदवारको कस्तो सम्बन्ध छ ? भन्ने विषयले पनि निर्धारण गर्छ। पैसा र अरू हिसाबले अबको निर्वाचन प्रतिस्पर्धी हुने देखिन्छ। उम्मेदवारले गर्ने त्यत्रो खर्च कहाँबाट ल्यायो ? भनेर स्रोतको खोजी गर्ने चलन छैन। गलत प्रयोजनबाट कमाउने व्यक्ति, संस्थासँग मात्रै बेहिसाबको पैसा छ। अझ भन्नुपर्दा, आपराधिक प्रवृत्तिका व्यक्ति वा संस्थासँग यस्तो पैसा हुन्छ। राजनीतिलाई प्रभावमा राखिराख्न उनीहरूले चुनावलाई प्रयोग गर्ने गर्छन्। चुनावमा उनीहरूले लगानी गर्छन्। कस्तोसम्म अवस्था छ भने, उम्मेदवारउम्मेदवारको बीचमा नभई, खर्च गर्ने डनडनका बीचमा प्रतिस्पर्धा भइरहेको झै लाग्ने गर्छ । बेहिसाबबेहिसाबका पैसामा प्रतिस्पर्धा भइरहेको हुन्छ। कहाँबाट त्यो पैसा ल्यायो ? कस्तो स्रोत हो ? घरजग्गा बेचेर ल्यायो कि ऋण काढेर ल्यायो ? वा अरू हिसाबले लिएर आयो ? ती कुराको उत्खनन गर्नेतिर कसैको पनि ध्यान जाँदैन। इमानको कमाइ हुने मान्छेले बेहिसाबले खर्च गर्न चाहँदैन, सक्दैन पनि। निर्वाचनको बेला पैसाको दुरुपयोग सँगै हिंसाका घटनामा वृद्धि भइरहेका हुन्छन्। त्यो बेला शारीरिक मात्रै होइन, मानसिक हिंसा पनि हुन्छ। यसबाट महिला उम्मेदवारहरू बढी प्रताडित हुन्छन्। पार्टीकै नेता, कार्यकर्तादेखि परिवारकै सदस्यबाट महिला उम्मेदवारको मनोबल गिराउने प्रयास गरिन्छ। वैशाख ३० गते मुलुकमा स्थानीय तहको निर्वाचन हुँदैछ। आजभोलि स्थानीय तहमा राज्यको ठूलो स्रोत र शक्ति पुगेको छ। २०३२०३३ सालतिर एउटा जिल्लामा वर्षमा ५० हजार मात्रै अनुदान जान्थ्यो। त्यतिखेर एउटा गाविसले ३ सय, ४ सय वा ५ सयसम्मको योजना पाउँथे। अहिले ती प्रायश : गाउँपालिकाका वडा भएका छन्। वार्षिक ३०४० करोडसम्म बजेट जाने गरेको छ। खर्चको दृष्टिकोणले अबको चुनाव निकै महँगो र प्रतिस्पर्धी हुने देखिन्छ। राजनीति क्षेत्रमा जतिसुकै अपराध गरेको भए पनि कानुनभन्दा माथि छौं भन्ने मानसिकता वृद्धि भइरहेको छ। अर्थात्, दण्डहीनताको अवस्था छ। २०४८ सालताका राजनीति पनि निष्ठा, सिद्धान्त र विचारमा आधारित हुन्थ्यो। त्यो बेला कार्यकर्ताले नै पार्टीका उम्मेदवारका लागि खल्तीबाट खर्च गर्थे। अबदेखि, उम्मेदवारी दिँदा उसले कति पैसा खर्च गर्ने हो, त्यो पहिल्यै खुलाउनुपर्ने व्यवस्था गर्न जरुरी छ। त्यसो गर्दा उम्मेदवारले गर्ने खर्च कहाँबाट ल्याउने हो ? त्यसको स्रोत पनि खुलाउने व्यवस्था गर्नुपर्छ। यससम्बन्धी सम्पूर्ण विवरण निर्वाचन आयोगले आफूसँग राख्ने र सार्वजनिक गर्ने प्रणालीको विकास गर्नुपर्छ। सँगसँगै, आयोगले त्यसको अनुगमन पनि गर्ने संयन्त्र बनाउनुपर्छ। आम जनताले पनि त्यसमाथि अनुगमन गर्नुपर्छ। यस खाले वातावरण निर्माण नगरेसम्म वा सबैतिरबाट हस्तक्षेप नभएसम्म चुनावी खर्च नियन्त्रण हुँदैन। नत्र त, जुन रूपमा निर्वाचन खर्च बढिरहेको छ, त्यो डरलाग्दो छ। सामान्य आर्थिक हैसियत भएको राजनीतिकर्मीले टिकट पाए पनि पैसा छैन भन्दै उम्मेदवारबाट पछि हटनुपर्ने अवस्था आउँदैछ । त्यस्तो अवस्था आयो भने, पैसा हुनेको हातमा मात्रै टिकट जान्छ। अपराधी मानसिकता भएकाले चुनावमा लगानी गर्छन्। निर्वाचित जनप्रतिनिधिहरू त्यस्तो व्यक्तिको नियन्त्रणमा गयो भने के आस गर्ने ? यो पाटो असाध्यै जटिल छ। यस्तै गलत प्रवृत्तिले प्रश्रय पाइरहे संघीय लोकतान्त्रिक गणतन्त्रात्मक व्यवस्था माथि नै प्रश्न नउठ्ला भन्न सकिन्न। हाम्रोमा उम्मेदवार, दल, निर्वाचन आयोग, सुरक्षा निकायमा खर्च गर्नुपर्ने भएकाले निर्वाचन महँगो बन्दै गएको छ। आयोगभन्दा सुरक्षा क्षेत्रमा खर्च बढेको बढ्यै छ। खर्च घटाउनका लागि दलहरूमा मात्रै फोकस गरेर पुग्दैन। निर्वाचन व्यवस्थापन पनि असाध्यै बोझिलो छ। वीरगन्ज नाकाबाट ट्रकमा सामान काठमाडौं ल्याउनुपर्छ। त्यही सामान पोको पारेर फेरि काठमाडौंबाट वीरगन्ज नै पठाउनुपर्छ। यसले पनि निर्वाचन महँगो भइरहेको छ। निर्वाचनमा सबैभन्दा बढी खर्च हुने भनेको कर्मचारी परिचालनमा हो। निर्वाचन हुने दिनमा मात्रै सम्पूर्ण खर्चको आधा खर्च हुन्छ। स्थानीय सरकारलाई कर्मचारी परिचालनको जिम्मा दिने हो भने उसले आफ्नै कर्मचारीबाट व्यवस्थापन गर्न सक्छ। पूर्वकर्मचारी, सामाजिक अभियन्ता, विद्यार्थी, स्वयंसेवालाई परिचालन गरेर चुनाव गराउन सकिन्छ। उनीहरू चुनावमा खट्दा खुसी र गौरवको पनि अनुभूति गर्छन्। सरकारले पनि त्यसमा धेरै पैसा खर्च गर्नु पदैन। स्थानीय तह निर्वाचनका लागि दुई करोड मतपत्र छापिँदैछ। केन्द्रबाट एकैपटक सबै स्थानीय तहमा मतपत्र पुर्याउन निकै कठिन हुन्छ। सबै जिल्लामा मतपत्र छाप्न थालियो भने खर्च पनि कम, ढुवानी पनि सहज हुन्छ। निर्वाचन आयोगको सबै जिल्लामा कार्यालय रहेकोले उनीहरूले यसको व्यवस्थापन गर्न सक्छन। चुनाव व्यवस्थापनको अर्को महत्त्वपूर्ण पाटो सुरक्षा प्रबन्ध हो। एक लाख म्यादी प्रहरीलाई ४३ दिन काम गराउँदा झन्डै पाँच अर्ब खर्च हुन्छ। निर्वाचन भनेको पोलिटिकल गेम हो। त्यसको खेलाडी राजनीतिक पार्टी र उम्मेदवारहरू हुन्। निर्वाचन आयोग त अम्पायर मात्रै हो। प्लेयरहरूले नै सुरक्षा दिने वातावरण बनाउनुपर्छ। प्रहरी र बन्दुकले निर्वाचनको सुरक्षा गरेर हुँदैन। राजनीतिक दलले गर्ने सुरक्षा दिने अवधारणाको विकास गर्नुपर्छ। दलहरू मिलेर चुनाव लडे, झगडा गरेनन् भने बन्दुक किन चाहियो ? निर्वाचनको मिति पनि सरप्राइज रूपमा घोषणा हुने गरेको छ। स्थानीय तहको पदावधि पाँच वर्ष हुने भनेर संविधानमै उल्लेख छ। प्रदेश र प्रतिनिधिसभाको पनि अदालतले व्याख्या गरी नै सकेको छ। अब चुनाव हुने दिन संविधानमै लेखिनुपर्छ। संविधानमै चुनावको तिथि र मिति तोकियो भने मात्रै आयोगले चुनावको तयारी गर्न पाउँछ। दलहरूलाई पनि उम्मेदवार छनोटदेखि चुनावमा जुट्ने समय हुन्छ। छोटो समय राखेर चुनावको मिति घोषणा भयो भने निर्वाचन आयोगलाई सामान किन्न, प्याक गर्न र मतदान केन्द्रसम्म पठाउनै महाभारत हुन्छ। निर्वाचनको धेरै खर्च त्यसैमा जान्छ। ७ सय ५३ स्थानीय सरकार छन्। एकदुईबाहेक सबै सबै सामग्री स्थानीय तहमै पाइन्छन्। चुनाव व्यवस्थापनलाई विकेन्द्रित गरेर सरसामान किन्ने अधिकार स्थानीय सरकारलाई नै दिनुपर्छ।निर्वाचन आयोगले बनाउने आचारसंहिता स्वेच्छिक हुनुपर्छ। तर, दण्डजरिवानादेखि कारबाहीको व्यवस्थासमेत आचारसंहितामा समेटिएका छन्। जितेको छ भने पदै जानेसम्मका कानुनी व्यवस्था पनि आचारसंहितामा छन्। त्यसैले यो न आचारसंहिता भयो, न यो कानुन नै। यसले दुविधा मात्रै सिर्जना गरेको छ। आयोगले बनाएको निर्वाचन आचारसंहिता विस्तृत छ। संसारमा भए जति र सुने जति विषय आचारसंहितामा राखिएका छन्। आचारसंहिताको अनुगमन गर्ने र त्यसअनुसारको कारबाही गर्ने मुलुकको क्षमता नै छैन। आचारसंहिता कार्यान्वयन नहुँदा आफैं बदनाम भइन्छ भन्नेतिर ध्यान पुगेको छैन। विदेशमा राजनीतिक दलहरूले नै आचारसंहिता बनाउने र त्यसको जिम्मा पनि आफैंले लिन्छन्। अनुगमनको जिम्मा पनि दलहरूलाई नै दिइन्छ। वास्तविक अर्थमा, आचारसंहिता भनेको त्यो हो । (पोखरेल पूर्व प्रमुख निर्वाचन आयुक्त हुन् ।)"
उपत्यकामै अड्कियो प्रदूषण,"काठमाडौं : पर्याप्त हावा नचल्दा सातादिनदेखि उपत्यकामा वायु प्रदूषण बढेको छ। विज्ञहरूका अनुसार हावा नै नचलेका कारण वायुमण्डमा प्रदूषण थुप्रिएको हो। त्रिभुवन विश्वविद्यालय जल तथा मौसम विज्ञान केन्द्रीय विभागका सहप्राध्यापक विनोद पोखरेलका अनुसार प्रदूषण जम्मा भएर बसिरहेकाले धुम्म र अँध्यारोसमेत भएको हो। चैतको आधा महिना बितिसक्दा पनि हावाहुरी चलेन। खासमा चैतमा अलिअलि गड्याङगुडुङसहित पानी पर्नुपर्ने हो, पोखरेलले भने, यो प्रदूषण हट्न ठूलै पानी पर्नुपर्छ या हावा चल्नुपर्छ। उनका अनुसार यतिबेला पश्चिमी वायु धेरै सक्रिय छैन। दक्षिणपश्चिमी र कतै पूर्वीय प्रभावले छिटफुट पानी परेको छ। शुक्रबारसम्मको मौसमलाई हेर्दा पानी पर्ने देखिएको मौसाम विद् बताउँछन्। तर, यो वर्ष फेब्रुअरी १५ देखि यता हावा कम चलेको देखिएको मौसमविद् पोखरेल बताउँछन्। उनले भने, जम्मा भएर बसेको छ प्रदूषण। हावा चले बढाथ्र्यो। काठमाडौंमा बाहिरबाट पनि प्रदूषण आएको छ। केही मात्रामा भारतबाट समेत प्रदूषण मिसिएको देखिएको उनी बताउँछन्। पानी नपर्दा र हावा मज्जाले नचल्दा प्रदूषण बाहिर जान नसक्ने उनले बताए। गतवर्ष यतिबेला एक्युआईको मात्रा ३ सयदेखि ४ सय थियो। तर, यो वर्ष त्यति धेरै पुगिनसकेको भनाइ उनको छ। पोहोर अत्यन्त धेरै आगलागी भएकाले प्रदूषण भए पनि यसपटक अन्य कारणले प्रदूषण बढेको उनको तर्क छ। वातावरण विभागका सूचना अधिकारी सरोजा अधिकारीका अनुसार आगलागी, औद्योगिक क्षेत्रबाट भएको उत्सर्जनलगायत अन्य कारणले काठमाडौंको अवस्था बिग्रिएको हो। यतिबेला काठमाडौंमा हावा कम चलेको छ। जसका कारण कचौरा आकारको उपत्यकामा प्रदूषण तहमा थुप्रिएर बसेको छ। दक्षिणतिरबाट आएको हावामा पनि प्रदूषण मिसिएर आएको छ। शून्यदेखि ५० एक्युआईलाई स्वथ्य मानिन्छ। तर, काठमाडौंमा बसेर त्यो कल्पना गर्न नसकिने उनी बताउँछिन्। लकडाउनको समयमा काठमाडौंको अवस्था सुध्रिएको भए पनि त्यसपछि प्रदूषणको अवस्था नराम्रो नै रहेको बताइन्। प्रदूषणमुक्त हुनका लागि काठमाडौंमा ठूलो पानी पर्न आवश्यक छ। या त हुरीबतास चलेमा मात्रै उडाएर लैजान्छ। उपत्यकाभित्र प्रदूषण छिरेपछि बाहिर निस्कन नसकेर समस्या भएको हो। प्रत्येक मानिसले आआफ्नो ठाउँबाट योगदान नगरेसम्म यस्ता समस्या सधंै झेल्नुपर्ने अधिकारीको भनाइ छ। औद्योगिक क्षेत्रहरूले कम उत्सर्जन हुने प्रविधि अपनाउन खाँचो छ। प्रदूषण सोस्ने खालका उपकरणहरू प्रयोगमा ल्याउन आवश्यक रहेको बताइन्। खुला ठाउँमा जताततै आगो लगाउनु भएन। सडक खन्ने, कालोपत्रे नगरी छोडी दिने, सवारी चाप बढाउने क्रियाकलापले प्रदूषण झनै नाजुक भएको छ। सबैले आआफ्नो ठाउँबाट सकेको गर्नुपर्ने सुझाइन् ।"
"हाम्रा कलेजमा चरम राजनीति, विदेशी सम्बन्धनलाई मलजल","काठमाडौं : हाम्रा विश्वविद्यालयमा भौतिक पूर्वाधारको कमी छैन। न त छ जनशक्तिकै अभाव। तापनि, विद्यार्थीको रोजाइमा विदेशी विश्वविद्यालयको सम्बन्धन लिएका कलेज पर्न थालेका छन्। त्यसमाथि सकभर उच्च शिक्षाका लागि विदेश नै ताक्छन्। विश्वविद्यालय अनुदान आयोग अध्यक्ष भीमप्रसाद सुवेदीका अनुसार हाम्रा कलेजमा विभिन्न दलका संगठन क्रियाशील छन्। राजनीति हावी छ। विदेशी सम्बन्धनका कलेजमा राजनीति गरेको पाइँदैन। अध्ययनलाई असजिलो पार्ने कुरा हुँदैन। अभिभावक पनि छोराछोरीलाई विदेशी डिग्री दिलाउन चाहन्छन्। जति धेरै रकम भए पनि विदेश पठाउन राजी हुन्छन्। त्यस विद्यालयमा शिक्षकहरू टाइममा मोनिटरिङ गर्छन्। प्राक्टिकली राम्रो गरेका छन्। छोटो समयमा निर्णय गर्छन्। पाठ्यक्रम लचिलो छ। परिमार्जन छिटो हुन्छ, अध्यक्ष सुवेदी भन्छन्, हाम्रोमा छिटो निर्णय गर्न सकिँदैन। विद्यार्थीको कोटा थोरै हुन्छ। उनीहरूकोमा कोटाको मापदन्ड छैन। जति पनि भर्ना गर्न पाउँछन्। यस विषयमा विश्वविद्यालयले प्रश्न उठाइरहेका सुवेदी बताउँछन्। हामीले पनि पर्याप्त मात्रामा अनुगमन गर्न सकेका छैनौं। शिक्षा मन्त्रालयले पनि आयोगलाई वाइपास गरेको छ। आफू खुसी सम्बन्धन दिइएको छ, उनी भन्छन्। नेपाल संस्कृत विश्वविद्यालयका उपकुलपति यादव प्रकाश लामिछाने राष्ट्रिय शिक्षा नीतिको अस्पष्टताका कारण समस्या निम्तिएको बताउँछन्। राज्यबाट नियन्त्रित छौं। स्वयत्तता भनिए पनि काम गर्न पाएनांै। शिक्षाका बारेमा स्पष्ट नीति नभएका कारण पनि यी समस्या आएका छन्। सम्बन्धनप्राप्त कलेजले जति पनि विद्यार्थी भर्ना गर्न पाउने उपकुलपति लामिछाने बताउँछन्। शिक्षा विज्ञान तथा प्रविधि मन्त्रालयको तथ्यांकअनुसार नेपालमा विदेशी विश्वविद्यालयबाट सम्बन्धन लिएका कलेजको संख्या ८६ छ। लामिछानेका अनुसार चिकित्सा शिक्षा आयोगको एउटा मापदन्ड छ भने विश्वविद्यालयको अर्को। उसले नै प्रवेश परीक्षा लिने उसैले वितरण गर्ने, चाहेअनुसारका विद्यार्थी भर्ना गर्न नपाउने। के हाम्रा विश्वविद्यालयले उत्पादन गरेका विद्यार्थी क्वालिटिहीन छन् त भन्ने प्रश्न उठ्छ, उनी भन्छन्, यहाँबाट उत्पादित जनशक्ति कमजोर त छैनन्। तापनि कतिपय कुराहरू हामीले चाहे जस्तो गर्न नसक्दा बहिर जाने तिनै विद्यार्थी राम्रा भएर आउने। नाम चलेका स्थापित विश्वविद्यालयमा आकर्षण बढ्ने गरेको छ। उनका अनुसार जसकारण अर्थतन्त्र प्रभावित भएको छ। डलर साटेर पठाउँदा अभिभावकलाई आर्थिक भार परेको छ। हामीले पढ्न त पाएनौं देशमा किन फर्कने भनेर उतै बस्ने, पलाइन हुने अवस्था हुन्छ। विज्ञ भएर आउँदा पनि नेपालभन्दा अर्कोतिरको लगाव हुने भयो। जसले दुरगामी क्षति गर्छ, उनी भन्छन्, हाम्रा विश्वविद्यालय बन्द हुने उत्तिकै अर्को खतरा छ। शिक्षामन्त्रीसँग यस विषयमा कुरा राखेका छौं। राज्यले शिक्षा नीति बनाएर जानुपर्छ। गण्डकी विश्वविद्यालय कुलपति गणेशमान गुरुङ विदेशी सर्टिफिकेटको मोहका कारण विद्यार्थी र अभिभावकको आकर्षण अन्तर्राष्ट्रिय समबन्धन प्राप्त कलेजमा परेको बताउँछन्। दोस्रो कारण हाम्रा कलेज विश्वविद्यालयमा पढाइभन्दा राजनीति बढी हुन्छ। जसकारण पढाइमा जेहेन्दार विद्यार्थी र उनका अभिभावक राम्रो पढाइ हुने कलेज खोज्न बाध्य छन्, कुलपति गुरुङ भन्छन्, राजनीतिक दलका प्रमुखहरू बसेर विद्यार्थी राजनीतिको अन्त्यको घोषणा गर्नुपर्छ। वार्षिक शैक्षिक क्यालेन्डर बनाउनुपर्छ। सोहीअनुसारको भर्ना पढाइ, परीक्षा र रिजल्ट समयमै दिनुपर्छ। पठनपाठन गुणस्तरीय बनाउनुपर्छ। नेपालका कलेज विश्वविद्यालयमा यी सबै कुराको अभाव भएकै कारण ती कलेजहरू प्रतिविद्यार्थीको आकर्षण बढ्नु र नेपालका शिक्षा कमजोर हुँदै जानु हो। जसले दुरगामी असर गर्दैछ। पोखरा विश्वविद्यालय उपकुलपति प्रेमनारायण अर्याल यसमा तीन कारण औंल्याउँछन्। १ विदेश जाने अवसर र रहरका कारण आकर्षण बढ्यो। २ शिक्षा मन्त्रालयले सम्बन्धन पाएका कलेजलाई जति पनि कोटा दियो। ३ सरकारले पाठ्यक्रम समय सान्दर्भिक बनाएन। अन्तर्राष्ट्रिय विश्वविद्यालय खोल्न पाउँछ। तर, नेपालीलाई मात्र पठाएका छौं। विदेशी विद्यार्थीलाई आकर्षण गर्ने कोर्ष राखेका छैनांै। विदेशीले हिमाली पर्वतीय शृंखलाको छ जुन विदेशीले स्टडी गरेका छन्। ती विदेशी आकर्षण गरौं, उपकुलपति अर्याल भन्छन्। चिकित्सा शिक्षा आयोगले तहसनहस बनाएको आरोप लगाउँछन् अर्याल। उसले जाँच लिएर पठाएका विद्यार्थी पढाउनुपर्ने। उनले परीक्षा लिएर कलेजमा पठाउँछ। यसको वैद्यता छ कि छैनलगायत कुराहरू हेरे हुने। तर, उसले नै परीक्षा लिएर कलेजलाई पठाउँछ। यति धेरै कडाइ गरेर फेल गर्नुपर्ने २०, २५ प्रतिशत मात्र पास गर्छ। त्यसपछि विद्यार्थी कहाँ जाने त ? विदेशमा धेरै विद्यार्थी गए। पैसा पनि गयो, उनी भन्छन्।उनका अनुसार एकातिर विद्यार्थी विदेश गए, अर्कोतिर पैसा पनि गयो। जसकारण नेपालका कलेज विश्वविद्यालयको अवस्था गिर्दै जान्छ। निजी कलेजले पढाउन छोडे कलेज डुब्ने अवस्थामा छन्। पैसा बिदेसिएको छ। उनीहरूले पढाउने विषय हामीलाई काम नलाग्ने हुन सक्छ, उनी भन्छन्, हाम्रामा पनि सुरुको प्राथमिक शिक्षा स्तरमा भारतको किताब पढ्थे। त्यहाँका नेताको नाम पढ्थे। पछि विस्तारै हाम्रा पाठ्यक्रम आएपछि आफ्ना देशका बारेमा पढन् थाले। सोही अनुसारको शिक्षा नहोला भन्न सकिन्न। सरकारले देशभित्रका विश्वविद्यालय डुबाउने र विदेशी विश्वविद्यालयलाई उकास्ने खालको काम गरेको छ। पाठ्यक्रम परिवर्तन गर्नुपर्छ। बजेट पनि कम छ। अनुसन्धान र विकासमा लगानी गर्न नसकिरहेको अवस्था छ। विद्यार्थीलाई अनुसन्धानमा आधारित शिक्षा दिनुपर्छ। नेपाल खुला विश्वविद्यालयकी उपकुलपति शिलु मानन्धरका अनुसार गुणस्तरीय शिक्षा दिने हो भने नेपाली विद्यार्थी विदेश जाँदैनन्। विदेशी समबन्धन प्राप्त कलेजमा पढ्छन् जस्तो पनि लाग्दैन। पाठ्यक्रम कस्तो बनाउनुपर्छ भन्नेमा ध्यान पुगेको छैन। अन्तर्राष्ट्रिय विश्वविद्यालयसँग प्रतिस्पर्धा गर्न नसक्दा विदेश वा विदेशी सम्बन्धन प्राप्त कलेजमा विद्यार्थीको संख्या बढेको र नेपालमा घटेको हो, उपकुलपति मानन्धर भन्छिन्, हाम्रो देशमा शिक्षाको गुणस्तर उकास्न के गर्नुपर्छ भन्ने थाहा हुँदाहुँदै पनि हुन सकिरहेको छैन। शिक्षा विज्ञान तथा प्रविधि मन्त्रालयको तथ्यांकअनुसार नेपालमा विदेशी विश्वविद्यालयबाट सम्बन्धन लिएक कलेजको संख्या ८६ छ। नेपालकै ११ विश्वविद्यालयका आंगिक तथा सम्बन्धनप्राप्त शैक्षिक संस्थाको संख्या १ हजार ४ सय ३७ छ। शिक्षाको गुणस्तर खस्किँदै गएकाले विद्यार्थीहरूले त्यसको विकल्प खोजिरहेका हुन्। रोजगारी पाउने सुनिश्चितजस्तै भएकाले विदेश पढ्न जाने र स्वदेशमै पनि अन्तर्राष्ट्रिय सम्बन्धनप्राप्त कलेज रोज्नेको संख्या बढ्दो छ। विदेशी विश्वविद्यालयको पढाइ व्यावहारिक भएका कारण त्यतातर्फ आकर्षण बढेको विज्ञ बताउँछन्। राष्ट्रिय शिक्षा नीतिले गरेको व्यवस्थाअनुसार मापदण्ड बनाएर शिक्षकको योग्यता, भौतिक पूर्वाधार, व्यवस्थपकीय पक्ष, शिक्षण सिकाइ, शैक्षिक उपलब्धि, निरन्तरतालगायतका विषयमा अनुगमन नहँुदा नेपालको उच्च शिक्षा धरासायी बनेको सरोकारवाला बताउँछन्। त्रिविका प्राध्यापक डा खगेन्द्र लुइँटेल शिक्षा क्षेत्रमा चरम राजनीति भएकै कारण गुणस्तर खस्किएको बताउँछन्। आफू अनुकूल सरकार भएपछि उपकुलपतिदेखि कार्यालय सहयोगीसम्म दलअनुसार भर्ती गर्छन्। दलभित्र पनि गुटगुट भएर भागबन्डा गर्छन् अनि कसरी सुधार हुन्छ शिक्षामा ?, डा लुइँटेल प्रश्न गर्छन्। जुनसुकै दलको भए पनि योग्य ल्याउनुपर्छ भन्ने मान्यता नभएको उनको भनाइ छ। जसकारण योग्य मान्छे प्रवेश गर्न पाउँदैनन्। किनभने उ स्वभामानी हुन्छ। चाकडी गर्दैन्। त्यसैले उ पदाधिकारीमा पुग्दैन, उनी भन्छन्। उनका अनुसार यही बेथितिका कारण १२ पास गरेपछि विद्यार्थीहरू विदेशी कलेज वा विदेश जाने योजना बनाउँछन्। देशमा योग्य शिक्षक प्रोफेसर, पूर्वाधार भए पनि व्यवस्थापनमा ध्यान नदिँदा यो अवस्था सिर्जना भएको उनको बुझाइ छ । सान इन्टरनेसनल कलेजका सञ्चालक डा सुवास घिमिरे शिक्षा नीति परिवर्तन गर्नुपर्ने बताउँछन्। नेपालमा व्यावहारिक शिक्षा हुनुपर्ने माग छ पछिल्लो पुस्तामा। कुन विषय पढ्दै छु। कुन शिक्षा कति उपयोगी हुन्छ भन्ने विद्यार्थीले मूल्यांकन गरेकै हुन्छन्। जसकारण विदेशमा जानेको मात्रा बढेको हो, नेपालकै विश्वविद्यालयबाट सम्बन्धन लिएका डा घिमिरे भन्छन्, उत्पादित जनशक्तिलाई रोजगारीको अवस्था नहुँदा पनि विद्यार्थी विदेशी पढाइप्रति आकर्षण बढेको छ। विद्यार्थी पलाइन रोक्ने नै हो भने सरकारले शिक्षा नीतिप्रति ध्यान दिनुपर्ने उनको भनाइ छ। शिक्षा विद् डा विद्यानाथ कोइराला शिक्षकमा पेसाप्रति इमान्दारी कमी रहेको बताउँछन्। विद्यार्थीको समस्या होइन, हामीले बजारको माग र नयाँ खोजी गर्न सकेनौं। शिक्षक र प्राध्यापकलाई पाठ्यक्रम जिम्मेवारी दिइएन्। विद्यार्थीलाई नयाँ कुरा चाहियो, त्यसैले गुणस्तर खोज्दै विदेशी कलेज खोजे, डा कोइराला भन्छन्। विश्वविद्यालयमा खुला शिक्षाको व्यवस्था हुने हो भने अन्य विदेशी कलेजमा जान रोक्न सकिने कोइरालाको भनाइ छ। अर्का विज्ञ डा किसनदत्त भट्ट अन्तर्राष्ट्रिय बजारसँग मिल्ने पाठ्यक्रम बनाउन नसक्नु नै कमजोरी भएको बताउँछन्। पाठ्यक्रम परिवर्तन गर्नुपर्छ। बजेट पनि कम छ। अनुसन्धान र विकासमा लगानी गर्न नसकिरहेको अवस्था छ। विद्यार्थीलाई अनुसन्धानमा आधारित शिक्षा दिनुपर्छ, डा भट्ट भन्छन्।"
नेपालबाट ४ वर्षपछि प्रधानमन्त्री भारत भ्रमणमा,"काठमाडौं : प्रधानमन्त्री शेरबहादुर देउवा शुक्रबार भारत भ्रमणमा जाँदै छन्। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणा स्वीकार गरी नयाँ दिल्ली जान लागेका हुन्। नेपालबाट प्रधानमन्त्रीस्तरको भारत भ्रमण यो चार वर्षपछि हो। यसअघि केपी शर्मा ओली प्रधानमन्त्री हुँदा भारत गएका थिए। भारतीय प्रधानमन्त्री मोदी पनि नेपाल आएका थिए। पूर्वराजदूत नीलाम्बर आचार्य यो भ्रमण उच्चस्तरको भएकाले नेपाल र भारतबीचका समस्या समाधान खोज्न महत्वपूर्ण हुने बताउँछन्। यो भ्रमण महत्वपूर्ण छ, पूर्वराजदूत आचार्य भन्छन्, भारत हाम्रो विकासको साझेदार पनि हो। भारतसँग विकास समृद्धिका लागि थप लगानी बढाउनुपर्छ। पूर्वराजदूत डा दिनेश भट्टराई नेपाल र भारतबीच व्यापक, गहिरो, विशाल र बहुआयामिक सम्बन्ध रहेको बताउँछन्। एउटै भ्रमणमा सबै विषय उठान हुन नसक्ने भएकाले प्राथमिकताको आधार बनाएर वार्ता गर्नुपर्ने डा भट्टराई सुझाउँछन्। नेपालभारत सम्बन्ध लामो छ। व्यापक छ। गहिरो छ। विशाल बहुआयामिक छ र आफ्नै किसिमको छ, पूर्वराजदूत डा भट्टराई भन्छन्, त्यो सम्बन्धलाई अझ मजबुत बनाउँदै लैजानुपर्छ। यो भ्रमण आपसी विश्वास र सहमतिको वातावरण बनाउन केन्द्रित हुने उनको अनुमान छ। एउटै भ्रमणमा सबै कुरा खोज्न पनि नहुने उनी बताउँछन्। उनका अनुसार विगतका सम्झौता अघि बढाउने विषयमा पनि ध्यान जानुपर्छ। प्रधानमन्त्रीको एउटै भ्रमणबाट सबै कुरा खोज्नु हुँदैन। प्राथमिकता बनाएर जानुपर्छ, उनी भन्छन्। भारत नेपालको असल छिमेकी र दुःखसुखको मित्र भएको उनको भनाइ छ। नेपालले मात्रै एजेन्डा बनाएर नहुने भएकाले त्यसमा भारतको सहमति र चासो हुनुपर्ने उनी बताउँछन्। सरकारले पनि यही कुरा गर्छु भनेको छैन। विषय त धेरै छन्, उनी भन्छन्, तर वार्ता, सहमति त भारतसँग गर्ने हो। एकोहोरो गरेर मात्रै पनि हँुदैन। कुनै पनि विषयमा छलफल र वार्ता गर्न दुवै देश इच्छुक हुनुपर्छ। पूर्वराजदूत लोकराज बराल भने प्रधानमन्त्रीको यो भ्रमण सद्भाव यात्रा मात्रै भएको बताउँछन्। जसकारण ठूला अपेक्षा राख्नु उचित नहुने पूर्वराजदूत बरालको भनाइ छ। एजेन्डा धेरै भए पनि सद्भाव यात्रामा ती समस्या सुल्झने सम्भावना नरहेको बरालको ठम्याइ छ। यो भ्रमण सद्भाव यात्रा हो। यसले वातावरण बनाउन सक्ला। त्योभन्दा ठूला विषयमा केही हुन्छ भन्ने मलाई लाग्दैन, उनी भन्छन्, एक दिन गरेर हुन्छ। फेरि प्रधानमन्त्री त वातावरण मात्रै त हो नि बनाउने। कुनै पनि प्रक्रियामै नहालिएका विषयमा छलफल र वार्ता होला वा सम्झौता नै होला भनेर सोच्नु उपयुक्त नहुने उनी बताउँछन्। नेपाल र भारतबीच लामो समयदेखि थाती रहेको प्रबुद्ध व्यक्ति समूह (ईपीजी) प्रतिवेदनको विषय उठान गर्नुपर्ने विज्ञको सुझाव छ। पूर्वराजदूत आचार्य उक्त प्रतिवेदन थन्किरहेको सुनाउँछन्। ईपीजी सदस्यसमेत रहेका आचार्य मित्रराष्ट्रबीच अप्ठ्याराहरू राखिरहनु नहुने बताउँछन्। ईपीजी प्रतिवेदन थन्किएको छ। सीमा समस्या छन्। यी विषय एकैचोटी समाधान हुन्छ भन्ने छैन। तर, समाधानको खोज्नुपर्छ, उनी भन्छन्। पूर्वराजदूत दीपकुमार उपाध्याय यो प्रतिवेदन बुझ्नै आनाकानी हुनु ठीक नभएको बताउँछन्। यति दुःख गरेर दुवै देशका विज्ञले तयार पारेको प्रतिवेदन त बुझ्नु पर्यो नि, पूर्वराजदूत उपाध्याय भन्छन्, कार्यान्वयन गर्नेनगर्ने भन्ने विषय त बुझेपछि पनि त होला नि ! नेपालका अपेक्षाहरू भ्रमणका क्रममा स्पष्ट राख्नुपर्ने उनी बताउँछन्। समयको सदुपयोग गर्नुपर्यो। यो समय देउवाका लागि भोलि नआउन सक्छ। मोदीका लागि पनि, उनी भन्छन्, दुबै पक्षले यो भ्रमण उपलब्धि मुलुक बनाउन पहल गर्नुपर्छ। हामीले उठान गर्नुपर्यो। पानी उपयोग र सीमा समस्याको विषयलाई गम्भीर रूपमा लिएर समाधान गर्नुपर्ने उनको भनाइ छ। अरू विषय सहज रूपमा नै समाधान गर्न सकिन्छ, उनी भन्छन्, पानी उपयोग र सीमा समस्या नै प्रमुख विषय हो। नेपालसँगको सम्बन्ध बिगारेर भारतलाई फाइदा नहुने उनको टिप्पणी छ। सुस्ता र कालापानीमा सीमा समस्या रहेको दुबै देशले स्वीकारिसकेकाले त्यो समस्या समाधान गर्न पनि दुवै देश अग्रसर हुनुपर्ने उनको भनाइ छ। भारत र बंगलादेशबीचको सम्बन्धमा आपसमा बसेर समाधान गरेको उदाहरण दिँदै पूर्व राजदूत उपाध्याय भन्छन्, समस्या राखेर होइन, समाधान गरेर भारतलाई फाइदा हुन्छ, उसको उचाइ बढ्छ। भारत र बंगलादेशबीच पनि सीमा समस्या थियो तर दुवै मिलेर समाधान गरे, हाम्रो सीमा पनि समस्या समाधान गर्नुपर्छ। भारतले सीमामा सडक, तटबन्ध बनाएर पानीको प्राकृतिक बहावलाई छेक्ने कामलगायत समस्या समाधानमा जोड दिनुपर्ने उनी बताउँछन्। पानीको उपयोग गर्न सके भारत र नेपाल दुवैलाई फाइदा हुनेतर्फ ध्यान जानुपर्ने उनको भनाइ छ। पूर्वाधार विकास, जलस्रोत, पर्यटनलगायत विषयमा लगानी बढाउन ध्यान दिनुपर्ने पूर्वराजदूत आचार्य बताउँछन्। भारतमा लामो समय राजदूत भएर बसेका आचार्य नेपालले नयाँ ढंगबाट भ्रमणको सुरुवात गर्नुपर्ने बताउँछन्। पुरानो शैली दोहोर्याउने होइन। विकासका निम्ति अन्य देशसँग सम्बन्ध राख्दा, नेपालको विकास हुँदा त्यसबाट भारतलाई नै फाइदा हुन्छ। भाषा, भूगोललगायत कारण भारतसँग नेपालको सहज पहुँच रहेको अवस्थामा भारतले नेपालभारत सम्बन्धमा अन्य सम्बन्धका कारण नराम्रो प्रभाव पार्छ कि भनेर सोच्ने कुरा हुँदैन। चीनका स्टेट काउन्सिलर तथा विदेशमन्त्री वाङ यी नेपाल भ्रमणमा आएर आइतबार बेङजिङ फर्किएका थिए। भारतलाई नेपालमा चीनको गतिविधिप्रति बढी चासो हुन्छ। यो विषय पनि भेटका क्रममा उठ्न सक्ने जानकार बताउँछन्। आचार्य भन्छन्, छिमेकी राष्ट्रहरूसँग सम्बन्ध सुधारका विषयवस्तुले प्राथमिकता पाउने र गत साता चिनियाँ विदेशमन्त्रीको भ्रमण र देउवाको भारत भ्रमण दुवैलाई त्यही सिलसिलाको निरन्तरताका रूपमा हेरिनुपर्छ। सीमासम्बन्धी विवादको चर्चा पनि प्रधानमन्त्रीले राख्ने कुरा भएको परराष्ट्र मन्त्रालयकी प्रवक्ता सेवा लम्साल बताउँछिन्। भन्छिन्, त्यस्तो ठोस एजेन्डा छैनन्। प्रधानमन्त्रीले भेटघाटकै क्रममा के विषय निकाल्नुहुन्छ त्यसले प्रभाव पार्ने हो। यद्यपि सीमासम्बन्धी समस्याले प्राथमिकता पाउन सक्छ भन्ने हो। ओली नेतृत्वको सरकारले जारी गरेको नेपालको राजनीतिक तथा प्रशासनिक चुच्चे नक्सामा कालापानी, लिपुलेक र लिम्पियाधुरा क्षेत्र समेटिएको थियो। त्यसपछि नेपालभारत सम्बन्धमा केही चिसोपन देखिएको थियो। प्रधानमन्त्रीको भारत भ्रमणका विषयमा बिहीबार बसेको गठबन्धन दलको बैठकमा चर्चा भएको थियो। बैठकमा सहभागी भएका एक नेताका अनुसार बैठकमा पूर्वप्रधानमन्त्रीद्वय पुष्पकमल दाहाल र झलनाथ खनालले भारत भ्रमणमा केके एजेन्डा पेस हुन्छन् ? भनेर प्रधानमन्त्रीलाई प्रश्न गरेका थिए। जवाफमा प्रधानमन्त्रीले प्रतिक्रिया दिँदै भने, अहिले त्यस्तो एजेन्डा बोकेर जान लागेको भ्रमण होइन। सबैभन्दा नजिकको छिमेकी देशसँग सौहार्दता र सद्भावका साथ भेटघाट हुन्छ। भेटका क्रममा विभिन्न विषय उठ्न सक्छन्। यद्यपि कुनै पनि छिमेकी देशलाई चिड्याउने उद्देश्य हामीले बोक्न हुँदैन। प्रधानमन्त्री देउवा नेपाली समयअनुसार शुक्रबार अपराह्न २ः३५ बजे दिल्लीस्थित इन्दिरा गान्धी अन्तर्राष्ट्रिय विमानस्थल पुग्ने कार्यक्रम छ। त्यहाँ मन्त्रीस्तरका नेताले स्वागत गर्नेछन्। शुक्रबारै ४ः१५ मा भारतका विदेशमन्त्री डा एस जयशंकरले भेट गर्ने तालिका भारतीय विदेश मन्त्रालयले सार्वजनिक गरेको छ। मोदीसँग प्रधानमन्त्री देउवा र प्रतिनिधिमण्डलस्तरीय वार्ता शनिबार बिहान १०ः५५ मा तय गरिएको छ। वार्ता हैदराबाद हाउसमा हुने जनाइएको छ। प्रधानमन्त्रीसँग ३३ जना रहेको रेस्ट्रिक्टेड बैठक हुनेछ। प्रतिनिधिमण्डलस्तरीय वार्तामा प्रधानमन्त्रीसहित दुवै देशका मन्त्री र सचिवस्तरीय टोली हुनेछ। देउवा र मोदीले मध्याह्न १२ बजे जनकपुरजयनगर रेलवे शुभारम्भ गर्नेछन्। नेपालमा भूकम्पपछि भारतको सहयोगमा निर्माण गरिएका स्वास्थ्य चौकीको उद्घाटन गर्ने पनि कार्यक्रम छ। लगत्तै दुवै देशका प्रधानमन्त्रीले संयुक्त पत्रकार सम्मेलन गर्नेछन्। शनिबार साढे ४ मा प्रधानमन्त्री देउवा र भारतीय उपराष्ट्रपति बैंकाय नायडुसँग शिष्टाचार भेट हुनेछ। देउवा आइतबार बिहान ९ बजे विशेष जहाजबाट बनारस वाराणसी पुग्नेछन्। त्यहाँ उनलाई उत्तर प्रदेशका मुख्यमन्त्री योगी आदित्यनाथले स्वागत गर्ने कार्यक्रम छ। उनले प्रधानमन्त्री देउवा लगायतको विशिष्ट टोलीलाई दिवा भोजको कार्यक्रम आयोजना गर्नेछन्। देउवाले काशी विश्वनाथ मन्दिर र पशुपतिनाथ मन्दिर दर्शनसँगै नेपाली धर्मशाला भ्रमण गर्नेछन्। प्रधानमन्त्री देउवा बनारसबाट सवा ४ बजे दिल्ली पुगेर स्वदेश फर्किने कार्यक्रम बनेको छ। देउवासँग भारतका सुरक्षा सल्लाहकारले पनि भेट्ने कार्यक्रम रहेको बालुवाटार स्रोत बताउँछ। प्रधानमन्त्री शेरबहादुर देउवाको भारत भ्रमणमा सहभागी हुन प्रधानमन्त्रीसहित परराष्ट्र, ऊर्जा, कृषि र स्वास्थ्यमन्त्री सहभागी हुने भएका छन्। नेपालमा प्रधानमन्त्री नियुक्त भएपछि भारत भ्रमणमा जाने प्रचलन देखिन्छ। प्रधानमन्त्रीको पहिलो विदेश यात्रा नै भारत हुन्छ। यो प्रचलन २००७ सालमा सुरु भएको देखिन्छ। त्यति बेला प्रधानमन्त्री मोहनशमशेर भारत गएका थिए। २०६२६३ को आन्दोलनपछि भने चलन ब्रेक भयो। गणतन्त्र नेपालका पहिलो प्रधानमन्त्री पुष्पकमल दाहालले पहिलो विदेश भ्रमण चीनबाट सुरु गरेका थिए। यद्यपि दाहालले चीनबाट फर्केलगत्तै आफ्नो औपचारिक भ्रमण भने भारतमै हुने बताएका थिए। उनी ओलम्पिक समारोहमा सहभागी हुन चीन पुगेका थिए। झलनाथ खनालले प्रधानमन्त्री भएका बेला विदेश भ्रमण कम्बोडियाबाट सुरु गरेका थिए। भारतबाट विदेश भ्रमण सुरु नभए सरकार प्रमुखको भारतसँग सम्बन्ध राम्रो नहुने रूपमा पनि विश्लेषण गर्ने गरिन्छ। यो भ्रमण उच्चस्तरको भएकाले नेपाल र भारतबीचका समस्याको समाधान खोज्न महत्वपूर्ण हुनेछ। भारत हाम्रो विकास साझेदार पनि हो। भारतसँग विकास समृद्धिका लागि थप लगानी बढाउनुपर्छ। नीलाम्बर आचार्य, पूर्वराजदूत नेपालभारत सम्बन्ध लामो छ। व्यापक छ। गहिरो छ। विशाल बहुआयामिक छ र आफ्नै किसिमको छ। त्यो सम्बन्धलाई अझ मजबुत बनाउँदै लैजानुपर्छ। डा दिनेश भट्टराई, पूर्वराजदूत यो भ्रमण सद्भाव यात्रा हो। यसले वातावरण बनाउन सक्ला। त्योभन्दा ठूला विषयमा केही हुन्छ भन्ने मलाई लाग्दैन। लोकराज बराल, पूर्वराजदूत नेपालका अपेक्षाहरू भ्रमणका क्रममा स्पष्ट राख्नुपर्छ। समयको सदुपयोग गर्नुपर्यो। दुवै देशले यो भ्रमण उपलब्धिमूलक बनाउन पहल गर्नुपर्छ। दीपकुमार उपाध्याय, पूर्वराजदूत त्यस्तो ठोस एजेन्डा छैनन्। प्रधानमन्त्रीले भेटघाटकै क्रममा के विषय निकाल्नुहुन्छ, त्यसले प्रभाव पार्ने हो। यद्यपि, सीमासम्बन्धी समस्याले प्राथमिकता पाउन सक्छ भन्ने हो। सेवा लम्साल, प्रवक्ता, परराष्ट्र मन्त्रालय"
"सरकारले बढाउँदै यातायातको भाडा : आइतबार प्रकाशन हुने, १४ प्रतिशतसम्म बढ्ने","काठमाडौं : पेट्रोलियम पदार्थको मूल्यवृद्धिका कारण सार्वजनिक यातायातको भाडा बढ्ने भएको छ। मन्त्रीस्तरीय निर्णयले बिहीबार भौतिक पूर्वाधार तथा यातायात मन्त्रालयबाट भाडा बढाउन सैद्धान्तिक सहमति प्राप्त भएको यातायात व्यवस्था विभागका महानिर्देशक नमराज घिमिरेले बताए। आइतबार हिसाब गरेर रुटगत भाडा सूची प्रकाशन हुनेछ, महानिर्देशक घिमिरेले भने, अहिले बढेको भाडादर काठमाडौं उपत्यकाको नभई लामो दूरी (अन्तरप्रदेश)को हो। उनका अनुसार भौगोलिक हिसाब गर्दा १० देखि १४ प्रतिशतसम्म भाडा बढ्नेछ। सरकारले तीनवटा क्षेत्र छुट्ट्याएर भाडा समायोजन गरेको छ। लामो दूरीको बस, लामो दूरीको पहाडमा चल्ने ट्रक र लामो दूरी तराईमा चल्ने मालबाहक ट्रकको छुट्टाछुट्टै भाडादर तय गरिने भएको छ। नेपाल यातायात व्यवसायी राष्ट्रिय महासंघका महासचिव सरोज सिटौलाले व्यवसायीकै सुझावमा मन्त्रीस्तरीय निर्णयले भाडा बढ्ने निर्णय भएको बताए। पछिल्लो समय नौ पटक पेट्रोलको भाउ बढेर प्रतिलिटर ३४ रुपैयाँ बढी भइसकेको छ, महासचिव सिटौलाले भने, पेट्रोलको मूल्य फिर्ता नभएपछि भाडा बढाउनुको विकल्प थिएन। खुद्रा पैसा नभएको भन्दै काठमाडौं उपत्यकामा चल्ने सवारी साधनले ठगी गर्दै आएका छन्। उनीहरूले हरेक यात्रुबाट २ रुपैयाँदेखि ५ रुपैयाँसम्म बढी असुलिरहे पनि सरकारले कारबाही गरेको छैन। भाडा बढाउन यातायात व्यवसायीले दबाब दिँदै आएका थिए। उनीहरूले २० प्रतिशतसम्म भाडा बढाउन लबिङ गर्दै आएका थिए। सरकारले निर्णय नगरे व्यवसायीहरूले नै बढाउने घोषणा गरेका थिए। मन्त्रालयका सहसचिव तुलसीनाथ गौतमले मन्त्रीस्तरीय निर्णयबाट भाडा बढाउन सहमति दिइएको बताए। अहिलेको अवस्थामा पेट्रोलियमको भाउ बढेकाले मूल्य बढाउन सहमति दिइएको हो, सहसचिव गौतमले भने, अब विभागले नयाँ भाडादर सूची सार्वजनिक गर्नेछ। सरकारले भाडा बढाएपछि प्रदेश सरकारले पनि मध्यम र छोटो दूरीका सवारीको भाडादर तय गर्नेछन्। काठमाडौं उपत्यकाको बस, माइक्रोलगायतको भाडा बागमती प्रदेश सरकारले तय गर्नेछ। महानिर्देशक घिमिरेले भाडा बढाउनुपर्ने १३ वटा आधार देखिएको बताए। त्यसमध्ये पेट्रोलियमको आधारको हिस्सा ३५ प्रतिशत हुन्छ, उनले भने। गत असार २८ पछि डिजेलमा ३४ प्रतिशतले मूल्य वृद्धि भएको छ। पेट्रोलियमको मूल्य घटबढ हुनासाथ भाडा पनि थपघट हुनेछ। ५ प्रतिशतसम्म पेट्रोलियमको मूल्य घट्दा भाडा घट्नेछ भने बढ्दा पनि भाडा बढ्नेछ। सहसचिव गौतमका अनुसार स्वचालित मूल्य निर्धारण गर्ने मन्त्रीस्तरीय निर्णय भएको हो। अब यसबाहेक अन्यको आधार लिएर हरेक वर्ष चैतमा भाडा समायोजन हुने पनि निर्णय भएको छ। गौतमले पब्लिकको चासो भाडा वृद्धि नगर्ने भए पनि पेट्रोलियमको भाउमा उछाल आएकाले बढाउने निर्णय गरिएको बताए। सरकारले सम्बोधन गर्न जरुरी भएको भन्दै विभागले भाडा बढाउन मन्त्रालयसँग सैद्धान्तिक सहमति मागेको थियो। अन्तर्राष्ट्रिय बजारमा भाउ बढेसँगै नेपाल आयल निगमले प्रतिलिटर पेट्रोल १५५ रुपैयाँ र डिजेल १३८ रुपैयाँमा बिक्री गरिरहेको छ। पेट्रोलियमको खपत घटाउन निगमले सरकारलाई १० बुँदे प्रस्ताव दिइसकेको छ। सरकारले गत असार २७ मा भाडा बढाएको थियो। त्यसबेला २० देखि २८ प्रतिशतसम्म भाडा बढेसँगै उपभोक्ता मर्कामा परेका थिए। खुद्रा पैसा नभएको भन्दै काठमाडौं उपत्यकामा चल्ने सवारी साधनले ठगी गर्दै आएका छन्। उनीहरूले हरेक यात्रुबाट २ रुपैयाँदेखि ५ रुपैयाँसम्म बढी असुलिरहे पनि सरकारले कारबाही गरेको छैन। उक्त विषयमा छलफल भएर १८ हुँदा २० लिए पनि २२ हुँदा २० लिन निर्देशन दिए पनि व्यवसायीले कार्यान्वयन नगरेको उनले बताए।"
पीपीए पर्खाइमा अरुण३,"संखुवासभा जिल्लाको मकालु गाउँपालिकामा अवस्थित अरुण तेस्रो जलविद्युत् आयोजना अरुण नदीमा निर्माणोन्मुख विद्युत् आयोजना हो। ९०० मेगावाट क्षमताको आयोजनाको कुल लागत १ खर्ब ४ अर्ब रुपैयाँ हुने अनुमान गरिएको छ। २०७५ वैशाख २८ गते प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले काठमाडौंबाट यस आयोजनाको शिलान्यास गरेका थिए। पाँच वर्षभित्रमा सकाउने गरी आयोजना निर्माण गर्ने ठेक्का भारत सरकारको पब्लिक कम्पनी सतलज हाइड्रो कम्पनीले पाएको छ। ठेकेदार कम्पनीले अरुण तेस्रो पावर डेभलपमेन्ट कम्पनी (एसएपीडीसी) स्थापना गरेको छ। आयोजनाको बाँध मकालु गाउँपालिकाको वडा नम्बर ३ र ५ तथा विद्युत्गृह चिचिला गाउँपालिकाको वडा नम्बर ३ मा रहनेछ। यसले पाएको अनुमतिअनुसार २ सय २५ मेगावाट क्षमताका चारवटा टर्बाइनमार्फत ९ सय मेगावाट उत्पादन गर्नेछ । २०७१ मंसिर १० मा आयोजना विकास सम्झौता (पीडीए) गरेको थियो। पीडीए भएको दुई वर्षभित्र आयोजना निर्माणका लागि आवश्यक पर्ने वित्तीय स्रोत व्यवस्था गर्नुपर्ने प्रावधान छ। ग्लोबल बिडिङपछि सतलजले २०६६ सालमा अरुण तेस्रोको सर्वेक्षण अनुमतिपत्र पाएको थियो। भारत सरकारले बजेटमार्फत अरुण तेस्रो आयोजनामा लगानी गर्ने गरी ५७ अर्ब २३ करोड भारतीय रुपैयाँ छुट्ट्याएको छ। सतलज कम्पनी भारतको पब्लिक कम्पनी भएकोले पनि भारत सरकारले यसका लागि रकम विनियोजन गरेको हो। सम्झौताअनुसार उत्पादित बिजुलीको २१९ प्रतिशत विद्युत् नेपालले नि :शुल्क पाउनेछ । बाँकी बिजुली भारत निर्यात हुनेछ। बिजुली उत्पादन सुरु भएको २५ वर्षपछि आयोजना नेपालको हुनेछ। त्यसबेलासम्म नि :शुल्क बिजुली, रोयल्टी र अन्य करबापत नेपाललाई वार्षिक १३ अर्ब ९२ करोड लाभ हुनेछ। आयोजनाबाट उत्पादित विद्युत्को पिकिङ (पूर्ण क्षमतामा चल्ने घण्टा) ३४० घण्टा प्रतिदिनछ। नेपाल सरकार र जलविद्युत् निगम लिमिटेड (एसजेभिएन) बीच आयोजना विकाससम्बन्धी समझदारीपत्रमा हस्ताक्षर २००८ मा भएको थियो। परियोजना विकासका लागि सरकार र भारत सरकारको पब्लिक कम्पनी सतलज जलविद्युत् निगम लिमिटेड (एसजेभिएन) बीच परियोजना विकास सम्झौता (पीडीए) भने २०१४ मा भएको थियो। आयोजनाको २०२० मा वित्तीय व्यवस्थापन, २०२३ मा व्यावसायिक सञ्चालन र २०४८ मा नेपाल सरकारलाई हस्तान्तरण गर्ने गरी निर्माणको काम भइरहेको छ। आयोजना निर्माणपूर्व अधिग्रहण भएको जग्गा सार्वजनिक जग्गा १२५ हेक्टर र निजी जग्गा ५० हेक्टर छ। आयोजनाबाट प्रभावित घरधुरी २६९ र विस्थापित २४ घरधुरी छन्। जतिखेर अरुण३ निर्माणको प्रसंग उठेको थियो त्यतिखेर देशभर करिब ११ प्रतिशत जनताले मात्र बिजुली पाएका थिए। नेपाल विद्युत् प्राधिकरणको २०४१२०४६ मा प्रकाशित वार्षिक प्रतिवेदनअनुसार त्यो समयमा मुलुकको उच्च माग (पिक लोड) १७६ मेगावाट थियो। कुल विद्युतीय ऊर्जा ७७०९१४ किलोवाट हावर, कुल उत्पादित बिजुली ७०६९१४ किलोवाट हावरभन्दा बढी र आयातित विद्युत् ६४ किलोवाट हावर थियो। त्यो समयमा प्रतिकिलोवाट हावर करिब १३८ रुपैयाँमा विद्युत्को बिक्री हुने गरेको थियो। यो परिस्थितिमा बेच्नेभन्दा पनि घरेलु विद्युत्को माग धान्न एउटै आयोजना निर्माण गर्ने भनी अध्ययन भएको पाइन्छ। भौगोलिक अवस्थाका कारण कम लागतमा बन्ने आयोजनामा अरुण ३ परेको थियो। नेपाल विद्युत् प्राधिकरणले जल तथा ऊर्जा विकास आयोजनाको सहयोगमा २०४१ सालमा अरुण३ को पूर्वसम्भाव्यता अध्ययन गर्यो। अरुण बेसिनमा रहेका तल्लो र माथिल्लोसहित अरुण३ को कुल क्षमता ११ सय मेगावाट थियो। अरुण तेस्रो बन्नेबित्तिकै बाँकी दुई आयोजना पनि एउटै प्रसारण लाइन र प्रवेश मार्गका कारणले सस्तो देखिन आएको थियो। त्यो समयमा अरुणमा जतिको इन्जिनियरिङ डिजाइन र अध्ययन अरूमा नभएको जानकारहरू बताउँछन्। त्यो बेलामा नै पाँचवटा टेस्ट अडिट नै खोलिसकेको थियो। तीन सय मिटरको पावरहाउसमा टेस्ट अडिट खोलिसकेको थियो भने ड्याम साइटमा दुई वटा टेस्ट अडिट र बीचमा पनि टेस्ट अडिट खोलिएको थियो। कन्ट्याक्टर, कन्सल्टेयान्ट छनोट भई अग्रिमेन्टका प्रक्रियामा पुगेको थियो। वल्र्ड बैंकले स्टाफ अप्राइजल रिपोर्ट पनि बनाइसकेको थियो। २०५० सालमा नेपालले जलविद्युत्बाट प्रतिवर्ष करिब ९५ करोड युनिट बिजुली उत्पादन गरिराखेकोमा अरुण तेस्रोको पहिलो चरणमा मात्रै एक अर्ब ८० करोड युनिट उत्पादन हुन्थ्यो। अरुणबाट उत्पादित विद्युत् नेपाल विद्युत् प्राधिकरणलाई सस्तो पर्न जाने थियो। २०४० सालको मूल्यमा अरुणबाट उत्पादित विद्युत्को खर्च प्रतियुनिट ५०१ सेन्ट पर्ने, ऋणको साँवा र ब्याज सबै कटाएर पनि वार्षिक ५ अर्ब रुपैया आर्थिक लाभ आर्जन गर्न सक्ने थियो। अरुणबाट दिगो र सस्तो विद्युत् उत्पादन हुनाले देशलाई आर्थिक रूपले आत्मनिर्भरततर्प उन्मुख हुन सहयोगी हुने थियो। सधैं विदेशीको मुख ताक्ने बाध्यतामा कमी आउने थियो। विद्युत्को दिगो आपूर्तिको कारण गर्दा उद्योग व्यवसायमा यथेष्ट वृद्धि हुने अवस्था थियो। त्यसबाट रोजगारीका अवसरहरू सिर्जना हुने र समग्र देश आत्मनिर्भर हुने थियो। बाहै्रमहिना हिमालय पर्वत खण्डबाट निस्कने अविरल पानी नै अरुण३ आयोजनाको ऊर्जा उत्पादन गर्ने मुख्य स्रोत हो। गैरजलाशय अर्थात् नदी प्रवाही (रन अफ रिभर) प्रणालीमा निर्माणका लागि प्रस्तावित यो आयोजनाको बिजुली उत्पादन गर्ने स्रोत पानीको उपलब्धता अन्य नदीहरूभन्दा बढी छ। सुक्खायाममा समेत पानीको मात्रा अन्य नदीसरह नघट्ने हुदा यसको फर्म पावर बढी छ। २०१ मेगावाटको जडित क्षमतामा पहिलो चरणमा २८९१ मेगावाट घण्टा उत्पादन हुने अध्ययनले देखाएको छ। त्यसमध्ये फर्म पावर मात्र १,५१३ मेगावाट आवर छ (नेपाल विद्युत् प्राधिकरण, वार्षिक प्रतिवेदन २०४६)। आयोजना निर्माण सुरु भएर एक तिहाइभन्दा बढी काम सम्पन्न भइसक्दा पनि आयोजनाको खरिदबिक्री सम्झौता (पीपीए) हुन सकेको छैन। आयोजनाले करिब १० महिनादेखि सरकारसँग पीपीए सम्झौताको प्रयास गरिरहेको छ। जापानिज संस्थाको जाइकाको अध्ययन (सन् १९८५) लाई आधार मानी तत्कालीन पञ्चायत सरकारले ४०२ मेगावाटको अरुण तेस्रो परियोजना बनाउने निर्णय गरेको थियो। पछि लागत घटाउन भन्दै यसको क्षमता २०१ मेगावाट मा झारिएको थियो। जसको लागत हुन्थ्यो १ अर्ब १० करोड अमेरिकी डलर। पञ्चायतको अन्त्यमा आएर २०४५ सालताका यसको तीव्र विरोध हुन थाल्यो। विरोधको मुख्य कारण थियो यसको अत्यधिक लागत। अरुण तेस्रो निकै आकर्षक भए पनि नेपालको अर्थतन्त्रले त्यसबाट उत्पादित सबै बिजुली खपत गर्ने अवस्था थिएन। त्यतिखेर बिजुलीको मागआपूर्ति २८० मेगावाट थियो। त्यसकारण बढी भएको बिजुली भारतमा निकासी गर्ने सोच थियो। महँगो अमेरिकी डलरमा उत्पादन गरिएको बिजुली भारतलाई निकासी गर्ने भन्ने व्यापक आलोचना भएको थियो। अरुणको आलोचनाका शृंखलामध्ये भारतलाई निकासी भन्ने मुख्य बन्यो। त्यतिबेलाका भारतीय आर्थिक नाकाबन्दीका कारण अरुण तेस्रोबाट उत्पादित बिजुली खपत नहुने डरले ४०२ बाट २०१ मेगावाटमा क्षमता घटाइएको थियो। आयोजना निर्माणको सबैभन्दा ठूलो पूर्वाधार सडक थियो। समय बचत गर्नका लागि अरुण प्रवेश मार्ग तीन ठाउँबाट बनाउने तय भयो तुम्लिङटार, हिले र लेगुवामा। प्रत्येक बिन्दुबाट दुईतिर सडक खन्ने योजना थियो। सडक निर्माणका लागि हेलिकप्टरबाट उपकरण पुर्याउने भनियो। यी सबै गर्दा आयोजना पाँच वर्षभित्र निर्माण भइसक्ने अनुमान थियो। हेलिकप्टरबाट सडक निर्माणका यन्त्र उपकरण ओसार्दा मकालु वरुण क्षेत्रका जनवारको ब्रिडिङमा ठूलो असर पर्ने वातावरणविद्हरूले कुरो उठाए। हेलिकप्टरको आवाजले ब्रिडिङ प्यार्टनमा कस्तो असर पर्छ भनेर विश्व बैंकले गरेको अध्ययनले वातावरणीय प्रभाव नपर्ने निष्कर्ष निकालेको थियो। दुई चरण गरी निर्माण हुने आयोजनाको पहिलो चरणको निर्माण सन् २०५० को वर्षायामपछि आरम्भ भई २०५६ देखि विद्युत् उत्पादन गर्ने योजना थियो। दोस्रो चरणको निर्माण चार वर्षमा सकिने र यो कार्य २०६० सालमा पूरा भइसक्ने लक्ष्य थियो। राजनीतिक परिवर्तनसँगै बहुदलीय व्यवस्थाको उदय र तत्कालीन प्रमुख दल एमालेले चासो नदिएपछि सोहीलगायतका कारण देखाउँदै सन् २०४१ मा आयोजना नबनाउने भनेर प्रमुख दातृ निकायले नै भनेपछि रद्द भएको थियो। आयोजना रद्द अर्को कारमा दातृ निकाय विश्व बैंकका ४४ बुँदे सर्तलाई पनि मानिन्छ। लेखापरीक्षणसमेत नभइरहेको प्राधिकरणमा ६ महिनाभित्र लेखापरीक्षण गराउनुपर्ने, प्राधिकरणको फाइनान्स डाइरेक्टर परिवर्तन गर्ने, दस मेगावाटभन्दा माथिका आयोजना सरकारी तहबाट निर्माण गर्नुअघि विश्व बैंकको अनुमति लिनुपर्ने, कर्मचारी संख्या घटाउनुपर्ने, उत्पादन लागत र प्रशासनिक खर्च उठ्ने गरी विद्युत् महसुल हुनुपर्ने, जलविद्युत् क्षेत्रमा अन्य समानान्तर संस्था गठन गर्न नपाइने जस्ता सर्तहरूका कारण पनि राष्ट्रघाती सर्तहरू भनी चर्को विरोध भएको थियो। विभिन्न सरकारी तथा गैरसरकारी संस्थाहरूको राष्ट्रवादी, दिग्भ्रमित गर्ने नाराका कारण पनि आयोजना तुहिएको राष्ट्रिय योजना आयोगका तत्कालीन उपाध्यक्ष डा रामशरण महतोले आफ्नो लेखमा लेखेका छन्। १२ वर्षे लामो माओवादी द्वन्द्व समाप्तपछि मुलुक विकासतिर अघि बढ्न थाल्यो। सो समयमा चरम लोडसेडिङको मारमा मुलुक रहेको थियो। पहिला नै सम्भाव्यता अध्ययन गरिसकेको र पूर्वाधार विकासमा सहज हुने देखेपछि तत्कालीन नेतृत्वले पुन : अरुण तेस्रोलगायतका आयोजनालाई लगानीकर्ता सम्मुख प्रस्तुत गरेको थियो। सोही क्रममा हाम्रा मागलाई सम्बोधन गर्ने र २१९ प्रतिशत विद्युत् नि :शुल्क दिने सतलजको प्रस्तावलाई सरकारले प्राथमिकतामा राख्यो। आयोजना रद्द भएको करिब १० वर्षपछि ग्लोबल टेन्डर आह्वान गरी अरू तीन आयोजना सतलजलाई दिइएको हो। अहिले अरुण ३ जलविद्युत् आयोजना २०७९ सम्ममा निर्माण सम्पन्न गर्ने लक्ष्यका साथ अघि बढिरहेको छ। हालसम्म भौतिक निर्माण ४५ प्रतिशत भएको छ। जसमा सिभिलतर्फको ४१५ प्रतिशत, हाइड्रो मेकानिकलतर्फ १७ प्रतिशत र इलेक्ट्रो मेकानिकलतर्फ १८ प्रतिशत भौतिक निर्माण भएको छ। यता, प्रसारण लाइनतर्फ करिब १२ प्रतिशत प्रगति देखिएको छ। उत्पादन र प्रसारण लाइन गरी हालसम्मको करिब ३२ अर्ब खर्च भएको छ। आयोजना निर्माण सुरु भएर एक तिहाइभन्दा बढी काम सम्पन्न भइसक्दा पनि आयोजनाको खरिदबिक्री सम्झौता (पीपीए) हुन सकेको छैन। आयोजनाले करिब १० महिनादेखि सरकारसँग पीपीए सम्झौताको प्रयास गरिरहेको छ।"
एमालेलाई भोट हाल्नु भनेको मुलुक दुर्घटनामा फस्नु हो : प्रचण्ड,"काठमाडौं : नेकपा मोआवादी केन्द्रका अध्यक्ष पुष्पकमल दाहाल 'प्रचण्ड' ले आसन्न स्थानीय तहको निर्वाचनमा नेकपा एमाले विजयी भए मुलुक दुर्घटनामा फस्ने बताएका छन् । पेरिस डाँडामा कार्यकर्ता प्रवेश कार्यक्रमलाई सम्बोधन गर्दै अध्यक्ष दाहालले एमाले अध्यक्ष केपी शर्मा ओलीका कारण मुलुक अहिले अप्ठेरोमा परेकाले अब उनको पार्टीलाई भोट नहाल्न आग्रह गरे। जनताले ओलीलाई मुलुक निर्माण गर्ने राम्रो अवसर दिएका थिए, तर ओलीले सम्हाल्न सकेनन्, अब पनि एमालेलाई भोट हाल्नु भनेको मुलुक दुर्घटनामा फस्नु हो,' दाहालले भने । उनले माओवादी केन्द्रलाई विजयी गराए मात्र विकाशले गति लिने दावी गरे । ओलीले मुलुक र जनतालाई पटकपटक धोका दिएकाले थप धोका पाउन नेकपा एमालेलाई भोट हाल्न नहुने अध्यक्ष दाहालको भनाइ छ। माओवादी केन्द्रलाई भोट हाले मात्र मुलुक स्थायीत्वतर्फ उन्मुख हुने दाहाले दावी गरे । अध्यक्ष दाहालले ओलीलाई आफूले नायक बनाउन खोजेको तर उनी खलनायक भएर निस्केको समेत आरोप लगाए ।"
प्रधानमन्त्री देउवा र भारतका विदेशमन्त्री एस जयशंकरबीच भेटवार्ता,नयाँ दिल्ली : भारत भ्रमणमा रहेका प्रधानमन्त्री शेरबहादुर देउवा र भारतीय विदेशमन्त्री एस जयशंकरबीच भेटवार्ता भएको छ। उनीहरुबीच नेपालभारत सम्बन्धलाई प्रगाढ बनाउने विषयमा छलफल भएको हो। जयशंकरसँग छलफल हुनुअघि प्रधानमन्त्री देउवा भारतीय जनता पार्टीको मुख्यालय पुगेका थिए। त्यहाँ प्रधानमन्त्री देउवालाई राष्ट्रिय अध्यक्ष जेपी नड्डाले स्वागत गरेका थिए। उनीहरुबीच दुई देशको हित हुने विषयमा छलफल भएको बताइएको छ। देउवा केहीबेरमा नेपाली दूतावासले आयोजना गरेको रात्रिभोजमा सहभागी हुनेछन्। प्रधानमन्त्री देउवा र समकक्षी मोदीबीच शनिबार दिउँसो द्विपक्षीय भेटवार्ता हुँदैछ। हैदरावाद हाउसमा हुने भेटवार्तामा नेपाल र भारतबीच द्विपक्षीय सम्झौता पत्रमा हस्ताक्षरसमेत हुने छ।
प्रधानमन्त्री देउवाको स्वागतका लागि रात्रिभोजको तयारीमा दूतावास,नयाँ दिल्ली : तीन दिने भारतमा भ्रमणमा रहेका प्रधानमन्त्री शेरबहादुर देउवाको स्वागतका लागि भारतस्थित नेपाली राजदूतावासले तयारी थालेको छ। नयाँ दिल्लीको बारखम्बामा अवस्थित दूतावासले प्रधानमन्त्रीको स्वागतको लागि आज रात्रिभोज आयोजना गर्दैछ। रात्रिभोजको लागि दूतावास प्रांगणमा तयारी भइरहेको कार्यबाहक राजदूत रामप्रसाद सुवेदीले जानकारी दिए। उनका अनुसार दूतावास प्रांगणमा टेन्ड हाल्ने काम भइरहेको छ। दूतावासको भोजमा सरिक हुनुअघि प्रधानमन्त्री देउवाले होटेल मौर्यमा भारतीय विदेशमन्त्री एस जयशंकरसँग भेटवार्ता गर्नेछन् भने भारतीय जनता पार्टीको मुख्यालयमा आयोजित समारोहमा सहभागी हुनेछन्। त्यसबाहेक आज कुनै औपचारिक कार्यक्रम नरहेको भारतीय विदेश मन्त्रालयले जनाएको छ।
भाजपा मुख्यालय पुगे प्रधानमन्त्री देउवा,नयाँ दिल्ली : भारत भ्रमणमा रहेका प्रधानमन्त्री शेरबहादुर देउवा भारतीय जनता पार्टी (भाजपा) मुख्यालय पुगेका छन्। तीन दिने राजकीय भ्रमणका लागि नयाँ दिल्ली आइपुगेका प्रधानमन्त्री देउवा मौर्य होटलमा केहीबेर आराम गरेपछि भाजपा मुख्यालय पुगेका हुन्। त्यहाँ उनी राष्ट्रिय अध्यक्ष जेपी नड्डासँग भेटवार्ता गर्ने कार्यक्रम रहेको छ। प्रधानमन्त्री देउवाको स्वागतका लागि भाजपा मुख्यालयमा भव्य तयारी गरिएको छ। भाजपा मुख्यालयको कार्यक्रमपछि देउवा नेपाली दूतावासले आयोजना गरेको रात्रिभोजमा सहभागी हुनेछन्। प्रधानमन्त्री देउवा र समकक्षी मोदीबीच शनिबार दिउँसो द्विपक्षीय भेटवार्ता हुँदैछ। हैदरावाद हाउसमा हुने भेटवार्तामा नेपाल र भारतबीच द्विपक्षीय सम्झौता पत्रमा हस्ताक्षरसमेत हुने छ।
"प्रधानमन्त्रीसहित स्वास्थ्य मन्त्री पनि दिल्लीमा, यस्ता छन् स्वास्थ्यका एजेण्डा","काठमाडौंः भारतीय समकक्षी नरेन्द्र मोदीको निमन्त्रणमा प्रधानमन्त्री शेरबहादुर देउवासहितको टोली शुक्रबार भारत पुगेको छ। टोलीमा स्वास्थ्य तथा जनसंख्यामन्त्री विरोध खतिवडा र स्वास्थ्य सचिव डा रोशन पोखरेल पनि रहेका छन्। भारत भ्रमणका क्रममा स्वास्थ्य क्षेत्रमा पनि सहयोग र समझदारी हुने बताइएको छ। भारतले स्वास्थ्य तथा जनसंख्या मन्त्रालयलाई २ सय डायलाइसिस मेसिन उपलब्ध गराउने छ। त्यसैगरी, जिपी कोइराला श्वासप्रस्वास अस्पताललाई प्रतिष्ठानका रुपमा अगाडि बढाउने र यसका लागि भारतले सहयोग गर्ने विषयमा पनि सहमति हुने छ। चिकित्सा शिक्षातर्फ डाक्टरहरुको विशेषज्ञ तह एमडी र एमएसका विद्यार्थीलाई दुवै देशले दुईतिरकै मान्यता दिने समझदारीमा हस्ताक्षर हुनेछ।"
८० प्रतिशत स्थानमा गठबन्धन कायम हुन्छ : मुख्यमन्त्री पाण्डे,"नुवाकोट : बागमती प्रदेशका मुख्यमन्त्री राजेन्द्रप्रसाद पाण्डेले सत्ता पक्षीय दलहरुको गठबन्धन स्थायी भएको बताएका छन्। उनले गठबन्धन कायम गरेरै सरकारका दलहरु अबको सबै निर्वाचनमा जनतामाझ जाने बताए। नुवाकोटको विदुरमा शुक्रबार आयोजित पत्रकार सम्मेलनमा मुख्यमन्त्री पाण्डेले देशमा सबै क्षेत्रको विकास र परिवर्तनका लागि वर्तमान दलीय गठबन्धनको स्थायी निरन्तरता हुने बताए। सत्ताधारी गठबन्धन स्थानीय, प्रदेश तथा संघीय निर्वाचनसम्मै जाने बताए। उनका सरकारवादी दलहरुबीचको चुनावी गठबन्धनको विषयमा अनेक चर्चा तथा परिचर्चा भइरहेको उल्लेख गर्दै देशमा चुनावी गठबन्धन गरेरै अग्रगमनलाई आत्मसात गरिने बताए। उनले अबको निर्वाचनमा केही छिटपुट र सामान्य विवादबाहेक ८० प्रतिशत स्थानमा चुनावी गठबन्धन कार्यान्वयन हुने दाबी गरे।"
जनताको शीर ठाडो हुने काम गर्दैछु : मन्त्री आले,"विराटनगर : संस्कृति, पर्यटन तथा नागरिक उड्डयन मन्त्री प्रेमबहादुर आलेले नेपाली जनताको शीर ठाडो हुने काम आफूले गरिरहेको दाबी गरेका छन् । कुनै कुरामा र्याल चुहाउनेभन्दा पनि जनताको शीर उचो बनाउने काम आफूले गरिरहेको जिकिर उनको छ। विराटनगरमा शुक्रबार मोरङ व्यापार संघ ट्रेड एक्स्पो२०२२ अर्थात व्यापार मेलाको उद्घाटन गर्दै मन्त्री आलेले बन्दुकको गोली र आफ्नो बोलीमा एक इन्च पनि फरक नपर्ने दाबी गरे । 'देवीदेवताका मठमन्दिर कौडीको भाउमा कब्जा गर्ने काम विगतको सरकारबाट भयो, ' उनले भने, 'चाहे त्यो पशुपति धर्मशाला होस्, चाहे नारायणहिटी राजदरबार नै किन नहोस् ।' कौडीको भाउमा कब्जा गरिएका सबै धार्मिक एवं सांस्कृति सम्पत्ति फिर्ता ल्याउने काम आफूबाट सुरु भएको उनले बताए । उनले भने, 'धार्मिक तथा सांस्कृति सम्पदाको संरक्षणमा लागेको छु । कब्जा गरिएका सबै सम्पत्ति फिर्ता गरेर छाड्छु ।' मुलुकका कम्युनिस्ट पार्टी चिराचिरा भएकाले आगामी स्थानीय तह निर्वाचनमा कांग्रेससँग गठबन्धन गरिने उनको भनाइ छ । आलेले एमाले अध्यक्ष केपी शर्मा ओलीप्रति लक्षित गर्दै कम्युनिस्ट पार्टी चिराचिरा परेको आरोप पनि लगाए मन्त्री आलेले विराटनगर विमानस्थललाई अन्तर्राष्ट्रियस्तरको बनाउनका लागि बजेटको व्यवस्थापन भइरहेको जानकारी दिए । 'जग्गाको मुआब्जाका लागि लाग्ने १६ अर्ब व्यवस्थापन भइसकेको छ,' उनले भने ।"
चुनाव अघि भारत किन जानुभयो भनेर प्रधानमन्त्री ज्यूलाई सोध्छु : ओली,"काठमाडौं : नेकपा एमालेका अध्यक्ष केपी शर्मा ओलीले चुनाव नजिकिदै गर्दा प्रधानमन्त्री देउवाको भारत भ्रमणलाई रहस्यमयी भएको बताएका छन्। अनेरास्ववीयुको पूर्ण बैठकलाई काठमाडौंमा सम्बोधन गर्दै अध्यक्ष ओलीले प्रधानमन्त्री फर्किएपछि भारत भ्रमण जानुको कारण सोध्ने बताए। उनले भने, 'प्रधानमन्त्रीज्यू विदेश जानु भएको छ, ठ्याक्कै चुनाव अगाडि, किन जानुभयो कुन्नि ? आएपछि सोध्नुपर्ला । यतिबेलासम्म जानुभएन, चुनाव अगाडि नै किन जानुभयो ।' अध्यक्ष ओलीले गठबन्धन चल्न नदिनका लागि चारवटा चक्का फुकाल्नुपर्छ र ? भन्दै प्रश्न गरे। उनले भने,' इन्जिन बन्द गर्नुपर्छ र । केहि गर्नै पर्दैन, छ्यास्स हावा खोलिदिएपछि हुन्छ, गठबन्धन सिधियो ।' उनले माओवादी केन्द्रका अध्यक्ष पुष्पकमल दाहाल प्रचण्ड र नेकपा एकीकृत समाजवादी पार्टीका अध्यक्ष माधव कुमार नेपाललाई पछि पलाएका एेजेरु भएको टिप्पणी गरे। 'प्रचण्ड, माधव भनेका पछि पलाएका ऐजेरु हुन् । कांग्रेसको गठेहरुको शासनमा अर्थतन्त्र ध्वस्थ हुन लाग्यो । यस्तै, गरेर जिन्दगी विताउने हो । ओलीले नेपाली कांग्रेस जहिले पनि 'थोत्रा र पत्रु तत्वहरू' सँग मात्रै एकता गर्ने गरेको आरोप लगाए ।"
विवादीत एजेण्डामा देउवाले मोदीसँग मुख खोल्लान्?,"काठमाडौं : प्रधानमन्त्री शेरबहादुर देउवा आजदेखि तीन दिने भारत भ्रमणमा रहेका छन्। भारतीय समकक्षी नरेन्द्र मोदीको निमन्त्रणामा प्रधानमन्त्री देउवा शुक्रबार नयाँ दिल्ली पुगेका हुन्। भ्रमणको पहिलो दिन नै सत्तारुढ दल भारतीय जनता पार्टीका अध्यक्ष जेपी नड्डाले पार्टी मुख्यालयमा भव्य स्वागत गरेका थिए। प्रधानमन्त्री देउवा र अध्यक्ष नड्डाबीच पार्टी र दुई देशको ऐतिहासिक सम्बन्धबारे कुराकानी भएको भारतीय मिडियाहरुले उल्लेख गरेका छन्। दुई पार्टीले भविष्यमा कसरी एकअर्कासँग समन्वय गरेर अगाडि बढ्ने विषयमा समेत छलफल भएको बताइएको छ। प्रधानमन्त्री देउवा र भारतका विदेशमन्त्री एस जयशंकरबीच पनि भेटवार्ता भएको छ। दुईबीच नेपालभारतको सम्बन्ध सुधारका आयामहरुबारे छलफल भएको भारतीय मिडियाले उल्लेख गरेका छन्। विदेशमन्त्री जयशंकरले पनि प्रधानमन्त्री देउवाको भ्रमणले घनिष्ट छिमेकी सम्बन्धलाई थप प्रगाढ बनाउने विश्वास व्यक्त गरे। समकक्षी मोदीसँग भेटवार्ता प्रधानमन्त्री देउवा र समकक्षी नरेन्द्र मोदीबीच शनिबार दिउँसो भेटवार्ता हुँदैछ। हैदरावाद हाउसमा आयोजना हुने समारोहमा समकक्षी मोदीसँग 'वान टु वान' वार्ता हुनुको साथै नेपाल र भारतबीच द्विपक्षीय सम्झौता पत्रमा हस्ताक्षर हुने बताइएको छ। वार्तापछि ३५ किलोमिटर लामो जयनगरकुर्था रेलसेवा र भारत सरकारको सहयोगमा निर्मित सोलु करिडोर प्रसारण लाइनको शुभारम्भ, नेपालमा निर्माणाधीन १३२ वटा स्वस्थ्य सेवा केन्द्रको प्रगतिबारे दुवै प्रधानमन्त्रीले श्रव्यदृश्यका माध्यमबाट जानकारी लिने कार्यक्रम छ। देउवाको भ्रमण र मुख्य एजेण्डा तीन महिनापछि देउवाले पुन: भारत भ्रमणको अवसर पाएका छन्। गत असारमा सर्वोच्च अदालतको परमादेशमा पाँचौंपटक प्रधानमन्त्री नियुक्त देउवाको कार्यकालको ८ महिनापछि यो पहिलो औपचारिक भ्रमण हो। नेपाल र भारतबीच उठाउनैपर्ने थुप्रै मुद्दाहरु भएको कूटनीतिज्ञहरु बताउँछन्। कालापानी, लिम्पियाधुरा, लिपुलेकदेखि सुस्तासम्मको सीमा समस्या, असमान पानी वितरण र डुबानको समस्या, भारतीय लगानी, व्यापार घाटा, नेपाली वस्तुलाई भारतीय बजारको सहज उपलब्धतालगायत विषयहरु छुटाउन नहुने मुद्दा रहेको परराष्ट्रका जानकारहरु बताउँछन्। चौथोपटक प्रधानमन्त्री हुँदा देउवाको भारत भ्रमणका क्रममा २०७४ भदौ ८ मा नेपाल र भारतबीच ८ वटा सम्झौता भएको थियो। जसमा विगतका समस्या समाधानभन्दा नयाँ पुनर्निर्माणसम्बन्धी समझदारीपत्रमा हस्ताक्षर भएको थियो। यसका अलावा देउवाकै पालमा २५ वर्षअघि सम्झौता भएको सुदूरपश्चिमकै बहुचर्चित पञ्चेश्वर परियोजनालाई अघि बढाउनुपर्ने नैतिक बाध्यता सरकारलाई रहेको जानकारहरु बताउँछन्। तर, यी यावत मुद्दाबारे मोदीसमक्ष देउवाले मुख खोल्लान्? भन्ने मुख्य प्रश्न रहेको कूटनीतिज्ञहरु बताउँछन्। भारतका लागि नेपाली पूर्वराजदूत दीपकुमार उपाध्याय सीमा समस्या समाधानको सम्वादका लागि राजनीतिक नेतृत्वमा इच्छाशक्ति र सोंच हुनुपर्ने बताउँछन्। सीमानाको विवाद दुबै देशका लागि राम्रो होइन। सचिव स्तरबाट कालापानी र सुस्तामा केही नगर्ने भन्दा पनि भारतले अवज्ञा गरेपछि यो अवस्था आयो। नक्सा पनि निस्कियो। यो पनि समाधान त होइन। तथ्य प्रमाण हेरेर आआफ्नो के हो समाधान गर्नुपर्छ, उनी भन्छन्। सीमा समस्या प्राथमिकतामा निरन्तरतामा उठ्नुपर्ने उनको सुझाव छ। पूर्वपरराष्ट्रमन्त्री कमल थापा लिम्पियाधुरादेखि विभिन्न स्थानमा भइरहेको सीमा अतिक्रमणको विषयमा कूटनीतिक ढंगबाट समझदारीको आधारमा समाधान गर्ने बारेमा एउटा सहमति हुनुपर्ने बताउँछन्। यो विषयमा उच्चस्तरमा कुराकानी भएर ट्रयाकमा राखेको छैन, उनी भन्छन्, त्यसकारण औपचारिकरुपमा उठाउने र टुंगो लगाउन एउटा पहलकदमी सुरुवात गर्न यो विषयलाई एजेण्डामा राख्नुपर्छ। थापा कालापानीलगायत सीमा अतिक्रमण बन्द गर्ने र भारतीय सैनिक हट्ने विषय उठाएर छलफलमा ल्याउनुपर्ने सुझाव दिन्छन्। परराष्ट्र सुरक्षा मामिला जानकार डा दीपकप्रकाश भट्ट बोर्डरको प्रोपर म्यानेजको एजेण्डा लिएर जानुपर्ने बताउँछन्। लिम्पियाधुरामा अहिले नै समाधानमा नपुगेको यथार्थ स्मरण गराउँदै उनी भन्छन्, नेगोसिएसनका विभिन्न चरणहरु हुन्छन्। तर मुभमेन्टलाई कसरी व्यवस्थित गर्ने, सुरक्षासँग जोडिएको विषय कसरी व्यवस्थापन गर्ने कुरा 'टु दी पोइन्ट' राख्न पर्यो। सीमाविद् बुद्धिनारायण श्रेष्ठ नेपालभारत सीमा समस्या समाधानका लागि द्विदेशीय उच्चस्तरीय समिति बनाउनुपर्ने सुझाउँछन्। नेपालको तर्फबाट पूर्वप्रधानमन्त्रीको संयोजकत्वमा अरु विज्ञहरु राखेर समिति बनाउनुपर्छ। भारतबाट पनि त्यही अनुसारको 'ट्रयाक टु डिप्लोमेट'हरुको समिति बनाएर दुबैले सौहार्दपूर्ण तरिकाले कुराकानी गर्ने, दुई चार राउण्ड वार्ता गर्ने अनि समस्या समाधानको बाटो पहिल्याउनुपर्छ, उनले भने। पूर्वराजदूत उपाध्यायले पानीको प्राकृतिक बहावलाई भारतले अन्तर्राष्ट्रिय कानुनविपरीत कही तटबन्धन र कही सडक बनाउने भनेर अवरोध गरेको बताउँछन्। प्रत्येक वर्ष बाढी आउँछ। भारतको यूपी र विहारका लागि पनि दु:खको विषय भएको छ। अन्तर्राष्ट्रिय कानुनअनुसार गर्न सक्यौं भने भारत र नेपाल दुबैलाई फाइदा हुन्छ, उनी भन्छन्। भारतले कोसी र गण्डकीमा दिन्छु भनेको पानी र बिजुली नदिएको भन्दै उपाध्यायले यसमा नेपालले प्रष्ट कुरा राख्नुपर्ने सुझाए। खानेपानी प्रचुर मात्रामा प्रयोग गर्न सकिन्छ। त्यसलाई सिँचाइ गर्न सकिन्छ। ठूलो जलाशय बनाएर बाढीको पूर्वसूचना रोकथाम सकिन्छ। पानीको सहतलाई समन्वय र भूमिगत सतहलाई सन्तुलनमा राख्न सकिन्छ, उनी भन्छन्। परराष्ट्र मामिला जानकार भट्ट भन्छन्, महाकाली सन्धिअन्तर्गत नेपाली पाउनुपर्ने पानी नपाएको अवस्था छ। टनकपुरबाट नेपालले पानी पाउनुपर्ने, भारतले पानी छोड्ने कुरा उठ्नुपर्छ। सद्भाव भ्रमणमात्रै केही कूटनीतिज्ञले भने प्रधानमन्त्रीको अहिलेको भ्रमणलाई सम्बन्ध सुदृढीकरणको प्रयासमात्रै भनेका छन्। निर्वाचनको संघारमा भ्रमण एजेण्डामाभन्दा औपचारिकतामा सीमित हुने उनीहरुको विश्लेषण छ। नयाँ प्रधानमन्त्रीले टेकओभर गरेपछि भारतसँग सम्पर्क गर्ने घनिष्ठता देखाउनका लागि आउने जाने गरेको इतिहास छ। खास मुद्दाहरुको बारेमा समस्याहरु यथावत् छन्, भारतका लागि पूर्वनेपाली राजदूत भेषबहादुर थापा भन्छन्, तर अहिले यो विषयमा प्रश्रय हुन्छ भन्दा पनि सम्बन्धलाई अलिकति प्रगाढ बनाउने कुराले प्राथमिकता पाउने हो कि जस्तो देखिन्छ।"
कांग्रेस कार्यबाहक सभापतिमा पूर्णबहादुर खड्का,"काठमाडौं : नेपाली कांग्रेसको कार्यबाहक सभापतिको जिम्मेवारी उपसभापति पूर्णबहादुर खड्कालाई दिइएको छ । सभापति एवं प्रधानमन्त्री शेरबहादुर देउवा भारत सरकारको निमन्त्रणामा नयाँ दिल्ली प्रस्थान गरेकाले सभापति देउवाले उपसभापति खड्कालाई पार्टीको कार्यवाहक सभापति तोकेका हुन् । नेपाली कांग्रेसको विधान, २०१७ (संशोधनसहित) को धारा २५ को उपधारा (१३) बमोजिम स्वदेश नफर्कुञ्जेलसम्मका लागि खड्कालाई पार्टीको कार्यवाहक सभापति तोकिएको कांग्रेस मुख्य सचिव कृष्णप्रसाद पौडेलले जानकारी दिए ।"
यस्ता छन् मन्त्रिपरिषद् बैठकका निर्णय,"काठमाडौंः सरकारले ४३ जिल्लामा भूमि आयोगको अध्यक्ष नियुक्त गर्ने निर्णय गरेको छ। बिहीबारको मन्त्रिपरिषद् बैठकका निर्णय सार्वजनिक गर्दै सरकारका प्रवक्ता, सञ्चार तथा सूचना प्रविधिमन्त्री ज्ञानेन्द्रबहादुर कार्कीले ४३ जिल्लामा भूमि आयोगको अध्यक्ष नियुक्त गरेको जानकारी दिए। यस्तै बैठकले अरुण३ जलविद्युत परियोजनाको पहुँच मार्गअन्तर्गत छ्याङकुटीदिदिङ खण्डको जग्गाको छुट मुआब्जा वितरण गर्ने निर्णय गरेको छ । विश्व बैंक र अन्तर्राष्ट्रिय मुद्रा कोषको संयुक्त वसन्तकालीन बैठकमा नेपालको सहभागीताका लागि अर्थमन्त्रीको नेतृत्वमा प्रतिनिधिमण्डल गठन गर्ने निर्णय गरेको छ । न्यूनतम पारिश्रमिक निर्धारण समितिको अध्यक्ष पदमा संगीता खड्का र गोरखापत्र संस्थानको महाप्रबन्धक पदमा लालबहादुर ऐरीलाई नियुक्त गर्ने निर्णय पनि गरेको छ । बैठकले उत्पादनमुलक उद्योगलाई औधोगिक प्रयोजनका लागि आवश्यक पर्ने कच्चा पदार्थ सुपारी, केराउ र मरिचलाई व्यवस्थित गर्ने सम्बन्धी कार्यविधि स्वीकृत गर्ने निर्णय भएको प्रवक्ता कार्कीले जानकारी जानकारी दिए ।"
प्रधानमन्त्री देउवालाई भारतीय रक्षा राज्यमन्त्रीले विमानस्थलमा स्वागत गर्ने,"नयाँ दिल्ली : भारतीय रक्षा राज्यमन्त्री अजय भटट्ले प्रधानमन्त्री शेरबहादुर देउवालाई इन्दिरागान्धी अन्तर्राष्ट्रिय विमानस्थलमा स्वागत गर्ने भएका छन् । यसअघि प्रधानमन्त्री देउवालाई भारतका विदेशमन्त्री यस जयशंकरले विमानस्थलमा स्वागत गर्ने भनिए पनि उनी होटलमा भेट्न जाने भएपछि रक्षा राज्यमन्त्रीले स्वागत गर्न लागेका हुन्। प्रधानमन्त्री देउवा भारतीय प्रधानमन्त्री नरेन्द्र मोदीको निमन्त्रणामा शुक्रबार भारत प्रस्थान गरेका हुन् । ५० सदस्यीय टोलीको नेतृत्व गर्दै प्रधानमन्त्री देउवा भारतको औपचारिक भ्रमणमा गएका हुन्। पाँचौं पटक प्रधानमन्त्री भएपछि देउवा भारत भ्रमणमा गएका हुन्। प्रधानमन्त्रीको विदाइका लागि सभामुख अग्निप्रसाद सापकोटा, कांग्रेसका उपसभापति पूर्णबहादुर खड्का, पार्टीका प्रवक्ता प्रकाशशरण महतलगायतका नेताहरु त्रिभुवन अन्तराष्ट्रिय विमानस्थल पुगेका थिए। प्रधानमन्त्रीका साथमा उनकी पत्नी डा आरजु राणा देउवा पनि सहभागी छन्। यस्तै भ्रमण टोलीमा परराष्ट्रमन्त्री डा नारायण खड्काकासाथै अन्य वरिष्ठ मन्त्री, सचिव र अधिकारी सहभागी छन्। उक्त भ्रमणले नेपाल र भारतबीचको बहुआयामिक, सदियौं पुरानो र सौहार्दपूर्ण सम्बन्धलाई थप प्रगाढ बनाउने विश्वास लिएको छ। नेपालबाट प्रधानमन्त्रीस्तरको भारत भ्रमण यो चार वर्षपछि भएको हो। यसअघि केपी शर्मा ओली प्रधानमन्त्री हुँदा भारत गएका थिए। भारतीय प्रधानमन्त्री मोदी पनि नेपाल आएका थिए। प्रधानमन्त्री देउवाले भारतमा रहदा शनिबार समकक्षी नरेन्द्र मोदीसँग द्विपक्षीय वार्ता गर्नेछन् ।"
प्रधानमन्त्री देउवा भारत प्रस्थान,"काठमाडौं : प्रधानमन्त्री शेरबहादुर देउवा भारत प्रस्थान गरेका छन्। ५० सदस्यीय टोलीको नेतृत्व गर्दै प्रधानमन्त्री देउवा भारतको औपचारिक भ्रमणमा गएका हुन्। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणामा नयाँ दिल्ली गएका हुन्। प्रधानमन्त्रीको विदाइका लागि सभामुख अग्निप्रसाद सापकोटा, कांग्रेसका उपसभापति पूर्णबहादुर खड्का, पार्टीका प्रवक्ता प्रकाशशरण महतलगायतका नेताहरु त्रिभुवन अन्तराष्ट्रिय विमानस्थल पुगेका थिए। प्रधानमन्त्रीका साथमा उनकी पत्नी डा आरजु राणा देउवा पनि सहभागी छन्। यस्तै भ्रमण टोलीमा परराष्ट्रमन्त्री डा नारायण खड्काकासाथै अन्य वरिष्ठ मन्त्री, सचिव र अधिकारी सहभागी छन्। उक्त भ्रमणले नेपाल र भारतबीचको बहुआयामिक, सदियौं पुरानो र सौहार्दपूर्ण सम्बन्धलाई थप प्रगाढ बनाउने विश्वास लिएको छ। नेपालबाट प्रधानमन्त्रीस्तरको भारत भ्रमण यो चार वर्षपछि भएको हो। यसअघि केपी शर्मा ओली प्रधानमन्त्री हुँदा भारत गएका थिए। भारतीय प्रधानमन्त्री मोदी पनि नेपाल आएका थिए। भ्रमणका क्रममा प्रधानमन्त्रीले भारतका उपराष्ट्रपतिसँग शिष्टाचार भेट गर्ने कार्यक्रम छ। प्रधानमन्त्रीले चैत १९ गते हैदरावाद हाउसमा भारतका प्रधानमन्त्री मोदीसँग प्रतिनिधिमण्डलस्तरीय वार्ता गर्ने तय भएको छ। मोदीले प्रधानमन्त्री देउवा र प्रतिनिधिमण्डलको सम्मानमा दिवा भोजको आयोजना गर्ने तालिका बनेको छ। प्रधानमन्त्री देउवासँग विदेशमन्त्री एस जयशंकर तथा भारत सरकारका राष्ट्रिय सुरक्षा सल्लाहकारले शिष्टाचार भेट गर्ने भएका छन्। नयाँदिल्लीमा रहँदा प्रधानमन्त्री देउवाले व्यापारी समुदायको भेलालाई सम्बोधन गर्ने कार्यक्रम छ। काठमाडौं फर्किनुअघि चैत २० गते वाराणसी भ्रमण गर्ने भएका छन्। भ्रमणका क्रममा प्रधानमन्त्री देउवा र भारतीय समकक्षी मोदीले संयुक्त रूपमा जनकपुरजयनगर रेलको भर्चुअल उद्घाटन गर्ने तयारी रहेको मन्त्रालयका अधिकारीको भनाइ छ। भारतले स्थानीय तह निर्वाचनका लागि विभिन्न सहयोग घोषणा गर्नेलगायत तयारी पनि भइरहेको छ। नयाँ दिल्लीमा भ्रमणको तयारी गर्न भारतका लागि नवनियुक्त नेपाली राजदूत डा शंकर शर्मा सक्रिय भएका छन्। नेपालभारत सम्बन्धबारे जानकार कूटनीतिज्ञले नेपालले उठाउनै पर्ने मुद्दाबारे चर्चा गरेका छन्। उनीहरूले कालापानी, लिम्पियाधुरा, लिपुलेकदेखि सुस्तासम्मको सीमा समस्या, असमान पानी वितरण र डुबानको समस्या, भारतीय लगानी, व्यापारघाटा, नेपाली वस्तुलाई भारतीय बजारको सहज उपलब्धतालगायत विषय छुटाउन नहुने सुझाव दिएका छन्। देउवा चौथोपटक प्रधानमन्त्री हुँदा उनको भारत भ्रमणका क्रममा २०७४ भदौ ८ गते दुई देशबीच आठ सम्झौता भएको थियो।"
"हाम्रा कलेजमा चरम राजनीति, विदेशी सम्बन्धनलाई मलजल","काठमाडौं : हाम्रा विश्वविद्यालयमा भौतिक पूर्वाधारको कमी छैन। न त छ जनशक्तिकै अभाव। तापनि, विद्यार्थीको रोजाइमा विदेशी विश्वविद्यालयको सम्बन्धन लिएका कलेज पर्न थालेका छन्। त्यसमाथि सकभर उच्च शिक्षाका लागि विदेश नै ताक्छन्। विश्वविद्यालय अनुदान आयोग अध्यक्ष भीमप्रसाद सुवेदीका अनुसार हाम्रा कलेजमा विभिन्न दलका संगठन क्रियाशील छन्। राजनीति हावी छ। विदेशी सम्बन्धनका कलेजमा राजनीति गरेको पाइँदैन। अध्ययनलाई असजिलो पार्ने कुरा हुँदैन। अभिभावक पनि छोराछोरीलाई विदेशी डिग्री दिलाउन चाहन्छन्। जति धेरै रकम भए पनि विदेश पठाउन राजी हुन्छन्। त्यस विद्यालयमा शिक्षकहरू टाइममा मोनिटरिङ गर्छन्। प्राक्टिकली राम्रो गरेका छन्। छोटो समयमा निर्णय गर्छन्। पाठ्यक्रम लचिलो छ। परिमार्जन छिटो हुन्छ, अध्यक्ष सुवेदी भन्छन्, हाम्रोमा छिटो निर्णय गर्न सकिँदैन। विद्यार्थीको कोटा थोरै हुन्छ। उनीहरूकोमा कोटाको मापदन्ड छैन। जति पनि भर्ना गर्न पाउँछन्। यस विषयमा विश्वविद्यालयले प्रश्न उठाइरहेका सुवेदी बताउँछन्। हामीले पनि पर्याप्त मात्रामा अनुगमन गर्न सकेका छैनौं। शिक्षा मन्त्रालयले पनि आयोगलाई वाइपास गरेको छ। आफू खुसी सम्बन्धन दिइएको छ, उनी भन्छन्। नेपाल संस्कृत विश्वविद्यालयका उपकुलपति यादव प्रकाश लामिछाने राष्ट्रिय शिक्षा नीतिको अस्पष्टताका कारण समस्या निम्तिएको बताउँछन्। राज्यबाट नियन्त्रित छौं। स्वयत्तता भनिए पनि काम गर्न पाएनांै। शिक्षाका बारेमा स्पष्ट नीति नभएका कारण पनि यी समस्या आएका छन्। सम्बन्धनप्राप्त कलेजले जति पनि विद्यार्थी भर्ना गर्न पाउने उपकुलपति लामिछाने बताउँछन्। शिक्षा विज्ञान तथा प्रविधि मन्त्रालयको तथ्यांकअनुसार नेपालमा विदेशी विश्वविद्यालयबाट सम्बन्धन लिएका कलेजको संख्या ८६ छ। लामिछानेका अनुसार चिकित्सा शिक्षा आयोगको एउटा मापदन्ड छ भने विश्वविद्यालयको अर्को। उसले नै प्रवेश परीक्षा लिने उसैले वितरण गर्ने, चाहेअनुसारका विद्यार्थी भर्ना गर्न नपाउने। के हाम्रा विश्वविद्यालयले उत्पादन गरेका विद्यार्थी क्वालिटिहीन छन् त भन्ने प्रश्न उठ्छ, उनी भन्छन्, यहाँबाट उत्पादित जनशक्ति कमजोर त छैनन्। तापनि कतिपय कुराहरू हामीले चाहे जस्तो गर्न नसक्दा बहिर जाने तिनै विद्यार्थी राम्रा भएर आउने। नाम चलेका स्थापित विश्वविद्यालयमा आकर्षण बढ्ने गरेको छ। उनका अनुसार जसकारण अर्थतन्त्र प्रभावित भएको छ। डलर साटेर पठाउँदा अभिभावकलाई आर्थिक भार परेको छ। हामीले पढ्न त पाएनौं देशमा किन फर्कने भनेर उतै बस्ने, पलाइन हुने अवस्था हुन्छ। विज्ञ भएर आउँदा पनि नेपालभन्दा अर्कोतिरको लगाव हुने भयो। जसले दुरगामी क्षति गर्छ, उनी भन्छन्, हाम्रा विश्वविद्यालय बन्द हुने उत्तिकै अर्को खतरा छ। शिक्षामन्त्रीसँग यस विषयमा कुरा राखेका छौं। राज्यले शिक्षा नीति बनाएर जानुपर्छ। गण्डकी विश्वविद्यालय कुलपति गणेशमान गुरुङ विदेशी सर्टिफिकेटको मोहका कारण विद्यार्थी र अभिभावकको आकर्षण अन्तर्राष्ट्रिय समबन्धन प्राप्त कलेजमा परेको बताउँछन्। दोस्रो कारण हाम्रा कलेज विश्वविद्यालयमा पढाइभन्दा राजनीति बढी हुन्छ। जसकारण पढाइमा जेहेन्दार विद्यार्थी र उनका अभिभावक राम्रो पढाइ हुने कलेज खोज्न बाध्य छन्, कुलपति गुरुङ भन्छन्, राजनीतिक दलका प्रमुखहरू बसेर विद्यार्थी राजनीतिको अन्त्यको घोषणा गर्नुपर्छ। वार्षिक शैक्षिक क्यालेन्डर बनाउनुपर्छ। सोहीअनुसारको भर्ना पढाइ, परीक्षा र रिजल्ट समयमै दिनुपर्छ। पठनपाठन गुणस्तरीय बनाउनुपर्छ। नेपालका कलेज विश्वविद्यालयमा यी सबै कुराको अभाव भएकै कारण ती कलेजहरू प्रतिविद्यार्थीको आकर्षण बढ्नु र नेपालका शिक्षा कमजोर हुँदै जानु हो। जसले दुरगामी असर गर्दैछ। पोखरा विश्वविद्यालय उपकुलपति प्रेमनारायण अर्याल यसमा तीन कारण औंल्याउँछन्। १ विदेश जाने अवसर र रहरका कारण आकर्षण बढ्यो। २ शिक्षा मन्त्रालयले सम्बन्धन पाएका कलेजलाई जति पनि कोटा दियो। ३ सरकारले पाठ्यक्रम समय सान्दर्भिक बनाएन। अन्तर्राष्ट्रिय विश्वविद्यालय खोल्न पाउँछ। तर, नेपालीलाई मात्र पठाएका छौं। विदेशी विद्यार्थीलाई आकर्षण गर्ने कोर्ष राखेका छैनांै। विदेशीले हिमाली पर्वतीय शृंखलाको छ जुन विदेशीले स्टडी गरेका छन्। ती विदेशी आकर्षण गरौं, उपकुलपति अर्याल भन्छन्। चिकित्सा शिक्षा आयोगले तहसनहस बनाएको आरोप लगाउँछन् अर्याल। उसले जाँच लिएर पठाएका विद्यार्थी पढाउनुपर्ने। उनले परीक्षा लिएर कलेजमा पठाउँछ। यसको वैद्यता छ कि छैनलगायत कुराहरू हेरे हुने। तर, उसले नै परीक्षा लिएर कलेजलाई पठाउँछ। यति धेरै कडाइ गरेर फेल गर्नुपर्ने २०, २५ प्रतिशत मात्र पास गर्छ। त्यसपछि विद्यार्थी कहाँ जाने त ? विदेशमा धेरै विद्यार्थी गए। पैसा पनि गयो, उनी भन्छन्।उनका अनुसार एकातिर विद्यार्थी विदेश गए, अर्कोतिर पैसा पनि गयो। जसकारण नेपालका कलेज विश्वविद्यालयको अवस्था गिर्दै जान्छ। निजी कलेजले पढाउन छोडे कलेज डुब्ने अवस्थामा छन्। पैसा बिदेसिएको छ। उनीहरूले पढाउने विषय हामीलाई काम नलाग्ने हुन सक्छ, उनी भन्छन्, हाम्रामा पनि सुरुको प्राथमिक शिक्षा स्तरमा भारतको किताब पढ्थे। त्यहाँका नेताको नाम पढ्थे। पछि विस्तारै हाम्रा पाठ्यक्रम आएपछि आफ्ना देशका बारेमा पढन् थाले। सोही अनुसारको शिक्षा नहोला भन्न सकिन्न। सरकारले देशभित्रका विश्वविद्यालय डुबाउने र विदेशी विश्वविद्यालयलाई उकास्ने खालको काम गरेको छ। पाठ्यक्रम परिवर्तन गर्नुपर्छ। बजेट पनि कम छ। अनुसन्धान र विकासमा लगानी गर्न नसकिरहेको अवस्था छ। विद्यार्थीलाई अनुसन्धानमा आधारित शिक्षा दिनुपर्छ। नेपाल खुला विश्वविद्यालयकी उपकुलपति शिलु मानन्धरका अनुसार गुणस्तरीय शिक्षा दिने हो भने नेपाली विद्यार्थी विदेश जाँदैनन्। विदेशी समबन्धन प्राप्त कलेजमा पढ्छन् जस्तो पनि लाग्दैन। पाठ्यक्रम कस्तो बनाउनुपर्छ भन्नेमा ध्यान पुगेको छैन। अन्तर्राष्ट्रिय विश्वविद्यालयसँग प्रतिस्पर्धा गर्न नसक्दा विदेश वा विदेशी सम्बन्धन प्राप्त कलेजमा विद्यार्थीको संख्या बढेको र नेपालमा घटेको हो, उपकुलपति मानन्धर भन्छिन्, हाम्रो देशमा शिक्षाको गुणस्तर उकास्न के गर्नुपर्छ भन्ने थाहा हुँदाहुँदै पनि हुन सकिरहेको छैन। शिक्षा विज्ञान तथा प्रविधि मन्त्रालयको तथ्यांकअनुसार नेपालमा विदेशी विश्वविद्यालयबाट सम्बन्धन लिएक कलेजको संख्या ८६ छ। नेपालकै ११ विश्वविद्यालयका आंगिक तथा सम्बन्धनप्राप्त शैक्षिक संस्थाको संख्या १ हजार ४ सय ३७ छ। शिक्षाको गुणस्तर खस्किँदै गएकाले विद्यार्थीहरूले त्यसको विकल्प खोजिरहेका हुन्। रोजगारी पाउने सुनिश्चितजस्तै भएकाले विदेश पढ्न जाने र स्वदेशमै पनि अन्तर्राष्ट्रिय सम्बन्धनप्राप्त कलेज रोज्नेको संख्या बढ्दो छ। विदेशी विश्वविद्यालयको पढाइ व्यावहारिक भएका कारण त्यतातर्फ आकर्षण बढेको विज्ञ बताउँछन्। राष्ट्रिय शिक्षा नीतिले गरेको व्यवस्थाअनुसार मापदण्ड बनाएर शिक्षकको योग्यता, भौतिक पूर्वाधार, व्यवस्थपकीय पक्ष, शिक्षण सिकाइ, शैक्षिक उपलब्धि, निरन्तरतालगायतका विषयमा अनुगमन नहँुदा नेपालको उच्च शिक्षा धरासायी बनेको सरोकारवाला बताउँछन्। त्रिविका प्राध्यापक डा खगेन्द्र लुइँटेल शिक्षा क्षेत्रमा चरम राजनीति भएकै कारण गुणस्तर खस्किएको बताउँछन्। आफू अनुकूल सरकार भएपछि उपकुलपतिदेखि कार्यालय सहयोगीसम्म दलअनुसार भर्ती गर्छन्। दलभित्र पनि गुटगुट भएर भागबन्डा गर्छन् अनि कसरी सुधार हुन्छ शिक्षामा ?, डा लुइँटेल प्रश्न गर्छन्। जुनसुकै दलको भए पनि योग्य ल्याउनुपर्छ भन्ने मान्यता नभएको उनको भनाइ छ। जसकारण योग्य मान्छे प्रवेश गर्न पाउँदैनन्। किनभने उ स्वभामानी हुन्छ। चाकडी गर्दैन्। त्यसैले उ पदाधिकारीमा पुग्दैन, उनी भन्छन्। उनका अनुसार यही बेथितिका कारण १२ पास गरेपछि विद्यार्थीहरू विदेशी कलेज वा विदेश जाने योजना बनाउँछन्। देशमा योग्य शिक्षक प्रोफेसर, पूर्वाधार भए पनि व्यवस्थापनमा ध्यान नदिँदा यो अवस्था सिर्जना भएको उनको बुझाइ छ । सान इन्टरनेसनल कलेजका सञ्चालक डा सुवास घिमिरे शिक्षा नीति परिवर्तन गर्नुपर्ने बताउँछन्। नेपालमा व्यावहारिक शिक्षा हुनुपर्ने माग छ पछिल्लो पुस्तामा। कुन विषय पढ्दै छु। कुन शिक्षा कति उपयोगी हुन्छ भन्ने विद्यार्थीले मूल्यांकन गरेकै हुन्छन्। जसकारण विदेशमा जानेको मात्रा बढेको हो, नेपालकै विश्वविद्यालयबाट सम्बन्धन लिएका डा घिमिरे भन्छन्, उत्पादित जनशक्तिलाई रोजगारीको अवस्था नहुँदा पनि विद्यार्थी विदेशी पढाइप्रति आकर्षण बढेको छ। विद्यार्थी पलाइन रोक्ने नै हो भने सरकारले शिक्षा नीतिप्रति ध्यान दिनुपर्ने उनको भनाइ छ। शिक्षा विद् डा विद्यानाथ कोइराला शिक्षकमा पेसाप्रति इमान्दारी कमी रहेको बताउँछन्। विद्यार्थीको समस्या होइन, हामीले बजारको माग र नयाँ खोजी गर्न सकेनौं। शिक्षक र प्राध्यापकलाई पाठ्यक्रम जिम्मेवारी दिइएन्। विद्यार्थीलाई नयाँ कुरा चाहियो, त्यसैले गुणस्तर खोज्दै विदेशी कलेज खोजे, डा कोइराला भन्छन्। विश्वविद्यालयमा खुला शिक्षाको व्यवस्था हुने हो भने अन्य विदेशी कलेजमा जान रोक्न सकिने कोइरालाको भनाइ छ। अर्का विज्ञ डा किसनदत्त भट्ट अन्तर्राष्ट्रिय बजारसँग मिल्ने पाठ्यक्रम बनाउन नसक्नु नै कमजोरी भएको बताउँछन्। पाठ्यक्रम परिवर्तन गर्नुपर्छ। बजेट पनि कम छ। अनुसन्धान र विकासमा लगानी गर्न नसकिरहेको अवस्था छ। विद्यार्थीलाई अनुसन्धानमा आधारित शिक्षा दिनुपर्छ, डा भट्ट भन्छन्।"
कार्यबाहक प्रधानमन्त्रीको जिम्मेवारी गृहमन्त्री बालकृष्ण खाँणलाई,काठमाडौं : गृहमन्त्री बालकृष्ण खाँणलाई कार्यबाहक प्रधानमन्त्रीको जिम्मेवारी दिइएको छ । राष्ट्रपति विद्यादेवी भण्डारीले प्रधानमन्त्री शेरबहादुर देउवा भारतको औपचारिक भ्रमणमा गएपछि गृहमन्त्री खाँणलाई कार्यबाहक प्रधानमन्त्रीको जिम्मेवारी दिएकी हुन् । खाँणलाई प्रधानमन्त्रीले गर्ने दैनिक प्रशासनिक कार्य गर्ने गरी अख्तियारी दिएको राष्ट्रपति कार्यालयले जनाएको छ । प्रधानमन्त्री देउवा भारतीय प्रधानमन्त्री नरेन्द्र मोदीको निमन्त्रणामा शुक्रबार नयाँ दिल्ली प्रस्थान गरेका छन्। ५० सदस्यीय टोलीको नेतृत्व गर्दै प्रधानमन्त्री देउवा भारतको औपचारिक भ्रमणमा गएका हुन्।
"प्रधानमन्त्री देउवा नयाँ दिल्लीमा, राज्यमन्त्री भट्टले गरे स्वागत",नयाँ दिल्ली : प्रधानमन्त्री शेरबहादुर देउवा तीन दिने भारत भ्रमणका सिलसिलामा नयाँ दिल्ली आइपुगेका छन्। देउवालाई इन्दिरा गान्धि अन्तर्राष्ट्रिय विमानस्थलमा भारतीय रक्षा राज्यमन्त्री अजय भट्ट्ले स्वागत गरेका छन्। देउवाको स्वागतमा दिल्लीको विमानस्थलदेखि चाणक्यपुरीस्थित भीआइपी एरिया र देउवा बस्ने होटल आइसीटी मौर्यसम्म झकिझकाउ र सिंगारिएको छ। प्रधानमन्त्री देउवा ३१ सदस्यीय प्रतिनिधिमण्डलको नेतृत्व गर्दै शुक्रबार भारत भ्रमणमा आएका हुन्। देउवाले विदेशमन्त्री एस जयशंकरबाट भेटघाट सुरु गर्नेछन्। होटल आइटीसी मौर्यमा शिष्टाचार भेट गर्ने कार्यक्रम छ। त्यसलगत्तै भारतीय जनता पार्टीका राष्ट्रिय अध्यक्ष जेपी अड्डाको निमन्त्रणा स्वीकार गर्दै देउवा भाजपा मुख्यालय दिनदयाल उपाध्याय मार्ग पुग्नेछ। देउवालाई भाजपाले स्वागत तथा सम्मान गर्ने कार्यक्रम छ। आजै साँझ ७ बजे नेपाली राजदूतावासमा आयोजित रात्रिभोजमा देउवा सरिक हुनेछन्। भोलि देउवाले समकक्षी नरेन्द्र मोदीसँग शिष्टाचार तथा द्विपक्षीय भेटवार्ता गर्ने कार्यक्रम छ। भोलि दिउँसो भारतीय मल्टिनेसनल कम्पनीका सीइओहरुसँग वार्ता गर्ने देउवाले साँझ उपराष्ट्रपति वैंकटेश नायडुसँग शिष्टाचार भेट गर्नेछन्। आइतबार विहान देउवा बनारस जाने कार्यक्रम छ। बनारसमा देउवाले काशी विश्वनाथको दर्शनलगायत धार्मिक भ्रमण गर्नेछन्। देउवाको सम्मानमा योगी आदित्यनाथले दिवाभोज आयोजना गरेका छन्। उनी त्यहीँ दिन साँझ दिल्ली हुँदै काठमाडौं फर्किनेछन्।
प्रधानमन्त्री देउवाको भारत भ्रमणमा कालापानीको विषय औपचारिक एजेण्डा बनेन,"काठमाडौं : सरकारले प्रधानमन्त्री शेरबहादुर देउवाको भारत भ्रमणका क्रममा कालापानीको विषयलाई औपचारिक एजेण्डा बनाएको छैन। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणामा शुक्रबार नयाँ दिल्ली जाँदैछन्। बिहीबार सत्ता गठबन्धनको बैठकमा नेकपा माओवादी केन्द्रका अध्यक्ष पुष्पकमल दाहाल 'प्रचण्ड' र एकीकृत समाजवादीका सम्मानीत नेता झलनाथ खनालले कालापानीको विषयलाई एजेण्डा बनाउन सुझाव दिएका थिए। तर प्रधानमन्त्री देउवाले सत्ता सहयात्रीको सुझावलाई बेवास्था गर्दै कालापानीलिपुलेकलिम्पियाधुराको विषयलाई औपचारिक एजेण्डा बनाएका छैनन्। बालवालुवाटार स्रोतका अनुसार देउवाले भारतीय समकक्षी मोदीसँगको द्वीपक्षीय छलफलका क्रममा कालापानीलिपुलेकलिम्पियाधुराको विषयलाई अनौपचारिक रुपमा मात्र उठाउने तयारी गरेका छन्। बैठकमा पूर्वप्रधानमन्त्रीद्वय प्रचण्ड र खनालले भारत भ्रमणमा केके एजेन्डा पेस हुन्छन् ? भनेर प्रधानमन्त्रीलाई प्रश्न गरेका थिए। जवाफमा प्रधानमन्त्रीले प्रतिक्रिया दिँदै भने, अहिले त्यस्तो एजेन्डा बोकेर जान लागेको भ्रमण होइन। सबैभन्दा नजिकको छिमेकी देशसँग सौहार्दता र सद्भावका साथ भेटघाट हुन्छ। भेटका क्रममा विभिन्न विषय उठ्न सक्छन्। यद्यपि कुनै पनि छिमेकी देशलाई चिड्याउने उद्देश्य हामीले बोक्न हुँदैन। सरकारले सार्थक वार्ताका माध्यमबाट भारतसँग कूटनीतिक एवम् राजनीतिक पहल गरेर नेपालको भूभागमा राखिएको भारतीय सेनाको क्याम्प हटाउने कार्य अगाडि बढाउनुपर्ने कुटनीतिक विज्ञले बताउँदै आएका छन्। भारतले एकलौटी रुपमा नेपालको कालापानी, लिम्पियाधुरा र लिपुलेकलगायत भूमिमा सडक निर्माण गरेको विषयलाई पनि छलफल हुनुपर्ने तर्क छ। तत्कालीन प्रधानमन्त्री केपी शर्मा ओलीले भारतले अतिक्रमण गरेको नेपाली भूमि कालापानी, लिपुलेक, लिम्पियाधुरा कुनै विवादित भूमि नभएको बताएका थिए । लिम्पियाधुरा, लिपुलेक, कालापानी हाम्रो भूभाग हो यसलाई फिर्ता लिएरै छाडिने छ। विवादस्पद भनेपनि त्यो विवादास्पद होइन हाम्रो भूमि बेक्कारको अकुपाइ गरेर विवादास्पद बनाएको छ ओलीले संसद्मा भनेका थिएयसमा कोही रिसाउँछ की भनेर डराइँदैन, हामीले अर्घ्येल्याइँ गरेको भए भो ? प्रमुख प्रतिपक्षी दल नेकपा (एमाले)ले पनि प्रधानमन्त्री देउवाको भारत भ्रमणबारे प्रमुख प्रतिपक्षीसँग छलफल नगरेको भन्दै आपत्ति जनाएको छ। प्रधानमन्त्री शेरबहादुर देउवा आजबाट भारत भ्रमणमा जाने समाचार सार्वजनिक भएको छ। संवेदनशील र राष्ट्रिय सहमति हुनुपर्ने महत्वपूर्ण विषयमा मुलुकको सबभन्दा ठूलो र संसद्को प्रमुख प्रतिपक्षी दल नेकपा (एमाले) सँग उहाँले कुनै छलफल र सरोकार राख्नुभएको छैन।एमाले प्रचार विभाग उपप्रमुख विष्णु रिजालले भने, स्वाभाविक रुपमा प्रश्न उठेको छः शेरबहादुर देउवाको यो भ्रमण निजीपारिवारिक हो कि प्रधानमन्त्रीका हैसियतले हुन लागेको हो ? यता भारतीय सेनाका पूर्वमेजर जनरल एवम् नेपाल मामिलाका जानकार अशोककुमार मेहताले प्रधानमन्त्री देउवाको भ्रमणपछाडि नेपालीले कालापानीको इस्यु उठायौं भनेर प्रश्न गर्ने बताउँछन्। तर उनले ईपीजी र सीमा समस्या उठाउन सक्ने भएपनि अहिले सम्भव नभएको बताउँछन्। उनले अन्नपूर्णसँग भने,केहीले ईपीजी र कालापानीको विषय पनि उठ्ला भन्छन्। तर मेरो विचारमा अहिले समय ठिक छैन। अहिले अफ्ठ्यारो कुरा छलफल गर्ने बेला होइन। नेपालको प्रधानमन्त्रीले त्यो कुरा निकाल्नुपर्छ। भ्रमणपछाडि नेपालीले सोध्छ कि तिमीले के भन्यौं? कालापानीको इस्यु उठायौं? नेपाली प्रधानमन्त्रीले ईपीजी र सीमा समस्या उठाउन सक्छ। तर खास बातचिज अहिले हुन सम्भव छैन। तर हुनसक्छ। संघीय संसदको प्रतिनिधिसभा बैठकबाट भारतले अतिक्रमण गरेका लिम्पियाधुरा, लिपुलेक र कालापानी समेटेर नयाँ नक्सा जारी गरेको छ। तत्कालीन केपी शर्मा ओली नेतृत्वको सरकारले लिम्पियाधुरासहित नयाँ नक्सा जारी गरेपछि नयाँ नक्सा कार्यान्वयनमा आएको छ। सन् १८१६ मा सुगौली सन्धिलाई आधार बनाएर त्यसबेला कायम भएको नेपालको क्षेत्रफललाई पहिलोपटक नेपाल सरकारले नक्सामा समेट्न सफल भएको हो। नेपाल सरकारले २०७७ जेठ २ को नीति तथा कार्यक्रममार्फत लिम्पियाधुरासहित नक्सा जारी गर्ने घोषणा गर्यो। मन्त्रिपरिषद्ले जेठ ५ को निर्णयअनुसार जेठ ७ मा नक्सा जारी भयो। पहिलोपटक आफैंले लिम्पियाधुरा समेटेर नयाँ नक्सा जारी गरेपछि नेपालमा उत्साह छायो। नेपालको संविधानको अनुसूची ३ मा रहेको देशको निशान छापमा लिम्पियाधुरा नभएको नक्सा राखिएको थियो। त्यो पनि संविधान संशोधन गर्नुपर्ने भयो। जेठ ३१ मा प्रतिनिधि सभाबाट संविधान संशोधन गर्दै नयाँ नक्सा सर्वसम्मतरूपमा अनुमोदन भयो। सम्पूर्ण पार्टीले एकमत भएर संविधान सम्बोधनका पक्षमा मत जाहेर गरे। प्रतिनिधि सभा र राष्ट्रिय सभाबाट यो सर्वसम्मतरूपमा अनुमोदन भयो। असार ४ मा राष्ट्रपति विद्यादेवी भण्डारीद्धारा संघीय संसद्को धारा अनुमोदनको भएको नयाँ नक्सा प्रमाणीकरण गरिन्। नेपाल राष्ट्र बैंकले चुच्चे नक्सा अंकित एक र दुई रुपैयाँको नयाँ सिक्का चलनचल्तीमा ल्याइसकेको छ।"
नेपालभारत सम्बन्धलाई क्षेत्रीय र अन्तर्राष्ट्रिय परिवर्तनमा राखेर हेर्नुपर्छ,"भारतीय सेनाका पूर्वमेजर जनरल अशोककुमार मेहता नेपाल मामिलाका जानकार मानिन्छन्। नेपाललाई दोस्रो घर मान्ने मेहता नेपालभारत सम्बन्धमा गहिरो रुची राख्छन्। नेपाली भाषा प्रष्ट बोल्न सक्ने मेहता सुरक्षा मामिलाका पनि विज्ञ मानिन्छन्। नेपालका प्रधानमन्त्री शेरबहादुर देउवाको आसन्न भारत भ्रमणलाई नजिकबाट नियालेका मेहता भ्रमणलाई सम्बन्ध सुधारको हिसाबले व्याख्या गर्छन्। नोयडा रामविहारस्थित मेहतासँग उनकै निवासमा नेपाली भाषामा अन्नपूर्ण पोस्ट् डटकमका पत्रकार कमलराज भट्टले गरेको कुराकानी : नेपालका प्रधानमन्त्रीको भारत भ्रमणलाई कसरी लिनुहुन्छ ? प्रधानमन्त्रीको भ्रमण हुँदै गर्दा नेपाल र भारतबीच विभिन्न समस्या छन्। अहिले हाम्रो सम्बन्ध कुन स्थितिमा छ ? म पहिला हालै भएको दुई तीनवटा परिवर्तनबारे चर्चा गर्न चाहन्छु। जियो स्ट्राटेजिक कुरा गर्दा नेपालमा एउटा रिजिम चेञ्ज भयो र सरकार बदली भयो। चाइनाले बेस्सरी बल गरेर स्थापित गरेको नेकपाको सरकार टुट्यो। नेकपा पार्टी पनि टुट्यो। ओली सरकार पनि गयो। यो परिवर्तनको पहिलो कुरा भयो। दोस्रो एमसीसी सम्झौता हो। ओली सरकारले संसदमा पेस गर्यो। जनमत विभाजित भएर पास भयो। यसको चर्चा हुँदा म नेपालमा थिए। नेपालमा दंगा फसाद र प्रदर्शन भयो। नेपालभरीमा यस्तो पोलोराइजेसन कहिले देखेन। चाइना र युएसको एक किसिमको पोक्सी वार चल्यो। चाइना र युएसले डिसइन्फरमेसन क्याम्पेन गरे। पारित नभए द्विपक्षीय सम्बन्धमा परिणाम भोग्नुपर्ने चेतावनी दियो। तर भुल्न नहुने कुरा के हो भने नेपाललाई संयुक्त राष्ट्रसंघमा इन्ट्री गराउन सन् १९५० मा मद्दत गरेको युएसले हो। युएस बाइल्याटरल एडमा पहिलो हो। जापान, युके, इयु, भारत हो। चाइना त पछि आएको हो। जे होस् प्रचण्ड, माधव नेपाल, झलनाथ खनालको अब्जेक्सनलाई एउटा एनएक्चर बनाएर पारित गरियो। मेरो विचारमा यो देउवाजीको व्यक्तिगत जित हो। माओवादी, एकीकृत समाजवादी र जसपाको गठबन्धन सरकारमा भोटलाई म्यानेज गर्नु, संसदमा बहुमत जुटाउनु देउवाजीको जित हो। उहाँको व्यक्तिगत जित हो। मेरो विचारमा आसन्न चुनावमा एमसीसी पारित हुनु एउटा महत्त्वपूर्ण पोजेटिभ म्यासेज हुनेछ। नेपालमाजस्तै श्रीलंकामा पनि युद्ध भयो। एमसीसीमा चाइना र युएसको युद्ध हुँदा चाइनाले जित्यो। नेपालमा अमेरिकाले जित्यो। एमसीसी पारित, ओली सरकारको बहिर्गमन, युक्रेनको युद्ध र दोक्लाम तथा लद्दाखमा भएको तनावले भारतको चाइनासँग बिग्रेको द्विपक्षीय सम्बन्धले परिवर्तन देखा परेको छ। नेपालका निर्माता पृथ्वीनारायण शाहले नेपाललाई दुईटा ढुंगाबीचको तरुल भनेका थिए। अहिले दुईटा ढुंगाको सट्टा तीनवटा ढुंगा भयो। युएस पनि आयो। युएस कहिले गएको थिएन। तर अलि पछाडि भयो। एमसीसी पास भयो। इण्डो प्यासेफिक स्ट्राटेजीको मुख्य धारा आयो। यसले चाइनालाई कन्टेन गर्छ। एमसीसीले चाइनालाई होइन बीआरआईलाई जरुर चेक गर्छ। बीआरआईमा चाइनाले एक पैसा पनि हालेको छैन। ९ वटा करिडोर, रेल्वेलाइन केही भएको छैन। यसरी अहिले भएको यी परिवर्तनलाई समेटेर नेपालभारत द्विपक्षीय सम्बन्धलाई हेर्नुपर्छ। चीनको एउटा हार नेकपा फुटेको, दोस्रो हार एमसीसी हो। चाइनाको हार भारत र युएसको जित भयो। तर पहिलेजस्तो अमेरिकाले भारतको आँखाबाट नेपाललाई हेर्दैन। आजभोलि युएस र भारतको पोलिसी नेपालमा अलग छ। तर मिल्दैजुल्दै गएका छन्। आपसमा क्ल्यास छैन। नेपालले सदैव सम्बन्धमा भारत र चीनको ब्रिज (पुल) भन्थ्यो। तर टु प्लस वानको अवधारण आयो। भारतले यो अवधारणा मानेको छैन। कहिले स्वीकार गरेको छैन। त्यसकारण नेपाल भारत सम्बन्धलाई क्षेत्रीय र अन्तर्राष्ट्रिय परिवर्तनमा राखेर हेर्नुपर्छ। तपाईंको विचारमा भ्रमणमा के एजेण्डामा छलफल हुनुपर्छ, जसले सम्बन्ध राम्रो हुन्छ ? नेपाल र भारतका प्रधानमन्त्रीबीच ६ महिना पहिला कोप सम्मेलन ग्लास्गोमा बैठक भएको थियो। पाँचपटक प्रधानमन्त्री भइसक्नुभएको देउवाले भारतलाई चिन्नुभएको छ। हाम्रो प्रधानमन्त्रीले चिन्नुभएको छ। दुबै नयाँ प्रधानमन्त्री होइन। अनुभवी मान्छे हुन्। बातचितको फोकस इकोनोमी हुनुपर्छ। नेपाली नागरिकको आयआर्जन बढाउने, नेपाली नागरिक विदेशतिर नदर्गुने, आफ्नै देशभित्र काम पाउनेगरी नेपालको आर्थिक समृद्धिमा केन्द्रीत हुनुपर्छ। दुइटै देशको सम्बन्ध,जनताजनताबीचको सम्बन्धको कुरा हुनपर्छ। नेपालमा भारतले निर्माण गरिरहेका हाइड्रो प्रोजेक्टको कुरा उठ्नपर्छ। रक्सौलदेखि अमलेशगंजसम्म पेट्रोलियम पाइपलाइन बनिसकेको छ। जयनगरकुर्था रेलको दुबै प्रधानमन्त्रीले शुभारम्भ गर्दैछन्। रक्सौलकाठमाडौं रेलमार्गको सम्भाव्यता अध्ययन दुई वर्षअघि नै भइसकेको छ। अब डीपीआर कन्भर्ट गर्नेगरी सम्झौता हुनुपर्छ। यसका अलावा एउटा पूर्वी नेपालको धरानसम्म अथवा अन्य ठाउँसम्म पुग्नेगरी भारतबाट पेट्रोलियम पाइपलाइन बनाउने कुरा हुनुपर्छ। कनेक्टिभिटी, एमसीसीबाट भारतको सीमासम्म बन्ने ३४० किलोवाट प्रसारण लाइनको कुरा छ। नेपाल इनर्जी सरप्लस हुन लागेको छ। नेपालले आफ्नो उर्जा भारतलाई बेच्छ। लुम्बिनी, कुशीनगर, बोदगयासहितको कल्चरल बुद्धिस्ट सर्किट, प्रधाधनमन्त्री देउवाजीले भ्रमणमा लामो समय बिताउने काशी विश्वनाथ बनारसको नयाँ करिडोर सर्किट, भैरहवा अन्तर्राष्ट्रिय विमानस्थल, पोखरा विमानस्थलबाट भारतमा सिधा उडान र भारतबाट त्यहाँ उडानको कुरा हुनुपर्छ। कनेक्सटिभिटी, पिपुल टु पिपुल रिलेसन बढेमा द्विपक्षीय सम्बन्ध मजबुद हुन्छ। केहीले ईपीजी र कालापानीको विषय पनि उठ्ला भन्छन्। तर मेरो विचारमा अहिले समय ठिक छैन। अहिले अफ्ठ्यारो कुरा छलफल गर्ने बेला होइन। नेपालको प्रधानमन्त्रीले त्यो कुरा निकाल्नुपर्छ। भ्रमणपछाडि नेपालीले सोध्छ कि तिमीले के भन्यौं? कालापानीको इस्यु उठायौं? नेपाली प्रधानमन्त्रीले ईपीजी र सीमा समस्या उठाउन सक्छ। तर खास बातचिज अहिले हुन सम्भव छैन। तर हुनसक्छ। खुला सीमानाले नेपाल र भारतबीच सुरक्षा चुनौतीहरु बढिरहेका छन्। आधुनिक प्रविधि प्रयोग गरेर पनि अपराधहरु भइरहेका छन्। तपाई सुरक्षा मामिलाको जानकारको हैसियतले यसलाई कसरी नियन्त्रण गर्न सकिन्छ? साइबर सेक्युरिटीमा भारतले काफी प्रगति गरेको छ। सिक्दैछ। हाम्रो मिलिट्ररी टु मिलिट्ररी सम्बन्ध छ। ४० हजार मान्छे इण्डियन आर्मीमा छ। मिलिट्री एक्सचेञ्ज हुन्छ। सूर्यकिरण मार्च हुन्छ। युएन मिसनमा नेपाली फौजले कमाल गरेको छ। प्रविधिमार्फत सीमा हुने अपराध रोक्न नेपाल र भारतबीच आर्म साइबर सेक्युरिटी सम्झौता हुनपर्छ। ट्रेनिङको काम हुनुपर्छ। आजभोलि एडभान्स टेक्नोलोजीले शक्ति राष्ट्रलाई पनि आच्छु आच्छु पारेको छ। युक्रेनको युद्ध ३६औं दिनमा चलिरहेको छ। लडाईंमा एउटा सुपर पावर र नन सुपर पावरबीच टेक्नोलोजीको पनि लडाईं छ। त्यसैले टेक्नोलोजी र साइबर सेक्युरिटीमा नेपाल र भारतबीच सहकार्य हुनुपर्छ। युक्रेनमा नेपालले भारतभन्दा फरक धारणा राखेको छ। यसलाई तपाईंले कसरी हेर्नुहुन्छ? युक्रेन मामिलामा नेपालले लिएको पोजिसन एकदम ठिक छ। रसियाको विरोध भारतले गर्न सकेन त्यसको बेग्लै कारण छ। क्रिमियामा २०१४ मा नेपालले तटस्थ बसेको थियो। यसपटक युक्रेनको पक्षमा भोट गरेर नेपालले बहुत बहादुरी देखायो। कुटनीतिकको एक राम्रो कदम हो। नेपालमा चुनावहरु हुँदैछन्। नेपालको राजनीतिमा गहिरो रुची राख्ने तपाईंको नजरमा सिनारियो कस्तो देखिन्छ? स्थानीय तहमा ९० प्रतिशत जितेको, केन्द्रमा पनि दुईतिहाइ बहुमत र प्रदेशमा पनि ६ वटा प्रदेशमा सरकार बनाउनेगरी नेपालको इतिहासमा कहिल्यै नभएको नेकपाले पाएको दुईतिहाइ बहुमत पाउने स्थिति आउन गाह्रो छ। स्थानीय तह निर्वाचनले कुन दल बहुमतमा आउने र सरकार बनाउने भन्ने संघीय निर्वाचनको ट्रेण्ड देखाउँछ। एमालेले राम्रै ल्याउने देखिन्छ। नेपाली कांग्रेसले एमसीसीले गर्दा आफ्नो पोजिशन अगाडि बढाएको छ। यी दुईटा पार्टीबीचमा प्रतिस्पर्धा हुन्छ। माओवादी र जसपा तेस्रो र चौथोमा आउँछ। प्रचण्ड र झलनाथ खनाल यताउता हुन्छ। नेपालका कम्युनिस्ट नेताहरु चीन गइरहेका छन्। वाम एकताको सम्भावना कति देख्नुहुन्छ? चाइनाले बेसिकल्ली प्रयास गर्छ। चाइनाले धेरै लगानी गरिसकेको छ। वाङ यीले रिसाएको मान्छेजस्तो के के भनेर गए? एमसीसी हारेको, नेकपा फुटेको कुरा छ। चाइना सुपर पावर हो। पुरानो चाइना छैन। नयाँ चाइना हो। नयाँ चाइनाले आफ्नो हार स्वीकार गर्दैन। चाइनाले लोकल र नेसनल इलेक्सनमा धेरै जोर गर्छ। पैसा चुनावमा हाल्छ। नेसनल इलेक्सनमा हाल्छ। चाइनाले अरु देशलाई लेक्चर गर्छ नट इन्टरफेयर्न्स अफ इन्टरनल अफियर्स। अरु देशको आन्तरिक मामिला, राजनीतिमा दखल नदिने। तर चाइना आफैं इन्टरफेयर गर्ने। जति काम चिनियाँ राजदूत होउ यान्छीले नेपालमा गर्यो, कता दायाँ, कता बायाँ, होल कुटनीतिको कुरा नमानेर, ठाउँ ठाउँमा इन्टरफेयर गरेको चाइना हो। चाइनाले यो भन्नु अर्को देशलाई सन्देश दिने सिकाउने चीनले पहिला आफै आन्तरिक हस्तक्षेप छोड्नुपर्छ। नेपालमा इन्टरनल अफेयरमा अरु बढ्छ। २०१५ को नाकाबन्दीपछि भारतले माइक्रो म्यानेजमेन्ट र एजेन्सीमा छोड्नुपर्छ। भारतले छोड्यो, चाइना छिर्यो। भारतलाई यसको लाभ भयो। मेरो विचारमा अर्को चुनावलाई हेर्नुपर्छ। अहिले कुन पार्टी नम्बर वान हुन्छ भन्न सकिन्न। अन्तिममा नेपालका प्रधानमन्त्रीको भ्रमणले नेपालभारत सम्बन्ध कहाँ पुग्छ? के सन्देश दिन्छ? देउवाजीको सरकार एक किसिमको अन्तरिम सरकार हो। ओली सरकारलाई सर्वोच्च अदालतले फलिदिएपछि कांग्रेस सभापति देउवा प्रधानमन्त्री बने। यो एक अन्युजल कुरा हो। नर्मल कुरा होइन। सरकार पनि लेफ्ट राइट एलाइन्स बनेको छ। सबैको उद्देश्य ओलीलाई हटाउने छ। नेपालभारत कहाँ पुग्छ भन्ने २०२३ मा पिक्चर स्पष्ट हुन्छ। अहिले अन्तरिम सरकार हो। अगाडि द्विपक्षीय सम्बन्ध २०२३ मा स्पष्ट पिक्चर देखिनेछ।"
मुस्ताङको घरपझोङ गाउँपालिकामा अध्यक्ष उठ्ने लालचनको घोषणा,"जोमसोम : मुस्ताङको घरपझोङ२ मार्फा निवासी युवा नेता दिपक लालचनले आसन्न स्थानीय तह निर्वाचनमा घरपझोङ गाउँपालिकाको अध्यक्षमा उठ्ने घोषणा गरेका छन् । नेकपा एमाले मुस्ताङको सातौं जिल्ला अधिवेसन सकिए लगत्तै उनले अध्यक्ष लड्ने बताएका हुन् । उनी एमाले मुस्ताङ वडा कमिटी संयोजक हुन् । संघीयताको दोस्रो कार्यकालका लागि हुने स्थानीय तह निर्वाचनमा आफू सबै हिसावले सक्षम रहेको र पार्टीले टिकट दिएमा अध्यक्षमा चुनाव लड्ने उनको भनाइ छ । स्थानीय तह सञ्चालन ऐनकार्यविधि ज्ञान र तहको विकासको लागि आफूले निर्वाचन जितेको खण्डमा जनताप्रति सदैव समर्पित भएर लाग्ने प्रतिवद्धता समेत जनाए । उनले भने, 'म पनि अध्यक्ष पदको एक सम्भावित उम्मेदवार हुँ । पार्टीले सर्वसम्मत विश्वास गरेमा म त्यो पदमा मेरो दावी छ भन्ने हो । तर, पार्टी निर्णय सर्वोपरी हुने भएकाले पार्टीले जस्तो सुकै निर्णय गरेपनि आफूले अपवाद गर्दिन ।'"
असाधारण ढंगले एमालेमा जनसागर ओर्लियो : ओली,"काठमाडौं : नेकपा एमालेका अध्यक्ष केपी शर्मा ओलीले एमालेमा असाधारण ढंगले जनसागर ओर्लीएको बताएका छन् । जन सांस्कृतिक महासंघको कार्यक्रमलाई सम्बोधन गर्दै अध्यक्ष ओली देशको सार्वभौम सत्ताको रक्षा गर्न जनसागर ओर्लिएको बताए। उनले भने, 'एमालेमा असाधारण ढंगले जनसागर ओर्लीएको छ । हामीले आश्वासन दिदैनौं । देशको सार्वभौम सत्ताको रक्षा गर्ने लहर हो । विकासको अभियान अघि बढाउने लहर हो । भौगोलिक अखण्डताको रक्षा गर्ने लहर हो । संविधान र लोकतन्त्रको रक्षा गर्ने लहर हो ।'"
नेपालबाट ४ वर्षपछि प्रधानमन्त्री भारत भ्रमणमा,"काठमाडौं : प्रधानमन्त्री शेरबहादुर देउवा शुक्रबार भारत भ्रमणमा जाँदै छन्। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणा स्वीकार गरी नयाँ दिल्ली जान लागेका हुन्। नेपालबाट प्रधानमन्त्रीस्तरको भारत भ्रमण यो चार वर्षपछि हो। यसअघि केपी शर्मा ओली प्रधानमन्त्री हुँदा भारत गएका थिए। भारतीय प्रधानमन्त्री मोदी पनि नेपाल आएका थिए। पूर्वराजदूत नीलाम्बर आचार्य यो भ्रमण उच्चस्तरको भएकाले नेपाल र भारतबीचका समस्या समाधान खोज्न महत्वपूर्ण हुने बताउँछन्। यो भ्रमण महत्वपूर्ण छ, पूर्वराजदूत आचार्य भन्छन्, भारत हाम्रो विकासको साझेदार पनि हो। भारतसँग विकास समृद्धिका लागि थप लगानी बढाउनुपर्छ। पूर्वराजदूत डा दिनेश भट्टराई नेपाल र भारतबीच व्यापक, गहिरो, विशाल र बहुआयामिक सम्बन्ध रहेको बताउँछन्। एउटै भ्रमणमा सबै विषय उठान हुन नसक्ने भएकाले प्राथमिकताको आधार बनाएर वार्ता गर्नुपर्ने डा भट्टराई सुझाउँछन्। नेपालभारत सम्बन्ध लामो छ। व्यापक छ। गहिरो छ। विशाल बहुआयामिक छ र आफ्नै किसिमको छ, पूर्वराजदूत डा भट्टराई भन्छन्, त्यो सम्बन्धलाई अझ मजबुत बनाउँदै लैजानुपर्छ। यो भ्रमण आपसी विश्वास र सहमतिको वातावरण बनाउन केन्द्रित हुने उनको अनुमान छ। एउटै भ्रमणमा सबै कुरा खोज्न पनि नहुने उनी बताउँछन्। उनका अनुसार विगतका सम्झौता अघि बढाउने विषयमा पनि ध्यान जानुपर्छ। प्रधानमन्त्रीको एउटै भ्रमणबाट सबै कुरा खोज्नु हुँदैन। प्राथमिकता बनाएर जानुपर्छ, उनी भन्छन्। भारत नेपालको असल छिमेकी र दुःखसुखको मित्र भएको उनको भनाइ छ। नेपालले मात्रै एजेन्डा बनाएर नहुने भएकाले त्यसमा भारतको सहमति र चासो हुनुपर्ने उनी बताउँछन्। सरकारले पनि यही कुरा गर्छु भनेको छैन। विषय त धेरै छन्, उनी भन्छन्, तर वार्ता, सहमति त भारतसँग गर्ने हो। एकोहोरो गरेर मात्रै पनि हँुदैन। कुनै पनि विषयमा छलफल र वार्ता गर्न दुवै देश इच्छुक हुनुपर्छ। पूर्वराजदूत लोकराज बराल भने प्रधानमन्त्रीको यो भ्रमण सद्भाव यात्रा मात्रै भएको बताउँछन्। जसकारण ठूला अपेक्षा राख्नु उचित नहुने पूर्वराजदूत बरालको भनाइ छ। एजेन्डा धेरै भए पनि सद्भाव यात्रामा ती समस्या सुल्झने सम्भावना नरहेको बरालको ठम्याइ छ। यो भ्रमण सद्भाव यात्रा हो। यसले वातावरण बनाउन सक्ला। त्योभन्दा ठूला विषयमा केही हुन्छ भन्ने मलाई लाग्दैन, उनी भन्छन्, एक दिन गरेर हुन्छ। फेरि प्रधानमन्त्री त वातावरण मात्रै त हो नि बनाउने। कुनै पनि प्रक्रियामै नहालिएका विषयमा छलफल र वार्ता होला वा सम्झौता नै होला भनेर सोच्नु उपयुक्त नहुने उनी बताउँछन्। नेपाल र भारतबीच लामो समयदेखि थाती रहेको प्रबुद्ध व्यक्ति समूह (ईपीजी) प्रतिवेदनको विषय उठान गर्नुपर्ने विज्ञको सुझाव छ। पूर्वराजदूत आचार्य उक्त प्रतिवेदन थन्किरहेको सुनाउँछन्। ईपीजी सदस्यसमेत रहेका आचार्य मित्रराष्ट्रबीच अप्ठ्याराहरू राखिरहनु नहुने बताउँछन्। ईपीजी प्रतिवेदन थन्किएको छ। सीमा समस्या छन्। यी विषय एकैचोटी समाधान हुन्छ भन्ने छैन। तर, समाधानको खोज्नुपर्छ, उनी भन्छन्। पूर्वराजदूत दीपकुमार उपाध्याय यो प्रतिवेदन बुझ्नै आनाकानी हुनु ठीक नभएको बताउँछन्। यति दुःख गरेर दुवै देशका विज्ञले तयार पारेको प्रतिवेदन त बुझ्नु पर्यो नि, पूर्वराजदूत उपाध्याय भन्छन्, कार्यान्वयन गर्नेनगर्ने भन्ने विषय त बुझेपछि पनि त होला नि ! नेपालका अपेक्षाहरू भ्रमणका क्रममा स्पष्ट राख्नुपर्ने उनी बताउँछन्। समयको सदुपयोग गर्नुपर्यो। यो समय देउवाका लागि भोलि नआउन सक्छ। मोदीका लागि पनि, उनी भन्छन्, दुबै पक्षले यो भ्रमण उपलब्धि मुलुक बनाउन पहल गर्नुपर्छ। हामीले उठान गर्नुपर्यो। पानी उपयोग र सीमा समस्याको विषयलाई गम्भीर रूपमा लिएर समाधान गर्नुपर्ने उनको भनाइ छ। अरू विषय सहज रूपमा नै समाधान गर्न सकिन्छ, उनी भन्छन्, पानी उपयोग र सीमा समस्या नै प्रमुख विषय हो। नेपालसँगको सम्बन्ध बिगारेर भारतलाई फाइदा नहुने उनको टिप्पणी छ। सुस्ता र कालापानीमा सीमा समस्या रहेको दुबै देशले स्वीकारिसकेकाले त्यो समस्या समाधान गर्न पनि दुवै देश अग्रसर हुनुपर्ने उनको भनाइ छ। भारत र बंगलादेशबीचको सम्बन्धमा आपसमा बसेर समाधान गरेको उदाहरण दिँदै पूर्व राजदूत उपाध्याय भन्छन्, समस्या राखेर होइन, समाधान गरेर भारतलाई फाइदा हुन्छ, उसको उचाइ बढ्छ। भारत र बंगलादेशबीच पनि सीमा समस्या थियो तर दुवै मिलेर समाधान गरे, हाम्रो सीमा पनि समस्या समाधान गर्नुपर्छ। भारतले सीमामा सडक, तटबन्ध बनाएर पानीको प्राकृतिक बहावलाई छेक्ने कामलगायत समस्या समाधानमा जोड दिनुपर्ने उनी बताउँछन्। पानीको उपयोग गर्न सके भारत र नेपाल दुवैलाई फाइदा हुनेतर्फ ध्यान जानुपर्ने उनको भनाइ छ। पूर्वाधार विकास, जलस्रोत, पर्यटनलगायत विषयमा लगानी बढाउन ध्यान दिनुपर्ने पूर्वराजदूत आचार्य बताउँछन्। भारतमा लामो समय राजदूत भएर बसेका आचार्य नेपालले नयाँ ढंगबाट भ्रमणको सुरुवात गर्नुपर्ने बताउँछन्। पुरानो शैली दोहोर्याउने होइन। विकासका निम्ति अन्य देशसँग सम्बन्ध राख्दा, नेपालको विकास हुँदा त्यसबाट भारतलाई नै फाइदा हुन्छ। भाषा, भूगोललगायत कारण भारतसँग नेपालको सहज पहुँच रहेको अवस्थामा भारतले नेपालभारत सम्बन्धमा अन्य सम्बन्धका कारण नराम्रो प्रभाव पार्छ कि भनेर सोच्ने कुरा हुँदैन। चीनका स्टेट काउन्सिलर तथा विदेशमन्त्री वाङ यी नेपाल भ्रमणमा आएर आइतबार बेङजिङ फर्किएका थिए। भारतलाई नेपालमा चीनको गतिविधिप्रति बढी चासो हुन्छ। यो विषय पनि भेटका क्रममा उठ्न सक्ने जानकार बताउँछन्। आचार्य भन्छन्, छिमेकी राष्ट्रहरूसँग सम्बन्ध सुधारका विषयवस्तुले प्राथमिकता पाउने र गत साता चिनियाँ विदेशमन्त्रीको भ्रमण र देउवाको भारत भ्रमण दुवैलाई त्यही सिलसिलाको निरन्तरताका रूपमा हेरिनुपर्छ। सीमासम्बन्धी विवादको चर्चा पनि प्रधानमन्त्रीले राख्ने कुरा भएको परराष्ट्र मन्त्रालयकी प्रवक्ता सेवा लम्साल बताउँछिन्। भन्छिन्, त्यस्तो ठोस एजेन्डा छैनन्। प्रधानमन्त्रीले भेटघाटकै क्रममा के विषय निकाल्नुहुन्छ त्यसले प्रभाव पार्ने हो। यद्यपि सीमासम्बन्धी समस्याले प्राथमिकता पाउन सक्छ भन्ने हो। ओली नेतृत्वको सरकारले जारी गरेको नेपालको राजनीतिक तथा प्रशासनिक चुच्चे नक्सामा कालापानी, लिपुलेक र लिम्पियाधुरा क्षेत्र समेटिएको थियो। त्यसपछि नेपालभारत सम्बन्धमा केही चिसोपन देखिएको थियो। प्रधानमन्त्रीको भारत भ्रमणका विषयमा बिहीबार बसेको गठबन्धन दलको बैठकमा चर्चा भएको थियो। बैठकमा सहभागी भएका एक नेताका अनुसार बैठकमा पूर्वप्रधानमन्त्रीद्वय पुष्पकमल दाहाल र झलनाथ खनालले भारत भ्रमणमा केके एजेन्डा पेस हुन्छन् ? भनेर प्रधानमन्त्रीलाई प्रश्न गरेका थिए। जवाफमा प्रधानमन्त्रीले प्रतिक्रिया दिँदै भने, अहिले त्यस्तो एजेन्डा बोकेर जान लागेको भ्रमण होइन। सबैभन्दा नजिकको छिमेकी देशसँग सौहार्दता र सद्भावका साथ भेटघाट हुन्छ। भेटका क्रममा विभिन्न विषय उठ्न सक्छन्। यद्यपि कुनै पनि छिमेकी देशलाई चिड्याउने उद्देश्य हामीले बोक्न हुँदैन। प्रधानमन्त्री देउवा नेपाली समयअनुसार शुक्रबार अपराह्न २ः३५ बजे दिल्लीस्थित इन्दिरा गान्धी अन्तर्राष्ट्रिय विमानस्थल पुग्ने कार्यक्रम छ। त्यहाँ मन्त्रीस्तरका नेताले स्वागत गर्नेछन्। शुक्रबारै ४ः१५ मा भारतका विदेशमन्त्री डा एस जयशंकरले भेट गर्ने तालिका भारतीय विदेश मन्त्रालयले सार्वजनिक गरेको छ। मोदीसँग प्रधानमन्त्री देउवा र प्रतिनिधिमण्डलस्तरीय वार्ता शनिबार बिहान १०ः५५ मा तय गरिएको छ। वार्ता हैदराबाद हाउसमा हुने जनाइएको छ। प्रधानमन्त्रीसँग ३३ जना रहेको रेस्ट्रिक्टेड बैठक हुनेछ। प्रतिनिधिमण्डलस्तरीय वार्तामा प्रधानमन्त्रीसहित दुवै देशका मन्त्री र सचिवस्तरीय टोली हुनेछ। देउवा र मोदीले मध्याह्न १२ बजे जनकपुरजयनगर रेलवे शुभारम्भ गर्नेछन्। नेपालमा भूकम्पपछि भारतको सहयोगमा निर्माण गरिएका स्वास्थ्य चौकीको उद्घाटन गर्ने पनि कार्यक्रम छ। लगत्तै दुवै देशका प्रधानमन्त्रीले संयुक्त पत्रकार सम्मेलन गर्नेछन्। शनिबार साढे ४ मा प्रधानमन्त्री देउवा र भारतीय उपराष्ट्रपति बैंकाय नायडुसँग शिष्टाचार भेट हुनेछ। देउवा आइतबार बिहान ९ बजे विशेष जहाजबाट बनारस वाराणसी पुग्नेछन्। त्यहाँ उनलाई उत्तर प्रदेशका मुख्यमन्त्री योगी आदित्यनाथले स्वागत गर्ने कार्यक्रम छ। उनले प्रधानमन्त्री देउवा लगायतको विशिष्ट टोलीलाई दिवा भोजको कार्यक्रम आयोजना गर्नेछन्। देउवाले काशी विश्वनाथ मन्दिर र पशुपतिनाथ मन्दिर दर्शनसँगै नेपाली धर्मशाला भ्रमण गर्नेछन्। प्रधानमन्त्री देउवा बनारसबाट सवा ४ बजे दिल्ली पुगेर स्वदेश फर्किने कार्यक्रम बनेको छ। देउवासँग भारतका सुरक्षा सल्लाहकारले पनि भेट्ने कार्यक्रम रहेको बालुवाटार स्रोत बताउँछ। प्रधानमन्त्री शेरबहादुर देउवाको भारत भ्रमणमा सहभागी हुन प्रधानमन्त्रीसहित परराष्ट्र, ऊर्जा, कृषि र स्वास्थ्यमन्त्री सहभागी हुने भएका छन्। नेपालमा प्रधानमन्त्री नियुक्त भएपछि भारत भ्रमणमा जाने प्रचलन देखिन्छ। प्रधानमन्त्रीको पहिलो विदेश यात्रा नै भारत हुन्छ। यो प्रचलन २००७ सालमा सुरु भएको देखिन्छ। त्यति बेला प्रधानमन्त्री मोहनशमशेर भारत गएका थिए। २०६२६३ को आन्दोलनपछि भने चलन ब्रेक भयो। गणतन्त्र नेपालका पहिलो प्रधानमन्त्री पुष्पकमल दाहालले पहिलो विदेश भ्रमण चीनबाट सुरु गरेका थिए। यद्यपि दाहालले चीनबाट फर्केलगत्तै आफ्नो औपचारिक भ्रमण भने भारतमै हुने बताएका थिए। उनी ओलम्पिक समारोहमा सहभागी हुन चीन पुगेका थिए। झलनाथ खनालले प्रधानमन्त्री भएका बेला विदेश भ्रमण कम्बोडियाबाट सुरु गरेका थिए। भारतबाट विदेश भ्रमण सुरु नभए सरकार प्रमुखको भारतसँग सम्बन्ध राम्रो नहुने रूपमा पनि विश्लेषण गर्ने गरिन्छ। यो भ्रमण उच्चस्तरको भएकाले नेपाल र भारतबीचका समस्याको समाधान खोज्न महत्वपूर्ण हुनेछ। भारत हाम्रो विकास साझेदार पनि हो। भारतसँग विकास समृद्धिका लागि थप लगानी बढाउनुपर्छ। नीलाम्बर आचार्य, पूर्वराजदूत नेपालभारत सम्बन्ध लामो छ। व्यापक छ। गहिरो छ। विशाल बहुआयामिक छ र आफ्नै किसिमको छ। त्यो सम्बन्धलाई अझ मजबुत बनाउँदै लैजानुपर्छ। डा दिनेश भट्टराई, पूर्वराजदूत यो भ्रमण सद्भाव यात्रा हो। यसले वातावरण बनाउन सक्ला। त्योभन्दा ठूला विषयमा केही हुन्छ भन्ने मलाई लाग्दैन। लोकराज बराल, पूर्वराजदूत नेपालका अपेक्षाहरू भ्रमणका क्रममा स्पष्ट राख्नुपर्छ। समयको सदुपयोग गर्नुपर्यो। दुवै देशले यो भ्रमण उपलब्धिमूलक बनाउन पहल गर्नुपर्छ। दीपकुमार उपाध्याय, पूर्वराजदूत त्यस्तो ठोस एजेन्डा छैनन्। प्रधानमन्त्रीले भेटघाटकै क्रममा के विषय निकाल्नुहुन्छ, त्यसले प्रभाव पार्ने हो। यद्यपि, सीमासम्बन्धी समस्याले प्राथमिकता पाउन सक्छ भन्ने हो। सेवा लम्साल, प्रवक्ता, परराष्ट्र मन्त्रालय"
आवश्यकता र प्राथमिकताका आधारमा चुनावी तालमेल : अध्यक्ष लिङ्देन,"उदयपुर : राप्रपाका अध्यक्ष राजेन्द्र लिङ्देनले स्थानीय आवश्यकता र प्राथामिकताका आधारमा चुनावी तालमेल हुन सक्ने बताएका छन्। स्थानीय तहको निर्वाचनलाई लक्षित गरी पार्टीले सदरमुकाम गाइघाटमा आयोजना गरेको जनसभालाई सम्बोधन गर्न शुक्रबार आईपुगेका अध्यक्ष लिङ्देनले पत्रकारसँगको भेटघाटमा यस्तो बताएका हुन्। उनले स्थानीय आवश्यकता र औचित्यका आधारमा प्राथामिकता निर्धारण गरी चुनावी अभियानामा जान सकिने बताए। यधिप चुनावी गठबन्धन गर्ने अहिले पार्टीको त्यस्तो आधिकारिक निर्णय भईनसकेको उनले बताए। हामी भुगोल केन्द्रित अभियानमा छौ, त्यहीँ भएर उदयपुर आईपुगेका छौ, उनले भने, यहाँको वस्तुगत अवस्था गहन ढंगले अध्ययन र विश्लेषण गर्छौ र नेता कार्यकर्ताको भावना बुझेर तालेमल गर्न सक्छौ। अघिल्लो स्थानीय तहको निर्वाचनमा देशभर ४० प्रतिशत ठाउँमा हाम्रा उम्मेदवार रहे, अध्यक्ष लिङ्देनले भने, यो पटक सबै ठाउँमा हाम्रो उम्मेदवार रहन्छ। उनले थपे, सकेसम्म कसैसँगै तालमेल नगरी एकल उमेदवारी दिने सोचमा छौ, यसले आगामी दिनमा हाम्रो कार्यादेश पनि बन्छ, यदि त्यसो नभई गठबन्धन भए समझदारीमा उम्मेदवार हुन्छन्। संघीय सांसदसमेत रहेका अध्यक्ष लिङ्देनले भने, जसरी सिंहदरवारको अधिकार गाउँमा पुगेको छ, त्यसरी नै त्यहाँको विकृति, विसंगती तल्लो तहसम्म पुगेको छ। अघिकार भित्रिएसँगै स्थानीय तहमा भ्रष्टचारहरु संस्थागत हुन थालेकाले राप्रपाले भ्रष्टचारको विरुद्ध र सुशासनको पंक्षमा अभियान सुरु गरेको उनले स्पष्ट पारे। उनले आगामी स्थानीय तहको निर्वाचनमा राप्रपाबाट विजयी भएका ठाउँमा १२ कक्षासम्म नि:शुल्क र गुणस्तरिय शिक्षा प्रदान गरिने, प्रत्येक नागरिकलाई आधारभूत स्वास्थ्य सेवामा पहुँच पुर्याउने, कृषि पेसालाई रोजगारमा जोड्ने, उत्पादित बस्तुको बजारिकरण गर्ने योजना रहेको बताए। अध्यक्ष लिङ्देनले अस्पताल पुर्याइएका विरामीको उपचारमा लापरवाही हुन नदिन र कोही पनि उपचार नै नपाई मृत्यु नहोस भन्नका लागि त्यहीँ किसिमको व्यवस्था गर्ने योजना रहेको बताए। उनले जेष्ठ नागरिकलाई कम्तिमा महिनामा एक पटक घरमै पुगेर स्वास्थ्य सेवा उपलब्ध गराउने गरी कार्यक्रम अघि बढाईने बताए। उनले नेपाली जनताले अहिले संसदमा रहेका ठूला दलको विकल्प खोजी गरेकाले त्यो विकल्पमा राप्रपा सक्षम रहेको स्पष्ट पारे। खर्चिलो निर्वाचन प्रकृयातर्फ लक्षित गर्दै भने, आर्थिक अवस्था कमजोर भएका सामान्य नेता कार्यकर्ता निर्वाचनमा उठ्न नसक्ने अवस्था भएकाले असमान किसिमको यस्तो व्यवस्था खारेजी गर्नुपर्छ। पत्रकार भेटघाट पछि आयोजित जनसभामा राप्रपाका अध्यक्ष लिङ्देन, पुर्वमन्त्री तथा पार्टीका वरिष्ठ नेता हरिबहादुर बस्नेत, उपाध्यक्ष विक्रम पाण्डे, प्रवक्ता ज्ञानेन्द्र शाही, १ नम्बर प्रदेशका अध्यक्ष राम थापा, केन्द्रीय सदस्य रामकुमार सुब्बा लगायतले सम्बोधन गरेको जिल्ला अध्यक्ष धुब्र रायमाझीले बताए। उनले जनसभामा ठूलो संख्यामा पार्टी प्रवेश गरेको बताए।"
एमालेको प्रश्न : देउवाको भ्रमण निजी हो कि प्रधानमन्त्रीका हैसियतले ?,"काठमाडौं : प्रमुख प्रतिपक्षी दल नेकपा (एमाले)ले प्रधानमन्त्री शेरबहादुर देउवाको भारत भ्रमणको विषयमा प्रश्न उठाएको छ। पाँचौं पटक प्रधानमन्त्री भएपछि देउवा भारतीय समकक्षी नरेन्द्र मोदीको निमन्त्रणामा शुक्रबार नयाँ दिल्ली जान लागेका हुन्। प्रधानमन्त्री देउवाको भारत भ्रमणबारे प्रमुख प्रतिपक्षीसँग छलफल नै नगरिएको भन्दै एमाले प्रचार विभाग उपप्रमुख विष्णु रिजालले आपत्ति जनाएका छन्। उनले संसद्को प्रमुख प्रतिपक्षी दल नेकपा (एमाले) सँग देउवाले कुनै छलफल र सरोकार नराखेको भन्दै आपत्ति जनाएका हुन्। प्रधानमन्त्री शेरबहादुर देउवा आजबाट भारत भ्रमणमा जाने समाचार सार्वजनिक भएको छ। उनले भने, संवेदनशील र राष्ट्रिय सहमति हुनुपर्ने महत्वपूर्ण विषयमा मुलुकको सबभन्दा ठूलो र संसद्को प्रमुख प्रतिपक्षी दल नेकपा (एमाले) सँग उहाँले कुनै छलफल र सरोकार राख्नुभएको छैन। रिजालले देउवाको यो भ्रमण निजी हो कि प्रधानमन्त्रीका हैसियतले भन्दै प्रश्न गरे। उनले भने, स्वाभाविक रुपमा प्रश्न उठेको छः शेरबहादुर देउवाको यो भ्रमण निजीपारिवारिक हो कि प्रधानमन्त्रीका हैसियतले हुन लागेको हो ? यता बिहीबार बसेको सत्ता गठबन्धनको बैठकमा समेत प्रधानमन्त्रीको भ्रमणबारे प्रश्न उठेको थियो। बैठकमा सहभागी भएका एक नेताका अनुसार बैठकमा पूर्वप्रधानमन्त्रीद्वय पुष्पकमल दाहाल र झलनाथ खनालले भारत भ्रमणमा केके एजेन्डा पेस हुन्छन् ? भनेर प्रधानमन्त्रीलाई प्रश्न गरेका थिए। जवाफमा प्रधानमन्त्रीले प्रतिक्रिया दिँदै भने, अहिले त्यस्तो एजेन्डा बोकेर जान लागेको भ्रमण होइन। सबैभन्दा नजिकको छिमेकी देशसँग सौहार्दता र सद्भावका साथ भेटघाट हुन्छ। भेटका क्रममा विभिन्न विषय उठ्न सक्छन्। यद्यपि कुनै पनि छिमेकी देशलाई चिड्याउने उद्देश्य हामीले बोक्न हुँदैन। नेपालबाट प्रधानमन्त्रीस्तरको भारत भ्रमण यो चार वर्षपछि हो। यसअघि केपी शर्मा ओली प्रधानमन्त्री हुँदा भारत गएका थिए।"
यसरी गर्दैछ दिल्लीले प्रधानमन्त्री देउवाको स्वागत (तस्बिरसहित),"नयाँ दिल्लीः भारतले प्रधानमन्त्री शेरबहादुर देउवाको भव्य स्वागतको तयारी गरेको छ । इन्दीरागान्धी अन्तर्राष्ट्रिय विमानस्थलदेखि प्रधानमन्त्री देउवा बस्ने चाणक्यपुरीस्थित होटल आटिसी मोर्यसम्म स्वागतको भव्य तयारी गरेको हो । विमानस्थलदेखि होटेलसम्मको सडकमा नेपाल र भारतको झण्डा, प्रधानमन्त्री देउवा र भारतीय प्रधानमन्त्री नरेन्द्र मोदीको संयुक्त फोटो टाँगिएको छ । प्रधानमन्त्री देउवा भारतीय प्रधानमन्त्री नरेन्द्र मोदीको निमन्त्रणामा शुक्रबार नयाँ दिल्ली आउँदैछन्। ५० सदस्यीय टोलीको नेतृत्व गर्दै प्रधानमन्त्री देउवा भारतको औपचारिक भ्रमणमा आउन लागेका हुन्। प्रधानमन्त्रीका साथमा उनकी पत्नी डा आरजु राणा देउवालगायत परराष्ट्रमन्त्री डा नारायण खड्काकासाथै अन्य वरिष्ठ मन्त्री, सचिव र अधिकारी सहभागी छन्। उक्त भ्रमणले नेपाल र भारतबीचको बहुआयामिक, सदियौं पुरानो र सौहार्दपूर्ण सम्बन्धलाई थप प्रगाढ बनाउने विश्वास लिएको छ। नेपालबाट प्रधानमन्त्रीस्तरको भारत भ्रमण यो चार वर्षपछि भएको हो।"
देशभर पेट्रोलियम पदार्थको बिक्रीवितरणमा अवरोध,काठमाडौंः अत्यावश्यक सूचीमा राखिएको पेट्रोलियम पदार्थको बिक्री वितरणमा व्यवसायीहरुले अवरोध सृजना गरेका छन्। नेपाल आयल निगमले आफ्नो घाटा कम गर्न पेट्रोलियम पदार्थको भाउ बढाएसँगै विक्रेता कमिसन नबढाउने निर्णय गरेपछि व्यवसायीहरुले पेट्रोलियम पदार्थको लोडअनलोड ठप्प पारेको हो । राष्ट्रिय पेट्रोलियम व्यवसाय संस्थागत समन्वय समितिले शुक्रबारदेखि अत्यावश्यक पेट्रोलियम पदार्थको लोडअनलोड ठप्प पारेको हो । नेपाल पेट्रोलियम डिलर एसोसिएसनले सरकारले तत्काल आफूहरूको माग पूरा नगरे भोलिदेखि बिक्रीनै बन्द गर्ने चेतावनी दिएको छ।पेट्रोलियम व्यवसायीले ढुवानी ठप्प पारेर आन्दोलन सुरु गरेपछि मुलुकभर इन्धनको अभाव हुन थालेको हो । ढुवानी रोक्दै निगमको डिपोबाटसमेत इन्धन उठाउन छाडेर व्यवसायीले अनिश्चितकालीन आन्दोलन सुरु गरेसँगै अधिकांश पम्पहरु बन्द हुने अवस्थामा पुगेका छन्। पेट्रोलियम पदार्थ (इन्धन)मा मूल्यवृद्धि गरिए पनि नेपाल आयल निगमले कमिसन रकम तथा ढुवानी भाडा नबढाएको भनेर व्यवसायीले आन्दोलन सुरु गरेका हुन् ।
विराटनगरमा अन्तर्राष्ट्रिय व्यापार मेला सुरु,"विराटनगर : विराटनगरमा ९ दिने अन्तर्राष्ट्रिय व्यापार मेला (ट्रेड एक्सपो२०२२) शुक्रबारदेखि सुरु भएको छ। मोरङ व्यापार संघको आयोजनामा विराटनगर महानगरपालिका२ स्थित शंकरपुरमा सुरु भएको मेलाको उद्घाटन संस्कृति, पर्यटन तथा नागरिक उड्डयनमन्त्री प्रेमबहादुर आलेले गरेका हुन्। संघका अनुसार आगामी वैशाख २६ गतेसम्म सञ्चालन हुने मेलामा आद्यौगिकदेखि लिएर कृषि उत्पादनसम्मका ३ सय स्टलहरु राखिएका छन्। संघका अध्यक्ष नवीन रिजालले मेलामा घरेलु, साना, मझौला तथा ठूला उद्योगबाट उत्पादित वस्तुका साथै मुलुकको महत्व झल्किने कला, संस्कृति, पर्यटन, शिक्षा, स्वास्थ्य, कृषिजन्य तथा औद्योगिक उत्पादनलाई प्रदर्शनी र बिक्रीका लागि राखिएको बताए। नेपालसहित भारत, बंगलादेश, पाकिस्तानसमेतका मुलुकमा उत्पादन भएका लत्ताकपडा, खाद्यान्न, एसी, कुलर, मेसिनरी औजार लगायतका वस्तु प्रदर्शनीमा राखिएको उनले जानकारी दिए। मेलामा आकर्षण थप्न जिप लाइन, रिभर्स बन्जी, जिप साइकलिङसमेतका साहसिक खेलकुद र फोटो खिच्न मन पराउनेहरुका लागि सेल्फी जोनको व्यवस्था गरिएको छ। आन्तरिक र बाह्य पर्यटक भित्र्याउने उद्धेश्यले आयोजना गरिएको मेलाको मुख्य आकर्षणकारूपमा अन्तर्राष्ट्रिय ख्यातिप्राप्त सम्पदाका नमुनाहरु लण्डन ब्रिज, बुर्ज खलिफा, बुर्ज अल अरब, सेन्ट वेसिलसमेत छन्। मेला अवधिभर राष्ट्रिय तथा स्थानीय कलाकारको सांगीतिक प्रस्तुतिसमेत रहने छ। ३ लाख दर्शकले अवलोकन गर्ने अपेक्षा रहेको मेलामा ४० करोडभन्दा बढीको आर्थिक कारोबारको लक्ष्य राखिएको अध्यक्ष रिजालले बताए।"
लेखापाल र स्टोरकिपरलाई आयोगले प्रशिक्षण दिँदै,"काठमाडौं : निर्वाचन आयोगले जिल्लास्थित निर्वाचन कार्यालयका लेखापाल र स्टोरकिपरलाई स्थानीय तह निर्वाचन व्यवस्थापन गर्न प्रशिक्षण दिन लागेको छ। आयोगका सूचना अधिकारी सूर्यप्रसाद अर्यालकाअनुसार धुलिखेल, विराटनगर, नेपालगञ्ज र बुटवलमा शनिबार एक दिने अभिमुखीकरण प्रशिक्षण दिन लागिएको हो। निर्वाचन खर्च व्यवस्थापन कसरी प्रभावकारी बनाउने बारे लेखापाललाई जानकारी गराइने छ। त्यसैगरी प्रभावकारीरुपमा निर्वाचन समाग्री दुवानी तथा व्यवस्थान गर्न स्टोर किपरलाई जानकारी दिइने छ। बैशाख ३० गते स्थानीय तह निर्वाचन हुँदैछ। त्यसका लागि आयोग सबैखाले तयारीमा जुटेको छ।"
ट्रमा सेन्टरको प्रक्रिया अघि बढाउन मन्त्री झाँक्रीको निर्देशन,"ढल्केवर(धनुषा) : संघीय सरकारकी शहरी विकास मन्त्री राम कुमारी झाँक्रीले मधेस प्रदेशस्तरीय ट्रमा सेन्टरका लागि धनुषाको ढल्केवरको प्रस्तावित जग्गाको अवलोकन गरेकी छिन्। संघीय सरकारले आर्थिक वर्ष २०७८०७९ को बजेटमा धनुषाको ढल्केवरमा किटान गरेको ट्रमा सेन्टरको लागि जग्गा छनौट प्रक्रियामा विवाद उत्पन्न भएपछि मन्त्री झाँक्रीले बिहिवार आफै प्रस्तावित जग्गाको निरीक्षण अवलोकन गरेकी हुन्। आफ्नो मन्त्रालयका सचिवसहितको टोली लिएर मन्त्री झाँक्री जग्गा निरीक्षण गर्न ढल्केवर पुगेकी थिइन्। जग्गा निरीक्षण पश्चात सञ्चारकर्मीलाई संक्षिप्त प्रतिक्रिया दिँदै मन्त्री झाँक्रीले ट्रमा सेन्टरको लागि जग्गा उपयुक्त रहेको बताएकी हुन्। जग्गा ठीक छ। राजमार्गसँगै भएको भए अझ राम्रो हुन्थ्यो। छैन भने, कडाइका साथ एउटा मापदण्ड बनाएर बाटोलाई व्यवस्थित गरिनुपर्छ। आपतकालिन सवारी गुड्न सहज बनाउनुपर्छ। दुई किलोमिटर दुरी केही हैन, मन्त्री झाँक्रीले भनिन्। अहिलेसम्मको जग्गामा सबैभन्दा यो नै उपयुक्त छ भनेर आयोजना प्रमुखले पनि भनिसक्नु भो,संघीय आयोजना कार्यान्वय इकाई धनुषाका आयोजना प्रमुख प्रदिप खनाललाई निर्देशन दिँदै मन्त्री झाँक्रीले भनिन् अब प्रक्रिया छिट्टै अगाडि बढाउनुस्। शहरी विकास मन्त्रालयका सचिव डा रमेशप्रसाद सिंहले अहिलेसम्मको अध्ययन अनुसार ट्रमा सेन्टरको लागि जग्गा उपयुक्त रहेको प्रतिक्रिया दिए। उनले यसै जग्गामा ट्रमा सेन्टर निर्माणका लागि प्रक्रिया अघि बढ्ने विश्वास दिलाए। जग्गा अवलोकन र कागजातको अध्ययन अनुसार जग्गा ट्रमा सेन्टरको लागि उपयुक्त छ। अब प्रक्रिया अघि बढ्छ, सचिव सिंहले भने बहुबर्षिय खरिद गुरुयोजना स्वास्थ्य मन्त्रालयले स्वीकृत गर्नुपर्छ। स्वीकृतीपछि अनि खरिद प्रक्रिया अघि बढ्छ। जग्गा अवलोकन गर्ने क्रममा आयोजना प्रमुख खनालले जग्गा राजमार्गभन्दा थोरै दुरी भएपनि अन्य दृष्टिकोणले जग्गा उपयुक्त रहेको ब्रिफिङ गरेका थिए। मन्त्री झाँक्रीसँगै मधेस प्रदेशका उद्योग पर्यटन तथा वनमन्त्री शत्रुधन महतोसमेत जग्गाको अवलोकन गर्न पुगेका थिए। त्यसैक्रममा मन्त्री महतोले बाटोको लागि कुनै चिन्ता नगर्न प्राविधिकहरुलाई सुझाएका थिए। दुई किलोमिटर हैन। दुई मिनेटको बाटो हो। बाटोको लागि कुनै किसिमको चिन्ता नगर्नुस्, मन्त्री झाँक्रीकै अगाडी प्राविधिकहरुलाई मन्त्री महतोले भने अब आउने बजेटमा २ करोड लाग्छ कि ३ करोड लाग्छ, हामी प्राथमिकतामा राखेर यो फाकिलो सडकलाई कालोपत्रे गर्छौ। यो जग्गासम्म पुग्न तीनवटा फराकिलो बाटो छ। एकैपटक त बनाउन नसकिएला तर मुल बाटोलाई चाँडै कालोपत्रे बनाउँछौं,मन्त्री महतोले थपे। यस्तो फाकिलो बाटो काठमाडौंमासमेत नभएको उनले जिकिर गरे। मन्त्री महतोले अब इफ र बट नगरेर ट्रमा सेन्टरको निर्माण प्रक्रिया अघि बढाउन आग्रह गरे। हाल मिथिला नगरपालिका७, साविकको ढल्केवर गाविस वडा नं २क को कित्ता नं १६९ को चार विघा क्षेत्रफल रहेको ऐलानी जग्गालाई आधार मानेर संघिय सरकारले आर्थिक वर्ष २०७८०७९ को बजेटमा धनुषाको ढल्केवरमा ट्रमा सेन्टर निर्माण गर्ने शीर्षकमा रकम विनियोजन गरेको छ। तर प्रस्तावित जग्गालाई शहरी विकास तथा भवन निर्माण विभागको जनकपुरधामस्थित संघीय आयोजना कार्यान्वय इकाईले मापदण्डको बहाना देखाएर उक्त जग्गा अनुपयुक्त रहेको बताउँदै आएपछि विवाद उत्पन्न भएको थियो। आयोजना कार्यान्वय इकाईका प्राविधिकहरुले प्रस्तावित जग्गा ५ सय मिटरभन्दा बढी रहेको कारण देखाउँदै अनुपयुक्त रहको बताउँदै आएपछि संघीय सरकारले निर्माण गर्न लागेको प्रदेशस्तरीयको ट्रमा सेन्टरको निर्माण प्रक्रिया अलपत्र बनेको थियो। मन्त्री र मन्त्रालयका सचिवसहितका उच्च अधिकारीहरुले प्रस्तावित जग्गाको अवलोकन गरेर उपयुक्त रहेको बताएपछि ट्रमा सेन्टरको निर्माण प्रक्रिया अघि बढ्ने भएको हो। सहरी विकासका प्राविधिकको चरम बदमासी, ट्रमा सेन्टर योजना अलपत्र सच्चिए प्राविधिक, तोकिएकै स्थानमा ट्रमा सेन्टर बनाउन सहमत"
पाटनमा मनाइयो एकल घोडेजात्रा (फोटो फिचर),"काठमाडौं : ललितपुरको पाटनमा एकल घोडेजात्रा मनाइएको छ। घोडेजात्रा पर्वका अवसरमा पाटनमा छुट्टै जात्रा मनाउने चलन छ। सोही अवसरमा एकल घोडेजात्रा मनाइएको हो। पाटन मंगल बजारबाट सुरु गरी बलखुटोल, च्यासल, भोल गणेश हुँदै बालकुमारी मन्दिर वरपर तीन पटक परिक्रमा गरी घोडा घुमाउने चलन रहेको छ। तस्बिर : सुनिता डंगोल"
दुई वर्षपछि बन्यो गौशाला नगरपालिकाको भवन,"महोत्तरी : महोत्तरीको गौशाला नगरपालिकाले आफ्नै प्रशासनिक भवनबाट कार्यालय संचालन गर्ने जिल्लामै पहिलो पालिकाकोरुपमा स्थापित भएको छ। १५ पालिका रहेको महोत्तरीमा आफ्नै प्रशासनीक भवनबाट सेवा संचालन गर्ने जिल्लाको एक मात्र पालिका रहेको छ। मासिकरुपमा हजारौं रकम घरभाडामा खर्च गर्दै आएको नगरपालिकाको जग्गा खरिद गरी भवन निर्माण गरिएको हो। नगरस्तरीय बजेटमार्फत साढे ४ करोडको लागतमा अत्याधुनिक सुविधासम्पन्न तीनतल्ले सो प्रशासनीक भवन निर्माण गरिएको हो। गौशाला नगरपालिका४ विर्तामा आधुनिक प्रविधियुक्त सुविधासम्पन्न ३ तल्ले भवनको निर्माण भएको हो। जसको पहिलो र दोस्रो तल्लामा कार्यालय संचालन रहेको छ भने तेस्रो तल्लामा दुई अलग अलग मिटिङ्ग हल बनाईएको छ। हनुमान कन्ट्रक्शन प्रालि काठमाण्डौले सो संरचनाको निर्माण गरेको हो। आर्थिक वर्ष २०७६।०७७ को नगरस्तरीय योजनामार्फत ४ करोड ३७ लाख ८७ हजार ५ सय ३४ रुपैयाँको लागतमा सो प्रशासनीक भवनको निर्माण भएको गौशाला नगरपालिकाले जनाएको छ। भाडामा कार्यालय संचालन गर्दा अनेकौ समस्याहरु आउने गरेको प्रमुख प्रशासकीय अधिकृत वीरेन्द्रजंग थापाले जानकारी दिए। भवन निर्माण भएपश्चात अब जनमुखि तवरले सेवा प्रदान गर्नका लागि नगरपालिका हरेक पक्षले तयार रहेको प्रमुख प्रशासकीय अधिकृत थापाले दावी गरेका छन्। विसं २०७१ सालमा स्थापना भएको गौशाला नगरपालिकाले विभिन्न वाधालाई चिर्दै अन्नतः ७ वर्षपछि सुविधा सम्पन्न प्रशासनीक भवन पाएको नगरपालिकाका उपमेयर आशा लामाले बताईन्। उनले भनिन्, अब नगरपालिकाको घरभाडाबापतको मासिकरुपमा हजारौ रकम बचत हुन्छ। हुन त स्थापना भएकै समयदेखि पालिकाले भवन निर्माणको लागि पहल गर्दै आएको थियो तर विविध प्राविधीक कारणवश सो कार्य पुरा हुन सकेको थिएन्। ५ वर्षे कार्यालयको उपलब्धि मध्यकै सबैभन्दा ठुलो उपलब्धिकोरुपमा नगरको प्रशासनीक भवन निर्माण कार्य नै रहेको मेयर शिवनाथ महतोले बताए। मेयर महतोले भने, नगरभित्र अनेकौ संरचनाको निर्माण भएको छ। जसमध्ये सवैभन्दा उत्कृष्टकोरुपमा यो नै संरचा बनेको हो। सो भवन पूर्वनिर्धारित समयभन्दा ७ महिनापछि मात्र हस्तान्तरण भएको हो। अब कार्यालय परिसरभित्र पानीको फोहोरा फाल्ने संरचना, सवारी पार्किङ्ग लगायतका वाह्य संरचनाहरुको निर्माण कार्य केही दिनमै सम्पन्न हुनेछ। विसं २०६८ साल साउन १ देखि गौशाला नगरपालिकाको स्थापना भएतापनि कार्यान्वयनमा भने २०७१ जेष्ठ ४ देखि आएको थियो। पहिलो चरणमा गौशाला, निगौल र रामनगर गाउँविकास समितिहरू समावेश गरिएको थियो भने पछि वेलगाछी, फुलकाहा, लक्ष्मिनियाँ र भरतपुर गाविसलाई यसमा गाँभिएको थियो।"
अर्घाखाँचीमा आफन्तबाटै बालिका असुरक्षित,"सन्धिखर्क : अर्घाखाँचीको मालारानी गाउँपालिकामा आफ्नै विद्यार्थी १५ बर्षिय वालिकालाई जबरजस्ती करणी गर्ने शिक्षकलाइ पुर्पक्षकालागि थुनामा राख्न जिल्ला अदालत अर्घाखाँचीले आदेश दिएको छ। मालारानी गाउँपालिकामा घर भएका २७ वर्षिय शिक्षकले आफैंले अध्यापन गराउने १५ वर्षकी बालिकालाई पटकपटक जबरजस्ती करणी गरेको उजुरी परेपछि निज शिक्षकलाई प्रहरीले पक्राउ गरी अनुसन्धान सुरु गरेको थियो। पटकपटक हुने जबरजस्ती करणीले गर्भ रहेपछि १४ हप्ताको गर्भपतनसमेत गराएको बालिकाले बताएको तथा अनुसन्धानबाट देखिएपछि अदालतले मंगलबार पूर्पक्षका लागि थुनामा राख्न आदेश दिएको जिल्ला प्रहरी कार्यालय अर्घाखाँचीका प्रहरी नायब उपरिक्षक अम्बरबहादुर थापाले बताए। गएको पुस १९ गते साझ ६ बजे घर नजिकैको जंगलमा नोट कपी दिने बहानामा बालिकालाई बोलाई जबरजस्ती करणी गरेको र ततपश्चात पटकपटक करणी गर्ने गरेको बालिकाले दिएको बयानमा उल्लेख भएको प्रहरी नायब उपरिक्षक थापाले बताए। जिल्लाकै पाणिनि गाउँपालिकामा आफ्नै बाबुले १३ वर्षकी आफ्नै छोरीलाई जबरजस्ती करणी गरे। आफ्नै बाबुले काखमा राखि स्तन समाउने, सुमसुमाउने, स्तन चुस्ने, योनी चलाउने, योनी भित्र औला राख्ने जस्ता ब्योहरोका जाहेरी परेको प्रहरीको भनाई छ। जाहेरी पछि निज बाबुलाई पक्राउ गरी अनुसन्धान गरी जिल्ला अदालत अर्घाखाँचीमा मुद्धा चलान गरिएकोमा पुर्पक्षका लागि थुनामा छन्। पछिल्लो समय अर्घाखाँचीमा आफन्तबाट नै बालिकाहरु असुरक्षित हुने गरेका छन्। आफ्नै शिक्षक र आफ्नै बाबुबाट उनीहरु बलात्कृत हुनु परेको छ। पढ्न पठाएका बालिकाहरु शिक्षक तथा गुरुहरुबाट नै असुरक्षित हुने गरेका छन्। कतै आफैले जन्म दिएका बाबुबाट छोरीहरु असुरक्षित छन्। यसै आर्थिक वर्षमा सन्धिखर्क नगरपालिकामा नाताले दाजु पर्ने १३ वर्षिय बालकले ५ वर्षकी बालिकालाई जबरजस्ती करणी गरे। हाडनाता भित्र जबरजस्ती करणी गरेको र जबरजस्ती करणी गर्ने बालकसमेत नाबालक भएकाले जिल्ला अदालतमा मुद्धा दायर भएकोमा अदालतले संरक्षकको जिम्मा लगाइ तारेखमा छाडिएको जिल्ला प्रहरी कार्यालय अर्घाखाँचीले बताएको छ। यस आर्थिक वर्षमा जबरजस्ती करणीका ३ र जबरजस्ती करणी उद्योगका २ र बाल यौन दुरुपयोगको १ गरी जम्मा ६ वटा मुदा जबरजस्ती करणी सम्बन्धी मुद्धा दर्ता भएको जिल्ला प्रहरी कार्यालयका प्रहरी नायब उपरिक्षक थापाको भनाई छ। मुद्धा दर्ता संख्या कमी भएपनि जबरजस्ती करणीको प्रकृति अत्यन्तै भयानक छ। आफन्तबाटै असुरक्षित भएपछि बालिकाहरुको संरक्षण कसरी गर्ने भन्नेमा अभिभावकहरुसमेत चिन्तित बनेका छन्। विद्यालयमा पढ्ने बालिका घरमा रहेका छोरी मात्र हैन्। सुस्त मनस्थितिका बालिकाहरुसमेत असुरक्षित रहेका छन्। मालारानी गाउँपालिकामा १७ वर्षकी सुस्त मनस्थितिकी बालिकालाई जबरजस्ती करणी गर्न खोज्ने ३० वर्षिय पुरुषलाई पक्राउ गरी जिल्ला अदालत अर्घाखाँचीमा मुद्धा दायर भएकोमा पूर्पक्षको लागि थुनामा राख्ने जिल्ला अदालत अर्घाखाँचीले फैसला गरेको छ।"
"बाजुरा : स्थानीय निर्वाचनका लागि १५ दल दर्ता, १७ हजार बढी मतदाता","बाजुरा : आगामी वैशाख ३० गतेका लागि तय गरिएको स्थानीय तह निर्वाचन २०७९ का लागि बाजुरा जिल्लामा १३ ओटा दल दर्ता भएको जिल्ला निर्वाचन कार्यालय बाजुराले जनाएको छ। राष्ट्रिय मान्यताप्राप्त ४ ओटा र मान्यताप्राप्त नभएका साना ९ गरी १३ वटा दलले निर्वाचनमा भाग लिने जिल्ला निर्वाचन कार्यालयले जनाएको हो। जिल्ला निर्वाचन कार्यालयका निर्वाचन अधिकृत नवराज अवस्थीका अनुसार राष्ट्रिय मान्यता प्राप्त दल नेकपा कम्यूनिष्ट पार्टी (एमाले), नेपाली कांग्रेस, नेकपा (माओवादी केन्द्र), नेकपा (एकीकृत समाजवादी) र राट्रिय प्रजातन्त्र पार्टीले जिल्लामा विवरण बुझाउनु नपर्ने भएकाले साना ९ दलले चुनाव चिह्नका लागि विवरण बुझाएका छन्। कार्यालय प्रमुख अवस्थीले दिएको जानकारी अनुसार जनजागरण पार्टी नेपाल, सामाजिक एकता पार्टी, नेपाल कम्युनिष्ट पार्टी समाजवादी, राष्ट्रिय प्रजातन्त्र पार्टी नेपाल, राष्ट्रिय प्रजातन्त्र पाटी, नेपाली काँग्रेस बिपी, जनसमाजवादी पार्टी नेपाल, उन्नत लोकतन्त्र पार्टी र संघीय लोकतान्त्रिक राष्ट्रिय मन्च गरी ९ ओटा पार्टीले दल दर्ता गराएको अवस्थीले बताए। जिल्ला निर्वाचन कार्यालयका अनुसार जिल्लामा ०७८ चैत ४ गते देखि चैत ६ गतेसम्म निर्वाचन चिन्हका लागि दल अध्यावधिक गर्ने समय तोकिएको थियो। नेपालको संविधानले भाग २४, धारा २४५ मा निर्वाचन आयोगलाई संवैधानिक निकायका रूपमा व्यवस्था गरेको छ। निर्वाचन आयोगले १८ वर्ष पुरा भएका प्रत्येक नागरिकलाई बालिग मताधिकारको अधिकार प्रदान गरेको छ। निर्वाचन आयोगले बालिग मताधिकारलाई नागरिक अधिकार भनि परिभाषित गरेको छ। स्थानीय तह निर्वाचनका लागि जिल्लामा ४० हजार ५ सय ३७ महिला, ४२ हजार १ सय ५१ पूरुष र २ जना अन्य गरी ८२ हजार ६ सय ९० मतदाता रहेको निर्वाचन आयोग नेपालले प्रकाशन गरेको अन्तिम मतदाता नामावलीमा उल्लेख छ। त्यसैगरी जिल्ला भरि ७० ओटा मतदानस्थल र १ सय १२ मतदान केन्द्र कायम गरिएको छ।"
नीति कथा : बौद्धिक ज्ञानको सुख,"एउटा देशका राजाले कहिल्यै पनि प्रजाको हितमा काम गरेनन्। राजाको कामले प्रजा दिक्क थिए। उनको मन्त्रिपरिषद् पनि राजा जत्तिकै भ्रष्ट थियो। सोही राज्यमा एक चतुर व्यापारी पनि बस्थे। उनी अन्यायपूर्ण व्यवहारका कारण राजालाई मन पराउँदैनन् थिए। एक दिन राजाका विरुद्धमा बोलेका कारण सजायको भागीदार बने। उनले बोलेको कुरा थियो, यदि मानिस बौद्धिक छ भने ऊ कुनै पनि परिस्थितिमा पनि बाँच्न सक्छ। व्यापारीले बौद्धिक छु भन्ने घमण्ड गरेको सोचेर राजाले उनको परिवारलाई घोडाको तबेलामा राख्न आदेश दिए। यसबाहेक, राजाले एक सर्त पनि राखे कि, उनले एक हजार सुनको सिक्का पनि कमाएर राजालाई बुझाउनु पर्नेछ। ति व्यापारीले तराजु तबेलामा ल्याइदिन भने। व्यापारीले तबेलाभित्र नै घोडाको मलमूत्र तौलन सुरु गरे। तबेलाको देखभाल गर्ने पुरुषहरूले व्यापारीको दिमाग नभएकोले यस्तो पागलपन गरेको होला भने। तर, व्यापारीले उत्तर दिँदै भने, राजाले मलाई घोडाहरूलाई राम्ररी खुवाएका छन् कि छैनन् भनेर हेर्न राख्नु भएको हो। यदि मलको तौल कम छ भने घोडालाई राम्रोसँग नखुवाइएको भन्ने बुझिन्छ। यस्तो भयो भने म राजालाई खबर गर्नेछु र तपाईंहरूलाई सजाय हुनेछ। उनको कुरा सुनेर घोडाको स्याहार गर्नेहरू डराए। त्यहाँ उनीहरू घोडाको खाना चोरेर बेच्ने गरेका थिए। पोल खुल्ने डरले उनीहरूले व्यापारीलाई नभन्न आग्रह गर्दै त्यसको सट्टामा एक हजार सुनका सिक्का दिने बताए। एक महिनापछि, राजाले व्यापारीलाई बोलाए। एक हजार सुनका सिक्का देखेर राजा क्रोधित भए। यस पटक राजाले पुन : व्यापारीलाई एउटा नदीको किनारमा पठाए र उनलाई एक महिनामा दुई हजार सुनको सिक्का कमाउन आग्रह गरे। त्यहाँ पनि बुद्धिमान व्यापारीले पानी तौलन सुरु गरे। डुंगामा डुल्नेहरू पानी जोखेको देखेर अचम्ममा परे। उनीहरूले पनि कारण सोधे। राजाले मलाई यसो गर्न आग्रह गर्नु भएको हो। पानी तौल गरिसकेपछि मलाई थाहा हुन्छ कि तपाईंहरूमध्ये कसले अनुमति दिएको भन्दा बढी यात्रुहरू बोकिरहेका छन्। बढी यात्रु बोक्नेको सूची म तयार गर्छु र राजाले कारबाही गर्नेछन्, उनले भने। त्यहाँका सबै डुंगाहरूले अनुमतिभन्दा बढी यात्रुहरू बोकेका थिए। सबै डराए र त्यसो नगर्न भन्दै बदलामा दुई हजार सुनका सिक्का दिए। व्यापारीले राजाले तोकेको सिक्का सजिलै बनाए। महिना बित्यो, राजाले व्यापारीलाई बोलाए। व्यापारीले दुई हजार सुनको सिक्का कोषमा जम्मा गरे। यस पटक, राजाले यो स्वीकार गर्न बाध्य भए कि व्यापारीले भनेको ठिकै हो। नैतिक शिक्षा : कुनै पनि मानिस बौद्धिक छ भने ऊ कुनै पनि परिस्थितिमा पनि बाँच्न सक्छ।"
"सडकमा भेटिएका घाइते पुरुषको मृत्यु, दुर्घटनाको आशंका",विराटनगर : विराटनगर महानगरपालिका१४ स्थित एमएम प्लाष्टिक उद्योगनजिक सडकमा घाइते अवस्थामा भेटिएका एक जनाको मृत्यु भएको छ। मोरङ प्रहरीका प्रवक्ता डीएसपी दीपक श्रेष्ठका अनुसार विराटनगर९ का ४२ वर्षीय पुष्पराज देउजा शुक्रबार बिहान ५ बजेतिर रानीविराटनगर सडकखण्डमा गम्भीर घाइते अवस्थामा भेटिएका थिए। उनलाई उपचारका लागि कोसी अस्पताल पुर्याउन साथ चिकीत्सकले मृत घोषित गरेको श्रेष्ठले बताए। उनका अनुसार मर्निङ वाक गर्दै गर्दा सवारीसाधनले देउजालाई ठक्कर दिएको आशंका गरिएको छ। तर सवारीसाधनको पहिचान हुन नसकेकाले घटना यकिन गर्न नसकिएको प्रहरीले जनाएको छ। पैदल हिँडिरहेका बेला देउजालाई सिटी सफारीले पछाडिबाट ठक्कर दिएको हुनसक्ने प्रहरीको अनुमान छ। घटनास्थलमा भेटिएको सवारीसाधनको फुटेको शिशाका आधारमा देउजालाई सफारीले ठक्कर दिएको हुनसक्ने आशंका गरिएको डीएसपी श्रेष्ठको भनाइ छ। उनले पहिचान नखुलेको सवारीसाधन दुर्घटना गराएर फरार भएको हुनसक्ने बताए। श्रेष्ठका अनुसार घटनाको यकिन गर्नका लागि सिसी क्यामेरा फुटेजलाई समेत अध्ययन गरेर अनुसन्धान थालिएको छ।
गोरखामा एकतिहाइले गरेनन् मतदान,"गोरखा : गोरखाको बिगतको निर्वाचनको तथ्यांक विश्लेषण गर्दा एकतिहाइ मतदाताले मतदानमा भाग नलिएको पाइएको छ। जिल्ला निर्वाचन कार्यालयबाट प्राप्त तथ्यांकअनुसार २०७४ को स्थानीय तहको निर्वाचनमा १ लाख ६९ हजार ४६ जना मतदाता रहेको गोरखामा ४९ हजार छ सय ६९ जनाले भोट नहालेको पाइएको हो। त्यतिबेला जम्मा एक लाख १९ हजार ३ सय ७७ जनाले मात्र मतदान गरेका जिल्ला निर्वाचन अधिकारी टेकबहादुर कोइरालाले जानकारी दिए। सोही वर्षको प्रतिनिधिसभा निर्वाचनमा एक लाख ८९ हजार ४४८ मतदाता रहेकामा जम्मा एक लाख २३ हजार ७१९ मत खसेको थियो। त्यतिबेला पनि ६५ हजार ७२९ जना अर्थात् ३५ प्रतिशत मतदाता मतदान प्रक्रियामा सहभागी भएनन्। क्षेत्र नं १ मा ९८ हजार ६२२ मतदाता थिए। त्यहाँ जम्मा ६३ हजार ६०४ मत खसेको र ३५ हजार ०१८ मत नखसेको निर्वाचन कार्यालयका सूचना अधिकारी रविलाल सुवेदीले जानकारी दिए। त्यस्तै, प्रतिनिधिसभा क्षेत्र नं २ मा कुल मतदाता ९० हजार ८२६ रहेकामा जम्मा ६० हजार ११५ मत खसेको थियो। ३० हजार ७११ मत नखसेको उनले बताए। पाँच वर्षअघिको स्थानीय तहको निर्वाचनमा कुल मतदातामा ७०६१ प्रतिशत मत खसेको थियो। २९३९ मत नखसेको अभिलेख निर्वाचन कार्यालयमा छ। खसेको मतमध्य पनि जम्मा १ लाख १५ हजार ६ सय ६ मत मात्र सदर भएको थियो। तीन हजार सात सय ७१ मत बदर भएको कार्यालयको अभिलेखमा उल्लेख छ। राजनीतिक दल भोट माग्न गाउँगाउँमा छन्। उनीहरूले आआफ्ना पार्टीलाई भोट मागिरहेका छन्, तर भोट हाल्न नजानेलाई भोट हाल्न जान प्रेरित गर्ने कसरत गरेको पाइएको छैन। सबैभन्दा धेरै २७ हजार पाँचसय छ जना मतदाता संख्या रहेको गोरखा नगरपालिकामा १९ हजार नौ सय नौ अर्थात् जम्मा ७२३८ प्रतिशत मात्र मत खसेको थियो। सदरमुकाममा रहेको पालिकामा पनि सात हजार पाँच सय ९७ मतदाता मतदानमा सहभागी भएनन्। खसेको मतमध्ये पनि ४५३ (२२८ प्रतिशत) मत बदर भएको थियो। त्यस्तै दोस्रो धेरै २५ हजार सात सय ३० जना मतदाता रहेको पालुंटार नगरपालिकामा पनि जम्मा १७ हजार सात सय नौ (६८८३ प्रतिशत) मत मात्र खसेको थियो। पालुंटारमा आठ हजार २१ जना मतदान प्रक्रियामा सरिक भएनन्। मतदान गरेकामध्ये पनि ४२७ मत बदर भएको थियो। त्यस्तै नौ हजार नौ सय ३८ जना मतदाता रहेको अजिरकोट गाउँपालिकामा २०७४ सालको निर्वाचनमा जम्मा छ हजार सात सय ३७ मत खसेको थियो। सो पालिकाका तीन हजार दुई सय १ जना मतदाताले मतदान गरेनन्। त्यहाँका ६७ प्रतिशतले मतदान गरे, ३३ प्रतिशत मतदाता मतदानमा सहभागी भएनन्। त्यहाँ २०२ मत अर्थात् तीन प्रतिशत मत बदर भएको थियो। त्यस्तै १४ हजार ४२२ मतदाता रहेको आरुघाट गाउँपालिकामा १० हजार १७७ मत अर्थात् ७०५७ प्रतिशत मत मात्र खस्यो। चार हजार दुई सय ४५ मतदाता त्यहाँको चुनावी प्रक्रियामा उपस्थित भएनन्। मतदान गरेकामध्ये पनि चार सय ११ जना अर्थात् चार प्रतिशत मत बदर भएको थियो। १४ हजार ५७ मतदाता रहेको गण्डकी गाउँपालिकामा पाँच वर्षअघि जम्मा १० हजार पाँच सय ४९ जना अर्थात् ७५ प्रतिशत मतदाताले मात्र मतदान गरे। तीन हजार पाँच सय आठ जना अर्थात् २५ प्रतिशतले भोट गरेनन्। भोट गरेकाहरूमध्ये पनि २७५ जनाको मत बदर भएको थियो। सबैभन्दा कम तीन हजार आठ सय ६९ मतदाता रहेको सबैभन्दा दुर्गम चुमनुब्री गाउँपालिकामा दुई हजार आठ सय ९७ मत (७४८८ प्रतिशत मत) खसेको थियो। खसेको मतमध्य दुई हजार सात सय २८ अर्थात् सदर र एक सय ६९ मत अर्थात ५८३ प्रतिशत भोट बदर भएको थियो। अर्को दुर्गम धार्चे गाउँपालिकामा रहेका सातहजार आठसय ७५ मतदातामध्य त्यतिबेला पाँचहजार नौसय ६८ जनाले मात्र मतदान गरेका थिए। एक हजार नौ सय सात जनाले भोट हालेका थिएनन्।"
नागरिकता बनाउन झुटा विवरण सिफारिस गर्ने वडा अध्यक्ष खत्रीसहित ५ जना पक्राउ,"स्याङ्जा : नागरिकता बनाउनका लागि किर्ते सिफारिस गरेको आरोपमा आँधीखोला गाउँपालिका३ का वडाध्यक्ष र सचिव लगायत ५ जना पक्राउ परेका छन्। नेपाली नागरिकताका लागि झुटा विवरण सिफारिस गरेको भन्दै स्थानीयले कारबाहीको माग गरेपछि वडाध्यक्ष विष्णुबहादुर खत्री, सचिव बालकृष्ण शर्मा, सोही वडाका नवराज पौडेल, सीता पौडेल र कुश्माका सोनु पौडेल भन्ने सोनु अधिकारीलाई प्रहरीले पक्राउ गरेको हो। झुटो काममा संलग्न भएको भन्दै कारबाहीको माग गरी जिल्ला प्रशासन कार्यालय स्याङ्जामा स्थानीयले उजुरी गरेपछि यो घटना बाहिरिएको हो। पर्वतको कुश्मा नगरपालिका२ बस्ने कृष्ण अधिकारी र डोम अधिकारीका छोरी सोनु अधिकारीले स्याङ्जाको आँधिखोला गाउँपालिका३ बस्ने कृष्णप्रसाद पौडेल र सीता पौडेलको छोरी बनेर वंशजको आधारमा नागरिकता लिएको नायब उपरीक्षक राजेन्द्रप्रसाद अधिकारीले जानकारी दिए। २० वर्षीया सोनुले यही चैत १ गते जिल्ला प्रशासन कार्यालय स्याङ्जाबाट नेपाली नागरिकताको प्रमाणपत्र लिएकी छन्। नागरिकता बनाउन सहयोग गर्ने वडा अध्यक्ष खत्री, सचिव शर्मासहित पाँचै जनालाई झुटा विवरण पेश गरी नागरिता बनाएको मुद्धा दर्ता गरिएको छ। बिहीबार साँझ म्याद थप गरी अनुसन्धान भइरहेको प्रहरी नायव उपरीक्षक अधिकारीको भनाइ छ।"
'हातमुख जोर्न समस्या भएपछि पढाइ छोडेर बालुवा चाल्ने आएँ ',"महेन्द्रनगर : कञ्चनपुरको भीमदत्त नगरपालिका१२ ओदालीकी मञ्जु सुनार टन्टलापुर घाममा महाकाली नदीको बगरमा बालुवा चाल्दै गरेको अवस्थामा भेटिइन् । टन्टलापुर घामको वेवास्ता गर्दै बालुवा चाल्दै गरेकी सुनारले भनिन्, 'पेट पाल्न गाह्रो भएपछि, पढाइ पनि छोडियो, बालुवामा भविष्य खोज्दैछु।' यति भनिसकेपछि उनी टाउकोमा बाँधेको रुमालले पसिना पुच्छन थाल्छिन्। पारिवारिक समस्याले दैनिक गुजारा चलाउन सकस हुन थालेपछि महाकालीको बगरमा बालुवा छानेर परिवारको जोहो गरिरहेको उनले बताइन्। कक्षा १० सम्म पढेकी सुनार ११ वर्षदेखि यही बगरमा काम गर्दै आएकी छन्। 'सानो कक्षाको पढाइको फी कम हुन्थ्यो, बिहान बेलुकाको काम गरेर विद्यालय जान्थे,' सुनारले भनिन्,' घरको आर्थिक समस्याले स्कुलको शुल्क पनि तिर्न नसक्ने अवस्था आयो, त्यसपछि विद्यालयको माया मारेँ,' आमासँगै बगरमा काम गर्छु ।' सरकारी विद्यालयमा निःशुल्क शिक्षा भनेपनि शुल्क लिने गरेको उनले गुनासो पोखिइन्। ओदालीकै जानकी कामी पनि दुई नाबालक छोरा घरमा छाडेर महाकाली नदीको बगरका बालुवामा छान टार्ने मेसो खोज्दैछन्। 'श्रीमान् सहचालकको काममा हुनुहुन्छ, म चाँही दुई नाबालक छोरा माइती घरमा आमालाई छोडेर बालुवा र गिट्टी छान्न यहाँ आउँछु,' उनले भनिन् । उनले बगरको कमाईले छोराहरुका लागि कापी, कलमका साथै दैनिक रासन किन्ने गरेको बताइन् । महाकाली नदीको बगरमा दलित र विपन्न समुदायका अधिकांश महिलाको बालुवा र गिट्टी छान्दै दिन बित्ने गर्छ।। बगरमा बालुवा छान्न कञ्चनपुरको शुक्लाफाँटा, बेल्डाँडी र बेलौरी नगरपालिकालगायत क्षेत्रका स्थानीय यहाँ आउने गर्छन्। बेल्डाँडी र बेलौरीबाट आएकाहरु बगरमा झोपडी बनाएर काम गर्ने गरेको स्थानीय परी नरीले बताए । 'यहाँ डडेल्धुरासम्मको मान्छे बालुवा छान्नकै लागि आउने गरेका छन्,' उनले भने, 'टाढाबाट आएकाहरु बगरमै झुपडी बनाएर यहि बस्ने गरेका छन् ।' यसपटक निर्माण सामग्रीमा मुल्य वृद्धि भएपछि बालुवा, गिट्टीको माग समेत कम भएको उनको भनाइ छ । महाकाली नदीमा मजदुरी गर्नेहरुबाट प्रति ट्रली बालुवा एक हजार र गिट्टी दुई हजारमा बिक्री हुन्छ। महाकाली नदीमा भुजेलादेखि दक्षिणमा बडैपुरसम्म दैनिक चारपाँच सय मानिस बालुवागिट्टी छान्न व्यस्त देखिन्छन् । असोजदेखि जेठ मसान्तसम्म बगरमा दलित र विपन्न समुदायसँगै तटीय क्षेत्रका अन्य समुदायका महिला तथा पुरुष पनि फुर्सदका बेला बगरमा बालुवागिट्टी छान्न जाने गर्छन्।"
माइती नेपाल फुटबल प्रतियोगिता : सयपत्री विजयी,"काठमाडौं : माइती नेपालले आयोजना गरेको फुटबल प्रतियोगितामा श्रमिक महिलाको समूह सयपत्रीले जित हासिल गरेको छ । माइती नेपालको ३० औं वार्षिकोत्सवको अवसरमा शुक्रबार सानो गौचरनस्थित फुटबल मैदानमा उक्त प्रतियोगिता सम्पन्न भएको हो । सोही मैदानमा स्याक रेस, स्पुन रेस, ताइकोन्डोलगायतका खेल पनि खेलाइएको थियो । स्काक रेस र स्पुन रेसमा माइती नेपालकी लक्ष्मी गौतमले जित हात पारिन् । कार्यक्रममा माइती नेपालकी अध्यक्ष अनुराधा कोइरालाले श्रमिक महिलाले कहिले पनि यसरी मैदानमा खेल्ने अवसर नपाएकाले उनीहरूको आँट, जोस र प्रतिवद्धता प्रशंसायोग्य रहेको बताइन् । सानो गौचरनको मैदानमा बालबालिकाहरूले प्रायः विभिन्न खेल खेलिरहने हुनाले उक्त मैदानलाई पनि राम्रो रंगशाला बनाउन पहल गरिनुपर्ने उनको भनाइ छ । बालबालिकालाई हातमा आइफोन वा अन्य कुनै फोन दिनुभन्दा उनीहरूलाई कुनै पनि शारीरिक खेलप्रति उत्प्रेरित गर्दा जीवनमा अगाडि बढ्न सक्ने कोइरालाले बताइन् । 'फोनले बच्चालाई कहिले ठूलो बनाउँदैन । फोन दिने अभिभावकले गलत गरिरहेकाले आफ्ना नानीहरूलाई खेल खेल्न हौशला दिनुपर्छ,' उनले भनिन् । कार्यक्रमका प्रमुख अतिथि पूर्वप्रहरी महानिरीक्षक अच्युतकृष्ण खरेल, कलाकार भुवन चन्द, बसुन्धरा भुषाल, चैतन्य मिश्रलगायतले खेलकुदका विजेताहरूलाई पुरस्कार वितरण गरे । पुरस्कार वितरण पछि बोल्दै प्रमुख अतिथी खरेलले खेल र जीवन एउटै रहेको र जसरी जीवनमा हरेक कुरा जितिँदैन, खेलमा पनि जित हार जे भए पनि स्वीकार्नु पर्ने प्रतिक्रिया दिए । 'जीवनको लामो यात्रामा मानिसको हार जित भइ नै रहन्छ, त्यसैगरी खेलकुदमा पनि सधैं जित्न सकिदैन । त्यसैले हारजित भइरहन्छ । खेल्ने र हारजित हुने भन्दा खेलमा भाग लिनु महत्वपूर्ण हो,'उनले भने । कुनै पनि राम्रो खेलाडी देशको नराम्रो नागरिक हुन सक्दैन भन्दै खेलकुदले मानिसमा समष्टिगत रूपमा असल गुणहरुको विकास गर्ने उनको विचार छ । खेलकै कारण मानिसको जीवन अनुशासित हुने र उसले हर क्षेत्रमा सफलता हासिल गर्ने उनले बताए । 'सफलता प्राप्त गर्न छोटो बाटो छैन इमान्दारीता र मेहेनतले मात्र सम्भव हुन्छ,' उनले भने । कार्यक्रममा माइती नेपालका कार्यकारी निर्देशक विश्व खड्काले जीवनमा विभिन्न ठक्करहरुको सामाना गरेका दिदीबहिनीलाई समावेश गराएर खेल खेलाइएको बताए । खेलकुदका कार्यक्रममार्फत महिलाको आत्मसम्मान र आत्मबल बढाउनु मुख्य उदेश्य रहेको उनले जनाए । नेपालमा रहेको महिला हिंसा र मानव बेचबिखन अन्त्यको अभियानमा माइती नेपाल लागेकोमा यसको नियन्त्रणका लागि सबैको सामूहिक प्रयास आवश्यक रहेको उनले औंल्याए ।"
आगामी तीन दिन मौसम सुधार नहुने,"काठमाडौं : अझै तीन दिन मौसम सफा नहुने भएको छ। भारतको बिहार आसपासमा रहेको न्यूनचापीय प्रणाली र स्थानीय वायुको प्रभावका कारण देशका धेरैजसो स्थानमा आंशिकदेखि सामान्य बदली रही केही स्थानमा मेघगर्जनचट्याङसहित हल्का वर्षाको सम्भावना रहेको जल तथा मौसम विज्ञान विभागका मौसमविद् मञ्जु वासीले बताए। उक्त प्रणालीको प्रभावले प्रदेश नं १ लगायत बागमती र गण्डकी प्रदेशका पहाडी भूभागमा आंशिकदेखि सामान्य बदली रही केही स्थानमा मेघगर्जनचट्याङसहित हल्का वर्षाको सम्भावना रहेको बताइएको छ। 'अझै तीन दिन मौसम सफा हुने अवस्था देखिएको छैन', मौसमविद् वासीले भने। रातिको समयमा प्रदेश नं १ र गण्डकी प्रदेशका पहाडी भूभागमा आंशिकदेखि सामान्य बदली रही देशका अन्य भूभागमा मौसम सामान्यतया सफा रहने भइ प्रदेश नं १ र गण्डकी प्रदेशका पहाडी भूभागका एक वा दुई स्थानमा मेघगर्जनट्याङसहित हल्का वर्षाको सम्भावना रहेको छ। प्रदेश नं १, मधेस प्रदेशलगायत र गण्डकी प्रदेशका केही भूभागमा आंशिकदेखि सामान्य बदली रही अन्य भूभागको मौसम सामान्यतया सफा रहेको छ। मौसम पूर्वानुमान महाशाखाको पछिल्लो विवरणानुसार शुक्रबार काठमाडौँ उपत्यकाको न्यूनतम तापक्रम १७ दशमलव पाँच डिग्री र अधिकतम तापक्रम २७ दशमलव दुई डिग्री सेल्सियस रहेको छ। त्यस्तै आज सबैभन्दा कम जुम्लाको न्यूनतम तापक्रम पाँच दशमलव शून्य डिग्री र सबैभन्दा धेरै दिपायलको अधिकतम तापक्रम ३७ दशमलव शून्य डिग्री सेल्सियस रहेको छ। रासस"
उपत्यकामै अड्कियो प्रदूषण,"काठमाडौं : पर्याप्त हावा नचल्दा सातादिनदेखि उपत्यकामा वायु प्रदूषण बढेको छ। विज्ञहरूका अनुसार हावा नै नचलेका कारण वायुमण्डमा प्रदूषण थुप्रिएको हो। त्रिभुवन विश्वविद्यालय जल तथा मौसम विज्ञान केन्द्रीय विभागका सहप्राध्यापक विनोद पोखरेलका अनुसार प्रदूषण जम्मा भएर बसिरहेकाले धुम्म र अँध्यारोसमेत भएको हो। चैतको आधा महिना बितिसक्दा पनि हावाहुरी चलेन। खासमा चैतमा अलिअलि गड्याङगुडुङसहित पानी पर्नुपर्ने हो, पोखरेलले भने, यो प्रदूषण हट्न ठूलै पानी पर्नुपर्छ या हावा चल्नुपर्छ। उनका अनुसार यतिबेला पश्चिमी वायु धेरै सक्रिय छैन। दक्षिणपश्चिमी र कतै पूर्वीय प्रभावले छिटफुट पानी परेको छ। शुक्रबारसम्मको मौसमलाई हेर्दा पानी पर्ने देखिएको मौसाम विद् बताउँछन्। तर, यो वर्ष फेब्रुअरी १५ देखि यता हावा कम चलेको देखिएको मौसमविद् पोखरेल बताउँछन्। उनले भने, जम्मा भएर बसेको छ प्रदूषण। हावा चले बढाथ्र्यो। काठमाडौंमा बाहिरबाट पनि प्रदूषण आएको छ। केही मात्रामा भारतबाट समेत प्रदूषण मिसिएको देखिएको उनी बताउँछन्। पानी नपर्दा र हावा मज्जाले नचल्दा प्रदूषण बाहिर जान नसक्ने उनले बताए। गतवर्ष यतिबेला एक्युआईको मात्रा ३ सयदेखि ४ सय थियो। तर, यो वर्ष त्यति धेरै पुगिनसकेको भनाइ उनको छ। पोहोर अत्यन्त धेरै आगलागी भएकाले प्रदूषण भए पनि यसपटक अन्य कारणले प्रदूषण बढेको उनको तर्क छ। शून्यदेखि ५० एक्युआईलाई स्वथ्य मानिन्छ। १५० माथिलाई अस्वथ्य। २ सयसम्म पुगेपछि संवेदनशील समूहलाई असर गर्छ। ३ सय एक्युआई सबैका लागि जोखिमयुक्त र त्योभन्दा माथिलाई आपतकालीन नै मानिन्छ। तर, यतिबेला काठमाडौंको प्रदूषण २ सय एक्युआई पुगेको छैन। बिहीबार बिहान १० बजे १ सय ७२ सम्म पुगेको र बेलुका १ सय ५९ मा झरेको पोखरेलले बताए। पानी अथवा हावा नचलेसम्म यो प्रदूषण रहने उनी बताउँछन्। वातावरण विभागका सूचना अधिकारी सरोजा अधिकारीका अनुसार आगलागी, औद्योगिक क्षेत्रबाट भएको उत्सर्जनलगायत अन्य कारणले काठमाडौंको अवस्था बिग्रिएको हो। यतिबेला काठमाडौंमा हावा कम चलेको छ। जसका कारण कचौरा आकारको उपत्यकामा प्रदूषण तहमा थुप्रिएर बसेको छ। दक्षिणतिरबाट आएको हावामा पनि प्रदूषण मिसिएर आएको छ। शून्यदेखि ५० एक्युआईलाई स्वथ्य मानिन्छ। तर, काठमाडौंमा बसेर त्यो कल्पना गर्न नसकिने उनी बताउँछिन्। लकडाउनको समयमा काठमाडौंको अवस्था सुध्रिएको भए पनि त्यसपछि प्रदूषणको अवस्था नराम्रो नै रहेको बताइन्। प्रदूषणमुक्त हुनका लागि काठमाडौंमा ठूलो पानी पर्न आवश्यक छ। या त हुरीबतास चलेमा मात्रै उडाएर लैजान्छ। उपत्यकाभित्र प्रदूषण छिरेपछि बाहिर निस्कन नसकेर समस्या भएको हो। प्रत्येक मानिसले आआफ्नो ठाउँबाट योगदान नगरेसम्म यस्ता समस्या सधंै झेल्नुपर्ने अधिकारीको भनाइ छ। औद्योगिक क्षेत्रहरूले कम उत्सर्जन हुने प्रविधि अपनाउन खाँचो छ। प्रदूषण सोस्ने खालका उपकरणहरू प्रयोगमा ल्याउन आवश्यक रहेको बताइन्। खुला ठाउँमा जताततै आगो लगाउनु भएन। सडक खन्ने, कालोपत्रे नगरी छोडी दिने, सवारी चाप बढाउने क्रियाकलापले प्रदूषण झनै नाजुक भएको छ। सबैले आआफ्नो ठाउँबाट सकेको गर्नुपर्ने सुझाइन् ।"
बेनीजोमसोम सडकमा चैते दसैंसम्मका लागि टाइमकार्ड हट्यो,"जोमसोम : जिल्लाको उत्तरी क्षेत्र हुँदै मुस्ताङलाई राष्ट्रिय राजमार्गसँग जोड्ने बेनीजोमसोम सडकमा लागू गरिएको यातायात सञ्चालनको समय तालिका (टाइमकार्ड) हटाइएको छ। बेनीदेखि मुस्ताङको लेतेसम्म विभिन्न ठाउँमा गत माघ १० गतेदेखि दैनिक छ घण्टा सवारी साधन आवतजावत रोकेर सडक स्तरोन्नतिको काम गरिँदै आएको थियो। बेनीजोमसोमकोरला सडक आयोजनाका प्रमुख जगत प्रजापतिले चैते दसैंसम्मका लागि सडकमा यातायात बन्द नगरिने जानकारी दिए। 'मुस्ताङमा तीर्थयात्री र पर्यटकको चाप बढेपछि स्थानीय प्रशासनको अनुरोधमा चैते दसैंसम्मका लागि समय तालिका हटाएका छौँ', उनले भने, 'सवारी आवतजावत प्रभावित नहुनेगरी सडक निर्माणलाई निरन्तरता दिने व्यवस्था मिलाएका छौँ।' म्याग्दीको अन्नपूर्ण गाउँपालिका७ महभिर, वडा नं २ नौनीबगर र मुस्ताङको सिमाना काभ्रेभिर खण्डमा बिहान ८ देखि ११ बजे र दिउँसो १ देखि ४ बजेसम्म सडकमा यातायात आवतजावत बन्द गरेर बिस्तार र निर्माणको काम गर्न समय तालिका बनाइएको थियो। यस वर्षको चैतेदसैं पर्व चैत २६ गते परेको छ। चैते दसैंको समयमा मुस्ताङको कागबेनीमा दिवङ्गत आफन्तको स्मृतिमा पिण्डदान गर्ने चलन छ। भ्रमणको याम भएकाले स्वदेश तथा विदेशबाट मुस्ताङ घुम्न आएका पर्यटकको चाप पनि बढेको छ। मुस्ताङमा केही दिनयता दैनिक तीन हजार जनाको हाराहारीमा तीर्थयात्री र पर्यटक भित्रिएका छन्। विसं २०७४ मा सुरु भएको चीनको स्वशासित क्षेत्र कोरला नाका जोड्ने २०० किलोमिटर दुरीको बेनीजोमसोमकोरला सडक आयोजनाको १२ खण्डमा निर्माण भइरहेको छ। हालसम्म मुस्ताङका छ खण्डमा निर्माण सकिएको आयोजनाको भौतिक प्रगति करिब ७० प्रतिशत छ। रासस"
अर्घाखाँचीमा आफन्तबाटै बालिका असुरक्षित,"सन्धिखर्क :अर्घाखाँचीको मालारानी गाउँपालिकामा आफ्नै विद्यार्थी १५ वर्षीया बालिकालाई जबरजस्ती करणी गरेको आरोपमा शिक्षकलाई पुर्पक्षका लागि थुनामा राख्न जिल्ला अदालत अर्घाखाँचीले आदेश दिएको छ । मालारानी गाउँपालिकामा घर भएका २७ वर्षीय शिक्षकले आफ्नै विद्यार्थीलाई पटकपटक जबरजस्ती करणी गरेको उजुरी परेपछि शिक्षकलाई प्रहरीले पक्राउ गरी अनुसन्धान सुरु गरेको थियो। जबरजस्ती करणीबाट गर्भ रहेपछि १४ हप्ताको गर्भपतन समेत गराएको अनुसन्धानबाट खुल्न आएपछि अदालतले मंगलबार पुर्पक्षका लागि थुनामा राख्न आदेश दिएको जिल्ला प्रहरी कार्यालय अर्घाखाँचीका प्रहरी नायब उपरीक्षक अम्बरबहादुर थापाले बताए । गएको पुस १९ गते साँझ ६ बजेतिर घर नजिकैको जंगलमा नोट कपी दिने बहानामा बालिकालाई बोलाइ जबरजस्ती करणी गरेको र त्यसपछि पटकपटक करणी गर्ने गरेको बालिकाले बयानमा भनेको प्रहरी नायब उपरीक्षक थापाले बताए । यस्तै, जिल्लाकै पाणिनि गाउँपालिकामा आफ्नै बावुले १३ वर्षीय छोरीलाई जबरजस्ती करणी गरे । आफ्नै बावुले काखमा राखि स्तन समाउने, सुमसुमाउने, स्तन चुस्ने, योनी चलाउने, योनीभित्र औंला राख्ने जस्ता व्यवहोरा जाहेरी परेको प्रहरीको भनाइ छ । जाहेरी पछि निजका बावुलाई पक्राउ गरी जिल्ला अदालत अर्घाखाँचीमा मुद्धा चलान गरी पुर्पक्षका लागि थुनामा छन् । यी त प्रतिनिधि घटना मात्र हुन्। पछिल्लो समय अर्घाखाँचीमा आफन्तबाट नै बालिकाहरु असुरक्षित हुने गरेको पाइएको छ। आफ्नै शिक्षक र आफ्नै बावुबाट उनीहरु बलात्कृत हुँदै आएका छन्। विद्यालय पठाएका छोरीहरु शिक्षक तथा गुरुहरुबाट असुरक्षित हुन थालेपछि अभिभावक चिन्तित छन्। कोही शिक्षकबाट त कोही जन्मे दिने बावुबाटै बलात्कार हुन थालेपछि किशोरीहरु असुरक्षित महशुस गर्न थालेका छन्। यसै आर्थिक वर्षमा सन्धिखर्क नगरपालिकामा नाताले दाजु पर्ने १३ वर्षीय बालकले ५ वर्षीया बालिकालाई जबरजस्ती करणी गरे । हाडनाताभित्र जबरजस्ती करणी गरेको र जबरजस्ती करणी गर्ने बालक समेत नाबालक भएकाले जिल्ला अदालतमा मुद्धा दायर भएकोमा अदालतले संरक्षकको जिम्मा लगाइ तारेखमा छाडिएको जिल्ला प्रहरी कार्यालय अर्घाखाँचीले बताएको छ । यस आर्थिक वर्षमा जबरजस्ती रकणीका ३, जबरजस्ती करणी उद्योगका २, बाल यौन दुरुपयोगको १ गरी जम्मा ६ मुद्दा जबरजस्ती करणीसम्बन्धी दर्ता भएको भएको जिल्ला प्रहरी कार्यालयका प्रहरी नायब उपरीक्षक थापाले जानकारी दिए। मुद्दा दर्ता संख्यामा कमी आएपनि जबरजस्ती करणीको प्रकृति अत्यन्तै भयानक रहेको प्रहरीले जनाएको छ । आफन्तबाटै असुरक्षित भएपछि बालिकाहरुको संरक्षण कसरी गर्ने भन्नेमा अभिभावकहरु चिन्तित छन् । विद्यालयमा पढ्ने बालिका घरमा रहेका छोरी मात्र हैनन् सुस्थमनस्थितिका बालिका समेत असुरक्षित रहेका छन् । मालारानी गाउँपालिकामा १७ वर्षीय सुस्थ मनस्थितिकी बालिकालाई जबरजस्ती करणी गर्न खोज्ने ३० वर्षीय पुरुषलाई पक्राउ गरी जिल्ला अदालत अर्घाखाँचीमा मुद्धा दायर भएकोमा पुर्पक्षका लागि थुनामा पठाउने फैसला गरेको छ ।"
राप्ती नदीमा र्याफ्टिङ सुरु,"बाँके : लुम्विनी प्रदेशमा पहिलोपटक बाँकेको राप्ती नदी (कुसुमअगैया) मा जलयात्रा सुरु भएको छ। जलयात्राको लुम्बिनी प्रदेशका पर्यटन, ग्रामिण तथा सहरी विकास मन्त्री डिल्लीबहादुर चौधरीले शुक्रबार शुभारम्भ गरेका छन्। जलयात्रा सफल भएको र अब यसलाई व्यवसायिक बनाइने मन्त्री चौधरीले बताए। उनले प्रदेशका ५ स्थानमा जलयात्रा सन्चालन गरिने बताए। सोहि योजना अनुसार बाँकेको राप्ती सोनारी गाउँपालिका१ कुसुम बैरियादेखि अगैयासम्म राप्ती नदीमा शुक्रबारदेखि साहसिक जलयात्रा (र्याफ्टिङ) सञ्चालनमा आएको हो। राप्ती सोनारी गाउँपालिकासँगको सहकार्यमा पर्यटन डिभिजन कार्यालय बाँकेले र्याफ्टिङ सञ्चालनमा ल्याएको हो।"
रकम हिनामिनामा कैदसहित साढे २ करोड बढी जरिवाना तोकिएका ३ जना फरार पक्राउ,गुलरिया : बर्दिया जिल्ला अदालतले सहकारी संस्थाको रकम हिनामिना गरेको कसुरमा कैद तथा सजाय तोकेका ३ जना फरार प्रतिवादीलाई इलाका प्रहरी कार्यालय मोतिपुर बाँसगढीको प्रहरी टोलीले पक्राउ गरेको छ । बर्दिया जिल्ला अदालतको असोज १३ गतेको आदेशले उनीहरुलाई दोषी ठहर गर्दै कैद तथा जरिवानाको आदेश सुनाएको थियो। सरकारी संस्थाको रकम हिनामिना गरेको कसुरमा अदालतबाट सजाय सुनाइएका बर्दियाका तीनजनालाई पक्राउ गरी बर्दिया जिल्ला अदालतमा बुझाएको जिल्ला प्रहरी कार्यालय बर्दियाका निमित्त कार्यालय प्रमुख प्रहरी नायव उपरीक्षक हेमबहादुर शाहीले बताए । उनीहरुमाथि कैदसहित २ करोड ६३ लाख ९४ हजार ३४५ रुपैयाँ ९३ पैसा जरिवाना तोकिएको छ । बाँसगढी नगरपालिका वडा नम्बर ५ निवासी मटराम थारुलाई २ वर्ष ८ महिना १ दिन कैद सजाय र ८८ लाख २ हजार ६ सय १५ रुपैयाँ ३१ पैसा जरिवाना तोकिएको छ । फत्तु थारुलाई २ वर्ष ८ महिना १ दिन कैद र ८८ लाख दुई हजार ६ सय १५ रुपैयाँ ३१ पैंसा जरिवाना तथा हरिराम थारुलाई ८७ लाख ८९ हजार १ सय १५ रुपैयाँ ३१ पैंसा जरिवाना तोकिएको डीएसपी शाहीले बताए । बर्दियाको बाँसगढी नगरपालिकामा अवस्थित बढैयाताल बहुउद्देश्यीय कृषि सहकारी संस्था संचालनका क्रममा रकम हिनामिना गरेको पुष्टि भएका उनीहरुलाई घरबाटै पक्राउ गरिएको इलाका प्रहरी कार्यालय बाँसगढीका प्रहरी निरीक्षक विरेन्द्र सिंह थापाले जानकारी दिए । धरौटीमा बसेर मुद्धा चलिरहेका उनीहरु अदालतबाट सजायको फैसलापछि पनि फरार रहेकाले पक्राउ गरिएको निरीक्षक थापाले बताए।

शीर्षक,विवरण
राउटेको कोरोना परीक्षण : सबैको रिपोर्ट नेगेटिभ,"दैलेख : कर्णालीका जंगलमा फिरन्ते जीवन बिताउँदै आएका राउटे समुदायका नागरिकको कोरोना संक्रमण परीक्षण गरिएको छ। कोरोना संक्रमण फैलनसक्ने सम्भावना देखिएकाले उनिहरुको संक्रमण परीक्षण गरिएको हो। कोरोना संक्रमण रोकथाम तथा नियन्त्रणका लागि निषेधाज्ञा जारी भए पनि राउटेले पालना गर्दैनन्। उनीहरुलाई खाद्यान्नको जोहो गर्न अहिले पनि विभिन्न र गाउँ र बजार डुलिरहनुपर्ने बाध्यता छ। कोरोना संक्रमणको आशंकमा राउटेको परीक्षण गरिएको हो। सुर्खेतको गुर्भाकोट नगरपालिका११ आपसोती जनैघाटस्थित भेरी नदी किनारमा बसोबास गर्दैै आएका राउटेमध्ये ११ जनाको कोरोना परीक्षण गरिएको हो। राउटेलाई स्थायी बासिन्दाको सरकारी प्रमाणपत्र दिएको गुराँस गाउँपालिकाका स्वाथ्यकर्मीको टोलीले बस्तीमै पुगेर कोरोना परीक्षण गरेको हो। अघिल्लो साता मात्रै राउटे युवा शिवराज शाहीको निधनपछि राउटे समुदायमा पनि कोरोना संक्रमण फैलिएको आशंका गरिएको थियो। राउटे समुदायमा हुने हरेक गतिविधिमा अगुवाई गर्दै आएका शिवराज २०७६ जेठ ५ देखि ११ गतेसम्म सञ्चालन भएको काठको निर्माण सम्बन्धी तालिममा सक्रियता पूर्वक सहभागी थिए। राउटे समुदायका अगुवा समेत रहेका शिवराजको मृत्युपछि सामाजिक विकास मन्त्रालय, गुर्भाकोट नगरपालिका, सोसेक दैलेख र गुराँस गाउँपालिकाको संयुक्त प्रयासमा परीक्षण गरिएको हो। एन्टिजेट विधिबाट कोरोना परीक्षण गराएका सबैको रिपोर्ट नेगेटिभ आएको गुराँस गाउँपालिका स्वास्थ्य शाखा सहसंयोजक निराजन विष्टले जानकारी दिए। ४६ परिवारलाई खाद्यन्न राउटेको कोरोना परीक्षणसँगै खाद्यान्नसमेत सहयोग गरिएको छ। सोसेक दैलेखले खाद्यान्न सहयोग गरेको हो। निषेधाज्ञाको समयमा राउटेलाई खाद्यान्नको अभाव नहोस् भन्ने उदेश्यले खाद्यान्न सहयोग गरिएको हो। अहिले राउटे बस्तीमा ४६ परिवारका एक सय ४३ संख्या छ। प्रतिपरिवार एक बोरो चामल, तेल, दाल र खुर्सानी वितरण गरिएको सोसेक दैलेखका संस्थापक अध्यक्ष हीरासिंह थापाले जानकारी दिए। खाद्यन्नसहित राउटे नागरिकहरुलाई कोरोना संक्रमणबाट बच्नका लागि स्वास्थ्य सामग्री मास्क, सेनीटाइजरसमेत वितरण गरिएको संस्थापक अध्यक्ष थापाले बताए। राउटे नागरिकलाई खाद्यान्न वितरण गरिँदै। तस्बिर : हिक्मतबहादुर नेपाली।"
उज्वल थापाको स्वास्थ्य अवस्था गम्भीर,"काठमाडौं : विवेकशील साझा पार्टीका पूर्वअध्यक्ष उज्वल थापाको स्वास्थ्य अवस्था गम्भीर बनेको छ । थापाको स्वास्थ्य अवस्थाबारे जानकारी दिँदै साझा पार्टीका अध्यक्ष रवीन्द्र मिश्रले स्वास्थ्यमा सुधार नआएको बताए । डाक्टरहरुले सकेको गरिरहेको त अवस्थामा कुनै सुधार नआएको मिश्रले जानकारी दिएका छन् । उज्वलजीको स्वास्थ्य अवस्थामा कुनै सुधार आएको छैन र अवस्था अत्यन्तै गम्भिर छ, मिश्रले फेसबुकमा लेखेका छन्, डाक्टरहरूले सकेको गरिरहेका छन्। विवेकशील साझा पार्टीका संयोजक मिलन पाण्डेका अनुसार थापाको मेडिसिटी अस्पतालको भेन्टिलेटरमा इक्मोको सहायताले उपचार भइराखेको छ । हिजोदेखि उज्ज्वल दाइको स्वास्थ्य अवस्थामा सुधार भएको छैन, संयोजक पाण्डेले भने, स्वास्थ्य अवस्था जटिल नै रहेको छ। मेडिसिटि अस्पतालमा भेन्टिलेटर र इक्मोको साहायताले उपचार हुँदै छ। कोरोना संक्रमण पुष्टि भएपछि करिब दुई हप्तादेखि ह्याम्स, ग्रान्डी अस्पतालमा उपचार असम्भव भएपछि थापा तीन दिनदेखि नेपाल मेडिसिटी अस्पतालमा उपचार गराइरहेका छन् ।"
अन्नपूर्ण पोस्ट्का दोलखा संवाददाता रविन्द्र गौतमको निधन,"काठमाडौं : अन्नपूर्ण पोस्ट्का दोलखा संवाददाता रविन्द्र गौतमको निधन भएको छ। नेपाल प्रेस युनियन दोलखाका उपाध्यक्ष तथा नेपाल पत्रकार महासंघ दोलखाका कार्यसमिति सदस्यसमेत रहेका गौतमको कोरोना संक्रमणपछि उपचारको क्रममा निधन भएको हो। दोलखाबाट एयरलिफ्ट गरेर काठमाडौं ल्याइएका ३८ वर्षीय गौतमको आइतबार नयाँ बानेश्वरस्थित एभरेष्ट अस्पतालमा उपचारकै क्रममा निधन भएको पारिवारिक स्रोतले जानकारी दियो। कोरोना संक्रमण पुष्टि भएपछि जेठ ९ गते चरिकोट अस्पतालबाट काठमाडौं ल्याई नयाँबानेश्वरस्थित एभरेष्ट अस्पतालमा उपचाररत गौतमको स्वास्थ्यमा थप समस्या आएपछि गएरातिदेखि भेन्टिलेटरमा राखिएको थियो। गौतमका वृद्ध आमा, श्रीमती, ९ वर्षीया र ६ महिनाकी दुई छोरी छन्। दोलखाको भिमेश्वर नगरपालिका३ निवासी गौतम डेढ दशकदेखि पत्रकारितामा सक्रिय थिए । इमेज च्यानल, अभियान आर्थिक दैनिक, डिसी नेपाल डटकम, नवतरंग साप्ताहिकमा काम गरेका गौतम पछिल्लो चार वर्षदेखि अन्नपूर्ण पोस्ट्मा आवद्ध थिए। अन्नपूर्ण पोस्ट्को दोलखा सम्वाददाता रहेका गौतम रेडियो भिमेश्वरको स्टेशन म्यानेज थिए।"
स्याङ्जाको बजेट ४ अर्ब ३४ करोड ७६ लाख भवानी अधिकारी,"स्याङजा : आर्थिक वर्षका २०७८७९ का लागि स्याङ्जालाई ४ अर्व ३४ करोड ७६ लाख बजेट परेको छ। सरकारद्वारा शनिबार सार्वजनिक बजेट अनुरुप यहाँका ११ वटै पालिकामा गरी ४ अर्व ३४ करोड ७६ लाख रुपैयाँ विनियोजन भएको हो। जिल्लाका ५ नगरपालिकालाई २ अर्ब ५१ करोड २१ लाख र ६ वटा गाउँपालिकाका लागि १ अर्ब ८३ करोड ५५ लाख विनियोजन भएको छ। नगरपालिकामा सबैभन्दा बढी पुतली बजारलार्ई ५८ करोड ६४ लाख छ भने सबैभन्दा कम भीरकोट ३८ करोड ५१ लाख छ। यसैगरी, वालिङ नगरपालिकालाई ५७ करोड ६७ लाख, गल्याङलाई ५३ करोड ७९ लाख, चापाकोटलाई ४२ करोड ६० लाख र विनियोजन गरिएको हो। गाउँपालिकामा सबैभन्दा धेरै कालीगण्डकीलाई ३५ करोड ६५ लाख र सबैभन्दा कम फेदीखोलालाई २४ करोड ३७ लाख छ। यस्तै, अर्जुन चौपारीलाई २७ करोड ६४ लाख, आँधीखोलालाई ३३ करोड ७८ लाख, विरुवालाई ३१ करोड ५ लाख, हरिनासलाई ३१ करोड ६ लाख बजेट उपलब्ध भएको हो। विनियोजित रकम मध्ये समानीकरण अनुदानमा १ अर्व १९ करोड ३० लाख रहेको छ। सशर्त अनुदानतर्फ २ अर्व ८७ करोड ५८ लाख, समपूरक अनुदान १३ करोड ७१ लाख र विशेष अनुदान १४ करोड १७ रहेको अर्थमन्त्रालय वेबसाइटमा उल्लेख छ। विनियोजित रकम गतबर्षको भन्दा भन्दा ४० करोड ५४ लाख बढी हो। गतबर्ष समग्र स्याङजाको बजेट ३ अर्व ९४ करोड २२ लाख थियो।"
निषेधाज्ञामा विपन्न परिवारको गुनासो: सरकारले राहत नबाँड्दा भौकै सुत्नु परेको छ,"वीरगन्जः पर्साको जीराभवानी गापा ५ स्थित दलित बस्तीका वृद्ध जयकिसुन पासवान भन्छन्,पोहोर त ढिलै भए पनि मुखीया (वडा अध्यक्ष) जीले चामल दाल ल्याएर दिए, यसपाली त अहिलेसम्म नाकमुख पनि देखाउन आएका छैनन् । महिना दिनदेखि जारी निषेधाज्ञाका कारण छाक टार्नै समस्या भएपछि अन्नपूर्णकर्मीसँग दुख बिसाउँदै जयकिसुन भन्छन्,महिना दिन भइसक्यो छोराको काम बन्द छ, हामी बुढाबुढीको हातपाउ चल्दैन,'बृद्ध जयकिसुनले भने, छरछिमेकबाट पैँचो पाएका दिन चुल्हो बल्छ, नभए भोकै सुत्नुपर्छ ।' बजारमा मकै पोलेर छाक टार्दै आएका वीरगन्ज १० घडीअर्वाका कोदइ साहको दुखोसो पनि उस्तै छ । उनी भन्छन्, जोगाएर राखेको पैसा सकिसक्यो, अब छरछिमेकबाट सापटी मागेर छाक टारिरहेका छौँ ।' पर्सामा कोरोना संक्रमण नियन्त्रण तथा रोकथामका लागि निषेधाज्ञा लगाइएको १ महिना भइसकेको छ । वैशाख १६ देखि सुरुमा एक हप्ताका लागि लगाइएको निषेधाज्ञा जेठ २० सम्मका लागि थपिएको छ । अझै कति दिनसम्म लम्बिने यकिन छैन । महिना दिनदेखिको निषेधाज्ञाका कारण बजार, पसल, औद्योगिक प्रतिष्ठान कलकारखाना सबै बन्द छन् । अति अत्यावश्यक काम बाहेक घर बाहिर निस्किन स्थानीय प्रशासनले प्रतिबन्ध लगाएको छ । जसकारण दैनिक ज्याला मजदुरी गरेर जीवीकोपार्जन गर्दैआएका परिवारहरु समस्यामा परेका छन् । त्यसमा पनि सुकुम्वासी र दलित बस्तीका परिवार भने बिहान बेलुकाको छाक टार्न नसकेर अझ धेरै समस्यामा परेका छन् । पोहोर सालको लकडाउनका बेला ढिलै भए पनि पर्साका हरेक स्थानीय तहले प्रदेश सरकारको समन्वयमा अति विपन्न परिवारका लागि राहत प्याकेजको व्यवस्था गरेका थिए । यसपाली निषेधाज्ञा लगाइएको १ महिना बितिसक्दा पनि पर्सा जिल्लाका कुनै पनि स्थानीय तहले आर्थिक अवस्था कमजोर भएका विपन्न परिवारका लागि राहत वितरण गरेका छैनन्। निषेधाज्ञाले समस्या परेकाहरु बारे स्थानीय सरकार बेखबर जस्तै भएपछि केही सामाजिक संघ संस्था र मनकारी दाता भने सहयोगका लागि अगाडि सरेका छन् । तर उनीहरुको सहयोग सिमित भएकाले निषेधाज्ञाको मारमा परेका सबै समेटिन सकिरहेका छैनन् । वीरगन्ज महानगरमा करिब आधा दर्जन संघसंस्था र दाताहरुले दिनहुँ निशुल्क भोजन बाँड्दै आएका छन् । साहिब दरबार सेवा संस्थान, रेल्वे कटेज, कोभिड एक्सन टीम क्याट, नेपाली कांग्रेसका नेता विजय सर्राफ लगायत करिब आधा दर्जन संघसंस्था र दाताले वीरगन्ज सहरमा दैनिक १५ सय प्याकेट तयारी खाना निशुल्क बाँड्दै आएका छन् । बिहान र बेलुकी गरी दैनिक ६ सय प्याकेट तयारी खाना बाँड्दैआएको साबिह दरबार सेवा संस्थानका अध्यग राजेश मान सिंह भन्छन्, हाम्रो टोलीले भ्याएसम्म टोल टोलमा पुगेर खाना बाँडिरहेको छ, फोन आएको ठाँउमा पनि खाना लिएर पुग्छौँ, तर अझै पनि सबैलाई समेट्न सकिरहेका छैनौँ ।' निशुल्क खाना बाँड्ने अभियान वीरगन्ज सहरमा मात्र केन्द्रित छ । जिल्लाको ग्रामीण भेगमा भने कसैले पनि निशुल्क खाना बाँडेको छैन । ग्रामीण भेगमा एकदुई सामाजिक संस्था र दाताले भने केही गाउँमा मात्रै खाद्यान्न सामग्री राहतका रुपमा बाँडेका छन् । मिथिला वाइल्ड लाइफ ट्रष्ट र आवसर संसार नामक संस्थाको सहयोगमा सामाजिक अभियन्ता प्रकाश थारुले जीराभवानी गापा २ को सुकुम्बासी बस्तीमा गत बिहीबार ६० परिवारलाई चामल, दाल, तेल लगायत खाद्यान्न सामग्री बाँडेका छन् । यस्तै पिस फर दलित फाउण्डेशन नेपालले पनि विभिन्न दलित वस्तीमा गरी १८२ परिवारलाई चामल, दाल, तेल, आलु लगायत खाद्यान्न सामग्री बाँडेको छ । सामाजिक संघ संस्था र दाताहरुको सहयोगले मात्रै, समस्यामा परेका सबैलाई समेट्न नसकेकोले सुकुम्बासी र दलित बस्तीका कैयौँ परिवार भोकै बस्न बाध्य रहेको सामाजिक अभियन्ता प्रकाश थारु बताउँछन्। उनी भन्छन्,हामीले पनि विभिन्न दातालाई गुहारेर सकेको जति सामान बाँडेका हौँ, गाँउ गाँउबाट सहयोगका लागि दिनहुँ फोन आउँछ, सकेजति गरेका छौँ ।' पिस फर दलित फाउण्डेशनका अध्यक्ष मनोर राम भन्छन्,अमेरिका र भारतमा रहेका मेरा चिनजानका साथीहरुलाई अनुरोध गरेँ, उहाँहरुले केही करम पठाइ दिनुभयो, त्यही रकमले खाद्यान्न किनेर चार गाउँका दलित बस्तीमा बाँडेको हुँ ।' अहिले पनि दलित बस्तीहरुबाट राहतका लागि तारन्तार फोन आइरहेको भए पनि रकम अभावले गर्दा आफुले अपेक्षा अनुसार सहयोग गर्न नसकेको पीडा उनी सुनाउँछन् । राम भन्छन्,ग्रामीण भेगका हरेक पालिकामा दलित र सुकुम्वासी बस्ती छ, तर पालिकाले अहिलेसम्म कुनै पनि किसिमको राहत बाँडेको छैन ।' वीरगन्ज महानगरपालिकाका नगर प्रमुख विजय सरावगी भने महानगरमा निशुल्क खाना बाँडिरहेका संघसंस्थालाई खाद्यान्न सामग्री सहयोग गरिरहेको बताउँछन् । महानगरपालिकाले आफ्नो बजेटबाट नभइ विभिन्न दाताबाट सहयोग स्वरुप प्राप्त खाद्यान्न, निशुल्क खाना बाँडिरहेका संघसंस्थालाई उपलब्ध गराएको सरावगी बताउँछन् । पोहोर दुरुपयोग भएको भन्दै यसपाली राहत नबाँडेको स्थानीय जनप्रतिनिधिहरुको तर्क छ । जिल्ला समन्वय समिति पर्साका सभापति नेकमहम्मद अन्सारी भने निषेधाज्ञाका कारण प्रभावित अति विपन्न परिवारलाई यसपाली राहतमा खाद्यान्न सामग्री नभइ तयारी खाना नै बाँड्ने तयारी गरिएको बताउँछन् । शुक्रबार जिल्ला समन्वय समितिमा पालिकाका प्रमुखहरुसँग भएको छलफलमा प्रत्येक वडामा पालिकाको समन्वयमा वडाध्यक्षहरुले नै निशुल्क मेस सन्चालन गर्ने सहमति भएको उनी बताउँछन् । उनी भन्छन्,पोहोर साल लकडाउनका बेला राहत सामग्री वितरणमा अनियमितता र दुरुपयोग भएको व्यापक गुनासो आएको थियो, त्यसैले यसपाली राहतमा खाद्यान्न सामग्री वितरण गर्ने नभइ हरेक वडामा निशुल्क मेस सन्चालन गर्ने सहमति भएको छ ।' तर वडाहरुमा निशुल्क मेस कहिलेदेखि सन्चालन हुन्छ भन्ने प्रश्नमा उनले प्रष्ट जवाफ दिएनन् । अन्सारी भन्छन्,सम्भवत: एकदुई दिनमा वडाहरुमा निशुल्क मेस सन्चालन हुन्छ होला ।' वीरगन्ज महानगरका नगर प्रमुख सरावगी पनि पोहोर सालको लकडाउनका बेला राहत बाँड्ने क्रममा हुँदा खाने भन्दा पनि धेरैजसो हुनेखानेहरुले लगेको गुनासो आएकाले यसपाली राहत नबाँडिएको बताउँछन् । सरावगी भन्छन्,पोहोर सालको लकडाउनमा राहतको दुरुपयोग धेरै भयो, त्यसैले यसपाली महानगरका ३२ वटै वडामा निशुल्क मेस नै चलाउने कुरो भएको छ, त्यसको खर्च पछि महानगरपालिकाले सोधभर्ना गर्छ ।"
"समयले ध्रुवीकरण मागेको छ, तमासा नगरौँ, भेडाभेडासँग र बाख्राबाख्रासँग हुन दिऊ","काठमाडौं : पूर्वप्रधानमन्त्री डा बाबुराम भट्टराईले समयले नयाँ ध्रुवीकरण खोजेको बताएका छन्। पछिल्ले राजनीतिक घटनाक्रममा देखिएको विचार, पार्टी र नेतृत्वको अभिव्यक्तिले नयाँ ध्रुवीकरण खोजेको उनले बताएका हुन्। जनता समाजवादी पार्टी (जसपा) संघीय परिषद् अध्यक्षसमेत रहेका भट्टराईले नयाँ निर्माणका निम्ति पुरानो भत्कनु पर्ने भन्दै मान्छे तानातानमा नलाग्न आग्रह गरे। जसपा फुटको संघारमा पुगेको अवस्थामा बाबुरामले किनबेचको तमासा नगर्न अनुरोध गरेका हुन्। गत फागुनमा सर्वोच्च अदालतले नेकपा एकताको वैधानिकतामाथि प्रश्न गर्दै पूर्व एमाले र माओवादीलाई यथावत् अवस्थामा फर्काएको थियो। त्यसपछि सत्तारुढ एमाले फुटको संघारमा पुगेको छ भने जसपासमेत फुट नजिक छ। यही सन्दर्भलाई केन्द्रित गर्दै बाबुरामले समयले नयाँ ध्रुवीकरण खोजेको बताएका हुन्। उनले भेडा भेडासँग र बाख्रा बाखासँग हुन दिनुपर्नेसमेत बताए। बाबुरामले यसरी आआफ्नो बाटो लागेर हिँडिरहे फेरि भेट हुने विश्वास व्यक्त गरेका छन्। अहिलेको राजनीतिक संकट पुरानो विचार, पार्टी र नेतृत्वको सामूहिक विघटनको अभिव्यक्ति हो, बाबुरामले ट्वीटमा लेखेका छन्, नयॉ निर्माण निम्ति पुरानो भत्कनैपर्छ। समयले नयॉ ध्रुवीकरण खोज्दैछ। अत: मान्छे तानातान र किनबेचको तमासा नगरौं ! भेडाभेडासंग र बाख्राबाख्रासंग हुन दिऊॅ ! हात मिलाएर आआफ्नो बाटो लागौं ! हिँडिरहे फेरि भेट हुनेछ !"
१४ दलसँग विप्लवको सहकार्य : सरकारलाई विस्थापित गरेर व्यवस्था परिवतर्न गर्नुपर्ने माग,"काठमाडौं : नेत्रविक्रम चन्द विप्लव नेतृत्वको नेपाल कम्युनिस्ट पार्टीले १४ वटा साना पार्टीसँग मोर्चाबन्दी गरेको छ। मोर्चाले अहिलेको संकट समाधानका लागि सरकारलाई विस्थापित गर्नु आवश्यक भएको बताएको छ। सरकार विस्थापित गरेर मात्र समस्या समाधान नहुने भन्दै यो समूहले विद्यमान व्यवस्थामै अग्रगामी परिवर्तन ल्याउनु आवश्यक भएको बताएको छ। मोर्चाले व्यवस्थाको विकल्पको रुपमा जनगणतन्त्र र वैज्ञानिक समाजवादी व्यवस्थामा जोड दिएको छ। नेपाल जुन गम्भीर संकटमा छ, त्यसको समाधानका लागि यो सरकारलाई विस्थापित गर्नु त आवश्यक छ नै तर त्यत्तिले मात्र पुग्दैन, मोर्चाले जारी गरेको विज्ञप्तिमा भनिएको छ, यसका निम्ति विद्यमान व्यवस्थामै अग्रगामी परिवर्तन ल्याउनु आवश्यक छ। मोर्चाले सरकार, व्यवस्थापिका र यसका प्रक्रियाको विकल्पलाई ठोस बनाउन गृहकार्य गर्ने भएको छ। अहिले कोरोना बिरामीको उपचार नहुने, अक्सिजन अभावमा बिरामीले मृत्युवरण गर्नुपर्ने अवस्था पैदा हुनु दुःखद् भएको भन्दै महामारीमा निःशुल्क उपचारले प्राथमिकता पाउनुपर्नेमा जोड दिइएको छ। मानव जीवनको रक्षा पहिलो प्राथमिकता भए पनि यो सरकारले खोपलाई प्राथमिकता नदिएको आरोप मोर्चाको छ। विश्वका विभिन्न राष्ट्रले आफ्ना नागरिकलाई कि खोप दिइसके वा दिइरहेका छन्, विज्ञप्तिमा भनिएको छ, मानव जीवनको रक्षा नै पहिलो प्राथमिकता हुनु पर्दछ। तर यो गैरजिम्मेवार र भ्रष्टाचारी सरकारले खोपलाई पहिलो प्राथमिकतामा अझै राखेको छैन। तुरुन्त खोप ल्याएर सबै जनतालाई निःशुल्क खोप लगाउने व्यवस्था अविलम्ब गरियोस्। यो मोर्चाले प्रधानमन्त्री केपी ओली इन्डोअमेरिकी गठबन्धनको गोटी बनेको आरोपसमेत लगाएको छ। एमसीसी पारित गरेर नेपाललाई भुटानीकरण गर्ने योजनामा सरकार लागेको आरोप उसको छ । नागरिकता विधेयक फिर्ता गर्नसमेत मोर्चाले माग गरेको छ। केपी ओली यतिखेर इन्डोअमेरिकी गठबन्धनको गोटीका रुपमा काम गरिरहेका छन्। र एमसीसी पारित गरेर नेपालमा अमेरिकी सेना तैनाथ गर्ने तथा नेपालीलाई भुटानिकरण गर्ने योजनामा लागेका छन्, विज्ञप्तिमा भनिएको छ, सरकारले ल्याएको कथित नागरिकतासम्बन्धी अध्यादेश अल्पमतको सरकारलाई जोगाउने र विदेशीको योजना लागू गर्ने उद्देश्यमा ल्याइएको हुनाले त्यसलाई फिर्ता लिन हामी जोडदार माग गर्दछौँ। मोर्चाले सार्वजनिक गरेको विज्ञप्तिमा मोहन वैद्य, धर्मेन्द्र बास्तोला, ऋषि कट्टेल, आहुति, सीपी गजुरेल, गोपाल किराँती, कर्णजीत बुढाथोकी, गुणराज लोहनी, डम्बर विक्रम कार्की, रविन्द्र श्रेष्ठ, रामहरि पोखरेल, नारायण शर्मा, शम्भु कट्टेल, देवदत्त पाण्डेले हस्ताक्षर गरेका छन्।"
"बजेटमाथि वीरगन्जबासीको गुनासो: व्यवसायीसँग सुझाव मागियो, कार्यक्रममा समावेश गरिएन","वीरगन्जः सरकारको कुल राजश्व असुलीमा वीरगन्ज क्षेत्रको योगदान झण्डै ४८ प्रतिशत छ । मुलुकको प्रमुख स्थल नाका वीरगन्जमा, देशकै सबै भन्दा ठूलो औद्योकि कोरिडोर, एकीकृत भन्सार जाँच चौकी (आइसीपी), सुख्खा बन्दरगाह लगायत राजश्व संकलनमा योगदान दिने निकाय संस्था छन् । तर संघीय सरकारले आगामी आर्थिक वर्ष २०७८०७९ का लागि ल्याएको बजेटमा वीरगन्जलाई नै उपेक्षा गरेको यहाका नीजी क्षेत्र र अर्थशास्त्रका जानकारहरुको गुनासो छ । बजेटमा केही सकारात्मक पक्ष भए पनि वीरगन्ज खुसी हुनुपर्ने खालको नरहेको यहाँका उद्योगी व्यवसायीहरुको प्रतिक्रिया छ । देशको कूल राजश्वको झण्डै आधा राजश्व संकलन गरेर मुलुकको अर्थतन्त्रमै महत्वपूर्ण योगदान दिँदै आएको आर्थिक एंव औद्योगिक नगर वीरगन्जलाई केन्द्र सरकारले सार्वजनिक गरेको बजेटमा भने विभेद गरिएको गुनासो उनीहरुको छ । हरेक वर्ष बजेटपूर्व सरकारले वीरगन्जको निजी क्षेत्र र जानकारहरुको सुझाव लिँदै आएको भए पनि बजेटमा भने सुझाव अनुसारका कार्यक्रमहरु समावेश नगर्ने थिति नै बसेको वीरगन्ज उद्योग वाणिज्य संघका अध्यक्ष सुवोध गुप्ताले गुनासो गरे । उनले भने,यसल्ट पनि बजेट आउनुपूर्व प्रीबजेटमा वीरगन्जबाट थुप्रै सुझाव पठाएका थियौँ, तर हाम्रा ती सबै सुझाव रद्धीको टोकरीमा सरकारले फ्याँकिदिए जस्तो लाग्छ ।' हुलाकी राजमार्ग बाहेक वीरगन्ज क्षेत्रलाई समेटेर कुनै पनि कार्यक्रम बजेटमा समावेश नगरिएको उनको गुनासो छ । वीरगन्ज क्षेत्रमा प्रस्तावित र निर्माणाधीन दोश्रो निजगढ अन्तर्राष्ट्रिय विमान्थल, द्रूतमार्ग, सिमरा विमानस्थलबाट अन्तर्राष्ट्रिय उडान लगायत राष्ट्रिय गौरवका योजनालई पनि बजेटले छुन नसकेकोमा दुख लागेको गुप्ताले बताए । पर्सा बारा क्षेत्रमा रहेको देशकै सबै भन्दा ठूलो औद्योगिक कोरोडिरलाई सरकारले अझैसम्म पनि औपचारिक रुपमा औद्योगिक कोरिडोर घोषणा समेत गर्न नसकेको निजी क्षेत्रका लागि बिडम्बना नै भएको गुप्ताले बताए । पर्सा बाराको औद्योगिक कोरिडोरलाई समेटर इकोनोमिक मोडेल सिटी (भारतको मुम्बइ जस्तो ) बनाउन सरकार समक्ष प्रस्ताव गरिएको भए पनि यस विषयमा पनि बजेटले केही नबोलेको उनले बताए । मुलुकको कुल राजश्वमा झण्डै ५० प्रतिशत योगदान दिँदैआएको वीरगन्ज क्षेत्रलाई उपेक्षा गरिएका कारण वीरगन्जको सवालमा बजेटलाई समग्रममा आफूले नकरात्मक रुपमा लिएको गुप्ताले बताए । पूँजीगत बजेटमा विद्यावारिधि गरेका डा दिपेन्द्र चौधरीले विगत ५७ वर्ष देखिका बजेटमा वीरगन्ज सधैँ विभेदमा पर्दै आएको बताए । त्यसैको निरन्तरता अहिलेको बजेट पनि भएको उनको भनाइ छ । उनले भने ,वीरगन्जले सरकारलाई राजश्व मात्रै उठाएर दिँदैआएको छ, त्यसको बदलामा वीरगन्जले गाडीको धुवाँ र धुलो मात्रै पाएको छ ।' देशकै ठूलो औद्योगिक कोरिडोरलाई अहिलेसम्म सरकारले औपचारिक रुपमा घोषणा समेत गर्न नसकेको उनले बताए । त्रिभुवन विश्वविद्यालय भन्दा पुरानो ठाकुरराम क्याम्पस, दरबार हाइस्कुल भन्दा पुरानो त्रिजुद्ध मावि लगायत शैक्षिक संस्था वीरगन्जमै छन् । तर अहिलेसम्म वीरगन्जमा एउटा विश्वविद्यालय समेत बन्न नसकेको गुनासो उनको छ । चौधरीले भने,यस बजेटलाई समग्र रुपमा हेर्दा वीरगन्ज पनि नेपालमै छ र भन्ने प्रश्न उठेको छ । अहिलेको बजेट, प्रचारमुखी र वितरणमुखी भएको भन्दै उनले बजेटको कार्यान्वयनमा ठूलो चुनौती देखिएको चौधरीले बताए । अध्यादेशबाट ल्याइएको बजेट, संविधानको धारा ११४ अनुसार, दुवै संसद बैठक बसेको ६० दिनभित्र पारित नभएर स्वत खारेज हुने भएकाले यसमा पनि आशंका नै रहेको उनले बताए । ठाकुरराम बहुमुखी क्याम्पसका अवकाश प्राप्त अर्थशास्त्रका उपप्राध्यापक इन्दु शंकर मिश्रले पनि अहिलेको बजेटले वीरगन्ज क्षेत्र उपेक्षामा परेको बताए । बजेटमा वीरगन्ज क्षेत्रका कुनै पनि मुद्दालाई नसमेटिएको उनको तर्क छ । उनले भने,बजेटमा सबैलाई सन्तुष्ट पार्ने प्रयास त गरिएको छ, तर यसको प्रभावशाली कार्यान्वयनमा निकै चुनौती र जटिलता आउने देखिन्छ ।' उदाहरणका लागि विकास दर, राजश्व प्राप्तिको निार्धरित दर प्राप्त गर्न अहिलेको कोभिड महामारीमा निकै कठिन हुने उनले बताए । बजेट घाटा ५ खर्ब भन्दा बढि भएको र विकास खर्च परम्परावादी नीति अन्तर्गत नै निर्धारित भएका कारणले समग्रमा यो बजेट महङगीलाई प्रोत्साहन गर्ने खालको रहेको मिश्रले बताए । बजेट समग्रमा जनतालाई लोभ्याउने, वितरणमुखी र चुनावमा मतदातालाई प्रभावित र आकर्षित गर्ने उद्देश्य राखेर ल्याइएको आफनो बुझाइ रहेको उनले बताए । वीरगन्जका उद्योगी समेत रहेका नेपाल उद्योग वाणिज्य महासंघ प्रदेश २ का अध्यक्ष गणेश लाठले पनि बजेटमा वीरगन्जलाई उपेक्षा गरिएको गुनासो गरे । उनले प्रीबजेटमा वीरगन्जको निजी क्षेत्रले बहुदरमा भ्याट र आयकरमा छुटको सीमा बढाउन, मूल्य अभिवृद्धि करमा छुट, प्राविधिक विद्यालय, आईसीपीआईसीडीको विस्तार, डष्टी कार्गोको व्यवस्थापनका लागि सुझाव दिएको भए पनि ती कुनै पनि कार्यक्रम बजेटमा नसमेटिएको बताए । उनले भने,बजेट काठमाडौं केन्द्रित देखियो, वीरगन्ज फेरि पनि विभेदमा पर्यो ।' वीरगन्ज उद्योग वाणिज्य संघका उपाध्यक्ष माधव राजपालले बजेटलाई सरकारको चुनावी बजेटको संज्ञा दिए । बजेट आउनुअघि वीरगन्जका निजी क्षेत्रले राखेका मागहरु, विगतका वर्षका बजेट जस्तै अहिलेको बजेटमा पनि उपेक्षामा परेको उनले बताए । उनले भने,वीरगन्जको मागको बजेटमा सुनुवाइ नहुनु अत्यन्तै दुखद छ, हामीले सिमरा विमानस्थलको विस्तार, हवाई सम्पर्कमा बृद्धि, वीरगन्जमा रिङरोडको अवधारणा, पर्सा बारा, रौतहट सहितका ४५ जिल्लाका बिरामीहरुको भार थामेको नारायणी अस्पताल लगायत बारेमा सुझाव सरकारलाई दिएका थियौँ तर बजेटमा कुनै पनि चर्चा नै भएन ।'"
चुनाव घोषणा गरेपछि लोकप्रिय बजेट ल्याइयो : डा महत,"काठमाडौं : नेपाली कांग्रेसका नेता एवं पूर्व अर्थमन्त्री डा रामशरण महतले विद्यमान विकास आयोजना पूरा हुन नसकिरहेका बेला सरकारले ठूलो आकारको लोकप्रिय बजेट ल्याएको भन्दै आलोचना गरेका छन्। स्कुल अफ डेमोक्रेसीले आइतबार आयोजना गरेको खस्किदो अर्थतन्त्र, कहाँ चुक्यो सरकार ? विषयक बजेट समीक्षा कार्यक्रममा उनले नीति र कार्यक्रम छलफलबिना नै निर्वाचन घोषणा गरेको सरकारले अध्यादेशबाट पूर्ण बजेट ल्याएको बताए निर्वाचन तोकिसकेको सरकारले तलब, भत्ता वृद्धि र कर छुट दिएर निर्वाचनमा भोट पाउन अध्यादेशबाट लोकप्रिय बजेट ल्याएको छ, यो निर्वाचनमा जनतालाई प्रभाव पार्ने खालको बजेट हो, उनले भने, भएका कार्यक्रमलाई निरन्तरता दिनेमात्र कामचलाउ सरकारको काम हो, पुरक बजेट ल्याउन मिल्दैन। नेपाल राष्ट्र बैँकका पूर्वगर्भनर डा चिरञ्जीवी नेपालले सरकारले पर्याप्त छलफल नगरी बजेट ल्याएको जनाउँदै भने, भूकम्पको समयमा आउन नसकेको अनुदान तथा ऋण संसारभर फैलिएको कोरोनाको बेलामा कसरी आउन सक्छ। राष्ट्रिय योजना आयोगका पूर्व उपाध्यक्ष डा जगदीशचन्द्र पोखरेलले बजेट निर्वाचनमुखी आएको बताए। बजेट चाहिने ठाउँमा भन्दा पनि नचाहिने ठाउँमा विनियोजन गर्न खोजेको उनको भनाइ छ। राष्ट्रिय योजना आयोगका पूर्व उपाध्यक्ष डा गोविन्द पोखरेलले बजेटले सबै पक्षलाई छोएपनि यसको कार्यान्वयनमा चुनौतीपूर्ण रहेको उल्लेख गरे। राष्ट्रिय योजना आयोगका पूर्वउपाध्यक्ष डा शङ्कर शर्माले दलहरुबीचको प्रतिस्पर्धाका कारण सामाजिक सुरक्षामा रकम बढ्दा राज्यलाई थप भार पर्ने बताए। स्कुल अफ डेमोक्रेसीका अध्यक्ष नैनसिंह महरले संसदमा नीति र कार्यक्रम प्रस्तुत नगरी बजेट आउनु संविधानको मर्म र भावनाविपरीत भएको बताए। रासस"
मुस्ताङमा ४४ प्रतिशत संक्रमितले जिते कोरोना,"जोमसोम : हिमाली जिल्ला मुस्ताङमा ४३ प्रतिशत व्यक्ति कोरोनामुक्त भएका छन्। जिल्ला स्वास्थ्य कार्यालय मुस्ताङका अनुसार शनिबारसम्म ३ सय ३६ जना कोरोना संक्रमित मध्ये १ सय ३६ जना व्यक्ति कोरोना मुक्त भएका हुन्। कार्यालयका अनुसार जेठ १५ गते देखि वैशाख १५ गतेसम्ममा मुस्ताङको थासाङमा १ सय २ संक्रमितमध्ये २२, घरपझोङमा ८६ संक्रमित मध्ये ५५ र वारागुङ मुक्तिक्षेत्रमा १ सय ३७ संक्रमित मध्ये ६६ जना कोरोनामुक्त हुन्। यस्तै, लोमान्थाङमा ११ जना कोरोना संक्रमित छन् भने लोघेकर दामोदरकुण्ड गापामा संक्रमितको संख्या सून्य छ। मुस्ताङको घरपझोङमा २७ जना, थासाङमा ७७, वारागुङ मुक्तिक्षेत्रमा ७५ र लोमान्थाङ गाउँपालिकाका ११ जना संक्रिय संक्रमित रहेको स्वास्थ्य प्रमुख टीकाराम भण्डारीले जानकारी दिए। मुस्ताङमा संक्रमितमध्ये १ सय ४० जना व्यक्ति होम आइसोलेसनमा छन् भने २० जना संक्रमित जिल्ला अस्पताल तथा स्थानीय तहका कोभिड आइसोलेसनमा रहेको कार्यालय प्रमुख भण्डारीले उल्लेख गरे। उनका अनुसार मुस्ताङबाट कोरोना संक्रमितको थप उपचारका लागि २२ जनालाई पोखरा पठाइएको छ भने शनिबारसम्म ११ जना व्यक्तिले ज्यान गुमाएका छन्। मुस्ताङको घरपझोङमा ४, वारागुङ मुक्तिक्षेत्रमा ४ र थासाङ गाउँपालिकामा ३ कोरोना संक्रमितको मृत्यु भएको छ। मुस्ताङमा हालसम्म १ सय ७९ जनाको पीसीआर परीक्षण गर्दा १ सय ३ जना र १ हजार २ सय ३९ जनाको एन्टिजेन परीक्षण गर्दा २ सय ३२ जना व्यक्तिमा कोरोना संक्रमण भेटिएको हो। स्वास्थ्य कार्यालय मुस्ताङले अघिल्लो हप्ता संक्रमितको संख्या ह्वात्तै बढे पनि क्रमशः नियन्त्रणमा आइसकेको दाबी गरेको छ। पछिल्लो समय मुस्ताङमा संक्रमित भन्दा निको हुनेको संख्य बढेको छ। मुस्ताङमा स्थानीय प्रशासनले कोरोना संक्रमण फैलिन नदिनका लागि वैशाख ३१ गतेदेखि निषेधआज्ञा जारी राखेको छ। मुस्ताङमा समुदाय स्तरमा कोरोना संक्रमण फैलिएपछि विदेशमा बस्ने मुस्ताङीको आर्थिक सहयोगमा प्राइभेट मेडिकल टिम झिकाएर कोरोना परीक्षण गरिएको थियो। उनीहरुले स्थानीय तहमा कोरोना रोकथाम तथा नियन्त्रण सम्बन्धि स्वास्थ्य सामाग्री, अक्सिजन कल्सन्ट्रेटर र अक्सिन उपलब्ध गराएका थिए।"
बारपाककी कोरोना बिरामीलाई हेलिकोप्टरबाट उद्धार,गोरखा : कोभिडले सिकिस्त भएकी बारपाककी केसुता घलेलाई गण्डकी प्रदेश सरकारले हेलिकोप्टरबाट उद्धार गरी मेडिसिटी हस्पिटल लगेको छ। बारपाक सुलिकोट गाउँपालिका २ कोँजेकी २६ वर्षीय घलेलाई मनाङ एयरको हेलिकोप्टरबाट उद्धार गरी काठमाडौँ पुर्याइएको स्थानीय खेमराज घलेले जानकारी दिए। स्वास्थ्य अवस्था गम्भीर रहेको र अक्सिजन छुटाउन नमिल्ने भएपछि हेलिकप्टरमा अक्सिजन बाँधेर मेडिसिटी हस्पिटल काठमाडौँ लगिएको उनले बताए। बारपाकमा रहेका चिकित्सकले निमोनिया भएको हुन सक्ने आशंका गरेका थिए। त्यहाँ उपचार सम्भव नभएपछि काठमाडौँ पठाइएको हो। केही समयअघि घलेको पीसीआर रिपोर्ट पोजेटिभ देखिएको थियो। तर शनिबार बिहान एन्टिजिन परीक्षण गर्दा भने रिपोर्ट नेगेटिभ आएको बारपाक सुलिकोट गाउँपालिका स्वास्थ्य शाखाका प्रमुख मोदराज भट्टले बताए।
कोरोना नियन्त्रण गर्न गाउँगाउँमा चिकित्सकीय सेवा,"दाङ: समुदायमा कोरोनाको संक्रमण उच्च देखिएपछि दाङमा चिकित्सक र स्वास्थयकर्मी सहित गाउँगाउँमा स्वास्थ्य घुम्ती सेवा दिन थालिएको छ । कोरोनाबाट आम नागरिकलाई सुरक्षित गर्न, कोरोना रोकथाम, नियन्त्रण र उपचारको परामर्श दिन चिकित्सकीय घुम्ती सेवा दिन थालिएको हो । कोरोनाको त्रास र समुदायको लाजका कारण संक्रमणलाई लुकाएर राखेका व्यक्ति र परिवारलाई घुम्ती शिविरमा खटिएका स्वास्थकर्मीले मनोपरामर्श दिन र स्वास्थ्य परीक्षण गरी प्रारम्भिक उपचारका साथै अवस्था अनुसार अस्पतालसम्म पुर्याउन सहयोग र परामर्श गर्नेछन् । यसले समुदाय स्तरमा राम्रो भएको स्थानीयहरुको भनाइ छ । ब्याकवार्ड एजुकेशन सोसाइटी बेस नेपालको समन्वय र सहयोगमा डा राजीव झाको नेतृत्वमा ६ सदस्यीय स्वास्थकर्मीको टोली गाउँगाउँमा पुग्न थालेको छ । गत बिहीवारदेखि यस अभियान सुरु गरिएको र प्रभावकारी हुँदैगएको बेसका कार्यकारी निर्देशक चुर्णबहादुर चौधरीले जानकारी दिए । पूर्वराज्यमन्त्री एवम लुम्बिनी प्रदेशसभा सदस्य डिल्ली बहादुर चौधरीले आरम्भ गरेको अभियान अहिले तिव्र रुपमा बस्ती बस्तीमा पुगेको छ । चौधरीले स्थानीय सरकारलाई यो अवस्थामा हरेक क्षेत्रबाट सहयोगको खाँचो भएको, स्थानीय सरकारसँग समन्वयमा घुम्ती स्वास्थ शिविर गाउँमा खटिएको बताए । उनले यस्ता प्रयासहरुले गाउँमा भएको समस्या समाधान हुने र कोरोनालाई नियन्त्रण गर्न सहयोग पुग्ने विश्वास गरे । स्वास्थकर्मी टोलीको नेतृत्व गरेका डा राजीव झाले गाउँ बस्तीमा कोरोना पीडित व्यक्तिले पीसीआर टेस्ट नगराउने र संक्रमण लुकाएर राख्दा झनै संक्रमणको भयावह स्थिति आएको बताए । ज्वोरो नाप्ने थर्मल गन, अक्सिजनको मात्रा चेक गर्ने अक्सो मिटरकप प्रयोग गर्ने र अवस्थाको विश्लेषण गरी आवस्यक औषधि निशुल्क रुपमा उपलब्ध गराइने डा झाले बताए । कोरोना संक्रमितको लक्षण देखिएका र आशंका लागेकालाई पीसीआर परीक्षणका लागि परामर्श दिइने तथा सामान्य अवस्थाकालाई आवश्यक औषधि दिएर नियमित निगरानी गरिने उनले बताए । तुलसीपुर नगर स्तरीय मनोपरामर्श समूहका संयोजक सुशील बस्नेतले उपचार सँगसँगै परामर्श अनिवार्य भएको हुँदा परामर्श पनि सँगै लैजानु पर्ने बताए । उनले नगरले परामर्शको अभियान नै सञ्चालन गरेको र गाउँस्तरमा त्यो बढी प्रभावकारी रहेको बताए । घुम्ती शिविरबाट पहिचान गरिएका बिरामीलाई एम्बुलेन्सबाट निशुल्क उद्दार गरी सम्बन्धित अस्पताल सम्म पुर्याउने व्यवस्था गरिएको कार्यकारी निर्देशक चौधरीले बताए ।"
पाँच दलका शीर्ष नेताको संयुक्त वक्तव्य : अध्यादेशबाट बजेट संविधानको ठाडो उलंघन,"काठमाडौं : विपक्षी पाँच गठनबन्धनले सरकारलाई दीर्घकालीन असर पर्ने कुनै पनि कामकारवाही नगर्न चेतावनी दिएको छ। आइतबार बिहान कांग्रेस सभापति शेरबहादुर देउवा निवास बुढानिलकण्ठमा बसेको पाँच गठबन्धनको बैठकले संविधान विपरितका र अलोकतान्त्रिक कामकारवाहीमा सहयोगी नहुन राज्यका सबै अंग र नियकाहरुलाई अपिल समेत गरेको छ। 'प्रतिनिधिसभाको पुनस्थापना र प्रतिनिधिसभाका १४९ सदस्यहरुको हस्ताक्षरमा विकल्प प्रधानमन्त्रीका रुपमा हामीले विधिवत् दावी प्रस्तुत गरिसकेको अवस्थामा देश र जनतालाई दीर्घकालीन असर पर्ने किसिमका कुनैपनि कामकारवाही नगर्न सरकारलाई चेतावनी दिन चाहन्छौं।सरकारका संविधान विपरितका र अलोकतान्त्रिक कामकारवाहीमा सहयोग नुन राज्यका सबै अंग र निकायहरुलाई पनि आग्रह गर्दछौं,'वक्तत्वयमा उल्लेख। सरकारले अध्यादेशमार्फ जारी गरेको बजेटप्रति पनि विपक्षी गठबन्धनले विरोध जनाएको छ । संसदमा पेश हुनुपर्ने किसिमको बजेट अध्यादेशमार्फत ल्याएर सरकारले अवैधानिक काम गरेको विपक्षी गठबन्धनको ठहर छ। वक्तत्वयमा भनिएको छ, 'देश कोरोना महमारीबाट आक्रान्त भइरहेको कठिन स्थितको दुरुपयोग गरी प्रधानमन्त्री केपी ओलीद्वारा संविधानको अवहेलना र उल्लंघन गर्ने काम एकपछि अर्को गरी भइरहेको छ। 'सरकारको संरक्षणमा भ्रष्टचार र कमिसनखोरी रहेको बढ्दो छ।' उनीहरूले सर्वोच्च अदालतबाट संवैधानिक व्यवस्थाको संरक्षण भइ न्याय प्राप्त हुने पनि विश्वास लिएका छन्। 'संवैधानिक सर्वोच्चता, कानुनी शासन प्रणाली र स्वतन्त्र न्यायालय रहेको हाम्रो देशमा सवोच्च अदालतबाट संवैधानिक व्यवस्थाको संरक्षण भइ न्याय प्राप्त हुनेमा हामी विश्वस्त छौँ । लामो कठोर संघर्षबाट प्राप्त नेपालको संविधान र लोकतन्त्रको पक्षमा एकताबद्ध सशक्त किसिमले आवाज उठाउन र दृढताका साथ अग्रसर हुन हामी सम्पूर्ण राजनीतिक दलका नेता र कार्यकर्ताहरु तथा आम जनसमुदायमा हार्दिक आह्वान गर्दछौँ,' विज्ञप्तिमा भनिएको छ । संविधान र लोकतन्त्रका पक्षमा आवाज उठाउन र दृढताका साथ अग्रसर हुन सबै राजनीतिक दलका नेता तथा कार्यकर्तामा उनीहरूले आह्वानसमेत गरेका छन्।"
घाट नपाउँदा संक्रमितको शव २४ घण्टा अस्पतालमा,"ओखलढुंगाः कोरोना संक्रमितको शव २४ घण्टापछि मात्रै व्यवस्थापन गरएिको छ । कोरोना संक्रमणबाट ओखलढुंगा सामुदायिक अस्पताल (मिसन) मा शनिबार बिहान ७ :२० बजे मृत्यु भएका खिजीदेम्वाका एक पुरुषको शव आइतबार बिहान मात्रै दाहसंस्कार गरिएको हो । कोभिड १९ केयर युनिटमा उपचारका क्रममा ज्यान गुमाएका व्यक्तिको शव व्यवस्थापन गर्ने ठाउँ नहुँदा समस्या आएको हो । सदरमुकाममा कोरोना संक्रमितको शव व्यवस्थापन गर्ने अतिरिक्त ठाउँ तोकिएको छैन । नजिकैको लिपे खोला र सिस्ने खोलामा ठाउँ हेरिए पनि स्थानीयको अवरोधले शव व्यवस्थापन स्थलका रुपमा प्रयोग गर्न नसकिएको प्रमुख जिल्ला अधिकारी बन्दना राईले बताइन् । सिद्धिचरण नगरपालिकासहित सुरक्षा नियकायका अधिकारीहरुले स्थलगत अध्ययन गरे लगत्तै स्थानीयले राजनीतिक पहुँच प्रयोग गरेर सिस्ने खोलामा शव दाहस्थलको रुपमा प्रयोगमाल्याउन नदिन प्रमुख जिल्ला अधिकारीलाई दवाव दिएका थिए । शनिबार ज्यान गुमाएका अर्का व्यक्तिको शव भने आफन्तले आफ्नै जग्गामा लगेर व्यवस्थापन गरेका थिए । खिजीदेम्वाका ती व्यक्तिको शव नेपाली सेनाको सहयोगबाट लिपे खोलामा दाहसंस्कार गरिएको सिद्धिचरण नगरपालिकाका अधिकृत उमेश कार्कीले जानकारी दिए । शनिबार झरी परेका कारण समयमा दाउरा जुटाउन नसक्दा जलाउन सकिएको थिएन । शव गाड्न उपयुक्त स्थान पहिचान हुन नसक्दा अस्पतालमै रहेको थियो । परिवारका सदस्यले समेत कोरोना संक्रमणका त्रास र सरकारी मापदण्डका कारण आफ्नो संस्कार अनुसार आफ्नै घाटमा लगेर दाहसंस्कार गर्ने आँट गर्न सकेनन् । सामाजिक संस्कार र परिपाटी फरक फरक भए पनि कोरोना संक्रमितको शव व्यवस्थापनमा सरकारले तोकेको मापदण्ड जिल्लामा कार्यन्वयनमा नआएको भन्दै सरोकारवाला र राजनीतिक दलले भने विरोध जनाएका छन् । शव व्यवस्थापन मापदण्ड पालना गरेर उपचित व्यवस्थापन गर्न नागरिक समाजले ज्ञापन पत्र नै स्थानीय तह र जिल्ला प्रशासनमा बुझाएको थियो । जग्गा व्यवस्थापनको मूख्य जिम्मेवारी स्थानीय तहको भए पनि त्यसबारे चासो नदिएकाले समस्या आएको छ । यसअघि व्यवस्थापन गरिएका दुई शवको विषयमा पनि स्थानीयले लापरवाही भएको भन्दै विरोध जनाएका थिए । नेपाली काँग्रेसले शव अस्पतालका बेडमा २४ घण्टासम्म अलपत्र पारेको भन्दै विरोध जनाएको छ । काँग्रेस जिल्ला सभापति प्रदिप सुनुवारले सरकारले तोकेको मापदण्ड अनुसार शव व्यवस्थापन गर्न नगरपालिका र प्रशासन असफल भएको बताए । उनले भने, एउटा शव व्यवस्थापन गर्न २४ घण्टामा गर्न नसक्ने सरकारी निकायको औचित्य के हुन्छ ? जिल्लामा पाँच जनाको कोरोना संक्रमितको मृत्यु भइसकेको छ । ती मध्ये तीन जनाको शव व्यवस्थापनमा समस्या आइसकेको छ । कोरोनाको त्रासले छरछिमेक र अभिभावक डराउने र सरकारी निकायले समयमा शव व्यवस्थापन गर्न शव वाहन, जनशक्ति र स्थान नतोक्दा यस्तो समस्या आएको हो । सदरमुकाम समेत रहेको सिद्धिचरण नगरपालिकामा एक सरकारी र एक सामुदायिक अस्पताल छन् । दुवै अस्पतालमा उपचारका लागि ज्यान गुमाउनेको शव दाहासंस्कार गर्न वैकल्पिक व्यवस्था छैन । स्थानीय तह र जिल्ला संकट व्यवस्थापन केन्द्रबीचको प्रभावकारी समन्वय र स्रोत साझेदारीमा समस्या देखिदा यस्तो समस्या आएको नागरिक समाजका बोध नारायण श्रेष्ठले बताए । उनले भने, स्थानीय सरकारसँग स्रोत भए पनि शव व्यवस्थापन सेना र प्रहरीले गर्ने निर्देशिका भनेर पन्छिने र सुरक्षा निकायलाई शव व्यवस्थापनका लागि स्थान तथा अन्य स्रोत साधानको समस्या देखिन्छ, जनप्रतिनिधि बढी जिम्मेबार बन्नुपर्छ।"
बजेट सुनाउन होइन कार्यान्वयनका लागि हो : अर्थमन्त्री पौडेल,"काठमाडौं : अर्थमन्त्री विष्णुप्रसाद पौडेलले बजेट कार्यान्वयनका लागि आएको बताएका छन्। शनिबार प्रस्तुत भएको आर्थिक वर्ष २०७८ ७९ को बजेटमाथि आएका प्रतिक्रियाको जवाफ दिँदै अर्थमन्त्री पौडेलले यस्तो बताएका हुन्। बजेटको विषयमा धेरै प्रतिक्रिया सकारात्मक आएका छन्। यसले मलाई उत्साहित बनाएको छ, अर्थमन्त्री पौडेलले भने, कतिपयले कार्यान्वयन हुन नसक्ने भनेर भनेको पनि सुनेको छु। यो विषयमा म प्रष्ट भन्न चाहन्छु बजेट सुनाउनका लागि होइन कार्यान्वयनका लागि ल्याइएको हो। सुकेटार र चुहानडाँडा विमानस्थलको नाम परिवर्तन बजेटबारे निजी क्षेत्रको प्रतिक्रिया : कसले के भने ? बजेटमा लुम्बिनी: पुरानै आयोजनालाई निरन्तरता निजगढ अन्तरराष्ट्रिय विमानस्थलको डीपीआर तयार पारिने आर्थिक वर्ष २०७८७९ को बजेट : रोजगारीलाई उच्च प्राथमिकता जनता रिझाउने बजेट महामारीलाई महत्व बजेटमा मिश्रित प्रतिक्रिया आर्थिक वर्ष २०७८७९ को बजेट : सामाजिक सुरक्षा प्राथमिकतामा यी छन् लोकप्रिय कार्यक्रम उनले बजेट कार्यान्वयन गरेर देखाउनसमेत बताएका छन्। हामी बजेट कार्यान्वयन गरेर देखाउँछौँ, उनले थपे। विपक्षी दलले अध्यादेशमार्फत बजेट आएको भन्दै विरोध जनाएको भन्दै उनले सरकारले संविधान बमोजिम पूर्णबजेट ल्याएको दाबी गरेका छन्। जेठ १५ गते बजेट ल्याउनुपर्ने संवैधानिक प्रावधान अनुसार सरकार अगाडि बढेको उनको भनाइ छ। योभन्दा अर्को विकल्प थिएन। हामीले वैधानिक विकल्प अनुसार नै बजेट ल्याएका हौँ, उनले थपे, संकटको समयमा कामचलाउ बजेट ल्याएर देश र जनताप्रतिको जिम्मेवारीबाट पन्छिन मिल्दैन।"
यी छन् लोकप्रिय कार्यक्रम,"अध्यादेशबाट ल्याइने बजेट निर्वाचन लक्षित हुने अनुमान धेरैले गरेका थिए। तर, सरकारले अहिलेको महामारी केन्द्रित रही जनतामुखी केही लोकप्रिय कार्यक्रम ल्याएको छ। सरकारले नेपालीले नेपालकै सामानमा निर्भर भएन भने सुखी नेपाली, समृद्ध नेपालको नारा सार्थक हुँदैन भनेर मेड इन नेपाल, मेक इन नेपाल कार्यक्रम ल्याएको छ। बजेटमा यो नयाँ कार्यक्रम हो। यसमा नेपालको उत्पादन बढाउने, नेपालमै उत्पादन भएको वस्तुको प्रयोग गर्ने, नेपाललाई समृद्ध बनाउने उद्देश्य देखिन्छ। सरकारले गाउँगाउँमा उद्योग स्थापना गरी स्वरोजगार बनाउन औद्योगिक ग्राम कार्यक्रम, हिमाली जिल्लाका नागरिकको रोजगारमुखी ऊन मिसन कार्यक्रम, परम्परागत वस्तुको उत्पादन अनुदानका लागि भगत उत्थानशील कार्यक्रम घोषणा गरेको छ। कर्णाली र अरू प्रदेशका हिमाली जिल्लाका धेरै मानिस भेडाच्याङ्ग्राको ऊनमा निर्भर छन्। त्यसलाई प्रसोधन गरी व्यावसायिकतातिर लैजाने ऊन मिसन कार्यक्रम हो। अझ विकट पहाडी जिल्लाहरूमा परम्परागत पेसाहरूले पनि नागरिकले आफ्नो घर धानीरहेका छन्। ती परम्परागत उत्पादनलाई बढावा दिन भगत उत्थानशील कार्यक्रम ल्याइएको हो। सरकारले सबै स्थानीय तहमा लघुउद्यम गरी रोजगारी सिर्जना गर्न र स्वरोजगार बन्न लघुउद्यम कार्यक्रमलाई निरन्तरता दिएको छ। गाउँगाउँमा ससाना उद्यमबाट रोजगारी र स्वरोजगारी सिर्जना गर्न यस्तो कार्यक्रम ल्याएको हो। यसमा २ अर्ब बजेट विनियोजन गरिएको छ। सरकारले स्वास्थ्यपछि शिक्षालाई बढी प्राथमिकता दिएको छ। देशभरिमा १५ विद्यालय र कलेज भवन निर्माण गरी राष्ट्रपति शैक्षिक सुधार कार्यक्रमका लागि १० अर्ब रकम विनियोजन गरिएको छ। बालबालिकाका लागि विगतदेखि नै सञ्चालन रहेका दिवा खाजा कार्यक्रममा सरकारले पौनै ९ अर्ब बजेट विनियोजन गरेको छ। यसबाट ३५ लाख बालबालिका लाभान्वित हुनेछन्। अर्थमन्त्री विष्णु पौडेलले शनिबार बजेट सार्वजनिक गर्दै स्वास्थ्य क्षेत्रलाई बढी प्राथमिकता दिएका छन्। सरकारले १४ वर्षमुनिका बालबालिका र ७० वर्षमाथिका ज्येष्ठ नागरिकका लागि निःशुल्क दीर्घ रोग कार्यक्रम ल्याइएको छ। यस कार्यक्रमबाट, बालबालिका र ज्येष्ठ नागरिकलाई हुने दीर्घ रोग वा ठूलो रोगको सरकारले निःशुल्क उपचार गर्नेछ। यस्तै, स्वास्थ्य बिमा कार्यक्रमका लागि सरकारले बजेट विनियोजन गरी ५० प्रतिशत जनतालाई आव २०७८०७९ मा स्वास्थ्य बिमामा आबद्ध गराउने नीति लिएको छ। योग, व्यायामका लागि नागरिक जागरण कार्यक्रम, राहत सहुलियत राष्ट्रिय कार्यक्रम पनि सरकारले घोषणा गरेको छ। प्रधानमन्त्री स्वरोजगार कार्यक्रमलाई बजेटमा प्राथमिकता दिइएको छ। यसका लागि २ लाख जनतालाई वर्षभरिमा सय दिनको रोजगारी दिन १२ अर्बको ठूलो बजेट विनियोजन गरिएको छ। नेपालमा श्रमिकले अहिले पनि समान ज्याला नपाइरहेको र बिरामी भए उपचार नपाउने अवस्था रहेकोमा सरकारले श्रमिकका लागि निःशुल्क बिमा कार्यक्रम ल्याएको छ। सामाजिक सुरक्षा कार्यक्रममा ३३ प्रतिशतले वृद्धि गरी ४ हजार पुयाइएको छ। ज्येष्ठ नागरिकलाई गरेको सम्मानका लागि खुसी छु, भत्ता पढने आशा थियो, सरकारले यो संकटका बेला पनि एक हजार बढायो, ज्येष्ठ नागरिक हरिनारायण भण्डारीले भने। किसानहरूलाई व्यावसायिक बन्नका लागि कृषि ऋण अनुदान कार्यक्रम, ९ जिल्लामा मिसन ओखर कार्यक्रम, पशु स्वास्थ्य सुधार कार्यक्रम पनि बजेटमा परेका छन्। किसानको खेत सिँचाइका लागि डिप ट्युबेल कार्यक्रम, गरिबी निवारणका लागि उद्यमशीलता विकास कार्यक्रम, गरिबसँग विश्वेश्वर कार्यक्रम, राष्ट्रपति चुरे संरक्षण कार्यक्रमहरूले निरन्तरता पाएका छन्। वन विकासमा भने नयाँ दुई कार्यक्रम थपिएका छन्। समृद्धिका लागि वन कार्यक्रम, कार्बन उत्सर्जन न्यूनीकरण कार्यक्रम थपिएका हुन्। यस्तै १२ हजार युवाहरूलाई स्वरोजगार बनाउने लक्ष्यसहित युवा स्वरोजगार कार्यक्रम, जनता आवास कार्यक्रम, एकीकृत बस्ती विकास कार्यक्रम, एकीकृत जग्गा विकास कार्यक्रम, महिला बालबालिकाका लागि निःशुल्क सहायता कार्यक्रम (४७ जिल्लाबाट देशैभरि) लाई निन्तरता दिइएको छ। सरकारले केही नयाँ लोकप्रिय कार्यक्रम ल्याएको र धेरै पुराना कार्यक्रमलाई निरन्तरता दिएको छ। लोकप्रिय कार्यक्रम ल्याउनु ठूलो कुरा होइन, आर्थिक क्षेत्रका जानकार शिवहरि मुडभरीले भने, ती कार्यक्रमहरू कार्यान्वयन भएर लागू हुनु ठूलो कुरा हो।"
बजेटलाई सेयर बजारको हरियो बत्ति : १७ अर्ब बढी कारोबारसहित ऐतिहासिक रेकर्ड,"काठमाडौं : सरकारले अध्यादेशमार्फत ल्याएको बजेटलाई सेयर बजारले हरियो बत्तिसहित स्वागत गरेको छ। सरकारले बजेट प्रस्तुत गरेपछि पहिलो दिन आइतबार खुलेको बजार सुरुदेखि नै उछाल आएको थियो। कारोबार अंक र नेप्से सूचक दुवैले नयाँ रेकर्ड कायम गरेका छन्। आइतबार १७ अर्ब बढीको कारोबार भएको छ। यो अहिलेसम्मकै उच्च कारोबार हो। नेप्से परिसूचक १२५४ अंकले बढेर २८२७९३ विन्दुमा पुगेको छ। यो अहिलेसम्मकै उच्च विन्दु हो। पुँजी बजारप्रति उदार अर्थमन्त्रीको छवि बनाएका विष्णु पौडेलको बजेटलाई लगानीकर्ताले राम्रैसँग स्वागत गरेका छन्। अर्थतन्त्रको एउटा बलियो हिस्साका रुपमा स्थापित भइसकेको पुँजी बजारलाई बजेटमा सम्बोधन गर्न कन्जुस्याइँ गरिएको गुनासो केही लगानीकर्ताबाट आए पनि त्यसले बजारलाई भने खासै फरक पारेन।बजेटले अल्पकालीन लगानीकर्तालाई बढी कर र दीर्घकालीन लगानीकर्तालाई कम कर लाग्ने व्यवस्था गरेको छ।एक वर्षभन्दा कम अवधिमा शेयर बिक्री गर्ने लगानीकर्तालाई साढे सात प्रतिशत र एक वर्षभन्दा धेरै अवधिको लागि शेयर शेयर होल्ड गरी बिक्री गर्ने लगानीकर्तालाई यसअघिकै ५ प्रतिशत पूँजीगत लाभगर लाग्ने व्यवस्था गरेको छ।यो व्यवस्थाले बजारमा नकारात्मक असर पर्छ कि भन्ने अनुमान र आशंका गरिएको थियो। तर आइतबारको उछालले त्यसलाई गलब सावित गरेको छ। बजार बुलिस रनमा निकै परिपक्क लयमा अघि बढेकोले अब सानातिना अप्ठ्यारा तथा चुनौतीले प्रभावित नहुने सेयर बजारका विज्ञहरू बताउँछन्। लगानीकर्ताहरूको आत्मविश्वास नै अहिले बजारलाई बुलिस लिकमा ड्राइभ गर्ने सबैभन्दा महत्वपूर्ण र शक्तिशाली उर्जा हो।राजनीतिक अन्योललाई समेत बेवास्ता गर्दै सेयर बजारमा पछिल्ला दिनम निरन्तर उछाल आएको छ। कारोबार रकम र भोलुममा पनि हरेक दिन जसो उत्साहजक वृद्धि देखिन्छ। एकैदिन १७ अर्बबढी कारोबार हुनु भनेको सेयर बजारप्रतिको व्यापक आकर्षणको स्पस्ट संकेत हो। नेपाल उद्योग वाणिज्य महासंघको पुँजी बजार फोरमको सभापतिसमेत रहेका सेयर बजारका विज्ञ तथा व्यवसायी अम्बिका प्रसाद पौडेल लगानीकर्ताको दरो आत्मविश्वासका कारण बजारले निरन्तर नयाँ उचाइ चुम्न सफल भएको बताउँछन्। उनी भन्छन्, 'कारोबारमा देखिएको उत्साहक अभूतपूर्व छ। यसले पनि लगानीकर्ताको मनोबल बढाएको छ।' अन्योलपूर्ण राजनीतिबाहेक अहिले बजार घट्नुपर्ने कुनै कारण नरहेको विज्ञहरू बताउँछन्। कोरोनाको बढ्दो जोखिम तथा निरन्तरको राजनीतिक अस्थिरताका कारण लगानीका अरु क्षेत्र खुम्चिँदै गएकोले लगानीकर्ताहरू पुँजी बजारतिर बढी आकर्षित भइरहेका छन्।जेठदेखि मंसिरसम्मको अवधिलाई सेयर बजारका लागि ग्रिन सिजन मानिन्छ। बजेट आएको बेला बैंकिङ प्रणालीमा पर्याप्त तरलता छ। कोरोना जोखिमका कारण लगानीका अरु क्षेत्र खुम्चिँदै गएको अवस्था र अहिले नै ठूला परियोजनामा लगानी गर्ने वातावरण नभएकोले ठूला साना लगानीकर्ताहरू सेयर बजारतिर आकर्षित भएका छन्। बजारमा लगानीयोग्य पैशा प्रशस्त छ। यो पैसा अब सेयर बजार ओइरिने संभावना बढेको छ। लगानीका हिसाबले सबैभन्दा सुरक्षित क्षेत्र मानिएको बैंकिङको सेयर अझै पनि खासै बढेको छैन। बैंकिङलाई समग्र सेयर बजारको फाउन्डेशन मानिन्छ। राम्रो कमाइ भएका बाणिज्य बैंकहरूको सेयर भाउ अहिले पनि तुलानात्मक रुपमा अन्डरभ्यालुड रहेकोले अब लगानीकर्ता यो सेक्टरमा आकर्षित हुने संभावना छ। बैंकिङको सेयर राम्ररी नबढ्दासम्म सेयर बजारको बुलिस रन जारी रहने विश्लेषण विज्ञहरूले गर्दै आएका छन्।पुरै डिजिटल माध्यमबाट गरिने यो कारोबारमा कोरोनाको असर खासै देखिएको छैन। बैंकहरूले सार्वजनिक गरेको तेस्रो त्रैमासिक रिपोर्टमा आकर्षक कमाइ देखिएकोले पनि लगानीकर्ताको आकर्षण अब यतातिर केन्द्रित हुने देखिन्छ। त्रैमासिक रिपोर्टक आधारमा कुन कम्पनीले कति लाभांशा दिन्छ भनेर बजारमा हुने आंकलन र अपेक्षासँगै उत्साह थपिने बेला हो। अब एक दुई महिना कुर्दा वर्षभरीको कमाइको हिस्सेदार बन्न सकिन्छ। वित्तिय प्रणालीमा पर्याप्त तरलता, अनुकुल ब्याजदर, सेयर कर्जाको सुलभता, ब्रोकर कमिशनको कटौती, र पुँजी बजारको प्रणालीमा भइरहेको निरन्तर सुधारले गर्दा सेयर बजार 'बुलिस रन' मा अझ् अघि बढ्ने विश्वास लगानीकर्ताहरूको देखिन्छ।"
एमाले स्थायी कमिटी बैठक स्थगित,काठमाडौं : सत्तारुढ (नेकपा) एमालेको स्थायी कमिटी बैठक स्थगित भएको छ । आइतबार दिउँसो ५ बजेका लागि बोलाइएको बैठक सोमबार बिहान १० बजे बस्नेगरी स्थगित भएको हो । एमाले पार्टी कार्यालय सचिव शेरबहादुर तामाङका अनुसार शनिबार सार्वजनिक भएको बजेटलगायत समसामयिक विषयमा छलफल गर्नु पर्ने भएकाले आइतबारका लागि बोलाइएको बैठक स्थगित भएको हो । एमाले अध्यक्ष एवम् प्रधानमन्त्री केपी ओलीले प्रधानमन्त्रीको सरकारी निवास बालुवाटारमा बैठक बोलाएका थिए । यसअघि बसेको एमाले स्थायी कमिटी बैठकले वरिष्ठ नेता माधवकुमार नेपाल र झलनाथ खनाल पक्षका १२ जना सांसदलाई पार्टीबाट निष्कासनको निर्णय गरेको थियो ।
कोरोनाले १८ पत्रकारको मृत्यु : ९ सयबढी संक्रमित,"काठमाडौं : कोरोना भाइरस (कोभिड१९) को महामारीले १८ जना पत्रकारको मृत्यु भएको छ। नेपाल पत्रकार महासंघका अनुसार कोरोनाले मृत्यु हुने पत्रकारको संख्या १८ पुगेको हो। महासंघका महासचिव रोशन पुरीका अनुसार संक्रमित पत्रकारको संख्या भने ९ सय नाघेको छ। कोरोनाकै कारण हालसम्म १८ जना पत्रकारको निधन भएको छ भने ९ सयभन्दा बढी पत्रकार संक्रमित भएका छन्, महासचिव पुरीले सार्वजनिक गरेको विज्ञप्तिमा भनिएको छ, कोरोना संक्रमणको चुनौतीपूर्ण अवस्थामा महासंघ सम्भावित जोखिमको ख्याल गरी सम्पूर्ण स्वास्थ्य सुरक्षाका उपाय अवलम्बन गर्दै पेशागत कर्ममा जुट्न सबै पत्रकारमा अपील गर्दछ। उपाध्यक्ष भण्डारीको निधनप्रति शोक व्यक्त महासंघले नेपाल पत्रकार महासंघ पाँचथर शाखाका उपाध्यक्ष एकराज भण्डारीको निधनप्रति शोक व्यक्त गरेको छ। शनिबार भण्डारीको निधन भएकोप्रति महासंघले शोक विज्ञप्ति सार्वजनिक गर्दै दुःख व्यक्त गरेको हो। नेपाल पत्रकार महासंघ पाँचथर शाखाका उपाध्यक्ष एकराज भण्डारीको ५२ वर्षको उमेरमा भएको असामयिक निधनको दुःखद् खबरले नेपाल पत्रकार महासंघ स्तब्ध र दुःखी भएको छ, विज्ञप्तिमा भनिएको छ। वैशाख ३१ गते कोरोना संक्रमण पुष्टि भएपछि झापाको बिर्तामोडस्थित विर्तासिटी अस्पतालमा उपचाररत भण्डारीको स्वास्थ्यमा थप समस्या आएपछि भेन्टिलेटरमा राखी उपचार भइराखेको थियो। डेढ दशकदेखि विभिन्न पत्रपत्रिकामा स्वतन्त्र पत्रकारिता गर्दै आएका भण्डारीको निधनले नेपाली पत्रकारिता क्षेत्रले एक कुशल र अनुभवी पत्रकार गुमाएको महासंघले जनाएको छ। महासंघले स्वर्गीय पत्रकार भण्डारीप्रति श्रद्धाञ्जली अर्पण गर्दै दिवंगत आत्माको चिरशान्तिको कामना गर्दछ, महासंघको विज्ञप्तिमा भनिएको छ, साथै, शोकको यस घडीमा शोकसन्तप्त परिवारजनमा धैर्यधारण गर्ने शक्ति प्राप्त होस भन्ने कामनासहित गहिरो समवेदना व्यक्त गर्दछ। शनिबार साँझ निधन भएका पत्रकार भण्डारीका श्रीमती, दुई छोरी र एक छोरा छन्।"
अवैध रुपमा भारत लैजाँदै गरिएको २४ ड्रम पेट्रोलीयम पदार्थ बरामद,"विराटनगर: नेपालबाट भारततर्फ तस्करी हुँदै गरेको २४ ड्रम पेट्रोलीयम पदार्थ (इन्धन) सशस्त्र प्रहरीले शनिबार बिहान मोरङको रतुवामाई नगरपालिकाबाट बरामद गरेको छ । ट्रकमार्फत तस्करी हुँदै गरेको अवस्थामा रतुवामाई४ बाट २३ ड्रम डिजेल र एक ड्रम पेट्रोल बरामद गरिएको सशस्त्र प्रहरी बल मोरङका प्रमुख एसपी तीर्थ पौडेलले जानकारी दिए । उनका अनुसार सशस्त्र प्रहरी बल नेपाल नम्बर ३ बटालीयन हेडक्वार्टर टंकीसिनवारीबाट प्रहरी निरीक्षकको नेतृत्वमा खटिएको टोलीले मे १ ख १५०९ नम्बरको ट्रकसहित तस्करीको इन्धन नियन्त्रणमा लिएको हो । एउटा ड्रमभित्र लगभग दुई सय ५० लिटर डिजेल रहेको एसपी पौडेलले बताए । उनका अनुसार जम्मा डिजेल पाँच हजार सात सय लिटरजति छ । एउटा मात्रै ड्रममा बरामद भएको पेट्रोल भने एक सय लिटरजति रहेको एसपी पौडेलले बताए । सशस्त्र प्रहरीको टोलीलाई देख्नासाथ इन्धन तस्करी गर्नेहरु ट्रक छाडेर फरार भएकाले खोजी भइरहेको उनको भनाइ छ । चालकसहित अरु व्यक्तिहरु भागेपछि ट्रक नियन्त्रणमा लिएर खानतलासी गर्दा तस्करीको इन्धन बरामद भएको पौडेलले बताए । ट्रकमै राखेर नेपालबाट भारततर्फ इन्धनको तस्करी भइरहेको पुष्टि यस घटनाले गरेको, उनले भने, कोरोना महामारी नियन्त्रणमा सशस्त्र केन्द्रित भएको मौका छोप्दै तस्करी गर्ने गिरोह सक्रिय भएको हुनसक्छ । उनले ट्रकमा राखेर भारततर्फ तस्करी गरेर लैजाँदै गरेको अवस्थामा इन्धन बरामद भएपछि नेपालभारत सीमा क्षेत्रमा निगरानी बढाएर कडाइ गर्दै उच्च सतर्कता अपनाइएको जानकारी दिए । पौडेलका अनुसार नेपालभारत सीमा नजिकबाट इन्धन बरामद भए पनि त्यसको बिलविजक फेला परेको छैन । कोही पनि आफ्नो दाबी गर्दै नआएका कारण इन्धनलाई आवश्यक कारवाहीका लागि आइतबार विराटनगर भन्सार कार्यालयमा बुझाइने जानकारी उनले दिए । डिजेल, पेट्रोल लगायत इन्धन नेपालभन्दा भारतमा महँगो पर्छ । मूल्य बढी पर्ने भएकाले नेपालबाट तस्करको गिरोहले सुरक्षाकर्मीलाई छलेर लुकाईछिपाई इन्धन तस्करी गरी भारत पुर्याउँदै बिक्री गर्ने गरेको विभिन्न घटनाबाट पुष्टि हुन्छ । नेपाल आयल निगम प्रदेश १ कार्यालय विराटनगरका प्रवक्ता दिवश विष्टका अनुसार प्रदेश १ मा डिजेलको मूल्य प्रति लिटर एक सय चार रुपैयाँ पाँच पैसा र पेट्रोलको एक सय २१ रुपैयाँ पाँच पैसा तोकिएको छ । नेपालमाभन्दा भारतमा डिजेल प्रति लिटर ३९ रुपैयाँ २८ पैसा र पेट्रोल ३२ रुपैयाँ ६६ पैसा महँगो रहेको जानकारी उनले दिए । विशेष गरेर सीमावर्ती क्षेत्रमा सञ्चालित पम्पहरुबाट पेट्रोलीयम पदार्थको भारततिर तस्करी भइरहेको पाइन्छ । ती पम्पहरुमा नियमित अनुगमन र नियमन गर्ने काम भइरहेको दाबी निगमको छ । तर पनि भारततिर लामो समयदेखि भइरहेको इन्धनको तस्करी रोकिएको छैन । तस्करी रोक्न सीमाका पम्पहरुमा नियमित अनुगमन गर्नुपर्ने नीति निगमको छ, स्रोतले भन्यो, तर पम्पहरुले मागेजति पेट्रोलीयम पदार्थ उपलब्ध गराउनैपर्ने बाध्यता पनि छ । पम्पबाट भएको माग बमोजिम इन्धन आपूर्ति नगर्दा उपभोक्ताले नपाउने र माग भएजति दिँदा तस्करी हुने समस्या रहेको स्रोतको भनाइ छ । तस्करी रोक्नका लागि सीमा क्षेत्रका पम्पबाट हुने अत्याधिक मागको कोटा घटाउनुपर्ने र इन्धन बिक्रीमा निगरानी बढाउन प्रशासनले महत्वपूर्ण भूमिका खेल्नुपर्ने अवस्था रहेको निगमले जनाएको छ ।"
आर्थिक वर्ष २०७८७९ को बजेट : सामाजिक सुरक्षा प्राथमिकतामा,"काठमाडौं : सरकारले आर्थिक वर्ष २०७८७९ को बजेटमा सामाजिक सुरक्षालाई प्राथमिकतामा राखेको छ। ज्येष्ठ नागरिक भत्ता बढाएर प्रतिमहिना ४ हजार रुपैयाँ बनाएको छ। यसका साथै सबै प्रकारको सामाजिक सुरक्षा भत्तामा ३३ प्रतिशतका दरले वृद्धि गरिएको छ। जुन आउने साउन महिनादेखि लागू हुनेछ। शिक्षित बेरोजगार व्यक्तिले आफ्नो प्रमाणपत्र धितो राखेर वार्षिक ५ प्रतिशत ब्याजदरमा २५ लाखसम्म सरकारी ऋण पाउन सक्नेछन्। विद्यार्थीलाई ल्यापटप किन्न दुई वर्षका लागि ८० हजार रुपैयाँसम्म ऋण उपलब्ध गराइने भएको छ। विद्यार्थीले नेपाल टेलिकमको एउटा सिमकार्ड निःशुल्क प्राप्त गर्नेछन्। विदेशबाट फर्किएका युवाले स्वदेशमै व्यवसाय गर्न ५ प्रतिशत ब्याजदरमा सहुलियत ऋण पाउनेछन्। सरकारले किसानको जीवनस्तर माथि उठाउन कृषिमा विभिन्न शीर्षकमा अनुदान घोषणा गरेको छ। तरकारी, दूध, माछा, मासु ढुवानी गर्दा २५ प्रतिशत अनुदान, साना किसानका लागि धानको बीउ खरिदमा ५० प्रतिशत अनुदानलगायत विभिन्न व्यवस्था गरिएको छ। नेपालमै तीन वर्षभित्र रासायनिक मल उत्पादन कारखाना स्थापना गरिने योजना बजेटमा समेटिएको छ। सरकारले खस्किँदै गएको आन्तरिक पर्यटनलाई उकास्न कर्मचारीलाई १० दिनको तलबसहित पर्यटन बिदा दिने घोषणा गरेको छ। १२ हजार युवालाई स्वरोजगार बनाउने तथा प्रधानमन्त्री रोजगार कार्यक्रमअन्तर्गत २ लाख रोजगारी सिर्जना गरिने भएको छ। यही कार्यक्रमअन्तर्गत न्यूनतम रूपमा १ सय दिन रोजगारी दिइनेछ। यस्तै सबै स्थानीय तहमा स्वास्थ्य बिमा लागू हुनेछ। यसका लागि ७ अर्ब ५० करोड रुपैयाँ छुट्ट्याइएको छ। विवादित गरिबी निवारण कोष खारेज गरिएको छ। सरकारले न्यूनतम आय भएका गरिबलाई राज्य सुरक्षा परिचयपत्र प्रदान गर्ने भएको छ। अपांगता भएकाहरूको सहज जीवनयापनका लागि सबै प्रदेशमा अपांगता पुनस्र्थापना केन्द्र स्थापना गर्न पहल गरिने भएको छ। यस्तै सार्वजनिक भौतिक संरचना, यातायात र बाटोघाटो अपांगतामैत्री बनाइने बजेट वक्तव्यमा उल्लेख छ। बालबालिकाको सर्वाङ्गीण विकास तथा बालसाहित्य प्रवद्र्धनका लागि बाल प्रज्ञा प्रतिष्ठान स्थापना गरिने भएको छ। सहारा नभएका ज्येष्ठ नागरिकको सहजताका लागि काठमाडौंको गोठाटारमा अस्पताल सुविधासहितको ५ सय वेड क्षमताको ज्येष्ठ नागरिक आवास निर्माण गरिने भएको छ। एकल महिला, विधवा तथा विधुर शारीरिक र मानसिक रूपमा अशक्त असहायको निःशुल्क औषधोपचार तथा संरक्षणको व्यवस्था गरिनेछ। महिला बालबालिका तथा ज्येष्ठ नागरिकको लागि १ अर्ब २० करोड रकम विनियोजन भएको छ। पत्रकार महासंघमा आबद्ध पत्रकारका लागि पनि सरकार सहयोगी बनेको छ। सरकारी अस्पतालमा उनीहरूको निःशुल्क उपचारको व्यवस्था गरिएको छ। ७ लाख रुपैयाँसम्मको दुर्घटना बिमा सुनिश्चित गरिएको छ। आगामी वर्षका लागि १६ खर्ब ४७ अर्ब ५७ करोडको बजेट (पूर्णपाठ) निजगढ अन्तरराष्ट्रिय विमानस्थलको डीपीआर तयार पारिने आर्थिक वर्ष २०७८७९ को बजेट : रोजगारीलाई उच्च प्राथमिकता जनता रिझाउने बजेट महामारीलाई महत्व बजेटमा मिश्रित प्रतिक्रिया"
"अमेरिकाको टेनिसीमा सेस्ना विमान दुर्घटना, सात जनाको मृत्यु","वासिङ्टन : एउटा सानो सेस्ना जेट विमान शनिबार संयुक्तराज्य अमेरिकाको टेनिसी पोखरीमा दुर्घटना हुँदा सात जनाको मृत्यु भएको छ। सेस्ना सी ५०१ विमान पर्सी प्रिस्ट लेकमा शनिबार बिहान दुर्घटनाग्रस्त भएको थियो । प्रारम्भिक विवरणमा स्मिर्ना विमानस्थलबाट उडेको केही समयभित्रै विमान पोखरीमा खसेको उल्लेख छ । उद्धारकर्मीका अनुसार विमानमा सवार सबै सात जनाको ज्यान गएको छ । संघीय हवाई उड्डयन प्रशासनले बिमान दुर्घटनाका बारेमा अनुसन्धान शुरु भइसकेको जनाएको छ । रासससिन्ह्वा                :            ,    ,                   ()  ,"
प्रदेश प्रमुखलाई भेटेर प्रतिपक्षीले भन्यो  चोरबाटोबाट बजेट नल्याइयोस्,"विराटनगर : संघीय सरकारले अध्यादेशमार्फत बजेट ल्याएपछि प्रदेशमा पनि पूर्व छलफल नगरी बजेट आउने आशंका प्रतिपक्षी दलले गरेका छन् । आइतबार बिहान प्रदेश प्रमुख सोमनाथ अधिकारी प्यासी सँग प्रतिपक्षी दलका नेताहरुले भेटेर प्रदेशसभा नियमावली र प्रदेश आर्थिक नियमावली अनुसार पूर्व बजेट छलफलबाट मात्रै प्रदेशको बजेट ल्याउनुपर्ने बताए । सरकारलाई प्रदेश सभाबाट बजेट ल्याउने वातावरण बनाउन माग हामीले प्रमुखसँग माग गरेका हौँ, नेपाली कांग्रेस संसदीय दलका प्रमुख सचेतक केदार कार्कीले भने चोरबाटोबाट बजेट ल्याउन पाइदैन। संविधानमा भएको व्यवस्था अनुसार सरकारलाई संविधानको पालना, सचेत गराउन, प्रदेश प्रमुखलाई जानकारी गराईएको कोइराला बताउँछन् । बिहान झण्डै १ घण्टा भएको छलफलमा नेपाली कांग्रेसका संसदीय दलका नेता राजिव कोइराला, प्रमुख सचेतक केदार कार्की, सचेतक सुयर्माराज राई, माओवादी केन्द्रका सांसदहरु विजय विस्वास र कुशल लिम्बु तथा जसपा संसदीय दलका नेता जयराम यादव सहभागी थिए । संविधानको पालना गराउने दायित्व प्रदेश प्रमुखको भएको कारण पनि प्रमुखसँग भेट गरिएको जसपाका संसदीय दलका नेता जयराम यादवले बताए । प्रदेश प्रमुखले नै संविधान र ऐन नियमको परिपालना गराउने भएकोले पहिले हामीले उहाँलाई भेटेर आग्रह गरेका हौँ, उनले भने । महामारीको बेलामा सरकारले प्रदेश सभाबाट नै बजेट ल्याइ सांसदको भावनाको कदर गर्नु पर्ने प्रतिपक्षी दलको माग छ । असार १ गते बजेट ल्याउनु पर्नेमा अहिलेसम्म बजेट अधिवेशन नबोलाएको, पूर्व बजेट छलफल नीति तथा कार्यक्रम ल्याउन चासो नदिएको, कोभिड नियन्त्रणमा कुनैपनि दलसँग समन्वय नगरेको विषयमा समेत दलहरुले प्रदेश प्रमुखको ध्यानाकर्षण गराएका छन् ।"
कपिलवस्तु अस्पताललाई ११ थान अक्सिजन कन्सन्टेटर सहयोग,"कपिलवस्तु : लुम्बिनीस्थित लुम्बिनी सामाजिक सेवा प्रतिष्ठानले कपिलवस्तु अस्पताललाई २५ लाख मुल्य बराबरका ११ थान अक्सिजन कन्सन्टेटर मेसिन सहयोग गरेको छ । लुम्बिनी सामाजिक सेवा प्रतिष्ठान अन्र्तगत रहेको वोधी इन्स्टिच्युटले क्यानडामा बस्दै आएकी धर्मआमा रबौद्ध धर्मावलम्वी गुरुआमाले संकलन गरेको सहयोगबाट सो अक्सिजन कन्सन्टेटर खरिद गरी कपिलवस्तु अस्पताललाई हस्तान्तरण गरिएको हो । जिल्ला अस्पताल परिसर तौलिहवामा लुम्बिनी सामाजिक सेवा प्रतिष्ठानका तर्फबाट प्रतिष्ठानका संरक्षक भिक्षु मैत्तेय र लुम्बिनीबौद्ध विश्वविद्यालयका प्राध्यापक गुनाखर गैरेले संयुक्तरुपमा सो कन्सन्टेटर प्रमुख जिल्ला अधिकारी चक्रपाणी पाण्डे र अस्पतालका मेडिकल सुपरिटेण्डेन्ट डा किशोर बन्जाडेलाई हस्तान्तरण गरेका हुन्। कपिलवस्तु अस्पतालमा अक्सिजनको अभाव भएको खबर पाएपछि अभावमा कसैको ज्यान नजाओस् भन्नका लागि सबैको सहयोगबाट कन्सन्टेटर मेसिनलगायत अस्पतालका स्वास्थ्यकर्मीलाई खानानास्ताको प्रबन्ध गरिएको लुम्बिनी सेवा प्रतिष्ठानका संरक्षक तथा लुम्बिनी विकास कोषका उपाध्यक्ष समेत रहेका भिक्षु मैत्तेयले बताए । अक्सिजन सिलिण्डरको हाहाकार भएका बेला इलेक्ट्क कन्सन्टेटर मेसिनबाट बिरामीलाई अक्सिजन प्रवाह गर्न निकै फलदायी हुने कपिलवस्तु अस्पतालले जनाएको छ । कपिलवस्तु अस्पतालमा यसरी प्राप्त भएका ११ थान अक्सिजन कन्सन्टेटर मेसिन, विभिन्न व्यक्ति तथा समूहले प्रदान गरेका सिलिण्डर र अस्पतालले आफै प्रवन्ध गरेका सिलिण्डरबाट अब नियमित रुपमा बिरामीलाई अक्सिजन प्रवाह गर्न सकिने अस्पतालका मेसु डा किशोर बन्जाडेले बताए । अक्सिजन अभावमा अब कपिलवस्तु अस्पतालमा कसैले ज्यान गुमाउनु पर्दैन, मेसु बन्जाडेले भने ।"
भारततर्फ इन्धन तस्करी : २४ ड्रम बरामद,विराटनगर : नेपालबाट भारततर्फ तस्करी हुँदै गरेको २४ ड्रम पेट्रोलीयम पदार्थ (इन्धन) सशस्त्र प्रहरीले मोरङको रतुवामाई नगरपालिकाबाट बरामद गरेको छ। ट्रकमार्फत तस्करी हुँदै गरेको अवस्थामा रतुवामाई४ बाट २३ ड्रम डिजेल र एक ड्रम पेट्रोल बरामद गरिएको सशस्त्र प्रहरी बल मोरङका प्रमुख एसपी तीर्थ पौडेलले जानकारी दिए। उनका अनुसार सशस्त्र प्रहरी बल नेपाल नम्बर ३ बटालीयन हेडक्वार्टर टंकीसिनवारीबाट इन्सपेक्टर (प्रहरी निरीक्षक)को नेतृत्वमा खटिएको टोलीले मे १ ख १५०९ नम्बरको ट्रकसहित शनिबार तस्करीको इन्धन नियन्त्रणमा लिएको हो। एउटा ड्रमभित्र लगभग दुई सय ५० लिटर डिजेल रहेको एसपी पौडेलले बताए। उनका अनुसार जम्मा डिजेल पाँच हजार सात सय लिटरजति छ। एउटा मात्रै ड्रममा बरामद भएको पेट्रोल भने एक सय लिटरजति रहेको एसपी पौडेलले बताए। सशस्त्र प्रहरीको टोलीलाई देख्नासाथ इन्धन तस्करी गर्ने ट्रक छाडेर फरार भएकाले खोजी भइरहेको उनको भनाइ छ। चालकसहित अरु व्यक्ति भागेपछि ट्रक नियन्त्रणमा लिएर खानतलासी गर्दा तस्करीको इन्धन बरामद भएको पौडेलले बताए। पौडेलका अनुुसार नेपालभारत सीमा नजिकबाट इन्धन बरामद भए पनि त्यसको बिला फेला परेको छैन। आफ्नो दाबी गर्दै कोही पनि नआएका कारण इन्धनलाई आवश्यक कारबाहीका लागि आइतबार विराटनगर भन्सार कार्यालयमा बुझाइने जानकारी उनले दिए। नेपाल आयल निगम प्रदेश १ कार्यालय विराटनगरका प्रवक्ता दिवश विष्टका अनुसार प्रदेश १ मा डिजेलको मूल्य प्रति लिटर १०४ रुपैयाँ पाँच पैसा र पेट्रोलको १२१ रुपैयाँ पाँच पैसा तोकिएको छ। नेपालमाभन्दा भारतमा डिजेल प्रति लिटर ३९ रुपैयाँ २८ पैसा र पेट्रोल ३२ रुपैयाँ ६६ पैसा महँगोे पर्छ। विशेष गरेर सीमावर्ती क्षेत्रमा सञ्चालित पम्पबाट पेट्रोलीयम पदार्थको भारततिर तस्करी भइरहेको पाइन्छ। ति पम्पमा नियमित अनुगमन र नियमन गर्ने काम भइरहेको दाबी निगमको छ। तर पनि भारततिर लामो समयदेखि भइरहेको इन्धनको तस्करी रोकिएको छैन। आयल निगम स्रोतले दिएको जानकारी अनुसार तस्करी रोक्नका लागि निगमले बनाएको नीति नै गलत छ।
ओलीले बोलाए एमाले स्थायी कमिटी बैठक,काठमाडौं : नेकपा एमालेका अध्यक्ष एवं प्रधानमन्त्री केपी शर्मा ओलीले पार्टीको स्थायी कमिटी बैठक बोलाएका छन्। ओलीले साँझ ५ बजे प्रधानमन्त्रीको सरकारी निवास बालुवाटारमा स्थायी कमिटी बैठक बोलाएको एमाले पार्टी कार्यालयका सचिव शेरबहादुर तामाङले जानकारी दिए। उनका अनुसार बैठकमा शनिबार प्रस्तुत गरिएको आर्थिक वर्ष २०७८०७९ को बजेटको समीक्षा र पार्टीको आन्तरिक विवादबारे छलफल हुनेछ। यसअघिको बैठकले माधवकुमार नेपाल पक्षका १२ जना सांसदलाई स्पष्टीकरण सोधेको थियो । आजको बैठकमा उक्त कारबाहीबारे छलफल हुनसक्ने बताइएको छ । ओलीले माधवकुमार नेपाल र झलनाख खनालसहितका सांसदलाई स्पष्टीकरण मागेको भएपनि उनीहरुले स्पष्टीकरण नबुझाउने अडान लिएका छन्।
"भारतमा कोभिड१९ संक्रमितको संख्यामा व्यापक गिरावट, २४ घण्टामा ३४ सयको मृत्यु","नयाँ दिल्ली : कोरोनाभाइरस महामारीको दोस्रो लहरबाट प्रभावित भारतमा विगत २४ घण्टाको अवधिमा संक्रमितको संख्यामा व्यापक गिरावट आएको छ । गत मे ९ तारिखमा एकै दिन चारलाख भन्दा बढी संक्रमित फेला पारिएकामा विगत २४ घण्टामा त्यो संख्या घटेर एक लाख ६५ हजार मात्र देखिएको भारतीय स्वास्थ्य तथा परिवार कल्याण मन्त्रालयले जनाएको छ । योसहित भारतमा आइतबारसम्म कूल संक्रमितको संख्या दुई करोड ७९ लाख पुगेको छ । र सक्रिय संक्रमितको संख्या भारतमा अझै २१ लाख १४ हजार रहेको छ । विगत २४ घण्टामा एक लाख १४ हजारले सक्रिय संक्रमितको संख्यामा कमी आएको पनि मन्त्रालयले जनाएको छ । भारतमा हालसम्म दुई करोड ५५ लाख व्यक्ति कोभिड१९ बाट संक्रमणमुक्त भएका छन् । तर भारतमा कोभिड१९ को संक्रमणबाट भइरहेको दैनिक मृत्यु दरमा सामान्य गिरावट आए पनि तिब्र सुधार हुन सकेको छैन । मन्त्रालयका अनुसार भारतमा पछिल्लो २४ घण्टामा तीन हजार ४६० जनाको ज्यान गएको छ । यो सहित भारतमा कूल मृतकको संख्या तीन लाख २५ हजार ९७२ पुगिसकेको छ । कोरोनाभाइरस महामारीबाट आम जनतालाई सुरक्षित राख्न गत जनवरीदेखि नै खोप अभियान सञ्चालन गरेको भारतले देशभर हालसम्म २१ करोड २० लाख डोज खोप लगाएको छ । शनिबार एकै दिन भारतमा ३० लाख भन्दा बढी व्यक्तिलाई खोप दिइएको स्वास्थ्य मन्त्रालयले जनाएको छ । भारतले हाल १८ वर्षभन्दा माथिको उमेर समूहका सबै व्यक्तिलाई खोप दिइरहेको छ । तर खोपको माग तिब्र भए पनि आपूर्ति त्यस अनुरुप हुन नसकेको भारतीय सञ्चार माध्यमहरुले जनाएका छन् । यसैबीच, भारत सरकारले देशभर कोभिड१९ को परीक्षणलाई तिब्र बनाएको छ । शनिबारसम्म भारतमा ३४ करोड ३२ लाख नमुना परीक्षण गरिएको छ जसमध्ये शनिबार एकै दिन २० लाख ६३ हजार नमुना परीक्षण गरिएको भारतीय स्वास्थ्य अनुसन्धान परिषदले जनाएको छ । भारतमा हाल तीन किसिमका खोप प्रयोगमा ल्याइएको छ । भारत सरकारले सेरम इन्स्टिच्यूटले उत्पादन गरिरहेको कोभिसिल्ड, कोभ्याक्सिन र रसियानिर्मित स्पुतनिक भी खोपलाई प्रयोगका लागि अनुमति दिएको छ । कतिपय राज्यमा भारत सरकारले निःशुल्क खोपको व्यवस्था गर्नुका साथै निजी संस्थाबाट खोप बिक्रीका लागि अनुमति दिएको छ ।  रासससिन्ह्वा"
संसद् विघटनविरुद्धको मुद्दा हेर्दाहेर्दैमा,"काठमाडौं : प्रतिनिधिसभा विघटनसम्बन्धी मुद्दाको बहस आइतबारका लागि सकिएको छ। संवैधानिक इजलासमा रिट निवेदक र सरकारी वकिलबीच न्यायाधीशमाथि उठेका प्रश्नको बसहसँगै मु्दा हेर्दाहेर्दैमा राखिएको हो। आइतबार संवैधानिक इजलासमा रिट निवेदक पक्षका वकिलले न्यायाधीश बमकुमार श्रेष्ठमाथि प्रश्न गरेका थिए। नेकपा विभाजनसम्बन्धी मुद्दाको फैसला गरेका न्यायाधीशले संसद विघटन सम्बन्धी मुद्दा हेर्न नहुने तर्क रिट निवेदक पक्षका वकिलको छ। सरकारी वकिलले भने त्यसको प्रतिवाद गरेका छन्। मुद्दाको तथ्यमा छलफल नभइ न्यायाधीशमाथि रिट निवेदनक पक्षका वकिलले उठाएका प्रश्नमाथिको बहस आइतबार केन्द्रित हुँदा मुद्दा हेर्दाहेर्दैमा राखिएको हो। संसद् विघटन सम्बन्धी मुद्दाको संवैधानिक इजलासमा प्रधानन्यायाधीश चोलेन्द्रशम्शेर जबरा, न्यायाधीश दीपककुमार कार्की, डा आनन्दमोहन भट्टराई, तेजबहादुर केसी र बमुकुमार श्रेष्ठ छन्। सर्वोच्च अदालतमा प्रतिनिधिसभा विघटनसम्बन्धी ३० रिट निवेदन दर्ता भएका छन्। अन्तरिम आदेशमा माग गरिएका १९ रिट निवेदनको समेत शुक्रबारदेखि संवैधानिक इजलासमा सुनुवाइ सुरु भएको हो। निवर्तमान प्रतिनिधिसभाका सदस्य १४६ सहितका २६ रिट निवेदन संसद् पुनःस्थापन गर्नुपर्ने पक्षमा छन्। कांग्रेस सभापति शेरबहादुर देउवा, नेपाल (माओवादी केन्द्र) का अध्यक्ष पुष्पकमल दाहाल प्रचण्ड, नेकपा (एमाले) का तत्कालीन नेता माधवकुमार नेपाल, जनता समाजवादी पार्टी नेपालका अध्यक्ष उपेन्द्र यादव र राष्ट्रिय जनमोर्चाकी दुर्गा पौडेलसहित १४६ निवर्तमान सांसदले भने प्रतिनिधिसभा पुनःस्थापना गरी कांग्रेस सभापति देउवालाई प्रधानमन्त्री बनाउनुपर्ने माग गरेका छन्। प्रतिनिधिसभा पुनःस्थापना गरी नेपालको संविधानको धारा ७६ ९५० बमोजिम नेपाली कांग्रेसका नेता देउवालाई प्रधानमन्त्री नियुक्त गर्न आदेशको माग गरी निवर्तमान सांसदले रिट निवेदन दर्ता गरेका हुन् भने बाँकी रिट निवेदनमा प्रतिनिधिसभा विघटन गर्नु असंवैधानिध भएकाले पुनःस्थापनाको माग गरिएको छ। मन्त्रिपरिषद्को यही जेठ ८ को सिफारिसमा प्रतिनिधिसभा विघटन गरी आगामी कात्तिक २६ र मंसिर ३ गते मध्यावधि निर्वाचन तोक्ने गरी राष्ट्रपतिले यही जेठ ८ गतेको निर्णय बदर गरी असंवैधानिक र गैरकानुनी घोषित गर्न माग ती निवेदनमा गरिएको छ।"
लुम्बिनीमा भोलि राष्ट्रियसभा उपनिर्वाचन : कसले मार्ला बाजी ?,"दाङ : राष्ट्रियसभा सदस्यका लागि लुम्बिनी प्रदेशमा उप निर्वाचन हुँदैछ । सोमबार लुम्बिनी प्रदेशको राजधानी दाङको घोराहीमा उप निर्वाचनको लागि मतदान हुँदै छ । उप निर्वाचनमा दुईजनाको प्रतिस्पर्धामा रहेको छ । माओवादी केन्द्रका तर्फबाट राष्ट्रियसभाका सदस्य चन्द्रबहादुर खड्का एमालेमा प्रवेश गरेपछि रिक्त पदमा लुम्बिनी प्रदेशमा राष्ट्रियसभाको उपानिर्वाचन हुन लागेको हो । माओवादी केन्द्र परित्याग गरेर एमालेमा प्रवेश गरेका खड्का कारबाहीमा परेका थिए । खड्काको रिक्त स्थानमा लुम्बिनी प्रदेशमा राष्ट्रियसभा सदस्यका लागि सोमबार उपनिर्वाचन हुँदैछ । एमालेले खड्कालाई नै उम्मेदवार बनाएको छ भने विपक्षी गठबन्धनबाट दृगनारायण पाण्डे चुनावी मैदानमा छन् । एमाले सांसद पाण्डे वैशाख १९ मा लुम्बिनी प्रदेश सभा सदस्यबाट राजीनामा दिएर कांग्रेस प्रवेश गरेका थिए । उनलाई कांग्रेस, माओवादी केन्द्र, जसपा (उपेन्द्र पक्ष),माधव नेपाल पक्ष र जनमोर्चाबाट मत प्राप्त हुने भएको छ । प्रदेशसभा सदस्य ७९ जना र नगरपालिकाका प्रमुख र उपप्रमुख तथा गाउँपालिकाका अध्यक्ष र उपाध्यक्ष २ सय १७ जना गरी कुल २९६ जना मतदाताको नामावली स्वीकृत भएको छ । मुख्यमन्त्री शंकर पोखरेलको मन्त्रीमण्डलमा सहभागी भएपछि कारबाहीमा परेका जसपाका सांसद पुनर्वहाली भए पनि मतदाताको नामावलीमा परेका छैनन् । सन्तोषकुमार पाण्डे, विजयबहादुर यादव, कल्पना पाण्डे र सुमन शर्मालाई जसपाको उपेन्द्र यादव पक्षले कारबाही गरेपछि उनीहरु सवोच्च पुगेर सांसद पद जोगाएका थिए । राष्ट्रिय सभाको निर्वाचनमा कुल ३०५ मतदाता हुनुपर्ने लुम्बिनीमा ९ जना मतदानमा सहभागी नहुने भएका हुन । ८७ प्रदेशसभा सदस्यबाट ७९ जना र २१८ मतदाता रहेको स्थानीय तहबाट २१७ जनाले मत दिनेछन् । प्रदेश सभामा ८ र स्थानीय तहमा १ गरी ९ जना मतदाताको नामावली निर्वाचन आयोगले प्रकाशित गरेको छैन । लुम्बिनीका १२ जिल्लामा १०९ स्थानीय तह छन्। स्थानीय तहका प्रमुख र उपप्रमुख तथा अध्यक्ष र उपाध्यक्ष उपनिर्वाचनमा मतदाता हुनेछन्। प्रदेशसभा सदस्यको मतभार ४८ र स्थानीय तहका प्रमुख र उप्रमुखको मतभार १८ हुन्छ । स्थानीय तहमा कुल मतभार तीन हजार ९०६ छ । प्रदेशसभामा कायम सांसदका आधारमा तीन हजार ७९२ मतभार छ । कुल मतसंख्या सात हजार ६९८ छ । विपक्षीको गठबन्धन, एमालेको मत विभाजित हुने अवस्था तथा जसपाका चार सांसद मतदानबाट बञ्चित हुँदा पाण्डेले फराकिलो अन्तरले जित निकाल्ने आंकलन गरिएको छ । विपक्षी गठबन्धन विजयी हुने पहिलो आधार स्थानीय तहको मत देखिएको छ । स्थानीय तहमा विपक्षी गठबन्धनका उम्मेदवार पाण्डेलाई बढी मत आउने देखिएको छ । स्थानीय तहका प्रमुख र उपप्रमुख र अध्यक्ष र उपाध्यक्ष विपक्षी गठवन्धनका बढी छन् । लुम्बिनीका स्थानीय तहमा कांग्रेसले ११ नगरपालिकामा मेयर जितेको छ भने उपमेयर १० स्थानमा जितेको छ । गाँउपालिकामा अध्यक्ष २७ स्थानमा जितेको छ भने उपाध्यक्ष ३० स्थानमा जितेको छ । त्यस अनुसार कांग्रेसका प्रमुख र उपप्रमुख र अध्यक्ष र उपाध्यक्ष गरी ६४ मतदाता छन् । लुम्बिनीमा माओवादी केन्द्रले स्थानीय तहमध्ये नगरपालिकामा ६ स्थानमा प्रमुख र ८ स्थानमा उपप्रमुख तथा गाउँपालिकामा १३ स्थानमा अध्यक्ष र १४ स्थानमा उपाध्यक्ष जितेको छ । माओवादी केन्द्रसँग स्थानीय तहमा कुल ४१ मतदाता छन । तत्कालीन संघीय समाजवादी पार्टीको तर्फबाट लुम्बिनीमा उपप्रमुख १, अध्यक्ष ६, उपाध्यक्ष ४ गरी ११ जना विजयी भएका थिए। तत्कालीन संघीय समाजवादी पार्टी हालको जनता समाजवादी पार्टीका अध्यक्ष उपेन्द्र यादव नेतृत्वमा भएकाले ११ जनाको मत पनि पाण्डेको पक्षमा खस्ने आकलन छ । तत्कालीन नयाँ शक्तिले एक स्थानमा उपाध्यक्ष पदमा जितेको थियो । उक्त दल समाजवादी हुँदै जसपासँग एकीकरण गरेकाले उसको मत पनि विपक्षी गठबन्धनमै पर्नेछ । राष्ट्रिय जनमोर्चाले स्थानीय तहमा अध्यक्ष २ र उपाध्यक्ष २ स्थानमा जितेको छ। जनमोर्चाले विपक्षी दलहरुसँगै गठबन्धन बनाएकाले उक्त दलका स्थानीय तहका ४ जनाको मत पनि पाण्डेलाई जाने देखिन्छ । यसरी कांग्रेसका ६६, माओवादी केन्द्रका ४१, जसपाका १२ र जनमोर्चाका ४ गरी स्थानीय तहमा विपक्षी गठबन्धनको १२३ मत छ । स्थानीय तहको मतको आधारमा पाण्डेले दुई हजार २१४ मत प्राप्त गर्नेछन । स्थानीय तहमा लुम्बिनीमा एमालेका ९० जना प्रमुख र उपप्रमुख तथा अध्यक्ष र उपाध्यक्ष छन । प्रमुख १६, उपप्रमुख १७, अध्यक्ष २७ र उपाध्यक्ष ३० जना एमालेबाट विजयी भएका थिए। राप्रपाले प्रमुख १ र उपाध्यक्ष १ स्थानमा जितेको छ। त्यसअनुसार एमालेका उम्मेदवार खड्काको पक्षमा स्थानीय तहका मतदाता ९२ जना हुनेछन । स्थानीय तहबाट खड्कालाई एक हजार ६५६ प्राप्त हुनसक्छ । लुम्बिनीको स्थानीय तहमा स्वतन्त्र २ जनाले प्रमुख र एक जनाले अध्यक्षमा जित निकालेका थिए । स्वतन्त्र रुपमा विजयी भएकाहरुको मत कता खस्छ, एकिन छैन । एमाले विभाजितको अवस्थामा पुगेकाले उक्त दलबाट विजयी सबैले खड्कालाई मत दिने सम्भावना पनि न्यून छ । पाण्डेलाई प्रदेश सभाबाट पनि बढी मत आउने देखिएको छ । सभामुखसहित ४१ जना प्रदेश सभा सदस्यको मत पाण्डेको पोल्टामा पर्छ । त्यसअनुसार विपक्ष गठबन्धनका सांसदबाट पाण्डेले एक हजार ९६८ मत प्राप्त गर्नेछन । सत्तारुढ दलका प्रत्यासी खड्काले ३८ जनाको मत प्राप्त गर्नेछन । एमालेका सांसदहरु सबैको मत गणना गर्दा एक हजार ८२४ हुन्छ । माधव पक्षीय सांसद दुईजना प्रदेश सभामा रहेको भनिएको छ । उनीहरुको मत खड्कालाई नजान पनि सक्छ । प्रारम्भिक तालिका९दलहरुको दावीअनुसार लुम्बिनी प्रदेशमा मतभार यस्तो छ । यस्तो छ अंकगणित कांग्रेस माओवादी गठवन्धन ४१४८ १९६८ एमाले ३८४८ १८२५ स्थानीय तहतर्फ एमाले ९४१८ १६९२ काँग्रेस ६४१८१११५ माओवादी ३७१८६६६ जसपा १११८ १९८ तमलोपा ११८ १८ जनमोर्चा ५१८ ९० राप्रपा २१८ ३६ स्वतन्त्र ३१८ ५४ नयाँशक्ति ११८ १८"
"६ हजार २०५ जना कोरोनामुक्त हुँदा ४ हजार ३६९ थपिए,१०९ को मृत्यु",काठमाडौं : पछिल्लो २४ घन्टामा थप ४ हजार ३६९ जनामा कोरोना भाइरस (कोभिड१९) संक्रमण देखिएको छ। विधिन्न प्रयोगशालामा गरिएका १० हजार ९८६ नमूनाको पीसीआर र १ हजार ७८४ नमूनाको एन्टिजेन विधिबाट ४ हजार ३६९ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा ६ हजार २०५ जना संक्रमणमुक्त भएका छन्। मन्त्रालयका अनुसार हाल कोरोनाका सक्रिय संक्रमित १ लाख ८ हजार ८९७ जना रहेका छन्। यस्तै पछिल्लो २४ घन्टामा १०९ जनाको कोरोनाबाट मृत्यु भएको छ। यस्तै काठमाडौं उपत्यकामा भने थप १ हजार ९३ जनामा कोरोना संक्रमण देखिएको छ।
आर्थिक वर्ष २०७८७९ को बजेट : रोजगारीलाई उच्च प्राथमिकता,"काठमाडौं : विश्वव्यापी महामारी कोभिड१९ ले बेरोजगार संख्या धेरै बढाएको छ।त्यसबाट सिर्जित समस्या हल गर्न सरकारले बजेटमार्फत रोजगारीका ठाउँ खोज्ने प्रयत्न गरेको छ। बजेट प्रस्तुत गर्दै अर्थमन्त्री विष्णु पौडेलले २०७८७९ मा सरकारले रोजगारी सिर्जनमा प्राथमिकता दिएको बताए।सार्वजनिक, निजी र सहकारीको साझेदारीमा रोजगारी बढाउने कार्यक्रम ल्याइएको हो। कृषि, पर्यटन, पूर्वाधार निर्माणलगायत क्षेत्रमा पर्याप्त रोजगारी सिर्जना गर्ने सरकारको तयारी छ।वैदेशिक रोजगारीबाट फर्केका, स्वदेशमा रोजगारी गुमाएका र श्रमबजारमा आउने नपप्रवेशीलाई रोजगारीमा जोड्न सरकारले प्राथमिकता दिएको छ। अर्थमन्त्री पौडेलले सय दिने रोजगारीअन्तर्गत सञ्चालित प्रधानमन्त्री रोजगार कार्यक्रमलाई १२ अर्ब रकम विनियोजन गरेका छन्।यसबाट २ लाख जनाले प्रतिदिन ५ सय १७ रुपैयाँका दरले रोजगारी पाउने छन्। सरकारले थप एक लाख जनशक्तिलाई व्यावसायिक सीपमूलक तालिम दिएर रोजगारीमा जोड्ने घोषणा गरेको छ।यसका लागि अर्थमन्त्री पौडेले ४० करोड बजेट विनियोजन गरेका छन्।अर्थमन्त्रीले निजी क्षेत्रको साझेदारीमा २५ हजारलाई ३ महिनासम्म प्रशिक्षार्थी कामदारका रूपमा लगाउन १ अर्ब विनियोजन गरेका छन्।३ महिनासम्म प्रशिक्षार्थी कामदारलाई काम दिएबापत प्रतिष्ठानलाई अनुदान दिन उक्त रकम विनियोजन गरिएको पौडेलले बताए।तालिम अवधिपश्चात् प्रतिष्ठानहरूले ती व्यक्तिलाई २ वर्षसम्म रोजगारी दिनुपर्ने हुन्छ। स्नातक पास गरेकाले २५ लाखसम्म १ प्रतिशत ब्याजमा सहुलियत ऋण पाउने छन्।सरकारले श्रम अडिट गर्ने, श्रम कानुन पालना गर्न जोड दिने घोषणा गरेको छ।काम र रोजगारी सिर्जना हुने गरी सरकारले बजेट घोषणा गरेको उल्लेख गरिएको छ। वैदेशिक रोजगारीमा रहेका व्यक्तिले अब मोबाइल वालेटबाट रेमिट्यान्स पठाउन सक्ने छन्।उनीहरूले बैंकमा पैसा राखे थप १ प्रतिशत ब्याज पाउने छन्। कृषिको व्यवसायीकरण र आधुनिकरण गरी रोजगारी सिर्जना गर्नमा बजेटले ध्यान दिएको छ।सरकारले कृषिमा गत वर्षको तुलनामा ४ अर्बभन्दा बढी ४५ अर्ब ९ करोड विनियोजन गरेको छ।कृषिमार्फत समेत रोजगारी सिर्जना गर्ने सरकारको ध्येय छ। सरकारले उखु उत्पादक किसानलाई उत्पादन परिमाणका आधारमा चिनी मिलमा उखु बिक्री गरेको १५ दिनभित्र अनुदान दिन ८४ करोड विनियोजन गरेको छ।तरकारी, दूध र माछामासुको ढुवानी गर्दा किसानले २५ प्रतिशत अनुदान दिने घोषणा गरेको छ।यस्तै साना किसानलाई धानको बीउ खरिदमा ५० प्रतिशत नगद अनुदान उपलब्ध गराउने पनि बजेटमा उल्लेख छ । उद्यमशीलता, उत्पादन र रोजगारी बढाउन सरकारले सहकारीलाई सहुलियत कर्जा दिने भएको छ।सहकारीलाई स्थानीय कच्चा पदार्थ भण्डार, प्रशोधन र कृषि उत्पादनमा प्रोत्साहन गरी आवश्यक बजेट विनियोजन गरिएको अर्थमन्त्रीले बताए।रोजगारीका अवसर विस्तार गर्न सहकारीलाई अनुदान उपलब्ध गराउनेसमेत अर्थमन्त्रीले घोषणा गरेका छन्। अर्थमन्त्री पौडेलले गरिबी निवारण कोष खारेज गरी कोषमा आबद्ध ३२ हजार समूहलाई सहकारीमा रूपान्तरण गरिने र उक्त समूहमा रहेको रकम बीउपुँजीका रूपमा लगाइने बताए। सरकारले संस्कृति, पर्यटन तथा नागरिक उड्डयन क्षेत्रमा २७ अर्ब ४७ करोड विनियोजन भएको छ।पर्यटनबाट रोजगारी सिर्जना हुनुका साथै आर्थिक क्रियाकलाप बढ्ने सरकारको अपेक्षा छ। १० तस्बिरमा बजेट भाषण पर्यटन मन्त्रालयलाई २७ अर्ब ४७ करोड बजेट : पदयात्रा मार्गलाई प्राथमिकता आगामी वर्षका लागि १६ खर्ब ४७ अर्ब ५७ करोडको बजेट (पूर्णपाठ) बजेटबारे निजी क्षेत्रको प्रतिक्रिया : कसले के भने ? बजेटमा लुम्बिनी: पुरानै आयोजनालाई निरन्तरता निजगढ अन्तरराष्ट्रिय विमानस्थलको डीपीआर तयार पारिने जनता रिझाउने बजेट महामारीलाई महत्व"
खेलकुदको बजेट २ अर्ब ७४ करोड,"काठमाडौं : सरकारले नयाँ आर्थिक वर्षका लागि युवा तथा खेलकुद मन्त्रालयलाई २ अर्ब ७४ करोड रुपैयाँ बजेट विनियोजन गरेको छ। अर्थमन्त्री विष्णु पौडेलले शनिबार आर्थिक वर्ष २०७८०७९ को बजेट सार्वजनिक गर्दै युवा तथा खेलकुद मन्त्रालयका लागि २ अर्ब ७४ करोड रुपैयाँ बजेट विनियोजन गरेका हुन्। यस पटक खेलकुदमा पहिलेभन्दा २८ करोड बजेट बढेको छ। चालू आर्थिक वर्षमा युवा तथा खेलकुद मन्त्रालयका लागि २ अर्ब ३६ करोड रुपैयाँ बजेट विनियोजन गरिएको थियो। झापाको दमकमा अन्तर्राष्ट्रिय स्तरको मदन भण्डारी क्रिकेट रंगशाला निर्माणका लागि आवश्यक बजेट उपलब्ध गराउने अर्थमन्त्री पौडेलले बताएका छन्। सो रंगशाला दुई वर्षभित्र निर्माण सम्पन्न गर्ने लक्ष्य राखिएको छ। यसैगरी मोरङको बैजनाथपुर, काठमाडौंको मूलपानी, रूपन्देहीको भैरहवा, दाङको लमही, बाँकेको नेपालगन्ज र कञ्चनपुरको महेन्द्रनगरमा क्रिकेट रंगशाला निर्माणका लागि आवश्यक रकम विनियोजन गरिएको अर्थमन्त्री पौडेलले जानकारी दिए। १६८ स्थानीय तहमा खेल ग्राम स्थापना गर्न रकम आवश्यक बजेट छुट्ट्याइएको छ भने आगामी वर्ष पोखरा रंगशाला निर्माण सम्पन्न गरिने बजेट भाषणमा उल्लेख छ। यस्तै गण्डकी प्रदेशमा नवौैं राष्ट्रिय खेलकुद आयोजनाका लागि पनि बजेट विनियोजन गरिएको छ। यसैगरी, सक्रिय खेल जीवनबाट अलग भएका खेलाडीलाई व्यवसाय सञ्चालनका लागि सहुलियतमा कर्जा उपलब्ध गराउने भएको छ। यस्तै अन्तर्राष्ट्रिय प्रतियोगितामा नेपालको सहभागिता बढाउन विभिन्न कार्यक्रम सञ्चालन गरिने अर्थमन्त्री पौडेलले जानकारी दिएका छन्।"
सरकार ! राहत खोई ?,"घटना १ सरको बाँकी काम गाउँबाट फर्केपछि गरौंला। किन ? फेरि लकडाउन होला जस्तो छ। त्यसैले बेलैमा गाउँ जानुपर्यो। लकडाउन हुँदैमा गाउँ नै चाहिँ किन जानुपर्यो नि ? यहाँ बसेर के गर्नु त नि ! सबै कुरा बन्द हुन्छन्। काम हुँदैन। काम नभएपछि खान पाइँदैन। रोगले भन्दा भोकले मर्नुपर्ने हुन्छ। भोकको भयले गाउँ फर्कन लागेको ऊ एउटा प्रतिनिधि पात्र हो। भोकको भयले लाखौं मानिस सहरबाट आफ्नै गाउँघर फर्केका छन्। कोरोनाको दोस्रो लहरबाट नेपाल पनि आक्रान्त छ। दिनहुँ संक्रमितको संख्या बढेको समाचार आइरहेका छन्। शून्यमा पुगिसकेको मृत्युदर पनि दैनिक साढे दुई सयसम्म पुगेको छ। नयाँ भेरियन्टसहितको कोरोनाको दोस्रो लहरले विशेषगरी सहरी क्षेत्र अलि बढी नै प्रभावित हुँदा रोग र भोक दुवैबाट सुरक्षित रहने आशाले जिल्लाजिल्लाबाट काठमाडौं सहरमा आएर काम गर्न बसेका गाउँघर फर्केका हुन्। त्यस्ता जनतालाई हेर्ने सरकार छ भनेर भन्न सकेको छैन सरकारले। संक्रमण र मृत्युदर बढेपछि विषम परिस्थितिलाई ध्यानमा राखेर सरकारले वैशाख १६ गतेदेखि उपत्यकामा निषेधाज्ञा घोषणा गर्यो। त्यसअघिका दुई दिन उपत्यकाबाट बाहिरिनेको मेला नै लाग्यो। बाहिरिनेहरूको मलिन र भयभीत अनुहारले सहरमा रोगले भन्दा भोकले मर्नुपर्ने बाध्यतालाई झल्काइरहेको थियो। वैशाख १६ गतेदेखि देशभरका कोरोनाबाट बढी प्रभावित जिल्लामा लगाइएको निषेधाज्ञा पछि बढ्दै गएर पचहत्तर जिल्लामा पुग्यो। अझै पनि निषेधाज्ञाको म्याद थपिँदैछ। निषेधाज्ञा अथवा लकडाउनको अवस्थामा अत्यावश्यक सेवाका कामबाहेक अरू कामहरू हुँदैनन्। यो अवस्थामा दैनिक ज्यालामजदुरी गर्ने, सडकपेटीमा सानातिना व्यापारव्यवसाय गर्ने, रिक्सा, ठेलागाडा र ट्याक्सी चलाउने, बजारमा भारी बोक्ने भरियालगायत निजीक्षेत्रका सेवा तथा उद्योगव्यवसायमा काम गर्ने कर्मचारी तथा मजदुरहरू पनि निषेधाज्ञाको समयमा बेरोजगार बन्नुपर्ने हुँदा यस्तो अवस्थामा आम्दानी शून्य हुन्छ। आम्दानी शून्य हुँदा सहरमा भोकै बस्नुपर्ने भयले मानिसहरू आफ्नै गाउँघर फर्केका हुन्। राजनीतिक दलहरू पनि सत्ता प्राप्तिका लागि राजनीतिक दाउपेचमा व्यस्त छन्। गरिब र भोका जनताको पक्षमा सोच्ने र बोल्ने फुर्सद कसैलाई छैन। यो ठूलो विडम्बना हो र गरिब र भोका जनताको दुर्भाग्य पनि। वैशाख १६ गतेभन्दा अघि जति जना गाउँघर गए, तिनले त्यहाँ कमसेकम भोकै बस्नुपरेन भन्ने अनुमान हो। यस्तो अनुमान किन पनि गर्न सकिन्छ भने गाउँघरमा सहयोग, सरसापटी र मानवता जीवन्त छ। कोही भोकै परेको हेरेर बस्न सक्दैनन् कसैले पनि। तर जो आफ्नो गाउँघर फर्कन सकेनन् अथवा भ्याएनन्, ती सहरमै छन्। माथि भनिएका वर्गका जो मानिस सहरमा छन्, ती निकै सकसमा छन्। तिनको दैनिक आवश्यकता पूर्ति गर्न तिनलाई निकै हम्मेहम्मे परेको अनुमान गर्न कठिन छैन। दैनिक आयआर्जन गरी गुजारा गर्नुपर्ने वर्गका मानिसलाई आम्दानी शून्य हुँदा गुजारा गर्नै समस्या पर्छ। तर यस्तो समस्यामा परेका वर्गको पहिचान गर्ने, तिनको अभिलेखीकरण गर्ने र तिनलाई आवश्यक राहत प्रदान गर्ने काममा यसपटक सरकार पूर्णरूपमा चुकेको छ। बजेट प्रस्तुत हुने अघिल्लो दिन सरकारको नीति तथा कार्यक्रम शैलीमा राष्ट्रका नाममा सम्बोधन गरेका प्रधानमन्त्रीले आफ्नो ७२ बुँदे सम्बोधनमा कहीँकतै पनि कोरोना प्रभावित गरिब जनतालाई राहत प्रदान गर्ने बारेमा उल्लेखसम्म गरेका छैनन्। सम्बोधनमा कोभिड उपचारका लागि १५७ अस्पतालहरू सूचीकृत भएको; कोभिडको निःशुल्क उपचारका लागि ४५ निजी अस्पतालसँग सम्झौता गरिएको; महामारी सुरु भएको एक वर्षको अवधिमा भेन्टिलेटरको संख्या ३२७ बाट ९०४, आइसीयु बेड २६०० बाट ३००० पुर्याइएको; अस्पतालमा २८५३ हाइडिपेन्डेन्सी युनिट (एचडीयु) थप भएको; ९०० अक्सिजन कन्सन्ट्रेटर थपिएको; छिट्टै १८० भेन्टिलेटर, ६३० आइसीयु, १४०० एचडीयु र १९ अक्सिजन प्लान्ट थपिने वृत्तान्त सुनाउन भ्याएका प्रधानमन्त्रीले राहत शब्द भने कतै पनि उल्लेख गरेनन्। कोरोनासँग मुकाबिला गर्न जीवन पहिला सरकारको नीति हो र जनताको जीवन रक्षा सरकारको प्रमुख दायित्व हो भनिए पनि व्यवहारमा फिटिक्कै त्यस्तो देखिएको छैन। अझै पनि अक्सिजन नपाएकै कारण संक्रमित मर्दैछन्। बाँचेकाहरूका लागि पनि राहतको प्याकेज ल्याउन ढिला भइसक्यो। अझै पनि निषेधाज्ञा लम्बियो भने रोग (कोरोना) ले भन्दा भोकले मर्नेको संख्या बढ्नेछ। अघिल्लोपटकको लकडाउनमा राज्यस्तरमा र निजीक्षेत्र तथा समुदायस्तरमा पनि व्यापकरूपमा राहत प्रदान गर्ने काम भएको थियो। तर यसपटकको निषेधाज्ञामा यस्तो पटक्कै भएको देखिएन। यसैबाट सहजै अनुमान गर्न सकिन्छ कि दैनिक आर्यआर्जन गरी गुजारा गर्ने वर्गका मानिसहरू सहरमा भोकभोकै छन् र निकै मुश्किलले बाँचिरहेछन्। ती जनताप्रति राज्यले आफ्नो दायित्व निर्वाह गरेको खोई ? खोई आपतमा परेका जनताका लागि राहतको प्याकेज ? सरकार सत्ता जोगाउने महान् कार्यमा व्यस्त छ। राजनीतिक दलहरू पनि त्यही सत्ता प्राप्तिका लागि राजनीतिक दाउपेचमा व्यस्त छन्। गरिब र भोका जनताको पक्षमा सोच्ने र बोल्ने फुर्सद कसैलाई छैन। यो ठूलो विडम्बना हो र गरिब र भोका जनताको दुर्भाग्य पनि हो, जसले आपत परेको बेलामा सरकारको सहयोग पाउन सकेनन् र उनीहरूका लागि पनि सरकार छ भन्ने अनुभूति गर्न सकेनन्। अरू बेला समाजसेवाका नाउँमा निकै डङ्का पिट्ने र टोलटोलमा च्याउसरि छरिएर रहेका गैरसरकारी संघसंस्थाहरू कहाँ छन् यतिखेर ? जनताका हक, अधिकार र समस्याका बारेमा चर्का आवाज उठाउने नागरिक समाज के गर्दैछ यतिखेर ? भोका, नाङ्गा र गरिब जनताका लागि कोही रहेनछन्। गैरसरकारी संघसंस्था, निजीक्षेत्र र नागरिक समाज सबैका अनुहार उदांगिएको महसुस हुँदैछ यतिखेर। घटना २ छिमेकमा एक परिवार डेरामा बस्छन्। तिनको परिवारका दुई सदस्यलाई कोरोना संक्रमण भयो, तर केही नभएझैं गरी कोठामै बसिरहे। घरबेटी र छिमेकीले पनि अस्पताल जाऊ भन्दा चुइँक्क बोलेनन्। अस्पताल पनि गएनन्। श्रीमान् बेरोजगार छन्। श्रीमतीको थोरै आम्दानी छ। कोरोनाको डर र निषेधाज्ञाले त्यो पनि बन्द भएको छ। कसरी जाऊन् अस्पताल ? कसरी तिर्नसक्छन् दिनमै दशौं हजार अस्पताललाई ? केही दिनपछि दुवैलाई आफैं ठीक भयो। धन्न अप्रिय घटना घटेन। सायद दुःखीलाई दैवले हेर्छ भनेको यही हो कि ! सरकारीलगायत ४५ वटा निजी अस्पतालमा कोरोनाको निःशुल्क उपचारका लागि सम्झौता गरिएको भनिएको छ। तर जनता कि निजी अस्पतालमा महँगो शुल्क तिर्न बाध्य छन्, कि बिनाउपचार मर्न बाध्य छन्। यस्तो संवेदनशील अवस्थामा पनि निजी अस्पतालहरू लुटेराजस्ता भएका छन् र पीडित जनताको विवशताको फाइदा उठाउँदैछन्। दिनमै पचास हजारसम्म खर्च गरेर कोरोनाको उपचार गराउने सामथ्र्य कति नेपालीको छ ? सरकार त्यस्ता अस्पतालको अनुगमन गरी कारबाही पनि गर्दैन। नेपालीको दुर्भाग्य ! अस्पताल नगए ज्यान रहँदैन। अस्पताल गए फर्केर आउँदा घर रहँदैन। के गर्ने ? यही दुविधामा छन् मध्यमवर्गका नेपाली जनता पनि। कोरोना संक्रमण भइहाले अस्पतालै नगई मर्नुको विकल्प छैन गरिब नेपाली जनतासँग। सरकारले गरिब जनताका लागि सरकार छ भन्ने अनुभूति दिलाउन सकेको छैन। भोकले छटपटाएका जनता भोजन माग्दैछन्। दैनन्दिनको समस्यामा परेका जनता राहत खोज्दैछन्। कोरोनाले कर्यापझ्याप पारेका पीडित जनता अस्पताल, आइसीयु, भेन्टिलेटर, औषधि र अक्सिजन माग्दैछन्। कोरोनाले कर्यापझ्याप पार्न नभ्याएका जनता अत्तालिँदै छिटो खोप ल्याऊ र देऊ भन्दैछन्। तर सरकारले दिएको छ चुनाव। के सरकारका लागि जनताको जीउज्यानको भन्दा सत्ताको महत्ता बढी भएको हो ? जनताको मनमा प्रश्न उब्जिरहेको छ। कोरोनाबाट संक्रमित र असंक्रमित दुवैथरी जनता उत्तिकै प्रभावित छन्, आहत छन्। संक्रमित, जो गरिब छन्, तिनलाई रोग र उपचारको चिन्ता छ। असंक्रमित, जो दिनहुँ कमाएर गुजारा गर्छन्, तिनलाई यो निषेधाज्ञाको बेलामा भोकको चिन्ता छ। यस्तो बेलामा राहतको ठूलो महत्व हुन्छ। त्यसैले आहत जनता राहतको व्यग्र प्रतीक्षामा छन् र सोध्दैछन्, सरकार, राहत खोई ?"
जनता रिझाउने बजेट,"काठमाडौं : निर्वाचन घोषणा भइसकेको अवस्थामा सरकारले बजेटमार्फत जनताको मन जित्ने जमर्को गरेको छ। अर्थमन्त्री विष्णुप्रसाद पौडेलले अध्यादेशमार्फत शनिबार २०७८७९ का लागि १६ खर्ब ४७ अर्ब ५७ करोड रुपैयाँको बजेट ल्याएका हुन्। यो चालू आर्थिक वर्षको तुलनामा करिब २ खर्ब आकारले ठूलो मात्र छैन, लोक कल्याणका हिसाबाले उन्नतसमेत छ। चालू आर्थिक वर्ष सरकारले १४ खर्ब ७४ अर्ब ६४ करोडको बजेट ल्याएको थियो। कोभिड महामारीका कारण अर्थतन्त्रको सम्पूर्ण क्षेत्र धराशायी भएका बेला सरकारले बजेटबाट सबै क्षेत्रलाई राहत दिने प्रयास गरेको छ। त्यही क्रममा यो ५ खर्बभन्दा बढी ऋणात्मक भएको छ। संसद् विघटन भएका कारण अर्थमन्त्री पौडेलले शनिबार प्रधानमन्त्री कार्यालयबाट बजेट सार्वजनिक गरेका थिए। निजी क्षेत्रलाई समेत राहत हुने गरी ल्याइएको बजेटका कारण अधिकांश क्षेत्रबाट सकारात्मक टिप्पणी आएका छन्। सरकारले घोषणा गरेको बजेट परिचालन गर्न विभिन्न स्रोत उपयोग गर्ने भएको छ। घोषित बजेट परिचालन गर्न सरकारले राजस्वबाट १० खर्ब २४ अर्ब, विदेशी अनुदान ६३ अर्ब ३७ करोड, विदेशी ऋणतर्फ ३ खर्ब ९ अर्ब र आन्तरिक ऋणतर्फ २ खर्ब ५० अर्ब रुपैयाँ उठाउने भएको छ। अर्थमन्त्री पौडेलले कुल संघीय सरकारका लागि चालू खर्चतर्फ ६ खर्ब ७८ अर्ब ६१ करोड, पुँजीगत(विकास) खर्चतर्फ ३ खर्ब ७४ अर्ब २६ करोड, ऋणको साँवा ब्याज भुक्तानी तथा संस्थानमा लगानी(वित्तीय व्यवस्था) तर्फ २ खर्ब ७ अर्ब ९७ करोड विनियोजन गरेका छन्। प्रदेश तथा स्थानीय तहमा वित्तीय हस्तान्तर अनुदानतर्फ ३ खर्ब ८६ अर्ब ७१ करोड रुपैयाँ छुट्याइएको छ। बजेट विनियोजन प्रणालीअनुसार चालू खर्च ४१२ प्रतिशत, पुँजीगत खर्च २२७ प्रतिशत, वित्तीय व्यवस्थातर्फ १२६ प्रतिशत र प्रदेश तथा स्थानीय तहमा वित्तीय हस्तान्तर अनुदानतर्फ २३५ प्रतिशत रकम परेको छ। अर्थमन्त्रीले कोभिडको पहिलो र दोस्रो चरणको महामारीबाट थला परेको मुलुकको समग्र अर्थतन्त्रलाई उकास्न हरेक क्षेत्रमा आशा गरेभन्दा बढी बजेट विनियोजन गरेका छन्। स्वास्थ्य, कृषि, ऊर्जा, पर्यटन, भौतिक पूर्वाधार, शिक्षा, रोजगारी, सामाजिक सुरक्षा, कर्मचारीको तलब वृद्धिलगायत विभिन्न प्रकारका छुटलाई विशेष गरी आगामी आर्थिक वर्षको बजेट तथा कार्यक्रममा प्राथमिकता दिएर समावेश गरेका छन्। सरकारले कोभिड महामारीको रोकथाम, नियन्त्रण, उपचारको दायरा बिस्तार, स्वास्थ्य सामग्रीको आपूर्ति, निःशुल्क खोपको उपलब्धता, स्वास्थ्य पूर्वाधारको विकास र चिकित्सक परिचालनलाई विशेष प्राथमिकतामा राखेको छ। कोभिडबाट प्रभावित बिरामीलाई आवश्यक पर्ने आईसीयू, एचडीयू, भेन्टिलेटर, टेस्ट किट्सलगायतका आवश्यक उपकरण खरिद गर्न ४ अर्ब रुपैयाँ सरकारले विनियोजन गरेको छ। यसै सिलसिलामा अक्सिजनको ग्यास, लिक्विड अक्सिजन सिलिण्डर कन्सन्ट्रेटलगायत जीवनदायक सामग्री र औषधी आयात, उत्पादन र बिक्री वितरणमा लाग्ने भन्सार महसुल, मूल्य अभिवृद्धि कर, अन्तःशुल्क २०७८ पुस मसान्तसम्ममा लागि छुट दिएको छ। अक्सिजन उत्पादन गर्न लाग्ने विद्युत् महसुलमा भने ५० प्रतिशत छुट दिने घोषणा सरकारले गरेको छ। कोभिडबाट अत्याधिक प्रभावित होटल, ट्राभल, ट्रेकिङ, यातायात तथा हवाई क्षेत्र, चलचित्र उद्योग, सञ्चार गृहको करयोग्य आयमा १ प्रतिशत मात्रै आयकर लाग्ने व्यवस्था गरी उक्त व्यवसायको नोक्सानी सार्न मिल्ने अवधी बढाएर १० वर्ष पुयाएको छ। समग्र अर्थतन्त्रमा ठूलो भूमिका खेल्ने कृषितर्फ रासायनिक मल खरिद गर्न आगामी आर्थिक वर्षमा १२ अर्ब रुपैयाँ विनियोजन गरिएको छ। चालू आर्थिक वर्षमा मलका लागि करिब ११ अर्ब रुपैयाँ राखिएको थियो। सरकारले ज्येष्ठ नागरिकको मासिक भत्ता ४ हजार रुपैयाँ पुयाएको छ। यस्तै सबै प्रकारका सामाजिक सुरक्षा भत्ता ३३ प्रतिशत वृद्धि गरिएको छ। सरकारले पुनर्कर्जाका लागि १३ अर्ब बजेट विनियोजन गरेको छ। लघु, घरेलु, साना उद्यम, वैदेशिक रोजगारीमा फर्किएका युवाहरूलाई ५ प्रतिशत ब्याजदरमा सहुलियत दिन सरकारले यो बजेट विनियोजन गरेको हो। यस्तै सरकारले माध्यमिक तथा उच्च माध्यमिक स्तरका विद्यार्थीहरूलाई वैकल्पिक शिक्षाका लागि ल्यापटप किन्न १ प्रतिशत ब्याजदरमा ८० हजारसम्म ऋण दिने घोषणा गरेको छ। अर्थमन्त्री पौडेलले शैक्षिक प्रमाणपत्र धितो राखेर २५ लाखसम्म ऋण उपलब्ध गराउने घोषणा पनि गरेका छन्। यसको ब्याजदर अधिकतम ५ प्रतिशत हुनेछ। यस्तो प्रकारको ऋण स्नातक तहभन्दा माथि अध्ययन गर्ने विद्यार्थीका लागि उपलब्ध हुने अर्थमन्त्री पौडेलले घोषणा गरेका छन्। उपभोक्ता र किसानलाई राहत निषेधाज्ञा अवधीभर खाद्य व्यवस्था तथा व्यापार कम्पनी र साल्ट ट्रेडिङ कम्पनीबाट बिक्री हुने खाद्यान्न, दाल, तेल, खाना पकाउने ग्यासको बिक्री मूल्यमा २० प्रतिशत छुट दिने व्यवस्था गरी सरकारले आम उपभोक्तालाई थोरै भए पनि राहत दिन खोजेको छ। यसबाहेक निषेधाज्ञा अवधीभर घरायसी तथा साना विद्युत् उपभोक्तामध्ये २० युनिटसम्म खपत गर्नेलाई शतप्रतिशत, मासिक १ सय ५० युनिट खपत गर्नेलाई ५० प्रतिशत र २ सय ५० युनिट खपत गर्नेलाई ३० प्रतिशतसम्म छुट दिने सरकारले घोषणा गरेको छ। दूध, तरकारी, फलफूल, माछा, मासुलगायतका नाशवान उपभोग्य बस्तुको उत्पादन स्थलदेखि नजिकको बजार केन्द्रसम्म सहज आपूर्ति गर्न लाग्ने सवारी ढुवानीमा २५ प्रतिशत अनुदान उपलब्ध गराउने सरकारको घोषणाले उपभोक्तालाई राहत दिने विश्वास गरिएको छ। आर्थिक वृद्धिको महत्वाकांक्षी लक्ष्य सरकारले कोभिड महामारीको संक्रमण दर बढ्दोसँगै महत्वाकांक्षी ६५ प्रतिशत आर्थिक वृद्धि दर लक्ष्य तोकेको छ। आगामी आर्थिक वर्षमा कोभिड खोपको उपलब्धता, पूर्वाधार विकास, राष्ट्रिय गौरवको आयोजना निर्माण सम्पन्न हुने दाबी गर्दै अर्थमन्त्री पौडेलले यस्ता योजना सम्पन्न हुँदा आर्थिक वृद्धि दरको लक्ष्य प्राप्त गर्न सहज हुने बताएका छन्। सरकारले चालू आर्थिक वर्षका लागि बजेटमा करिब ७ प्रतिशत आर्थिक वृद्धि हुने अनुमान गरेको थियो। तर, केन्द्रीय तथ्यांक विभागले ४०१ प्रतिशत मात्रै रहने संशोधित अनुमान गरेको थियो। तर, शुक्रबार अर्थमन्त्री पौडेलले आर्थिक सर्वेक्षण सार्वजनिक गर्दै आर्थिक वृद्धि दर ४०१ प्रतिशत पनि प्राप्त गर्न निक्कै सकश हुने बताएका थिए। सरकारले बजेटमार्फत निजामती कर्मचारीको मासिक तलबमा २ हजार रुपैयाँ वृद्धि गरेको छ। यसबाहेक हाल उपलब्ध गराइएको महँगी भत्तालाई यथावतै राखिएको छ। अर्थमन्त्री पौडेलले कर्मचारीको तलबर अन्य सेवा सुविधाका लागि अध्ययन र सुझाव उपलब्ध गराउने विषयमा पे कमिसन गठन गर्ने घोषणा गरेका छन्। कर्मचारीलाई १० लाख बराबरको सामूहिक दुर्घटना बिमा र १ लाखको स्वास्थ्य बिमाको प्रिमियम सरकारले बेहोर्ने घोषणा गरेको छ। कर्मचारीलाई सहुलियत दरमा आवास सेवा उपलब्ध गराउन कर्मचारी सञ्चय कोष र नागरिक लगानी कोषबाट ७ वटै प्रदेशमा सामूहिक आवास गृह निर्माण गर्ने विषयलाई पनि प्राथमिकतामा राखिएको छ। कर्मचारीले तिर्ने सामाजिक सुरक्षा करको ५० प्रतिशत निजामती अस्पतालको पूर्वाधारका लागि र उक्त अस्पतालमा निजामती कर्मचारीका लागि शय्या तोकिनुका साथै डेडिकेटेड सेवासमेत उपलब्ध गराउने बजेटमा उल्लेख छ। कर्मचारीको सन्तानलाई गुणस्तरीय शिक्षा प्रदान गर्नका लागि निजामती विद्यालय सञ्चालन गर्ने र हाल भएका विद्यालयलाई स्तरोन्नति गर्ने अर्थमन्त्रीले पौडेलले बजेट भाषणमार्फत सार्वजनिक गरेका छन्।"
साना दलको बजेटप्रतिको बुझाई : सस्तो लोकप्रियता र प्रचारमुखी बजेट,"काठमाडौं : विघटित प्रतिनिधिसभामा प्रतिनिधित्व गर्ने साना दलका सांसदले सरकारले नेपाली जनताले लामो सङ्घर्ष र बलिदानबाट प्राप्त गणतन्त्र र लोकतन्त्रलाई नै उपहास गर्ने ढङ्गले जनमत(संसद्)लाई छलेर चुनाव र प्रचारमुखी बजेट ल्याएको आरोप लगाएका छन्। सरकारद्वारा प्रस्तुत आर्थिक वर्ष२०७८७९ को बजेटलाई उनीहरुले अल्पमतको काम चलाउ सरकारलाई पूर्ण बजेट ल्याउने अधिकार नै नभएको अवस्थामा सस्तो लोकप्रियता र निर्वाचनका लागि प्रचारमुखी बजेट ल्याएको प्रतिक्रिया दिए । राष्ट्रिय जनमोर्चाकी नेत्री एवं निवर्तमान सांसद दुर्गा पौडेलले संसदीय अभ्यास र लोकतान्त्रिक मूल्य मान्यता विपरीत संसद्लाई छलेर अध्यादेशबाट बजेट ल्याइनु भनेको लोकतन्त्र र गणतन्त्रको जगलाई नै भत्काउने प्रयास मात्र नभई अत्यन्तै खतरनाक विषय भएको टिप्पणी गरिन्। उनले भनिन्, 'बजेट दल विशेषको सस्तो लोकप्रियता र निर्वाचनका लागि प्रचारमुखी छ । अल्पमतको काम चलाउ सरकारलाई पूर्ण बजेट ल्याउने अधिकार छैन, यो अधिकारभन्दा बहिरको कुरा हो । मेरोपार्टीले यसको विरोध गरेको छ । चुनावलाई आधार बनाएर प्रचारका लागि ल्याइएको प्रष्टछ, कार्यान्वयन हुन्छ भन्ने सुनिश्चित पनि छैन ।' कोभिड १९ सङ्क्रमण रोकथामका लागि सांसद विकास कोष पूर्वाधार विकास कार्यक्रम आवश्यक नभएकाले महामारी नियन्त्रणमा उक्त शीर्षको बजेट लगाउन सुझाव दिएको प्रसङ्ग उल्लेख गर्दै नेत्री पौडलले कोरोना नियन्त्रणलाई छुट्याएको बजेट पूर्णरूपमा कार्यान्वयनमा जानुपर्ने बताइन्। स्वतन्त्र निवर्तमान सांसद छक्कबहादुर लामाले लोकतान्त्रिक शासन पद्धतिमा विपक्षी दलहरुलाई समेटेर जानु पर्नेमा सरकारले एकपक्षीयरूपमा ल्याएको बजेट आमजनताको जनजीविका र राष्ट्रले सम्बोधन गर्नुपर्ने प्राथमिकताका विषय नसमेटिएको टिप्पणी गरे । उनले भने, 'बहुवर्षीय आयोजनाका रूपमा रहेको कर्णाली कोरिडोरबाहेक कर्णालीलगायतका दुर्गम क्षेत्रको विकास सन्दर्भमा यो वर्षको बजेट पनि उधारोजस्तो देखियो, कर्णाली क्षेत्रमा धेरै ठाँउमा पुल आवश्यक छ, त्यो भएन, जडीबुटी विकासका सम्बन्धमा कुन ठाउँमा के स्थापना र विकास गरिनुपर्छ भनेर यकिन हुनुपर्थ्यो, ती कुरा आएन । सामाजिक भत्ता बढाउनु राम्रै कुरा भएपनि धेरै आश्वासन आएकाले बजेटले चुनावी रहेको देखाउँछ । कारोनाले गर्दा कर र राजश्व उठाउन पनि गाह्रो छ ।' जनता समाजवादी पार्टीका नेता एवं निवर्तमान सांसद रामबाबुकुमार यादवले जनतालाई अलमल्याउने ढङ्गबाट आएको बजेट ज्येष्ठ नागरिक भत्ताबाहेक अरु कार्यान्वयनमा जाने सम्भावना कहीँ कतै नदेखिएको प्रतिक्रिया दिए । सिंहदरवारस्थित प्रधानमन्त्री तथा मन्त्रिपरिषद्को कार्यालयबाट अर्थमन्त्री विष्णुप्रसाद पौडलद्वारा प्रस्तुत बजेटलाई प्रमुख प्रतिपक्षी दल नेपाली कांग्रेसले व्याहारिकरुपबाट विश्वास गरेर हेर्नेभन्दा निर्वाचनमा राजनीतिक नारा बेच्न खोज्ने प्रयासकारूपमा हेरिएको प्रतिक्रिया दिएको थियो । रासस"
निजगढ अन्तरराष्ट्रिय विमानस्थलको डीपीआर तयार पारिने,"काठमाडौं : सरकारले दोस्रो अन्तरराष्ट्रिय विमानस्थलको रुपमा रहेको निजगढ अन्तरराष्ट्रिय विमानस्थलको विस्तृत परियोजना प्रतिवेदन तयार पारी निर्माण, लगानीको ढाँचा निर्धारण गर्ने भएको छ। आगामी आर्थिक वर्षको बजेटमा विमानस्थलका लागि पूर्वाधार विकास एवम् सञ्चालनका लागि अन्तरराष्ट्रिय लगानीकर्ता छनोट गर्ने विषयलाई समावेश गरिएको छ। यस्तै आगामी आर्थिक वर्षमा जग्गा अधिग्रहण, साइट क्लियरेन्सलगायत विमानस्थल निर्माणको पूर्वतयारीका कार्य सम्पन्न गर्ने लक्ष्य राखिएको छ। आन्तरिक विमानस्थल विस्तार, स्तरोन्नति र आधुनिकीकरणलाई निरन्तरता दिँदै इलामको सुकिलुम्बा, गुल्मीको सिमीचौर र डोल्पाको मसिनचौरमा परीक्षण उडान गरिनेछ। चन्द्रगढी, राजविराज, तुम्लिङ्गटार, जनकपुर, धनगढी, अर्घाखाँची, स्वर्गद्वारी, पाटन, दार्चुलालगायतका विमानस्थलको भौतिक पूर्वाधार निर्माण तथा स्तरोन्नति गर्ने सरकारको लक्ष्य छ। त्यस्तै, सुर्खेत र भरतपुर विमानस्थलको विस्तार एवम् स्तरोन्नति तथा नेपालगञ्ज र विराटनगर विमानस्थलमा नयाँ टर्मिनल भवन निर्माण शुरु गरिनेछ। वातावरणीय प्रभाव मूल्याङ्कन सम्पन्न गरी दाङ्गको नारायणपुर विमानस्थल निर्माण शुरु गर्ने सरकारको योजना छ। ओखलढुङ्गाको खिजी चण्डेश्वरी विमानस्थल सञ्चालनमा ल्याउने तथा ताप्लेजुङ्ग सुकेटारको धावनमार्ग विस्तार सम्पन्न गर्ने तथा तेह्रथुमको चुहानडाँडा विमानस्थलको निर्माण तीव्र पार्ने कार्यक्रमलाई बजेटमा समावेश गरिएको छ। आकस्मिक स्वास्थ्य सेवा, विपद् व्यवस्थापनलगायत अत्यावश्यक कार्यका लागि आगामी आर्थिक वर्षभित्र सबै स्थानीय तहमा हेलिप्याड निर्माण सम्पन्न हुने लक्ष्य निर्धारण गरिएको छ। आगामी आवमा संस्कृति, पर्यटन तथा नागरिक उड्डयन मन्त्रालयतर्फ रु २७ अर्ब ४७ करोड विनियोजन गरिएको छ।"
जसपा वारपारको अवस्थामा,"काठमाडौं : जनता समाजवादी पार्टी (जसपा) विवाद वार कि पारको अवस्थामा पुगेको छ। महन्थ ठाकुरराजेन्द्र महतो र डा बाबुराम भट्टराईउपेन्द्र यादव पक्षबीच शनिबार एकले अर्कालाई निष्कासन गर्ने चेतावनीसहित स्पष्टीकरण सोधासोध चलेको छ। दुवै पक्षले पार्टीको मूल्यमान्यता, नीति तथा विधानविपरीत कार्य गर्दै आएकाले विधानबमोजिम अनुशासनको कारबाहीको व्यवस्थाअनुसार भन्दै स्पष्टीकरण सोधेका हुन्। यसअघि दुवै पक्षले एकअर्कालाई स्पष्टीकरण सोधसोध गरे पनि जवाफ दिएका थिएनन्। डा भट्टराई र यादवले पक्षले शनिबार बिहान पुनः ठाकुरसहित संसदीय दलका नेता राजेन्द्र महतो, कार्यकारिणी सदस्यहरू लक्ष्मणलाल कर्ण र सर्वेन्द्रनाथ शुक्ललाई २४ घण्टे स्पष्टीकरण सोधेको हो। जवाफ नदिए पार्टीबाट निष्कासनको कारबाही गर्ने चेतावनी दिइएको छ। त्यसलगत्तै पार्टी अध्यक्ष ठाकुरले अर्का अध्यक्ष यादवलाई २४ घण्टाभित्र चित्तबुझ्दो स्पष्टीकरण नबुझाए दलबाट निष्कासन गर्ने चेतावनी दिएका हुन्। तपाईंसँग स्पष्टीकरण लिई तपाईंलाई सफाइको मौका दिन तपाईंलाई कारबाही किन नगर्ने भनी स्पष्टीकरण सोधिएकोमा आजको मितिसम्म जवाफ प्राप्त हुन नआएकोले दोस्रो पटक पुनः यो पत्र पठाइएको हो, अध्यक्ष ठाकुरद्वारा सोधिएको स्पष्टीकरणमा लेखिएको छ, यो पत्र जुनसुकै माध्यमले प्राप्त भएको मितिले २४ घण्टाभित्र चित्तबुझ्दो स्पष्टीकरण लिई आउनु हुन अनुरोध छ। म्यादभित्र चित्तबुझदो र सन्तोषजनक जवाफ प्राप्त नभए राजनीतिक दलसम्बन्धी ऐन २०७३ र जसपाको अन्तरिम विधान २०७७ बमोजिम निष्कासनसमेतको कारबाही गरिने स्पष्टीकरण पत्रमा उल्लेख छ। यादव पक्षले पठाएको स्पष्टीकरणमा लेखिएको छ, तपाईंसँग स्पष्टीकरण लिई तपाईंलाई सफाइको मौका दिन केन्द्रीय कार्यकारिणी समितिको मिति २०७८ जेठ ८ मा भएको निर्णयको बुँदा नं ४ बमोजिम तपाईंलाई कारबाही किन नगर्ने भनी स्पष्टीकरणको जवाफ प्राप्त हुन नआएकोले दोस्रो पटक पुनः यो पत्र प्राप्त भएको मितिले २४ घण्टाभित्र चित्तबुझदो स्पष्टीकरण लिई आउन हुन अनुरोध छ। बुझ्दो सन्तोषजनक जवाफ प्राप्त नभए निष्कासनसमेतको कारबाही हुने पत्रमा उल्लेख छ। जसपाको ५१ सदस्यीय कार्यकारिणी समितिमा यादव पक्षको बहुमत छ। विघटित प्रतिनिधिसभामा भने ठाकुर पक्षको बहुमत थियो। लुम्बिनी प्रदेशमा चार सांसदलाई यादव पक्षले कारबाही गरेपछि विवाद चर्किएको थियो। संघमा यादव पक्ष विपक्षी गठबन्धनमा छ भने ठाकुर पक्ष प्रधानमन्त्री केपी शर्मा ओलीको पक्षमा छ। ठाकुर पक्षले प्रधानमन्त्रीमार्फत आफ्ना माग धमाधम पूरा गराइरहेको छ। नागरिकतासम्बन्धी अध्यादेश आइसकेको छ भने मधेस आन्दोलनका धेरै मुद्दा सरकारले फिर्ता लिइसकेको छ। पहिलो चरणमा १ सय २० जनाको मुद्दा फिर्ता लिइएको हो।"
लोकतन्त्रसहितको गणतान्त्रिक अभ्यास,"आज हामी गणतन्त्र दिवस मनाइरहेका छौं। गणतन्त्र दिवस नेपाली जनताको बलिदान र संघर्षको सफलताको दिन हो। यो हाम्रो उल्लासको चाड हो तर आज त्यसरी मनाउन सकिरहेका छैनौं। कोभिड१९ को महामारीका कारण सार्वजनिक व्यवहारका केही क्षेत्रमा निषेधाज्ञा जारी गर्न बाध्य छौं। विवाह, ब्रतवन्ध, चाडपर्व र जात्राहरू समेत मनाउन सकिरहेका छैनौं। यस्ता कुनै पनि पर्व महामारीका कारण घरदैलोमा खुसी लिएर आउन सकिरहेका छैनन्। यतिबेला कोरोनाको कहर विश्वव्यापी रूपमा साझा समस्या बनेको छ। त्रासदीको यस्तो अवस्थामा गणतन्त्र दिवस यस रूपमा मनाउन बाध्य भएका छौं। गणतन्त्र दिवसका अवसरमा सर्वप्रथम यहाँहरू सबैमा हार्दिक बधाई तथा शुभकामना व्यक्त गर्न चाहन्छु। यस दिन जन्मसिद्ध श्रेष्ठताको सामन्तवादी सिद्धान्त र प्रणालीमा आधारित र जबरजस्ती थोपरिएको राजतन्त्रको अन्त्य गरेर गणतन्त्र स्थापनाका लागि जीवन उत्सर्ग गरेर हामीलाई गणतन्त्रको उज्यालो प्रदान गर्नुहुने प्रातःस्मरणीय सहिदहरूप्रति भावपूर्ण श्रद्धाञ्जलि अर्पण गर्दछु। गणतन्त्रको सपना देख्नुहुने र हामीलाई आन्दोलनमा मार्गदर्शन गर्नुहुने अग्रजहरूप्रति हार्दिक सम्मान व्यक्त गर्दछु। गणतन्त्र प्राप्तिको यस लामो आन्दोलनमा सहभागी सबै न्यायप्रेमी जनसमुदायलाई हार्दिक अभिनन्दन गर्दछु। दाजुभाइ तथा दिदीबहिनीहरू, आज सिंगो मानव समुदाय कोरोना महामारीविरुद्ध कठीन संघर्षमा जुटेको छ। हाम्रो पुस्ताले भोग्नु परेको सर्वाधिक ठुलो चुनौतीका रूपमा देखिएको यस महामारीबाट जनताको जीवन रक्षा गर्न हामीले कुनै पनि सम्भव प्रयासहरू बाँकी राखेका छैनौं। यसले हाम्रा कार्यपद्दतिहरू, प्राथमिकताहरू, स्वभाव र जीवनशैलीलाई चुनौती दिएको छ। यो महामारी अकस्मात आएकाले संसारका कुनै पनि देशमा यसको पूर्वतयारी थिएन। मौजुदा स्वास्थ्य संरचनाको क्षमताले सम्पूर्ण समस्यालाई सम्बोधन गर्न सबैलाई हम्मेहम्मे नै पर्यो अथवा त्यो अपर्याप्त नै भयो। हामीले करिब शून्य अवस्थाको स्वास्थ्य संरचना र पूर्वाधारलाई यसैबीचमा व्यवस्थित गरी आइपरेको संकटसँग जुध्नुपर्यो। अहिले त दोस्रोतेस्रो लहरका रूपमा मानव स्वास्थ्यलाई चुनौती दिई भाइरसका नयाँ स्वरूपसमेत देखा परिरहेको छ। अधिकांश संक्रमित बिरामीको उपचार निःशुल्क गरिरहेका छौं। निःशुल्क खोप अभियानलाई पनि निरन्तरता दिइरहेका छौं। जबकि कतिपय सम्पन्न र विकसित देशहरूले पनि यस किसिमले उपचार, स्वास्थ्य परीक्षण, उपचार वा कोभिड खोपको प्रबन्ध निःशुल्क गर्न सकेका छैनन्। हामीले त आगामी निर्वाचनभन्दा अगाडि नै सबै जनतालाई खोप उपलब्ध गराउन प्रयास अघि बढाएका छौं। यस कार्यमा सरकार प्रयासरत छ। क्षमतालाई भरपुर प्रयोग गर्दै कोभिडविरुद्धको लडाईंमा आफूलाई केन्द्रित गरिरहेको छ। यस चुनौतीलाई सामना गर्न सक्षम हुनेछौं भन्ने विश्वास दिलाउन चाहन्छु। दिदीबहिनी तथा दाजुभाइहरू, गणतन्त्र दिवस जनताले ऐतिहासिक सफलता प्राप्त गरेको र जनता विजयी भएको महान् उत्सव हो। जनता वास्तविक अर्थमा सार्वभौम बनेको यो दिन नेपालको राजनीतिक इतिहासको महŒवपूर्ण र अविस्मरणीय दिन हो। जनताले सात दशक लामो बलिदानीपूर्ण संघर्षबाट ल्याएको प्रणालीको संरक्षण र विकास गर्नु अब हाम्रो कर्तव्य हो र, हामी यस कर्तव्य पालनामा इमान्दारी र निष्ठासाथ क्रियाशील रहिरहेका छौं। मानव सभ्यताको विकास क्रममा राज्यहरूको उत्पत्ति गणराज्यहरूबाट भएको थियो। लोकतान्त्रिक विधिबाट निर्वाचित हुने प्रतिनिधिहरूबाट गणराज्यहरूको व्यवस्थापन हुने र हरेक महŒवपूर्ण निर्णयहरू जनताको अभिमतबाट नै हुने परम्परागत व्यवस्थाबाट नेपाली सभ्यताको पनि आरम्भ भएको थियो। तर, सामन्तवादको थालनीसँगै जन्मसिद्ध श्रेष्ठताको आधारमा शासकहरू स्थापित हुने, वंश परम्पराले निरन्तरता र नेतृत्व पाउने तथा हुकुमबाट राज्य सञ्चालन गर्ने व्यवस्था सुरु भयो। छलछाम, कपट र हिंसाबाट राजतन्त्र सुरु भयो र जनतामाथि गरेको दमनबाट वंशाणुगत नेतृत्व कायम भयो। लामो समयसम्म चलेको त्यस सामन्ती प्रणालीको अन्त्य गर्दै हामीले संघीय लोकतान्त्रिक गणतन्त्रलाई शासन प्रणालीको रूपमा अगाडि बढाएका छौं। नेपालमा गणतन्त्र स्थापना भएको आज १३ वर्ष पूरा भएको छ। विधियुक्त राज्य प्रणालीले कानुनको शासन र लोकतन्त्रको प्रतिनिधित्व गर्दछ। सारपूर्ण र वास्तविक गणतन्त्रसहितको लोकतन्त्र नै पूर्ण लोकतन्त्र हो। हाम्रा सम्पूर्ण साधनस्रोत तथा प्रयासहरू ती आकांक्षालाई मूर्त रूप दिन नै केन्द्रित छन्। हामीसँग जनताका प्रतिनिधिले बनाएको संविधान छ। संविधानमा जनताको अधिकार एवं सर्वोत्तम हित र आकांक्षाहरू प्रतिविम्बित छन्। तिनको व्यावहारिक कार्यान्वयनमार्फत जनताको हातमा प्रतिफल पुर्याउन हामी दत्तचित्त छौं। लोकतान्त्रिक गणतन्त्रको अभ्याससँगै हामीले हासिल गरेका उपलब्धिहरू गौरवपूर्ण र दूरगामी महŒवका छन्। गणतन्त्र लोकतान्त्रिक आन्दोलनको सर्वोच्च उपलब्धि हो। जनतामार्फत निर्धारित गरिएको जनताको तन्त्र हो। जनतालाई केन्द्रविन्दुमा राखेर, जनताको इच्छामा र जनताका लागि सञ्चालित हुने शासन व्यवस्था हो। मानिस जन्मँदै धर्तीमा रहेका स्रोतसाधन निर्वाध उपभोग गर्न पाउने अधिकारसहित जन्मिन्छ। जनताको श्रेष्ठता र सर्वोच्चता हुने, स्वच्छ प्रतिस्पर्धा रहने गणतन्त्रात्मक शासन प्रणाली सामाजिक रूपान्तरणको माध्यम हो। संविधान र कानुनमा उल्लेखित अधिकारको प्रयोग सहज रूपमा गर्नेगरी जनता सचेत र सक्षम नहुँदासम्म गणतन्त्र दीगो हुन सक्दैन। जनताको अज्ञानताबाट लाभ लिँदै जनताको सार्वभौमसत्तालाई विभिन्न स्वार्थ समूहहरूले आफ्नो नियन्त्रणमा राख्ने प्रवृत्तिलाई निस्तेज पारी गणतन्त्रलाई दीगो बनाउनु जरुरी छ। त्यसैले समुचितरूपमा लोकतान्त्रिक गणतन्त्रलाई समृद्ध बनाउन जनताले समानतायुक्त, न्यायपूर्ण, शान्ति सुरक्षायुक्त वातावरणसहित सुशासन र सेवामा पहुँचको अनुभूति गर्नेगरी तमाम प्रयासहरू अगाडि बढाइरहेका छौं। दिदीबहिनी तथा दाजुभाइहरू, गणतन्त्रको यस युगान्तकारी राजनीतिक परिवर्तनलाई सामाजिक जीवनका बहुआयामिक क्षेत्रमा विकास गर्ने समुन्नत प्रणालीतर्फ हामी अग्रसर छौं। मुलुकमा संरचनागत पूर्वाधारको तीव्र र दीगो विकासमा हाम्रो सक्रियता त्यसैका लागि हो। मुलुकको विकासका लागि सामाजिक र भौतिक पूर्वाधार बनाउँछौं, तिनै पूर्वाधारहरूले जनताको सुख र समृद्धिका आधार निर्माण गर्दछन्। त्यसैलाई हामीले समृद्ध नेपाल, सुखी नेपालीको राष्ट्रिय आकांक्षाका रूपमा अघि सारेका छौं। हामीले लोकतान्त्रिक गणतन्त्रलाई सबल तुल्याउन समावेशीकरणसहितको सामाजिक न्याय, सुशासन र समृद्धिका तीनवटै आयामलाई समुचित सन्तुलनका साथ अगाडि बढाएका छौं। गणतन्त्रलाई जनताको जीवनसँग तादात्म्य कायम गरेर अघि बढ्न हाम्रा सम्पूर्ण प्रयास केन्द्रित छन्। जनताको जीवनमा सकारात्मक परिवर्तन ल्याउन नै विकासका चौतर्फी अभियान अघि बढाइएको छ। गणतन्त्रात्मक शासन प्रणाली मात्र नभएर अथवा गणतन्त्र एउटा शासन प्रणाली मात्र नभएर सभ्यता, संस्कृति र सामाजिक जीवन पद्दतिसमेत हो। लोकतन्त्रबिनाको गणतन्त्र सार्थक गणतन्त्र हुन सक्दैन, गणतन्त्रबिनाको लोकतन्त्रमा सार्वभौमसत्ता वास्तविक रूपमा जनतामा हुँदैन। हामी लोकतन्त्रसहितको गणतन्त्र र गणतन्त्रसहितको लोकतन्त्रको अभ्यासमा छौं। हाम्रो समाज र संविधानले लोकतान्त्रिक गणतन्त्रलाई भित्रैदेखि अंगीकार गरेको छ। सामाजिक न्याय र समानतामा आधारित समृद्धिसहितको प्रणाली हो, जहाँ सीमान्तकृत, अल्पसंख्यक, गरिबी र बेथितिमा बाँचेका वर्गहरू, महिला, बालबालिका, पछाडि परेका र पारिएका समुदायहरूको बीचमा विभेद र बहिष्करण होइन, राज्यको संरक्षणले स्थान पाउँछ। राज्यले कमजोर र विपन्न वर्गलाई संरक्षणको नीति लिएको छ। गणतन्त्रमा जाति, वर्ग, लैंगिक समुदाय, धर्म वा अरू कुनै पनि आधारमा कसैमाथि पनि असमानता, भेदभाव र छुवाछुतको व्यवहार स्वीकार्य हुन सक्दैन। गणतन्त्र उन्नत लोकतान्त्रिक संस्कार भएको शासन प्रणाली भएकाले विचारहरूको स्वस्थ बहस, मर्यादित छलफल र असहमतिबीच निर्वाध अभिव्यक्तिको प्रत्याभूति हुन्छ। यसका लागि आचरण, व्यवहार र विचारका हिसाबले समेत उन्नत, परिष्कृत, पारदर्शी, सहभागितामूलक र स्वार्थरहित व्यवहार हुनु अनिवार्य छ। वास्तवमा अधिकार र कर्तव्यको न्यायोचित सन्तुलनले कानुनको शासन र समावेशी लोकतन्त्रलाई सार्थक र सफल तुल्याउँछ। यस अवधिमा हाम्रा हरेक प्रयास लोकतान्त्रिक गणतन्त्रलाई जीवनपद्दतिका रूपमा स्थापित गराई शान्ति प्रक्रियालाई निष्कर्षमा पुर्याउन, नयाँ संविधान कार्यान्वयन गर्न, संक्रमणकालको अन्त्य गरी गणतन्त्रलाई संस्थागत गर्न र विकासको यात्रालाई अघि बढाउन केन्द्रित गरेका छन्। यस अवधिमा चेतनाको संस्थागत विकाससँगै विकास र समृद्धिका सपनाहरूले पनि साकार रूप लिन थालेका छन्। जनताले आफूलाई शासन गर्ने, आफ्ना प्रतिनिधि आफैं चयन गर्ने र आफ्नै सहभागितामा स्वतन्त्र ढंगले विकास गर्ने पद्दति बसालिएको छ। राष्ट्रको सार्वभौम अभ्यासले नवस्थापित गणतान्त्रिक प्रणालीलाई मजबुत पार्दै राष्ट्रले अन्तर्राष्ट्रिय रूपमा समेत भिन्न पहिचान बनाएको छ। लामो राजनीतिक अस्थिरता र संक्रमणलाई चिर्दै मुलुकको आर्थिक, सामाजिक क्षेत्रमा उल्लेखनीय प्रगति हासिल भएको छ। आर्थिक वृद्धिदरमा निरन्तर प्रगतिका साथै निरपेक्ष गरिबीमा कमी हुनु, सुशासन र शान्ति स्थापनामा सुधार भई अपराधमा कमी तथा जनतामा सुरक्षाको प्रत्याभूति हुनु, भूकम्प पछिको पुनर्निर्माणका कार्यले सार्थकता पाउनु, सेवाप्रवाहमा व्यापक सुधारसहित जनताको सन्तुष्टि बढ्दै गई विकास, समृद्धि तथा सुशासनका सबै आयामहरू तथा विश्वव्यापी परिसूचकहरूमा उल्लेख्य सुधार आउनुले मुलुक सही दिशातिर अगाडि बढेको स्पष्ट हुन्छ। खासगरी कोरोना महामारी सुरु हुनुअघिसम्म विकास र समृद्धिका हाम्रा सबै सूचकांक अत्यन्त उत्साहवद्र्धक थिए। मुलुकको शासन प्रणालीलाई संस्थागत र सुदृढ गर्न राष्ट्र र राष्ट्रियताको भावना एकाकार हुनुपर्छ। ओझेलमा परेका विकास र समृद्धिका आकांक्षाहरूलाई एकीकृतरूपमा सम्बोधन गर्नुपर्ने हुन्छ। सरकारले विभिन्न समयमा देखा परेका अनेक व्यवधानहरूलाई झेल्दै जनआकांक्षालाई नै प्राथमिकतासाथ सम्बोधन गरेको छ र गरिरहने छ। लोकतन्त्र जनताको जीवनमा बाँच्नुपर्ने प्रणाली हो। जनताको जीवनबाट यसलाई अलग गरेर केही व्यक्तिविशेषको स्वार्थसिद्धिका लागि उनीहरूलाई उपभोक्ता बनाई शासन अवधिको बाँडफाँट तथा उपभोगका रूपमा अथ्र्याउने विसंगत परिभाषा यसका लागि हानीकारक छ। यो जनताको सार्वभौम अधिकार हो, जसलाई जनताले निर्वाचनमार्फत अभ्यास गर्दछन्। जनताबाहेक कुनै पनि तागतले कसैलाई सत्ताको केन्द्रमा पुर्याउने र कसैलाई सत्ताबाट खसाल्ने परिभाषा र अभ्यासलाई लोकतान्त्रिक गणतन्त्रले आत्मसात गर्न सक्दैन। हाम्रो गणतन्त्रले प्रणालीका छिद्रहरू खोजेर कसैलाई सत्तामा चढाउने र कसैलाई झार्ने खेलमा समय व्यतीत गर्ने होइन, गरिबी र पछौटेपनविरुद्धको लडाईं जित्नुपर्ने हुन्छ। त्यसमा पनि खासगरी जब राष्ट्रिय समस्याहरू आइपर्छन्, जब महामारीजस्ता संकट आइपर्छन्, जब राष्ट्रिय सीमाभन्दा बाहिरका विश्वव्यापी समस्याहरू आइपर्छन्, तब त्यस्ता अवस्थाहरूमा हामीले साझा लडाईं, संयुक्त प्रयास र सबै एकजुट भएर गरिने प्रयासबाट लड्नु र त्यसमा विजय हासिल गर्नुपर्ने हुन्छ। जनता मजबुत हुँदा स्वतः लोकतन्त्र मजबुत हुने स्पस्ट छ। राजनीतिक झगडालडाईंका मुख्य विषयमा जनतालाई न्यायाधीश बनाएर जनताको अभिमतलाई सर्वोपरी मान्दै अग्रसर रहन सबैलाई आग्रह गर्दछु। आफ्ना जिद्दी होइन, जनताको आवधिक मूल्याकन र जनताको अभिमत नै सर्वाेपरी र निर्णायक कुरा हो। आवधिक निर्वाचन लोकतन्त्रको आधारभूत पक्ष हो। निर्वाचनले जनादेशलाई पुनर्ताजगी गर्न र निर्वाचनपछि बन्ने सरकारलाई सुदृढ बनाउन जनअपेक्षाअनुसार काम गर्न उत्प्रेरित गर्दछ। यसै अभिप्रायका साथ आगामी कात्तिक २६ र मंसीर ३ गते दुई चरणमा आम निर्वाचन सम्पन्न गर्ने घोषणा भएको छ। यतिबेला चुनाव हुँदैन र गराइँदैन भन्ने भ्रमपूर्ण प्रचार तथा चुनाव स्वतन्त्र र निष्पक्ष हुँदैन भन्ने कुप्रचार दुवै अत्यन्त निराधार र हानिकारक छन्। यस्ता दुश्प्रचारको भ्रममा नपर्न सबैमा हार्दिक आग्रह गर्दछु। दिदीबहिनी तथा दाजुभाइहरू, गणतन्त्र दिवसको यस अवसरमा सरकार निर्वाचनमा जानुपर्ने अवस्थाको सिर्जना आज कसरी भयो भनी स्पष्ट गर्नु पनि सान्दर्भिक ठान्दछु। मुलुक निर्माणको एउटा दृष्टिकोण, एउटा सोच र एउटा अभियानअनुरूप जारी घोषणापत्र अनुसारको जनअनुमोदनबाट आएको सरकारले चालेका जनमुखी कदमहरू यहाँहरूसमक्ष अवगत नै छन्। तर सरकारका हरेक पाइलामा हामीले व्यवधान, घेराबन्दी र विरोध मात्रै सामना गरिरहनु परेको छ। जनताका लागि होइन, सत्ता आकांक्षी समूहका लागि मात्रै मुलुकको लोकतान्त्रिक प्रणालीलाई दुरूपयोग गर्ने यस प्रवृत्तिको छिनोफानो गर्ने अब जनताले नै हो। मुलुकको अमूल्य समयलाई यस्तो अकर्मण्यता र अनुशासनहीनतामा खेर जानबाट रोक्न जनतासँग ताजा जनादेश माग्नु एक मात्र विकल्प हुन पुगेको छ। सबै दलले आफूलाई जनपरीक्षण गर्ने अवसर पनि यस क्रममा प्राप्त गर्नेछन्। तसर्थ सरकार आगामी आमनिर्वाचनलाई निर्धारित समयमै स्वच्छ, निष्पक्ष र स्वतन्त्र रूपमा शान्तिपूर्ण वातावरणमा सम्पन्न गर्न प्रतिबद्ध रहेको कुरा निवेदन गर्न चाहन्छु। गणतन्त्र दिवसको सन्दर्भमा यहाँहरू सबैमा कोरोना संक्रमणबाट सुरक्षित रहन आग्रह गर्दछु। यसबीचमा कोरोनाका कारण मृत्युवरण गर्नुहुने दिदीबहिनी तथा दाजुभाइहरूप्रति भावपूर्ण श्रद्धाञ्जलि अर्पण गर्दछु र शोकसन्त्तप्त परिवारहरूमा हार्दिक समवेदना व्यक्त गर्न चाहन्छु। आज सरकारले कोरोनाविरुद्धको लडाईंलाई सबैभन्दा प्रमुख एजेन्डा बनाएको छ। त्यसैमा आपूलाई साधनस्रोत र सामथ्र्यका साथ केन्द्रित गरेको छ। आन्तरिक स्रोत साधनहरूको अत्यधिक परिचालन गरेको छ अथवा सम्पूर्ण रूपमा परिचालन गरेको छ। त्यसैगरी बाह्य सहयोग, मित्रराष्ट्रहरू, संघसस्थाहरू सबैका प्रयास जुटाउने कोसिस गरिरहेको छ। कोभिड१९ का विरुद्ध हाम्रो लडाइँलाई सफलतामा पुर्याएर छोडिने छ। गणतन्त्र दिवसको यस अवसरमा बिरामीहरूको शीघ्र स्वास्थ्यलाभको कामना गर्दै सबैलाई लोकतान्त्रिक गणतन्त्र साकार पार्न अग्रसर हुन हार्दिक आह्वान गर्दछु। सबैमा धेरै धेरै शुभकामना। धन्यवाद। सम्माननीय प्रधानमन्त्री केपी शर्मा ओलीले गणतन्त्र दिवस २०७८ का अवसरमा नेपाली सेना, जंगीअड्डा, काठमाडौंमा दिनुभएको मन्तव्यको सम्पादित अंश। सरकार आमनिर्वाचन निर्धारित समयमै गर्न प्रतिबद्ध छ : प्रधानमन्त्री ओली (पूर्णपाठ) गणतन्त्र लोकतान्त्रिक आन्दोलनको सर्वोच्च उपलब्धि हो : प्रधानमन्त्री ओली"
इराकविरुद्ध नेपाल ६२ गोलले पराजित,"काठमाडौं : घरेलु टोली इराकविरुद्धको मैत्रीपूर्ण खेलमा नेपाल ६२ को फराकिलो अन्तरले पराजित भएको छ। बसरास्थित अल्फायहा अन्तर्राष्ट्रिय मैदानमा पहिलो हाफमा इराकले ४२ को अग्रता लिएको थियो। खेलको आठौं मिनेटमा इराकका अला अब्दुल खासिनले फ्रिकिकमा गोल गर्दै घरेलु टोलीलाई अग्रता दिलाएका थिए। मनिष डाँगीले फल गरेपछि प्राप्त फ्रिकिकमा खासिन आफैले फ्रिकिक प्रहार गर्दै गोल गरेका थिए। त्यसलगत्तै इराकका डिफेन्डर अहमद इब्राहिम खलिफले आत्मघाती गोल गरेपछि नेपालले बराबरी गरेको थियो। अञ्जन विष्टले इराकी गोलरक्षक फहाद रहिमलाई बिट गर्दै प्रहार गरेको बललाई खलिफले बचाउने क्रममा आफ्नै पोस्ट्को जाली चुमाएका थिए। खेलको ३९औं मिनेटमा पहिलो पटक राष्ट्रिय टोलीमा डेब्यु गरेका मनिष डाँगीले गोल गर्दै नेपाललाई २१ को अग्रता दिलाएका थिए। मनिषसँगै डिफेन्डर गौतम श्रेष्ठले पनि इराकविरुद्ध डेब्यु गरेका थिए। तर, नेपालको अग्रता लामो समयसम्म टिक्न सकेन। लगत्तै मोहमद ओबिदले गोल गर्दै खेल २२ को बराबरीमा ल्याएका थिए। शारीरिक रुपमा निकै बलिया इराकी खेलाडीले लगातार पोस्ट् आक्रमण गर्दै गोलरक्षक किरण चेम्जोङलाई निकै व्यस्त राखेको थियो। खेलको ४०औं मिनेटमा अमेन हुसेनले गोल गर्दै इराकलाई ३२ को अग्रता दिलाए। किरण चेम्जोङ अगाडि बढेको मौकामा उनले वान भर्सेस वानमा गोल गरेका थिए। त्यसपछि पहिलो हाफको इन्जुरी समयमा हुसेनले नै व्यक्तिगत दोस्रो गोल गर्दै इराकलाई ४२ को अग्रता दिलाएका थिए। उनले कर्नरमा प्राप्त बलमा हेड गोल गरेका थिए। दोस्रो हाफमा भने नेपालले सुधारिएको प्रदर्शन गरेको थियो। इराकी आक्रमणको नेपाली रक्षकले डटेर सामना गरे पनि इराकले दुई गोल थप्न सफल भयो। ६८औं मिनेटमा सुमन अर्यालको खराब ब्याक पासको फाइदा उठाउँदै इराक ५२ को अग्रता लियो। वैकल्पिक खेलाडी मोहमद अलि अलसम्मारीले उक्त पासलाई नियन्त्रणमा लिँदै वान भर्सेस वनमा गोल गरेका थिए। खेलको ७४औं मिनेटमा सज्जाद जसिमले गोल गर्दै इराकलाई ६२ को जित दिलाए। उनले पेनाल्टी क्षेत्र भित्रबाट गरेको प्रहार गोलमा परिणत भएको थियो। नेपालले २० वर्षपछि घरेलु टोली इराकसँग फुटबल खेलेको हो। यसअघि भएका तीनवटै भेटमा इराकले जित निकालेको थियो। नेपाल र इराकबीच पहिलो भेट सन् १९८२ नोभेम्बर २३ मा भएको थियो। एसियन गेमअन्तर्गत भारतको नयाँ दिल्लीमा भएको भेटमा इराकले ३० गोलकोजित निकालेको थियो। यसैगरी सन् २००१ अप्रिल १४ मा इराकमै भएको दोस्रो भेटमा भने नेपाल ९१ गोलले पराजित भएको थियो। उक्त खेलमा नेपालकानीराजन रायमाझीले एक गोल गरेका थिए। यसैगरी सन् २००१ मै फिफा विश्वकप छनोटको खेलमा नेपाल इराकसँग ४२ गोलले पराजित भएको थियो। उक्त भिडन्तमा नेपालका हरि खड्का र नीराजन रायमाझीले एकएक गोल गरेका थिए।"
हिन्दी फिल्म खेल्न डर लाग्थ्यो,"मुम्बई : दक्षिण भारतीय अभिनेत्री सामन्था अक्केनेनीले भारतीय चलचित्र उद्योग (बलिउड) मा काम गर्न डर लाग्ने गरेको बताएकी छन्। हालै एक भारतीय सञ्चारमाध्यमसँगको कुराकानीमा सामन्थाले आफूभित्रको डरकै कारण लामो समयसम्म बलिउडमा पाइला राख्ने हिम्मत नगरेको बताएकी छन्। अन्तर्वार्ताका क्रममा उनलाई हिन्दी चलचित्रमा काम गर्न किन यत्रो समय लाग्यो भनेर प्रश्न सोधिएको थियो। उनले मुस्कुराउँदै सायद मेरो मनमा डर थियो। बलिउडका कलाकार निकै प्रतिभाशाली छन्। त्यसैले पनि हिम्मत जुटाउन नसकेको होला, भन्ने जवाफ दिएकी थिइन्। तेलुगु र तमिल चलचित्र क्षेत्रमा चिनिएकी अभिनेत्री सामन्था पहिलो पटक बलिउड चलचित्र फेमिली मेन २ मा देखिँदै छिन्। सामन्थाले पहिलो पटक काम गरेको बलिउडको यो चलचित्रको केही दिनअघि ट्रेलर सार्वजनिक भएको थियो। ट्रेलरमा सामन्था तमिल विद्रोहीको भूमिकामा देखिएकी छन्। यस चलचित्रमा मनोज बाजपेयी मुख्य भूमिकामा छन्। यही चलचित्रको प्रचारप्रसारमा जुटेकी उनलाई थुप्रै बलिउड चलचित्रबाट अफर आइरहेको जनाएकी छन्। उनले भाषिक समस्याका कारण हिन्दी चलचित्रमा काम गर्ने हिम्मत जुटाउन नसकेको सुनाइन्। अभिनेत्री सामन्थाले सन् २०१० बाट अभिनय यात्रा थालेकी हुन्। उनले बलिउड अभिनेता रणवीर कपुर मनपर्ने बताउँदै उनीसँग अनस्क्रिन रोमान्स गर्ने चाहना रहेको बताएकी छन्। गत वर्ष उनलेले नागा चैतन्यसँग विवाह गरेकी थिइन्। चैतन्यले फेमिली मेन२ को ट्रेलर हेरेपछि सामन्थाको प्रशंसा गरेका छन्। उनले सामाजिक सञ्जाल ट्विटरमा लभ इट भनेर लेखेका थिए। उनले चलचित्रलाई १० मा १० नै अंक दिएका थिए। यसैगरी बलिउड अभिनेत्री कंगना रनौटले पनि सामन्थाको अभियनको प्रशंसा गरेकी छिन्। यो चलचित्र यही जुन ४ मा रिलिज हुँदैछ।"
महामारीलाई महत्व,"काठमाडौं : सरकारले कोरोना भाइरस महामारीलाई महत्व दिँदै स्वास्थ्य क्षेत्रमा हालसम्मकै धेरै १ खर्ब २२ अर्ब ७७ करोड बजेट विनियोजन गरेको छ। जसमा कोरोना रोकथाम तथा नियन्त्रणका लागि ३७ अर्ब ५७ करोड विनियोजन गरिएको छ। यो बजेट कार्यान्वयन भए स्वास्थ्य पूर्वाधार क्षेत्रमा आमूल सुधार हुने अपेक्षा विज्ञले गरेका छन्। आर्थिक वर्ष २०७५७६ मा ५६ अर्ब ४१ करोड ९७ लाख विनियोजन गरिएको थियो। चालू आव २०७८७९ मा कुल बजेटको ७४५ प्रतिशत बजेट विनियोजन गरिएको थियो। विश्व स्वास्थ्य संगठन (डब्लूएचओ)का अनुसार मुलुकको कुल बजेटको १० प्रतिशत स्वास्थ्य क्षेत्रमा विनियोजन गर्दा सेवाप्रवाह प्रभावकारी एवं गुणस्तरीय हुन्छ। आव २०७७७८ मा कुल बजेटको ६१५ अर्थात् ९० अर्ब ६९ करोड विनियोजन गरिएको थियो। अंकका आधारमा आगामी आवमा चालु आवको तुलनामा ३२ अर्बभन्दा बढी हो। त्यस्तै, आव २०७६७७ मा कुल बजेटको ४४३ प्रतिशत मात्र बजेट विनियोजन गरिएको थियो। जनस्वास्थ्य विज्ञ डा बाबुराम मरासिनी यसपटक स्वास्थ्य क्षेत्रमा बजेट वृद्धि हुनुलाई स्वाभाविक भएको ठान्छन्। विगतभन्दा यसपटकको बजेट अलि व्यावहारिक लाग्यो, डा मरासिनीले अन्नपूर्ण पोस्ट्सँग भने, कोरोना रोकथाममा नै ध्यान दिनुपर्छ। पीसीआर परीक्षणको दायरा बढाउने र खोपको व्यवस्था गर्ने कुराहरु समेटिएका छन्। यो सकारात्मक पक्ष हो। स्वास्थ्य क्षेत्रमा बजेट वृद्धि हुनुमा कोरोना भाइरसको महामारी नै हो। स्वास्थ्य जोखिम न्यूनीकरण गर्न सम्पूर्ण सामथ्र्यसहित उपलब्ध सबै सम्भावनाको उपयोग गर्न बजेट केन्द्रित देखिएको छ। अर्थमन्त्री विष्णु पौडेलले कोरोना रोकथाम, नियन्त्रण, उपचार र खोपको सुनिश्चितताका लागि बजेट अभाव हुन नदिइने बताए। सरकार सबै नेपाली दिदीबहिनी तथा दाजुभाइलाई कोरोना विरुद्ध निःशुल्क खोप उपलब्ध गराउन प्रतिबद्ध छ, मन्त्री पौडेलले भने। दक्षिण एसियामा नेपाल खोप उत्पादक राष्ट्र भारतपछि खोप पाउनेमा दोस्रो हो। खोप लगाउन बाँकी सवै उमेर समूहका नेपालीलाई शिघ्रातिशिघ्र खोप सुनिश्चित गर्न सम्पूर्ण स्रोत र सामथ्र्यको उच्चतम प्रयोग गर्दै उत्पादक देश तथा कम्पनीबाट खोप प्राप्त गरी खोप अभियानलाई पूर्णता दिइने भएको छ। खोप व्यवस्थापन गर्न २६ अर्ब २५ करोड बजेट विनियोजन गरिएको छ। कोरोना संक्रमितको उपचारका लागि आवश्यक पर्ने आईसीयू, एचडीयू, भेन्टिलेटर, परीक्षण किटलगायत आवश्यक उपकरण खरिद गर्न ४ अर्ब विनियोजन गरिएको छ। महामारीको दोस्रो लहरको जोखिम बढ्दै जाँदा हाम्रा सामु चुनौतीहरू थपिएका छन्। संक्रमण जोखिम कायम रहने अवधि र यसको प्रभाव अझै यकिन हुन सकेको छैन। यस समयमा प्रत्येक नेपालीको जीवनरक्षाको अभिभारालाई सरकारले सर्वोच्च प्राथमिकता दिईएको छ, अर्थमन्त्री पौडेलले भने, महामारीकै बीचमा पनि स्वास्थ्य सजगता अपनाउँदै आर्थिक गतिविधिलाई निरन्तरता दिन सरकार प्रतिबद्ध छ। कोरोना उपचारमा प्रयोग हुने औषधि आयातमा भन्सार महसुल छुट दिइएको छ। उपचार सेवामा जनशक्ति अभाव हुन नदिन सेवानिवृत्त तथा इन्टर्नसिपमा रहेका चिकित्सक, नर्स तथा स्वास्थ्यकर्मीलाई ५० प्रतिशत जोखिम भत्ता र तलव पाउने गरी एक वर्षको सेवा करारमा लिई अस्पतालमा खटाउने व्यवस्था मिलाइने भएको छ। मन्त्री पौडेलले कोरोना रोकथाम, नियन्त्रण तथा उपचारको भरपर्दो व्यवस्था गरी सबै नेपालीको जीवनरक्षा गर्न सरकार प्रतिबद्ध रहेको बताए। सबै सरकारी प्रयोगशाला तथा अस्पतालमा कोरोनाको निःशुल्क परीक्षण र उपचारको व्यवस्था मिलाएको छु। कोभिडबाट संक्रमित बिरामीको उपचारमा अक्सिजनको कमि हुन नदिन अक्सिजन प्लान्ट, सिलिण्डर र तरल अक्सिजन ढुवानी र भण्डारण गर्ने ट्याङ्क खरिद गर्न आवश्यक बजेट व्यवस्था गरिएको छ, मन्त्री पौडेलले भने, एक सय शय्याभन्दा बढी क्षमताका सबै अस्पतालमा अनिवार्य रुपमा आफ्नै अक्सिजन प्लान्ट जडान गर्नुपर्ने व्यवस्था गरिएको छ। सामुदायिक तथा निजी अस्पतालले अक्सिजन प्लान्ट जडान गरे लागतको ५० प्रतिशत पुँजीगत अनुदान दिने व्यवस्था गरिएको छ। महामारी अवधिभर अक्सिजन उत्पादन गर्दा लाग्ने विद्युत महसुलमा ५० प्रतिशत छुट दिइने भएको छ। संक्रमण जोखिम नियन्त्रण गर्न अन्तर्राष्ट्रिय र स्थलगत सीमा नाका तथा विमानस्थलमा हेल्थ डेस्क सञ्चालन गरिने भएको छ। त्यस्तै होल्डिङ सेन्टर स्थापना गरिने बजेटमा उल्लेख छ। सबै स्थानीय तहमा क्वारेन्टाइन निर्माण, कन्ट्याक्ट ट्रेसिङ, आइसोलेशन सेन्टर स्थापना, जनशक्तिको व्यवस्था एवम् औषधी उपकरणको नियमित आपूर्ति गर्न आवश्यक रकम विनियोजन गरिएको छ। अस्पतालमा शैया अभावमा स्वास्थ्य उपचार नपाउने अवस्था सिर्जना हुन दिइने छैन, मन्त्री पौडेलले भने। संक्रमित भई घरमा रहेका बिरामीको स्वास्थ्य अवस्थाको निरन्तर निगरानी, परामर्श तथा उपचारको लागि घुम्ती सेवा, कल सेन्टर सञ्चालन, मनोसामाजिक परामर्श, आपतकालिन उपचार र अक्सिजन सपोर्ट लगायतका सेवा निःशुल्क उपलव्ध गराउने व्यवस्था गरिएको छ। संक्रमित बिरामीको लागि सबै प्रकारका अस्पताल तथा स्वास्थ्य संस्थाबाट उपचार सेवा उपलव्ध गराउन सेन्ट्रल कमान्डको अवधारणा कार्यान्वयनमा ल्याईने भएको छ। विशेषज्ञ चिकित्सक, अक्सिजन तथा भेन्टिलेटर, आइसियू, एचडियू र शैयाको उपलव्धताको विवरण नियमित रुपमा सार्वजनिक जानकारी गराउने व्यवस्था मिलाइएको छ। उपत्यकासहित सबै प्रदेशमा सरुवा रोग अस्पताल आगामी आर्थिक वर्षभित्र काठमाडौं उपत्यकाभित्र ३ सय शय्याको सुविधासम्पन्न सरुवा रोग अस्पताल र सबै प्रदेशमा ५० शय्याको अस्पताल निर्माण गर्न १ अर्ब ३० करोड विनियोजन गरिएको छ। स्वास्थ्य तथा जनसंख्या मन्त्रालयका प्रमुख विशेषज्ञ डा सुशीलनाथ प्याकुरेलले सरुवा रोग अस्पतालका लागि बजेट विनियोजन गरिनु सुखद पक्ष भएको बताए। बस्तीभन्दा अलि टाढा तर यातायात पहुँच भएको क्षेत्रमा जग्गा खोजेर निर्माण कार्य तत्काल शुरु गर्नुपर्छ, डा प्याकुरेलले भने। सबै जिल्ला अस्पतालमा प्रसुती तथा नवजात शिशु स्याहार सेवा सञ्चालनमा ल्याइने भएको छ। मातृ स्वास्थ्यमा सुधार ल्याउन हुम्ला, डोल्पा, मुगु, बझाङलगायत दुर्गम क्षेत्रका २० जिल्लामा प्रसुती समय अगाडीको स्वास्थ्य र औषधीको सुविधासहितको मातृ प्रतिक्षा गृह सञ्चालन गरिने बजेटमा उल्लेख छ। बिराटनगर, विरगञ्ज, बुटवल र धनगढीका सरकारी अस्पतालमा निसन्तान दम्पत्तिका लागि आइभीएफ सेवा बिस्तार गरिने भएको छ। यसै वर्ष निर्माण थालिएका ३ सय ९७ स्थानीय तहका पाँच, दश र पन्ध्र सैयाका आधारभूत अस्पताल दुई वर्षभित्र सम्पन्न गरि सञ्चालनमा ल्याउने योजना छ। बाँकी स्थानीय तहमा आगामी आर्थिक वर्षभित्र निर्माण कार्य प्रारम्भ गर्न ६ अर्ब १५ करोड रकम विनियोजन गरिएको छ। विगतको निरन्तरता संक्रमितको उपचारमा संलग्न स्वास्थ्यकर्मी, प्रयोगशालाकर्मी, सफाइकर्मी र कोरोना रोकथाममा प्रत्यक्ष खटिने सुरक्षाकर्मीलाई प्रोत्साहनस्वरुप प्रदान गरिने जोखिम भत्तालगायत अन्य सुविधा संक्रमण जोखिम कायम रहेको अवधिसम्मको लागि निरन्तरता दिइएको छ। सरकारद्वारा निशुल्क वितरण गरिँदै आएका ७० प्रकारका औषधी सबै स्वास्थ्य संस्थामा निरन्तर उपलब्ध हुने र औषधी खरिदका लागि ५ अर्ब ६० करोड विनियोजन गरिएको छ। मुटु रोग, मृगौला रोग, क्यान्सर, पार्किन्सन, अल्जाइमर्सलगायतको उपचार गर्न प्रदान गरिएको अनुदान र १४ वर्षमुनिका बालबालिका एवम् ७० वर्षमाथिका जेष्ठ नागरिकको मुटु रोगको निःशुल्क उपचार सुविधालाई निरन्तरता दिंदै यसका लागि २ अर्ब ५० करोड विनियोजन गरिएको छ। स्थानीय तहमा सञ्चालन हुने बाल स्वास्थ्य तथा पोषण कार्यक्रमका लागि बजेट व्यवस्था गरिएको छ। बालबालिकालाई बिसिजी, पोलियो, डिपिटी,दादुरा टाइफाइड लगायतका १३ प्रकारका खोप सेवा प्रदान गरी मुलुकलाई आगामी वर्ष पूर्ण खोप युक्त बनाउन बजेट व्यवस्था गरिएको छ। आगामी वर्ष ६ लाख २० हजार बालबालिकालाई खोप सेवा उपलब्ध गराउने सरकारको योजना छ। स्वयंसेविकाको यातायात खर्च बढाइयो मुलुकभरका ५२ हजार महिला स्वास्थ्य स्वयंसेविकालाई प्रदान गरिँदै आएको यातायात खर्चमा शतप्रतिशत वृद्धि गरी १२ हजार रुपैयाँ पुर्याइएको छ। आगामी दुई वर्षभित्र सबै स्थानीय तहलाई क्षयरोग मुक्त घोषणा गरिने भएको छ। ४० वर्ष माथिका नागरिकका रक्तचाप, पिसाब तथा रगतमा ग्लुकोज जाँच, स्तन क्यान्सर र पाठेघरको मुखको क्यान्सरको वर्षमा एकपटक निशुल्क परिक्षण गर्ने व्यवस्था सरकारले मिलाएको छ। ३ प्रदेशको ९ जिल्लामा पाठेघरको मुखको क्यान्सरविरुद्ध खोप कार्यक्रम सञ्चालन गरिने बजेट वक्तव्यमा उल्लेख छ। साथै ५० शय्याभन्दा बढी क्षमताका स्वास्थ्य संस्थाले महिनाको एकपटक आफ्नो सेवा क्षेत्रभित्र अनिवार्य रुपमा घुम्ती क्लिनिक सञ्चालन गर्नुपर्ने व्यवस्था मिलाइने अर्थमन्त्री पौडेलले बताए। सरकारले आगामी दुई वर्षभित्र सबै स्थानीय तहलाई क्षयरोगमुक्त घोषणा गर्ने कार्यक्रम ल्याएको छ। मलेरिया, क्षयरोग, एड्स तथा यौनरोग र कूष्ठरोग नियन्त्रण कार्यक्रमका लागि रु १ अर्ब ४६ करोड छुट्याइएको छ। उच्च रक्तचाप, मधुमेह, मुटुतथा मृगौला रोग र क्यान्सरलगायत नसर्ने रोगको निदान र उपचारका लागि दक्ष चिकित्सक र आधुनिक उपकरणसहित विशिष्टीकृत अस्पतालको स्थापना, स्तरोन्नति र विस्तार गर्ने व्यवस्था गरिएको छ। सबै मेडिकल कलेज, स्वास्थ्य विज्ञान प्रतिष्ठान र केन्द्रीय अस्पतालले कम्तीमा एउटा सरकारी अस्पतालमा नियमित रुपमा विशेषज्ञ सेवा सहितको स्याटलाइट क्लिनिक सञ्चालन गर्नुपर्ने व्यवस्था गरिएको छ। ५० शय्याभन्दा बढी क्षमताका स्वास्थ्य संस्थाले महिनाको एकपटक आफ्नो सेवा क्षेत्रभित्र अनिवार्य रुपमा घुम्ती क्लिनिक सञ्चालन गर्नुपर्ने व्यवस्था सरकारले गरेको छ। २ सय शय्याभन्दा बढी क्षमताका सामुदायिक एवम् निजी अस्पतालमा मानसिक रोग उपचारका लागि १० शय्या छुट्याउनुपर्ने बजेटमा उल्लेख छ। ५० शययाभन्दा बढी क्षमताका अस्पतालमा ज्येष्ठ नागरिक उपचार कक्ष निर्माण गर्नुपर्ने भएको छ। जटिल तथा घातक प्रकृतिका रोगको उपचार गर्न विदेश जानुपर्ने बाध्यताको अन्त्य गरी स्वदेशमै अन्तर्राष्ट्रियस्तरको सेवा सुनिश्चिमत गर्ने नीति सरकारले लिएको छ। त्रिभुवन विश्वविद्यालय चिकित्साशास्त्र अध्ययन संस्थानअन्तर्गत काठमाडौं कीर्तिपुरमा १ हजार ५ सय शय्याको अत्याधुनिक सुपर स्पेसियालिटी केन्द्रको निर्माण कार्य शुरु गरी तीन वर्षभित्र सञ्चालन गर्न बजेट व्यवस्था गरिएको छ। क्यान्सर रोगको अध्ययन, अनुसन्धान र उपचार गर्न राष्ट्रिय क्यान्सर रोग अध्ययन संस्थान स्थापना गरिने भएको छ। भक्तपुर क्यान्सर अस्पताल, बिपी कोइराला मेमोरियल क्यान्सर अस्पताल र बाँकेस्थित सुशील कोइराला प्रखर क्यान्सर अस्पताललाई यस अध्ययन संस्थानमातहत सञ्चालन गरिने बजेटमा उल्लेख छ। मनमोहन कार्डियो भास्कुलर तथा ट्रान्सप्लान्ट केन्द्र, त्रिभुवन विश्वाविद्यालय शिक्षण अस्पताल, विपी कोइराला क्यान्सर अस्पताल, जिपी कोइराला राष्ट्रिय स्वासप्रश्वास उपचार केन्द्र, सुशिल कोइराला प्रखर अस्पताल, रामराजा प्रसाद सिंह स्वास्थ्य विज्ञान प्रतिष्ठानको पूर्वाधार निर्माण गर्न १ अर्व २८ करोड विनियोजन गरिएको छ। कान्ति बाल अस्पतालको आईसियू वार्डलगायत पूर्वाधार निर्माण गर्न ३४ करोड छुट्याइएको छ। सहिद गंगालाल मुटुरोग अस्पतालको सेवा विस्तार गरी बाल मुटुरोग युनिट सञ्चालन एवं अपरेशन थिएटर स्तरोन्नति गर्न ५८ करोड विनियोजन गरिएको छ। वीर अस्पतालको विस्तारित सेवा सञ्चालन गर्न भक्तपुरको दुवाकोटमा अन्तर्राष्ट्रिरयस्तरको अत्याधुनिक सुविधासम्पन्नक अस्पताल निर्माण गरिने बजेटमा उल्लेख छ। तीन वर्षभित्र निर्माण सम्पन्न गरी सेवा सञ्चालन गर्ने लक्ष्यका साथ आगामी आर्थिक वर्षमा विस्तृत परियोजना प्रतिवेदनलगायत पूर्वतयारी कार्यसम्पन्न गरिने भएको छ। भौतिक पूर्वाधार, उपकरण र जनशक्ति व्यवस्थापन एकैसाथ पूरा गरी अस्पताल सञ्चाालनमा ल्याउने योजना छ। यसलाई राष्ट्रिय गौरवको आयोजनामा समावेश गरिने जनाइएको छ। आगामी आर्थिक वर्ष ढल्केवर, बर्दघाट र लम्कीमा ट्रमा सेन्टर स्थापना गर्न बजेट व्यवस्था गरिएको छ। धादिङको वेल्खुमा ट्रमा सेन्टर स्थापनाको सम्भाव्यता अध्ययन गरिनेछ। राष्ट्रिय जनस्वास्थ्य प्रयोगशालालाई सेन्टर अफ एक्सिलेन्सका रुपमा स्तरोन्नति गरिने भएको छ। प्रादेशिक प्रयोगशालालाई रिफरल प्रयोगशालामा स्तरोन्नति गर्न बजेट व्यवस्था गरिएको छ। सामुदायिक तथा निजी स्वास्थ्य संस्थाबाट प्रदान गरिने रेडियोलोजी तथा ईमेजिङ सेवाको मापदण्ड निर्धारण र नियमन गर्न छुट्टै संयन्त्र स्थापना गरिने बजेटमा उल्लेख छ। निरोगी नेपाल अभियान निरोगी नेपाल अभियानलाई प्रभावकारी वनाउन स्वच्छ विचार, स्वस्थ खाना र नियमित व्यायाम गर्न नागरिक जागरण कार्यक्रम सञ्चालन गरिने भएको छ। आयूर्वेद, प्राकृतिक चिकित्सा तथा अन्य वैकल्पिक चिकित्सा पद्धतिलाई प्रवर्द्धन गरिनेछ। सबै प्रदेशमा आयुर्वेदिक अस्पताल र प्राकृतिक चिकित्सालय स्थापना गरिने भएको छ। आगामी आर्थिक वर्षभित्र सबै स्थानीय तहमा स्वास्थ्य बीमा कार्यक्रम विस्तार गरी न्यूनतम ५० प्रतिशत परिवारलाई बीमाको दायरामा ल्याइने कार्यक्रम छ। स्वास्थ्य बीमा बोर्डको संस्थागत क्षमता अभिवृद्धि गरिने भएको छ। सरकारले बीमा कार्यक्रमको दिगोपनाको लागि वैकल्पिक वित्तीय स्रोतको व्यवस्था गरिने जनाएको छ। स्वास्थ्य बीमा कार्यक्रम सञ्चालन गर्न ७ अर्ब ५० करोड विनियोजन गरिएको छ। स्वास्थ्य विज्ञान प्रतिष्ठान, आयोग तथा अनुसन्धान केन्द्रको भूमिकालाई प्रभावकारी बनाउन एकीकृत कानून तर्जुमा गरिने पनि बजेटमा उल्लेख छ। स्वास्थ्य मन्त्रालयका पूर्वप्रमुख विशेषज्ञ डा सुशीलनाथ प्याकुर्याललले बजेट प्रशंसनीय भए पनि कार्यान्वयन चुनौतिपूर्ण भएको बताए। गत वर्ष कोरोना खोपका लागि विनियोजित बजेट खर्च गर्न नसकेको उल्लेख गर्दै डा प्याकुरेलले भने, बजेट भए पनि समयमै खोपसमेत खरिद हुन सकेन। यस वर्ष स्वास्थ्य बजेट राम्रो छ। पूर्वाधार निर्माणमा बजेट विनियोजन गरिएको छ। स्वास्थ्य मन्त्रालयले आफ्नै इञ्जिनियरिङ शाखा राखेर निर्माण शुरु गरे पूर्वाधार बनाउन सजिलो हुन्छ। अन्यथा स्वास्थ्य पूर्वाधार निर्माणाधिनमा सीमित हुन सक्छ। इपिडिमियोलोजी तथा रोग नियन्त्रण महाशाखाका पूर्वनिर्देशक डा मरासिनीले बजेट विनियोजनभन्दा पनि कार्यान्वयनमा समस्या हुने बताए। बजेट बढेको छ। व्यावहारिक पनि छ। तर, कार्यान्वयन कसरी अघि बढ्छ ? त्यसमा चुनौति छ, डा मरासिनीले भने।"
वामपन्थी राजनीतिमा रस्साकस्सी,"राष्ट्र निर्माण र रक्षा एक निष्ठा, कला र विज्ञान हो। हरराष्ट्रले आफ्नो औकात अनुसारको नेता पाउँछ, हरदेशले आफ्नो औकात अनुसारको जन्मभूमि पाउँछ। सन्तनेता कृष्णप्रसाद भट्टराईले प्रधानमन्त्रीको हैसियतले २०४७ सालमा गरेको भारत भ्रमणको बेला निर्वाह गरेको भूमिकाको सराहना गर्दै पत्रकार विजयकुमार पाण्डेले भनेको यो कथनको गूढ अर्थ छ। पाण्डेको पुस्तक खुसीमा भट्टराईको उत्कर्षकाल र गलिसकेको अवस्थाको चर्चा छ। अग्रेजी उखान छ सिंक विथ प्रिन्सिपल स्विम विथ स्काउन्डरस् ? अर्थात् सिद्धान्तसँगै डुब्ने वा ठगहरूसँग पौडिने। राजनीति ढाँट र ठगको विषय होइन, खुला र स्पष्ट हुनुपर्छ भन्नेमा जननेता मदन भण्डारीको जोडबल छ।राष्ट्रपति तपाईं हो, तपाईं नै हो भन्दै एकैसाथ गिरिजाप्रसाद कोइराला, माधवकुमार नेपाल, साहना प्रधान र रामराजाप्रसाद सिंहका कानमा चिनी हाल्ने ठग शिरोमणिको अवतरण नै अहिलेको नेपालले भोग्नुपरेको मूल समस्याको नाभीस्थल हो। प्रचण्डको इमान्दारिताको अभावको अलिखित खातामाथि जनताको अदालतले कारबाही प्रक्रिया सुरु गरिसकेको छ। २०५० को दशकको कांग्रेसको ईष्याले दरबार र दिल्लीसँग एमालेको गति, लय र सम्भावनामा क्षति पुर्याउन गिरिजाप्रसाद कोइरालासँग, कोइराला र कांग्रेस रोक्न एमाले र फोरमसँग, माधवकुमार नेपालको सरकार ढाल्न झलनाथ खनालसँग, एमालेकांग्रेस गठबन्धन तोड्न तथा सुशिल कोइरालामाथि प्रतिशोध साँध्न ओलीसँग, ओली र एमाले ताछ्न देउवासँग, ओलीको लोकप्रियताप्रतिको जलनले माधव झलनाथसँगको हिमचिम, निकटता, साँठगाँठ प्रचण्डको उपयोगितावादी राजनीतिको सिलसिला हो। एकका विरुद्ध अर्कालाई उपयोग र काखैमा रहेर पनि सुम्सुम्यार सिध्याउने प्रचण्डको चर्तिकला देखेर वनका ब्वाँसाहरू पनि छक्क पर्ने अवस्था छ। प्रचण्डको प्रयोग गरी एमालेको वेग रोक्न खोज्ने गिरिजाप्रसादको निष्कर्ष ब्वाँसोले आफ्नो शरीरको लुतो हटाइदेला ठान्ने सोझो अर्नाको जुम्स्याइँ जस्तै थियो। गुटगत स्वार्थ र दलगत स्वार्थलाई सिरान हालेर प्रचण्डको शरण पर्ने माधव नेपाल, झलनाथ खनाल, वामदेव गौतम, शेरबहादुर देउवा, रामचन्द्र पौडेलहरूको जुम्स्याई राष्ट्र रक्षा र समृद्धिको प्रमुख तगारोको रूपमा रहेको छ। केपी ओली पे्ररित एमालेको आँट, अठोट र औकातदेखि डाह गरेर प्रचण्डवादको पीडा बिर्सने होडबाजी नै प्रचण्डको बेइमान राजनीतिको बजार हो। आज नक्कली बुढानीलकण्ठ धाम खडा गरेर माधव नेपालको भक्ति योग सुरु भएको छ। प्रचण्डको अभीष्ट भने बेग्लै छ। अस्थिरताको धमिलोमै अधिनायकवाद र विस्तारवादले खेल्न पाउने हुनाले रस्साकस्सीको यस घडीमा नक्कली बुढानीलकण्ठ अस्थायी टेको मात्र हो। नेपाली जनताको चेतनाको दियो भने भिन्नै छ। प्रचण्डले पारेको देश ऐठनप्रतिको जनताको जागरण, हस्तक्षेप र जनदण्ड सराहनीय छ। एमाले पार्टीको शक्ति ऐठन र देशको शक्ति ऐठन गराउने तŒवलाई जनदण्डको भागेदार बनाउन सक्ने गरी जनमतको निर्माण र जनपरिचालन गर्न सक्ने कला नै बहुदलीय जनवादीहरूको उदयको आधार हो। विजयकुमार पाण्डेले भनेझैं आफ्नो उत्कर्षकालमा कांगे्रसले टाउको भएको तर खुट्टा नभएको नेताका रूपमा कृष्णप्रसाद भट्टराई र खुट्टा भएको टाउको नभएको नेताका रूपमा गिरिजाप्रसाद कोइरालालाई पायो भने आजको कांग्रेससँग टाउका र खुट्टा दुवै नभएका नेताहरू थन्काइएको कन्टेनर मात्र हो।फलतः कांग्रेस चुनौतीलाई चिन्न र चिर्न असफल भयो। एमालेले इतिहासको निर्णायक मोडमा जननेता मदन भण्डारी र राजनेता केपी शर्मा ओलीजस्ता तेजकरार महानायकहरू पायो। जनताको सचेतना, जनताको एक्ता, जनताको शक्ति र जनताको आशिर्वाद नै चुनौतीसँग जुध्ने सबैभन्दा भरपर्दाे हतियार हो। जनताको एकीकृत पहल र हस्तक्षेपप्रतिको निष्ठा, कला र संस्कारले युवाको हरेक पुस्तालाई युक्त पार्नजनताको बहुदलीय जनवादी स्कुलिङका महागुरु भण्डारी र ओलीको जोडबल रहने गर्यो। मोदीमय भारतका लागि बेचैनीको विषय ओलीमय नेपाल बन्नुको आधार नै नेपाली जनताको असली औकात हो। ओलीप्रेरित युवा पुस्ता नै एमालेको शक्ति ऐठन पार्ने माधवझलनाथ प्रवृत्तिका लागि आँखाको कसिंगर हो। नेपालको शक्ति ऐठन पारेर भारतीय हस्तक्षेपलाई सघाउने प्रचण्डहरूदेखि नेपालीको स्वाभिमानप्रति इष्र्या गर्ने भारतीय प्रधानमन्त्री मोदीसम्मको साझा टाउको दुःखाइको विषय हो। प्रचण्ड र माधव नेपालहरूलाई गुजारा चलाउन ओलीको टेबल उल्टा नपारी भएको छैन। भारतका लागि सहज नबनी भएको छैन तर बहुदलीय जनवादीहरूले जनताको एकता मजबुत पार्दै, विश्वास जित्दै, आशिर्वाद थार्ने मोदी भक्तहरूलाई हप्काउने हैसियत हाँसिल गर्नु छ र कायम राख्नु छ। कमजोर लोकतन्त्र र विभाजित जनमतमा अधिनायकवाद र हस्तक्षेपलाई समान लाभ रहेकाले कम्फर्टेबल साहित्य रचिएको छ। प्रचण्ड र भारतका छक्कापन्जाका अगाडि लोभी, अदूरदर्शी, पामर र निर्देशित नेताहरू मैनझंै पग्लिए पनि ओली नगल्नुमा देशभक्ति र दूरदृष्टिको रसायनले काम गरेको छ। भूकम्पले ढालेको धरहरा, माधवले ढालेको एमाले, प्रचण्डले गालेको सेना र गिरिजाले प्रचण्डलाई सुम्पिएको लोकतन्त्र फेरि उठ्नुको एकलौटी श्रेय ओलीलाई जान्छ। सन्तसँग सरल, शालीनसँग नरम, विद्धान्सँग विद्धत् र घामडसँग महाघामड बन्न सक्ने ओलीको बहुआयामिक व्यक्तित्व संकटग्रस्त नेपालका लागि झाडापखालका बिरामीलाई जीवनजलसरह साबित भएको छ। प्रचण्ड इच्छा नहुँदा नहुँदै पनि हिंसा त्याग्न बाध्य हुनुमा अधिनायकवादी अभिष्ट लुकाउन बाध्य हुनुमा, शक्ति पृथकीकरणको लोकतान्त्रिक जनै लगाउनुमा, चुनावी तालमेल र एकताको नाटक मञ्चन गर्नुमा बहुदलीय जनवादी विचारधाराले पारेको चेपानको महŒवपूर्ण भूमिका छ। राज्य र सेनाको सीप नचलेको अधिनायकवाद र उग्रवामन्थ जुम्ल्याहा ठगलाई लोकतन्त्रको परेड खेलाउनु जनताको बहुदलीय जनवादीहरूले पाएका सफलतामध्ये महान्तम र सर्वश्रेष्ठ सफलता हो।मरेको बाघको जुँगा उखेल्नु र ढलेको रुखको टुप्पो चढ्नु सजिलो ठान्ने मानवीय कमजोरी राजनीतिमा यदाकदा दोहोरिने खतरा रहन्छ। तर राजनीतिमा हाँसिल गरेका सफलता वा चिर्न सकेका चुनौतीलाई सानो सम्झने मानवीय कमजोरी दोहरिन दिनु हुँदैन। जनयुद्धको उठानदेखि नै नेपाल राष्ट्र खारेजीको ठुलै षडयन्त्र भएको संकेत विभिन्न गतिविधि, चलखेल, साँठगाँठ र हर्कतहरूको समष्टि अध्ययनबाट थाहा पाउन सकिन्छ।संविधान घोषणाजस्तो राष्ट्रिय अठोट र महोत्सवबाट नेपाललाई पछि हटाउन एस जयशंकरलाई विशेष दूतका रूपमा किन पठाइयो ? प्रदीप गिरिले ख्याति र गगन थापाले सम्भावनासँग सम्झौता गरेर नेपाली कांग्रेसलाई संविधानको घोषणाजस्तो राष्ट्रिय संकल्पबाट विमुख गराउन कम्मर कस्नुको कारण के थियो ? एकाएक टिकापुरमा रचिएको जातीय विद्वेष, नाकाबन्दी, सीमा घेराउको कारण के थियो ? संसद्ले लिम्पियाधुरामाथि गरेको हकदाबीपछि नेपालका लागि जंघारको लौरो बनेको दुईतिहाइ बहुमत नजिकको सत्तारुढ दलको विभाजन गर्न एकाएक ओलीविरुद्ध प्रचण्ड, माधव र झलनाथहरूलाई किन उतारियो ? राष्ट्र निर्माण र रक्षा एक निष्ठा, कला र विज्ञान हो। निष्ठाको बारीमा विचरण गर्ने धमिरा, छेपारा र चमेरा धपाउनकै लागि हो देशभक्तहरूको जीवन। जुन देशको जुन पुस्ताले आफ्नो समयमा यसप्रकारको संवेग फैलाएर जनउभार ल्याउन सक्छ त्यो देशले त्यो देशका जनताले बर्बादी र असफलता भोग्नु पर्दैन। देशको उभोगति र अधोगति समकालीन जनताको चेतना, एकता, त्याग, जुझारुपन, तीक्ष्ण राजनीतिक सुझबुझ, देशको आफ्नो शस्त्र बल र शास्त्र बलजस्ता सामथ्र्यले निर्धारण गर्दछन्। मातृभूमि नेपाल पूर्खाहरूको ठूलो त्याग, तपस्या, सुझबुझ र मेहनतले बनेको मुलुक हो। चीन र भारतजस्ता विशाल भूगोल, ठूलो जनसंख्या र विराट अर्थतन्त्र भएका देशले सीप नचलेर जुन अंग्रेज साम्राज्यसँग शिर झुकाएका थिए। त्यही अंग्रेजसँग शानदार युद्ध लडेर नेपालले सम्झौता र दौत्य सम्बन्ध स्थापित गरेको थियो। यसको निर्माणका लागि पृथ्वीनारायण शाहले २० वर्षे रहरलाग्दो उमेरदेखि जोतिएर लगातार ३२ वर्ष लामो धपडीपछि ५२ वर्षको अल्पायुमै जीवन गुमाएका थिए। विश्वेश्वरप्रसाद कोइराला र पुष्पलाल श्रेष्ठको पुस्ताले जेलजीवन, निर्वासनको सामना गर्दै लोकतान्त्रिक जनमत, लोकतान्त्रिक दलहरूको निर्माण र वैचारिक, राजनीतिक चिन्तनको परम्परा बसाल्नमै सिंगो जीवन खर्चिए। वामपन्थी आन्दोलनको लोकतान्त्रीकरण मदन भण्डारीले आधुनिक नेपाललाई लगाएको बिर्सनै नहुने गुन हो। भूकम्पले ढालेको धरहरा, माधवले ढालेको एमाले, प्रचण्डले गालेको सेना र गिरिजाले प्रचण्डलाई सुम्पिएको लोकतन्त्र फेरि उठ्नुको एकलौटी श्रेय प्रधानमन्त्री केपी ओलीलाई जान्छ।तर राजनीतिमा हाँसिल गरेका सफलता वा चिर्न सकेका चुनौतीलाई सानो सम्झने मानवीय कमजोरी दोहरिन दिनु हुँदैन। ओढारका हकदार वामपन्थीहरूलाई राजकीय भण्डारको हकदार बनाउने गरी विचार, जनाधार र सदाचारको लिकमा उभ्याएर ठुलो रक्तपातबाट नेपाललाई जोगाउन मदनको मति, गति र सरस्वती खपत भएको छ। केपीमा रहेको अडान, देशभक्ति, लोकतान्त्रिक निष्ठा र व्यवहारवादी क्रान्तिकारी चेतले पृथ्वी, वीपी, मदन अल इज वनको जटिल कनेक्सन आजको नेपालमा सम्भव भएको छ। सबै खाले सकारात्मक विरासत रक्षाको लागि दरबार, दिल्ली, उग्रवामपन्थी, वामपन्थी आन्दोलनको फुटवाद, एमालेको शक्ति ऐठनकारी तŒवको चक्रब्युह तोड्न जीर्ण र जर्जर कायाकाओलीले सामना गर्नु परेको सास्ती र घातैघातको श्रृंखला हेर्दा घाउ नै घाउले भरिएको अचानोले पनि हात उठाउने र प्वालै प्वालले भरिएको चाल्नोका पनि आँखा रसाउने अवस्था छ। ओलीले सामना गर्नु परेका प्रमुख सहकर्र्मीहरू प्रचण्ड, माधव, झलनाथ र वामदेवहरूको वामपन्थी आन्दोलनका माकुरीमा माऊ बन्ने रहरले गर्दा ओलीको पालामा मातृभूमि नेपालले पाउनु पर्ने विकास र समृद्धिको सौभाग्यबाट वञ्चित हुने खतरा बढेको छ। जनताको सराहनीय साथ, धाप र आशिर्वाद पाएर चुनावी संग्रामबाट बिजेता बनेको विश्वको एक मात्र कम्युनिष्ट पार्टीको सफलतारूपी प्रताप सूर्यलाई नेपाली राजनीतिका आग्रही लाटोकोसेराहरूले हिसाबकिताबसहित हेर्न चाहिरहेका छैनन्। ओलीको लोकप्रियताप्रतिको जलनले नक्कली बुढानीलकण्ठ र नक्कली काशी तीर्थको शरण र चरण ओली विरोधीहरूको दैनिकी बनेको छ। भारतीय हस्तक्षेप र दादागिरीमा भन्दा ओलीमा समस्या देख्ने, ओलीप्रतिको जनलहरदेखि जल्ने र ओलीमाथि नै खनिने प्रचण्डमाधवको सौतेनी चिन्तन बलिउड फिल्म पद्मावतीकी पात्र नागमतीको सौतेनी प्रवृत्ति जस्तै छ। केपी ओलीको देशभक्ति र चुनावको माध्यमबाट विजयी हुने विश्वको एक मात्र कम्युनिष्ट पार्टीका रूपमा एमाले र नेकपालाई स्थापित गर्ने हुटहुटी सुरुदेखि नै भारतलाई रुचेको छैन। ओलीमा समस्या छ भन्दै मोदीको ताबेदारी गर्ने प्रचण्ड, माधव, झलनाथ र वामदेवहरूको नागमती प्रवृत्ति नेपालको राजनीतिक समस्याको चुरो हो। नाकाबन्दीको बेला नेपाली जनताले कति कष्ट उठाए नागमती प्रवृत्तिलाई मतलब छैन। सोचेविपरीत ओलीको निम्ति होइन, हाम्रो भोलिको निम्ति भन्दै नाकाबन्दीको सामना गरेर नेपाली जनताले भारतको सातो उडाए।युवापुस्ताले इतिहासको एक निर्णायक मोडमा विवेक र साहस देखाएर देशलाई विजयी बनाएकोमा स्याबासी दिनु त छैन नै आजसम्म जिँउदोजाग्दो युवापुस्तालाई ओलीका दास भन्दै जुनढंगले अपमानित गरिँदै छ, यो हर्कत विनाशकाले विपरीत बुद्धि हो।"
बजेटमा मिश्रित प्रतिक्रिया,"सरकारले शनिबार आर्थिक वर्ष २०७८७९ का लागि १६ खर्ब, ४७ अर्ब, ५७ करोड रुपैयाँको बजेट ल्याएको छ। प्रतिनिधिसभा विघटन भएको अवस्थामा अध्यादेशमार्फत बजेट ल्याइएको हो। सरकारले कोरोना भाइरस महामारी रोकथामसहित शिक्षा, रोजगारलगायत क्षेत्रलाई प्राथमिकता दिएको देखिन्छ। पूर्वमन्त्री, उद्योगव्यवसायसँग सम्बद्ध संघसंगठनका अगुवाले बजेटबारे अन्नपूर्ण पोस्ट्सितको कुराकानीमा मिश्रित प्रतिक्रिया दिएका छन्। गैरजिम्मेवार बजेट वर्षमान पुन, पूर्वअर्थमन्त्री यो सरकार काम चलाउ हो। चुनाव घोषणा गरेर त्यसलाई प्रभावित तुल्याउने ढंगबाट काम चलाउ सरकारले असंवैधानिक रूपमा बजेट ल्याएको छ। कर र राजस्वका दर लगाउन र घटाउन यो सरकारले पाउँदैन। नियमित सेवा र काम गर्नबाहेक पूर्ण बजेट ल्याउने विषय सविधानको मर्मविपरीत छ। प्रतिनिधिसभाबिना नयाँ कर र राजस्वका दर लगाउन वा घटाउन पनि पाइन्न। यो सरकारबाट संविधान विपरीत काम भएको छ। गैरजिम्मेवार ढंगबाट बजेट आएको छ। हामीले गर्न खोजेका थियौं। काम गर्न दिइएन भन्ने सोचका साथ बजेट ल्याइएको देखिन्छ। आर्थिक आधार र दीर्घकालीन सोचभन्दा ऋण लिएर घिउ खाऔँ। चुनावलाई प्रभाव पारौँ भन्ने सोचबाट गैरजिम्मेवारपूर्वक रूपमा बजेट आएको छ। यो बजेट होइन, एमालेको घोषणापत्र हो उदयशम्शेर राणा पूर्वअर्थ राज्यमन्त्री कामचलाउ सरकारले अध्यादेशमार्फत बजेट ल्याउनु नै सबैभन्दा चिन्ताजनक विषय हो। कामचलाउ सरकारले यसरी पूर्ण बजेट ल्याउन नै पाउँदैन। यसले लोकतान्त्रिक मूल्य, मान्यता र विधिको शासनको उपहास भएको छ। संविधानको मर्मविपरीत छ। २०५१ सालमा महेश आचार्यले चार महिनाको लागि बजेट ल्याउनु भएको थियो, यसपछि डा रामशरण महतले पनि आंशिक बजेट ल्याउनु भएको हो। अहिले पनि अध्यादेशबाट बजेट ल्याएकोले आंशिक बजेट नै ल्याउनु पथ्र्यो। यसरी जबरजस्ती ल्याएको बजेटले वैधता पाउँछ, कि पाउँदैन ? यो बजेट होइन, एमालेको घोषणापत्र हो। यत्रो ठूलो बजेट अहिले ल्याउनु नै आवश्यकता थिएन। झन्डै साढे १६ खर्बको बजेट आएको छ। अघिल्लो वर्षको १४ खर्ब ७५ अर्बको बजेटमा १० खर्बभन्दा बढी खर्च भएको छैन, यो वर्ष त झन् अटिल अवस्था छ। म त ठोकेर भन्छु ८ देखि १० खर्बभन्दा बढि खर्च नै हुँदैन। राजस्वबाट १० खर्ब र अन्तरिक तथा बाह्य ऋणबाट साढे ६ खर्बको बजेट ल्याइएको छ। गत वर्षसम्म ३ खर्ब ऋण थियो। ६० अर्बमात्रै ऋण खर्च भएको थियो। यत्रो ऋण थपेर यत्रो बजेट किन ल्याउन आवश्यक थियो ? हो कोभिड नियन्त्रण र सामाजिक सुरक्षा कोषमा बजेट आवश्यक नै हो तर योजना फटाफट बजेट दिन किन आवश्यक थियो ? बिना अध्ययनका योजना र कार्यक्रममा बजेट घोषणा गरिएको छ। अहिलेको अवस्था बजेट लागू हुने अवस्था नै छैन। एकता संसद् पुनस्र्थापना भयो, वा ६ महिनापछि चुनावबाट नयाँ सरकार आउँछ ,नयाँ बजेट ल्याउँछ। यो बजेटको त्यो बेला के काम ? शिक्षामा विद्यार्थीलाई २५ प्रतिशत ऋण दिने कुरा राम्रै होला तर त्यसको लागि के होमवर्क भएको छ। मलाई त यससम्बन्धी केही होम वर्क भएजस्तो लाग्दैन। यो बजेट मात्रै महत्वाकांक्षी र लोकप्रियताको लागि ल्याएको छ। यो बजेट होइन फेरि पनि म भन्छु यो घोषणापत्र हो। धेरै पुरानै कार्यक्रमलाई निरन्तरता दिइएको छ। प्रधानमन्त्री रोजगार कोषजस्तो फेल भएको कार्यक्रमलाई निरन्तरता लिइएको छ। त्यो पनि विदेशी ऋणबाट चलाइरहेका छांै। यो बजेटले ऋण थप्ने मात्रै काम गरेको छ। नेपालीको टाउको ऋण माथि ऋण थप्न काम मात्रै भएको छ। हाम्रो अर्थतन्त्रमा पँुजीगत खर्च कम छ। भएको पुँजीगत खर्च हुँदैन। पुँजीगत खर्च कसरी खर्च गर्ने भन्ने कुनै योजना छैन। कार्यान्वयन पक्ष चुनौती शरद्सिंह भण्डारी , जसपा नेता विषम परिस्थितिमा बजेट आएको छ। बजेटले स्वास्थ्य क्षेत्रलाई प्राथमिकता दिएको छ। स्वास्थ्य क्षेत्रको लागि तत्कालीन र दीर्घकालीन योजना छन्, यो अहिलेको सबैभन्दा ठूलो आवश्यकता हो । त्यसलाई सकारात्मक रूपमा लिनु पर्छ। कोभिड नियन्त्रण र खोपलाई केन्द्रित गरेर बजेट आएको छ। बजेट महत्वाकांक्षी र पपुलिस्ट छ। लक्ष्य र कार्यक्रम राम्रा छन् तर कार्यान्वयन पक्ष चुनौतीपूर्ण छ। सधैं कार्यान्वयन पक्षमा प्रश्न उठ्ने गरेको छ, यसमा नै शंका रहन्छ। अहिले सबैतिर ठप्प छ, लकडाउन छ। बजेटमा पूर्वाधार विकास, शिक्षा, स्वास्थ्यका कुरा पनि आएका छन्। यो कोभिडको नियन्त्रणको अवस्था के होलाको मुख्य समस्या नै यही हो। दुई, तीन महिनाभित्र दु्रतरूपमा खोप ल्याएर प्रत्येक नागरिक लगाउने काम लाग्नुपर्छ। यति खोप आएर कोभिड नियन्त्रणमा आएमा मात्रै अन्य पूर्वाधार विकासका काम हुन्छ। कोभिड नियन्त्रणमा राम्रो व्यवस्थापन भएमात्रै यो महत्वाकांक्षी र लोकप्रिय बजेटले सार्थकता पाउँछन्। बजेट छरियो अर्थविद डा डिल्लीराज खनाल बजेटले कोभिडलाई प्राथमिकता दिएको छ। खोप, अक्सिजन, अस्पताललगायतका स्वास्थ्य सुधारलाई केन्द्रित गरिएको छ। राहत, क्षतिपूर्ति र सुविधाका कुरा उठाइएका छन्। कोभिडका कारण पीडितहरूको रोजगारीको विषय बजेटमा समेटिएको छ। यो सकारात्मक पक्ष हो, यो अहिलेको आवश्यकता पनि हो। कृषि क्षेत्रको आत्मनिर्भर कुरा आएका छन्। कृषिमा अनुदानलाई उत्पादनसँग जोड्ने कुरा पनि ल्याएको छ। केही वर्षदेखि कृषिलाई उद्योग,व्यापारसँग जोड्ने विषय बजेटका प्राथमिकतामा पर्न थालेका छन्। यसले कृषि क्षेत्रको विकासका साथै व्यवसायीकरण र औद्योगीकरण महत्व राख्छ। बजेटले संसद् विकास कोष र गरिबी निवारण कोष खारेज गरेको छ। त्यो पनि सकारात्मक कुरा हो। विगतदेखि नै संसद् विकास कोषको खारेजीको माग उठ्दै आएको थियो। बजेट उद्योगी व्यवसायीले केही छुट र सुविधा दिएको छ । ऊर्जा, पूर्वाधार विकासको विषयमा जोड दिएको छ । त्यति हुदाँ बजेट अलि धेरै छरिएको पनि छ। विगतदेखि नै यसरी बजेट छरेर ल्याउन कुरा संरचनागतमा समस्याका उपज हुन् । छुट्टाइएको बजेट खर्च नहुने समस्या रहँदै आएको छ। खर्च नहुने तर बजेटको आकार बढ्दै जाने परिणाम र नजिता दिन सक्दैन र अर्थतन्त्रका बोझ बढ्छ। परिणाम र जवाफदेहितासँग जोडेर बजेट ल्याउनेतिर ध्यान कम जाने गरेको छ। सामाजिक सुरक्षा कोष तथा स्वास्थ्य क्षेत्रको प्राथमिकताका कारण धेरै ठूलो बजेट पनि होइन। बजेटको आकारलाई सामान्य नै मान्न सकिन्छ। बजेट आवश्यकताअनुसार आउने हो। काम चलाउ सरकारले पूर्ण बजेट ल्याउन पाउँदैन भन्ने विषय राजनीतिक मात्रै हो। यो बजेटका राम्रा र सकारात्मक पक्षभन्दा बढी राजनीतीकरण गर्न खोजिएको छ। संविधान तथा विगतका अभ्यासले अध्यादेशमार्फत पूर्ण बजेट ल्याउन पाइँदैन भन्ने कतै छैन । चुनावपछि आउने सरकारले यसलाई विस्थापति गरेर अर्को बजेट ल्याउन सक्छ। धेरै विषय समेटिएका छन् चन्द्रप्रसाद ढकाल, वरिष्ठ उपाध्यक्ष, नेपाल उद्योग वाणिज्य महासंघ बजेट डिटेलमा हेर्न बाँकी छ तर पनि निजी क्षेत्रका धेरै विषय समेटिएका छन्। पर्यटन, स्वास्थ्य पूर्वाधारमा प्राथमिकता दिइएको छ। निजी क्षेत्रको सुझावहरू समेट्न खोजेको देखिन्छ। कार्यान्वयनको पक्ष कस्तो हुन्छ भन्ने हो। अघिल्ला वर्षहरूमा कार्यान्वयन नभएको, समयमा कार्यान्वयन नभएको थियो। रोजगारी प्राथमिकता दिएको छ। कोभिड अति प्रभावित विषय उठाइएको छ। सही हिसाबले कार्यान्वयन हुन सक्यो भने बजेट राम्रो छ। कोरोनाका कारण अस्तव्यस्त भएको पर्यटन क्षेत्रलाई उकास्न खोजिएको छ। आन्तरिक पर्यटक बढाउने, बाह्य पर्यटकलाई भिसा फि निःशुल्क गर्ने, संरक्षण क्षेत्रमा पर्यटन पूर्वाधारको विकास गर्ने, कर्मचारीलाई १० दिने पर्यटन बिदा दिनेलगायतका निर्णय सकारात्मक छन्। बजेट महत्वाकांक्षी भयो राजेन्द्र मल्ल अध्यक्ष, नेपाल चेम्बर अफ कमर्स यसपालिको बजेट महत्वाकांक्षी देखियो। कोरोना भाइरस (कोभिड १९) का कारण बजेट कार्यान्वयन चुनौती देखिन्छ। अहिलेको परिस्थितिमा १६ खर्ब ५७ अर्बको बजेट बढी नै हो। १० खर्ब ३४ राजस्व उठाउने भनिएको छ। यो सम्भव छैन। घाँटी हेरेर हाड निल्नुपर्छ भन्ने उखान छ नि। त्यो भएन। राजस्व उठाउन गाह्रो छ। ऋणात्मक हुन्छ। रेलसम्बन्धी १० खर्ब छुट्ट्याइएको छ। काठमाडौंको मनोरेलको सम्भाव्यता अध्ययनका लागि २ अर्ब छुट्ट्याइएको छ। कोभिड नियन्त्रणका लागि बजेट पर्याप्त भएन। खोपको व्यवस्था गाउँगाउँमा हुनुपथ्र्यो। कार्यान्वयनको पाटो फितलो हुने देखिन्छ।। यो बजेट कार्यान्वयन हुने गरी भएन। कोभिडका कारण कार्यान्वयन चिन्ता लाग्यो। हाम्रा केही सुझाव कार्यान्वयन भएका छन्। स्वास्थ्य क्षेत्रको तत्कालको समस्या समाधानभन्दा पनि स्वास्थ्य पूर्वाधारमा जोड दिइएको छ। अस्पतात भवनलाई भन्दा पनि जति परे त्यति खर्च गर्न सक्ने व्यस्था हुनुपथ्र्यो। स्वास्थ्यमा छुट्ट्याइएको १ खर्बमध्ये कोभिडलाई २५ अर्ब छुट्ट्याएको छ। कोभिड नियन्त्रण गर्ने गरी स्वास्थ्यमै धेरै बजेट हुनुपथ्र्यो। विषम परिस्थितिमा रहेकाले रेललगायतको सम्भाव्यता अध्ययन पछिलाई थाती राखेर प्राथमिकता चयन हुन सकेको देखिएन। बजेट कार्यान्वयन नहुन सक्छ। बजेट पूर्ण छ सतिशकुमार मोर अध्यक्ष, नेपाल उद्योग परिसंघ देशले मागेको जस्तै बजेट आएको छ, स्वागत गर्नै पर्छ। राजनीतिक परिस्थिति फरक भए पनि त्यसरी नहेर्ने हो भने हामी सबैले स्वागत गर्नैपर्छ। मेड इन् नेपाललाई प्राथमिकता दिइएको छ। उत्पादनमुखी हुनुपर्ने विषयमा जोड दिइएको छ। समग्रमा बजेट राम्रो छ। कस्ट अफ प्रोडक्सन घटाउन खोजिएको देखिएको छ। कार्याविधि चाँडै बनायोस्। खोप, कोभिड लक्षित बजेट छ। कोभिडपछि पुनरुत्थान कसरी हुने भन्ने विषय पनि समेटिएको छ। अहिलेको समयमा औद्योगिक क्षेत्रमा फोकस गर्न खोजिएको छ। निर्यात कसरी बढाउने र त्यसका लागि कसरी सहजीकरण गर्ने भन्ने विषय समेटिएकाले बजेट राम्रो छ। तर कार्यान्वयन कसरी हुन्छ भन्ने मुख्य कुरा हो। विस्तृत हेर्न बाँकी हुन्छ। ऊर्जामा ध्यान पुगेन सुशील पोखरेल प्रबन्ध , निर्देशक हाइड्रो भिलेज प्रालि समग्रमा बजेटले उद्योग व्यवसायलाई समेटेको छ। कोभिडको समयमा महत्वाकांक्षी छ। कार्यान्वयनको सम्भावना नहुन सक्छ। ऊर्जाको विषयमा हामीले अघिदेखि उठाएका इसु सम्बोधन भएको देखिँदैन। भ्याट फिर्ता गर्ने विषय हामीले धेरै अघिसमयदेखि उठाएका थियौ। त्यो सम्बोधन भएन। परमेगावट ५० लाख रुपैयाँ फिर्ता गर्ने विषय सम्बोधन हुन सकेन। ऊर्जाको क्षेत्रलाई वैदेशिक लगानीतर्फ ध्यान दिएको पाइएन। चैतसम्म बनेकामा कर नलाग्ने भनिएको छ। कोभिडले २३ वर्ष अलमल परिहेको छ। २०८० को समय २०८५ तथा २०९० सम्म मागेका थियौं, त्यो कुरा सम्बोधन भएन। तर पनि राम्रा पक्षहरू पनि छन्। नेपाल विद्युत् प्राधिकरणको हेजिङको व्यवस्था गरिएको छ। नेपालमा वैदेशिक लगानी भित्र्याउन अति आवश्यक थियो। विदेशी मुद्रामा लगानी भित्र्याउन सहयोग पुग्नेछ। विनियम दरको फरकको कारणले हुने नेपालमा विदेशी लगानी आकर्षित नहुने मुख्य कारण थियो। देशको रिक्स रेटिङका साथै हेजिङ थियो। यसपालि बजेटमै आएको भएर अब विदेशी लगानी आकर्षित हुने देखेका छौं। निजी क्षेत्रले पनि ट्रान्समिसन बनाउन सक्ने व्यवस्था राम्रो लाग्यो। ७५ प्रतिशतसम्म खर्च सरकारले बेहोर्ने विषय छ। विद्युत् उत्पादनपछिको सबैभन्दा महत्वपूर्ण क्षेत्र ट्रान्समिसन हो। यसले वितरणको समस्या हटाउन मद्दत पुग्नेछ। त्यस्ता प्रोजेक्ट अग्रगतिमा नबढिरहेको अवस्था निजी क्षेत्र डेपलरपरले सरकारसँग मिलेर अघि बढाउने छन्। यसबाट हाइड्रोपावरको विकासमा थप टेवा पुग्नेछ। यसले प्रोजेक्ट समयमा सक्न पनि सहयोग गर्छ। नेपालमा हाइइोपावर १४०० मेगावट उत्पादन भइरहेको छ। आउने वर्षमा १६०० मेगावट नेसनल ग्रेडमा जोडिन्छ। अर्थतन्त्रमा हाइड्रोपावरले ४ प्रतिशत योगदान दिइरहेको छ। त्यो क्षेत्रलाई अझ मोतिभेड गर्नुपर्छ। उपभोग बढाउन सरकारले ध्यान दिएको छ। होम अप्लाइनस, माइक्रो, रेफ्रिजेरेटर बढाउन सहयोग पुग्ने देखिन्छ। घरेलु बजारमा उपयोग बढ्नुका साथै इन्डियामा निर्यात गर्न सक्छौं। मार्केट कहाँ छ भनेर हाहाकार भइरहेका छौं। चाइना ब्रोडर नजिकका ट्रान्समिसन लाइन रसुवागढी, ताप्लेजुङ र ओलाङचुलाको ट्रान्समिसन लाइनको विषयमा सरकार बोलेको देखिएन। बजेट सकारात्मक छ विष्णु अग्रवाल उपाध्यक्ष, नेपाल उद्योग परिसंघ बजेट उद्योगीको पक्षबाट सकारात्मक छ। यसले औद्योगिक वातावरण निर्माण गर्छ। नेपाल उद्योग परिसंघले उठाएको मेड इन् नेपाल अभियान बजेटले सम्बोधन गरेको छ। सरकारले बजेटमा जोड दिएर आफ्नो कार्यक्रमभित्र राख्नु एकदम खुसीको कुरा हो। नेपालका उत्पादकहरूको उत्पादन नेपालभित्र खपत गर्न र बाहिर निर्यात बढाउनसमेत सहज हुनेछ। उद्योगको विषयमा बजेटले राम्रो गरेको छ। यो वर्षको बजेट आउँदा राजस्व लक्ष्य पनि हासिल गर्न सकिँदैन भन्ने थियो। तर राजस्व लक्ष्य हासिलको क्रममा छ। यसपालि पनि राजस्व उठ्न असम्भव हुँदैन। तर चुनौती छन्। चुनौती सामना गर्दै जानुपर्छ। कोभिड १९ कहिलेसम्म जान्छ भन्ने मुख्य कुरा हो। बजेटले औद्योगिक वातावरण बन्दै जान्छ। यो पल्ट स्टार्टअप च्यालेन्ज फन्डको विषय आएको छ। बिनाधितो कर्जाको कुरा आउनु सकारात्मक छ। यसबाट रोजगारी बढ्ने निश्चित छ। औद्योगिक वातावरण बन्यो भने रोजगारीमा पनि मद्दत पाइन्छ। सरकारले स्किल डेपलपमेन्टलाई उच्च प्राथमिकता दिएको छ। यो जरुरी पनि छ। तीन महिनाको तलब सरकारले दिने भनेको छ। तीन महिनामा सीप सिकेपछि उद्योगले उनीहरूलाई रोजगारी दिन सजिलो पनि हुनेछ। बिलिङ चार्ज लिएर आफूले उत्पादन गरेको बिजुली आफैं उपयोग गर्ने विषय पनि सकारात्मक छ। त्यस्तै खोपको बजेट पनि राम्रो छ। सहुलियत कर्जा सकारात्मक मीनराज कँडेल अध्यक्ष, राष्ट्रिय सहकारी महासंघ यसपालिको बजेट राम्रो छ। स्वास्थ्य, शिक्षामा फोकस गरेको छ। वृद्धभत्ता, कर्मचारीको तलब बढेको छ। कार्यान्वयनको चुनौती होला। कोभिडले थलिएको अर्थतन्त्र भएकाले कार्यान्वयन कस्तो हुन्छ, कोभिड कहिलेसम्म जान्छ हेर्न बाँकी नै छ। सहकारीले मागेको सहुलियत कर्जा पनि समेटेको छ। यसले कृषि उत्पादनमा जान सजिलो बनाउनेछ। बैंक, सहकारीले लगानी गर्दा डीडीएस कर नलाग्ने व्यवस्था गरिएको छ। करको दर यथावत् राखिएको छ। महासंघले उठाएको विषय धेरै समेटिएको छ। खाद्यान्न, दलहनमा अनुदान। संघको प्रवद्र्धन गर्ने विषय पनि समेटिएको छ। गरिबी निवारण कोष खारेज गरी सहकारीमार्फत ल्याउने विषय यसपालि पनि आएको छ। उत्पादनमा आधारित सहकारी, कृषिको यान्त्रीकरण, महसुल भन्सारमा छुट दिएको छ। स्थानीय तहसँग मिलेर शीत भण्डारको बिमा, दुग्धजन्य सहकारीलाई अनुदानको विषय समेटेको छ। समग्रमा हाम्रा धेरै सुझाव परेका छन्। हामीले राष्ट्रिय सहकारी बैंकलाई नेपाल क्लियरिङ हाउसको सदस्यता दिन सुझाएका थियौं। त्यो बजेटमा नसमेटिए पनि सहकारी विभागमार्फत कार्यविधि बनाएर कार्यान्वयन गर्न सकिने अवस्था छ। त्यसतर्फ हाम्रो ध्यान जानेछ । समग्रमा बजेट राम्रो छ अर्जुन गौतम सीईओ, एचआईडीएल बजेट राम्रो छ। सबै कुरा समेटेको छ। कार्यक्रम धेरै राम्रो छ। सामाजिक सुरक्षा, वृद्धभत्ता, कर्मचारीको तलब, बिमा, पत्रकारलाई राहतलगायत धेरै विषय समेटिएका छन्। तर अर्थिक ६६ प्रतिशत भेट्टाउन गाह्रो छ। पुँजीगत खर्च नहुने सम्भावना हुन सक्छ। त्यसतर्फ बेलैमा ध्यान दिनुपर्छ। समग्रमा बजेटले दिशानिर्देश गरेको छ। करमा धेरै राम्रो गरेको छ। विद्युत् उत्पादनका धेरै कार्यक्रम छ। तामाकोसीको विषय, प्रसारण लाइनलगायत धेरै समेटिएका छन्। निजी क्षेत्र प्रोत्साहिन गर्ने नीति आयो तर अब यस्तै खालको कार्यक्रम आउन जरुरी छ। १६०० मेगावट थपिने भनिएको छ। त्यो थपिन संरचना बन्छ कि बन्दैन भन्न हेर्न बाँकी छ । जलाशय आयोजना बन्ने सम्भावना छ। निजी क्षेत्रको भूमिका पनि खोजिएको छ। समग्रमा बजेट राम्रो छ। प्रस्तुति : सुरेन्द्र काफ्ले तुलसी सुवेदी"
सत्ता समीकरणका उल्झनहरू,"बहुदलीय व्यवस्थामा प्रवेश गरेदेखि पछिल्लो ३० वर्षको संसदीय लोकतान्त्रिक प्रयोगमा दलहरू पूर्णरूपमै असफल भएकै देखिन्छन् कोरोना महामारीबीच नेपालमा पछिल्लो साता राजनीतिक सरगर्मी निकै बढेको छ । दलीय स्वार्थपूर्ण राजनीति र भागवण्डाका कारण सत्ताधारी गठबन्धनमा आएको विवाद उत्कर्षमा पुगेको छ । अप्रत्याशित रूपमा देखिएका राजनीतिक घटनाक्रमसँगै पुनः जनप्रतिनिधिमूलक प्रतिनिधिसभा विघटन र महामारीका समयमा स्वास्थ्योपचारलाई पन्छाउँदै निर्वाचनको घोषणा गर्नुले आमजनतामा नैराश्यता र आक्रोशपूर्ण आशक्तिहरू सिर्जना गरेका छन् । व्यक्तिगत स्वार्थदेखि दलीय विवाद हुँदै दोस्रोपटक पनि पुनः प्रतिनिधिसभा विघटनसम्मको परिस्थितिमा पुग्नुपर्ने सत्ता समीकरणका उल्झनहरूले फेरि पनि दिर्घकालीनसम्म राजनीतिक अस्थिरता कायम राख्ने स्पष्ट संकेतहरू देखिन्छन् । लोकतन्त्रमा अप्राकृतिकअशोभनीय राजनीतिक उतारचढावबीच नागरिकसमक्ष विकल्पका रूपमा जनमत लिनु ज्यादै अवैधानिक कदम त नहोला । तर, राजनीतिक संकट, स्वास्थ्य संकट, आर्थिक संकट साथै मानवीय संकटका बीच फेरि चुनावको घोषणा गर्नुले दूरदर्शी राजनीतिक समाधान भने पक्कै होइन । वर्तमान समयमा महामारी नियन्त्रणका लागि संयन्त्र, सामग्री र बजेट कै अपुग छ । अन्तर्राष्ट्रिय निकायसँग महामारी नियन्त्रणका लागि अक्सिजन सिलिन्डर, स्वास्थ्य सामग्री, औषधि लगायतका सहयोगको हारगुहार गर्नुपरेको छ । यस्तो अवस्थामा अध्यादेशबाट आउने साँघुरो विनियोजित बजेटका लागि घोषित चुनावी खर्च र महामारीबाट थिल्थिलिएका जनता कसरी तयार होलान् ? संसदीय लोकतान्त्रिक शासन व्यवस्थामा सत्ता समीकरणको सौदाबाजी र स्वार्थकेन्द्रित दलीय विवाद सिर्जना गर्दै गठबन्धनमा ल्याएको विग्रहले समग्र व्यवस्था माथि नै धावा बोल्ने दूषित संकेत देखिन्छन् । प्रतिनिधिसभामा विचाराधीन अवस्थामा रहेका विधेयक, कार्यान्वयनको चरणमा रहेको वर्तमान संविधान, वार्षिक नीति तथा कार्यक्रम र बजेट निर्माणको छलफलसँगै निकट समयमा आउँदै गरेको आवधिक चुनावलाई लत्याउँदै रातारात प्रतिनिधिसभाको विघटन गरी मध्यावधि चुनावमा जाने निर्णय भने अत्यावश्यक परिस्थिति अनुरूपको होइन । व्यक्तिगत, दलीय गुटगत स्वार्थ, आरोप प्रत्यारोप, विवाद र सत्ता समीकरणमा देखिएका कमीकमजोरीले व्यवस्थामाथि नै प्रहार गर्नुले भावी दिनमा कस्तो नजीर प्रत्युत्पादित गर्दछ भन्ने अहिलेको मुख्य चिन्ताको विषय हो । विगतका विघटन नेपालमा विगतदेखि कै राजनीतिक अस्थिरता अझै कहिलेसम्म हो ? भन्ने प्रश्न ज्यादै गम्भीर रूपमा सिर्जना भएका छन् । विगत सात दशकदेखिको इतिहासलाई अध्ययन गर्दा स्थायी सरकारसहित पूर्ण कार्यकालका उपलब्धीमूलक सरकार गठन भएका छैनन् । विगतदेखि नै व्यक्तिगत स्वार्थ र पार्टीकै अन्तरकलह, पार्टी गठबन्धनका असमझदारीपूर्ण कदमले सत्ता समीकरण र पार्टीहरू नै विग्रहको स्थितिमा पुगेका छन् । २००७ सालमा प्रजातन्त्र स्थापनासँगै नागरिकको राजनीतिक अधिकारको पनि सुरुआत भए पनि बलियो राजतन्त्र र कमजोर राजनीतिक दलबीच भएका उतारचढावले नागरिकको राजनीतिक अधिकार स्थापित हुन सकेनन् । विश्व राजनीतिमा आएको परिर्वतन र नागरिकको राजनीतिक अधिकारको चाहाना पूरा गर्न २०१५ सालमा जननिर्वाचित कुशल राजनीतिज्ञ विपी कोइरालाले सुरुआत गरे तापनि बलियो राजतन्त्र र असंगठित दलका कारण फेरि राजनीतिक अधिकार खोसियो । राजा महेन्द्रले नेपालको संविधान २०१९ को लागू गरी पुनः प्रजातन्त्रको हरण गरे । पञ्चायती शासन व्यवस्था लागू गरे । त्यसयता पनि राजाका अधीनमा कठपुतली सरकारहरूको गठन र विघठन निरन्तर जारी रह्यो । कुनै पनि सरकार स्थायी र निरन्तर रूपमा पाँच वर्षसम्मको कार्यकाल पूरा गर्न सकेनन् । पञ्चायती व्यवस्थाले कुण्ठित गरेको नागरिकका राजनीतिक अधिकारका लागि भएको २०४६ को जनआन्दोलनले बहुदलीय व्यवस्थासँगै प्रजातन्त्रको पुनर्बहालीले थप नयाँ उत्साह त थपिदियो । त्यसपछि कष्ृणप्रसाद भट्टराईको नेतृत्वमा अन्तरिम सरकार गठन भई सोही सरकारद्वारा २०४७ कात्तिक २३ गते नयाँ संविधानको घोषणा भयो । २०४८ सालमा नेपालमा दोस्रो ऐतिहासिक निर्वाचन कांग्रेसलाई बहुमत प्राप्त भयो । गिरिजाप्रसाद कोइरालाको नेतृत्वमा नयाँ सरकारको घोषणा भयो । अवधि नपुग्दै २०५१ सालमा प्रधानमन्त्री उनले मध्यावधि निर्वाचनको घोषणा गरिदिए । कुनै पार्टीले बहुमत प्राप्त गर्न नसक्दा नेकपा एमालेका नेता मनमोहन अधिकारीको नेतृत्वमा अल्पमतको सरकार गठन भयो । नौ महिना लामो मनमोहन सरकारपछि कांग्रेस नेता शेरबहादुर देउवाको नेतृत्वमा सरकार गठन भयो । राजनीतिक उतारचढावका कारण देश फेरि जनयुद्धमा होमियो । देउवा सरकारलाई अपदस्त गर्दै राजा ज्ञानेन्द्रले प्रतिनिधिसभा विघटन गरी नागरिकको अधिकार फेरि खोसे । दस वर्षसम्मको राजनीतिक अस्थिरता र संवेदनशील संकटबाट फेरि राजनीतिक दल र माओवादी विद्रोहीबीच १२ बुँदे सहमति भई पुनः लोकतन्त्रको स्थापना भयो । त्यसयता जनताका जनप्रतिनिधिले निर्माण गरेको संविधान निर्माणमा पनि पहिलो कार्यकाल अपुग भएपछि पुनः थप कार्यकाल थप्नु पयो । नयाँ संविधान जारी त भयो तर कार्यान्वयनको चुनौती उस्तै रह्यो । विद्यमानका संकट बहुदलीय व्यवस्थामा प्रवेश गरेदेखि पछिल्लो ३० वर्षको संसदीय लोकतान्त्रिक प्रयोगमा दलहरू पूर्णरूपमै असफल भएकै देखिन्छन् । देश दलीय स्वार्थकेन्द्रीत घनचक्करको दलदलमा फस्यो । गणतन्त्रको स्थापना र नयाँ संविधानको व्यवस्था पछि पनि दलीय धुव्रीकरण र गुटगत स्वार्थ, व्यक्तिगत लेनदेन, असन्तुलित समीकरणका लागि गरिएका दूषित सहमतिहरूले अस्थिरतालाई निरन्तरता दिइरहेको देखियो । त्यसयताका सरकारहरू पनि पूर्ण रूपमा कार्यकाल पूरा गर्न पाएनन् । संविधानको परिकल्पना अनुसारको संघीय संरचनाअनुरूप नै निर्वाचन सम्पन्न भयो । निर्वाचनमा तत्कालीन नेकपा एमाले र माओवादी निर्वाचनको सहकार्यसँगै पार्टी एकतासम्म पुगे । निर्वाचनमा दुई तिहाई मत प्राप्त गठबन्धनको सरकार त बन्यो तर सत्ता समीकरण लामो समयसम्म टिक्न सकेन । कोरोना महामारीबीच नेपालमा पछिल्लो साता राजनीतिक सरगर्मी निकै बढेको छ । दलीय स्वार्थपूर्ण राजनीति र भागवण्डाका कारण सत्ताधारी गठबन्धनमा आएको विवाद उत्कर्षमा पुगेको छ । व्यक्तिगत स्वार्थकेन्द्रित सहमति, बढ्दो महत्वकांक्षा, सरकारको बचाउ र विरोधको आरोप प्रत्यारोपपूर्ण दुरासयले दुई पार्टीबीचको तत्कालीन नेकपा एकता र सरकार दुवै जोगाउन सकेनन् । स्वार्थ केन्द्रित सत्ता समीकरणका फलस्वरूप बहुमतको दुरूपयोग र जनमतको कुठाराघातसम्मको प्रपञ्चमा सरकार आफंै फसेको छ । जनप्रतिनिधिमूलक प्रतिनिधिसभाको पटक पटक विघटन गरी राजनीतिक अस्थिरतालाई निरन्तरता दिइयो । आफ्नै दलीय भागवण्डा र आरोप प्रत्यारोप, अनौपचारिक सहमति र आधारहीन बहसहरूले देशलाई विगतजस्तै घनचक्करमा फसायो । दलीय स्वार्थले संविधान र व्यवस्थामाथि नै निरन्तर धावा बोल्यो । सरकारको अधिनायकवादी शैलीलाई कमजोर प्रतिपक्षको मधुरो स्वरले प्रतिरोध गर्न सकेनन् । जसकारण आज फेरि विधि र व्यवस्था जोगाउन प्रतिनिधिसभाका सांसदहरू अदालतको साहारामा पुग्नु परेको छ । सरकारका एकलौटी निर्णय र संवैधानिक निकायहरूमा गरिएको भागवण्डा, सम्मानित संस्थामाथिको हस्तक्षेप र विवादले राज्यका संयन्त्रहरू कमजोर भएका छन् भने नागरिकमा चरम वितृष्णा र आक्रोस छाएको छ । कोरोना र राजनीतक संक्रमणको यो महाव्याधिमा सरकार जनता जोगाउने प्रयत्नमा लागेन भने भावी दिनहरू पनि अँध्यारा हुन सक्छन् । भावी विधिगत संशय विगतमा देखिएका यस्तै राजनीतिक दुरासयपूर्ण गतिविधिहरूबाट आक्रान्त भएर नेपाली जनताले कानुनी र विधिको शासन कायम गर्न, गराउन नयाँ संविधानको परिकल्पना, निर्माण र कार्यान्वयनमा साथ दिएका हुन् । यहीँ अवस्थालाई विश्लेषण गर्ने हो भने विगत र वर्तमान जस्तै भावी दिनमा पनि सत्ता समीकरणका उल्झनहरू नआउलान् भन्न सकिँदैन । तोकिएको समयमा निर्वाचन भए पनि नभए पनि दाहाल, देउवा, पौडेल, महत, भट्टराई, ओली जो आए पनि विगतका दशकभन्दा कुनै फरक राजनीतिक कोर्स नदेखिने प्रशस्त लक्षणहरू देखिन्छन् । अहिलेकै अवस्थालाई हेर्दा नेपालमा स्थायी सरकार न विगतमा थियो न त आगामी दिनमा नै हुने देखिन्छ । दुई तिहाईको सरकारका अवसर र त्यसको तिक्ततापूर्ण अवसानले सत्ता समीकरणका आगामी यात्रा सहज देखिँदैनन् । पछिल्ला विकसित घटनाक्रमले गम्भीर किसिमका उल्झनहरू मुलुकले सामना गर्नुपर्ने स्पष्ट संकेत देखिन्छन् । राज्यका सम्मानित संस्थाहरूको कार्यसम्पादन र निर्णय कार्यान्वयनमा देखिएका त्रुटिगत संवैधानिक समस्याहरूले पनि उल्झन थपिँदै गएका छन् । दुईभन्दा बढी अप्राकृतिक शक्तिहरूको मिलेमितोमा सरकार गठन गर्ने र त्यसले प्रत्युत्पादन गर्ने जसको भागीदार हुने तर अपजसको भारी नबोक्ने प्रवृत्ति नदोहोरिएला भन्न मिल्ने कुनै पनि आधार छैनन् । दलीय विवाद र नैतिक पतनले दलहरू विग्रह हँुदै जाने र भावी दिनमा पनि कुनै दलको स्पष्ट बहुमत पनि नआउने, सरकार बनाउन पार्टीबीचका सौदाबाजीले राष्ट्रिय हित नगर्ने सबैमा जनजायर नै छ । जीवनको उत्तरार्धमा रहेर पनि घृणित सत्तामा लिप्सिनुले भावी पुस्ताले कस्तो राजनीतिक संस्कार सिक्लान् ? दलीय स्वार्थका कारण संवैधानिक विधि र व्यवस्था नै स्थापित हुन सक्दैनन् भने देशले व्याप्त महामारीले सिर्जना गरेको स्वास्थ्य र आर्थिक संकटलाई चिर्दै गरिबी र बेरोजगार युवालाई अवसर सिर्जना गरी मुलुकको समृद्विको सपना पूरा हुन्छन् भन्ने आधार के होलान् ? महामारीका बीचमा झन् बढी सक्रिय भएर प्रतिनिधिसभामा छलफल र नीति नियम निर्माण गर्नुपर्ने समयमा अध्यादेशबाट राजकाज चलाउनु पर्ने अस्वाभाविक संकट देखिएको छ । योभन्दा ठुलो राजनीतिक संकट के हुन सक्छ ? यसर्थ, भावी दिनमा राज्यको दायित्व, दलीय उद्देश्य र नागरिकका अधिकारका लागि गम्भीर समीक्षा, आत्मालोचना र नयाँ धारबाट राजनीति सुरुआत हुन सकेन भने बाँकी आगामी दिनका सत्ता समीकरणका उल्झनहरूले व्यवस्था पनि सबै गुमाउनुपर्ने अवस्था नआउला भन्न सकिँदैन । वर्तमानको प्राथमिकता जनताको जीवन जोगाउनु हो । चुनाव र सत्ता समीकरण सौदाबाजी गरी महत्वपूर्ण निर्णय गर्ने होइन । राजनीतिक, संवैधानिक र मानवीय संकट जोगाउन फेरी पनि अदालतले कानुन र जनभावना अनुरूपको निर्णय गर्नुपर्ने समय आएको छ ।"
कोरोनाबाट पत्रकार महासङ्घ पाँचथरका उपाध्यक्ष भण्डारीको निधन,फिदिम : नेपाल पत्रकार महासंघ पाँचथरका उपाध्यक्ष एकराज भडारीको निधन भएको छ । स्वास्थ्यमा समस्या आएपछि भण्डारीलाई उपचारका लागि झापाको बिर्तासीटी अस्पताल लगिएको थियो । वैशाख ३१ गते अस्पताल भर्ना भएका भण्डारीलाई भेन्टिलेटरमा लाखेर उपचार गरिएको थियो । स्वासप्रश्वासमा समस्या आएर अस्पताल भर्ना भएका भण्डारीको स्वाब परीक्षण गर्दा कोरोना संक्रमण पुष्टि भएको थियो । भण्डारीको शनिबार दिउँसो ४:३० बजे निधन भएको हो । भण्डारीको शव शनिबार राति फिदिम ४ स्थित कोशी किनारमा नेपाली सेनाको रणशेर गणको टोलीले अन्त्यष्टि गरेको छ । पाँचथरको हिलिहाङ गाँउपालिका ५ सुभाङमा २०२७ सालमा जन्मिएका भण्डारीका श्रीमति एक छोरा र दुई छोरी छन् । सदरमुकाम फिदिमलाई कर्म क्षेत्र बनाएका भण्डारी डेढ दशकदेखि पत्रकारितामा क्रियाशिल थिए । ट्रेड युनियन कांग्रेस पाँचथरका कार्यबाहक अध्यक्ष समेत रहेका भण्डारीको साहित्यमा समेत दखलता थियो । उनी फिदिमस्थित कञ्चनजंघा उच्चमाध्यमिक विद्यालयमा प्राध्यापनरत थिए ।
खोपका लागि कुटनीतिक पहल : राष्ट्रपति भण्डारीद्वारा वाइडेनलाई पत्राचार,वाशिङ्टन डिसी : राष्ट्रपति विद्यादेवी भण्डारीले अमेरिकी समकक्षी राष्ट्रपति जोसेफ आर वाइडेनलाई पत्र लेखी कोरोना भाइरस विरुद्धको खोप नेपाललाई सहयोग गर्न अनुरोध गरेकी छन्। राष्ट्रपति भण्डारीको पत्र शुक्रबार अमेरिकाका लागि नेपालका राजदूत डा युवराज खतिवडाले डिसीस्थित स्टेट डिपार्टमेन्टका वरिष्ठ सल्लाहकार इर्भिन मासिंगालाई हस्तान्तरण गरे । पत्र हस्तान्तरण गर्दै राजदूत खतिवडाले नेपालको पछिल्लो अवस्था र खोप योजनाका बारेमा विस्तृतमा जानकारी गराएको बताए। राजदूत खतिवडाले अमेरिकी सरकारसँग नेपालले अष्ट्राजेनिका खोप अधिकतम प्राप्त गर्ने अपेक्षा राखेको समेत मासिंगालाई बताएका थिए । अमेरिका र नेपालबीच लामो समयदेखि द्विपक्षीय सम्बन्ध रहेको स्मरण गर्दै उनले कोरोना भाइरस विरुद्धको लडाइँमा पनि अमेरिकाको महत्वपूर्ण सहयोगको अपेक्षा नेपालले गरेको बताए । साथै उनले नेपाल सरकारले जोन्सन एण्ड जोन्सनको खोप जानसिन इन्फेक्सियस डिजिज एण्ड भ्याक्सिन्स फर्मास्यूटिकल्स कम्पनीसँग खरीद गर्ने योजनमा रहेको मासिंगालाई जानकारी गराए । राजदूत खतिवडासँगको भेटमा मासिंगाले अमेरिकी सरकारले खोपको प्रक्रियालाई तदारुकताका साथ अगाडि बढाउने बताए। भेटमा उनले नेपालमा कोरोना भाइरसले पारेका क्षतिका विषयमा गहिरो सहानुभूति राख्दै कोभ्याक्सअन्र्तगतको खोप कोभ्याक्स र द्विपक्षीय सम्झौताअनुरूप नेपालले प्राप्त गर्ने अंश सम्भव भएसम्म छिटो उपलब्ध गराउने बताए। रासस
सुकेटार विमानस्थलको नाम रवीन्द्र अधिकारी राख्ने घोषणाप्रति योगेश भट्टराईको असन्तुष्टि,"विराटनगर : नेकपा नेता तथा पूर्वमन्त्री योगेश भट्टराईले असल काम पनि असल नियत र सहि प्रकृयाबाट गरियो भनेमात्र सही परिणाममा पुग्न सकिने बताएका छन् । सरकारले सुकेटार विमानस्थलको नाम परिवर्तन गर्ने बताएपछि आइतबार सामाजिक सञ्जाल फेसवुकमा लेख्दै भट्टराईले उनले ऐतिहासिक रुपमा कुनै नाम वा विशेषताबाट चिनिएका स्थानहरुको परिचय बदल्नुभन्दा अघि छलफल र विमर्श आवश्यक भएको बताए । ऐतिहासिक रुपमा कुनै नाम वा विशेषताबाट चिनिएका स्थानको परिचय बदल्नुभन्दा अघि त्यसको आवश्यकता, औचित्यता, सान्दर्भीकता र परिणामका बारेमा स्थानीय सरोकारवाला समुह, जनप्रतिनिधिसहित नागरिकस्तरमा व्यापक छलफल र बिमर्श गरी सहमति निर्माण गर्नु पर्दछ, उनले लेखेका छन् । एमाले सचिव समेत रहेका नेता भट्टराईले असल काम पनि असल नियत र सहि प्रकृयाबाट गरियो भनेमात्र सहि परिणाममा पुग्न सकिने अन्यथा विवाद, विभाजन र अनावश्यक तनाब मात्र झेल्नुपर्ने बताए । आर्थिक वर्ष २०७८२०७९ को बजेट सार्वजनिक गर्दै शनिबार अर्थमन्त्री विष्णु पौडेलले सुकेटारलाई स्व रवीन्द्र अधिकारी विमानस्थल र चुहानडाँडालाई आङछिरिङ्ग शेर्पा विमानस्थल नामांकरण गर्ने बताएका थिए ।"
स्वास्थ्यकर्मीलाई सुरक्षा,"भेरी अस्पताल नेपालगन्जको कोभिड विशेष आइसोलेसन वार्डमै स्वास्थ्यकर्मीमाथि आक्रमण भयो। स्वास्थ्यकर्मीको लापरबाहीले संक्रमितको मृत्यु भएको भन्दै आफन्त अस्पतालका भौतिक पूर्वाधार तोडफोड गर्दै स्वास्थ्यकर्मीमाथि खनिए। बिरामीको उपचारमा खटिएका डाक्टर र नर्सले ज्यान जोगाउन दुई तले भवनको शौचालयबाट हाम फाल्नुपर्यो। संक्रमितको निधन भएपछि पटक पटक आक्रमण, धम्की र दबाब भएको भन्दै बाँकेका स्वास्थ्यकर्मी शुक्रबार दिनभर हातमा कालोपट्टि बाँधेर आन्दोेलनमा उत्रिए। स्वास्थ्यकर्मीमाथि भएको आक्रमणको घटना बाँकेमा मात्रै भएको होइन। देशका अन्य अस्पतालका बिरामीले पनि यस्तै अवस्था भोगेका छन्। प्रदेश १ को सदरमुकाम विराटनगरमै पनि अस्पतालमा यही अवस्था भयो। तर पनि चिकित्सक र नर्सलगायत स्वास्थ्यकर्मी बिरामीका लागि काम गरिरहेकै छन्। कतिले अन्याय सहन नसकेर सडकमै आउनु परेको छ भने कोही पीडा दबाएर बसिरहेका छन्। कोरोना संक्रमण पुष्टि भएका तर लक्षण नभएका र सामान्य लक्षण भएका बिरामी होम आइसोलेसनमै बसेका छन्। अलि बढी लक्षणसहितका संक्रमण भएकाहरू जिल्ला र स्थानीय तहकै स्वास्थ्य संस्थाका आइसोलेसनमा उपचार गरिरहेका छन्। नियमित औषधि सेवन गरेर निको भएका छन्। त्यस्ता आइसोलेसनबाट गम्भीर समस्या भएका बिरामीलाई अस्पतालमा रिफर गरिन्छ। अक्सिजनको लेभल घटेर संक्रमणबाट जटिल अवस्थामा पुगेका बिरामी मात्र अस्पतालको आइसोलेसनमा पुग्छन्। कोरोनाको लक्षण अनुसारको रोगको निदान खोज्दै जाने हो। अक्सिजन, प्लाज्मा, रेम्डिसिभिर वा अरू जे जे औषधि चाहिन्छ, त्यो सबै प्रयास अस्पताल र स्वास्थ्यकर्मीले गरिरहेका छन्। समयमै अस्पताल पुगेर उपचार गर्ने ठुलो संख्यामा संक्रमित निको भएर पनि घर फर्केका छन्। निधन हुने अधिकांश गम्भीर स्वास्थ्य अवस्थामा अस्पताल पुगेका देखिन्छन्। यी व्यक्तिलाई स्वास्थ्यकर्मीले जोगाउन हरप्रयास गरेकै छन्। गर्नु उनीहरूको धर्म नै हो। बिरामीको संख्या धेरै हुनु, बिरामी अनुपातमा स्वास्थ्यकर्मी र स्वास्थ्य उपकरण नहुनुले पक्कै पनि संक्रमितले समयमै सेवा नपाएकै हुन्। आइसोलेसनमा पर्याप्त स्वास्थ्यकर्मी नभएका कारण पनि बिरामीका धेरै जना कुरुवा बसेको देखिन्छ। जो पायो त्यही व्यक्तिलाई निर्वाध रूपमा आइसोलेसनसम्म जान दिने अस्पतालको फितलो सुरक्षा व्यवस्था पनि आफन्त र कुरुवाको भीड लाग्ने कारक हो। गम्भीर समस्यामा भएका बिरामीलाई देखेर आफन्त डराउने, आत्तिने र कसरी हुन्छजीवन बचाउनु पर्छ भनेर लाग्नु मानवीय स्वभाव नै हो। यसरी भीड धेरै लाग्दा धेरै थरीका धेरै थरी कुरा हुँदा पनि स्वास्थ्यकर्मीमाथि अनावश्यक शंका गर्ने हुनसक्छ। त्यसका लागि अस्पतालले अनिवार्य रूपमा कार्ड प्रणाली विकास गर्ने र एक बिरामी एक कुरुवाको व्यवस्था गर्न सकेको भए सबैको हित हुने देखिन्छ। एउटै बिरामीका तीनभन्दा बढी कुरुवा हुँदैन थिए। यो पक्कै पनि अस्पतालको व्यवस्थापकीय कमजोरी नै हो। यसमा सुधार गर्नुपर्छ। संक्रमितको उपचारका लागि अस्पतालका भौतिक पूर्वाधार विकास, अक्सिजन प्लान्ट, पर्याप्त स्वास्थ्य सामग्री भएर मात्र पुग्दैन। परिवारकै सदस्य नजिक जान डराउने संक्रमितको उपचारमा खटिने स्वास्थ्यकर्मीलाई काम गर्ने राम्रो वातावरण पनि हुनुपर्छ। संकटको घडीमा गम्भीर स्वास्थ्य समस्या भोगिरहेका संक्रमितका लागि स्वास्थ्यकर्मीले साक्षात् भगवान्कै रूपमा काम गर्नुपर्छ र गरिरहेका छन् पनि। स्वास्थ्यकर्मीलाई जति खुसी पार्न सक्यो, उति नै संक्रमितको बढी स्याहार, सुसार र औषधि उपचार राम्रो हुन्छ। ज्यानको जोखिम मोलेर उपचारमा खटिने स्वास्थ्यकर्मीका लागि कोरोना र स्वास्थ्य बिमा, अतिरिक्त भत्ता र सुविधा दिन राज्यले कञ्जुस्याइँ गर्नु हुँदैन। कोरोनाविरुद्धको खोप नलगाएका भन्दा लगाउने व्यक्तिलाई तुलनात्मक रूपमा संक्रमणको असर कम परेको छ। दीर्घरोग लागेका र रोगप्रतिरोधात्मक क्षमता कमजोर भएका जुनसुकै उमेर समूहका व्यक्तिहरु संक्रमणको शिकार भएर ज्यान गुमाइरहेका छन्। स्वास्थ्यकर्मीले भरप्रयास गर्दा पनि ज्यान जोगाउन सकेका छैनन्। त्यसैले मृत्युको कारण स्वास्थ्यकर्मीको लापरबाही मात्रै हो भनेर कार्यस्थलमै तोडफोड गर्ने काम निन्दनीय छ। डाक्टर र नर्समाथि आक्रमण गर्ने र धम्की दिने कार्य क्षम्य कुरा होइन।"
संसद् विघटन प्रकरण : न्यायाधीशमाथि प्रश्न उठेपछि इजलास विवादमा बहस,"काठमाडौं : संसद् विघटनविरुद्ध सर्वोच्च अदालतमा परेका रिटको सुनुवाइका लागि गठित संवैधानिक इजलासका केही न्यायाधीशमाथि प्रश्न उठेपछि अहिले इजलास विवादबारे बहस भइरहेको छ। यो विवाद टुंगिएपछि संसद् विघटनविरुद्धका रिटमाथि सुनुवाइ सुचारु हुनेछ। प्रधानन्यायाधीश चोलेन्द्र शमशेर राणासहित पाँचजनाको संवैधानिक इजलासमा सुनुवाइ सुरु भएको हो । आजको इजलासमा पनि रिट निवेदकका तर्फबाट बहस गर्ने कानुन व्यवसायी गोविन्द बन्दीले न्यायाधीश बमकुमार श्रेष्ठमाथि प्रश्न उठाएका थिए। न्यायाधीश श्रेष्ठले तत्कालीन नेपाल कम्युनिस्ट पार्टी (नेकपा)को एकता खारेज गर्दै एमाले र माओवादी केन्द्रलाई ब्युँताउने फैसला गरेका थिए। सोही कारणले न्यायाधीश श्रेष्ठ अहिले संवैधानिक इजलासमा बस्न नमिल्ने तर्क कानुन व्यवसायीले गरेका छन्। न्यायाधीशद्वय बमकुमार श्रेष्ठ र कुमार रेग्मीको संयुक्त इजलासले फागुन २३ गते एमाले र माओवादी केन्द्र ब्युँताउने फैसला गरेको थियो। प्रधानन्यायाधीश राणाले शुक्रबार निवेदकका तर्फबाट सहभागी कानुन व्यवसायीलाई १० मिनेटभित्र बहस सकाउन निर्देशन दिएका थिए। संसद् पुनरस्थापना र विपक्षी कांग्रेस सभापति शेरबहादुर देउवालाई प्रधानमन्त्रीमा नियुक्तको माग गर्दै ३० वटा मुद्दा सर्वोच्च अदालतमा दायर भएका छन्। संवैधानिक इजलासमा प्रधानन्यायाधीश राणासहित न्यायाधीश दीपककुमार कार्की, आनन्दमोहन भट्टराई, तेजबहादुर केसी र बमकुमार श्रेष्ठ छन्।"
स्वास्थ्यकर्मीलाई सुरक्षा,"भेरी अस्पताल नेपालगन्जको कोभिड विशेष आइसोलेसन वार्डमै स्वास्थ्यकर्मीमाथि आक्रमण भयो। स्वास्थ्यकर्मीको लापरबाहीले संक्रमितको मृत्यु भएको भन्दै आफन्त अस्पतालका भौतिक पूर्वाधार तोडफोड गर्दै स्वास्थ्यकर्मीमाथि खनिए। बिरामीको उपचारमा खटिएका डाक्टर र नर्सले ज्यान जोगाउन दुई तले भवनको शौचालयबाट हाम फाल्नुपर्यो। संक्रमितको निधन भएपछि पटक पटक आक्रमण, धम्की र दबाब भएको भन्दै बाँकेका स्वास्थ्यकर्मी शुक्रबार दिनभर हातमा कालोपट्टि बाँधेर आन्दोेलनमा उत्रिए। स्वास्थ्यकर्मीमाथि भएको आक्रमणको घटना बाँकेमा मात्रै भएको होइन। देशका अन्य अस्पतालका बिरामीले पनि यस्तै अवस्था भोगेका छन्। प्रदेश १ को सदरमुकाम विराटनगरमै पनि अस्पतालमा यही अवस्था भयो। तर पनि चिकित्सक र नर्सलगायत स्वास्थ्यकर्मी बिरामीका लागि काम गरिरहेकै छन्। कतिले अन्याय सहन नसकेर सडकमै आउनु परेको छ भने कोही पीडा दबाएर बसिरहेका छन्। कोरोना संक्रमण पुष्टि भएका तर लक्षण नभएका र सामान्य लक्षण भएका बिरामी होम आइसोलेसनमै बसेका छन्। अलि बढी लक्षणसहितका संक्रमण भएकाहरू जिल्ला र स्थानीय तहकै स्वास्थ्य संस्थाका आइसोलेसनमा उपचार गरिरहेका छन्। नियमित औषधि सेवन गरेर निको भएका छन्। त्यस्ता आइसोलेसनबाट गम्भीर समस्या भएका बिरामीलाई अस्पतालमा रिफर गरिन्छ। अक्सिजनको लेभल घटेर संक्रमणबाट जटिल अवस्थामा पुगेका बिरामी मात्र अस्पतालको आइसोलेसनमा पुग्छन्। कोरोनाको लक्षण अनुसारको रोगको निदान खोज्दै जाने हो। अक्सिजन, प्लाज्मा, रेम्डिसिभिर वा अरू जे जे औषधि चाहिन्छ, त्यो सबै प्रयास अस्पताल र स्वास्थ्यकर्मीले गरिरहेका छन्। समयमै अस्पताल पुगेर उपचार गर्ने ठुलो संख्यामा संक्रमित निको भएर पनि घर फर्केका छन्। निधन हुने अधिकांश गम्भीर स्वास्थ्य अवस्थामा अस्पताल पुगेका देखिन्छन्। यी व्यक्तिलाई स्वास्थ्यकर्मीले जोगाउन हरप्रयास गरेकै छन्। गर्नु उनीहरूको धर्म नै हो। बिरामीको संख्या धेरै हुनु, बिरामी अनुपातमा स्वास्थ्यकर्मी र स्वास्थ्य उपकरण नहुनुले पक्कै पनि संक्रमितले समयमै सेवा नपाएकै हुन्। आइसोलेसनमा पर्याप्त स्वास्थ्यकर्मी नभएका कारण पनि बिरामीका धेरै जना कुरुवा बसेको देखिन्छ। जो पायो त्यही व्यक्तिलाई निर्वाध रूपमा आइसोलेसनसम्म जान दिने अस्पतालको फितलो सुरक्षा व्यवस्था पनि आफन्त र कुरुवाको भीड लाग्ने कारक हो।गम्भीर समस्यामा भएका बिरामीलाई देखेर आफन्त डराउने, आत्तिने र कसरी हुन्छजीवन बचाउनु पर्छ भनेर लाग्नु मानवीय स्वभाव नै हो। यसरी भीड धेरै लाग्दा धेरै थरीका धेरै थरी कुरा हुँदा पनि स्वास्थ्यकर्मीमाथि अनावश्यक शंका गर्ने हुनसक्छ। त्यसका लागि अस्पतालले अनिवार्य रूपमा कार्ड प्रणाली विकास गर्ने र एक बिरामी एक कुरुवाको व्यवस्था गर्न सकेको भए सबैको हित हुने देखिन्छ। एउटै बिरामीका तीनभन्दा बढी कुरुवा हुँदैन थिए। यो पक्कै पनि अस्पतालको व्यवस्थापकीय कमजोरी नै हो। यसमा सुधार गर्नुपर्छ। संक्रमितको उपचारका लागि अस्पतालका भौतिक पूर्वाधार विकास, अक्सिजन प्लान्ट, पर्याप्त स्वास्थ्य सामग्री भएर मात्र पुग्दैन। परिवारकै सदस्य नजिक जान डराउने संक्रमितको उपचारमा खटिने स्वास्थ्यकर्मीलाई काम गर्ने राम्रो वातावरण पनि हुनुपर्छ। संकटको घडीमा गम्भीर स्वास्थ्य समस्या भोगिरहेका संक्रमितका लागि स्वास्थ्यकर्मीले साक्षात् भगवान्कै रूपमा काम गर्नुपर्छ र गरिरहेका छन् पनि। स्वास्थ्यकर्मीलाई जति खुसी पार्न सक्यो, उति नै संक्रमितको बढी स्याहार, सुसार र औषधि उपचार राम्रो हुन्छ। ज्यानको जोखिम मोलेर उपचारमा खटिने स्वास्थ्यकर्मीका लागि कोरोना र स्वास्थ्य बिमा, अतिरिक्त भत्ता र सुविधा दिन राज्यले कञ्जुस्याइँ गर्नु हुँदैन। कोरोनाविरुद्धको खोप नलगाएका भन्दा लगाउने व्यक्तिलाई तुलनात्मक रूपमा संक्रमणको असर कम परेको छ। दीर्घरोग लागेका र रोगप्रतिरोधात्मक क्षमता कमजोर भएका जुनसुकै उमेर समूहका व्यक्तिहरु संक्रमणको शिकार भएर ज्यान गुमाइरहेका छन्। स्वास्थ्यकर्मीले भरप्रयास गर्दा पनि ज्यान जोगाउन सकेका छैनन्। त्यसैले मृत्युको कारण स्वास्थ्यकर्मीको लापरबाही मात्रै हो भनेर कार्यस्थलमै तोडफोड गर्ने काम निन्दनीय छ। डाक्टर र नर्समाथि आक्रमण गर्ने र धम्की दिने कार्य क्षम्य कुरा होइन।"
बजेटलाई सेयर बजारको हरियो बत्ति : १७ अर्ब बढी कारोबारसहित ऐतिहासिक रेकर्ड,"काठमाडौं : सरकारले अध्यादेशमार्फत ल्याएको बजेटलाई सेयर बजारले हरियो बत्तिसहित स्वागत गरेको छ। सरकारले बजेट प्रस्तुत गरेपछि पहिलो दिन आइतबार खुलेको बजार सुरुदेखि नै उछाल आएको थियो। कारोबार अंक र नेप्से सूचक दुवैले नयाँ रेकर्ड कायम गरेका छन्। आइतबार १७ अर्ब बढीको कारोबार भएको छ। यो अहिलेसम्मकै उच्च कारोबार हो। नेप्से परिसूचक १२५४ अंकले बढेर २८२७९३ विन्दुमा पुगेको छ। यो अहिलेसम्मकै उच्च विन्दु हो। पुँजी बजारप्रति उदार अर्थमन्त्रीको छवि बनाएका विष्णु पौडेलको बजेटलाई लगानीकर्ताले राम्रैसँग स्वागत गरेका छन्। अर्थतन्त्रको एउटा बलियो हिस्साका रुपमा स्थापित भइसकेको पुँजी बजारलाई बजेटमा सम्बोधन गर्न कन्जुस्याइँ गरिएको गुनासो केही लगानीकर्ताबाट आए पनि त्यसले बजारलाई भने खासै फरक पारेन।बजेटले अल्पकालीन लगानीकर्तालाई बढी कर र दीर्घकालीन लगानीकर्तालाई कम कर लाग्ने व्यवस्था गरेको छ।एक वर्षभन्दा कम अवधिमा शेयर बिक्री गर्ने लगानीकर्तालाई साढे सात प्रतिशत र एक वर्षभन्दा धेरै अवधिको लागि शेयर शेयर होल्ड गरी बिक्री गर्ने लगानीकर्तालाई यसअघिकै ५ प्रतिशत पूँजीगत लाभगर लाग्ने व्यवस्था गरेको छ।यो व्यवस्थाले बजारमा नकारात्मक असर पर्छ कि भन्ने अनुमान र आशंका गरिएको थियो। तर आइतबारको उछालले त्यसलाई गलब सावित गरेको छ। बजार बुलिस रनमा निकै परिपक्क लयमा अघि बढेकोले अब सानातिना अप्ठ्यारा तथा चुनौतीले प्रभावित नहुने सेयर बजारका विज्ञहरू बताउँछन्। लगानीकर्ताहरूको आत्मविश्वास नै अहिले बजारलाई बुलिस लिकमा ड्राइभ गर्ने सबैभन्दा महत्वपूर्ण र शक्तिशाली उर्जा हो।राजनीतिक अन्योललाई समेत बेवास्ता गर्दै सेयर बजारमा पछिल्ला दिनम निरन्तर उछाल आएको छ। कारोबार रकम र भोलुममा पनि हरेक दिन जसो उत्साहजक वृद्धि देखिन्छ। एकैदिन १७ अर्बबढी कारोबार हुनु भनेको सेयर बजारप्रतिको व्यापक आकर्षणको स्पस्ट संकेत हो। नेपाल उद्योग वाणिज्य महासंघको पुँजी बजार फोरमको सभापतिसमेत रहेका सेयर बजारका विज्ञ तथा व्यवसायी अम्बिका प्रसाद पौडेल लगानीकर्ताको दरो आत्मविश्वासका कारण बजारले निरन्तर नयाँ उचाइ चुम्न सफल भएको बताउँछन्। उनी भन्छन्, 'कारोबारमा देखिएको उत्साहक अभूतपूर्व छ। यसले पनि लगानीकर्ताको मनोबल बढाएको छ।' अन्योलपूर्ण राजनीतिबाहेक अहिले बजार घट्नुपर्ने कुनै कारण नरहेको विज्ञहरू बताउँछन्। कोरोनाको बढ्दो जोखिम तथा निरन्तरको राजनीतिक अस्थिरताका कारण लगानीका अरु क्षेत्र खुम्चिँदै गएकोले लगानीकर्ताहरू पुँजी बजारतिर बढी आकर्षित भइरहेका छन्।जेठदेखि मंसिरसम्मको अवधिलाई सेयर बजारका लागि ग्रिन सिजन मानिन्छ। बजेट आएको बेला बैंकिङ प्रणालीमा पर्याप्त तरलता छ। कोरोना जोखिमका कारण लगानीका अरु क्षेत्र खुम्चिँदै गएको अवस्था र अहिले नै ठूला परियोजनामा लगानी गर्ने वातावरण नभएकोले ठूला साना लगानीकर्ताहरू सेयर बजारतिर आकर्षित भएका छन्। बजारमा लगानीयोग्य पैशा प्रशस्त छ। यो पैसा अब सेयर बजार ओइरिने संभावना बढेको छ। लगानीका हिसाबले सबैभन्दा सुरक्षित क्षेत्र मानिएको बैंकिङको सेयर अझै पनि खासै बढेको छैन। बैंकिङलाई समग्र सेयर बजारको फाउन्डेशन मानिन्छ। राम्रो कमाइ भएका बाणिज्य बैंकहरूको सेयर भाउ अहिले पनि तुलानात्मक रुपमा अन्डरभ्यालुड रहेकोले अब लगानीकर्ता यो सेक्टरमा आकर्षित हुने संभावना छ। बैंकिङको सेयर राम्ररी नबढ्दासम्म सेयर बजारको बुलिस रन जारी रहने विश्लेषण विज्ञहरूले गर्दै आएका छन्।पुरै डिजिटल माध्यमबाट गरिने यो कारोबारमा कोरोनाको असर खासै देखिएको छैन। बैंकहरूले सार्वजनिक गरेको तेस्रो त्रैमासिक रिपोर्टमा आकर्षक कमाइ देखिएकोले पनि लगानीकर्ताको आकर्षण अब यतातिर केन्द्रित हुने देखिन्छ। त्रैमासिक रिपोर्टक आधारमा कुन कम्पनीले कति लाभांशा दिन्छ भनेर बजारमा हुने आंकलन र अपेक्षासँगै उत्साह थपिने बेला हो। अब एक दुई महिना कुर्दा वर्षभरीको कमाइको हिस्सेदार बन्न सकिन्छ। वित्तिय प्रणालीमा पर्याप्त तरलता, अनुकुल ब्याजदर, सेयर कर्जाको सुलभता, ब्रोकर कमिशनको कटौती, र पुँजी बजारको प्रणालीमा भइरहेको निरन्तर सुधारले गर्दा सेयर बजार 'बुलिस रन' मा अझ् अघि बढ्ने विश्वास लगानीकर्ताहरूको देखिन्छ।"
वामपन्थी राजनीतिमा रस्साकस्सी,"राष्ट्र निर्माण र रक्षा एक निष्ठा, कला र विज्ञान हो। हरराष्ट्रले आफ्नो औकात अनुसारको नेता पाउँछ, हरदेशले आफ्नो औकात अनुसारको जन्मभूमि पाउँछ। २०५० को दशकको कांग्रेसको ईष्याले दरबार र दिल्लीसँग एमालेको गति, लय र सम्भावनामा क्षति पुर्याउन गिरिजाप्रसाद कोइरालासँग, कोइराला र कांग्रेस रोक्न एमाले र फोरमसँग, माधवकुमार नेपालको सरकार ढाल्न झलनाथ खनालसँग, एमालेकांग्रेस गठबन्धन तोड्न तथा सुशिल कोइरालामाथि प्रतिशोध साँध्न ओलीसँग, ओली र एमाले ताछ्न देउवासँग, ओलीको लोकप्रियताप्रतिको जलनले माधव झलनाथसँगको हिमचिम, निकटता, साँठगाँठ प्रचण्डको उपयोगितावादी राजनीतिको सिलसिला हो। एकका विरुद्ध अर्कालाई उपयोग र काखैमा रहेर पनि सुम्सुम्यार सिध्याउने प्रचण्डको चर्तिकला देखेर वनका ब्वाँसाहरू पनि छक्क पर्ने अवस्था छ। प्रचण्डको प्रयोग गरी एमालेको वेग रोक्न खोज्ने गिरिजाप्रसादको निष्कर्ष ब्वाँसोले आफ्नो शरीरको लुतो हटाइदेला ठान्ने सोझो अर्नाको जुम्स्याइँ जस्तै थियो। गुटगत स्वार्थ र दलगत स्वार्थलाई सिरान हालेर प्रचण्डको शरण पर्ने माधव नेपाल, झलनाथ खनाल, वामदेव गौतम, शेरबहादुर देउवा, रामचन्द्र पौडेलहरूको जुम्स्याई राष्ट्र रक्षा र समृद्धिको प्रमुख तगारोको रूपमा रहेको छ। केपी ओली पे्ररित एमालेको आँट, अठोट र औकातदेखि डाह गरेर प्रचण्डवादको पीडा बिर्सने होडबाजी नै प्रचण्डको बेइमान राजनीतिको बजार हो। आज नक्कली बुढानीलकण्ठ धाम खडा गरेर माधव नेपालको भक्ति योग सुरु भएको छ। प्रचण्डको अभीष्ट भने बेग्लै छ। अस्थिरताको धमिलोमै अधिनायकवाद र विस्तारवादले खेल्न पाउने हुनाले रस्साकस्सीको यस घडीमा नक्कली बुढानीलकण्ठ अस्थायी टेको मात्र हो। नेपाली जनताको चेतनाको दियो भने भिन्नै छ। प्रचण्डले पारेको देश ऐठनप्रतिको जनताको जागरण, हस्तक्षेप र जनदण्ड सराहनीय छ। एमाले पार्टीको शक्ति ऐठन र देशको शक्ति ऐठन गराउने तŒवलाई जनदण्डको भागेदार बनाउन सक्ने गरी जनमतको निर्माण र जनपरिचालन गर्न सक्ने कला नै बहुदलीय जनवादीहरूको उदयको आधार हो। विजयकुमार पाण्डेले भनेझैं आफ्नो उत्कर्षकालमा कांगे्रसले टाउको भएको तर खुट्टा नभएको नेताका रूपमा कृष्णप्रसाद भट्टराई र खुट्टा भएको टाउको नभएको नेताका रूपमा गिरिजाप्रसाद कोइरालालाई पायो भने आजको कांग्रेससँग टाउका र खुट्टा दुवै नभएका नेताहरू थन्काइएको कन्टेनर मात्र हो।फलतः कांग्रेस चुनौतीलाई चिन्न र चिर्न असफल भयो। एमालेले इतिहासको निर्णायक मोडमा जननेता मदन भण्डारी र राजनेता केपी शर्मा ओलीजस्ता तेजकरार महानायकहरू पायो। जनताको सचेतना, जनताको एक्ता, जनताको शक्ति र जनताको आशिर्वाद नै चुनौतीसँग जुध्ने सबैभन्दा भरपर्दाे हतियार हो। जनताको एकीकृत पहल र हस्तक्षेपप्रतिको निष्ठा, कला र संस्कारले युवाको हरेक पुस्तालाई युक्त पार्नजनताको बहुदलीय जनवादी स्कुलिङका महागुरु भण्डारी र ओलीको जोडबल रहने गर्यो। मोदीमय भारतका लागि बेचैनीको विषय ओलीमय नेपाल बन्नुको आधार नै नेपाली जनताको असली औकात हो। ओलीप्रेरित युवा पुस्ता नै एमालेको शक्ति ऐठन पार्ने माधवझलनाथ प्रवृत्तिका लागि आँखाको कसिंगर हो। नेपालको शक्ति ऐठन पारेर भारतीय हस्तक्षेपलाई सघाउने प्रचण्डहरूदेखि नेपालीको स्वाभिमानप्रति इष्र्या गर्ने भारतीय प्रधानमन्त्री मोदीसम्मको साझा टाउको दुःखाइको विषय हो। प्रचण्ड र माधव नेपालहरूलाई गुजारा चलाउन ओलीको टेबल उल्टा नपारी भएको छैन। भारतका लागि सहज नबनी भएको छैन तर बहुदलीय जनवादीहरूले जनताको एकता मजबुत पार्दै, विश्वास जित्दै, आशिर्वाद थार्ने मोदी भक्तहरूलाई हप्काउने हैसियत हाँसिल गर्नु छ र कायम राख्नु छ। कमजोर लोकतन्त्र र विभाजित जनमतमा अधिनायकवाद र हस्तक्षेपलाई समान लाभ रहेकाले कम्फर्टेबल साहित्य रचिएको छ। प्रचण्ड र भारतका छक्कापन्जाका अगाडि लोभी, अदूरदर्शी, पामर र निर्देशित नेताहरू मैनझंै पग्लिए पनि ओली नगल्नुमा देशभक्ति र दूरदृष्टिको रसायनले काम गरेको छ। भूकम्पले ढालेको धरहरा, माधवले ढालेको एमाले, प्रचण्डले गालेको सेना र गिरिजाले प्रचण्डलाई सुम्पिएको लोकतन्त्र फेरि उठ्नुको एकलौटी श्रेय ओलीलाई जान्छ। सन्तसँग सरल, शालीनसँग नरम, विद्धान्सँग विद्धत् र घामडसँग महाघामड बन्न सक्ने ओलीको बहुआयामिक व्यक्तित्व संकटग्रस्त नेपालका लागि झाडापखालका बिरामीलाई जीवनजलसरह साबित भएको छ। प्रचण्ड इच्छा नहुँदा नहुँदै पनि हिंसा त्याग्न बाध्य हुनुमा अधिनायकवादी अभिष्ट लुकाउन बाध्य हुनुमा, शक्ति पृथकीकरणको लोकतान्त्रिक जनै लगाउनुमा, चुनावी तालमेल र एकताको नाटक मञ्चन गर्नुमा बहुदलीय जनवादी विचारधाराले पारेको चेपानको महŒवपूर्ण भूमिका छ। राज्य र सेनाको सीप नचलेको अधिनायकवाद र उग्रवामन्थ जुम्ल्याहा ठगलाई लोकतन्त्रको परेड खेलाउनु जनताको बहुदलीय जनवादीहरूले पाएका सफलतामध्ये महान्तम र सर्वश्रेष्ठ सफलता हो।मरेको बाघको जुँगा उखेल्नु र ढलेको रुखको टुप्पो चढ्नु सजिलो ठान्ने मानवीय कमजोरी राजनीतिमा यदाकदा दोहोरिने खतरा रहन्छ। तर राजनीतिमा हाँसिल गरेका सफलता वा चिर्न सकेका चुनौतीलाई सानो सम्झने मानवीय कमजोरी दोहरिन दिनु हुँदैन।जनयुद्धको उठानदेखि नै नेपाल राष्ट्र खारेजीको ठुलै षडयन्त्र भएको संकेत विभिन्न गतिविधि, चलखेल, साँठगाँठ र हर्कतहरूको समष्टि अध्ययनबाट थाहा पाउन सकिन्छ।संविधान घोषणाजस्तो राष्ट्रिय अठोट र महोत्सवबाट नेपाललाई पछि हटाउन एस जयशंकरलाई विशेष दूतका रूपमा किन पठाइयो ? प्रदीप गिरिले ख्याति र गगन थापाले सम्भावनासँग सम्झौता गरेर नेपाली कांग्रेसलाई संविधानको घोषणाजस्तो राष्ट्रिय संकल्पबाट विमुख गराउन कम्मर कस्नुको कारण के थियो ? एकाएक टिकापुरमा रचिएको जातीय विद्वेष, नाकाबन्दी, सीमा घेराउको कारण के थियो ?संसद्ले लिम्पियाधुरामाथि गरेको हकदाबीपछि नेपालका लागि जंघारको लौरो बनेको दुईतिहाइ बहुमत नजिकको सत्तारुढ दलको विभाजन गर्न एकाएक ओलीविरुद्ध प्रचण्ड, माधव र झलनाथहरूलाई किन उतारियो ? राष्ट्र निर्माण र रक्षा एक निष्ठा, कला र विज्ञान हो। निष्ठाको बारीमा विचरण गर्ने धमिरा, छेपारा र चमेरा धपाउनकै लागि हो देशभक्तहरूको जीवन। जुन देशको जुन पुस्ताले आफ्नो समयमा यसप्रकारको संवेग फैलाएर जनउभार ल्याउन सक्छ त्यो देशले त्यो देशका जनताले बर्बादी र असफलता भोग्नु पर्दैन। देशको उभोगति र अधोगति समकालीन जनताको चेतना, एकता, त्याग, जुझारुपन, तीक्ष्ण राजनीतिक सुझबुझ, देशको आफ्नो शस्त्र बल र शास्त्र बलजस्ता सामथ्र्यले निर्धारण गर्दछन्।मातृभूमि नेपाल पूर्खाहरूको ठूलो त्याग, तपस्या, सुझबुझ र मेहनतले बनेको मुलुक हो। चीन र भारतजस्ता विशाल भूगोल, ठूलो जनसंख्या र विराट अर्थतन्त्र भएका देशले सीप नचलेर जुन अंग्रेज साम्राज्यसँग शिर झुकाएका थिए। त्यही अंग्रेजसँग शानदार युद्ध लडेर नेपालले सम्झौता र दौत्य सम्बन्ध स्थापित गरेको थियो। यसको निर्माणका लागि पृथ्वीनारायण शाहले २० वर्षे रहरलाग्दो उमेरदेखि जोतिएर लगातार ३२ वर्ष लामो धपडीपछि ५२ वर्षको अल्पायुमै जीवन गुमाएका थिए। विश्वेश्वरप्रसाद कोइराला र पुष्पलाल श्रेष्ठको पुस्ताले जेलजीवन, निर्वासनको सामना गर्दै लोकतान्त्रिक जनमत, लोकतान्त्रिक दलहरूको निर्माण र वैचारिक, राजनीतिक चिन्तनको परम्परा बसाल्नमै सिंगो जीवन खर्चिए। वामपन्थी आन्दोलनको लोकतान्त्रीकरण मदन भण्डारीले आधुनिक नेपाललाई लगाएको बिर्सनै नहुने गुन हो। भूकम्पले ढालेको धरहरा, माधवले ढालेको एमाले, प्रचण्डले गालेको सेना र गिरिजाले प्रचण्डलाई सुम्पिएको लोकतन्त्र फेरि उठ्नुको एकलौटी श्रेय प्रधानमन्त्री केपी ओलीलाई जान्छ।तर राजनीतिमा हाँसिल गरेका सफलता वा चिर्न सकेका चुनौतीलाई सानो सम्झने मानवीय कमजोरी दोहरिन दिनु हुँदैन। ओढारका हकदार वामपन्थीहरूलाई राजकीय भण्डारको हकदार बनाउने गरी विचार, जनाधार र सदाचारको लिकमा उभ्याएर ठुलो रक्तपातबाट नेपाललाई जोगाउन मदनको मति, गति र सरस्वती खपत भएको छ। केपीमा रहेको अडान, देशभक्ति, लोकतान्त्रिक निष्ठा र व्यवहारवादी क्रान्तिकारी चेतले पृथ्वी, वीपी, मदन अल इज वनको जटिल कनेक्सन आजको नेपालमा सम्भव भएको छ। सबै खाले सकारात्मक विरासत रक्षाको लागि दरबार, दिल्ली, उग्रवामपन्थी, वामपन्थी आन्दोलनको फुटवाद, एमालेको शक्ति ऐठनकारी तŒवको चक्रब्युह तोड्न जीर्ण र जर्जर कायाकाओलीले सामना गर्नु परेको सास्ती र घातैघातको श्रृंखला हेर्दा घाउ नै घाउले भरिएको अचानोले पनि हात उठाउने र प्वालै प्वालले भरिएको चाल्नोका पनि आँखा रसाउने अवस्था छ। ओलीले सामना गर्नु परेका प्रमुख सहकर्र्मीहरू प्रचण्ड, माधव, झलनाथ र वामदेवहरूको वामपन्थी आन्दोलनका माकुरीमा माऊ बन्ने रहरले गर्दा ओलीको पालामा मातृभूमि नेपालले पाउनु पर्ने विकास र समृद्धिको सौभाग्यबाट वञ्चित हुने खतरा बढेको छ। जनताको सराहनीय साथ, धाप र आशिर्वाद पाएर चुनावी संग्रामबाट बिजेता बनेको विश्वको एक मात्र कम्युनिष्ट पार्टीको सफलतारूपी प्रताप सूर्यलाई नेपाली राजनीतिका आग्रही लाटोकोसेराहरूले हिसाबकिताबसहित हेर्न चाहिरहेका छैनन्। ओलीको लोकप्रियताप्रतिको जलनले नक्कली बुढानीलकण्ठ र नक्कली काशी तीर्थको शरण र चरण ओली विरोधीहरूको दैनिकी बनेको छ। भारतीय हस्तक्षेप र दादागिरीमा भन्दा ओलीमा समस्या देख्ने, ओलीप्रतिको जनलहरदेखि जल्ने र ओलीमाथि नै खनिने प्रचण्डमाधवको सौतेनी चिन्तन बलिउड फिल्म पद्मावतीकी पात्र नागमतीको सौतेनी प्रवृत्ति जस्तै छ।केपी ओलीको देशभक्ति र चुनावको माध्यमबाट विजयी हुने विश्वको एक मात्र कम्युनिष्ट पार्टीका रूपमा एमाले र नेकपालाई स्थापित गर्ने हुटहुटी सुरुदेखि नै भारतलाई रुचेको छैन। ओलीमा समस्या छ भन्दै मोदीको ताबेदारी गर्ने प्रचण्ड, माधव, झलनाथ र वामदेवहरूको नागमती प्रवृत्ति नेपालको राजनीतिक समस्याको चुरो हो। नाकाबन्दीको बेला नेपाली जनताले कति कष्ट उठाए नागमती प्रवृत्तिलाई मतलब छैन। सोचेविपरीत ओलीको निम्ति होइन, हाम्रो भोलिको निम्ति भन्दै नाकाबन्दीको सामना गरेर नेपाली जनताले भारतको सातो उडाए।युवापुस्ताले इतिहासको एक निर्णायक मोडमा विवेक र साहस देखाएर देशलाई विजयी बनाएकोमा स्याबासी दिनु त छैन नै आजसम्म जिँउदोजाग्दो युवापुस्तालाई ओलीका दास भन्दै जुनढंगले अपमानित गरिँदै छ, यो हर्कत विनाशकाले विपरीत बुद्धि हो।"
महामारीलाई महत्व,"काठमाडौं : सरकारले कोरोना भाइरस महामारीलाई महत्व दिँदै स्वास्थ्य क्षेत्रमा हालसम्मकै धेरै १ खर्ब २२ अर्ब ७७ करोड बजेट विनियोजन गरेको छ। जसमा कोरोना रोकथाम तथा नियन्त्रणका लागि ३७ अर्ब ५७ करोड विनियोजन गरिएको छ। यो बजेट कार्यान्वयन भए स्वास्थ्य पूर्वाधार क्षेत्रमा आमूल सुधार हुने अपेक्षा विज्ञले गरेका छन्। आर्थिक वर्ष २०७५७६ मा ५६ अर्ब ४१ करोड ९७ लाख विनियोजन गरिएको थियो। चालू आव २०७८७९ मा कुल बजेटको ७४५ प्रतिशत बजेट विनियोजन गरिएको थियो। विश्व स्वास्थ्य संगठन (डब्लूएचओ)का अनुसार मुलुकको कुल बजेटको १० प्रतिशत स्वास्थ्य क्षेत्रमा विनियोजन गर्दा सेवाप्रवाह प्रभावकारी एवं गुणस्तरीय हुन्छ। आव २०७७७८ मा कुल बजेटको ६१५ अर्थात् ९० अर्ब ६९ करोड विनियोजन गरिएको थियो। अंकका आधारमा आगामी आवमा चालु आवको तुलनामा ३२ अर्बभन्दा बढी हो। त्यस्तै, आव २०७६७७ मा कुल बजेटको ४४३ प्रतिशत मात्र बजेट विनियोजन गरिएको थियो। जनस्वास्थ्य विज्ञ डा बाबुराम मरासिनी यसपटक स्वास्थ्य क्षेत्रमा बजेट वृद्धि हुनुलाई स्वाभाविक भएको ठान्छन्। विगतभन्दा यसपटकको बजेट अलि व्यावहारिक लाग्यो, डा मरासिनीले अन्नपूर्ण पोस्ट्सँग भने, कोरोना रोकथाममा नै ध्यान दिनुपर्छ। पीसीआर परीक्षणको दायरा बढाउने र खोपको व्यवस्था गर्ने कुराहरु समेटिएका छन्। यो सकारात्मक पक्ष हो। कोरोना संक्रमितको उपचारका लागि आवश्यक पर्ने आईसीयू, एचडीयू, भेन्टिलेटर, परीक्षण किटलगायत आवश्यक उपकरण खरिद गर्न ४ अर्ब विनियोजन गरिएको छ। महामारीको दोस्रो लहरको जोखिम बढ्दै जाँदा हाम्रा सामु चुनौतीहरू थपिएका छन्। संक्रमण जोखिम कायम रहने अवधि र यसको प्रभाव अझै यकिन हुन सकेको छैन। यस समयमा प्रत्येक नेपालीको जीवनरक्षाको अभिभारालाई सरकारले सर्वोच्च प्राथमिकता दिईएको छ, अर्थमन्त्री पौडेलले भने, महामारीकै बीचमा पनि स्वास्थ्य सजगता अपनाउँदै आर्थिक गतिविधिलाई निरन्तरता दिन सरकार प्रतिबद्ध छ। कोरोना उपचारमा प्रयोग हुने औषधि आयातमा भन्सार महसुल छुट दिइएको छ। उपचार सेवामा जनशक्ति अभाव हुन नदिन सेवानिवृत्त तथा इन्टर्नसिपमा रहेका चिकित्सक, नर्स तथा स्वास्थ्यकर्मीलाई ५० प्रतिशत जोखिम भत्ता र तलव पाउने गरी एक वर्षको सेवा करारमा लिई अस्पतालमा खटाउने व्यवस्था मिलाइने भएको छ। मन्त्री पौडेलले कोरोना रोकथाम, नियन्त्रण तथा उपचारको भरपर्दो व्यवस्था गरी सबै नेपालीको जीवनरक्षा गर्न सरकार प्रतिबद्ध रहेको बताए। सबै सरकारी प्रयोगशाला तथा अस्पतालमा कोरोनाको निःशुल्क परीक्षण र उपचारको व्यवस्था मिलाएको छु। कोभिडबाट संक्रमित बिरामीको उपचारमा अक्सिजनको कमि हुन नदिन अक्सिजन प्लान्ट, सिलिण्डर र तरल अक्सिजन ढुवानी र भण्डारण गर्ने ट्याङ्क खरिद गर्न आवश्यक बजेट व्यवस्था गरिएको छ, मन्त्री पौडेलले भने, एक सय शय्याभन्दा बढी क्षमताका सबै अस्पतालमा अनिवार्य रुपमा आफ्नै अक्सिजन प्लान्ट जडान गर्नुपर्ने व्यवस्था गरिएको छ। सामुदायिक तथा निजी अस्पतालले अक्सिजन प्लान्ट जडान गरे लागतको ५० प्रतिशत पुँजीगत अनुदान दिने व्यवस्था गरिएको छ। महामारी अवधिभर अक्सिजन उत्पादन गर्दा लाग्ने विद्युत महसुलमा ५० प्रतिशत छुट दिइने भएको छ। संक्रमण जोखिम नियन्त्रण गर्न अन्तर्राष्ट्रिय र स्थलगत सीमा नाका तथा विमानस्थलमा हेल्थ डेस्क सञ्चालन गरिने भएको छ। त्यस्तै होल्डिङ सेन्टर स्थापना गरिने बजेटमा उल्लेख छ। सबै स्थानीय तहमा क्वारेन्टाइन निर्माण, कन्ट्याक्ट ट्रेसिङ, आइसोलेशन सेन्टर स्थापना, जनशक्तिको व्यवस्था एवम् औषधी उपकरणको नियमित आपूर्ति गर्न आवश्यक रकम विनियोजन गरिएको छ। अस्पतालमा शैया अभावमा स्वास्थ्य उपचार नपाउने अवस्था सिर्जना हुन दिइने छैन, मन्त्री पौडेलले भने। संक्रमित भई घरमा रहेका बिरामीको स्वास्थ्य अवस्थाको निरन्तर निगरानी, परामर्श तथा उपचारको लागि घुम्ती सेवा, कल सेन्टर सञ्चालन, मनोसामाजिक परामर्श, आपतकालिन उपचार र अक्सिजन सपोर्ट लगायतका सेवा निःशुल्क उपलव्ध गराउने व्यवस्था गरिएको छ। संक्रमित बिरामीको लागि सबै प्रकारका अस्पताल तथा स्वास्थ्य संस्थाबाट उपचार सेवा उपलव्ध गराउन सेन्ट्रल कमान्डको अवधारणा कार्यान्वयनमा ल्याईने भएको छ। विशेषज्ञ चिकित्सक, अक्सिजन तथा भेन्टिलेटर, आइसियू, एचडियू र शैयाको उपलव्धताको विवरण नियमित रुपमा सार्वजनिक जानकारी गराउने व्यवस्था मिलाइएको छ। उपत्यकासहित सबै प्रदेशमा सरुवा रोग अस्पतालआगामी आर्थिक वर्षभित्र काठमाडौं उपत्यकाभित्र ३ सय शय्याको सुविधासम्पन्न सरुवा रोग अस्पताल र सबै प्रदेशमा ५० शय्याको अस्पताल निर्माण गर्न १ अर्ब ३० करोड विनियोजन गरिएको छ। स्वास्थ्य तथा जनसंख्या मन्त्रालयका प्रमुख विशेषज्ञ डा सुशीलनाथ प्याकुरेलले सरुवा रोग अस्पतालका लागि बजेट विनियोजन गरिनु सुखद पक्ष भएको बताए। बस्तीभन्दा अलि टाढा तर यातायात पहुँच भएको क्षेत्रमा जग्गा खोजेर निर्माण कार्य तत्काल शुरु गर्नुपर्छ, डा प्याकुरेलले भने। सबै जिल्ला अस्पतालमा प्रसुती तथा नवजात शिशु स्याहार सेवा सञ्चालनमा ल्याइने भएको छ। मातृ स्वास्थ्यमा सुधार ल्याउन हुम्ला, डोल्पा, मुगु, बझाङलगायत दुर्गम क्षेत्रका २० जिल्लामा प्रसुती समय अगाडीको स्वास्थ्य र औषधीको सुविधासहितको मातृ प्रतिक्षा गृह सञ्चालन गरिने बजेटमा उल्लेख छ। बिराटनगर, विरगञ्ज, बुटवल र धनगढीका सरकारी अस्पतालमा निसन्तान दम्पत्तिका लागि आइभीएफ सेवा बिस्तार गरिने भएको छ। यसै वर्ष निर्माण थालिएका ३ सय ९७ स्थानीय तहका पाँच, दश र पन्ध्र सैयाका आधारभूत अस्पताल दुई वर्षभित्र सम्पन्न गरि सञ्चालनमा ल्याउने योजना छ। बाँकी स्थानीय तहमा आगामी आर्थिक वर्षभित्र निर्माण कार्य प्रारम्भ गर्न ६ अर्ब १५ करोड रकम विनियोजन गरिएको छ। विगतको निरन्तरता संक्रमितको उपचारमा संलग्न स्वास्थ्यकर्मी, प्रयोगशालाकर्मी, सफाइकर्मी र कोरोना रोकथाममा प्रत्यक्ष खटिने सुरक्षाकर्मीलाई प्रोत्साहनस्वरुप प्रदान गरिने जोखिम भत्तालगायत अन्य सुविधा संक्रमण जोखिम कायम रहेको अवधिसम्मको लागि निरन्तरता दिइएको छ। सरकारद्वारा निशुल्क वितरण गरिँदै आएका ७० प्रकारका औषधी सबै स्वास्थ्य संस्थामा निरन्तर उपलब्ध हुने र औषधी खरिदका लागि ५ अर्ब ६० करोड विनियोजन गरिएको छ। मुटु रोग, मृगौला रोग, क्यान्सर, पार्किन्सन, अल्जाइमर्सलगायतको उपचार गर्न प्रदान गरिएको अनुदान र १४ वर्षमुनिका बालबालिका एवम् ७० वर्षमाथिका जेष्ठ नागरिकको मुटु रोगको निःशुल्क उपचार सुविधालाई निरन्तरता दिंदै यसका लागि २ अर्ब ५० करोड विनियोजन गरिएको छ। स्थानीय तहमा सञ्चालन हुने बाल स्वास्थ्य तथा पोषण कार्यक्रमका लागि बजेट व्यवस्था गरिएको छ। बालबालिकालाई बिसिजी, पोलियो, डिपिटी,दादुरा टाइफाइड लगायतका १३ प्रकारका खोप सेवा प्रदान गरी मुलुकलाई आगामी वर्ष पूर्ण खोप युक्त बनाउन बजेट व्यवस्था गरिएको छ। आगामी वर्ष ६ लाख २० हजार बालबालिकालाई खोप सेवा उपलब्ध गराउने सरकारको योजना छ। स्वयंसेविकाको यातायात खर्च बढाइयो मुलुकभरका ५२ हजार महिला स्वास्थ्य स्वयंसेविकालाई प्रदान गरिँदै आएको यातायात खर्चमा शतप्रतिशत वृद्धि गरी १२ हजार रुपैयाँ पुर्याइएको छ। आगामी दुई वर्षभित्र सबै स्थानीय तहलाई क्षयरोग मुक्त घोषणा गरिने भएको छ। ४० वर्ष माथिका नागरिकका रक्तचाप, पिसाब तथा रगतमा ग्लुकोज जाँच, स्तन क्यान्सर र पाठेघरको मुखको क्यान्सरको वर्षमा एकपटक निशुल्क परिक्षण गर्ने व्यवस्था सरकारले मिलाएको छ। ३ प्रदेशको ९ जिल्लामा पाठेघरको मुखको क्यान्सरविरुद्ध खोप कार्यक्रम सञ्चालन गरिने बजेट वक्तव्यमा उल्लेख छ। साथै ५० शय्याभन्दा बढी क्षमताका स्वास्थ्य संस्थाले महिनाको एकपटक आफ्नो सेवा क्षेत्रभित्र अनिवार्य रुपमा घुम्ती क्लिनिक सञ्चालन गर्नुपर्ने व्यवस्था मिलाइने अर्थमन्त्री पौडेलले बताए। सरकारले आगामी दुई वर्षभित्र सबै स्थानीय तहलाई क्षयरोगमुक्त घोषणा गर्ने कार्यक्रम ल्याएको छ। मलेरिया, क्षयरोग, एड्स तथा यौनरोग र कूष्ठरोग नियन्त्रण कार्यक्रमका लागि रु १ अर्ब ४६ करोड छुट्याइएको छ। उच्च रक्तचाप, मधुमेह, मुटुतथा मृगौला रोग र क्यान्सरलगायत नसर्ने रोगको निदान र उपचारका लागि दक्ष चिकित्सक र आधुनिक उपकरणसहित विशिष्टीकृत अस्पतालको स्थापना, स्तरोन्नति र विस्तार गर्ने व्यवस्था गरिएको छ।सबै मेडिकल कलेज, स्वास्थ्य विज्ञान प्रतिष्ठान र केन्द्रीय अस्पतालले कम्तीमा एउटा सरकारी अस्पतालमा नियमित रुपमा विशेषज्ञ सेवा सहितको स्याटलाइट क्लिनिक सञ्चालन गर्नुपर्ने व्यवस्था गरिएको छ। ५० शय्याभन्दा बढी क्षमताका स्वास्थ्य संस्थाले महिनाको एकपटक आफ्नो सेवा क्षेत्रभित्र अनिवार्य रुपमा घुम्ती क्लिनिक सञ्चालन गर्नुपर्ने व्यवस्था सरकारले गरेको छ।२ सय शय्याभन्दा बढी क्षमताका सामुदायिक एवम् निजी अस्पतालमा मानसिक रोग उपचारका लागि १० शय्या छुट्याउनुपर्ने बजेटमा उल्लेख छ। ५० शययाभन्दा बढी क्षमताका अस्पतालमा ज्येष्ठ नागरिक उपचार कक्ष निर्माण गर्नुपर्ने भएको छ। जटिल तथा घातक प्रकृतिका रोगको उपचार गर्न विदेश जानुपर्ने बाध्यताको अन्त्य गरी स्वदेशमै अन्तर्राष्ट्रियस्तरको सेवा सुनिश्चिमत गर्ने नीति सरकारले लिएको छ। त्रिभुवन विश्वविद्यालय चिकित्साशास्त्र अध्ययन संस्थानअन्तर्गत काठमाडौं कीर्तिपुरमा १ हजार ५ सय शय्याको अत्याधुनिक सुपर स्पेसियालिटी केन्द्रको निर्माण कार्य शुरु गरी तीन वर्षभित्र सञ्चालन गर्न बजेट व्यवस्था गरिएको छ। क्यान्सर रोगको अध्ययन, अनुसन्धान र उपचार गर्न राष्ट्रिय क्यान्सर रोग अध्ययन संस्थान स्थापना गरिने भएको छ। भक्तपुर क्यान्सर अस्पताल, बिपी कोइराला मेमोरियल क्यान्सर अस्पताल र बाँकेस्थित सुशील कोइराला प्रखर क्यान्सर अस्पताललाई यस अध्ययन संस्थानमातहत सञ्चालन गरिने बजेटमा उल्लेख छ।मनमोहन कार्डियो भास्कुलर तथा ट्रान्सप्लान्ट केन्द्र, त्रिभुवन विश्वाविद्यालय शिक्षण अस्पताल, विपी कोइराला क्यान्सर अस्पताल, जिपी कोइराला राष्ट्रिय स्वासप्रश्वास उपचार केन्द्र, सुशिल कोइराला प्रखर अस्पताल, रामराजा प्रसाद सिंह स्वास्थ्य विज्ञान प्रतिष्ठानको पूर्वाधार निर्माण गर्न १ अर्व २८ करोड विनियोजन गरिएको छ। कान्ति बाल अस्पतालको आईसियू वार्डलगायत पूर्वाधार निर्माण गर्न ३४ करोड छुट्याइएको छ। सहिद गंगालाल मुटुरोग अस्पतालको सेवा विस्तार गरी बाल मुटुरोग युनिट सञ्चालन एवं अपरेशन थिएटर स्तरोन्नति गर्न ५८ करोड विनियोजन गरिएको छ। वीर अस्पतालको विस्तारित सेवा सञ्चालन गर्न भक्तपुरको दुवाकोटमा अन्तर्राष्ट्रिरयस्तरको अत्याधुनिक सुविधासम्पन्नक अस्पताल निर्माण गरिने बजेटमा उल्लेख छ। तीन वर्षभित्र निर्माण सम्पन्न गरी सेवा सञ्चालन गर्ने लक्ष्यका साथ आगामी आर्थिक वर्षमा विस्तृत परियोजना प्रतिवेदनलगायत पूर्वतयारी कार्यसम्पन्न गरिने भएको छ। भौतिक पूर्वाधार, उपकरण र जनशक्ति व्यवस्थापन एकैसाथ पूरा गरी अस्पताल सञ्चाालनमा ल्याउने योजना छ। यसलाई राष्ट्रिय गौरवको आयोजनामा समावेश गरिने जनाइएको छ। आगामी आर्थिक वर्ष ढल्केवर, बर्दघाट र लम्कीमा ट्रमा सेन्टर स्थापना गर्न बजेट व्यवस्था गरिएको छ। धादिङको वेल्खुमा ट्रमा सेन्टर स्थापनाको सम्भाव्यता अध्ययन गरिनेछ।राष्ट्रिय जनस्वास्थ्य प्रयोगशालालाई सेन्टर अफ एक्सिलेन्सका रुपमा स्तरोन्नति गरिने भएको छ। प्रादेशिक प्रयोगशालालाई रिफरल प्रयोगशालामा स्तरोन्नति गर्न बजेट व्यवस्था गरिएको छ। सामुदायिक तथा निजी स्वास्थ्य संस्थाबाट प्रदान गरिने रेडियोलोजी तथा ईमेजिङ सेवाको मापदण्ड निर्धारण र नियमन गर्न छुट्टै संयन्त्र स्थापना गरिने बजेटमा उल्लेख छ। निरोगी नेपाल अभियान निरोगी नेपाल अभियानलाई प्रभावकारी वनाउन स्वच्छ विचार, स्वस्थ खाना र नियमित व्यायाम गर्न नागरिक जागरण कार्यक्रम सञ्चालन गरिने भएको छ। आयूर्वेद, प्राकृतिक चिकित्सा तथा अन्य वैकल्पिक चिकित्सा पद्धतिलाई प्रवर्द्धन गरिनेछ। सबै प्रदेशमा आयुर्वेदिक अस्पताल र प्राकृतिक चिकित्सालय स्थापना गरिने भएको छ।आगामी आर्थिक वर्षभित्र सबै स्थानीय तहमा स्वास्थ्य बीमा कार्यक्रम विस्तार गरी न्यूनतम ५० प्रतिशत परिवारलाई बीमाको दायरामा ल्याइने कार्यक्रम छ। स्वास्थ्य बीमा बोर्डको संस्थागत क्षमता अभिवृद्धि गरिने भएको छ। सरकारले बीमा कार्यक्रमको दिगोपनाको लागि वैकल्पिक वित्तीय स्रोतको व्यवस्था गरिने जनाएको छ। स्वास्थ्य बीमा कार्यक्रम सञ्चालन गर्न ७ अर्ब ५० करोड विनियोजन गरिएको छ। स्वास्थ्य विज्ञान प्रतिष्ठान, आयोग तथा अनुसन्धान केन्द्रको भूमिकालाई प्रभावकारी बनाउन एकीकृत कानून तर्जुमा गरिने पनि बजेटमा उल्लेख छ। स्वास्थ्य मन्त्रालयका पूर्वप्रमुख विशेषज्ञ डा सुशीलनाथ प्याकुर्याललले बजेट प्रशंसनीय भए पनि कार्यान्वयन चुनौतिपूर्ण भएको बताए। गत वर्ष कोरोना खोपका लागि विनियोजित बजेट खर्च गर्न नसकेको उल्लेख गर्दै डा प्याकुरेलले भने, बजेट भए पनि समयमै खोपसमेत खरिद हुन सकेन। यस वर्ष स्वास्थ्य बजेट राम्रो छ। पूर्वाधार निर्माणमा बजेट विनियोजन गरिएको छ। स्वास्थ्य मन्त्रालयले आफ्नै इञ्जिनियरिङ शाखा राखेर निर्माण शुरु गरे पूर्वाधार बनाउन सजिलो हुन्छ। अन्यथा स्वास्थ्य पूर्वाधार निर्माणाधिनमा सीमित हुन सक्छ।इपिडिमियोलोजी तथा रोग नियन्त्रण महाशाखाका पूर्वनिर्देशक डा मरासिनीले बजेट विनियोजनभन्दा पनि कार्यान्वयनमा समस्या हुने बताए। बजेट बढेको छ। व्यावहारिक पनि छ। तर, कार्यान्वयन कसरी अघि बढ्छ ? त्यसमा चुनौति छ, डा मरासिनीले भने।"
आर्थिक वर्ष २०७८७९ को बजेट : सामाजिक सुरक्षा प्राथमिकतामा,"काठमाडौं : सरकारले आर्थिक वर्ष २०७८७९ को बजेटमा सामाजिक सुरक्षालाई प्राथमिकतामा राखेको छ। ज्येष्ठ नागरिक भत्ता बढाएर प्रतिमहिना ४ हजार रुपैयाँ बनाएको छ। यसका साथै सबै प्रकारको सामाजिक सुरक्षा भत्तामा ३३ प्रतिशतका दरले वृद्धि गरिएको छ। जुन आउने साउन महिनादेखि लागू हुनेछ। शिक्षित बेरोजगार व्यक्तिले आफ्नो प्रमाणपत्र धितो राखेर वार्षिक ५ प्रतिशत ब्याजदरमा २५ लाखसम्म सरकारी ऋण पाउन सक्नेछन्। विद्यार्थीलाई ल्यापटप किन्न दुई वर्षका लागि ८० हजार रुपैयाँसम्म ऋण उपलब्ध गराइने भएको छ। विद्यार्थीले नेपाल टेलिकमको एउटा सिमकार्ड निःशुल्क प्राप्त गर्नेछन्। विदेशबाट फर्किएका युवाले स्वदेशमै व्यवसाय गर्न ५ प्रतिशत ब्याजदरमा सहुलियत ऋण पाउनेछन्। सरकारले किसानको जीवनस्तर माथि उठाउन कृषिमा विभिन्न शीर्षकमा अनुदान घोषणा गरेको छ। तरकारी, दूध, माछा, मासु ढुवानी गर्दा २५ प्रतिशत अनुदान, साना किसानका लागि धानको बीउ खरिदमा ५० प्रतिशत अनुदानलगायत विभिन्न व्यवस्था गरिएको छ। नेपालमै तीन वर्षभित्र रासायनिक मल उत्पादन कारखाना स्थापना गरिने योजना बजेटमा समेटिएको छ। सरकारले खस्किँदै गएको आन्तरिक पर्यटनलाई उकास्न कर्मचारीलाई १० दिनको तलबसहित पर्यटन बिदा दिने घोषणा गरेको छ। १२ हजार युवालाई स्वरोजगार बनाउने तथा प्रधानमन्त्री रोजगार कार्यक्रमअन्तर्गत २ लाख रोजगारी सिर्जना गरिने भएको छ। यही कार्यक्रमअन्तर्गत न्यूनतम रूपमा १ सय दिन रोजगारी दिइनेछ। यस्तै सबै स्थानीय तहमा स्वास्थ्य बिमा लागू हुनेछ। यसका लागि ७ अर्ब ५० करोड रुपैयाँ छुट्ट्याइएको छ। विवादित गरिबी निवारण कोष खारेज गरिएको छ। सरकारले न्यूनतम आय भएका गरिबलाई राज्य सुरक्षा परिचयपत्र प्रदान गर्ने भएको छ। अपांगता भएकाहरूको सहज जीवनयापनका लागि सबै प्रदेशमा अपांगता पुनस्र्थापना केन्द्र स्थापना गर्न पहल गरिने भएको छ। यस्तै सार्वजनिक भौतिक संरचना, यातायात र बाटोघाटो अपांगतामैत्री बनाइने बजेट वक्तव्यमा उल्लेख छ। बालबालिकाको सर्वाङ्गीण विकास तथा बालसाहित्य प्रवद्र्धनका लागि बाल प्रज्ञा प्रतिष्ठान स्थापना गरिने भएको छ। सहारा नभएका ज्येष्ठ नागरिकको सहजताका लागि काठमाडौंको गोठाटारमा अस्पताल सुविधासहितको ५ सय वेड क्षमताको ज्येष्ठ नागरिक आवास निर्माण गरिने भएको छ। एकल महिला, विधवा तथा विधुर शारीरिक र मानसिक रूपमा अशक्त असहायको निःशुल्क औषधोपचार तथा संरक्षणको व्यवस्था गरिनेछ। महिला बालबालिका तथा ज्येष्ठ नागरिकको लागि १ अर्ब २० करोड रकम विनियोजन भएको छ। पत्रकार महासंघमा आबद्ध पत्रकारका लागि पनि सरकार सहयोगी बनेको छ। सरकारी अस्पतालमा उनीहरूको निःशुल्क उपचारको व्यवस्था गरिएको छ। ७ लाख रुपैयाँसम्मको दुर्घटना बिमा सुनिश्चित गरिएको छ।"
संसद् विघटनविरुद्धको मुद्दा हेर्दाहेर्दैमा,"काठमाडौं : प्रतिनिधिसभा विघटनसम्बन्धी मुद्दाको बहस आइतबारका लागि सकिएको छ। संवैधानिक इजलासमा रिट निवेदक र सरकारी वकिलबीच न्यायाधीशमाथि उठेका प्रश्नको बसहसँगै मु्दा हेर्दाहेर्दैमा राखिएको हो। आइतबार संवैधानिक इजलासमा रिट निवेदक पक्षका वकिलले न्यायाधीश बमकुमार श्रेष्ठमाथि प्रश्न गरेका थिए। नेकपा विभाजनसम्बन्धी मुद्दाको फैसला गरेका न्यायाधीशले संसद विघटन सम्बन्धी मुद्दा हेर्न नहुने तर्क रिट निवेदक पक्षका वकिलको छ। सरकारी वकिलले भने त्यसको प्रतिवाद गरेका छन्। मुद्दाको तथ्यमा छलफल नभइ न्यायाधीशमाथि रिट निवेदनक पक्षका वकिलले उठाएका प्रश्नमाथिको बहस आइतबार केन्द्रित हुँदा मुद्दा हेर्दाहेर्दैमा राखिएको हो। संसद् विघटन सम्बन्धी मुद्दाको संवैधानिक इजलासमा प्रधानन्यायाधीश चोलेन्द्रशम्शेर जबरा, न्यायाधीश दीपककुमार कार्की, डा आनन्दमोहन भट्टराई, तेजबहादुर केसी र बमुकुमार श्रेष्ठ छन्। सर्वोच्च अदालतमा प्रतिनिधिसभा विघटनसम्बन्धी ३० रिट निवेदन दर्ता भएका छन्। अन्तरिम आदेशमा माग गरिएका १९ रिट निवेदनको समेत शुक्रबारदेखि संवैधानिक इजलासमा सुनुवाइ सुरु भएको हो। निवर्तमान प्रतिनिधिसभाका सदस्य १४६ सहितका २६ रिट निवेदन संसद् पुनःस्थापन गर्नुपर्ने पक्षमा छन्। कांग्रेस सभापति शेरबहादुर देउवा, नेपाल (माओवादी केन्द्र) का अध्यक्ष पुष्पकमल दाहाल प्रचण्ड, नेकपा (एमाले) का तत्कालीन नेता माधवकुमार नेपाल, जनता समाजवादी पार्टी नेपालका अध्यक्ष उपेन्द्र यादव र राष्ट्रिय जनमोर्चाकी दुर्गा पौडेलसहित १४६ निवर्तमान सांसदले भने प्रतिनिधिसभा पुनःस्थापना गरी कांग्रेस सभापति देउवालाई प्रधानमन्त्री बनाउनुपर्ने माग गरेका छन्। प्रतिनिधिसभा पुनःस्थापना गरी नेपालको संविधानको धारा ७६ ९५० बमोजिम नेपाली कांग्रेसका नेता देउवालाई प्रधानमन्त्री नियुक्त गर्न आदेशको माग गरी निवर्तमान सांसदले रिट निवेदन दर्ता गरेका हुन् भने बाँकी रिट निवेदनमा प्रतिनिधिसभा विघटन गर्नु असंवैधानिध भएकाले पुनःस्थापनाको माग गरिएको छ। मन्त्रिपरिषद्को यही जेठ ८ को सिफारिसमा प्रतिनिधिसभा विघटन गरी आगामी कात्तिक २६ र मंसिर ३ गते मध्यावधि निर्वाचन तोक्ने गरी राष्ट्रपतिले यही जेठ ८ गतेको निर्णय बदर गरी असंवैधानिक र गैरकानुनी घोषित गर्न माग ती निवेदनमा गरिएको छ।"
पाँच दलका शीर्ष नेताको संयुक्त वक्तव्य : अध्यादेशबाट बजेट संविधानको ठाडो उलंघन,"काठमाडौं : विपक्षी पाँच गठनबन्धनले सरकारलाई दीर्घकालीन असर पर्ने कुनै पनि कामकारवाही नगर्न चेतावनी दिएको छ। आइतबार बिहान कांग्रेस सभापति शेरबहादुर देउवा निवास बुढानिलकण्ठमा बसेको पाँच गठबन्धनको बैठकले संविधान विपरितका र अलोकतान्त्रिक कामकारवाहीमा सहयोगी नहुन राज्यका सबै अंग र नियकाहरुलाई अपिल समेत गरेको छ। 'प्रतिनिधिसभाको पुनस्थापना र प्रतिनिधिसभाका १४९ सदस्यहरुको हस्ताक्षरमा विकल्प प्रधानमन्त्रीका रुपमा हामीले विधिवत् दावी प्रस्तुत गरिसकेको अवस्थामा देश र जनतालाई दीर्घकालीन असर पर्ने किसिमका कुनैपनि कामकारवाही नगर्न सरकारलाई चेतावनी दिन चाहन्छौं।सरकारका संविधान विपरितका र अलोकतान्त्रिक कामकारवाहीमा सहयोग नुन राज्यका सबै अंग र निकायहरुलाई पनि आग्रह गर्दछौं,'वक्तत्वयमा उल्लेख। सरकारले अध्यादेशमार्फ जारी गरेको बजेटप्रति पनि विपक्षी गठबन्धनले विरोध जनाएको छ । संसदमा पेश हुनुपर्ने किसिमको बजेट अध्यादेशमार्फत ल्याएर सरकारले अवैधानिक काम गरेको विपक्षी गठबन्धनको ठहर छ। वक्तत्वयमा भनिएको छ, 'देश कोरोना महमारीबाट आक्रान्त भइरहेको कठिन स्थितको दुरुपयोग गरी प्रधानमन्त्री केपी ओलीद्वारा संविधानको अवहेलना र उल्लंघन गर्ने काम एकपछि अर्को गरी भइरहेको छ। 'सरकारको संरक्षणमा भ्रष्टचार र कमिसनखोरी रहेको बढ्दो छ।' उनीहरूले सर्वोच्च अदालतबाट संवैधानिक व्यवस्थाको संरक्षण भइ न्याय प्राप्त हुने पनि विश्वास लिएका छन्। 'संवैधानिक सर्वोच्चता, कानुनी शासन प्रणाली र स्वतन्त्र न्यायालय रहेको हाम्रो देशमा सवोच्च अदालतबाट संवैधानिक व्यवस्थाको संरक्षण भइ न्याय प्राप्त हुनेमा हामी विश्वस्त छौँ । लामो कठोर संघर्षबाट प्राप्त नेपालको संविधान र लोकतन्त्रको पक्षमा एकताबद्ध सशक्त किसिमले आवाज उठाउन र दृढताका साथ अग्रसर हुन हामी सम्पूर्ण राजनीतिक दलका नेता र कार्यकर्ताहरु तथा आम जनसमुदायमा हार्दिक आह्वान गर्दछौँ,' विज्ञप्तिमा भनिएको छ । संविधान र लोकतन्त्रका पक्षमा आवाज उठाउन र दृढताका साथ अग्रसर हुन सबै राजनीतिक दलका नेता तथा कार्यकर्तामा उनीहरूले आह्वानसमेत गरेका छन्।"
बजेटमा मिश्रित प्रतिक्रिया,"सरकारले शनिबार आर्थिक वर्ष २०७८७९ का लागि १६ खर्ब, ४७ अर्ब, ५७ करोड रुपैयाँको बजेट ल्याएको छ। प्रतिनिधिसभा विघटन भएको अवस्थामा अध्यादेशमार्फत बजेट ल्याइएको हो। सरकारले कोरोना भाइरस महामारी रोकथामसहित शिक्षा, रोजगारलगायत क्षेत्रलाई प्राथमिकता दिएको देखिन्छ। पूर्वमन्त्री, उद्योगव्यवसायसँग सम्बद्ध संघसंगठनका अगुवाले बजेटबारे अन्नपूर्ण पोस्ट्सितको कुराकानीमा मिश्रित प्रतिक्रिया दिएका छन्। गैरजिम्मेवार बजेट नियमित सेवा र काम गर्नबाहेक पूर्ण बजेट ल्याउने विषय सविधानको मर्मविपरीत छ। प्रतिनिधिसभाबिना नयाँ कर र राजस्वका दर लगाउन वा घटाउन पनि पाइन्न। यो सरकारबाट संविधान विपरीत काम भएको छ। गैरजिम्मेवार ढंगबाट बजेट आएको छ। हामीले गर्न खोजेका थियौं। काम गर्न दिइएन भन्ने सोचका साथ बजेट ल्याइएको देखिन्छ। आर्थिक आधार र दीर्घकालीन सोचभन्दा ऋण लिएर घिउ खाऔँ। चुनावलाई प्रभाव पारौँ भन्ने सोचबाट गैरजिम्मेवारपूर्वक रूपमा बजेट आएको छ। यो बजेट होइन, एमालेको घोषणापत्र हो उदयशम्शेर राणा पूर्वअर्थ राज्यमन्त्री कामचलाउ सरकारले अध्यादेशमार्फत बजेट ल्याउनु नै सबैभन्दा चिन्ताजनक विषय हो। कामचलाउ सरकारले यसरी पूर्ण बजेट ल्याउन नै पाउँदैन। यसले लोकतान्त्रिक मूल्य, मान्यता र विधिको शासनको उपहास भएको छ। संविधानको मर्मविपरीत छ। २०५१ सालमा महेश आचार्यले चार महिनाको लागि बजेट ल्याउनु भएको थियो, यसपछि डा रामशरण महतले पनि आंशिक बजेट ल्याउनु भएको हो। अहिले पनि अध्यादेशबाट बजेट ल्याएकोले आंशिक बजेट नै ल्याउनु पथ्र्यो। यसरी जबरजस्ती ल्याएको बजेटले वैधता पाउँछ, कि पाउँदैन ? यो बजेट होइन, एमालेको घोषणापत्र हो। यत्रो ठूलो बजेट अहिले ल्याउनु नै आवश्यकता थिएन। झन्डै साढे १६ खर्बको बजेट आएको छ। अघिल्लो वर्षको १४ खर्ब ७५ अर्बको बजेटमा १० खर्बभन्दा बढी खर्च भएको छैन, यो वर्ष त झन् अटिल अवस्था छ। म त ठोकेर भन्छु ८ देखि १० खर्बभन्दा बढि खर्च नै हुँदैन। राजस्वबाट १० खर्ब र अन्तरिक तथा बाह्य ऋणबाट साढे ६ खर्बको बजेट ल्याइएको छ। गत वर्षसम्म ३ खर्ब ऋण थियो। ६० अर्बमात्रै ऋण खर्च भएको थियो। यत्रो ऋण थपेर यत्रो बजेट किन ल्याउन आवश्यक थियो ? हो कोभिड नियन्त्रण र सामाजिक सुरक्षा कोषमा बजेट आवश्यक नै हो तर योजना फटाफट बजेट दिन किन आवश्यक थियो ? बिना अध्ययनका योजना र कार्यक्रममा बजेट घोषणा गरिएको छ। अहिलेको अवस्था बजेट लागू हुने अवस्था नै छैन। एकता संसद् पुनस्र्थापना भयो, वा ६ महिनापछि चुनावबाट नयाँ सरकार आउँछ ,नयाँ बजेट ल्याउँछ। यो बजेटको त्यो बेला के काम ? शिक्षामा विद्यार्थीलाई २५ प्रतिशत ऋण दिने कुरा राम्रै होला तर त्यसको लागि के होमवर्क भएको छ। मलाई त यससम्बन्धी केही होम वर्क भएजस्तो लाग्दैन। यो बजेट मात्रै महत्वाकांक्षी र लोकप्रियताको लागि ल्याएको छ। यो बजेट होइन फेरि पनि म भन्छु यो घोषणापत्र हो। धेरै पुरानै कार्यक्रमलाई निरन्तरता दिइएको छ। प्रधानमन्त्री रोजगार कोषजस्तो फेल भएको कार्यक्रमलाई निरन्तरता लिइएको छ। त्यो पनि विदेशी ऋणबाट चलाइरहेका छांै। यो बजेटले ऋण थप्ने मात्रै काम गरेको छ। नेपालीको टाउको ऋण माथि ऋण थप्न काम मात्रै भएको छ। हाम्रो अर्थतन्त्रमा पँुजीगत खर्च कम छ। भएको पुँजीगत खर्च हुँदैन। पुँजीगत खर्च कसरी खर्च गर्ने भन्ने कुनै योजना छैन। कार्यान्वयन पक्ष चुनौतीशरद्सिंह भण्डारी , जसपा नेता विषम परिस्थितिमा बजेट आएको छ। बजेटले स्वास्थ्य क्षेत्रलाई प्राथमिकता दिएको छ। स्वास्थ्य क्षेत्रको लागि तत्कालीन र दीर्घकालीन योजना छन्, यो अहिलेको सबैभन्दा ठूलो आवश्यकता हो । त्यसलाई सकारात्मक रूपमा लिनु पर्छ। कोभिड नियन्त्रण र खोपलाई केन्द्रित गरेर बजेट आएको छ। बजेट महत्वाकांक्षी र पपुलिस्ट छ। लक्ष्य र कार्यक्रम राम्रा छन् तर कार्यान्वयन पक्ष चुनौतीपूर्ण छ। सधैं कार्यान्वयन पक्षमा प्रश्न उठ्ने गरेको छ, यसमा नै शंका रहन्छ। अहिले सबैतिर ठप्प छ, लकडाउन छ। बजेटमा पूर्वाधार विकास, शिक्षा, स्वास्थ्यका कुरा पनि आएका छन्। यो कोभिडको नियन्त्रणको अवस्था के होलाको मुख्य समस्या नै यही हो। दुई, तीन महिनाभित्र दु्रतरूपमा खोप ल्याएर प्रत्येक नागरिक लगाउने काम लाग्नुपर्छ। यति खोप आएर कोभिड नियन्त्रणमा आएमा मात्रै अन्य पूर्वाधार विकासका काम हुन्छ। कोभिड नियन्त्रणमा राम्रो व्यवस्थापन भएमात्रै यो महत्वाकांक्षी र लोकप्रिय बजेटले सार्थकता पाउँछन्। बजेट छरियोअर्थविद डा डिल्लीराज खनालबजेटले कोभिडलाई प्राथमिकता दिएको छ। खोप, अक्सिजन, अस्पताललगायतका स्वास्थ्य सुधारलाई केन्द्रित गरिएको छ। राहत, क्षतिपूर्ति र सुविधाका कुरा उठाइएका छन्। कोभिडका कारण पीडितहरूको रोजगारीको विषय बजेटमा समेटिएको छ। यो सकारात्मक पक्ष हो, यो अहिलेको आवश्यकता पनि हो। कृषि क्षेत्रको आत्मनिर्भर कुरा आएका छन्। कृषिमा अनुदानलाई उत्पादनसँग जोड्ने कुरा पनि ल्याएको छ। केही वर्षदेखि कृषिलाई उद्योग,व्यापारसँग जोड्ने विषय बजेटका प्राथमिकतामा पर्न थालेका छन्। यसले कृषि क्षेत्रको विकासका साथै व्यवसायीकरण र औद्योगीकरण महत्व राख्छ। बजेटले संसद् विकास कोष र गरिबी निवारण कोष खारेज गरेको छ। त्यो पनि सकारात्मक कुरा हो। विगतदेखि नै संसद् विकास कोषको खारेजीको माग उठ्दै आएको थियो। बजेट उद्योगी व्यवसायीले केही छुट र सुविधा दिएको छ । ऊर्जा, पूर्वाधार विकासको विषयमा जोड दिएको छ ।त्यति हुदाँ बजेट अलि धेरै छरिएको पनि छ। विगतदेखि नै यसरी बजेट छरेर ल्याउन कुरा संरचनागतमा समस्याका उपज हुन् । छुट्टाइएको बजेट खर्च नहुने समस्या रहँदै आएको छ। खर्च नहुने तर बजेटको आकार बढ्दै जाने परिणाम र नजिता दिन सक्दैन र अर्थतन्त्रका बोझ बढ्छ। परिणाम र जवाफदेहितासँग जोडेर बजेट ल्याउनेतिर ध्यान कम जाने गरेको छ। सामाजिक सुरक्षा कोष तथा स्वास्थ्य क्षेत्रको प्राथमिकताका कारण धेरै ठूलो बजेट पनि होइन। बजेटको आकारलाई सामान्य नै मान्न सकिन्छ। बजेट आवश्यकताअनुसार आउने हो। काम चलाउ सरकारले पूर्ण बजेट ल्याउन पाउँदैन भन्ने विषय राजनीतिक मात्रै हो। यो बजेटका राम्रा र सकारात्मक पक्षभन्दा बढी राजनीतीकरण गर्न खोजिएको छ। संविधान तथा विगतका अभ्यासले अध्यादेशमार्फत पूर्ण बजेट ल्याउन पाइँदैन भन्ने कतै छैन । चुनावपछि आउने सरकारले यसलाई विस्थापति गरेर अर्को बजेट ल्याउन सक्छ। धेरै विषय समेटिएका छन्चन्द्रप्रसाद ढकाल, वरिष्ठ उपाध्यक्ष, नेपाल उद्योग वाणिज्य महासंघबजेट डिटेलमा हेर्न बाँकी छ तर पनि निजी क्षेत्रका धेरै विषय समेटिएका छन्। पर्यटन, स्वास्थ्य पूर्वाधारमा प्राथमिकता दिइएको छ। निजी क्षेत्रको सुझावहरू समेट्न खोजेको देखिन्छ। कार्यान्वयनको पक्ष कस्तो हुन्छ भन्ने हो। अघिल्ला वर्षहरूमा कार्यान्वयन नभएको, समयमा कार्यान्वयन नभएको थियो। रोजगारी प्राथमिकता दिएको छ। कोभिड अति प्रभावित विषय उठाइएको छ। सही हिसाबले कार्यान्वयन हुन सक्यो भने बजेट राम्रो छ। कोरोनाका कारण अस्तव्यस्त भएको पर्यटन क्षेत्रलाई उकास्न खोजिएको छ। आन्तरिक पर्यटक बढाउने, बाह्य पर्यटकलाई भिसा फि निःशुल्क गर्ने, संरक्षण क्षेत्रमा पर्यटन पूर्वाधारको विकास गर्ने, कर्मचारीलाई १० दिने पर्यटन बिदा दिनेलगायतका निर्णय सकारात्मक छन्। बजेट महत्वाकांक्षी भयोराजेन्द्र मल्ल अध्यक्ष, नेपाल चेम्बर अफ कमर्सयसपालिको बजेट महत्वाकांक्षी देखियो। कोरोना भाइरस (कोभिड १९) का कारण बजेट कार्यान्वयन चुनौती देखिन्छ। अहिलेको परिस्थितिमा १६ खर्ब ५७ अर्बको बजेट बढी नै हो। १० खर्ब ३४ राजस्व उठाउने भनिएको छ। यो सम्भव छैन। घाँटी हेरेर हाड निल्नुपर्छ भन्ने उखान छ नि। त्यो भएन। राजस्व उठाउन गाह्रो छ। ऋणात्मक हुन्छ। रेलसम्बन्धी १० खर्ब छुट्ट्याइएको छ। काठमाडौंको मनोरेलको सम्भाव्यता अध्ययनका लागि २ अर्ब छुट्ट्याइएको छ। कोभिड नियन्त्रणका लागि बजेट पर्याप्त भएन। खोपको व्यवस्था गाउँगाउँमा हुनुपथ्र्यो। कार्यान्वयनको पाटो फितलो हुने देखिन्छ।। यो बजेट कार्यान्वयन हुने गरी भएन। कोभिडका कारण कार्यान्वयन चिन्ता लाग्यो। हाम्रा केही सुझाव कार्यान्वयन भएका छन्। स्वास्थ्य क्षेत्रको तत्कालको समस्या समाधानभन्दा पनि स्वास्थ्य पूर्वाधारमा जोड दिइएको छ। अस्पतात भवनलाई भन्दा पनि जति परे त्यति खर्च गर्न सक्ने व्यस्था हुनुपथ्र्यो। स्वास्थ्यमा छुट्ट्याइएको १ खर्बमध्ये कोभिडलाई २५ अर्ब छुट्ट्याएको छ। कोभिड नियन्त्रण गर्ने गरी स्वास्थ्यमै धेरै बजेट हुनुपथ्र्यो। विषम परिस्थितिमा रहेकाले रेललगायतको सम्भाव्यता अध्ययन पछिलाई थाती राखेर प्राथमिकता चयन हुन सकेको देखिएन। बजेट कार्यान्वयन नहुन सक्छ। बजेट पूर्ण छसतिशकुमार मोर अध्यक्ष, नेपाल उद्योग परिसंघदेशले मागेको जस्तै बजेट आएको छ, स्वागत गर्नै पर्छ। राजनीतिक परिस्थिति फरक भए पनि त्यसरी नहेर्ने हो भने हामी सबैले स्वागत गर्नैपर्छ। मेड इन् नेपाललाई प्राथमिकता दिइएको छ। उत्पादनमुखी हुनुपर्ने विषयमा जोड दिइएको छ। समग्रमा बजेट राम्रो छ। कस्ट अफ प्रोडक्सन घटाउन खोजिएको देखिएको छ। कार्याविधि चाँडै बनायोस्। खोप, कोभिड लक्षित बजेट छ। कोभिडपछि पुनरुत्थान कसरी हुने भन्ने विषय पनि समेटिएको छ। अहिलेको समयमा औद्योगिक क्षेत्रमा फोकस गर्न खोजिएको छ। निर्यात कसरी बढाउने र त्यसका लागि कसरी सहजीकरण गर्ने भन्ने विषय समेटिएकाले बजेट राम्रो छ। तर कार्यान्वयन कसरी हुन्छ भन्ने मुख्य कुरा हो। विस्तृत हेर्न बाँकी हुन्छ। ऊर्जामा ध्यान पुगेनसुशील पोखरेल प्रबन्ध , निर्देशक हाइड्रो भिलेज प्रालिसमग्रमा बजेटले उद्योग व्यवसायलाई समेटेको छ। कोभिडको समयमा महत्वाकांक्षी छ। कार्यान्वयनको सम्भावना नहुन सक्छ। ऊर्जाको विषयमा हामीले अघिदेखि उठाएका इसु सम्बोधन भएको देखिँदैन। भ्याट फिर्ता गर्ने विषय हामीले धेरै अघिसमयदेखि उठाएका थियौ। त्यो सम्बोधन भएन। परमेगावट ५० लाख रुपैयाँ फिर्ता गर्ने विषय सम्बोधन हुन सकेन। ऊर्जाको क्षेत्रलाई वैदेशिक लगानीतर्फ ध्यान दिएको पाइएन। चैतसम्म बनेकामा कर नलाग्ने भनिएको छ। कोभिडले २३ वर्ष अलमल परिहेको छ। २०८० को समय २०८५ तथा २०९० सम्म मागेका थियौं, त्यो कुरा सम्बोधन भएन। तर पनि राम्रा पक्षहरू पनि छन्। नेपाल विद्युत् प्राधिकरणको हेजिङको व्यवस्था गरिएको छ। नेपालमा वैदेशिक लगानी भित्र्याउन अति आवश्यक थियो। विदेशी मुद्रामा लगानी भित्र्याउन सहयोग पुग्नेछ। विनियम दरको फरकको कारणले हुने नेपालमा विदेशी लगानी आकर्षित नहुने मुख्य कारण थियो। देशको रिक्स रेटिङका साथै हेजिङ थियो। यसपालि बजेटमै आएको भएर अब विदेशी लगानी आकर्षित हुने देखेका छौं। निजी क्षेत्रले पनि ट्रान्समिसन बनाउन सक्ने व्यवस्था राम्रो लाग्यो। ७५ प्रतिशतसम्म खर्च सरकारले बेहोर्ने विषय छ। विद्युत् उत्पादनपछिको सबैभन्दा महत्वपूर्ण क्षेत्र ट्रान्समिसन हो। यसले वितरणको समस्या हटाउन मद्दत पुग्नेछ। त्यस्ता प्रोजेक्ट अग्रगतिमा नबढिरहेको अवस्था निजी क्षेत्र डेपलरपरले सरकारसँग मिलेर अघि बढाउने छन्। यसबाट हाइड्रोपावरको विकासमा थप टेवा पुग्नेछ। यसले प्रोजेक्ट समयमा सक्न पनि सहयोग गर्छ। नेपालमा हाइइोपावर १४०० मेगावट उत्पादन भइरहेको छ। आउने वर्षमा १६०० मेगावट नेसनल ग्रेडमा जोडिन्छ। अर्थतन्त्रमा हाइड्रोपावरले ४ प्रतिशत योगदान दिइरहेको छ। त्यो क्षेत्रलाई अझ मोतिभेड गर्नुपर्छ। उपभोग बढाउन सरकारले ध्यान दिएको छ। होम अप्लाइनस, माइक्रो, रेफ्रिजेरेटर बढाउन सहयोग पुग्ने देखिन्छ। घरेलु बजारमा उपयोग बढ्नुका साथै इन्डियामा निर्यात गर्न सक्छौं। मार्केट कहाँ छ भनेर हाहाकार भइरहेका छौं। चाइना ब्रोडर नजिकका ट्रान्समिसन लाइन रसुवागढी, ताप्लेजुङ र ओलाङचुलाको ट्रान्समिसन लाइनको विषयमा सरकार बोलेको देखिएन। बजेट सकारात्मक छ विष्णु अग्रवाल उपाध्यक्ष, नेपाल उद्योग परिसंघबजेट उद्योगीको पक्षबाट सकारात्मक छ। यसले औद्योगिक वातावरण निर्माण गर्छ। नेपाल उद्योग परिसंघले उठाएको मेड इन् नेपाल अभियान बजेटले सम्बोधन गरेको छ। सरकारले बजेटमा जोड दिएर आफ्नो कार्यक्रमभित्र राख्नु एकदम खुसीको कुरा हो। नेपालका उत्पादकहरूको उत्पादन नेपालभित्र खपत गर्न र बाहिर निर्यात बढाउनसमेत सहज हुनेछ। उद्योगको विषयमा बजेटले राम्रो गरेको छ। यो वर्षको बजेट आउँदा राजस्व लक्ष्य पनि हासिल गर्न सकिँदैन भन्ने थियो। तर राजस्व लक्ष्य हासिलको क्रममा छ। यसपालि पनि राजस्व उठ्न असम्भव हुँदैन। तर चुनौती छन्। चुनौती सामना गर्दै जानुपर्छ। कोभिड १९ कहिलेसम्म जान्छ भन्ने मुख्य कुरा हो। बजेटले औद्योगिक वातावरण बन्दै जान्छ। यो पल्ट स्टार्टअप च्यालेन्ज फन्डको विषय आएको छ। बिनाधितो कर्जाको कुरा आउनु सकारात्मक छ। यसबाट रोजगारी बढ्ने निश्चित छ। औद्योगिक वातावरण बन्यो भने रोजगारीमा पनि मद्दत पाइन्छ। सरकारले स्किल डेपलपमेन्टलाई उच्च प्राथमिकता दिएको छ। यो जरुरी पनि छ। तीन महिनाको तलब सरकारले दिने भनेको छ। तीन महिनामा सीप सिकेपछि उद्योगले उनीहरूलाई रोजगारी दिन सजिलो पनि हुनेछ। बिलिङ चार्ज लिएर आफूले उत्पादन गरेको बिजुली आफैं उपयोग गर्ने विषय पनि सकारात्मक छ। त्यस्तै खोपको बजेट पनि राम्रो छ। सहुलियत कर्जा सकारात्मकमीनराज कँडेल अध्यक्ष, राष्ट्रिय सहकारी महासंघयसपालिको बजेट राम्रो छ। स्वास्थ्य, शिक्षामा फोकस गरेको छ। वृद्धभत्ता, कर्मचारीको तलब बढेको छ। कार्यान्वयनको चुनौती होला। कोभिडले थलिएको अर्थतन्त्र भएकाले कार्यान्वयन कस्तो हुन्छ, कोभिड कहिलेसम्म जान्छ हेर्न बाँकी नै छ। सहकारीले मागेको सहुलियत कर्जा पनि समेटेको छ। यसले कृषि उत्पादनमा जान सजिलो बनाउनेछ। बैंक, सहकारीले लगानी गर्दा डीडीएस कर नलाग्ने व्यवस्था गरिएको छ। करको दर यथावत् राखिएको छ। महासंघले उठाएको विषय धेरै समेटिएको छ। खाद्यान्न, दलहनमा अनुदान। संघको प्रवद्र्धन गर्ने विषय पनि समेटिएको छ। गरिबी निवारण कोष खारेज गरी सहकारीमार्फत ल्याउने विषय यसपालि पनि आएको छ। उत्पादनमा आधारित सहकारी, कृषिको यान्त्रीकरण, महसुल भन्सारमा छुट दिएको छ। स्थानीय तहसँग मिलेर शीत भण्डारको बिमा, दुग्धजन्य सहकारीलाई अनुदानको विषय समेटेको छ। समग्रमा हाम्रा धेरै सुझाव परेका छन्। हामीले राष्ट्रिय सहकारी बैंकलाई नेपाल क्लियरिङ हाउसको सदस्यता दिन सुझाएका थियौं। त्यो बजेटमा नसमेटिए पनि सहकारी विभागमार्फत कार्यविधि बनाएर कार्यान्वयन गर्न सकिने अवस्था छ। त्यसतर्फ हाम्रो ध्यान जानेछ । समग्रमा बजेट राम्रो छ अर्जुन गौतम सीईओ, एचआईडीएल बजेट राम्रो छ। सबै कुरा समेटेको छ। कार्यक्रम धेरै राम्रो छ। सामाजिक सुरक्षा, वृद्धभत्ता, कर्मचारीको तलब, बिमा, पत्रकारलाई राहतलगायत धेरै विषय समेटिएका छन्। तर अर्थिक ६६ प्रतिशत भेट्टाउन गाह्रो छ। पुँजीगत खर्च नहुने सम्भावना हुन सक्छ। त्यसतर्फ बेलैमा ध्यान दिनुपर्छ। समग्रमा बजेटले दिशानिर्देश गरेको छ। करमा धेरै राम्रो गरेको छ। विद्युत् उत्पादनका धेरै कार्यक्रम छ। तामाकोसीको विषय, प्रसारण लाइनलगायत धेरै समेटिएका छन्। निजी क्षेत्र प्रोत्साहिन गर्ने नीति आयो तर अब यस्तै खालको कार्यक्रम आउन जरुरी छ। १६०० मेगावट थपिने भनिएको छ। त्यो थपिन संरचना बन्छ कि बन्दैन भन्न हेर्न बाँकी छ । जलाशय आयोजना बन्ने सम्भावना छ। निजी क्षेत्रको भूमिका पनि खोजिएको छ। समग्रमा बजेट राम्रो छ। प्रस्तुति : सुरेन्द्र काफ्ले तुलसी सुवेदी"
जनता रिझाउने बजेट,"काठमाडौं : निर्वाचन घोषणा भइसकेको अवस्थामा सरकारले बजेटमार्फत जनताको मन जित्ने जमर्को गरेको छ। अर्थमन्त्री विष्णुप्रसाद पौडेलले अध्यादेशमार्फत शनिबार २०७८७९ का लागि १६ खर्ब ४७ अर्ब ५७ करोड रुपैयाँको बजेट ल्याएका हुन्। यो चालू आर्थिक वर्षको तुलनामा करिब २ खर्ब आकारले ठूलो मात्र छैन, लोक कल्याणका हिसाबाले उन्नतसमेत छ। चालू आर्थिक वर्ष सरकारले १४ खर्ब ७४ अर्ब ६४ करोडको बजेट ल्याएको थियो। कोभिड महामारीका कारण अर्थतन्त्रको सम्पूर्ण क्षेत्र धराशायी भएका बेला सरकारले बजेटबाट सबै क्षेत्रलाई राहत दिने प्रयास गरेको छ। त्यही क्रममा यो ५ खर्बभन्दा बढी ऋणात्मक भएको छ। संसद् विघटन भएका कारण अर्थमन्त्री पौडेलले शनिबार प्रधानमन्त्री कार्यालयबाट बजेट सार्वजनिक गरेका थिए। निजी क्षेत्रलाई समेत राहत हुने गरी ल्याइएको बजेटका कारण अधिकांश क्षेत्रबाट सकारात्मक टिप्पणी आएका छन्। सरकारले घोषणा गरेको बजेट परिचालन गर्न विभिन्न स्रोत उपयोग गर्ने भएको छ। घोषित बजेट परिचालन गर्न सरकारले राजस्वबाट १० खर्ब २४ अर्ब, विदेशी अनुदान ६३ अर्ब ३७ करोड, विदेशी ऋणतर्फ ३ खर्ब ९ अर्ब र आन्तरिक ऋणतर्फ २ खर्ब ५० अर्ब रुपैयाँ उठाउने भएको छ। अर्थमन्त्री पौडेलले कुल संघीय सरकारका लागि चालू खर्चतर्फ ६ खर्ब ७८ अर्ब ६१ करोड, पुँजीगत(विकास) खर्चतर्फ ३ खर्ब ७४ अर्ब २६ करोड, ऋणको साँवा ब्याज भुक्तानी तथा संस्थानमा लगानी(वित्तीय व्यवस्था) तर्फ २ खर्ब ७ अर्ब ९७ करोड विनियोजन गरेका छन्। प्रदेश तथा स्थानीय तहमा वित्तीय हस्तान्तर अनुदानतर्फ ३ खर्ब ८६ अर्ब ७१ करोड रुपैयाँ छुट्याइएको छ। बजेट विनियोजन प्रणालीअनुसार चालू खर्च ४१२ प्रतिशत, पुँजीगत खर्च २२७ प्रतिशत, वित्तीय व्यवस्थातर्फ १२६ प्रतिशत र प्रदेश तथा स्थानीय तहमा वित्तीय हस्तान्तर अनुदानतर्फ २३५ प्रतिशत रकम परेको छ। अर्थमन्त्रीले कोभिडको पहिलो र दोस्रो चरणको महामारीबाट थला परेको मुलुकको समग्र अर्थतन्त्रलाई उकास्न हरेक क्षेत्रमा आशा गरेभन्दा बढी बजेट विनियोजन गरेका छन्। स्वास्थ्य, कृषि, ऊर्जा, पर्यटन, भौतिक पूर्वाधार, शिक्षा, रोजगारी, सामाजिक सुरक्षा, कर्मचारीको तलब वृद्धिलगायत विभिन्न प्रकारका छुटलाई विशेष गरी आगामी आर्थिक वर्षको बजेट तथा कार्यक्रममा प्राथमिकता दिएर समावेश गरेका छन्। सरकारले कोभिड महामारीको रोकथाम, नियन्त्रण, उपचारको दायरा बिस्तार, स्वास्थ्य सामग्रीको आपूर्ति, निःशुल्क खोपको उपलब्धता, स्वास्थ्य पूर्वाधारको विकास र चिकित्सक परिचालनलाई विशेष प्राथमिकतामा राखेको छ। कोभिडबाट प्रभावित बिरामीलाई आवश्यक पर्ने आईसीयू, एचडीयू, भेन्टिलेटर, टेस्ट किट्सलगायतका आवश्यक उपकरण खरिद गर्न ४ अर्ब रुपैयाँ सरकारले विनियोजन गरेको छ। यसै सिलसिलामा अक्सिजनको ग्यास, लिक्विड अक्सिजन सिलिण्डर कन्सन्ट्रेटलगायत जीवनदायक सामग्री र औषधी आयात, उत्पादन र बिक्री वितरणमा लाग्ने भन्सार महसुल, मूल्य अभिवृद्धि कर, अन्तःशुल्क २०७८ पुस मसान्तसम्ममा लागि छुट दिएको छ। अक्सिजन उत्पादन गर्न लाग्ने विद्युत् महसुलमा भने ५० प्रतिशत छुट दिने घोषणा सरकारले गरेको छ।कोभिडबाट अत्याधिक प्रभावित होटल, ट्राभल, ट्रेकिङ, यातायात तथा हवाई क्षेत्र, चलचित्र उद्योग, सञ्चार गृहको करयोग्य आयमा १ प्रतिशत मात्रै आयकर लाग्ने व्यवस्था गरी उक्त व्यवसायको नोक्सानी सार्न मिल्ने अवधी बढाएर १० वर्ष पुयाएको छ। समग्र अर्थतन्त्रमा ठूलो भूमिका खेल्ने कृषितर्फ रासायनिक मल खरिद गर्न आगामी आर्थिक वर्षमा १२ अर्ब रुपैयाँ विनियोजन गरिएको छ। चालू आर्थिक वर्षमा मलका लागि करिब ११ अर्ब रुपैयाँ राखिएको थियो। सरकारले ज्येष्ठ नागरिकको मासिक भत्ता ४ हजार रुपैयाँ पुयाएको छ। यस्तै सबै प्रकारका सामाजिक सुरक्षा भत्ता ३३ प्रतिशत वृद्धि गरिएको छ। सरकारले पुनर्कर्जाका लागि १३ अर्ब बजेट विनियोजन गरेको छ। लघु, घरेलु, साना उद्यम, वैदेशिक रोजगारीमा फर्किएका युवाहरूलाई ५ प्रतिशत ब्याजदरमा सहुलियत दिन सरकारले यो बजेट विनियोजन गरेको हो। यस्तै सरकारले माध्यमिक तथा उच्च माध्यमिक स्तरका विद्यार्थीहरूलाई वैकल्पिक शिक्षाका लागि ल्यापटप किन्न १ प्रतिशत ब्याजदरमा ८० हजारसम्म ऋण दिने घोषणा गरेको छ। अर्थमन्त्री पौडेलले शैक्षिक प्रमाणपत्र धितो राखेर २५ लाखसम्म ऋण उपलब्ध गराउने घोषणा पनि गरेका छन्। यसको ब्याजदर अधिकतम ५ प्रतिशत हुनेछ। यस्तो प्रकारको ऋण स्नातक तहभन्दा माथि अध्ययन गर्ने विद्यार्थीका लागि उपलब्ध हुने अर्थमन्त्री पौडेलले घोषणा गरेका छन्। उपभोक्ता र किसानलाई राहत निषेधाज्ञा अवधीभर खाद्य व्यवस्था तथा व्यापार कम्पनी र साल्ट ट्रेडिङ कम्पनीबाट बिक्री हुने खाद्यान्न, दाल, तेल, खाना पकाउने ग्यासको बिक्री मूल्यमा २० प्रतिशत छुट दिने व्यवस्था गरी सरकारले आम उपभोक्तालाई थोरै भए पनि राहत दिन खोजेको छ। यसबाहेक निषेधाज्ञा अवधीभर घरायसी तथा साना विद्युत् उपभोक्तामध्ये २० युनिटसम्म खपत गर्नेलाई शतप्रतिशत, मासिक १ सय ५० युनिट खपत गर्नेलाई ५० प्रतिशत र २ सय ५० युनिट खपत गर्नेलाई ३० प्रतिशतसम्म छुट दिने सरकारले घोषणा गरेको छ। दूध, तरकारी, फलफूल, माछा, मासुलगायतका नाशवान उपभोग्य बस्तुको उत्पादन स्थलदेखि नजिकको बजार केन्द्रसम्म सहज आपूर्ति गर्न लाग्ने सवारी ढुवानीमा २५ प्रतिशत अनुदान उपलब्ध गराउने सरकारको घोषणाले उपभोक्तालाई राहत दिने विश्वास गरिएको छ। आर्थिक वृद्धिको महत्वाकांक्षी लक्ष्यसरकारले कोभिड महामारीको संक्रमण दर बढ्दोसँगै महत्वाकांक्षी ६५ प्रतिशत आर्थिक वृद्धि दर लक्ष्य तोकेको छ। आगामी आर्थिक वर्षमा कोभिड खोपको उपलब्धता, पूर्वाधार विकास, राष्ट्रिय गौरवको आयोजना निर्माण सम्पन्न हुने दाबी गर्दै अर्थमन्त्री पौडेलले यस्ता योजना सम्पन्न हुँदा आर्थिक वृद्धि दरको लक्ष्य प्राप्त गर्न सहज हुने बताएका छन्।सरकारले चालू आर्थिक वर्षका लागि बजेटमा करिब ७ प्रतिशत आर्थिक वृद्धि हुने अनुमान गरेको थियो। तर, केन्द्रीय तथ्यांक विभागले ४०१ प्रतिशत मात्रै रहने संशोधित अनुमान गरेको थियो। तर, शुक्रबार अर्थमन्त्री पौडेलले आर्थिक सर्वेक्षण सार्वजनिक गर्दै आर्थिक वृद्धि दर ४०१ प्रतिशत पनि प्राप्त गर्न निक्कै सकश हुने बताएका थिए। सरकारले बजेटमार्फत निजामती कर्मचारीको मासिक तलबमा २ हजार रुपैयाँ वृद्धि गरेको छ। यसबाहेक हाल उपलब्ध गराइएको महँगी भत्तालाई यथावतै राखिएको छ। अर्थमन्त्री पौडेलले कर्मचारीको तलबर अन्य सेवा सुविधाका लागि अध्ययन र सुझाव उपलब्ध गराउने विषयमा पे कमिसन गठन गर्ने घोषणा गरेका छन्। कर्मचारीलाई १० लाख बराबरको सामूहिक दुर्घटना बिमा र १ लाखको स्वास्थ्य बिमाको प्रिमियम सरकारले बेहोर्ने घोषणा गरेको छ। कर्मचारीलाई सहुलियत दरमा आवास सेवा उपलब्ध गराउन कर्मचारी सञ्चय कोष र नागरिक लगानी कोषबाट ७ वटै प्रदेशमा सामूहिक आवास गृह निर्माण गर्ने विषयलाई पनि प्राथमिकतामा राखिएको छ। कर्मचारीले तिर्ने सामाजिक सुरक्षा करको ५० प्रतिशत निजामती अस्पतालको पूर्वाधारका लागि र उक्त अस्पतालमा निजामती कर्मचारीका लागि शय्या तोकिनुका साथै डेडिकेटेड सेवासमेत उपलब्ध गराउने बजेटमा उल्लेख छ। कर्मचारीको सन्तानलाई गुणस्तरीय शिक्षा प्रदान गर्नका लागि निजामती विद्यालय सञ्चालन गर्ने र हाल भएका विद्यालयलाई स्तरोन्नति गर्ने अर्थमन्त्रीले पौडेलले बजेट भाषणमार्फत सार्वजनिक गरेका छन्।"
लोकतन्त्रसहितको गणतान्त्रिक अभ्यास,"आज हामी गणतन्त्र दिवस मनाइरहेका छौं। गणतन्त्र दिवस नेपाली जनताको बलिदान र संघर्षको सफलताको दिन हो। यो हाम्रो उल्लासको चाड हो तर आज त्यसरी मनाउन सकिरहेका छैनौं। कोभिड१९ को महामारीका कारण सार्वजनिक व्यवहारका केही क्षेत्रमा निषेधाज्ञा जारी गर्न बाध्य छौं। विवाह, ब्रतवन्ध, चाडपर्व र जात्राहरू समेत मनाउन सकिरहेका छैनौं। यस्ता कुनै पनि पर्व महामारीका कारण घरदैलोमा खुसी लिएर आउन सकिरहेका छैनन्। यतिबेला कोरोनाको कहर विश्वव्यापी रूपमा साझा समस्या बनेको छ। त्रासदीको यस्तो अवस्थामा गणतन्त्र दिवस यस रूपमा मनाउन बाध्य भएका छौं। गणतन्त्र दिवसका अवसरमा सर्वप्रथम यहाँहरू सबैमा हार्दिक बधाई तथा शुभकामना व्यक्त गर्न चाहन्छु। यस दिन जन्मसिद्ध श्रेष्ठताको सामन्तवादी सिद्धान्त र प्रणालीमा आधारित र जबरजस्ती थोपरिएको राजतन्त्रको अन्त्य गरेर गणतन्त्र स्थापनाका लागि जीवन उत्सर्ग गरेर हामीलाई गणतन्त्रको उज्यालो प्रदान गर्नुहुने प्रातःस्मरणीय सहिदहरूप्रति भावपूर्ण श्रद्धाञ्जलि अर्पण गर्दछु। गणतन्त्रको सपना देख्नुहुने र हामीलाई आन्दोलनमा मार्गदर्शन गर्नुहुने अग्रजहरूप्रति हार्दिक सम्मान व्यक्त गर्दछु। गणतन्त्र प्राप्तिको यस लामो आन्दोलनमा सहभागी सबै न्यायप्रेमी जनसमुदायलाई हार्दिक अभिनन्दन गर्दछु। दाजुभाइ तथा दिदीबहिनीहरू, अधिकांश संक्रमित बिरामीको उपचार निःशुल्क गरिरहेका छौं। निःशुल्क खोप अभियानलाई पनि निरन्तरता दिइरहेका छौं। जबकि कतिपय सम्पन्न र विकसित देशहरूले पनि यस किसिमले उपचार, स्वास्थ्य परीक्षण, उपचार वा कोभिड खोपको प्रबन्ध निःशुल्क गर्न सकेका छैनन्। हामीले त आगामी निर्वाचनभन्दा अगाडि नै सबै जनतालाई खोप उपलब्ध गराउन प्रयास अघि बढाएका छौं। यस कार्यमा सरकार प्रयासरत छ। क्षमतालाई भरपुर प्रयोग गर्दै कोभिडविरुद्धको लडाईंमा आफूलाई केन्द्रित गरिरहेको छ। यस चुनौतीलाई सामना गर्न सक्षम हुनेछौं भन्ने विश्वास दिलाउन चाहन्छु।दिदीबहिनी तथा दाजुभाइहरू, गणतन्त्र दिवस जनताले ऐतिहासिक सफलता प्राप्त गरेको र जनता विजयी भएको महान् उत्सव हो। जनता वास्तविक अर्थमा सार्वभौम बनेको यो दिन नेपालको राजनीतिक इतिहासको महŒवपूर्ण र अविस्मरणीय दिन हो। जनताले सात दशक लामो बलिदानीपूर्ण संघर्षबाट ल्याएको प्रणालीको संरक्षण र विकास गर्नु अब हाम्रो कर्तव्य हो र, हामी यस कर्तव्य पालनामा इमान्दारी र निष्ठासाथ क्रियाशील रहिरहेका छौं।मानव सभ्यताको विकास क्रममा राज्यहरूको उत्पत्ति गणराज्यहरूबाट भएको थियो। लोकतान्त्रिक विधिबाट निर्वाचित हुने प्रतिनिधिहरूबाट गणराज्यहरूको व्यवस्थापन हुने र हरेक महŒवपूर्ण निर्णयहरू जनताको अभिमतबाट नै हुने परम्परागत व्यवस्थाबाट नेपाली सभ्यताको पनि आरम्भ भएको थियो। तर, सामन्तवादको थालनीसँगै जन्मसिद्ध श्रेष्ठताको आधारमा शासकहरू स्थापित हुने, वंश परम्पराले निरन्तरता र नेतृत्व पाउने तथा हुकुमबाट राज्य सञ्चालन गर्ने व्यवस्था सुरु भयो। छलछाम, कपट र हिंसाबाट राजतन्त्र सुरु भयो र जनतामाथि गरेको दमनबाट वंशाणुगत नेतृत्व कायम भयो। लामो समयसम्म चलेको त्यस सामन्ती प्रणालीको अन्त्य गर्दै हामीले संघीय लोकतान्त्रिक गणतन्त्रलाई शासन प्रणालीको रूपमा अगाडि बढाएका छौं।नेपालमा गणतन्त्र स्थापना भएको आज १३ वर्ष पूरा भएको छ। विधियुक्त राज्य प्रणालीले कानुनको शासन र लोकतन्त्रको प्रतिनिधित्व गर्दछ। सारपूर्ण र वास्तविक गणतन्त्रसहितको लोकतन्त्र नै पूर्ण लोकतन्त्र हो। हाम्रा सम्पूर्ण साधनस्रोत तथा प्रयासहरू ती आकांक्षालाई मूर्त रूप दिन नै केन्द्रित छन्। हामीसँग जनताका प्रतिनिधिले बनाएको संविधान छ। संविधानमा जनताको अधिकार एवं सर्वोत्तम हित र आकांक्षाहरू प्रतिविम्बित छन्। तिनको व्यावहारिक कार्यान्वयनमार्फत जनताको हातमा प्रतिफल पुर्याउन हामी दत्तचित्त छौं। लोकतान्त्रिक गणतन्त्रको अभ्याससँगै हामीले हासिल गरेका उपलब्धिहरू गौरवपूर्ण र दूरगामी महŒवका छन्।गणतन्त्र लोकतान्त्रिक आन्दोलनको सर्वोच्च उपलब्धि हो। जनतामार्फत निर्धारित गरिएको जनताको तन्त्र हो। जनतालाई केन्द्रविन्दुमा राखेर, जनताको इच्छामा र जनताका लागि सञ्चालित हुने शासन व्यवस्था हो। मानिस जन्मँदै धर्तीमा रहेका स्रोतसाधन निर्वाध उपभोग गर्न पाउने अधिकारसहित जन्मिन्छ। जनताको श्रेष्ठता र सर्वोच्चता हुने, स्वच्छ प्रतिस्पर्धा रहने गणतन्त्रात्मक शासन प्रणाली सामाजिक रूपान्तरणको माध्यम हो। संविधान र कानुनमा उल्लेखित अधिकारको प्रयोग सहज रूपमा गर्नेगरी जनता सचेत र सक्षम नहुँदासम्म गणतन्त्र दीगो हुन सक्दैन। जनताको अज्ञानताबाट लाभ लिँदै जनताको सार्वभौमसत्तालाई विभिन्न स्वार्थ समूहहरूले आफ्नो नियन्त्रणमा राख्ने प्रवृत्तिलाई निस्तेज पारी गणतन्त्रलाई दीगो बनाउनु जरुरी छ। त्यसैले समुचितरूपमा लोकतान्त्रिक गणतन्त्रलाई समृद्ध बनाउन जनताले समानतायुक्त, न्यायपूर्ण, शान्ति सुरक्षायुक्त वातावरणसहित सुशासन र सेवामा पहुँचको अनुभूति गर्नेगरी तमाम प्रयासहरू अगाडि बढाइरहेका छौं।दिदीबहिनी तथा दाजुभाइहरू,गणतन्त्रको यस युगान्तकारी राजनीतिक परिवर्तनलाई सामाजिक जीवनका बहुआयामिक क्षेत्रमा विकास गर्ने समुन्नत प्रणालीतर्फ हामी अग्रसर छौं। मुलुकमा संरचनागत पूर्वाधारको तीव्र र दीगो विकासमा हाम्रो सक्रियता त्यसैका लागि हो। मुलुकको विकासका लागि सामाजिक र भौतिक पूर्वाधार बनाउँछौं, तिनै पूर्वाधारहरूले जनताको सुख र समृद्धिका आधार निर्माण गर्दछन्। त्यसैलाई हामीले समृद्ध नेपाल, सुखी नेपालीको राष्ट्रिय आकांक्षाका रूपमा अघि सारेका छौं। हामीले लोकतान्त्रिक गणतन्त्रलाई सबल तुल्याउन समावेशीकरणसहितको सामाजिक न्याय, सुशासन र समृद्धिका तीनवटै आयामलाई समुचित सन्तुलनका साथ अगाडि बढाएका छौं। गणतन्त्रलाई जनताको जीवनसँग तादात्म्य कायम गरेर अघि बढ्न हाम्रा सम्पूर्ण प्रयास केन्द्रित छन्। जनताको जीवनमा सकारात्मक परिवर्तन ल्याउन नै विकासका चौतर्फी अभियान अघि बढाइएको छ। गणतन्त्रात्मक शासन प्रणाली मात्र नभएर अथवा गणतन्त्र एउटा शासन प्रणाली मात्र नभएर सभ्यता, संस्कृति र सामाजिक जीवन पद्दतिसमेत हो। लोकतन्त्रबिनाको गणतन्त्र सार्थक गणतन्त्र हुन सक्दैन, गणतन्त्रबिनाको लोकतन्त्रमा सार्वभौमसत्ता वास्तविक रूपमा जनतामा हुँदैन। हामी लोकतन्त्रसहितको गणतन्त्र र गणतन्त्रसहितको लोकतन्त्रको अभ्यासमा छौं। हाम्रो समाज र संविधानले लोकतान्त्रिक गणतन्त्रलाई भित्रैदेखि अंगीकार गरेको छ। सामाजिक न्याय र समानतामा आधारित समृद्धिसहितको प्रणाली हो, जहाँ सीमान्तकृत, अल्पसंख्यक, गरिबी र बेथितिमा बाँचेका वर्गहरू, महिला, बालबालिका, पछाडि परेका र पारिएका समुदायहरूको बीचमा विभेद र बहिष्करण होइन, राज्यको संरक्षणले स्थान पाउँछ। राज्यले कमजोर र विपन्न वर्गलाई संरक्षणको नीति लिएको छ। गणतन्त्रमा जाति, वर्ग, लैंगिक समुदाय, धर्म वा अरू कुनै पनि आधारमा कसैमाथि पनि असमानता, भेदभाव र छुवाछुतको व्यवहार स्वीकार्य हुन सक्दैन। गणतन्त्र उन्नत लोकतान्त्रिक संस्कार भएको शासन प्रणाली भएकाले विचारहरूको स्वस्थ बहस, मर्यादित छलफल र असहमतिबीच निर्वाध अभिव्यक्तिको प्रत्याभूति हुन्छ। यसका लागि आचरण, व्यवहार र विचारका हिसाबले समेत उन्नत, परिष्कृत, पारदर्शी, सहभागितामूलक र स्वार्थरहित व्यवहार हुनु अनिवार्य छ। वास्तवमा अधिकार र कर्तव्यको न्यायोचित सन्तुलनले कानुनको शासन र समावेशी लोकतन्त्रलाई सार्थक र सफल तुल्याउँछ। यस अवधिमा हाम्रा हरेक प्रयास लोकतान्त्रिक गणतन्त्रलाई जीवनपद्दतिका रूपमा स्थापित गराई शान्ति प्रक्रियालाई निष्कर्षमा पुर्याउन, नयाँ संविधान कार्यान्वयन गर्न, संक्रमणकालको अन्त्य गरी गणतन्त्रलाई संस्थागत गर्न र विकासको यात्रालाई अघि बढाउन केन्द्रित गरेका छन्। यस अवधिमा चेतनाको संस्थागत विकाससँगै विकास र समृद्धिका सपनाहरूले पनि साकार रूप लिन थालेका छन्। जनताले आफूलाई शासन गर्ने, आफ्ना प्रतिनिधि आफैं चयन गर्ने र आफ्नै सहभागितामा स्वतन्त्र ढंगले विकास गर्ने पद्दति बसालिएको छ। राष्ट्रको सार्वभौम अभ्यासले नवस्थापित गणतान्त्रिक प्रणालीलाई मजबुत पार्दै राष्ट्रले अन्तर्राष्ट्रिय रूपमा समेत भिन्न पहिचान बनाएको छ। लामो राजनीतिक अस्थिरता र संक्रमणलाई चिर्दै मुलुकको आर्थिक, सामाजिक क्षेत्रमा उल्लेखनीय प्रगति हासिल भएको छ। आर्थिक वृद्धिदरमा निरन्तर प्रगतिका साथै निरपेक्ष गरिबीमा कमी हुनु, सुशासन र शान्ति स्थापनामा सुधार भई अपराधमा कमी तथा जनतामा सुरक्षाको प्रत्याभूति हुनु, भूकम्प पछिको पुनर्निर्माणका कार्यले सार्थकता पाउनु, सेवाप्रवाहमा व्यापक सुधारसहित जनताको सन्तुष्टि बढ्दै गई विकास, समृद्धि तथा सुशासनका सबै आयामहरू तथा विश्वव्यापी परिसूचकहरूमा उल्लेख्य सुधार आउनुले मुलुक सही दिशातिर अगाडि बढेको स्पष्ट हुन्छ। खासगरी कोरोना महामारी सुरु हुनुअघिसम्म विकास र समृद्धिका हाम्रा सबै सूचकांक अत्यन्त उत्साहवद्र्धक थिए।मुलुकको शासन प्रणालीलाई संस्थागत र सुदृढ गर्न राष्ट्र र राष्ट्रियताको भावना एकाकार हुनुपर्छ। ओझेलमा परेका विकास र समृद्धिका आकांक्षाहरूलाई एकीकृतरूपमा सम्बोधन गर्नुपर्ने हुन्छ। सरकारले विभिन्न समयमा देखा परेका अनेक व्यवधानहरूलाई झेल्दै जनआकांक्षालाई नै प्राथमिकतासाथ सम्बोधन गरेको छ र गरिरहने छ। लोकतन्त्र जनताको जीवनमा बाँच्नुपर्ने प्रणाली हो। जनताको जीवनबाट यसलाई अलग गरेर केही व्यक्तिविशेषको स्वार्थसिद्धिका लागि उनीहरूलाई उपभोक्ता बनाई शासन अवधिको बाँडफाँट तथा उपभोगका रूपमा अथ्र्याउने विसंगत परिभाषा यसका लागि हानीकारक छ। यो जनताको सार्वभौम अधिकार हो, जसलाई जनताले निर्वाचनमार्फत अभ्यास गर्दछन्। जनताबाहेक कुनै पनि तागतले कसैलाई सत्ताको केन्द्रमा पुर्याउने र कसैलाई सत्ताबाट खसाल्ने परिभाषा र अभ्यासलाई लोकतान्त्रिक गणतन्त्रले आत्मसात गर्न सक्दैन। हाम्रो गणतन्त्रले प्रणालीका छिद्रहरू खोजेर कसैलाई सत्तामा चढाउने र कसैलाई झार्ने खेलमा समय व्यतीत गर्ने होइन, गरिबी र पछौटेपनविरुद्धको लडाईं जित्नुपर्ने हुन्छ।त्यसमा पनि खासगरी जब राष्ट्रिय समस्याहरू आइपर्छन्, जब महामारीजस्ता संकट आइपर्छन्, जब राष्ट्रिय सीमाभन्दा बाहिरका विश्वव्यापी समस्याहरू आइपर्छन्, तब त्यस्ता अवस्थाहरूमा हामीले साझा लडाईं, संयुक्त प्रयास र सबै एकजुट भएर गरिने प्रयासबाट लड्नु र त्यसमा विजय हासिल गर्नुपर्ने हुन्छ। जनता मजबुत हुँदा स्वतः लोकतन्त्र मजबुत हुने स्पस्ट छ। राजनीतिक झगडालडाईंका मुख्य विषयमा जनतालाई न्यायाधीश बनाएर जनताको अभिमतलाई सर्वोपरी मान्दै अग्रसर रहन सबैलाई आग्रह गर्दछु। आफ्ना जिद्दी होइन, जनताको आवधिक मूल्याकन र जनताको अभिमत नै सर्वाेपरी र निर्णायक कुरा हो। आवधिक निर्वाचन लोकतन्त्रको आधारभूत पक्ष हो। निर्वाचनले जनादेशलाई पुनर्ताजगी गर्न र निर्वाचनपछि बन्ने सरकारलाई सुदृढ बनाउन जनअपेक्षाअनुसार काम गर्न उत्प्रेरित गर्दछ। यसै अभिप्रायका साथ आगामी कात्तिक २६ र मंसीर ३ गते दुई चरणमा आम निर्वाचन सम्पन्न गर्ने घोषणा भएको छ। यतिबेला चुनाव हुँदैन र गराइँदैन भन्ने भ्रमपूर्ण प्रचार तथा चुनाव स्वतन्त्र र निष्पक्ष हुँदैन भन्ने कुप्रचार दुवै अत्यन्त निराधार र हानिकारक छन्। यस्ता दुश्प्रचारको भ्रममा नपर्न सबैमा हार्दिक आग्रह गर्दछु। दिदीबहिनी तथा दाजुभाइहरू,गणतन्त्र दिवसको यस अवसरमा सरकार निर्वाचनमा जानुपर्ने अवस्थाको सिर्जना आज कसरी भयो भनी स्पष्ट गर्नु पनि सान्दर्भिक ठान्दछु। मुलुक निर्माणको एउटा दृष्टिकोण, एउटा सोच र एउटा अभियानअनुरूप जारी घोषणापत्र अनुसारको जनअनुमोदनबाट आएको सरकारले चालेका जनमुखी कदमहरू यहाँहरूसमक्ष अवगत नै छन्। तर सरकारका हरेक पाइलामा हामीले व्यवधान, घेराबन्दी र विरोध मात्रै सामना गरिरहनु परेको छ। जनताका लागि होइन, सत्ता आकांक्षी समूहका लागि मात्रै मुलुकको लोकतान्त्रिक प्रणालीलाई दुरूपयोग गर्ने यस प्रवृत्तिको छिनोफानो गर्ने अब जनताले नै हो। मुलुकको अमूल्य समयलाई यस्तो अकर्मण्यता र अनुशासनहीनतामा खेर जानबाट रोक्न जनतासँग ताजा जनादेश माग्नु एक मात्र विकल्प हुन पुगेको छ। सबै दलले आफूलाई जनपरीक्षण गर्ने अवसर पनि यस क्रममा प्राप्त गर्नेछन्। तसर्थ सरकार आगामी आमनिर्वाचनलाई निर्धारित समयमै स्वच्छ, निष्पक्ष र स्वतन्त्र रूपमा शान्तिपूर्ण वातावरणमा सम्पन्न गर्न प्रतिबद्ध रहेको कुरा निवेदन गर्न चाहन्छु। गणतन्त्र दिवसको सन्दर्भमा यहाँहरू सबैमा कोरोना संक्रमणबाट सुरक्षित रहन आग्रह गर्दछु। यसबीचमा कोरोनाका कारण मृत्युवरण गर्नुहुने दिदीबहिनी तथा दाजुभाइहरूप्रति भावपूर्ण श्रद्धाञ्जलि अर्पण गर्दछु र शोकसन्त्तप्त परिवारहरूमा हार्दिक समवेदना व्यक्त गर्न चाहन्छु। आज सरकारले कोरोनाविरुद्धको लडाईंलाई सबैभन्दा प्रमुख एजेन्डा बनाएको छ। त्यसैमा आपूलाई साधनस्रोत र सामथ्र्यका साथ केन्द्रित गरेको छ। आन्तरिक स्रोत साधनहरूको अत्यधिक परिचालन गरेको छ अथवा सम्पूर्ण रूपमा परिचालन गरेको छ। त्यसैगरी बाह्य सहयोग, मित्रराष्ट्रहरू, संघसस्थाहरू सबैका प्रयास जुटाउने कोसिस गरिरहेको छ। कोभिड१९ का विरुद्ध हाम्रो लडाइँलाई सफलतामा पुर्याएर छोडिने छ। गणतन्त्र दिवसको यस अवसरमा बिरामीहरूको शीघ्र स्वास्थ्यलाभको कामना गर्दै सबैलाई लोकतान्त्रिक गणतन्त्र साकार पार्न अग्रसर हुन हार्दिक आह्वान गर्दछु। सबैमा धेरै धेरै शुभकामना। धन्यवाद।सम्माननीय प्रधानमन्त्री केपी शर्मा ओलीले गणतन्त्र दिवस २०७८ का अवसरमा नेपाली सेना, जंगीअड्डा, काठमाडौंमा दिनुभएको मन्तव्यको सम्पादित अंश।"
आर्थिक वर्ष २०७८७९ को बजेट : रोजगारीलाई उच्च प्राथमिकता,"काठमाडौं : विश्वव्यापी महामारी कोभिड१९ ले बेरोजगार संख्या धेरै बढाएको छ।त्यसबाट सिर्जित समस्या हल गर्न सरकारले बजेटमार्फत रोजगारीका ठाउँ खोज्ने प्रयत्न गरेको छ। कृषि, पर्यटन, पूर्वाधार निर्माणलगायत क्षेत्रमा पर्याप्त रोजगारी सिर्जना गर्ने सरकारको तयारी छ।वैदेशिक रोजगारीबाट फर्केका, स्वदेशमा रोजगारी गुमाएका र श्रमबजारमा आउने नपप्रवेशीलाई रोजगारीमा जोड्न सरकारले प्राथमिकता दिएको छ। सरकारले थप एक लाख जनशक्तिलाई व्यावसायिक सीपमूलक तालिम दिएर रोजगारीमा जोड्ने घोषणा गरेको छ।यसका लागि अर्थमन्त्री पौडेले ४० करोड बजेट विनियोजन गरेका छन्।अर्थमन्त्रीले निजी क्षेत्रको साझेदारीमा २५ हजारलाई ३ महिनासम्म प्रशिक्षार्थी कामदारका रूपमा लगाउन १ अर्ब विनियोजन गरेका छन्।३ महिनासम्म प्रशिक्षार्थी कामदारलाई काम दिएबापत प्रतिष्ठानलाई अनुदान दिन उक्त रकम विनियोजन गरिएको पौडेलले बताए।तालिम अवधिपश्चात् प्रतिष्ठानहरूले ती व्यक्तिलाई २ वर्षसम्म रोजगारी दिनुपर्ने हुन्छ।स्नातक पास गरेकाले २५ लाखसम्म १ प्रतिशत ब्याजमा सहुलियत ऋण पाउने छन्।सरकारले श्रम अडिट गर्ने, श्रम कानुन पालना गर्न जोड दिने घोषणा गरेको छ।काम र रोजगारी सिर्जना हुने गरी सरकारले बजेट घोषणा गरेको उल्लेख गरिएको छ। वैदेशिक रोजगारीमा रहेका व्यक्तिले अब मोबाइल वालेटबाट रेमिट्यान्स पठाउन सक्ने छन्।उनीहरूले बैंकमा पैसा राखे थप १ प्रतिशत ब्याज पाउने छन्।कृषिको व्यवसायीकरण र आधुनिकरण गरी रोजगारी सिर्जना गर्नमा बजेटले ध्यान दिएको छ।सरकारले कृषिमा गत वर्षको तुलनामा ४ अर्बभन्दा बढी ४५ अर्ब ९ करोड विनियोजन गरेको छ।कृषिमार्फत समेत रोजगारी सिर्जना गर्ने सरकारको ध्येय छ। सरकारले उखु उत्पादक किसानलाई उत्पादन परिमाणका आधारमा चिनी मिलमा उखु बिक्री गरेको १५ दिनभित्र अनुदान दिन ८४ करोड विनियोजन गरेको छ।तरकारी, दूध र माछामासुको ढुवानी गर्दा किसानले २५ प्रतिशत अनुदान दिने घोषणा गरेको छ।यस्तै साना किसानलाई धानको बीउ खरिदमा ५० प्रतिशत नगद अनुदान उपलब्ध गराउने पनि बजेटमा उल्लेख छ ।उद्यमशीलता, उत्पादन र रोजगारी बढाउन सरकारले सहकारीलाई सहुलियत कर्जा दिने भएको छ।सहकारीलाई स्थानीय कच्चा पदार्थ भण्डार, प्रशोधन र कृषि उत्पादनमा प्रोत्साहन गरी आवश्यक बजेट विनियोजन गरिएको अर्थमन्त्रीले बताए।रोजगारीका अवसर विस्तार गर्न सहकारीलाई अनुदान उपलब्ध गराउनेसमेत अर्थमन्त्रीले घोषणा गरेका छन्। अर्थमन्त्री पौडेलले गरिबी निवारण कोष खारेज गरी कोषमा आबद्ध ३२ हजार समूहलाई सहकारीमा रूपान्तरण गरिने र उक्त समूहमा रहेको रकम बीउपुँजीका रूपमा लगाइने बताए।सरकारले संस्कृति, पर्यटन तथा नागरिक उड्डयन क्षेत्रमा २७ अर्ब ४७ करोड विनियोजन भएको छ।पर्यटनबाट रोजगारी सिर्जना हुनुका साथै आर्थिक क्रियाकलाप बढ्ने सरकारको अपेक्षा छ।"
जसपा वारपारको अवस्थामा,"काठमाडौं : जनता समाजवादी पार्टी (जसपा) विवाद वार कि पारको अवस्थामा पुगेको छ। महन्थ ठाकुरराजेन्द्र महतो र डा बाबुराम भट्टराईउपेन्द्र यादव पक्षबीच शनिबार एकले अर्कालाई निष्कासन गर्ने चेतावनीसहित स्पष्टीकरण सोधासोध चलेको छ। दुवै पक्षले पार्टीको मूल्यमान्यता, नीति तथा विधानविपरीत कार्य गर्दै आएकाले विधानबमोजिम अनुशासनको कारबाहीको व्यवस्थाअनुसार भन्दै स्पष्टीकरण सोधेका हुन्। यसअघि दुवै पक्षले एकअर्कालाई स्पष्टीकरण सोधसोध गरे पनि जवाफ दिएका थिएनन्। डा भट्टराई र यादवले पक्षले शनिबार बिहान पुनः ठाकुरसहित संसदीय दलका नेता राजेन्द्र महतो, कार्यकारिणी सदस्यहरू लक्ष्मणलाल कर्ण र सर्वेन्द्रनाथ शुक्ललाई २४ घण्टे स्पष्टीकरण सोधेको हो। जवाफ नदिए पार्टीबाट निष्कासनको कारबाही गर्ने चेतावनी दिइएको छ। त्यसलगत्तै पार्टी अध्यक्ष ठाकुरले अर्का अध्यक्ष यादवलाई २४ घण्टाभित्र चित्तबुझ्दो स्पष्टीकरण नबुझाए दलबाट निष्कासन गर्ने चेतावनी दिएका हुन्। तपाईंसँग स्पष्टीकरण लिई तपाईंलाई सफाइको मौका दिन तपाईंलाई कारबाही किन नगर्ने भनी स्पष्टीकरण सोधिएकोमा आजको मितिसम्म जवाफ प्राप्त हुन नआएकोले दोस्रो पटक पुनः यो पत्र पठाइएको हो, अध्यक्ष ठाकुरद्वारा सोधिएको स्पष्टीकरणमा लेखिएको छ, यो पत्र जुनसुकै माध्यमले प्राप्त भएको मितिले २४ घण्टाभित्र चित्तबुझ्दो स्पष्टीकरण लिई आउनु हुन अनुरोध छ। म्यादभित्र चित्तबुझदो र सन्तोषजनक जवाफ प्राप्त नभए राजनीतिक दलसम्बन्धी ऐन २०७३ र जसपाको अन्तरिम विधान २०७७ बमोजिम निष्कासनसमेतको कारबाही गरिने स्पष्टीकरण पत्रमा उल्लेख छ। यादव पक्षले पठाएको स्पष्टीकरणमा लेखिएको छ, तपाईंसँग स्पष्टीकरण लिई तपाईंलाई सफाइको मौका दिन केन्द्रीय कार्यकारिणी समितिको मिति २०७८ जेठ ८ मा भएको निर्णयको बुँदा नं ४ बमोजिम तपाईंलाई कारबाही किन नगर्ने भनी स्पष्टीकरणको जवाफ प्राप्त हुन नआएकोले दोस्रो पटक पुनः यो पत्र प्राप्त भएको मितिले २४ घण्टाभित्र चित्तबुझदो स्पष्टीकरण लिई आउन हुन अनुरोध छ। बुझ्दो सन्तोषजनक जवाफ प्राप्त नभए निष्कासनसमेतको कारबाही हुने पत्रमा उल्लेख छ। जसपाको ५१ सदस्यीय कार्यकारिणी समितिमा यादव पक्षको बहुमत छ। विघटित प्रतिनिधिसभामा भने ठाकुर पक्षको बहुमत थियो। लुम्बिनी प्रदेशमा चार सांसदलाई यादव पक्षले कारबाही गरेपछि विवाद चर्किएको थियो। संघमा यादव पक्ष विपक्षी गठबन्धनमा छ भने ठाकुर पक्ष प्रधानमन्त्री केपी शर्मा ओलीको पक्षमा छ। ठाकुर पक्षले प्रधानमन्त्रीमार्फत आफ्ना माग धमाधम पूरा गराइरहेको छ। नागरिकतासम्बन्धी अध्यादेश आइसकेको छ भने मधेस आन्दोलनका धेरै मुद्दा सरकारले फिर्ता लिइसकेको छ। पहिलो चरणमा १ सय २० जनाको मुद्दा फिर्ता लिइएको हो।"
जनता रिझाउने बजेट,"काठमाडौं : निर्वाचन घोषणा भइसकेको अवस्थामा सरकारले बजेटमार्फत जनताको मन जित्ने जमर्को गरेको छ। अर्थमन्त्री विष्णुप्रसाद पौडेलले अध्यादेशमार्फत शनिबार २०७८७९ का लागि १६ खर्ब ४७ अर्ब ५७ करोड रुपैयाँको बजेट ल्याएका हुन्। यो चालू आर्थिक वर्षको तुलनामा करिब २ खर्ब आकारले ठूलो मात्र छैन, लोक कल्याणका हिसाबाले उन्नतसमेत छ। चालू आर्थिक वर्ष सरकारले १४ खर्ब ७४ अर्ब ६४ करोडको बजेट ल्याएको थियो। कोभिड महामारीका कारण अर्थतन्त्रको सम्पूर्ण क्षेत्र धराशायी भएका बेला सरकारले बजेटबाट सबै क्षेत्रलाई राहत दिने प्रयास गरेको छ। त्यही क्रममा यो ५ खर्बभन्दा बढी ऋणात्मक भएको छ। संसद् विघटन भएका कारण अर्थमन्त्री पौडेलले शनिबार प्रधानमन्त्री कार्यालयबाट बजेट सार्वजनिक गरेका थिए। निजी क्षेत्रलाई समेत राहत हुने गरी ल्याइएको बजेटका कारण अधिकांश क्षेत्रबाट सकारात्मक टिप्पणी आएका छन्। सरकारले घोषणा गरेको बजेट परिचालन गर्न विभिन्न स्रोत उपयोग गर्ने भएको छ। घोषित बजेट परिचालन गर्न सरकारले राजस्वबाट १० खर्ब २४ अर्ब, विदेशी अनुदान ६३ अर्ब ३७ करोड, विदेशी ऋणतर्फ ३ खर्ब ९ अर्ब र आन्तरिक ऋणतर्फ २ खर्ब ५० अर्ब रुपैयाँ उठाउने भएको छ। अर्थमन्त्री पौडेलले कुल संघीय सरकारका लागि चालू खर्चतर्फ ६ खर्ब ७८ अर्ब ६१ करोड, पुँजीगत(विकास) खर्चतर्फ ३ खर्ब ७४ अर्ब २६ करोड, ऋणको साँवा ब्याज भुक्तानी तथा संस्थानमा लगानी(वित्तीय व्यवस्था) तर्फ २ खर्ब ७ अर्ब ९७ करोड विनियोजन गरेका छन्। प्रदेश तथा स्थानीय तहमा वित्तीय हस्तान्तर अनुदानतर्फ ३ खर्ब ८६ अर्ब ७१ करोड रुपैयाँ छुट्याइएको छ। बजेट विनियोजन प्रणालीअनुसार चालू खर्च ४१२ प्रतिशत, पुँजीगत खर्च २२७ प्रतिशत, वित्तीय व्यवस्थातर्फ १२६ प्रतिशत र प्रदेश तथा स्थानीय तहमा वित्तीय हस्तान्तर अनुदानतर्फ २३५ प्रतिशत रकम परेको छ। अर्थमन्त्रीले कोभिडको पहिलो र दोस्रो चरणको महामारीबाट थला परेको मुलुकको समग्र अर्थतन्त्रलाई उकास्न हरेक क्षेत्रमा आशा गरेभन्दा बढी बजेट विनियोजन गरेका छन्। स्वास्थ्य, कृषि, ऊर्जा, पर्यटन, भौतिक पूर्वाधार, शिक्षा, रोजगारी, सामाजिक सुरक्षा, कर्मचारीको तलब वृद्धिलगायत विभिन्न प्रकारका छुटलाई विशेष गरी आगामी आर्थिक वर्षको बजेट तथा कार्यक्रममा प्राथमिकता दिएर समावेश गरेका छन्। सरकारले कोभिड महामारीको रोकथाम, नियन्त्रण, उपचारको दायरा बिस्तार, स्वास्थ्य सामग्रीको आपूर्ति, निःशुल्क खोपको उपलब्धता, स्वास्थ्य पूर्वाधारको विकास र चिकित्सक परिचालनलाई विशेष प्राथमिकतामा राखेको छ। कोभिडबाट प्रभावित बिरामीलाई आवश्यक पर्ने आईसीयू, एचडीयू, भेन्टिलेटर, टेस्ट किट्सलगायतका आवश्यक उपकरण खरिद गर्न ४ अर्ब रुपैयाँ सरकारले विनियोजन गरेको छ। यसै सिलसिलामा अक्सिजनको ग्यास, लिक्विड अक्सिजन सिलिण्डर कन्सन्ट्रेटलगायत जीवनदायक सामग्री र औषधी आयात, उत्पादन र बिक्री वितरणमा लाग्ने भन्सार महसुल, मूल्य अभिवृद्धि कर, अन्तःशुल्क २०७८ पुस मसान्तसम्ममा लागि छुट दिएको छ। अक्सिजन उत्पादन गर्न लाग्ने विद्युत् महसुलमा भने ५० प्रतिशत छुट दिने घोषणा सरकारले गरेको छ।कोभिडबाट अत्याधिक प्रभावित होटल, ट्राभल, ट्रेकिङ, यातायात तथा हवाई क्षेत्र, चलचित्र उद्योग, सञ्चार गृहको करयोग्य आयमा १ प्रतिशत मात्रै आयकर लाग्ने व्यवस्था गरी उक्त व्यवसायको नोक्सानी सार्न मिल्ने अवधी बढाएर १० वर्ष पुयाएको छ। समग्र अर्थतन्त्रमा ठूलो भूमिका खेल्ने कृषितर्फ रासायनिक मल खरिद गर्न आगामी आर्थिक वर्षमा १२ अर्ब रुपैयाँ विनियोजन गरिएको छ। चालू आर्थिक वर्षमा मलका लागि करिब ११ अर्ब रुपैयाँ राखिएको थियो। सरकारले ज्येष्ठ नागरिकको मासिक भत्ता ४ हजार रुपैयाँ पुयाएको छ। यस्तै सबै प्रकारका सामाजिक सुरक्षा भत्ता ३३ प्रतिशत वृद्धि गरिएको छ। सरकारले पुनर्कर्जाका लागि १३ अर्ब बजेट विनियोजन गरेको छ। लघु, घरेलु, साना उद्यम, वैदेशिक रोजगारीमा फर्किएका युवाहरूलाई ५ प्रतिशत ब्याजदरमा सहुलियत दिन सरकारले यो बजेट विनियोजन गरेको हो। यस्तै सरकारले माध्यमिक तथा उच्च माध्यमिक स्तरका विद्यार्थीहरूलाई वैकल्पिक शिक्षाका लागि ल्यापटप किन्न १ प्रतिशत ब्याजदरमा ८० हजारसम्म ऋण दिने घोषणा गरेको छ। अर्थमन्त्री पौडेलले शैक्षिक प्रमाणपत्र धितो राखेर २५ लाखसम्म ऋण उपलब्ध गराउने घोषणा पनि गरेका छन्। यसको ब्याजदर अधिकतम ५ प्रतिशत हुनेछ। यस्तो प्रकारको ऋण स्नातक तहभन्दा माथि अध्ययन गर्ने विद्यार्थीका लागि उपलब्ध हुने अर्थमन्त्री पौडेलले घोषणा गरेका छन्। उपभोक्ता र किसानलाई राहत निषेधाज्ञा अवधीभर खाद्य व्यवस्था तथा व्यापार कम्पनी र साल्ट ट्रेडिङ कम्पनीबाट बिक्री हुने खाद्यान्न, दाल, तेल, खाना पकाउने ग्यासको बिक्री मूल्यमा २० प्रतिशत छुट दिने व्यवस्था गरी सरकारले आम उपभोक्तालाई थोरै भए पनि राहत दिन खोजेको छ। यसबाहेक निषेधाज्ञा अवधीभर घरायसी तथा साना विद्युत् उपभोक्तामध्ये २० युनिटसम्म खपत गर्नेलाई शतप्रतिशत, मासिक १ सय ५० युनिट खपत गर्नेलाई ५० प्रतिशत र २ सय ५० युनिट खपत गर्नेलाई ३० प्रतिशतसम्म छुट दिने सरकारले घोषणा गरेको छ। दूध, तरकारी, फलफूल, माछा, मासुलगायतका नाशवान उपभोग्य बस्तुको उत्पादन स्थलदेखि नजिकको बजार केन्द्रसम्म सहज आपूर्ति गर्न लाग्ने सवारी ढुवानीमा २५ प्रतिशत अनुदान उपलब्ध गराउने सरकारको घोषणाले उपभोक्तालाई राहत दिने विश्वास गरिएको छ। आर्थिक वृद्धिको महत्वाकांक्षी लक्ष्यसरकारले कोभिड महामारीको संक्रमण दर बढ्दोसँगै महत्वाकांक्षी ६५ प्रतिशत आर्थिक वृद्धि दर लक्ष्य तोकेको छ। आगामी आर्थिक वर्षमा कोभिड खोपको उपलब्धता, पूर्वाधार विकास, राष्ट्रिय गौरवको आयोजना निर्माण सम्पन्न हुने दाबी गर्दै अर्थमन्त्री पौडेलले यस्ता योजना सम्पन्न हुँदा आर्थिक वृद्धि दरको लक्ष्य प्राप्त गर्न सहज हुने बताएका छन्।सरकारले चालू आर्थिक वर्षका लागि बजेटमा करिब ७ प्रतिशत आर्थिक वृद्धि हुने अनुमान गरेको थियो। तर, केन्द्रीय तथ्यांक विभागले ४०१ प्रतिशत मात्रै रहने संशोधित अनुमान गरेको थियो। तर, शुक्रबार अर्थमन्त्री पौडेलले आर्थिक सर्वेक्षण सार्वजनिक गर्दै आर्थिक वृद्धि दर ४०१ प्रतिशत पनि प्राप्त गर्न निक्कै सकश हुने बताएका थिए। सरकारले बजेटमार्फत निजामती कर्मचारीको मासिक तलबमा २ हजार रुपैयाँ वृद्धि गरेको छ। यसबाहेक हाल उपलब्ध गराइएको महँगी भत्तालाई यथावतै राखिएको छ। अर्थमन्त्री पौडेलले कर्मचारीको तलबर अन्य सेवा सुविधाका लागि अध्ययन र सुझाव उपलब्ध गराउने विषयमा पे कमिसन गठन गर्ने घोषणा गरेका छन्। कर्मचारीलाई १० लाख बराबरको सामूहिक दुर्घटना बिमा र १ लाखको स्वास्थ्य बिमाको प्रिमियम सरकारले बेहोर्ने घोषणा गरेको छ। कर्मचारीलाई सहुलियत दरमा आवास सेवा उपलब्ध गराउन कर्मचारी सञ्चय कोष र नागरिक लगानी कोषबाट ७ वटै प्रदेशमा सामूहिक आवास गृह निर्माण गर्ने विषयलाई पनि प्राथमिकतामा राखिएको छ। कर्मचारीले तिर्ने सामाजिक सुरक्षा करको ५० प्रतिशत निजामती अस्पतालको पूर्वाधारका लागि र उक्त अस्पतालमा निजामती कर्मचारीका लागि शय्या तोकिनुका साथै डेडिकेटेड सेवासमेत उपलब्ध गराउने बजेटमा उल्लेख छ। कर्मचारीको सन्तानलाई गुणस्तरीय शिक्षा प्रदान गर्नका लागि निजामती विद्यालय सञ्चालन गर्ने र हाल भएका विद्यालयलाई स्तरोन्नति गर्ने अर्थमन्त्रीले पौडेलले बजेट भाषणमार्फत सार्वजनिक गरेका छन्।"
साना दलको बजेटप्रतिको बुझाई : सस्तो लोकप्रियता र प्रचारमुखी बजेट,"काठमाडौं : विघटित प्रतिनिधिसभामा प्रतिनिधित्व गर्ने साना दलका सांसदले सरकारले नेपाली जनताले लामो सङ्घर्ष र बलिदानबाट प्राप्त गणतन्त्र र लोकतन्त्रलाई नै उपहास गर्ने ढङ्गले जनमत(संसद्)लाई छलेर चुनाव र प्रचारमुखी बजेट ल्याएको आरोप लगाएका छन्। सरकारद्वारा प्रस्तुत आर्थिक वर्ष२०७८७९ को बजेटलाई उनीहरुले अल्पमतको काम चलाउ सरकारलाई पूर्ण बजेट ल्याउने अधिकार नै नभएको अवस्थामा सस्तो लोकप्रियता र निर्वाचनका लागि प्रचारमुखी बजेट ल्याएको प्रतिक्रिया दिए । राष्ट्रिय जनमोर्चाकी नेत्री एवं निवर्तमान सांसद दुर्गा पौडेलले संसदीय अभ्यास र लोकतान्त्रिक मूल्य मान्यता विपरीत संसद्लाई छलेर अध्यादेशबाट बजेट ल्याइनु भनेको लोकतन्त्र र गणतन्त्रको जगलाई नै भत्काउने प्रयास मात्र नभई अत्यन्तै खतरनाक विषय भएको टिप्पणी गरिन्। उनले भनिन्, 'बजेट दल विशेषको सस्तो लोकप्रियता र निर्वाचनका लागि प्रचारमुखी छ । अल्पमतको काम चलाउ सरकारलाई पूर्ण बजेट ल्याउने अधिकार छैन, यो अधिकारभन्दा बहिरको कुरा हो । मेरोपार्टीले यसको विरोध गरेको छ । चुनावलाई आधार बनाएर प्रचारका लागि ल्याइएको प्रष्टछ, कार्यान्वयन हुन्छ भन्ने सुनिश्चित पनि छैन ।' कोभिड १९ सङ्क्रमण रोकथामका लागि सांसद विकास कोष पूर्वाधार विकास कार्यक्रम आवश्यक नभएकाले महामारी नियन्त्रणमा उक्त शीर्षको बजेट लगाउन सुझाव दिएको प्रसङ्ग उल्लेख गर्दै नेत्री पौडलले कोरोना नियन्त्रणलाई छुट्याएको बजेट पूर्णरूपमा कार्यान्वयनमा जानुपर्ने बताइन्। स्वतन्त्र निवर्तमान सांसद छक्कबहादुर लामाले लोकतान्त्रिक शासन पद्धतिमा विपक्षी दलहरुलाई समेटेर जानु पर्नेमा सरकारले एकपक्षीयरूपमा ल्याएको बजेट आमजनताको जनजीविका र राष्ट्रले सम्बोधन गर्नुपर्ने प्राथमिकताका विषय नसमेटिएको टिप्पणी गरे । उनले भने, 'बहुवर्षीय आयोजनाका रूपमा रहेको कर्णाली कोरिडोरबाहेक कर्णालीलगायतका दुर्गम क्षेत्रको विकास सन्दर्भमा यो वर्षको बजेट पनि उधारोजस्तो देखियो, कर्णाली क्षेत्रमा धेरै ठाँउमा पुल आवश्यक छ, त्यो भएन, जडीबुटी विकासका सम्बन्धमा कुन ठाउँमा के स्थापना र विकास गरिनुपर्छ भनेर यकिन हुनुपर्थ्यो, ती कुरा आएन । सामाजिक भत्ता बढाउनु राम्रै कुरा भएपनि धेरै आश्वासन आएकाले बजेटले चुनावी रहेको देखाउँछ । कारोनाले गर्दा कर र राजश्व उठाउन पनि गाह्रो छ ।'जनता समाजवादी पार्टीका नेता एवं निवर्तमान सांसद रामबाबुकुमार यादवले जनतालाई अलमल्याउने ढङ्गबाट आएको बजेट ज्येष्ठ नागरिक भत्ताबाहेक अरु कार्यान्वयनमा जाने सम्भावना कहीँ कतै नदेखिएको प्रतिक्रिया दिए । सिंहदरवारस्थित प्रधानमन्त्री तथा मन्त्रिपरिषद्को कार्यालयबाट अर्थमन्त्री विष्णुप्रसाद पौडलद्वारा प्रस्तुत बजेटलाई प्रमुख प्रतिपक्षी दल नेपाली कांग्रेसले व्याहारिकरुपबाट विश्वास गरेर हेर्नेभन्दा निर्वाचनमा राजनीतिक नारा बेच्न खोज्ने प्रयासकारूपमा हेरिएको प्रतिक्रिया दिएको थियो । रासस"
"समयले ध्रुवीकरण मागेको छ, तमासा नगरौँ, भेडाभेडासँग र बाख्राबाख्रासँग हुन दिऊ","काठमाडौं : पूर्वप्रधानमन्त्री डा बाबुराम भट्टराईले समयले नयाँ ध्रुवीकरण खोजेको बताएका छन्। पछिल्ले राजनीतिक घटनाक्रममा देखिएको विचार, पार्टी र नेतृत्वको अभिव्यक्तिले नयाँ ध्रुवीकरण खोजेको उनले बताएका हुन्। जनता समाजवादी पार्टी (जसपा) संघीय परिषद् अध्यक्षसमेत रहेका भट्टराईले नयाँ निर्माणका निम्ति पुरानो भत्कनु पर्ने भन्दै मान्छे तानातानमा नलाग्न आग्रह गरे। जसपा फुटको संघारमा पुगेको अवस्थामा बाबुरामले किनबेचको तमासा नगर्न अनुरोध गरेका हुन्। गत फागुनमा सर्वोच्च अदालतले नेकपा एकताको वैधानिकतामाथि प्रश्न गर्दै पूर्व एमाले र माओवादीलाई यथावत् अवस्थामा फर्काएको थियो। त्यसपछि सत्तारुढ एमाले फुटको संघारमा पुगेको छ भने जसपासमेत फुट नजिक छ। यही सन्दर्भलाई केन्द्रित गर्दै बाबुरामले समयले नयाँ ध्रुवीकरण खोजेको बताएका हुन्। उनले भेडा भेडासँग र बाख्रा बाखासँग हुन दिनुपर्नेसमेत बताए। बाबुरामले यसरी आआफ्नो बाटो लागेर हिँडिरहे फेरि भेट हुने विश्वास व्यक्त गरेका छन्। अहिलेको राजनीतिक संकट पुरानो विचार, पार्टी र नेतृत्वको सामूहिक विघटनको अभिव्यक्ति हो, बाबुरामले ट्वीटमा लेखेका छन्, नयॉ निर्माण निम्ति पुरानो भत्कनैपर्छ। समयले नयॉ ध्रुवीकरण खोज्दैछ। अत: मान्छे तानातान र किनबेचको तमासा नगरौं ! भेडाभेडासंग र बाख्राबाख्रासंग हुन दिऊॅ ! हात मिलाएर आआफ्नो बाटो लागौं ! हिँडिरहे फेरि भेट हुनेछ !"
एमाले स्थायी कमिटी बैठक स्थगित,काठमाडौं : सत्तारुढ (नेकपा) एमालेको स्थायी कमिटी बैठक स्थगित भएको छ । आइतबार दिउँसो ५ बजेका लागि बोलाइएको बैठक सोमबार बिहान १० बजे बस्नेगरी स्थगित भएको हो । एमाले पार्टी कार्यालय सचिव शेरबहादुर तामाङका अनुसार शनिबार सार्वजनिक भएको बजेटलगायत समसामयिक विषयमा छलफल गर्नु पर्ने भएकाले आइतबारका लागि बोलाइएको बैठक स्थगित भएको हो । एमाले अध्यक्ष एवम् प्रधानमन्त्री केपी ओलीले प्रधानमन्त्रीको सरकारी निवास बालुवाटारमा बैठक बोलाएका थिए । यसअघि बसेको एमाले स्थायी कमिटी बैठकले वरिष्ठ नेता माधवकुमार नेपाल र झलनाथ खनाल पक्षका १२ जना सांसदलाई पार्टीबाट निष्कासनको निर्णय गरेको थियो ।
लुम्बिनीमा भोलि राष्ट्रियसभा उपनिर्वाचन : कसले मार्ला बाजी ?,"दाङ : राष्ट्रियसभा सदस्यका लागि लुम्बिनी प्रदेशमा उप निर्वाचन हुँदैछ । सोमबार लुम्बिनी प्रदेशको राजधानी दाङको घोराहीमा उप निर्वाचनको लागि मतदान हुँदै छ । उप निर्वाचनमा दुईजनाको प्रतिस्पर्धामा रहेको छ । माओवादी केन्द्रका तर्फबाट राष्ट्रियसभाका सदस्य चन्द्रबहादुर खड्का एमालेमा प्रवेश गरेपछि रिक्त पदमा लुम्बिनी प्रदेशमा राष्ट्रियसभाको उपानिर्वाचन हुन लागेको हो । माओवादी केन्द्र परित्याग गरेर एमालेमा प्रवेश गरेका खड्का कारबाहीमा परेका थिए । खड्काको रिक्त स्थानमा लुम्बिनी प्रदेशमा राष्ट्रियसभा सदस्यका लागि सोमबार उपनिर्वाचन हुँदैछ । एमालेले खड्कालाई नै उम्मेदवार बनाएको छ भने विपक्षी गठबन्धनबाट दृगनारायण पाण्डे चुनावी मैदानमा छन् । एमाले सांसद पाण्डे वैशाख १९ मा लुम्बिनी प्रदेश सभा सदस्यबाट राजीनामा दिएर कांग्रेस प्रवेश गरेका थिए । उनलाई कांग्रेस, माओवादी केन्द्र, जसपा (उपेन्द्र पक्ष),माधव नेपाल पक्ष र जनमोर्चाबाट मत प्राप्त हुने भएको छ । प्रदेशसभा सदस्य ७९ जना र नगरपालिकाका प्रमुख र उपप्रमुख तथा गाउँपालिकाका अध्यक्ष र उपाध्यक्ष २ सय १७ जना गरी कुल २९६ जना मतदाताको नामावली स्वीकृत भएको छ । मुख्यमन्त्री शंकर पोखरेलको मन्त्रीमण्डलमा सहभागी भएपछि कारबाहीमा परेका जसपाका सांसद पुनर्वहाली भए पनि मतदाताको नामावलीमा परेका छैनन् । सन्तोषकुमार पाण्डे, विजयबहादुर यादव, कल्पना पाण्डे र सुमन शर्मालाई जसपाको उपेन्द्र यादव पक्षले कारबाही गरेपछि उनीहरु सवोच्च पुगेर सांसद पद जोगाएका थिए । राष्ट्रिय सभाको निर्वाचनमा कुल ३०५ मतदाता हुनुपर्ने लुम्बिनीमा ९ जना मतदानमा सहभागी नहुने भएका हुन । ८७ प्रदेशसभा सदस्यबाट ७९ जना र २१८ मतदाता रहेको स्थानीय तहबाट २१७ जनाले मत दिनेछन् । प्रदेश सभामा ८ र स्थानीय तहमा १ गरी ९ जना मतदाताको नामावली निर्वाचन आयोगले प्रकाशित गरेको छैन ।लुम्बिनीका १२ जिल्लामा १०९ स्थानीय तह छन्। स्थानीय तहका प्रमुख र उपप्रमुख तथा अध्यक्ष र उपाध्यक्ष उपनिर्वाचनमा मतदाता हुनेछन्। प्रदेशसभा सदस्यको मतभार ४८ र स्थानीय तहका प्रमुख र उप्रमुखको मतभार १८ हुन्छ । स्थानीय तहमा कुल मतभार तीन हजार ९०६ छ । प्रदेशसभामा कायम सांसदका आधारमा तीन हजार ७९२ मतभार छ । कुल मतसंख्या सात हजार ६९८ छ । विपक्षीको गठबन्धन, एमालेको मत विभाजित हुने अवस्था तथा जसपाका चार सांसद मतदानबाट बञ्चित हुँदा पाण्डेले फराकिलो अन्तरले जित निकाल्ने आंकलन गरिएको छ । विपक्षी गठबन्धन विजयी हुने पहिलो आधार स्थानीय तहको मत देखिएको छ । स्थानीय तहमा विपक्षी गठबन्धनका उम्मेदवार पाण्डेलाई बढी मत आउने देखिएको छ । स्थानीय तहका प्रमुख र उपप्रमुख र अध्यक्ष र उपाध्यक्ष विपक्षी गठवन्धनका बढी छन् । लुम्बिनीका स्थानीय तहमा कांग्रेसले ११ नगरपालिकामा मेयर जितेको छ भने उपमेयर १० स्थानमा जितेको छ । गाँउपालिकामा अध्यक्ष २७ स्थानमा जितेको छ भने उपाध्यक्ष ३० स्थानमा जितेको छ । त्यस अनुसार कांग्रेसका प्रमुख र उपप्रमुख र अध्यक्ष र उपाध्यक्ष गरी ६४ मतदाता छन् । लुम्बिनीमा माओवादी केन्द्रले स्थानीय तहमध्ये नगरपालिकामा ६ स्थानमा प्रमुख र ८ स्थानमा उपप्रमुख तथा गाउँपालिकामा १३ स्थानमा अध्यक्ष र १४ स्थानमा उपाध्यक्ष जितेको छ । माओवादी केन्द्रसँग स्थानीय तहमा कुल ४१ मतदाता छन । तत्कालीन संघीय समाजवादी पार्टीको तर्फबाट लुम्बिनीमा उपप्रमुख १, अध्यक्ष ६, उपाध्यक्ष ४ गरी ११ जना विजयी भएका थिए। तत्कालीन संघीय समाजवादी पार्टी हालको जनता समाजवादी पार्टीका अध्यक्ष उपेन्द्र यादव नेतृत्वमा भएकाले ११ जनाको मत पनि पाण्डेको पक्षमा खस्ने आकलन छ । तत्कालीन नयाँ शक्तिले एक स्थानमा उपाध्यक्ष पदमा जितेको थियो । उक्त दल समाजवादी हुँदै जसपासँग एकीकरण गरेकाले उसको मत पनि विपक्षी गठबन्धनमै पर्नेछ । राष्ट्रिय जनमोर्चाले स्थानीय तहमा अध्यक्ष २ र उपाध्यक्ष २ स्थानमा जितेको छ। जनमोर्चाले विपक्षी दलहरुसँगै गठबन्धन बनाएकाले उक्त दलका स्थानीय तहका ४ जनाको मत पनि पाण्डेलाई जाने देखिन्छ । यसरी कांग्रेसका ६६, माओवादी केन्द्रका ४१, जसपाका १२ र जनमोर्चाका ४ गरी स्थानीय तहमा विपक्षी गठबन्धनको १२३ मत छ । स्थानीय तहको मतको आधारमा पाण्डेले दुई हजार २१४ मत प्राप्त गर्नेछन । स्थानीय तहमा लुम्बिनीमा एमालेका ९० जना प्रमुख र उपप्रमुख तथा अध्यक्ष र उपाध्यक्ष छन । प्रमुख १६, उपप्रमुख १७, अध्यक्ष २७ र उपाध्यक्ष ३० जना एमालेबाट विजयी भएका थिए। राप्रपाले प्रमुख १ र उपाध्यक्ष १ स्थानमा जितेको छ। त्यसअनुसार एमालेका उम्मेदवार खड्काको पक्षमा स्थानीय तहका मतदाता ९२ जना हुनेछन । स्थानीय तहबाट खड्कालाई एक हजार ६५६ प्राप्त हुनसक्छ । लुम्बिनीको स्थानीय तहमा स्वतन्त्र २ जनाले प्रमुख र एक जनाले अध्यक्षमा जित निकालेका थिए । स्वतन्त्र रुपमा विजयी भएकाहरुको मत कता खस्छ, एकिन छैन । एमाले विभाजितको अवस्थामा पुगेकाले उक्त दलबाट विजयी सबैले खड्कालाई मत दिने सम्भावना पनि न्यून छ । पाण्डेलाई प्रदेश सभाबाट पनि बढी मत आउने देखिएको छ । सभामुखसहित ४१ जना प्रदेश सभा सदस्यको मत पाण्डेको पोल्टामा पर्छ । त्यसअनुसार विपक्ष गठबन्धनका सांसदबाट पाण्डेले एक हजार ९६८ मत प्राप्त गर्नेछन । सत्तारुढ दलका प्रत्यासी खड्काले ३८ जनाको मत प्राप्त गर्नेछन । एमालेका सांसदहरु सबैको मत गणना गर्दा एक हजार ८२४ हुन्छ । माधव पक्षीय सांसद दुईजना प्रदेश सभामा रहेको भनिएको छ । उनीहरुको मत खड्कालाई नजान पनि सक्छ । प्रारम्भिक तालिका९दलहरुको दावीअनुसार लुम्बिनी प्रदेशमा मतभार यस्तो छ । यस्तो छ अंकगणित कांग्रेस माओवादी गठवन्धन ४१४८ १९६८एमाले ३८४८ १८२५स्थानीय तहतर्फएमाले ९४१८ १६९२काँग्रेस ६४१८१११५माओवादी ३७१८६६६जसपा १११८ १९८तमलोपा ११८ १८जनमोर्चा ५१८ ९०राप्रपा २१८ ३६स्वतन्त्र ३१८ ५४नयाँशक्ति ११८ १८"
ओलीले बोलाए एमाले स्थायी कमिटी बैठक,काठमाडौं : नेकपा एमालेका अध्यक्ष एवं प्रधानमन्त्री केपी शर्मा ओलीले पार्टीको स्थायी कमिटी बैठक बोलाएका छन्। ओलीले साँझ ५ बजे प्रधानमन्त्रीको सरकारी निवास बालुवाटारमा स्थायी कमिटी बैठक बोलाएको एमाले पार्टी कार्यालयका सचिव शेरबहादुर तामाङले जानकारी दिए। उनका अनुसार बैठकमा शनिबार प्रस्तुत गरिएको आर्थिक वर्ष २०७८०७९ को बजेटको समीक्षा र पार्टीको आन्तरिक विवादबारे छलफल हुनेछ। यसअघिको बैठकले माधवकुमार नेपाल पक्षका १२ जना सांसदलाई स्पष्टीकरण सोधेको थियो । आजको बैठकमा उक्त कारबाहीबारे छलफल हुनसक्ने बताइएको छ । ओलीले माधवकुमार नेपाल र झलनाख खनालसहितका सांसदलाई स्पष्टीकरण मागेको भएपनि उनीहरुले स्पष्टीकरण नबुझाउने अडान लिएका छन्।
१४ दलसँग विप्लवको सहकार्य : सरकारलाई विस्थापित गरेर व्यवस्था परिवतर्न गर्नुपर्ने माग,"काठमाडौं : नेत्रविक्रम चन्द विप्लव नेतृत्वको नेपाल कम्युनिस्ट पार्टीले १४ वटा साना पार्टीसँग मोर्चाबन्दी गरेको छ। मोर्चाले अहिलेको संकट समाधानका लागि सरकारलाई विस्थापित गर्नु आवश्यक भएको बताएको छ। सरकार विस्थापित गरेर मात्र समस्या समाधान नहुने भन्दै यो समूहले विद्यमान व्यवस्थामै अग्रगामी परिवर्तन ल्याउनु आवश्यक भएको बताएको छ। मोर्चाले व्यवस्थाको विकल्पको रुपमा जनगणतन्त्र र वैज्ञानिक समाजवादी व्यवस्थामा जोड दिएको छ। नेपाल जुन गम्भीर संकटमा छ, त्यसको समाधानका लागि यो सरकारलाई विस्थापित गर्नु त आवश्यक छ नै तर त्यत्तिले मात्र पुग्दैन, मोर्चाले जारी गरेको विज्ञप्तिमा भनिएको छ, यसका निम्ति विद्यमान व्यवस्थामै अग्रगामी परिवर्तन ल्याउनु आवश्यक छ। मोर्चाले सरकार, व्यवस्थापिका र यसका प्रक्रियाको विकल्पलाई ठोस बनाउन गृहकार्य गर्ने भएको छ। अहिले कोरोना बिरामीको उपचार नहुने, अक्सिजन अभावमा बिरामीले मृत्युवरण गर्नुपर्ने अवस्था पैदा हुनु दुःखद् भएको भन्दै महामारीमा निःशुल्क उपचारले प्राथमिकता पाउनुपर्नेमा जोड दिइएको छ। मानव जीवनको रक्षा पहिलो प्राथमिकता भए पनि यो सरकारले खोपलाई प्राथमिकता नदिएको आरोप मोर्चाको छ। विश्वका विभिन्न राष्ट्रले आफ्ना नागरिकलाई कि खोप दिइसके वा दिइरहेका छन्, विज्ञप्तिमा भनिएको छ, मानव जीवनको रक्षा नै पहिलो प्राथमिकता हुनु पर्दछ। तर यो गैरजिम्मेवार र भ्रष्टाचारी सरकारले खोपलाई पहिलो प्राथमिकतामा अझै राखेको छैन। तुरुन्त खोप ल्याएर सबै जनतालाई निःशुल्क खोप लगाउने व्यवस्था अविलम्ब गरियोस्। यो मोर्चाले प्रधानमन्त्री केपी ओली इन्डोअमेरिकी गठबन्धनको गोटी बनेको आरोपसमेत लगाएको छ। एमसीसी पारित गरेर नेपाललाई भुटानीकरण गर्ने योजनामा सरकार लागेको आरोप उसको छ । नागरिकता विधेयक फिर्ता गर्नसमेत मोर्चाले माग गरेको छ। केपी ओली यतिखेर इन्डोअमेरिकी गठबन्धनको गोटीका रुपमा काम गरिरहेका छन्। र एमसीसी पारित गरेर नेपालमा अमेरिकी सेना तैनाथ गर्ने तथा नेपालीलाई भुटानिकरण गर्ने योजनामा लागेका छन्, विज्ञप्तिमा भनिएको छ, सरकारले ल्याएको कथित नागरिकतासम्बन्धी अध्यादेश अल्पमतको सरकारलाई जोगाउने र विदेशीको योजना लागू गर्ने उद्देश्यमा ल्याइएको हुनाले त्यसलाई फिर्ता लिन हामी जोडदार माग गर्दछौँ। मोर्चाले सार्वजनिक गरेको विज्ञप्तिमा मोहन वैद्य, धर्मेन्द्र बास्तोला, ऋषि कट्टेल, आहुति, सीपी गजुरेल, गोपाल किराँती, कर्णजीत बुढाथोकी, गुणराज लोहनी, डम्बर विक्रम कार्की, रविन्द्र श्रेष्ठ, रामहरि पोखरेल, नारायण शर्मा, शम्भु कट्टेल, देवदत्त पाण्डेले हस्ताक्षर गरेका छन्।"
खोपका लागि कुटनीतिक पहल : राष्ट्रपति भण्डारीद्वारा वाइडेनलाई पत्राचार,वाशिङ्टन डिसी : राष्ट्रपति विद्यादेवी भण्डारीले अमेरिकी समकक्षी राष्ट्रपति जोसेफ आर वाइडेनलाई पत्र लेखी कोरोना भाइरस विरुद्धको खोप नेपाललाई सहयोग गर्न अनुरोध गरेकी छन्। राष्ट्रपति भण्डारीको पत्र शुक्रबार अमेरिकाका लागि नेपालका राजदूत डा युवराज खतिवडाले डिसीस्थित स्टेट डिपार्टमेन्टका वरिष्ठ सल्लाहकार इर्भिन मासिंगालाई हस्तान्तरण गरे । पत्र हस्तान्तरण गर्दै राजदूत खतिवडाले नेपालको पछिल्लो अवस्था र खोप योजनाका बारेमा विस्तृतमा जानकारी गराएको बताए। राजदूत खतिवडाले अमेरिकी सरकारसँग नेपालले अष्ट्राजेनिका खोप अधिकतम प्राप्त गर्ने अपेक्षा राखेको समेत मासिंगालाई बताएका थिए । अमेरिका र नेपालबीच लामो समयदेखि द्विपक्षीय सम्बन्ध रहेको स्मरण गर्दै उनले कोरोना भाइरस विरुद्धको लडाइँमा पनि अमेरिकाको महत्वपूर्ण सहयोगको अपेक्षा नेपालले गरेको बताए । साथै उनले नेपाल सरकारले जोन्सन एण्ड जोन्सनको खोप जानसिन इन्फेक्सियस डिजिज एण्ड भ्याक्सिन्स फर्मास्यूटिकल्स कम्पनीसँग खरीद गर्ने योजनमा रहेको मासिंगालाई जानकारी गराए । राजदूत खतिवडासँगको भेटमा मासिंगाले अमेरिकी सरकारले खोपको प्रक्रियालाई तदारुकताका साथ अगाडि बढाउने बताए। भेटमा उनले नेपालमा कोरोना भाइरसले पारेका क्षतिका विषयमा गहिरो सहानुभूति राख्दै कोभ्याक्सअन्र्तगतको खोप कोभ्याक्स र द्विपक्षीय सम्झौताअनुरूप नेपालले प्राप्त गर्ने अंश सम्भव भएसम्म छिटो उपलब्ध गराउने बताए। रासस
सुकेटार विमानस्थलको नाम रवीन्द्र अधिकारी राख्ने घोषणाप्रति योगेश भट्टराईको असन्तुष्टि,"विराटनगर : नेकपा नेता तथा पूर्वमन्त्री योगेश भट्टराईले असल काम पनि असल नियत र सहि प्रकृयाबाट गरियो भनेमात्र सही परिणाममा पुग्न सकिने बताएका छन् । सरकारले सुकेटार विमानस्थलको नाम परिवर्तन गर्ने बताएपछि आइतबार सामाजिक सञ्जाल फेसवुकमा लेख्दै भट्टराईले उनले ऐतिहासिक रुपमा कुनै नाम वा विशेषताबाट चिनिएका स्थानहरुको परिचय बदल्नुभन्दा अघि छलफल र विमर्श आवश्यक भएको बताए । ऐतिहासिक रुपमा कुनै नाम वा विशेषताबाट चिनिएका स्थानको परिचय बदल्नुभन्दा अघि त्यसको आवश्यकता, औचित्यता, सान्दर्भीकता र परिणामका बारेमा स्थानीय सरोकारवाला समुह, जनप्रतिनिधिसहित नागरिकस्तरमा व्यापक छलफल र बिमर्श गरी सहमति निर्माण गर्नु पर्दछ, उनले लेखेका छन् । एमाले सचिव समेत रहेका नेता भट्टराईले असल काम पनि असल नियत र सहि प्रकृयाबाट गरियो भनेमात्र सहि परिणाममा पुग्न सकिने अन्यथा विवाद, विभाजन र अनावश्यक तनाब मात्र झेल्नुपर्ने बताए । आर्थिक वर्ष २०७८२०७९ को बजेट सार्वजनिक गर्दै शनिबार अर्थमन्त्री विष्णु पौडेलले सुकेटारलाई स्व रवीन्द्र अधिकारी विमानस्थल र चुहानडाँडालाई आङछिरिङ्ग शेर्पा विमानस्थल नामांकरण गर्ने बताएका थिए ।"
पाँच दलका शीर्ष नेताको संयुक्त वक्तव्य : अध्यादेशबाट बजेट संविधानको ठाडो उलंघन,"काठमाडौं : विपक्षी पाँच गठनबन्धनले सरकारलाई दीर्घकालीन असर पर्ने कुनै पनि कामकारवाही नगर्न चेतावनी दिएको छ। आइतबार बिहान कांग्रेस सभापति शेरबहादुर देउवा निवास बुढानिलकण्ठमा बसेको पाँच गठबन्धनको बैठकले संविधान विपरितका र अलोकतान्त्रिक कामकारवाहीमा सहयोगी नहुन राज्यका सबै अंग र नियकाहरुलाई अपिल समेत गरेको छ। 'प्रतिनिधिसभाको पुनस्थापना र प्रतिनिधिसभाका १४९ सदस्यहरुको हस्ताक्षरमा विकल्प प्रधानमन्त्रीका रुपमा हामीले विधिवत् दावी प्रस्तुत गरिसकेको अवस्थामा देश र जनतालाई दीर्घकालीन असर पर्ने किसिमका कुनैपनि कामकारवाही नगर्न सरकारलाई चेतावनी दिन चाहन्छौं।सरकारका संविधान विपरितका र अलोकतान्त्रिक कामकारवाहीमा सहयोग नुन राज्यका सबै अंग र निकायहरुलाई पनि आग्रह गर्दछौं,'वक्तत्वयमा उल्लेख। सरकारले अध्यादेशमार्फ जारी गरेको बजेटप्रति पनि विपक्षी गठबन्धनले विरोध जनाएको छ । संसदमा पेश हुनुपर्ने किसिमको बजेट अध्यादेशमार्फत ल्याएर सरकारले अवैधानिक काम गरेको विपक्षी गठबन्धनको ठहर छ। वक्तत्वयमा भनिएको छ, 'देश कोरोना महमारीबाट आक्रान्त भइरहेको कठिन स्थितको दुरुपयोग गरी प्रधानमन्त्री केपी ओलीद्वारा संविधानको अवहेलना र उल्लंघन गर्ने काम एकपछि अर्को गरी भइरहेको छ। 'सरकारको संरक्षणमा भ्रष्टचार र कमिसनखोरी रहेको बढ्दो छ।' उनीहरूले सर्वोच्च अदालतबाट संवैधानिक व्यवस्थाको संरक्षण भइ न्याय प्राप्त हुने पनि विश्वास लिएका छन्। 'संवैधानिक सर्वोच्चता, कानुनी शासन प्रणाली र स्वतन्त्र न्यायालय रहेको हाम्रो देशमा सवोच्च अदालतबाट संवैधानिक व्यवस्थाको संरक्षण भइ न्याय प्राप्त हुनेमा हामी विश्वस्त छौँ । लामो कठोर संघर्षबाट प्राप्त नेपालको संविधान र लोकतन्त्रको पक्षमा एकताबद्ध सशक्त किसिमले आवाज उठाउन र दृढताका साथ अग्रसर हुन हामी सम्पूर्ण राजनीतिक दलका नेता र कार्यकर्ताहरु तथा आम जनसमुदायमा हार्दिक आह्वान गर्दछौँ,' विज्ञप्तिमा भनिएको छ । संविधान र लोकतन्त्रका पक्षमा आवाज उठाउन र दृढताका साथ अग्रसर हुन सबै राजनीतिक दलका नेता तथा कार्यकर्तामा उनीहरूले आह्वानसमेत गरेका छन्।"
कपिलवस्तु अस्पताललाई ११ थान अक्सिजन कन्सन्टेटर सहयोग,"कपिलवस्तु : लुम्बिनीस्थित लुम्बिनी सामाजिक सेवा प्रतिष्ठानले कपिलवस्तु अस्पताललाई २५ लाख मुल्य बराबरका ११ थान अक्सिजन कन्सन्टेटर मेसिन सहयोग गरेको छ । लुम्बिनी सामाजिक सेवा प्रतिष्ठान अन्र्तगत रहेको वोधी इन्स्टिच्युटले क्यानडामा बस्दै आएकी धर्मआमा रबौद्ध धर्मावलम्वी गुरुआमाले संकलन गरेको सहयोगबाट सो अक्सिजन कन्सन्टेटर खरिद गरी कपिलवस्तु अस्पताललाई हस्तान्तरण गरिएको हो । जिल्ला अस्पताल परिसर तौलिहवामा लुम्बिनी सामाजिक सेवा प्रतिष्ठानका तर्फबाट प्रतिष्ठानका संरक्षक भिक्षु मैत्तेय र लुम्बिनीबौद्ध विश्वविद्यालयका प्राध्यापक गुनाखर गैरेले संयुक्तरुपमा सो कन्सन्टेटर प्रमुख जिल्ला अधिकारी चक्रपाणी पाण्डे र अस्पतालका मेडिकल सुपरिटेण्डेन्ट डा किशोर बन्जाडेलाई हस्तान्तरण गरेका हुन्। कपिलवस्तु अस्पतालमा अक्सिजनको अभाव भएको खबर पाएपछि अभावमा कसैको ज्यान नजाओस् भन्नका लागि सबैको सहयोगबाट कन्सन्टेटर मेसिनलगायत अस्पतालका स्वास्थ्यकर्मीलाई खानानास्ताको प्रबन्ध गरिएको लुम्बिनी सेवा प्रतिष्ठानका संरक्षक तथा लुम्बिनी विकास कोषका उपाध्यक्ष समेत रहेका भिक्षु मैत्तेयले बताए । अक्सिजन सिलिण्डरको हाहाकार भएका बेला इलेक्ट्क कन्सन्टेटर मेसिनबाट बिरामीलाई अक्सिजन प्रवाह गर्न निकै फलदायी हुने कपिलवस्तु अस्पतालले जनाएको छ । कपिलवस्तु अस्पतालमा यसरी प्राप्त भएका ११ थान अक्सिजन कन्सन्टेटर मेसिन, विभिन्न व्यक्ति तथा समूहले प्रदान गरेका सिलिण्डर र अस्पतालले आफै प्रवन्ध गरेका सिलिण्डरबाट अब नियमित रुपमा बिरामीलाई अक्सिजन प्रवाह गर्न सकिने अस्पतालका मेसु डा किशोर बन्जाडेले बताए । अक्सिजन अभावमा अब कपिलवस्तु अस्पतालमा कसैले ज्यान गुमाउनु पर्दैन, मेसु बन्जाडेले भने ।"
संसद् विघटनविरुद्धको मुद्दा हेर्दाहेर्दैमा,"काठमाडौं : प्रतिनिधिसभा विघटनसम्बन्धी मुद्दाको बहस आइतबारका लागि सकिएको छ। संवैधानिक इजलासमा रिट निवेदक र सरकारी वकिलबीच न्यायाधीशमाथि उठेका प्रश्नको बसहसँगै मु्दा हेर्दाहेर्दैमा राखिएको हो। आइतबार संवैधानिक इजलासमा रिट निवेदक पक्षका वकिलले न्यायाधीश बमकुमार श्रेष्ठमाथि प्रश्न गरेका थिए। नेकपा विभाजनसम्बन्धी मुद्दाको फैसला गरेका न्यायाधीशले संसद विघटन सम्बन्धी मुद्दा हेर्न नहुने तर्क रिट निवेदक पक्षका वकिलको छ। सरकारी वकिलले भने त्यसको प्रतिवाद गरेका छन्। मुद्दाको तथ्यमा छलफल नभइ न्यायाधीशमाथि रिट निवेदनक पक्षका वकिलले उठाएका प्रश्नमाथिको बहस आइतबार केन्द्रित हुँदा मुद्दा हेर्दाहेर्दैमा राखिएको हो। संसद् विघटन सम्बन्धी मुद्दाको संवैधानिक इजलासमा प्रधानन्यायाधीश चोलेन्द्रशम्शेर जबरा, न्यायाधीश दीपककुमार कार्की, डा आनन्दमोहन भट्टराई, तेजबहादुर केसी र बमुकुमार श्रेष्ठ छन्। सर्वोच्च अदालतमा प्रतिनिधिसभा विघटनसम्बन्धी ३० रिट निवेदन दर्ता भएका छन्। अन्तरिम आदेशमा माग गरिएका १९ रिट निवेदनको समेत शुक्रबारदेखि संवैधानिक इजलासमा सुनुवाइ सुरु भएको हो। निवर्तमान प्रतिनिधिसभाका सदस्य १४६ सहितका २६ रिट निवेदन संसद् पुनःस्थापन गर्नुपर्ने पक्षमा छन्। कांग्रेस सभापति शेरबहादुर देउवा, नेपाल (माओवादी केन्द्र) का अध्यक्ष पुष्पकमल दाहाल प्रचण्ड, नेकपा (एमाले) का तत्कालीन नेता माधवकुमार नेपाल, जनता समाजवादी पार्टी नेपालका अध्यक्ष उपेन्द्र यादव र राष्ट्रिय जनमोर्चाकी दुर्गा पौडेलसहित १४६ निवर्तमान सांसदले भने प्रतिनिधिसभा पुनःस्थापना गरी कांग्रेस सभापति देउवालाई प्रधानमन्त्री बनाउनुपर्ने माग गरेका छन्। प्रतिनिधिसभा पुनःस्थापना गरी नेपालको संविधानको धारा ७६ ९५० बमोजिम नेपाली कांग्रेसका नेता देउवालाई प्रधानमन्त्री नियुक्त गर्न आदेशको माग गरी निवर्तमान सांसदले रिट निवेदन दर्ता गरेका हुन् भने बाँकी रिट निवेदनमा प्रतिनिधिसभा विघटन गर्नु असंवैधानिध भएकाले पुनःस्थापनाको माग गरिएको छ। मन्त्रिपरिषद्को यही जेठ ८ को सिफारिसमा प्रतिनिधिसभा विघटन गरी आगामी कात्तिक २६ र मंसिर ३ गते मध्यावधि निर्वाचन तोक्ने गरी राष्ट्रपतिले यही जेठ ८ गतेको निर्णय बदर गरी असंवैधानिक र गैरकानुनी घोषित गर्न माग ती निवेदनमा गरिएको छ।"
प्रदेश प्रमुखलाई भेटेर प्रतिपक्षीले भन्यो  चोरबाटोबाट बजेट नल्याइयोस्,"विराटनगर : संघीय सरकारले अध्यादेशमार्फत बजेट ल्याएपछि प्रदेशमा पनि पूर्व छलफल नगरी बजेट आउने आशंका प्रतिपक्षी दलले गरेका छन् । आइतबार बिहान प्रदेश प्रमुख सोमनाथ अधिकारी प्यासी सँग प्रतिपक्षी दलका नेताहरुले भेटेर प्रदेशसभा नियमावली र प्रदेश आर्थिक नियमावली अनुसार पूर्व बजेट छलफलबाट मात्रै प्रदेशको बजेट ल्याउनुपर्ने बताए । सरकारलाई प्रदेश सभाबाट बजेट ल्याउने वातावरण बनाउन माग हामीले प्रमुखसँग माग गरेका हौँ, नेपाली कांग्रेस संसदीय दलका प्रमुख सचेतक केदार कार्कीले भने चोरबाटोबाट बजेट ल्याउन पाइदैन। संविधानमा भएको व्यवस्था अनुसार सरकारलाई संविधानको पालना, सचेत गराउन, प्रदेश प्रमुखलाई जानकारी गराईएको कोइराला बताउँछन् । बिहान झण्डै १ घण्टा भएको छलफलमा नेपाली कांग्रेसका संसदीय दलका नेता राजिव कोइराला, प्रमुख सचेतक केदार कार्की, सचेतक सुयर्माराज राई, माओवादी केन्द्रका सांसदहरु विजय विस्वास र कुशल लिम्बु तथा जसपा संसदीय दलका नेता जयराम यादव सहभागी थिए । संविधानको पालना गराउने दायित्व प्रदेश प्रमुखको भएको कारण पनि प्रमुखसँग भेट गरिएको जसपाका संसदीय दलका नेता जयराम यादवले बताए । प्रदेश प्रमुखले नै संविधान र ऐन नियमको परिपालना गराउने भएकोले पहिले हामीले उहाँलाई भेटेर आग्रह गरेका हौँ, उनले भने । महामारीको बेलामा सरकारले प्रदेश सभाबाट नै बजेट ल्याइ सांसदको भावनाको कदर गर्नु पर्ने प्रतिपक्षी दलको माग छ । असार १ गते बजेट ल्याउनु पर्नेमा अहिलेसम्म बजेट अधिवेशन नबोलाएको, पूर्व बजेट छलफल नीति तथा कार्यक्रम ल्याउन चासो नदिएको, कोभिड नियन्त्रणमा कुनैपनि दलसँग समन्वय नगरेको विषयमा समेत दलहरुले प्रदेश प्रमुखको ध्यानाकर्षण गराएका छन् ।"
संसद् विघटन प्रकरण : न्यायाधीशमाथि प्रश्न उठेपछि इजलास विवादमा बहस,"काठमाडौं : संसद् विघटनविरुद्ध सर्वोच्च अदालतमा परेका रिटको सुनुवाइका लागि गठित संवैधानिक इजलासका केही न्यायाधीशमाथि प्रश्न उठेपछि अहिले इजलास विवादबारे बहस भइरहेको छ। यो विवाद टुंगिएपछि संसद् विघटनविरुद्धका रिटमाथि सुनुवाइ सुचारु हुनेछ। प्रधानन्यायाधीश चोलेन्द्र शमशेर राणासहित पाँचजनाको संवैधानिक इजलासमा सुनुवाइ सुरु भएको हो । आजको इजलासमा पनि रिट निवेदकका तर्फबाट बहस गर्ने कानुन व्यवसायी गोविन्द बन्दीले न्यायाधीश बमकुमार श्रेष्ठमाथि प्रश्न उठाएका थिए। न्यायाधीश श्रेष्ठले तत्कालीन नेपाल कम्युनिस्ट पार्टी (नेकपा)को एकता खारेज गर्दै एमाले र माओवादी केन्द्रलाई ब्युँताउने फैसला गरेका थिए। सोही कारणले न्यायाधीश श्रेष्ठ अहिले संवैधानिक इजलासमा बस्न नमिल्ने तर्क कानुन व्यवसायीले गरेका छन्। न्यायाधीशद्वय बमकुमार श्रेष्ठ र कुमार रेग्मीको संयुक्त इजलासले फागुन २३ गते एमाले र माओवादी केन्द्र ब्युँताउने फैसला गरेको थियो। प्रधानन्यायाधीश राणाले शुक्रबार निवेदकका तर्फबाट सहभागी कानुन व्यवसायीलाई १० मिनेटभित्र बहस सकाउन निर्देशन दिएका थिए। संसद् पुनरस्थापना र विपक्षी कांग्रेस सभापति शेरबहादुर देउवालाई प्रधानमन्त्रीमा नियुक्तको माग गर्दै ३० वटा मुद्दा सर्वोच्च अदालतमा दायर भएका छन्। संवैधानिक इजलासमा प्रधानन्यायाधीश राणासहित न्यायाधीश दीपककुमार कार्की, आनन्दमोहन भट्टराई, तेजबहादुर केसी र बमकुमार श्रेष्ठ छन्।"
निषेधाज्ञामा विपन्न परिवारको गुनासो: सरकारले राहत नबाँड्दा भौकै सुत्नु परेको छ,"वीरगन्जः पर्साको जीराभवानी गापा ५ स्थित दलित बस्तीका वृद्ध जयकिसुन पासवान भन्छन्,पोहोर त ढिलै भए पनि मुखीया (वडा अध्यक्ष) जीले चामल दाल ल्याएर दिए, यसपाली त अहिलेसम्म नाकमुख पनि देखाउन आएका छैनन् । महिना दिनदेखि जारी निषेधाज्ञाका कारण छाक टार्नै समस्या भएपछि अन्नपूर्णकर्मीसँग दुख बिसाउँदै जयकिसुन भन्छन्,महिना दिन भइसक्यो छोराको काम बन्द छ, हामी बुढाबुढीको हातपाउ चल्दैन,'बृद्ध जयकिसुनले भने, छरछिमेकबाट पैँचो पाएका दिन चुल्हो बल्छ, नभए भोकै सुत्नुपर्छ ।' बजारमा मकै पोलेर छाक टार्दै आएका वीरगन्ज १० घडीअर्वाका कोदइ साहको दुखोसो पनि उस्तै छ । उनी भन्छन्, जोगाएर राखेको पैसा सकिसक्यो, अब छरछिमेकबाट सापटी मागेर छाक टारिरहेका छौँ ।' पर्सामा कोरोना संक्रमण नियन्त्रण तथा रोकथामका लागि निषेधाज्ञा लगाइएको १ महिना भइसकेको छ । वैशाख १६ देखि सुरुमा एक हप्ताका लागि लगाइएको निषेधाज्ञा जेठ २० सम्मका लागि थपिएको छ । अझै कति दिनसम्म लम्बिने यकिन छैन । महिना दिनदेखिको निषेधाज्ञाका कारण बजार, पसल, औद्योगिक प्रतिष्ठान कलकारखाना सबै बन्द छन् । अति अत्यावश्यक काम बाहेक घर बाहिर निस्किन स्थानीय प्रशासनले प्रतिबन्ध लगाएको छ । जसकारण दैनिक ज्याला मजदुरी गरेर जीवीकोपार्जन गर्दैआएका परिवारहरु समस्यामा परेका छन् । त्यसमा पनि सुकुम्वासी र दलित बस्तीका परिवार भने बिहान बेलुकाको छाक टार्न नसकेर अझ धेरै समस्यामा परेका छन् । पोहोर सालको लकडाउनका बेला ढिलै भए पनि पर्साका हरेक स्थानीय तहले प्रदेश सरकारको समन्वयमा अति विपन्न परिवारका लागि राहत प्याकेजको व्यवस्था गरेका थिए । यसपाली निषेधाज्ञा लगाइएको १ महिना बितिसक्दा पनि पर्सा जिल्लाका कुनै पनि स्थानीय तहले आर्थिक अवस्था कमजोर भएका विपन्न परिवारका लागि राहत वितरण गरेका छैनन्। निषेधाज्ञाले समस्या परेकाहरु बारे स्थानीय सरकार बेखबर जस्तै भएपछि केही सामाजिक संघ संस्था र मनकारी दाता भने सहयोगका लागि अगाडि सरेका छन् । तर उनीहरुको सहयोग सिमित भएकाले निषेधाज्ञाको मारमा परेका सबै समेटिन सकिरहेका छैनन् । वीरगन्ज महानगरमा करिब आधा दर्जन संघसंस्था र दाताहरुले दिनहुँ निशुल्क भोजन बाँड्दै आएका छन् । साहिब दरबार सेवा संस्थान, रेल्वे कटेज, कोभिड एक्सन टीम क्याट, नेपाली कांग्रेसका नेता विजय सर्राफ लगायत करिब आधा दर्जन संघसंस्था र दाताले वीरगन्ज सहरमा दैनिक १५ सय प्याकेट तयारी खाना निशुल्क बाँड्दै आएका छन् । बिहान र बेलुकी गरी दैनिक ६ सय प्याकेट तयारी खाना बाँड्दैआएको साबिह दरबार सेवा संस्थानका अध्यग राजेश मान सिंह भन्छन्, हाम्रो टोलीले भ्याएसम्म टोल टोलमा पुगेर खाना बाँडिरहेको छ, फोन आएको ठाँउमा पनि खाना लिएर पुग्छौँ, तर अझै पनि सबैलाई समेट्न सकिरहेका छैनौँ ।' निशुल्क खाना बाँड्ने अभियान वीरगन्ज सहरमा मात्र केन्द्रित छ । जिल्लाको ग्रामीण भेगमा भने कसैले पनि निशुल्क खाना बाँडेको छैन । ग्रामीण भेगमा एकदुई सामाजिक संस्था र दाताले भने केही गाउँमा मात्रै खाद्यान्न सामग्री राहतका रुपमा बाँडेका छन् । मिथिला वाइल्ड लाइफ ट्रष्ट र आवसर संसार नामक संस्थाको सहयोगमा सामाजिक अभियन्ता प्रकाश थारुले जीराभवानी गापा २ को सुकुम्बासी बस्तीमा गत बिहीबार ६० परिवारलाई चामल, दाल, तेल लगायत खाद्यान्न सामग्री बाँडेका छन् । यस्तै पिस फर दलित फाउण्डेशन नेपालले पनि विभिन्न दलित वस्तीमा गरी १८२ परिवारलाई चामल, दाल, तेल, आलु लगायत खाद्यान्न सामग्री बाँडेको छ । सामाजिक संघ संस्था र दाताहरुको सहयोगले मात्रै, समस्यामा परेका सबैलाई समेट्न नसकेकोले सुकुम्बासी र दलित बस्तीका कैयौँ परिवार भोकै बस्न बाध्य रहेको सामाजिक अभियन्ता प्रकाश थारु बताउँछन्। उनी भन्छन्,हामीले पनि विभिन्न दातालाई गुहारेर सकेको जति सामान बाँडेका हौँ, गाँउ गाँउबाट सहयोगका लागि दिनहुँ फोन आउँछ, सकेजति गरेका छौँ ।' पिस फर दलित फाउण्डेशनका अध्यक्ष मनोर राम भन्छन्,अमेरिका र भारतमा रहेका मेरा चिनजानका साथीहरुलाई अनुरोध गरेँ, उहाँहरुले केही करम पठाइ दिनुभयो, त्यही रकमले खाद्यान्न किनेर चार गाउँका दलित बस्तीमा बाँडेको हुँ ।' अहिले पनि दलित बस्तीहरुबाट राहतका लागि तारन्तार फोन आइरहेको भए पनि रकम अभावले गर्दा आफुले अपेक्षा अनुसार सहयोग गर्न नसकेको पीडा उनी सुनाउँछन् । राम भन्छन्,ग्रामीण भेगका हरेक पालिकामा दलित र सुकुम्वासी बस्ती छ, तर पालिकाले अहिलेसम्म कुनै पनि किसिमको राहत बाँडेको छैन ।' वीरगन्ज महानगरपालिकाका नगर प्रमुख विजय सरावगी भने महानगरमा निशुल्क खाना बाँडिरहेका संघसंस्थालाई खाद्यान्न सामग्री सहयोग गरिरहेको बताउँछन् । महानगरपालिकाले आफ्नो बजेटबाट नभइ विभिन्न दाताबाट सहयोग स्वरुप प्राप्त खाद्यान्न, निशुल्क खाना बाँडिरहेका संघसंस्थालाई उपलब्ध गराएको सरावगी बताउँछन् । पोहोर दुरुपयोग भएको भन्दै यसपाली राहत नबाँडेको स्थानीय जनप्रतिनिधिहरुको तर्क छ । जिल्ला समन्वय समिति पर्साका सभापति नेकमहम्मद अन्सारी भने निषेधाज्ञाका कारण प्रभावित अति विपन्न परिवारलाई यसपाली राहतमा खाद्यान्न सामग्री नभइ तयारी खाना नै बाँड्ने तयारी गरिएको बताउँछन् । शुक्रबार जिल्ला समन्वय समितिमा पालिकाका प्रमुखहरुसँग भएको छलफलमा प्रत्येक वडामा पालिकाको समन्वयमा वडाध्यक्षहरुले नै निशुल्क मेस सन्चालन गर्ने सहमति भएको उनी बताउँछन् । उनी भन्छन्,पोहोर साल लकडाउनका बेला राहत सामग्री वितरणमा अनियमितता र दुरुपयोग भएको व्यापक गुनासो आएको थियो, त्यसैले यसपाली राहतमा खाद्यान्न सामग्री वितरण गर्ने नभइ हरेक वडामा निशुल्क मेस सन्चालन गर्ने सहमति भएको छ ।' तर वडाहरुमा निशुल्क मेस कहिलेदेखि सन्चालन हुन्छ भन्ने प्रश्नमा उनले प्रष्ट जवाफ दिएनन् । अन्सारी भन्छन्,सम्भवत: एकदुई दिनमा वडाहरुमा निशुल्क मेस सन्चालन हुन्छ होला ।' वीरगन्ज महानगरका नगर प्रमुख सरावगी पनि पोहोर सालको लकडाउनका बेला राहत बाँड्ने क्रममा हुँदा खाने भन्दा पनि धेरैजसो हुनेखानेहरुले लगेको गुनासो आएकाले यसपाली राहत नबाँडिएको बताउँछन् । सरावगी भन्छन्,पोहोर सालको लकडाउनमा राहतको दुरुपयोग धेरै भयो, त्यसैले यसपाली महानगरका ३२ वटै वडामा निशुल्क मेस नै चलाउने कुरो भएको छ, त्यसको खर्च पछि महानगरपालिकाले सोधभर्ना गर्छ ।"
घाट नपाउँदा संक्रमितको शव २४ घण्टा अस्पतालमा,"ओखलढुंगाः कोरोना संक्रमितको शव २४ घण्टापछि मात्रै व्यवस्थापन गरएिको छ । कोरोना संक्रमणबाट ओखलढुंगा सामुदायिक अस्पताल (मिसन) मा शनिबार बिहान ७ :२० बजे मृत्यु भएका खिजीदेम्वाका एक पुरुषको शव आइतबार बिहान मात्रै दाहसंस्कार गरिएको हो । कोभिड १९ केयर युनिटमा उपचारका क्रममा ज्यान गुमाएका व्यक्तिको शव व्यवस्थापन गर्ने ठाउँ नहुँदा समस्या आएको हो । सदरमुकाममा कोरोना संक्रमितको शव व्यवस्थापन गर्ने अतिरिक्त ठाउँ तोकिएको छैन । नजिकैको लिपे खोला र सिस्ने खोलामा ठाउँ हेरिए पनि स्थानीयको अवरोधले शव व्यवस्थापन स्थलका रुपमा प्रयोग गर्न नसकिएको प्रमुख जिल्ला अधिकारी बन्दना राईले बताइन् । सिद्धिचरण नगरपालिकासहित सुरक्षा नियकायका अधिकारीहरुले स्थलगत अध्ययन गरे लगत्तै स्थानीयले राजनीतिक पहुँच प्रयोग गरेर सिस्ने खोलामा शव दाहस्थलको रुपमा प्रयोगमाल्याउन नदिन प्रमुख जिल्ला अधिकारीलाई दवाव दिएका थिए । शनिबार ज्यान गुमाएका अर्का व्यक्तिको शव भने आफन्तले आफ्नै जग्गामा लगेर व्यवस्थापन गरेका थिए । खिजीदेम्वाका ती व्यक्तिको शव नेपाली सेनाको सहयोगबाट लिपे खोलामा दाहसंस्कार गरिएको सिद्धिचरण नगरपालिकाका अधिकृत उमेश कार्कीले जानकारी दिए । शनिबार झरी परेका कारण समयमा दाउरा जुटाउन नसक्दा जलाउन सकिएको थिएन । शव गाड्न उपयुक्त स्थान पहिचान हुन नसक्दा अस्पतालमै रहेको थियो । परिवारका सदस्यले समेत कोरोना संक्रमणका त्रास र सरकारी मापदण्डका कारण आफ्नो संस्कार अनुसार आफ्नै घाटमा लगेर दाहसंस्कार गर्ने आँट गर्न सकेनन् । सामाजिक संस्कार र परिपाटी फरक फरक भए पनि कोरोना संक्रमितको शव व्यवस्थापनमा सरकारले तोकेको मापदण्ड जिल्लामा कार्यन्वयनमा नआएको भन्दै सरोकारवाला र राजनीतिक दलले भने विरोध जनाएका छन् । शव व्यवस्थापन मापदण्ड पालना गरेर उपचित व्यवस्थापन गर्न नागरिक समाजले ज्ञापन पत्र नै स्थानीय तह र जिल्ला प्रशासनमा बुझाएको थियो । जग्गा व्यवस्थापनको मूख्य जिम्मेवारी स्थानीय तहको भए पनि त्यसबारे चासो नदिएकाले समस्या आएको छ । यसअघि व्यवस्थापन गरिएका दुई शवको विषयमा पनि स्थानीयले लापरवाही भएको भन्दै विरोध जनाएका थिए । नेपाली काँग्रेसले शव अस्पतालका बेडमा २४ घण्टासम्म अलपत्र पारेको भन्दै विरोध जनाएको छ । काँग्रेस जिल्ला सभापति प्रदिप सुनुवारले सरकारले तोकेको मापदण्ड अनुसार शव व्यवस्थापन गर्न नगरपालिका र प्रशासन असफल भएको बताए । उनले भने, एउटा शव व्यवस्थापन गर्न २४ घण्टामा गर्न नसक्ने सरकारी निकायको औचित्य के हुन्छ ? जिल्लामा पाँच जनाको कोरोना संक्रमितको मृत्यु भइसकेको छ । ती मध्ये तीन जनाको शव व्यवस्थापनमा समस्या आइसकेको छ । कोरोनाको त्रासले छरछिमेक र अभिभावक डराउने र सरकारी निकायले समयमा शव व्यवस्थापन गर्न शव वाहन, जनशक्ति र स्थान नतोक्दा यस्तो समस्या आएको हो । सदरमुकाम समेत रहेको सिद्धिचरण नगरपालिकामा एक सरकारी र एक सामुदायिक अस्पताल छन् । दुवै अस्पतालमा उपचारका लागि ज्यान गुमाउनेको शव दाहासंस्कार गर्न वैकल्पिक व्यवस्था छैन । स्थानीय तह र जिल्ला संकट व्यवस्थापन केन्द्रबीचको प्रभावकारी समन्वय र स्रोत साझेदारीमा समस्या देखिदा यस्तो समस्या आएको नागरिक समाजका बोध नारायण श्रेष्ठले बताए । उनले भने, स्थानीय सरकारसँग स्रोत भए पनि शव व्यवस्थापन सेना र प्रहरीले गर्ने निर्देशिका भनेर पन्छिने र सुरक्षा निकायलाई शव व्यवस्थापनका लागि स्थान तथा अन्य स्रोत साधानको समस्या देखिन्छ, जनप्रतिनिधि बढी जिम्मेबार बन्नुपर्छ।"
भारततर्फ इन्धन तस्करी : २४ ड्रम बरामद,विराटनगर : नेपालबाट भारततर्फ तस्करी हुँदै गरेको २४ ड्रम पेट्रोलीयम पदार्थ (इन्धन) सशस्त्र प्रहरीले मोरङको रतुवामाई नगरपालिकाबाट बरामद गरेको छ। ट्रकमार्फत तस्करी हुँदै गरेको अवस्थामा रतुवामाई४ बाट २३ ड्रम डिजेल र एक ड्रम पेट्रोल बरामद गरिएको सशस्त्र प्रहरी बल मोरङका प्रमुख एसपी तीर्थ पौडेलले जानकारी दिए। उनका अनुसार सशस्त्र प्रहरी बल नेपाल नम्बर ३ बटालीयन हेडक्वार्टर टंकीसिनवारीबाट इन्सपेक्टर (प्रहरी निरीक्षक)को नेतृत्वमा खटिएको टोलीले मे १ ख १५०९ नम्बरको ट्रकसहित शनिबार तस्करीको इन्धन नियन्त्रणमा लिएको हो। एउटा ड्रमभित्र लगभग दुई सय ५० लिटर डिजेल रहेको एसपी पौडेलले बताए। उनका अनुसार जम्मा डिजेल पाँच हजार सात सय लिटरजति छ। एउटा मात्रै ड्रममा बरामद भएको पेट्रोल भने एक सय लिटरजति रहेको एसपी पौडेलले बताए। सशस्त्र प्रहरीको टोलीलाई देख्नासाथ इन्धन तस्करी गर्ने ट्रक छाडेर फरार भएकाले खोजी भइरहेको उनको भनाइ छ। चालकसहित अरु व्यक्ति भागेपछि ट्रक नियन्त्रणमा लिएर खानतलासी गर्दा तस्करीको इन्धन बरामद भएको पौडेलले बताए। पौडेलका अनुुसार नेपालभारत सीमा नजिकबाट इन्धन बरामद भए पनि त्यसको बिला फेला परेको छैन। आफ्नो दाबी गर्दै कोही पनि नआएका कारण इन्धनलाई आवश्यक कारबाहीका लागि आइतबार विराटनगर भन्सार कार्यालयमा बुझाइने जानकारी उनले दिए। नेपाल आयल निगम प्रदेश १ कार्यालय विराटनगरका प्रवक्ता दिवश विष्टका अनुसार प्रदेश १ मा डिजेलको मूल्य प्रति लिटर १०४ रुपैयाँ पाँच पैसा र पेट्रोलको १२१ रुपैयाँ पाँच पैसा तोकिएको छ। नेपालमाभन्दा भारतमा डिजेल प्रति लिटर ३९ रुपैयाँ २८ पैसा र पेट्रोल ३२ रुपैयाँ ६६ पैसा महँगोे पर्छ। विशेष गरेर सीमावर्ती क्षेत्रमा सञ्चालित पम्पबाट पेट्रोलीयम पदार्थको भारततिर तस्करी भइरहेको पाइन्छ। ति पम्पमा नियमित अनुगमन र नियमन गर्ने काम भइरहेको दाबी निगमको छ। तर पनि भारततिर लामो समयदेखि भइरहेको इन्धनको तस्करी रोकिएको छैन। आयल निगम स्रोतले दिएको जानकारी अनुसार तस्करी रोक्नका लागि निगमले बनाएको नीति नै गलत छ।
बारपाककी कोरोना बिरामीलाई हेलिकोप्टरबाट उद्धार,गोरखा : कोभिडले सिकिस्त भएकी बारपाककी केसुता घलेलाई गण्डकी प्रदेश सरकारले हेलिकोप्टरबाट उद्धार गरी मेडिसिटी हस्पिटल लगेको छ। बारपाक सुलिकोट गाउँपालिका २ कोँजेकी २६ वर्षीय घलेलाई मनाङ एयरको हेलिकोप्टरबाट उद्धार गरी काठमाडौँ पुर्याइएको स्थानीय खेमराज घलेले जानकारी दिए। स्वास्थ्य अवस्था गम्भीर रहेको र अक्सिजन छुटाउन नमिल्ने भएपछि हेलिकप्टरमा अक्सिजन बाँधेर मेडिसिटी हस्पिटल काठमाडौँ लगिएको उनले बताए। बारपाकमा रहेका चिकित्सकले निमोनिया भएको हुन सक्ने आशंका गरेका थिए। त्यहाँ उपचार सम्भव नभएपछि काठमाडौँ पठाइएको हो। केही समयअघि घलेको पीसीआर रिपोर्ट पोजेटिभ देखिएको थियो। तर शनिबार बिहान एन्टिजिन परीक्षण गर्दा भने रिपोर्ट नेगेटिभ आएको बारपाक सुलिकोट गाउँपालिका स्वास्थ्य शाखाका प्रमुख मोदराज भट्टले बताए।
अवैध रुपमा भारत लैजाँदै गरिएको २४ ड्रम पेट्रोलीयम पदार्थ बरामद,"विराटनगर: नेपालबाट भारततर्फ तस्करी हुँदै गरेको २४ ड्रम पेट्रोलीयम पदार्थ (इन्धन) सशस्त्र प्रहरीले शनिबार बिहान मोरङको रतुवामाई नगरपालिकाबाट बरामद गरेको छ । ट्रकमार्फत तस्करी हुँदै गरेको अवस्थामा रतुवामाई४ बाट २३ ड्रम डिजेल र एक ड्रम पेट्रोल बरामद गरिएको सशस्त्र प्रहरी बल मोरङका प्रमुख एसपी तीर्थ पौडेलले जानकारी दिए । उनका अनुसार सशस्त्र प्रहरी बल नेपाल नम्बर ३ बटालीयन हेडक्वार्टर टंकीसिनवारीबाट प्रहरी निरीक्षकको नेतृत्वमा खटिएको टोलीले मे १ ख १५०९ नम्बरको ट्रकसहित तस्करीको इन्धन नियन्त्रणमा लिएको हो । एउटा ड्रमभित्र लगभग दुई सय ५० लिटर डिजेल रहेको एसपी पौडेलले बताए । उनका अनुसार जम्मा डिजेल पाँच हजार सात सय लिटरजति छ । एउटा मात्रै ड्रममा बरामद भएको पेट्रोल भने एक सय लिटरजति रहेको एसपी पौडेलले बताए । सशस्त्र प्रहरीको टोलीलाई देख्नासाथ इन्धन तस्करी गर्नेहरु ट्रक छाडेर फरार भएकाले खोजी भइरहेको उनको भनाइ छ । चालकसहित अरु व्यक्तिहरु भागेपछि ट्रक नियन्त्रणमा लिएर खानतलासी गर्दा तस्करीको इन्धन बरामद भएको पौडेलले बताए । ट्रकमै राखेर नेपालबाट भारततर्फ इन्धनको तस्करी भइरहेको पुष्टि यस घटनाले गरेको, उनले भने, कोरोना महामारी नियन्त्रणमा सशस्त्र केन्द्रित भएको मौका छोप्दै तस्करी गर्ने गिरोह सक्रिय भएको हुनसक्छ । उनले ट्रकमा राखेर भारततर्फ तस्करी गरेर लैजाँदै गरेको अवस्थामा इन्धन बरामद भएपछि नेपालभारत सीमा क्षेत्रमा निगरानी बढाएर कडाइ गर्दै उच्च सतर्कता अपनाइएको जानकारी दिए । पौडेलका अनुसार नेपालभारत सीमा नजिकबाट इन्धन बरामद भए पनि त्यसको बिलविजक फेला परेको छैन । कोही पनि आफ्नो दाबी गर्दै नआएका कारण इन्धनलाई आवश्यक कारवाहीका लागि आइतबार विराटनगर भन्सार कार्यालयमा बुझाइने जानकारी उनले दिए । डिजेल, पेट्रोल लगायत इन्धन नेपालभन्दा भारतमा महँगो पर्छ । मूल्य बढी पर्ने भएकाले नेपालबाट तस्करको गिरोहले सुरक्षाकर्मीलाई छलेर लुकाईछिपाई इन्धन तस्करी गरी भारत पुर्याउँदै बिक्री गर्ने गरेको विभिन्न घटनाबाट पुष्टि हुन्छ । नेपाल आयल निगम प्रदेश १ कार्यालय विराटनगरका प्रवक्ता दिवश विष्टका अनुसार प्रदेश १ मा डिजेलको मूल्य प्रति लिटर एक सय चार रुपैयाँ पाँच पैसा र पेट्रोलको एक सय २१ रुपैयाँ पाँच पैसा तोकिएको छ । नेपालमाभन्दा भारतमा डिजेल प्रति लिटर ३९ रुपैयाँ २८ पैसा र पेट्रोल ३२ रुपैयाँ ६६ पैसा महँगो रहेको जानकारी उनले दिए । विशेष गरेर सीमावर्ती क्षेत्रमा सञ्चालित पम्पहरुबाट पेट्रोलीयम पदार्थको भारततिर तस्करी भइरहेको पाइन्छ । ती पम्पहरुमा नियमित अनुगमन र नियमन गर्ने काम भइरहेको दाबी निगमको छ । तर पनि भारततिर लामो समयदेखि भइरहेको इन्धनको तस्करी रोकिएको छैन । तस्करी रोक्न सीमाका पम्पहरुमा नियमित अनुगमन गर्नुपर्ने नीति निगमको छ, स्रोतले भन्यो, तर पम्पहरुले मागेजति पेट्रोलीयम पदार्थ उपलब्ध गराउनैपर्ने बाध्यता पनि छ । पम्पबाट भएको माग बमोजिम इन्धन आपूर्ति नगर्दा उपभोक्ताले नपाउने र माग भएजति दिँदा तस्करी हुने समस्या रहेको स्रोतको भनाइ छ । तस्करी रोक्नका लागि सीमा क्षेत्रका पम्पबाट हुने अत्याधिक मागको कोटा घटाउनुपर्ने र इन्धन बिक्रीमा निगरानी बढाउन प्रशासनले महत्वपूर्ण भूमिका खेल्नुपर्ने अवस्था रहेको निगमले जनाएको छ ।"
कोरोनाले १८ पत्रकारको मृत्यु : ९ सयबढी संक्रमित,"काठमाडौं : कोरोना भाइरस (कोभिड१९) को महामारीले १८ जना पत्रकारको मृत्यु भएको छ। नेपाल पत्रकार महासंघका अनुसार कोरोनाले मृत्यु हुने पत्रकारको संख्या १८ पुगेको हो। महासंघका महासचिव रोशन पुरीका अनुसार संक्रमित पत्रकारको संख्या भने ९ सय नाघेको छ। कोरोनाकै कारण हालसम्म १८ जना पत्रकारको निधन भएको छ भने ९ सयभन्दा बढी पत्रकार संक्रमित भएका छन्, महासचिव पुरीले सार्वजनिक गरेको विज्ञप्तिमा भनिएको छ, कोरोना संक्रमणको चुनौतीपूर्ण अवस्थामा महासंघ सम्भावित जोखिमको ख्याल गरी सम्पूर्ण स्वास्थ्य सुरक्षाका उपाय अवलम्बन गर्दै पेशागत कर्ममा जुट्न सबै पत्रकारमा अपील गर्दछ। उपाध्यक्ष भण्डारीको निधनप्रति शोक व्यक्त महासंघले नेपाल पत्रकार महासंघ पाँचथर शाखाका उपाध्यक्ष एकराज भण्डारीको निधनप्रति शोक व्यक्त गरेको छ। शनिबार भण्डारीको निधन भएकोप्रति महासंघले शोक विज्ञप्ति सार्वजनिक गर्दै दुःख व्यक्त गरेको हो। नेपाल पत्रकार महासंघ पाँचथर शाखाका उपाध्यक्ष एकराज भण्डारीको ५२ वर्षको उमेरमा भएको असामयिक निधनको दुःखद् खबरले नेपाल पत्रकार महासंघ स्तब्ध र दुःखी भएको छ, विज्ञप्तिमा भनिएको छ। वैशाख ३१ गते कोरोना संक्रमण पुष्टि भएपछि झापाको बिर्तामोडस्थित विर्तासिटी अस्पतालमा उपचाररत भण्डारीको स्वास्थ्यमा थप समस्या आएपछि भेन्टिलेटरमा राखी उपचार भइराखेको थियो। डेढ दशकदेखि विभिन्न पत्रपत्रिकामा स्वतन्त्र पत्रकारिता गर्दै आएका भण्डारीको निधनले नेपाली पत्रकारिता क्षेत्रले एक कुशल र अनुभवी पत्रकार गुमाएको महासंघले जनाएको छ। महासंघले स्वर्गीय पत्रकार भण्डारीप्रति श्रद्धाञ्जली अर्पण गर्दै दिवंगत आत्माको चिरशान्तिको कामना गर्दछ, महासंघको विज्ञप्तिमा भनिएको छ, साथै, शोकको यस घडीमा शोकसन्तप्त परिवारजनमा धैर्यधारण गर्ने शक्ति प्राप्त होस भन्ने कामनासहित गहिरो समवेदना व्यक्त गर्दछ। शनिबार साँझ निधन भएका पत्रकार भण्डारीका श्रीमती, दुई छोरी र एक छोरा छन्।"
मुस्ताङमा ४४ प्रतिशत संक्रमितले जिते कोरोना,"जोमसोम : हिमाली जिल्ला मुस्ताङमा ४३ प्रतिशत व्यक्ति कोरोनामुक्त भएका छन्। जिल्ला स्वास्थ्य कार्यालय मुस्ताङका अनुसार शनिबारसम्म ३ सय ३६ जना कोरोना संक्रमित मध्ये १ सय ३६ जना व्यक्ति कोरोना मुक्त भएका हुन्। कार्यालयका अनुसार जेठ १५ गते देखि वैशाख १५ गतेसम्ममा मुस्ताङको थासाङमा १ सय २ संक्रमितमध्ये २२, घरपझोङमा ८६ संक्रमित मध्ये ५५ र वारागुङ मुक्तिक्षेत्रमा १ सय ३७ संक्रमित मध्ये ६६ जना कोरोनामुक्त हुन्। यस्तै, लोमान्थाङमा ११ जना कोरोना संक्रमित छन् भने लोघेकर दामोदरकुण्ड गापामा संक्रमितको संख्या सून्य छ। मुस्ताङको घरपझोङमा २७ जना, थासाङमा ७७, वारागुङ मुक्तिक्षेत्रमा ७५ र लोमान्थाङ गाउँपालिकाका ११ जना संक्रिय संक्रमित रहेको स्वास्थ्य प्रमुख टीकाराम भण्डारीले जानकारी दिए। मुस्ताङमा संक्रमितमध्ये १ सय ४० जना व्यक्ति होम आइसोलेसनमा छन् भने २० जना संक्रमित जिल्ला अस्पताल तथा स्थानीय तहका कोभिड आइसोलेसनमा रहेको कार्यालय प्रमुख भण्डारीले उल्लेख गरे। उनका अनुसार मुस्ताङबाट कोरोना संक्रमितको थप उपचारका लागि २२ जनालाई पोखरा पठाइएको छ भने शनिबारसम्म ११ जना व्यक्तिले ज्यान गुमाएका छन्। मुस्ताङको घरपझोङमा ४, वारागुङ मुक्तिक्षेत्रमा ४ र थासाङ गाउँपालिकामा ३ कोरोना संक्रमितको मृत्यु भएको छ। मुस्ताङमा हालसम्म १ सय ७९ जनाको पीसीआर परीक्षण गर्दा १ सय ३ जना र १ हजार २ सय ३९ जनाको एन्टिजेन परीक्षण गर्दा २ सय ३२ जना व्यक्तिमा कोरोना संक्रमण भेटिएको हो। स्वास्थ्य कार्यालय मुस्ताङले अघिल्लो हप्ता संक्रमितको संख्या ह्वात्तै बढे पनि क्रमशः नियन्त्रणमा आइसकेको दाबी गरेको छ। पछिल्लो समय मुस्ताङमा संक्रमित भन्दा निको हुनेको संख्य बढेको छ। मुस्ताङमा स्थानीय प्रशासनले कोरोना संक्रमण फैलिन नदिनका लागि वैशाख ३१ गतेदेखि निषेधआज्ञा जारी राखेको छ। मुस्ताङमा समुदाय स्तरमा कोरोना संक्रमण फैलिएपछि विदेशमा बस्ने मुस्ताङीको आर्थिक सहयोगमा प्राइभेट मेडिकल टिम झिकाएर कोरोना परीक्षण गरिएको थियो। उनीहरुले स्थानीय तहमा कोरोना रोकथाम तथा नियन्त्रण सम्बन्धि स्वास्थ्य सामाग्री, अक्सिजन कल्सन्ट्रेटर र अक्सिन उपलब्ध गराएका थिए।"
कोरोनाबाट पत्रकार महासङ्घ पाँचथरका उपाध्यक्ष भण्डारीको निधन,फिदिम : नेपाल पत्रकार महासंघ पाँचथरका उपाध्यक्ष एकराज भडारीको निधन भएको छ । स्वास्थ्यमा समस्या आएपछि भण्डारीलाई उपचारका लागि झापाको बिर्तासीटी अस्पताल लगिएको थियो । वैशाख ३१ गते अस्पताल भर्ना भएका भण्डारीलाई भेन्टिलेटरमा लाखेर उपचार गरिएको थियो । स्वासप्रश्वासमा समस्या आएर अस्पताल भर्ना भएका भण्डारीको स्वाब परीक्षण गर्दा कोरोना संक्रमण पुष्टि भएको थियो । भण्डारीको शनिबार दिउँसो ४:३० बजे निधन भएको हो । भण्डारीको शव शनिबार राति फिदिम ४ स्थित कोशी किनारमा नेपाली सेनाको रणशेर गणको टोलीले अन्त्यष्टि गरेको छ । पाँचथरको हिलिहाङ गाँउपालिका ५ सुभाङमा २०२७ सालमा जन्मिएका भण्डारीका श्रीमति एक छोरा र दुई छोरी छन् । सदरमुकाम फिदिमलाई कर्म क्षेत्र बनाएका भण्डारी डेढ दशकदेखि पत्रकारितामा क्रियाशिल थिए । ट्रेड युनियन कांग्रेस पाँचथरका कार्यबाहक अध्यक्ष समेत रहेका भण्डारीको साहित्यमा समेत दखलता थियो । उनी फिदिमस्थित कञ्चनजंघा उच्चमाध्यमिक विद्यालयमा प्राध्यापनरत थिए ।
अन्नपूर्ण पोस्ट्का दोलखा संवाददाता रविन्द्र गौतमको निधन,"काठमाडौं : अन्नपूर्ण पोस्ट्का दोलखा संवाददाता रविन्द्र गौतमको निधन भएको छ। नेपाल प्रेस युनियन दोलखाका उपाध्यक्ष तथा नेपाल पत्रकार महासंघ दोलखाका कार्यसमिति सदस्यसमेत रहेका गौतमको कोरोना संक्रमणपछि उपचारको क्रममा निधन भएको हो। दोलखाबाट एयरलिफ्ट गरेर काठमाडौं ल्याइएका ३८ वर्षीय गौतमको आइतबार नयाँ बानेश्वरस्थित एभरेष्ट अस्पतालमा उपचारकै क्रममा निधन भएको पारिवारिक स्रोतले जानकारी दियो। कोरोना संक्रमण पुष्टि भएपछि जेठ ९ गते चरिकोट अस्पतालबाट काठमाडौं ल्याई नयाँबानेश्वरस्थित एभरेष्ट अस्पतालमा उपचाररत गौतमको स्वास्थ्यमा थप समस्या आएपछि गएरातिदेखि भेन्टिलेटरमा राखिएको थियो। गौतमका वृद्ध आमा, श्रीमती, ९ वर्षीया र ६ महिनाकी दुई छोरी छन्। दोलखाको भिमेश्वर नगरपालिका३ निवासी गौतम डेढ दशकदेखि पत्रकारितामा सक्रिय थिए । इमेज च्यानल, अभियान आर्थिक दैनिक, डिसी नेपाल डटकम, नवतरंग साप्ताहिकमा काम गरेका गौतम पछिल्लो चार वर्षदेखि अन्नपूर्ण पोस्ट्मा आवद्ध थिए। अन्नपूर्ण पोस्ट्को दोलखा सम्वाददाता रहेका गौतम रेडियो भिमेश्वरको स्टेशन म्यानेज थिए।"

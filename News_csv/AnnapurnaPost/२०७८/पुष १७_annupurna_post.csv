शीर्षक,विवरण
ललिता निवास प्रकरण : हाइप्रोफाइल का २२० विरुद्ध पक्राउ पुर्जी,"काठमाडौं : बालुवाटारस्थित ललिता निवासको जग्गा प्रकरणमा जिल्ला अदालत काठमाडौंले २ सय २० जना उच्च पदस्थविरुद्ध पक्राउ पुर्जी जारी गरेको छ। जिल्ला अदालतले यसै साता २ सय २० जनाविरुद्ध पक्राउ पुर्जी जारी गरेको स्रोतले बतायो। ललिता निवास जग्गा हिनामिना प्रकरणमा प्रहरीको केन्द्रीय अनुसन्धान ब्युरो (सीआईबी)ले अनुसन्धान गरी मुद्दा चलाउने अन्तिम तयारी गरेको छ। अनुसन्धानका लागि सीआईबीले जिल्ला अदालतसँग पक्राउ पुर्जीका लागि आग्रह गरेको थियो। सीआईबीको आग्रहमा जिल्ला अदालतले हाइप्रोफाइल का २ सय २० जनाविरुद्ध पक्राउ पुर्जी जारी गरेको स्रोतले बतायो। ककसलाई पक्राउ पुर्जी जारी गरिएको छ भन्नेमा सीआईबी मौन छ। ललिता निवास जग्गा हिनामिनामा उच्च पदस्थ राजनीतिज्ञ, कर्मचारी, व्यापारी र भूमाफिया संलग्न रहेको सरकारी अध्ययन समितिले निष्कर्ष निकालेको थियो। सीआईबीले ललिता निवासको १ सय ४३ रोपनी जग्गा हिनामिना भएको निष्कर्षसहित अनुसन्धानलाई अन्तिम चरणमा पुर्याएको छ। जसमध्ये १ सय ३६ रोपनी जग्गा व्यक्तिको नाममा दर्ता गरिएको छ। पक्राउ पुर्जी जारी भएपछि उक्त प्रकरणमा संलग्न भनिएका तत्कालीन भौतिक योजना मन्त्रालयका सचिव एवं अख्तियार दुरुपयोग अनुसन्धान आयोगका पूर्वप्रमुख आयुक्त दीप बस्न्यात सम्पर्क बाहिर रहेको स्रोतले बतायो। ललिता प्रकरणमा सीआईबीले चार पटक किर्ते गरी व्यक्तिका नाममा दर्ता गरेको जनाएको छ। २०४९, २०६२, २०६६६७ र २०६९ मा किर्ते गरी ललिता निवासको जग्गा व्यक्तिको नाममा दर्ता भएको विषयमा सीआईबीले अनुसन्धान गरिरहेको छ। सीआईबीका प्रवक्ता श्यामकुमार महतोले प्रतिवेदन तयार गरेर हदम्याद बुझाएर तयारीका काम भइरहेको जानकारी दिए। उनले अनुसन्धान प्रतिवेदन भने बनाई नसकेको बताए। बयान गर्ने, विश्लेषण गर्ने कार्य भइरहेको छ, छुटपुट संकलन बाँकी छ, उनले भने, यो प्रकरण कति संलग्न थिए, कसले के कसुर गरेको थियो, को को संलग्न थिए, त्यसको विस्तृत अनुसन्धान गरिरहेका छौं। उनले अनुसन्धान अन्तिम चरणमा पुगेको बताए। पुस २७ मा हदम्याद सकिँदैछ, उनले भने, हद म्यादभित्र प्रतिवेदन बुझाउनुपर्छ, त्यसको लागि केही दिनअघि नै प्रतिवेदन जिल्ला सरकारी वकिललाई दिनुपर्छ। सीआईबी स्रोतका अनुसार २०४९ मा जग्गा अतिक्रमणमा संलग्न ४० जना, २०६२ मा जग्गा हिनामिनामा संलग्न १५ जना, २०६६०६७ मा प्रधानमन्त्री, सभामुख र प्रधानन्यायाधीशको निवास विस्तारका लागि भन्दै नक्कली मोहीलाई जग्गा सट्टाभर्ना दिएको प्रकरणमा ८० जना र २०६९ मा नक्कली टिकिन्छा गुठी कायम गरी नक्कली मोही खडा गर्ने ८५ जनाविरुद्ध पक्राउ पुर्जी जारी गरिएको छ। गत पुस ६ गते सीआईबीले मुख्य बिचौलिया भनेर भूमाफिया रामकुमार सुवेदी र उनकी पत्नी माधवी सुवेदीलाई पक्राउ गरिसकेको छ। २०४९ सालमा राणा परिवार, कर्मचारी, भूमाफियाको मिलोमतोमा १ सय १२ रोपनी बढी जग्गा व्यक्तिको नाममा दर्ता गरिएको थियो। राजनीतिका कारण हरण भएको जग्गा फिर्ता लिने भन्ने २०४७ सालको कृष्णप्रसाद भट्टराई नेतृत्वको सरकारको निर्णयको अपव्याख्या गरी यो गर्दा फिर्ता गरिएको थियो। २०४९ कात्तिक २५ र पुस २३ मा मालपोत कार्यालय डिल्लीबजारले सुवर्णशमशेरका हकदार रुक्मशमशेर जबरासहित पाँच जग्गाधनी र ४७ जना कृत्रिम मोही खडा गरेर १ सय १२ रोपनीभन्दा बढी जग्गा व्यक्तिको नाममा फिर्ता गर्ने काम भएको छ। २०६२ सालमा १२ आना जग्गा सुनीति राणाको नाममा दर्ता भएको देखिन्छ। २०६६०६७ सालमा माधव नेपाल प्रधानमन्त्री भएको बेला विशिष्ट व्यक्तिको निवास बनाउने नाममा समरजंग कम्पनीको जग्गा, बाटो, कुलोसमेत नक्कली मोही खडा गरेर व्यक्तिको नाममा जग्गा दर्ता गराइएको छ भने डा बाबुराम भट्टराईको पालामा नक्कली टिकिन्छा पशुपति गुठी कायम गरेर मोही बनाई ३ रोपनी १२ आना जग्गा व्यक्तिको नाम दर्ता गराइएको छ। जग्गा प्राप्ति ऐनबमोजिम २०२२ सालमा ललिता निवासको २ सय ९९ रोपनी ९ आना २ पैसामध्ये २ सय ८४ रोपनी १४ आना ३ पैसा जग्गा क्षतिपूर्ति दिएर अधिग्रहण गरिएको छ। अधिग्रहण भएकोमध्ये २ सय १२ रोपनी १५ आना २५ पैसा जग्गा समरजंग कम्पनीको रेखदेखमा राख्ने र ६० रोपनी जग्गा राष्ट्र बैंकलाई प्रदान गर्ने निर्णय पनि त्यहीबेला भएको थियो। योमध्ये केही कित्ता जग्गा २०४२ सालमा गुठी संस्थानको पत्रको आधारमा गुठीको नाममा स्रेस्ता कायम गरेको देखिन्छ। ललिता निवास प्रकरणमा अख्तियार दुरुपयोग अनुसन्धान आयोगले २०७६ माघ २२ मा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध विशेष अदालतमा मुद्दा दायर गरेको छ। त्यो मुद्दा विशेष अदालतमा चलिरहेको छ। विशेषको आदेशमा भूमाफिया शोभाकान्त ढकाल मात्रै जेलमा छन्।"
ललिता निवास प्रकरण : हाइप्रोफाइल का २२० विरुद्ध पक्राउ पुर्जी,"काठमाडौं : बालुवाटारस्थित ललिता निवासको जग्गा प्रकरणमा जिल्ला अदालत काठमाडौंले २ सय २० जना उच्च पदस्थविरुद्ध पक्राउ पुर्जी जारी गरेको छ। जिल्ला अदालतले यसै साता २ सय २० जनाविरुद्ध पक्राउ पुर्जी जारी गरेको स्रोतले बतायो। ललिता निवास जग्गा हिनामिना प्रकरणमा प्रहरीको केन्द्रीय अनुसन्धान ब्युरो (सीआईबी)ले अनुसन्धान गरी मुद्दा चलाउने अन्तिम तयारी गरेको छ। अनुसन्धानका लागि सीआईबीले जिल्ला अदालतसँग पक्राउ पुर्जीका लागि आग्रह गरेको थियो। सीआईबीको आग्रहमा जिल्ला अदालतले हाइप्रोफाइल का २ सय २० जनाविरुद्ध पक्राउ पुर्जी जारी गरेको स्रोतले बतायो। ककसलाई पक्राउ पुर्जी जारी गरिएको छ भन्नेमा सीआईबी मौन छ। ललिता निवास जग्गा हिनामिनामा उच्च पदस्थ राजनीतिज्ञ, कर्मचारी, व्यापारी र भूमाफिया संलग्न रहेको सरकारी अध्ययन समितिले निष्कर्ष निकालेको थियो। सीआईबीले ललिता निवासको १ सय ४३ रोपनी जग्गा हिनामिना भएको निष्कर्षसहित अनुसन्धानलाई अन्तिम चरणमा पुर्याएको छ। जसमध्ये १ सय ३६ रोपनी जग्गा व्यक्तिको नाममा दर्ता गरिएको छ। पक्राउ पुर्जी जारी भएपछि उक्त प्रकरणमा संलग्न भनिएका तत्कालीन भौतिक योजना मन्त्रालयका सचिव एवं अख्तियार दुरुपयोग अनुसन्धान आयोगका पूर्वप्रमुख आयुक्त दीप बस्न्यात सम्पर्क बाहिर रहेको स्रोतले बतायो। ललिता प्रकरणमा सीआईबीले चार पटक किर्ते गरी व्यक्तिका नाममा दर्ता गरेको जनाएको छ। २०४९, २०६२, २०६६६७ र २०६९ मा किर्ते गरी ललिता निवासको जग्गा व्यक्तिको नाममा दर्ता भएको विषयमा सीआईबीले अनुसन्धान गरिरहेको छ। सीआईबीका प्रवक्ता श्यामकुमार महतोले प्रतिवेदन तयार गरेर हदम्याद बुझाएर तयारीका काम भइरहेको जानकारी दिए। उनले अनुसन्धान प्रतिवेदन भने बनाई नसकेको बताए। बयान गर्ने, विश्लेषण गर्ने कार्य भइरहेको छ, छुटपुट संकलन बाँकी छ, उनले भने, यो प्रकरण कति संलग्न थिए, कसले के कसुर गरेको थियो, को को संलग्न थिए, त्यसको विस्तृत अनुसन्धान गरिरहेका छौं। उनले अनुसन्धान अन्तिम चरणमा पुगेको बताए। पुस २७ मा हदम्याद सकिँदैछ, उनले भने, हद म्यादभित्र प्रतिवेदन बुझाउनुपर्छ, त्यसको लागि केही दिनअघि नै प्रतिवेदन जिल्ला सरकारी वकिललाई दिनुपर्छ। सीआईबी स्रोतका अनुसार २०४९ मा जग्गा अतिक्रमणमा संलग्न ४० जना, २०६२ मा जग्गा हिनामिनामा संलग्न १५ जना, २०६६०६७ मा प्रधानमन्त्री, सभामुख र प्रधानन्यायाधीशको निवास विस्तारका लागि भन्दै नक्कली मोहीलाई जग्गा सट्टाभर्ना दिएको प्रकरणमा ८० जना र २०६९ मा नक्कली टिकिन्छा गुठी कायम गरी नक्कली मोही खडा गर्ने ८५ जनाविरुद्ध पक्राउ पुर्जी जारी गरिएको छ। गत पुस ६ गते सीआईबीले मुख्य बिचौलिया भनेर भूमाफिया रामकुमार सुवेदी र उनकी पत्नी माधवी सुवेदीलाई पक्राउ गरिसकेको छ। २०४९ सालमा राणा परिवार, कर्मचारी, भूमाफियाको मिलोमतोमा १ सय १२ रोपनी बढी जग्गा व्यक्तिको नाममा दर्ता गरिएको थियो। राजनीतिका कारण हरण भएको जग्गा फिर्ता लिने भन्ने २०४७ सालको कृष्णप्रसाद भट्टराई नेतृत्वको सरकारको निर्णयको अपव्याख्या गरी यो गर्दा फिर्ता गरिएको थियो। २०४९ कात्तिक २५ र पुस २३ मा मालपोत कार्यालय डिल्लीबजारले सुवर्णशमशेरका हकदार रुक्मशमशेर जबरासहित पाँच जग्गाधनी र ४७ जना कृत्रिम मोही खडा गरेर १ सय १२ रोपनीभन्दा बढी जग्गा व्यक्तिको नाममा फिर्ता गर्ने काम भएको छ। २०६२ सालमा १२ आना जग्गा सुनीति राणाको नाममा दर्ता भएको देखिन्छ। २०६६०६७ सालमा माधव नेपाल प्रधानमन्त्री भएको बेला विशिष्ट व्यक्तिको निवास बनाउने नाममा समरजंग कम्पनीको जग्गा, बाटो, कुलोसमेत नक्कली मोही खडा गरेर व्यक्तिको नाममा जग्गा दर्ता गराइएको छ भने डा बाबुराम भट्टराईको पालामा नक्कली टिकिन्छा पशुपति गुठी कायम गरेर मोही बनाई ३ रोपनी १२ आना जग्गा व्यक्तिको नाम दर्ता गराइएको छ। जग्गा प्राप्ति ऐनबमोजिम २०२२ सालमा ललिता निवासको २ सय ९९ रोपनी ९ आना २ पैसामध्ये २ सय ८४ रोपनी १४ आना ३ पैसा जग्गा क्षतिपूर्ति दिएर अधिग्रहण गरिएको छ। अधिग्रहण भएकोमध्ये २ सय १२ रोपनी १५ आना २५ पैसा जग्गा समरजंग कम्पनीको रेखदेखमा राख्ने र ६० रोपनी जग्गा राष्ट्र बैंकलाई प्रदान गर्ने निर्णय पनि त्यहीबेला भएको थियो। योमध्ये केही कित्ता जग्गा २०४२ सालमा गुठी संस्थानको पत्रको आधारमा गुठीको नाममा स्रेस्ता कायम गरेको देखिन्छ। ललिता निवास प्रकरणमा अख्तियार दुरुपयोग अनुसन्धान आयोगले २०७६ माघ २२ मा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध विशेष अदालतमा मुद्दा दायर गरेको छ। त्यो मुद्दा विशेष अदालतमा चलिरहेको छ। विशेषको आदेशमा भूमाफिया शोभाकान्त ढकाल मात्रै जेलमा छन्।"
एमालेमा 'बा' भन्ने बाहेक अरुको स्थान छैन : अध्यक्ष नेपाल,"बेँसीसहर : नेकपा(एकीकृत समाजवादी)का अध्यक्ष माधवकुमार नेपालले पाँच दलिय सत्ता गठबन्धन आगामी निर्वाचनसम्म कायम रहने बताएका छन् । शनिबार लमजुङको बेँसी सहरमा आयोजित अगुवा कार्यकर्ता भेलालाई सम्बोधन गर्दै अध्यक्ष नेपालले गठबन्धन चुनावसम्म कायम रहने भएपछि एमालेहरुको सातोपुत्लो गएको आरोप लगाएका छन् । अस्ति नेकपा (माओवादी केन्द्र)को अधिवेशनमा प्रधानमन्त्री शेरबहादुर देउवाले गठबन्धन चुनावसम्म रहने बताएपछि बैरीहरुको सातोपुत्लो गएको छ, नेपालले भने, विचराहरु अहिले रुदैँकराउँदै हिँडेका छन् । भुक्दै, गालीगर्दै हिँडेका छन् । उनीहरुलाई हिँड्न दिनुहोस् । कुकुर भुक्दै गर्छ, हात्ती लम्किदै गर्छ । हामी असल काम गरेर जनताको पक्षमा उभिएर अघि बढ्न प्रण गरौं, उनले भने । नेकपाहुँदा केपी ओली तानाशाह बन्दै गएपछि प्रधानमन्त्रीको कुर्सीबाट सडकमा पछार्न परेको उनले बताए । ओलीलाई सत्ताको मात लागेर अंहकारी, घमण्डी र तानाशाही बन्न पुगेको आरोप लगाएका छन् । तानाशाही बुद्धी बोक्नेहरुसँग पैठेजोरी खेल्यौं, चुनौती दियौं, संविधान मिच्नेलाई चुनौती दियौं, कुर्चीबाट तल झार्यौं, उनले भने । उनले अब एमाले पार्टी पुरानो भएको र यसको भविष्य नरहेको बताए । अध्यक्ष नेपालले एमालेमा 'बा' भन्ने बाहेक अरुको स्थान नरहेको भन्दै त्यहाँ भित्र कमरेड भन्न नपाइने र 'बा' भनेर पूजा गर्दै खुट्टा छुनुपर्ने अवस्था रहेको बताए । आफ्नो पार्टीको तागत बढ्दै गएपछि एमालेहरुमा ढुकढुकी बढेर काँप्न थालेको उनले बताए । डरले उनीहरु आफुूहरुलाई गाली गर्न थालेको उनको भनाई थियो । उनले एमाले नेताहरुलाई प्रश्नगर्दै कस्ता कस्ता मान्छेलाई तह लगाएकाले तिमीहरु कुन मूल्यका मान्छे हौ र भनेर प्रश्न गरे । नेकपा एकीकृत समाजवादीका नेता एवं श्रम रोजगार तथा सामाजिक सुरक्षा मन्त्री किशान श्रेष्ठले गण्डकीमा नेकपा एमालेको पत्तासाफ गर्ने चुनौती दिए । उनले आफ्नो पार्टी मजबुत बन्दै गएको दाबी गरे । कार्यक्रममा नेकपा एसका उपाध्यक्ष एवं गण्डकी प्रदेश इन्चार्ज केशवलाल श्रेष्ठ, स्थायी कमिटि सदस्य एवं पूर्वमन्त्री उर्वादत्त पन्त लगायतले बोलेका थिए । अगुवा कार्यकर्ता प्रशिक्षण् अघि कार्यकर्ताहरुले बेँसी सहरमा शक्ति प्रर्दशन गरेको जिल्ला अध्यक्ष रामबावु अधिकारीले बताए ।"
प्रदेश नम्बर १ मा किरातीहरूको हकदाबी लाग्छ : मुख्यमन्त्री राई,"काठमाडौं : प्रदेश नम्बर १का मुख्यमन्त्री राजेन्द्रकुमार राईले १ नं प्रदेशमा किरातीहरूको हकदाबी लाग्ने बताएका छन् । प्रदेशमा किरातीहरूले पहिलोपटक बस्ती बसालेर मानव सभ्यताको विकास गरेको भन्दै उनले त्यसमा उनीहरूको हकदाबी लाग्ने बताएका हुन् । शनिबार काठमाडौंको टुँडिखेलमा आयोजित साकेला शुभकामना आदानप्रदान कार्यक्रमलाई सम्बोधन गर्दै मुख्यमन्त्री राईले प्रदेशको नामाङ्कन गर्दा किरातीहरूले हकदाबी प्रस्तुत गर्न पाउने बताएका हुन् । उनले प्रदेशको नामाङ्कन गर्दा आफू किरातसहित बहुपहिचानको पक्षमा रहेको समेत बताए । एक नम्बर प्रदेशमा किरातीहरूको हकदाबी लाग्छ, उनले भने, त्यहाँ सबभन्दा पहिला किरातीहरू बसेर एउटा समृद्ध सभ्यता निर्माण गरेका छन् । उनीहरूको सभ्यता त्यहीँ विकसित भएको प्रमाणित छ । प्रदेशका वनजङ्गल, खोलानालालगायतका ठाउँको नाम किराती भाषाबाट रहेको स्मरण गर्दै ती नामले त्यहाँ किरातीले नै सबभन्दा पहिले मानव वस्ती बसालेको प्रमाणित हुने दाबी गरे । जहाँ जसको बाहुल्यता हुन्छ, त्यहाँ सोअनुसार स्थानको नामाङ्कन गर्ने प्रचलन रहेको बताउँदै उनले बाहुल्यताका आधारमा पनि १ नम्बर प्रदेशलाई किरात नामाङ्कन गर्नुपर्ने बताए । कुनै ठाउँमा वस्नेत गाउँ, कार्की गाउँ भनेर नाम राख्ने चलन छ । त्यो ठाउँमा उनीहरूको बाहुल्यता वा सबभन्दा पहिले उनीहरू आएर बसेकाले त्यसरी नाम राखिन्छ, उनले भने, प्रदेश १ का क्षेत्रमा मानव वस्ती बस्न थालेदेखि सबभन्दा पहिले किरातीहरू बसे । अहिले विभिन्न जातिहरूको बसोबास रहेपनि किरातीहरूको बाहुल्यता छ । प्रदेश १ को नामाङ्कन गर्ने विषय पेचिलो बनेको छ । पहिचानसहितको नामाङ्कनमा राजनीतिक दलहरूको मत नमिलेपछि प्रदेशको नाम संसदमा प्रस्ताव समेत हुन सकेको छैन ।"
"माओवादी महाधिवेशन : निर्वाचन तालिका सार्वजनिक, भोलि ११ बजेदेखि मतदान",काठमाडौं: नेकपा माओवादी केन्द्रले आठौं महाधिवेशनअन्तर्गत निर्वाचन तालिका सार्वजनिक गरिएको छ। नयाँ नेतृत्व चयनका लागि माओवादीले निर्वाचन तालिका प्रकाशन गरेको हो। तालिकाअनुसार उम्मेदवारी दर्ताको समयावधि शनिबार राति ८ बजेदेखि साढे १० बजेसम्म तोकिएको छ। मतदान आइतबार बिहान साढे ११ बजेदेखि ४ बजेसम्म हुने तालिकामा उल्लेख छ। माओवादीको विधानअनुसार २९९ सदस्यीय केन्द्रीय कमिटी निर्वाचित गर्ने छ। सो निर्वाचित कमिटीले अध्यक्षसहित १५ सदस्यीय पदाधिकारी निर्वाचित गर्ने छ। १ हजार ७४२ जनाको नामावली टाँसेको छ।
मतदाता नामावली प्रकाशन भएसँगै माओवादी महाधिवेशनको निर्वाचन प्रक्रिया सुरु,काठमाडौं: नेकपा माओवादी केन्द्रको जारी ८औं महाधिवेशनअन्तर्गत निर्वाचन प्रक्रिया सुरु भएको छ। निर्वाचन कार्यक्रमका लागि मतदाता नामावली प्रकाशन गरिएको छ। प्रकाशित नामावलीमा १७४२ मतदाता रहेका छन्। यसअघि माओवादी केन्द्रका अध्यक्ष प्रचण्डले नेतृत्व चयनका लागि चुनावमा जाने अवस्था आउनसक्ने बताएका थिए। बन्दसत्र ५ बजेसम्मका लागि स्थगित गरेर महाधिवेशन आयोजक समितिको बैठक बसिरहेको छ। बैठकले केन्द्रीय कमिटी चयनका लागि सर्वसहमतिको प्रयास गरिरहेको बताइएको छ। माओवादीमा २९९ सदस्यीय केन्द्रीय समिति निर्वाचित गर्ने प्रावधान छ।
"माओवादीले युवाका लागि छुट्यायो कोटा, समानुपातिकबाट ३० जना निर्वाचित हुने",काठमाडौं: माओवादी केन्द्रको जारी महाधिवेशनमा समानुपातिक समावेशिताअन्तर्गत युवाहरुलाई कोटा दिएको छ। निर्वाचन आयोगका अनुसार समावेशी कोटाअन्तर्गत नै पुरुष तथा महिला युवाहरुलाई कोटा सुरक्षित गरिएको हो। आयोगले जारी गरेको विज्ञप्तिअनुसार खस आर्यतर्फ ३ जना पुरुष युवा र ६ जना महिला युवा गरी ९ जना निर्वाचित हुनेछन्। त्यस्तै दलिततर्फ युवा पुरुष १ जना र युवा महिला ३ जना गरी ४ जना निर्वाचित हुनेछन् भने मुस्लिमतर्फ युवा पुरुष १ र युवा महिला १ गरी २ जना निर्वाचित हुनेछन्। त्यस्तै मधेसीतर्फ युवा पुरुष १ र युवा महिला ३ जना गरी ४ जना निर्वाचित हुनेछन् भने आदिवासी जनजातितर्फ युवा पुरुष ३ र युवा महिला ६ जना गरी ९ जना निर्वाचित हुनेछन्। त्यस्तै थारुतर्फ युवा पुरुष १ र महिला युवा १ जना गरी २ जना निर्वाचित हुनेछन्।
"माओवादी नै छैनन्, प्रज्ञा भवन गएर हेर्नुस् त : दुर्गा प्रसाई","काठमाडौंः प्रमुख प्रतिपक्षी दल नेकपा (एमाले)का केन्द्रीय सदस्य तथा मेडिकल व्यवसायी दुर्गा प्रसाईँले आगामी निर्वाचनमा आफ्नो पार्टी पहिलो दल बन्ने बताएका छन्। राजधानीमा आयोजित कार्यक्रममा नेता प्रसाईँले यस्तो बताएका हुन्। उनले मुलकको मुख्य प्रशासनिक केन्द्र (सिंहदरबार)ले पनि प्रधानमन्त्रीको रूपमा आफ्नो पार्टीका अध्यक्ष केपी शर्मा ओलीलाई पर्खिएर बसेको बताए। प्रिय पार्टी भनेको नै एमाले हो। अब जनताले एमालेलाई रोज्छन्। किनकि हामीले काम गरेका छौं, उनले भेन। उनले आगामी निर्वाचनमा जम्मा एक करोड मत खस्यो भने ७० लाख मत त एमालेलाई मात्रै आउने बताए। यो देशमा माओवादी नै छैनन् नि, कहाँबाट मिल्नु? म माओवादी थिएँ, अहिले एमालेमा गइसकेँ। असली माओवादी त जम्मै गइसके। अहिले कति छन्? प्रज्ञा भवनमा हेर्नुहोस् न, सिनेमा हलमा? आज ७ दिन भयो। हजार मान्छे होलान् त्यहाँ। हाम्रो महाधिवेशनमा दस लाख मान्छे थिए। तर, हाम्रो ठूला मिडियाले कभरेज गर्न मानेनन्। कन्जुस्याईँ गरे। अब कन्जुस्याईँ नगर्नुहोस, भएको कुरा लेख्नुहोस्, उनले भने।"
माओवादी महाधिवेशन: दाबी विरोधका लागि डेढ घण्टा समय,काठमाडौंः नेकपा माओवादी केन्द्रको महाधिवेशनअन्तर्गत निर्वाचन कार्यक्रमका लागि मतदाता नामावली प्रकाशन भएको छ। नामावलीमा कसैको दावी विरोध भए त्यसका लागि डेढ घन्टाको समय निर्वाचन समितिले तोकेको छ। प्रचण्डले निर्वाचन समितिलाई तयारी अवस्थामा रहन बताएका छन्। यसअघि माओवादी केन्द्रका अध्यक्ष प्रचण्डले नेतृत्व चयनका लागि चुनावमा जाने अवस्था आउनसक्ने बताएका थिए। बन्दसत्र ५ बजेसम्मका लागि स्थगित गरेर महाधिवेशन आयोजक समितिको बैठक बसिरहेको छ। बैठकले केन्द्रीय कमिटी चयनका लागि सर्वसहमतिको प्रयास गरिरहेको बताइएको छ। माओवादीमा २९९ सदस्यीय केन्द्रीय समिति निर्वाचित गर्ने प्रावधान छ।
कमिशनमा ठूला कर्मचारी र नेताको मिलोमतो हुन्छ : उपसभापति गुरुङ,"स्याङ्जा : नेपाली कांग्रेसका केन्द्रिय उपसभापति धनराज गुरुङ्ले कमिशनको खेलोमा केही कर्मचारी र नेता मिल्ने गरेको बताएका छन् । नेता र ठूलठूला कर्मचारीका मिलोमतोमा भ्रष्टाचार हुने गरेको उनको भनाई छ । नेपाल निजामति कर्मचारी यूनियन जिल्ला कार्यसमिति स्याङ्जाको आठौं जिल्ला अधिवेशनको शनिवार उदघाटन गर्दै उपसभापति गुरुङ्ले प्रतिप्रश्न गर्दै भने, के भए गरेका भ्रष्टाचारका काण्ड नेताले मात्र गरेका हुन् । हजुर हजुर भन्दै केही ठूला कर्मचारीले नै नेता फसाउने गर्छन् उनले भने । उपसभापतिमा निर्वाचित भएपछि पहिलो पटक गृह जिल्लामा आयोजित औपचारिक कार्यक्रममा बोल्दै उनले कर्मचारी स्थायी सरकार भएकाले नागरिकका सुख, दुःखमा सहयोगी बनी काम गर्न आग्रह गरें । निजामती कर्मचारीलाई उदाहरणीय बनी काम गर्न उनको सुझाव छ । वाइडबडी, प्रिन्टिङ प्रेस खरिद, ओम्नी, ललीता निवास, आयल निगम जग्गा प्रकरण लगायतका विविध खाले भ्रष्टाचार काण्डको अब खोजी हुन जरुरी छ । यसमा करोडौं भ्रष्टाचारका खेल भएका छन् । देश बिग्रने नेताका खराब आचरणबाट हो । एउटा इन्जिनियरले खराब आचरण गर्दा सडक तथा पुल मात्र बिग्रन्छ तर, एक नेताका खराब आचरणले सिंगो मुलुक बर्वादीतर्फ धकेलिन्छ उनले बताए । बिगतका गाउँले दुःख भुलेर नेताहरु काठमाण्डौंका सुख सयलमा रमाउन थालेकाले मुलुकको विकास हुन सकेन । उनले भने, अब, नेता र केही कर्मचारी सुध्रनुपर्छ । विधिको शासनमा चल्नुपर्छ, तबमात्र मुलुकले गति लिन्छ । संघिय निजामित ऐन आवश्यक छ । अध्यादेश मार्फत होइन । संसदमा दफावार छलफल गरेर ऐन ल्याउने काममा सहयोग गर्ने उनले प्रतिवद्धता जनाए । यसबारे सभापति शेरबहादुर देउवासंग परामर्श गर्नेछु उनले भने । कार्यक्रममा नेपाली कांग्रेसका सभापति राजु थापा, नेपाल निजामति कर्मचारी यूनियनका केन्द्रिय अध्यक्ष गोपाल पोख्रेल, नेपाली कांग्रेस गण्डकी प्रदेश उपसभापति कल्पना तिवारी, चापाकोट नगरप्रमुख शिबकुमार गिरीलगायतले निजामति कर्मचारी ऐनको आवश्यकताका बारेमा जोडँ दिँदै कर्मचारी र राजनीतिकर्मीबीचको सदाचार र एकताले नै मुलुकले गति लिने बताए । अधिवेशन १७ सदस्यीय जिल्ला कार्यसमिति र ५ सदस्यीय केन्द्रिय प्रतिनिधी चयन गर्दै आइतवार सम्पन्न हुनेछ । स्याङ्जामा ३ सय ५१ निजामित कर्मचारी सदस्य रहेको बताईएको छ ।"
राष्ट्रिय सभा निर्वाचनका लागि गण्डकीबाट एमाले उम्मेदवार सिफारिस,"पोखरा : राष्ट्रिय सभा निर्वाचनका लागि नेकपा एमाले गण्डकी प्रदेश कमिटीले उम्मेदवार छनोटका लागि सूची तयार पारेको छ । ३ जना उम्मेदवारका लागि प्रदेश कमिटीले ९ जनाको नाम पार्टी केन्द्रलाई सिफारिस गरेको छ । राष्ट्रिय सभा निर्वाचनका लागि २० गते मनोनयन दर्ता गराउनुपर्नेछ । गण्डकीबाट ३ जना निर्वाचित हुनेछन् । महिला क्लस्टरका लागि कास्कीकी मीनाकुमारी गुरुङ, गोरखाकी सम्झना देवकोटा र नवलपुरी लीला थारु थन्नेत सिफारिस भएकी छन् । खुलाका लागि कास्कीका पुण्यप्रसाद पौडेल, बागलुङका दिलबहादुर थापा र गोरखाका प्रेम गुरुङ सिफारिस भएका छन् । एमाले गण्डकी प्रदेश कमिटीका पदाधिकारीको बैठक १३ पुसमा बसेको थियो । उक्त बैठकले उम्मेदवार सिफारिस गर्न ११ वटै जिल्लाका वरिष्ठ नेताहरुको नाम इन्चार्ज र सहइन्चार्ज र दिने र उनीहरुले नै केन्द्रमा नाम सिफारिस गर्ने निर्णय गरेको थियो । त्यसपछि इन्चार्ज, सहइन्चार्जहरुले ९ जनाको नाम टुंग्याएका हुन् । त्यो नाम १९ गते बस्ने प्रदेश कमिटीको सचिवालय बैठकले अनुमोदनसहित केन्द्रमा पठाउने छ । केन्द्रले ९ जनामध्येबाट ३ जनालाई राष्ट्रिय सभा निर्वाचनको उम्मेदवार बनाउनेछ । यस्तै नेपाली कांग्रेस गण्डकी प्रदेश समितिको बैठक शनिबार पोखरामा बसेको थियो । उक्त बैठकले जिल्लाजिल्लाबाट नाम मागेर आइतबार बैठक बसी उम्मेदवारको नाम सिफारिस गर्ने जानकारी कांग्रेस गण्डकीका महामन्त्री विष्णुप्रसाद लामिछानेले जानकारी दिए । राष्ट्रिय सभा निर्वाचनमा सत्तारुढ दल कांग्रेस, माओवादी, नेकपा एस र समाजवादी जनता पार्टीले गठबन्धन गर्ने भएका छन् ।"
पदाधिकारी चयनमा सर्वसहमति नजुटेपछि माओवादीको निर्वाचन प्रकिया स्थगित,काठमाडौं: पदाधिकारीसहित नयाँ कार्यसमितिमा सर्वसहमति नभएपछि माओवादी केन्द्रीको जारी महाधिवेशनअन्तर्गतको निर्वाचन कार्यतालिका स्थगित गरिएको छ। शीर्ष नेताहरुले कार्यसमितिमा सर्वसहमतिको प्रयास गरे पनि शनिबार ७ बजेसम्म पनि सहमति नभएपछि निर्वाचन कार्यतालिका स्थगित गरिएको हो। यसअघि आज दिउँसो निर्वाचन आयोगले मतदाता नामावली सार्वजनिक गर्दै कार्यतालका सार्वजनिक गरेको थियो। कार्यतालिका अनुसार आजै ८ बजेदेखि मनोनयन दर्ता र भोलि ११ बजे निर्वाचनको समय तोकिएको थियो। निर्वाचि प्रक्रिया भोलि (आइतबार) दिउँसो १ बजेबाट पुनः सुरु हुने बताइएको छ। निर्वाचन प्रक्रिया सुरु हुनुअघि आयोजक कमिटीको बैठक बसी नयाँ कार्यसमिति चयनका लागि सर्वसहमतिको प्रयास गरिने एक नेताले बताए।
रामचन्द्र पौडेल र विजय गच्छदारसहित १० जना कांग्रेस केन्द्रीय सदस्यमा मनोनीत,"काठमाडौंः नेपाली कांग्रेसका सभापति शेरबहादुर देउवाले १० जनालाई केन्द्रीय सदस्यमा मनोनीत गरेका छन्। देउवाले पार्टीका नेता रामचन्द्र पौडेल, विजय गच्छदारसहित १० जनालाई मनोनीत गरका हुन्। मनोनीत हुनेमा विमलेन्द्र निधि, प्रकाशमान सिंह, कृष्णप्रसाद सिटौला, डा प्रकाशशरण महत, डा नारायण खड्का, सुजाता कोइराला, उमा रेग्मी र मीनबहादुर विश्वकर्मा रहेका छन्। कांग्रेसको १४औं महाधिवेशनमा पौडेलले सभापति बन्न नपाएपछि निर्वाचन पक्रियामा भाग नै लिएका थिएनन्। यता निधि र सिंह सभापतिमा पराजित हुँदा उपभासतपमा गच्छदार, कोइराला पराजित भएका थिए। कांग्रेसमा विधानमा ३३ जना केन्द्रीय सदस्य सभापतिले मनोनित गर्ने प्रावधान छ।"
माओवादी महाधिवेशन : खुलाबाट १४५ र समावेशी कोटाबाट १५४ जना निर्वाचित हुने,"काठमाडौं: माओवादी केन्द्रको जारी महाधिवेशनमा समानुपातिक समावेशिताको सिद्धान्तअनुरुप नयाँ कार्यसमिति चयन हुने भएको छ। निर्वाचन आयोगले विभिन्न कोटामार्फत् केन्द्रीय सदस्य चुनिने जानकारी दिएको छ। आयोगका अनुसार खस आर्यतर्फ १२ जना पुरुष, ३ जना युवा पुरुष, २४ जना महिला र ६ जना युवा महिला गरी ४५ जना निर्वाचित हुनेछन्। त्यस्तै दलिततर्फ ६ जना पुरुष, युवा पुरुष १ जना, महिला १२ र युवा महिला ३ जना गरी २२ जना निर्वाचित हुनेछन्। त्यस्तै मुस्लिमतर्फ पुरुष १, युवा पुरुष १, महिला ४ र युवा महिला १ गरी ७ जना निर्वाचित हुनेछन् भने मधेसीतर्फ पुरुष ६ जना, युवा पुरुष १ जना, महिला १३ जना र युवा महिला ३ जना गरी २३ जना निर्वाचित हुनेछन्। त्यस्तै थारुतर्फ पुरुष २ जना, युवा पुरुष १ जना, महिला ५ जना, महिला युवा १ जना गरी १० जना निर्वाचित हुनेछन् भने अपाङ्गतातर्फ पुरुष र महपला एकएक गरी २ जना, पिछडिएको क्षेत्रतर्फ पुरुष, महिला एकएक गरी २ जना निर्वाचित हुनेछन्। त्यस्तै खुलातर्फ १४५ जना निर्वाचित हुने व्यवस्था निर्वाचन आयोगले जनाएको छ।"
राष्ट्रियसभा निर्वाचनः कर्णालीबाट एकीकृत समाजवादीका प्रस्तावित उम्मेदवार सिफारिस,"सुर्खेत: राष्ट्रियसभामा रिक्त हुने सदस्य पदका लागि नेकपा (एकीकृत समाजवादी)ले कर्णाली प्रदेशबाट १६ जना प्रस्तावित उम्मेदवारको नाम सिफारिस गरेको छ। प्रदेश सचिवालय कमिटीको बैठकले अन्य, महिला र अपाङ्गता कलस्टरका लागि पार्टी केन्द्रलाई उम्मेदवारका लागि प्रस्तावित नाम सिफारिस गरेको हो। पार्टीका कार्यालय सचिव वसन्त विश्वकर्माले पुरुषतर्फ नौ र महिलातर्फ सात जनाको नाम टुङ्गो लगाई केन्द्रमा पठाएको जानकारी दिए। उनका अनुसार उदय बोहरा (सल्यान), कृष्णबहादुर बुढा क्षेत्री (जाजरकोट), टेकबहादुर खाँण (दैलेख), देवीलाल थापा (जुम्ला), बरुनाथ योगी (दैलेख), लोकबहादुर हमाल (हुम्ला), शिवप्रसाद उपाध्याय (सुर्खेत), शेरबहादुर केसी (रुकुमपश्चिम), हंशबहादुर शाही (डोल्पा)लाई सिफारिस गरेको छ। राष्ट्रियसभामा यसपटक रिक्त हुने १९ मध्ये कर्णाली प्रदेशबाट तीन जना निर्वाचित हुनेछन्। कर्णालीबाट राष्ट्रियसभामा प्रतिनिधित्व गरिरहेका रुकुमपश्चिमका ठकेन्द्र पुरी, हुम्लाका कविता बोगटी र कालीकोटका जीवन बुढाको पदावधि सकिँदै छ। पुरी हालः एकीकृत समाजवादी, बोगटी नेकपा (एमाले) र बुढा नेकपा (माओवादी केन्द्र)मा आबद्ध छन्। कर्णाली प्रदेशमा ३५ जना प्रदेशसभा सदस्य र १५६ जना स्थानीय तहका प्रमुखउपप्रमुख गरी १९१ मतदाता छन्। आगामी माघ १२ गते वीरेन्द्रनगरस्थित प्रदेश निर्वाचन कार्यालयमा राष्ट्रियसभा सदस्य पदका लागि मतदान हुनेछ। निर्वाचन आयोगले जिल्ला न्यायाधीश डा राजेन्द्रकुमार आचार्यलाई निर्वाचन अधिकृत तोकिसकेको छ।"
विधान मस्यौदा पारित गरेपछि निर्वाचन प्रक्रिया अगाडि बढ्ने,"काठमाडौं : नेकपा (माओवादी केन्द्र) को काठमाडौंको प्रज्ञा भवनमा जारी आठौं महाधिवेशन लम्बिएको छ। शुक्रबार अध्यक्ष पुष्पकमल दाहाल प्रचण्डको राजनीतिक प्रस्ताव पारित भए पनि विधान मस्यौदा पारित हुन नसकेपछि शनिबार ११ बजेबाट बन्दसत्र सुरु हुन लागेको हो। बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटोशीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदाको प्रस्तावमाथि छलफलका लागि २५ वटा समूह बनाइएको थियो। प्रतिवेदनमाथि छलफल गर्न बनेका २५ वटै समूहले बुधबार र बिहीबार निष्कर्ष पेस गरेका थिए। प्रतिवेदनमाथि उठेका प्रश्न, सुझाव र जिज्ञासाको अध्यक्ष प्रचण्डले शुक्रबार बन्दसत्रमा प्रचण्डले जवाफ दिएर राजनीतिक प्रतिवेदन पारित गरेपनि विधान मस्यौदा पारित हुन सकेन। शनिबारको बन्दसत्रमा विधान मस्यौदामाथि समूहगत छलफलबाट उठेका प्रश्न, सुझाव र जिज्ञासाको जवाफ स्थायी कमिटी सदस्य गुरुङले दिएपछि पारित गर्ने कार्यसूची रहेको प्रवक्ता कृष्णबहादुर महराले जानकारी दिए। माओवादीले १५ सदस्यीय पदाधिकारी र २९९ सदस्यीय केन्द्रीय समिति निर्वाचित गर्ने प्रस्ताव गरेको छ। विधान पारित भएपछि मात्रै नेतृत्व चयन प्रक्रिया सुरु हुने प्रवक्ता महराले बताए। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ। शुक्रबारको बन्दसत्रमा निर्वाचन आयोगका प्रमुख विष्णुपुकार श्रेष्ठ र अनुशासन आयोगका प्रमुख टंक राई, लेखा आयोगका प्रमुख पेशल खतिवडाले प्रतिवेदन पेश गरेका थिए। पुष ११ गतेदेखि १३ गतेसम्म प्रथम राष्ट्रिय सम्मेलन भनेर प्रचार भएपनि एक दिन अगाडि मात्रै महाधिवेशनमा रुपान्तरण गरिएको थियो। प्रथम राष्ट्रिय सम्मेलनका लागि छनोट भएका प्रतिनिधि आठौं राष्ट्रिय महाधिवेशन प्रतिनिधिमा रुपान्तरण भएका हुन्। माओवादी केन्द्रले चुनावपछि विशेष महाधिवेशन गर्ने प्रचण्डले जानकारी दिए। उनका अनुसार संगठनको रूपान्तरण र विचारलाई अझ विकसित गर्नलाई तीनै तहको चुनावपछि विशेष अधिवेशन गर्नेछ।"
"माओवादी केन्द्रको स्थायी कमिटी बैठक : केन्द्रीय सदस्य, पदाधिकारीको कोटा निर्धारण","काठमाडौं : नेकपा (माओवादी केन्द्र)को स्थायी कमिटी बैठक बसेको छ। बन्दसत्रमा विधान मस्यौदा प्रतिवेदनमाथि प्रतिनिधिहरुले उठाएका प्रश्न, सुझाव र जिज्ञासा जवाफ दिन काठमाडौंस्थित प्रज्ञा भवन कमलादीमा शनिबार स्थायी कमिटीको बैठक बसेको हो। स्थायी कमिटी बैठकमा क्लस्टरअनुसारका केन्द्रीय सदस्य संख्या, पदाधिकारीको संख्या टुंग्याउन र नेतृत्व चयन प्रक्रिया कसरी गर्ने भन्नेबारे छलफल भएको एक नेताले जानकारी दिए। बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटोशीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदाको प्रस्तावमाथि छलफलका लागि २५ वटा समूह बनाइएको थियो। प्रतिवेदनमाथि छलफल गर्न बनेका २५ वटै समूहले बुधबार र बिहीबार निष्कर्ष पेस गरिसकेका छन्। सोही प्रतिवेदनमाथि विभिन्न समूहहरुबाट आएका सुझावहरुको प्रष्टिकरणका लागि आवश्यक छलफल भइरहेको माओवादी केन्द्रले जनाएको छ। प्रतिवेदनमाथि उठेका प्रश्न, सुझाव र जिज्ञासाको अध्यक्ष प्रचण्डले शुक्रबार बन्दसत्रमा प्रचण्डले जवाफ दिएर राजनीतिक प्रतिवेदन पारित गरेपनि विधान मस्यौदा पारित हुन सकेन। शनिबारको बन्दसत्रमा विधान मस्यौदामाथि समूहगत छलफलबाट उठेका प्रश्न, सुझाव र जिज्ञासाको जवाफ स्थायी कमिटी सदस्य गुरुङले दिएपछि पारित गर्ने कार्यसूची रहेको प्रवक्ता कृष्णबहादुर महराले जानकारी दिए। माओवादीले १५ सदस्यीय पदाधिकारी र २९९ सदस्यीय केन्द्रीय समिति निर्वाचित गर्ने प्रस्ताव गरेको छ। विधान पारित भएपछि मात्रै नेतृत्व चयन प्रक्रिया सुरु हुने प्रवक्ता महराले बताए। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ। पुष ११ गतेदेखि १३ गतेसम्म प्रथम राष्ट्रिय सम्मेलन भनेर प्रचार भएपनि एक दिन अगाडि मात्रै महाधिवेशनमा रुपान्तरण गरिएको थियो। प्रथम राष्ट्रिय सम्मेलनका लागि छनोट भएका प्रतिनिधि आठौं राष्ट्रिय महाधिवेशन प्रतिनिधिमा रुपान्तरण भएका हुन्।"
माओवादी केन्द्रको विधान परिमार्जनसहित पारित,"काठमाडौं : नेकपा (माओवादी केन्द्र) को विधान परिमार्जनसहित पारित भएको छ। काठमाडौंको प्रज्ञा भवनमा शनिबार जारी बन्दसत्रमा पार्टी स्थायी कमिटी सदस्य देवप्रसाद गुरुङले प्रस्तुत गरेको विधान मस्यौदामा केहि परिमार्जन गरेर पारित भएको हो। शुक्रबार अध्यक्ष पुष्पकमल दाहाल प्रचण्डको राजनीतिक प्रस्ताव पारित भएपनि विधान मस्यौदा पारित हुन नसकेपछि बन्दसत्र लम्बिएको हो। आठौं राष्ट्रिय महाधिवेशनको शनिबारको बन्द सत्रमा विधान मस्यौदामाथि समूहगत छलफलबाट उठेका प्रश्न, सुझाव र जिज्ञासाको जवाफ स्थायी कमिटी सदस्य गुरुङले दिएपछि विधान पारित गरिएको हो। विधानअनुसार अब पार्टीको केन्द्रीय कमिटी ५० प्रतिशत खुल्ला र ५० प्रतिशत पूर्ण समानुपातिक गरी मिश्रित निर्वाचन प्रणालीका माध्यमबाट चुनिनेछ। केन्द्रीय कमिटी २९९ सदस्यीय हुनेछ। यसअघि केन्द्रीय कमिटीले १० प्रतिशत मनोनित गर्ने भनिएकोमा बढाएर १५ प्रतिशत पुर्याइएको छ। महाधिवेशनले केन्द्रीय कमिटी, केन्द्रीय कमिटीले पोलिटव्यूरो, स्थायी कमिटी र पदाधिकारी चयन गर्नेछ। पोलिटव्यूरो, स्थायी कमिटी र पदाधिकारी समावेशी सिद्धान्तका आधारमा चयन हुनेछ। ५० प्रतिशतको पूर्ण समानुपातिकमा दलित, मुस्लिम, थारु, मधेसी, आदिवासी जनजाति, खस आर्य, अपांगता, पिछडिएको क्षेत्र, महिला र युवाको क्लस्टर बनाइएको छ। केन्द्रीय कमिटीमा सबै क्लस्टर र खुल्लाबाट गरी ३५ प्रतिशत महिला र २० प्रतिशत ४० वर्षमुनिका युवाको प्रतिनिधित्व हुनेछ। तर कति पदाधिकारी राख्ने भन्ने टुंग्याउन सकेन। बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटोशीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदाको प्रस्तावमाथि छलफलका लागि २५ वटा समूह बनाइएको थियो। प्रतिवेदनमाथि छलफल गर्न बनेका २५ वटै समूहले बुधबार र बिहीबार निष्कर्ष पेस गरेका थिए। प्रतिवेदनमाथि उठेका प्रश्न, सुझाव र जिज्ञासाको अध्यक्ष प्रचण्डले शुक्रबार बन्दसत्रमा प्रचण्डले जवाफ दिएर राजनीतिक प्रतिवेदन पारित गरेपनि विधान मस्यौदा पारित हुन सकेन। विधान पारित भएकाले अब नेतृत्व चयन प्रक्रिया सुरु हुनेछ। माओवादीले १५ सदस्यीय पदाधिकारी र २९९ सदस्यीय केन्द्रीय समिति निर्वाचित गर्ने प्रस्ताव गरेको थियो। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ। विधान पारित गरेपछि केही समयका लागि बन्दसत्र स्थगित भएको छ। अहिले पार्टीको स्थायी कमिटी बैठक महाधिवेशन स्थल प्रज्ञा भवनमा चलिरहेको माओवादी केन्द्रले जनाएको छ। पुष ११ गतेदेखि १३ गतेसम्म प्रथम राष्ट्रिय सम्मेलन भनेर प्रचार भएपनि एक दिन अगाडि मात्रै महाधिवेशनमा रुपान्तरण गरिएको थियो। प्रथम राष्ट्रिय सम्मेलनका लागि छनोट भएका प्रतिनिधि आठौं राष्ट्रिय महाधिवेशन प्रतिनिधिमा रुपान्तरण भएका हुन्।"
"पार्टीभित्रै 'मिटर ब्याजी' जन्मिए, 'क्रसर डन'को हातमा पुग्यो चुरे","काठमाडौं : नेकपा माओवादी केन्द्रको आठौं महाधिवेशनमा पार्टी भित्रै वर्ग जन्मिएको बहस उठेको छ । वर्गिय शोषण, दमन अन्त्य गर्न राजनीतिमा आएका नेता तथा कार्यकर्ताहरु नै 'मिटर ब्याजी' बनेको बहस उठेको हो । गरिबलाई रुवाउन उनीहरुले सुदखोरलाई सघाउने गरेको पनि निष्कर्ष निकालिएको छ । पार्टी अध्यक्ष पुष्पकमल दाहाल प्रचण्डको राजनीतिक दस्तावेजमाथि छलफल गर्दै त्यस्ताहरुलाई कारवाहीको माग गरिएको छ । ३६ जिल्लामा फैलिएको चुरेको अत्याधिक दोहनमा कतिपय ठाउँमा नेताहरुकै संलग्नता रहेको सुझाव पनि पेश भएको छ । चुरे क्रसर डनको हातमा पुगेको र त्यसमा नेताहरुको पनि लगानी रहेको भनिएको छ । हामीले विशेष रुपमा चुरे दोहन, अवैध नदी उत्खनन रोक्न माग गरेका छौं, छलफलको निष्कर्ष पेश गर्दै महोत्तरीकी महाधिवेशन प्रतिनिधि भवानी थापाले भनिन्, चुरे मधेशको लाइफ लाइन हो । चुरे बिनाको मधेश कल्पना गर्न सकिँदैन । तर, डनगिरी, दादागिरी गर्दै चुरे तथा त्यसका नदीबाट अवैधरुपमा बालुवा, गिट्टी बेचेर अकुत सम्पत्ति कमाउने प्रथाको विकास भएको छ । यसले मधेश मरुभूमिकरण हुने खतरा छ । यसलाई नियन्त्रण गर्न माओवादीले ठोस ढंगको नीति लिनुपर्नेमा उनले जोड दिइन् । चुरे क्रसर डनहरुको हातमा पुगेको छ । दोहनविरुद्ध बोल्ने धनुषाका दिलिप महतोलाई क्रसर डनहरुले हत्या गरेको यसको उदाहरण हो, उनले थपिन्, प्राकृतिक दोहनको बिरुद्धमा बोल्नेहरु असुरक्षित बन्दै गएका छन् । जो यसको बिरुद्धमा आवाज उठाउँछन् उनको हत्या गरिन्छ, ज्यान मार्ने धम्की दिइन्छ । पार्टी भित्रै नेता र कार्यकर्ताहरु सम्पत्ति कमाउने होँडबाजीमा लागेको समूहगत छलफलका निष्कर्ष छन् । एक लाख रुपैयाँ ऋण दिएर चार लाखको कागज गराउने र मिटर ब्याजीहरुले गरिबको घरजग्गा पास गराएर बेघर बनाउने बिरुद्ध अभियान चलाउन ठोस नीति बनाउनुपर्ने सुझाव आएको छ । चक्रबती ब्याजले गरिबको जीवन नै बर्वादी गर्ने खालको संस्कारको विकास भयो, थापाले भनिन्, गरिबहरु झन् गरिब हुने, धनीहरु झनझन धनी हुने अवस्था बढेर गएको छ । मधेश भौगोलिक सुगम छ तर गरिबी अभाव शोषणमा परेका जनताको संख्या अत्याधिक छ । यो समस्या समग्र मधेशको समस्या रहेको सुझावमा भनिएको छ, मिटर ब्याजीलाई पार्टीको नेताहरुले संरक्षण गरिरहेको छ । हाम्रै पार्टी भित्र पनि मिटरब्याजी छन् । उनीहरुलाई कडाकारबाही गरिनुपर्छ । काठमाडौंका महेश्व फुँयालले भने पार्टी शान्ती पक्रियामा आएपछि भित्र थुप्रै खालमा विकृति विसंगती मौलाएको छ । छिटफुट रुपमा पार्टी भित्र मिटर ब्याजीको रुप पनि देखिएको छ । यसलाई नियन्त्रण गर्ने नीति लिनुपर्ने उनले सुझाव पेश गरेका छन् । सर्लाही जिल्लामा मिटर ब्याजी बिरुद्ध लड्ने पार्टीका नेता डाचाराज वाग्लेको रहस्यमय मृत्यु भयो । उनको हत्या हो कि दुर्घटना हो पार्टीले छानबिन गरेर ठोस ढंगले सार्वजनिक गर्न माग गरिएको छ । प्रदेश२ का ४८ पालिका अन्र्तगतको १५० वटा सीमानासंग जोडिएका वडामा पार्टीको जनआधार निकै कमजोर रहेको निष्कर्ष निकालिएको छ । त्यहाँ पार्टीको संगठनात्मक अवस्था असाध्यै कमजोर छ । पार्टी बलियो बनाउन विशेष कार्यक्रम ल्याउनुपर्छ, नाम नबताउने शर्तमा एक महाधिवेशन प्रतिनिधिले भने । नेपाली समाज भित्रको अन्तरविरोधबारे दस्तावेजमा विस्तृत चर्चा गर्नुपर्ने माग रहेकोछ, रामेछापका राजकुमार लामाको । उनी भन्छन्, भूमण्डलिकृत पूँजीवादी संस्कृतिबारे विस्तृत बहस गर्नु पर्छ । यस विरुद्धको नयाँ नीति माग गरेका छौं । यसलाई सशक्त रुपमा कार्यान्वयन गर्नुपर्छ । पार्टीको स्कूलिंग विभाग निकै कमजोर भएको अर्को निष्कर्ष आएको छ । बाराबाट आएका महाधिवेशन प्रतिनिधि युवराज लामा भन्छन्, त्यसकारण नेता तथा कार्यकर्ताका समान धारणा बन्न सकेको छैन । प्रत्येक सदस्यले ३ देखि ५ दिनसम्म स्कूलिंग विभाग अन्तर्गत स्कूलिंगको काम गर्नुपर्छ । समानुपातिक निर्वाचन प्रणाली र प्रत्यक्ष राष्ट्रपति अपरिहार्य ठानिएको सुझाब पेश गरिएको उनले बताए । खेलकुदलाई महाअभियानको रुपमा अगाडि बढाउँदै लानुपर्ने आवाज उठेको छ । पार्टी भित्र वर्ग, पुँजीवादी जन्मिएकोबारे पनि बहस उठेको पूर्व कृषि मन्त्री रहेका महाधिवेशन प्रतिनिधि उमेश यादवले बताएका छन् । पहिलाको माओवादी र अहिलेको माओवादीलाई जनताले हेर्ने दृष्टिकोणमा फरक आइसकेको छ, दस्तावेजमा गरिएको छलफल बारे बताउँदै उनले अन्नपूर्णसंग भने, एउटा चरण थियो माओवादी भन्ने बितिकै जनताको मनमा सम्मान बढेर आउँथ्यो । अहिले माओवादी फोहोर भयो भन्छन्, सुँगुरको खोर सफा गर्न गएका यिनीहरु नै सुँगुर नबनिदिए हुन्थ्यो नि भन्ने कुरा उठेको छ । यो व्यक्ति विशेषसंग होइन् विचारसंग हो । विचार, संगठनको स्वरुप नफेरिए पार्टी गम्भीर दुर्घटनामा फस्छ । पार्टी भित्र निषेधको राजनीति मौलाएको उनले बताए । पार्टी एकतालाई नरुचाउने शक्ति र प्रवृत्ति हावी भएको उनले बताए ।"
सर्वसहमति नभए चुनाव हुन्छ : प्रचण्ड,"काठमाडौंः नेकपा माओवादी केन्द्रका अध्यक्ष पुष्पकमल दाहाल प्रचण्डले नेतृत्व चयनका लागि चुनावमा जाने अवस्था आउनसक्ने बताएका छन्। जारी महाधिवेशनमा बन्दसत्र हलबाट बाहिरिने क्रममा उनले यस्तो बताएका हुन्। लोकतन्त्रलाई कुण्ठित गर्न मिल्दैन। चुनावमा जानै परे जनवादी अभ्यास गरेर अघि बढ्छौं,' उनले भने। बन्दसत्र दुई घन्टाका लागि स्थगित गरिएको छ। बन्दसत्र स्थगित भएपछि महाधिवेशन आयोजक समितिको बैठक बस्न लागेको हो। बैठकले नयाँ नेतृत्व चयनका लागि सर्वसहमतिको प्रयास गर्ने एक नेताले बताए। उनका अनुसार पदाधिकारीमा समावेशी सिद्धान्त लागू गरिने छ।"
"राष्ट्रिय सभा निर्वाचन प्रक्रिया सुरु, आज मतदाता नामावली प्रकाशन हुने","काठमाडौं : निर्वाचन आयोगले शनिबार राष्ट्रिय सभा निर्वाचनका लागि मतदाता नामावली प्रकाशन गर्ने भएको छ। दाबी विरोध र छानवीन सकेपछि मतदाताको अन्तिम नामावली सोमबार प्रकाशन गर्ने आयोगले जनाएको छ। शनिबार प्रकाशित भएका मतदाता नामावालीमा विरोधको लागि दुई दिन भित्र उजुरी दिइ सक्नुपर्ने बताइएको छ। माघ १२ गते राष्ट्रियसभा सदस्यको निर्वाचनका लागि पुस २० गते उम्मेदवारी दर्ताको कार्यक्रम रहेको निर्वाचन आयोगका सहसचिव एवं प्रवक्ता शालिग्राम शर्मा पौडेलले जानकारी दिए। उनका अनुसार २१ गते उम्मेदवारीमा दाबी विरोधको उजुरी दिने, २२ र २३ गते उजुरीमाथि जाँचबुझ गरी निर्णय गर्ने, २४ गते उम्मेदवारले नाम फिर्ता लिने र २५ गते उम्मेदवारको अन्तिम नामावली प्रकाशन गर्ने कार्यतालिका रहेको छ। आयोगले पुस २५ गते नै उम्मेदवारहरुलाई निर्वाचन चिन्ह प्रदान गर्नेछ। त्यस्तै माघ १२ गते बिहान ९ बजेदेखि अपराह्न ३ बजेसम्म तोकिएका मतदान केन्द्रमा मतदान हुने आयोगले जनाएको छ।"
पार्टीदेखि राज्यका निकायमा महिला सहभागिता बढाउँछु : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले राज्यका हरेक निकाय, तह, तप्का र संरचनामा महिला अधिकारको सुनिश्चितता भएको बताएका छन्। नेपाली कांग्रेसका केन्द्रीय सदस्य डा डिला सङ्ग्रौलाद्वारा लिखित नेपालीका सपना अधुरै नामक पुस्तकको शनिबार विमोचन गर्दै उनले महिलालाई आरक्षण अधिकार दिनेमा नेपाल विशेष मुलुक भएको दाबी गरेका हुन्। उनले राष्ट्राध्यक्षका रुपमा राष्ट्रपति, सभामुख, उपसभामुख तथा गाउँपालिकादेखि नगरपालिकासम्म प्रमुख र उपप्रमुख पदमा महिलाले नेतृत्व गरिरहेको उल्लेख गरे। नेपाल मात्रै यस्तो देश हो, जुन देशमा महिलालाई हरेक क्षेत्रमा ३३ प्रतिशत अधिकार दिइएको छ, राज्यका हरेक निकायमा महिलालाई आरक्षणको व्यवस्था छ, आफ्नो पार्टी (नेपाली कांग्रेस) ले पनि ३३ प्रतिशत महिलाहरुलाई आरक्षण दिएको छ, त्यतिमात्रै होइन स्थानीय तहहरुमा पनि महिला सहभागिता सुनिश्चित गरिएको छ। प्रधानमन्त्री देउवाले भने, राष्ट्रपति, सभामुख, उपसभामुख पदमा पनि महिलाले नेतृत्व गरिसक्नुभएको छ, त्यसैले धेरै ठाउँमा हामीले महिलालाई आरक्षण दिएका छौं। कांग्रेसका सभापतिसमेत रहेका प्रधानमन्त्री देउवाले महिला अधिकार र सहभागिताका सवालमा सरकार तथा राजनीतिक दलहरु पनि गम्भीर रहेको धारणा राखे। नेपाल समानुपातिक प्रतिनिधित्व गर्ने मुलुक रहेको उदाहरण दिदैँ उनले दलित, आदिवासी, जनजाती पिछडिएका क्षेत्रलाई आरक्षण दिएर समावेशी समानुपातिक प्रतिनिधित्व गराएको भन्दै भोलिका दिनमा पनि पार्टी संरचनादेखि राज्यका हरेक निकायमा महिला सहभागिता बढाउने गरेर काम गर्ने बचन दिए। प्रधानमन्त्री देउवाले नेतृ सङ्ग्रौला अत्यन्त मेहेनती र महिलाको हक अधिकारका लागि लडिरहेको व्यक्तित्व भएको उल्लेख गर्दै मुलुकको समसामयिक परिवेष्टलाई समेटेर पुस्तक प्रकाशन गरेकामा लेखिका संग्रौलालाई बधाई दिए। कार्यक्रममा सुदूरपश्चिम विश्वविद्यालयका उपकुलपति प्रा डा अमरराज जोशीले नेपालीका सपना अधुरै नामक पुस्तकले परिवर्तित र चेतनशील समाजको परिवेष्टलाई यथार्थ रुपमा चित्रण गरेको बताए। हिजोको राजनीतिक घटनाक्रम र बेथितिको दस्तावेजीकरण रहेको पुस्तकले सामाजिक सुरक्षा, विकास, सुशासन र प्रजातान्त्रिक अभ्यासलाई कसरी सबलीकरण गर्नेजस्ता विषयलाई मिहीन ढङ्गले प्रस्तुत गरेको उनले बताए। पुस्तकको समीक्षा गर्दै त्रिभुवन विश्वविद्यालयका उपप्राध्यापक डा लोकनाथ दुलालले पुस्तकले तत्कालीन राजनीतिक सङ्क्रमणको घटनाक्रम र गलत क्रियाकलापलाई दस्तावेजीकरण गरेको बताए। पुस्तकका लेखिका नेतृ सङ्ग्रौलाले हिजोको विभिन्न परिवेष्टलाई चित्रण गरी विभिन्न समयका पत्रपत्रिका एवम् अनलाइनमा प्रकाशित लेख रचनालाई सङ्कलन गरी पुस्तक प्रकाशन गरिएको जानकारी दिइन्।"
नेपाली कांग्रेस सधैं मध्यमार्गी धारमै : सहमहामन्त्री राठौर,"गुलरिया : नेपाली कांग्रेस पार्टी मध्यमार्गी धारमा रहेको सहमहामन्त्री किशोर सिंह राठौरले बताएका छन्। केन्द्रीय तथा जिल्ला समितिमा बर्दियाका नव निर्वाचित पदाधिकारी तथा सदस्यहरुलाई वीपीको राष्ट्रिय मेलमिलाप दिवसका सन्दर्भमा आयोजित कार्यक्रम मार्फत गृहजिल्लामा बधाई तथा शुभकामना दिँदै नेता राठौरले कांग्रेस उग्र बामपन्थी र उग्र दक्षिणपन्थी धारबीचको मध्यमार्गी पार्टी भएको प्रष्ट्याए। कांग्रेसले ४६ सालको आन्दोलन, ०६२६३ आन्दोलनलगायत जंगलमा रहेका माओवादीहरुलाई राज्यको मूलप्रवाहमा ल्याउन मध्यमार्गी भूमिका निर्वाह गरेको स्मरण गराए। शहिदको रगतले सिंचिएको, नेताहरुको त्याग र बलिदानीको गाथा बोकेको कांग्रेस पार्टीलाई सभापति शेरबहादुर देउवाले एकढिक्का बनाएर महाधिवेशन सम्पन्न गर्न सफल भएको उनको दावी थियो। १४ औं महाधिवेशनमा विजेता समितिहरुले उपविजेता साथीहरुलाई सहयोगगर्दै अघि बढ्न निर्देशन दिँदै राठौरले भने, 'निर्वाचनका उपविजेता साथीहरुले विजेता समितिलाई सहयोग गर्नुस्।' पार्टीमा उपविजेता बनेका नेता तथा कार्यकर्ताहरुलाई मिलाएर अघि बढ्न विजेता समितिहरुलाई अनुरोध गरे। केन्द्रिय सदस्य एवम् पूर्व भुमिसुधार मन्त्री गोपाल दहितले ईतर समूहबाट केन्द्रिय सदस्यमा निर्वाचित पूर्व सिंचाई मन्त्री एवम् सांसद संजय कुमार गौतमलाई भारी बधाई दिँदै भने, 'हामी संस्थापन प्यानलको बलमा निर्वाचित भयौं तर गौतम् जी ईतर समूहबाट एक्लै सदस्य पदको निर्वाचन जित्न सफल हुनु भएको छ। त्यसैले उहाँलाई धेरै धेरै बधाई छ।' पार्टीलाई एकढिक्का बनाउन आफू सधैं लागिरहने नेता दहितको भनाई छ। केन्द्रिय सदस्य एवम् पूर्व सिंचाई मन्त्री संजयकुमार गौतमले पार्टीलाई एकढिक्का बनाएर आगामी सबै तहका निर्वाचनमा होमिनुपर्ने बताएका छन्। पार्टी एक बनाउन कुनै कसर नराख्ने प्रतिबद्धता उनको छ। विजेता साथीहरुले उपविजेता साथीहरुको भावनाको सम्मानगर्दै अघि बढ्नुपर्नेमा नेता गौतमले जोड दिए। कार्यक्रममा मुस्लिम महिलाबाट सदस्य पदमा निर्वाचित जुवेदा खातुन जागा, बाँकेबाट केन्द्रिय सदस्यमा निर्वाचित मैकुलाल बाल्मिकिले पार्टी एकढिक्का हुनुपर्नेमा जोड दिएका छन्।"
माओवादी केन्द्रको बन्दसत्रले टुङ्ग्याउन सकेन पदाधिकारी,"काठमाडौं : नेकपा (माओवादी केन्द्र) को संशोधित विधान बन्दसत्र अनुमोदन गरेपनि पदाधिकारीको संख्या तोकिएको छैन। काठमाडौंको प्रज्ञा भवनमा शनिबार जारी बन्दसत्रमा पार्टी स्थायी कमिटी सदस्य देवप्रसाद गुरुङले प्रस्तुत गरेको विधान संशोधन गर्ने जवाफ दिएपछि हलले अनुमोदन गरेपनि पदाधिकारीको सङ्ख्या भने टुंग्याउन नसकेको हो। पदाधिकारीसहितको विधानमा आवश्यक परिमार्जन गरेर अन्तिम रुप दिने जिम्मेवारी केन्द्रीय कमिटीलाई दिइएको छ। योसँगै माओवादीको पदाधिकारी सङ्ख्या अनिश्चित बनेको छ। केन्द्रीय कमिटीले यसअघि १० प्रतिशत मनोनित गर्ने भनिएकोमा त्यसलाई बढाएर १५ प्रतिशत पुर्याइएको छ। विधानअनुसार अब पार्टीको केन्द्रीय कमिटी ५० प्रतिशत खुल्ला र ५० प्रतिशत पूर्ण समानुपातिक गरी मिश्रित निर्वाचन प्रणालीका माध्यमबाट चुनिनेछ। केन्द्रीय कमिटी २९९ सदस्यीय हुनेछ। यसअघि केन्द्रीय कमिटीले १० प्रतिशत मनोनित गर्ने भनिएकोमा बढाएर १५ प्रतिशत पुर्याइएको छ। महाधिवेशनले केन्द्रीय कमिटी, केन्द्रीय कमिटीले पोलिटव्यूरो, स्थायी कमिटी र पदाधिकारी चयन गर्नेछ। पोलिटव्यूरो, स्थायी कमिटी र पदाधिकारी समावेशी सिद्धान्तका आधारमा चयन हुनेछ। ५० प्रतिशतको पूर्ण समानुपातिकमा दलित, मुस्लिम, थारु, मधेसी, आदिवासी जनजाति, खस आर्य, अपांगता, पिछडिएको क्षेत्र, महिला र युवाको क्लस्टर बनाइएको छ। केन्द्रीय कमिटीमा सबै क्लस्टर र खुल्लाबाट गरी ३५ प्रतिशत महिला र २० प्रतिशत ४० वर्षमुनिका युवाको प्रतिनिधित्व हुने माओवादीले जनाएको छ। माओवादीले यस अगाडि १५ सदस्यीय पदाधिकारी र २९९ सदस्यीय केन्द्रीय समिति निर्वाचित गर्ने प्रस्ताव गरेको थियो। माओवादी केन्द्रले विधानमा १ वरिष्ठसहित ७ उपाध्यक्ष, १ महासचिव, २ उपमहासचिव, ३ सचिव र १ कोषाध्यक्षको प्रावधान गरेको थियो। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ। विधान पारित गरेपछि केही समयका लागि बन्दसत्र स्थगित भएको छ। अहिले पार्टीको स्थायी कमिटी बैठक महाधिवेशन स्थल प्रज्ञा भवनमा चलिरहेको माओवादी केन्द्रले जनाएको छ। पुष ११ गतेदेखि १३ गतेसम्म प्रथम राष्ट्रिय सम्मेलन भनेर प्रचार भएपनि एक दिन अगाडि मात्रै महाधिवेशनमा रुपान्तरण गरिएको थियो। प्रथम राष्ट्रिय सम्मेलनका लागि छनोट भएका प्रतिनिधि आठौं राष्ट्रिय महाधिवेशन प्रतिनिधिमा रुपान्तरण भएका हुन्।"
माओवादीले चुनावपछि विशेष महाधिवेशन गर्ने,"काठमाडौं : नेकपा माओवादी केन्द्रले चुनावपछि विशेष महाधिवेशन गर्ने भएको छ । संगठनको रूपान्तरण र विचारलाई अझ विकसित गर्नलाई तीनै तहको चुनावपछि विशेष अधिवेशन गर्ने माओवादी अध्यक्ष पुष्पकमल दाहाल प्रचण्डले बताए। यो नै टुंगियो, यो नै पूर्ण भयो भन्ने छैन। यहाँबाट ऐतिहासिक ठूलो वैचारिक विकासको सुरुवात भयो, शुक्रबार उनले भने, तीनै तहको चुनावपछि विशेष महाधिवेशन गरेर हामी यसलाई अझै विकसित गर्छौं। एउटा फरक मतलाई सम्मान गर्ने भनियो, अरू सबैलाई दस्ताबेजमा समेटिएको उनको भनाइ थियो । क्रान्तिकारी पार्टी र विचारसहितको क्रान्तिकारी पार्टी निर्माणका लागि जबसम्म हामी सबै आफ्नो टाउकोमा आगो लगाउँदैनौं तबसम्म न हामी रूपान्तरण हुन्छौं, न त हाम्रो पार्टी, आफ्नो राजनीतिक प्रतिवेदनमाथि उठेका प्रश्नको जवाफमा माओवादी अध्यक्ष पुष्पकमल दाहाल प्रचण्डले भने । प्रचण्डको जवाफपछि महाधिवेशन हलले दाहालको राजनीतिक प्रतिवेदनलाई तालीको गडगडाहटले पारित गरेको थियो। दाहालको प्रतिवेदनमाथि २५ वटा समूहले सामूहिक छलफल गरी सुझाव दिएका थिए। दस्ताबेज पार्टीका लागि मात्रै नभएर राष्ट्रका लागि पनि विशिष्ट रहेको प्रचण्डले दाबी गरे। मार्क्सवादको रक्षा, विकास र प्रयोगको सिद्धान्तसहित नेपाली मौलिकतामा आधारित यो दस्ताबेज केन्द्रित छ, उनले भने, यसले महाबहसको थालनी पनि गरेको छ। २०४५२०७८ सम्म माओवादी पार्टी छलांग मारेर आइपुगेको दाबी गर्दै उनले थपें, यो अन्तिम अवसर हो। यसलाई हामी गुम्न दिनु हुँदैन।"
माओवादीको बन्दसत्र : २५ समूहले उठाएका प्रश्नको जवाफ दिँदै देव गुरुङ,"काठमाडौं : नेकपा (माओवादी केन्द्र) को काठमाडौंको प्रज्ञा भवनमा शनिबार पनि बन्दसत्र जारी रहेको छ। शुक्रबार अध्यक्ष पुष्पकमल दाहाल प्रचण्डको राजनीतिक प्रस्ताव पारित भए पनि विधान मस्यौदा पारित हुन नसकेपछि बन्दसत्र लम्बिएको हो। आठौं राष्ट्रिय महाधिवेशनको शनिबारको बन्द सत्रमा विधान मस्यौदामाथि समूहगत छलफलबाट उठेका प्रश्न, सुझाव र जिज्ञासाको जवाफ स्थायी कमिटी सदस्य स्थायी कमिटी सदस्य देवप्रसाद गुरुङले दिइरहेका छन्। जवाफ पछि विधान मस्यौदा पारित गर्ने तयारी छ। बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटोशीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदाको प्रस्तावमाथि छलफलका लागि २५ वटा समूह बनाइएको थियो। प्रतिवेदनमाथि छलफल गर्न बनेका २५ वटै समूहले बुधबार र बिहीबार निष्कर्ष पेस गरेका थिए। प्रतिवेदनमाथि उठेका प्रश्न, सुझाव र जिज्ञासाको अध्यक्ष प्रचण्डले शुक्रबार बन्दसत्रमा प्रचण्डले जवाफ दिएर राजनीतिक प्रतिवेदन पारित गरेपनि विधान मस्यौदा पारित हुन सकेन। विधान पारित भएपछि मात्रै नेतृत्व चयन प्रक्रिया सुरु हुने छ। माओवादीले १५ सदस्यीय पदाधिकारी र २९९ सदस्यीय केन्द्रीय समिति निर्वाचित गर्ने प्रस्ताव गरेको छ। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ। पुष ११ गतेदेखि १३ गतेसम्म प्रथम राष्ट्रिय सम्मेलन भनेर प्रचार भएपनि एक दिन अगाडि मात्रै महाधिवेशनमा रुपान्तरण गरिएको थियो। प्रथम राष्ट्रिय सम्मेलनका लागि छनोट भएका प्रतिनिधि आठौं राष्ट्रिय महाधिवेशन प्रतिनिधिमा रुपान्तरण भएका हुन्।"
काठमाडौंको टुडिखेलमा माघी महोत्सव आयोजना हुँदै,"काठमाडौं: काठमाडौंमा दुई वर्षपछि माघी महोत्सव आयोजना हुने भएको छ। थारु कल्याणकारिणी सभासहित विभिन्न जातीय संस्थाहरुको सहकार्यमा माघ १ गते माघी महोत्सव आयोजना हुन लागेको हो। माघी महोत्सव मनाउनका लागि आज मूल आयोजक समिति गठन गरिएको छ। मूल आयोजक समितिको संयोजकको जिम्मा थारु कल्याणकारिणी सभालाई दिइएको छ। त्यस्तै बैठकले सदस्य सचिवको जिम्मेवारी थारु युवा सभाका अध्यक्ष कानुनलाल चौधरीलाई दिइएको छ। बैठकले विभिन्न उपसमितिहरु समेत गठन गरेको छ। आयोजक समितिका सदस्य दिनेश चौधरीका अनुसार आर्थिक समितिमा चन्द्रप्रसाद चौधरी, स्टल तथा मञ्च व्यवस्थापनमा कानुनलाल चौधरी, साउन्ड सिस्टम समितिमा विजय चौधरी, साँस्कृतिक समितिमा नन्दुराज चौधरीलाई जिम्मेवारी दिइएको छ। माघी महोत्सव टुडिखेलमा आयोना हुने बताइएको छ। थारुहरुले माघीलाई नयाँ वर्षको रुपमा मनाउँदै आएको छ।"
एक हप्ताभित्र एनआरएनए विवाद अन्त्य हुने,"काठमाडौं : गैरआवासीय नेपाली संघ(एनआरएन) को विवाद अन्त्य गर्न पदाधिकारीहरु काठमाडौं आइपुगेका छन् । अक्टुबरमै हुनुपर्ने संघको निर्वाचन विवादका कारण अनिश्चित बन्दै गएको छ । विवाद टुंगाएर निर्वाचनतर्फ अग्रसर गराउन संघका पदाधिकारी काठमाडौं आएर भौतिकरुपमा वार्ता गर्ने भएका छन् । सरकारसँग केही भए छलफलका माध्यमबाट विवाद टुंग्याउने र आन्तरिक विवाद पनि आपसी सहमति गरेर टुंग्याउने उद्देश्यले एनआरएनका उच्च नेताहरु नेपाल आइपुगेका छन् । केही आउने क्रममा छन् । संघका महासचिव एवम् उपाध्यक्षका उम्मेदवार डा हेमराज शर्माले हप्ता१० दिनभित्र विवाद टुंगाएर जनवरीभित्रै निर्वाचन गराउने बताए । चुनाव गर्छाै भन्दा पनि गर्न नपाएको उनको गुनासो छ । सरकारसँग केही छ भने पछि अब छिट्टै छिनोफानो लगाउँछौं उनले भने । हस्तक्षेपकै कारण अक्टुबरमा निर्वाचन गर्न नसकिएको बताए । राजनीतिक दल, मन्त्रालय तानिए, अदालतले आदेश दिँदा पनि निर्वाचन गर्न दिइएन उनले भने । नयाँ विधान अनुसार चुनाव भड्किलो हुनबाट जोगिएको उनको भनाइ छ । अनलाइन प्रणालीबाट चुनाव गर्दा पैसा र समय बचत हुन्छ उनले भने । अबको हप्ता१० दिनभित्र विवाद टुंगाएर जनवरीभित्रै निर्वाचन गर्ने उनले बताए । संघका महासचिवका उम्मेदवार विनय अधिकारीले चुनावबाट भागेर समाधान नहुने बताए । अब छिट्टै प्रक्रियामा जान्छौं उनले भने, एनआरएनएको विकृति हटाउनुपर्छ । उपाध्यक्ष एवम् अध्यक्षका उम्मेदवार रवीना थापाले संघमा राजनीतिक हस्तक्षेप भएको बताएकी छन् । प्रवास खबर डटकमको प्रथम स्थापना दिवसका अवसरमा बोल्दै उपाध्यक्ष थापाले संघमा राजनीतिक हस्तक्षेप हुँदा पनि कुनै संघसंस्थाले आवाज उठाउन नसकेको बताइन् । खुलेआम हस्तक्षेप हुँदा पनि खासै लेखिएन, बोलिएन उनले भनिन् । संघमा महिला र युवाको पहुँच कम भएको भन्दै अबको निर्वाचन पश्चात परिवर्तन आउने बताइन् । निर्वाचनका लागि उपाध्यक्ष बद्री केसी, उपाध्यक्ष रवीना थापा र सल्लाहकार कुल आचार्य समूह निर्वाचनमा उत्रिएका छन् । प्रतिनिधि विवादका कारण निर्वाचन अन्योलमा छ । सरकारले निर्वाचन प्रक्रिया रोकेपनि उच्च अदालत पाटनले निर्वाचन गर्न आदेश जारी गरेको थियो । तर अहिलेसम्म निर्वाचन हुनेनहुने अन्योल छ ।"
लागुऔषधसहित महोत्तरीमा ४ जना पक्राउ,"महोत्तरी : भारतीय बजारबाट लागुऔषधसहित नेपालतर्फ आईरहेको समयमा महोत्तरी प्रहरीले चारजनालाई पक्राउगरी सार्वजानिक गरेको छ । जिल्ला प्रहरी कार्यालय महोत्तरीले लागुऔषध कारोबारको आरोपमा शनिवार उनीहरुलाई सार्वजानिक गरिएको हो । प्रहरीले रामगोपालपुर नगरपालिका४ का २७ वर्षिय सत्रुध्न मुखिया, सर्लाही लालबन्दी नगरपालिका४ का १७ वर्षिय विरेन्द्र मखिया, सोहीस्थानका १८ वर्षिय सुरेश मुखिया र गाडी चालक सर्लाही वरहथवा नगरपालिका ७ का १८ वर्षिय सुमन श्रेष्ठ रहेका छन् । जिल्ला प्रहरी कार्यालय महोत्तरीले दिएको जानकारी अनुसार गएराति उनीहरु चारैजना लागुऔषधसहित नेपालतर्फ आईरहेको समयमा प्रहरीले औरही नगरपालिका ४ कठुधारबाट नियन्त्रणमा लिएको हो । प्रहरीले चेकजाँचको क्रममा ना ८ प ३१६८ नंमोटरसाइकलमा सवार शत्रुधन र विरेन्द्र मुखियासँग नाईट्रोभेट ३० ट्यावलेट, स्पास्मोप्रोक्सीभ्यान ८ टेवलेट र डाईलेक्स डिसी २ बोतल, सुरेशसँग नाईट्रोभेट ४५ ट्यावलेट, र डाईलेक्स डिसी २ बोतल बरामद गरेका हुन । त्यस्तै प्रदेश २०००१ ह १३७५ को अटोमा सवार सुमन श्रेष्ठसँग नाईट्रोभेट ३०० ट्यावलेट वरामद भएको हो । श्रेष्ठले आफनो दुबै हातको पाखुराभन्दा तल टेपले बाँधी भारतको बिहार राज्यको सीतामढी जिल्लाको कन्हमा शहरबाट ल्याउने कार्यमा संंलग्न रहेको प्रहरीसमक्ष वयान दिएका हुन् । लागुऔषधसहित पक्राउ परेका चारैजना जिल्ला प्रहरी कार्यालय महोत्तरीमा राखि थप अनुसन्धान भईरहेको महोत्तरीका प्रहरी प्रवक्ता डिएसपी प्रकाश विष्टले जानकारी दिए ।"
हिउँमा फसेका बाबुछोरा उद्धारमा गएको हेलिकप्टर रित्तै फर्कियो,ताप्लेजुङ : चार दिनदेखि लोदेन खर्कको हिउँमा फसेका बाबुछोरा खोज्न गएको हेलिकप्टर फर्किएको छ । अल्टिच्युट एयरको हेलिकप्टरले मिक्वाखोला गाउँपालिका५ सिम्बुकको गाउँमा बसेर दुई पटक प्रयास गर्दा पनि नभेटेपछि फर्किएको हो । आइतबार बिहान सोहि हेलिकप्टरमार्फत फेरि प्रयास गर्नेगरीे उद्धार टोली फर्किएको वडाध्यक्ष डण्डु शेर्पाले बताए । स्थानीय गोठपालक लाक्पाटाँसी शेर्पा र उनका १५ वर्षका छोरा पासाङ चार दिनदेखि हिउँमा फसेका छन् । चौरी गोठ सार्ने क्रममा हिउँमा फसेको वडाध्यक्ष शेर्पाले जानकारी दिए । शुक्रबार बिहान आफन्तलाई फोन गरेर आफुूहरु हिउँमा फसेको र खानेकुरा पनि सवै सकिएको जानकारी दिएका थिए । सो खबर पाएपछि गाउँबाट युवाहरुको टोली उद्धारका लागि लोदेनतर्फ गएपनि अत्याधिक हिउँका कारण पुग्न सकेनन् । तलबाट गएको युवाहरुको टोलीले ती बावुछोरालाई देखेछन् तर अत्याधिक हिउँका कारण सो स्थानमा पुग्न नसकेपछि गाउँबाट गएका युवाहरु फकिँदैछन् । वडाध्यक्ष डण्डुले भने शनिबार दुईपटक प्रयास गर्दापनि भेट्न सकिएन । अब आईतबार बिहानै देखि प्रयास गर्छौ । शुक्रबार दिउँसोदेखि टेलिफोन सम्पर्कमा रहेका उनीहरुले ओडारमा बसेको बताएको शेर्पा बताउँछन् । पाथीभरा तीर्थयात्री लिएर आएको माउन्टेन एयरको हेलिकप्टरले सुरुमा जाने भनेको पछि हिउँमा ल्यान्ड गर्न सक्दिँन भनेपछि फेरि अल्टिच्युट एयरको हेलिकप्टर झिकाईएको थियो ।
टुडिखेलमा साकेला (फोटो फिचर),काठमाडौं : राजधानीको टुडिखेलमा विशेष कार्यक्रम गरी साकेला चाड मनाइएको छ। शनिबार किरात राई यायोक्खा काठमाडौंको आयोजनामा किरातीहरूको प्रमुख चाड साकेला मनाइएको हो। साकेलाको अवसरमा आयोजित सो कार्यक्रममा किरात राईहरूको पहिचान झल्कने विभिन्न स्टलहरूसमेत राखिएको थियो। कार्यक्रममा देखिएका दृश्य हेर्नुहोस् तस्बिरमा:
रुपन्देहीमा हिउँदे वर्षाले ८ करोडको ईट्टा नष्ट,"भैरहवा : हिउँदे वर्षाका कारण रुपन्देही जिल्लामा आठ करोड बढी रुपैयाँको काँचो ईट्टा गलेर नष्ट भएको छ । लुम्बिनी ईट्टा उद्योग व्यवसायी संघ रुपन्देहीका अनुसार वर्षाले जिल्लाका ४७ वटा ईट्टा उद्योगका पोल्नका लागि तयारी अवस्थामा रहेको करिब सवा तीन करोड गोटा काँचो ईट्टा गलेर नष्ट भएका छन् । रुपन्देही जिल्लामा ५२ वटा ईट्टा उद्योगमध्ये ४७ वटा उद्योग ईट्टा पोल्नका लागि तयारी अवस्थामा थिए । ४७ वटा उद्योगको सवा तीन करोड गोटा काँचो ईट्टा गलेर नष्ट हुदाँ व्यवसायीले आठ करोड १२ लाख बढी रुपैयाँको नोक्सानी ब्यहोरेको लुम्बिनी ईट्टा उद्योग व्यवसायी संघ रुपन्देहीका महासचिव अजय कुमार गुप्ताले बताए । उनका अनुसार पोल्नका तयारी अवस्थामा निर्मित गरिएकोे एउटा इट्टाको करिब साढे दुई रुपैयाँ लगानी लाग्ने गर्दछ । रुपन्देहीमा उत्पादन हुने ईट्टा पाल्पा, गुल्मी, पोखरा, काठमाण्डौं लगायत विभिन्न स्थानमा जाने गर्दछ । बेमौसमीका कारण काँचो ईट्टा गलेर नष्ट हुदाँ उत्पादनमा कमी आउने र बजारमा पनि ईट्टाको अभाव हुने महासचिव गुप्ताले बताए । प्रत्येक वर्ष माघ मध्यदेखि बैशाख अन्तिम सम्म ईट्टा पोलेर उत्पादन गरिन्छ । बाँकी महिना वर्षाका कारण ईट्टा उद्योगहरु बन्द रहने गर्दछन् । यस वर्षको पहिलो लगानी पुषमा नै वर्षाले करोडौँ रुपैयाँ नोक्सानी हुदाँ व्यवसायीहरु मारमा परेका छन् । उनले वर्षाका कारण करोडौँ ईट्टा नष्ट भएकोले नयाँ ईट्टा उत्पादनमा पनि करिब एक महिना थप समय लाग्ने बताए । प्रत्येक वस्तुको बिमा हुने गरेपनि सरकारको नीतिका कारण काँचो इट्टाको बिमा नहुने हुदाँ वर्षेनी करोडौँ रुपैयाँको नोक्सानी व्यहोर्नु परेको नेपाल ईट्टा उद्योग व्यवसायी महासंघका केन्द्रिय सदस्य रमेश खनालले बताए । उनले भनेहामीहरुले करोडौँ रुपैयाँ लगानी लगाएर व्यवसाय गरेका छौँ तर सरकारले हामीलाई बेवस्ता गर्दा प्रत्येक वर्ष करोडौँ रुपैयाँ नोक्सानी ब्यहोरदै आएको छौँ । सरकारले काँचो ईट्टाको बिमाको व्यवस्था नगराउँदा आफूहरु धरायसी अवस्थामा पुगेको ईट्टा व्यवसायीहरुको गुनासो छ । पोल्नका लागि तयार रहेको ईट्टा नष्ट हुदाँ पुन ईट्टा बनाउनमा लागत बढ्ने हुदाँ इट्टाको मूल्यमा वृद्धि हुने सम्भावना रहेको उनीहरुको भनाई छ । रुपन्देही ईट्टा उद्योग व्यवसायी संघका सल्लाहकार समेत रहेको न्यू कामना ईट्टा उद्योगका संचालक टंकनाथ अधिकारीले मौषमबारे पूर्वानुमान हुँदा पनि ईट्टा जोगाउन नसकिएको बताए । उनले जाडोयाममा ईट्टा सुक्न नै १२ दिन भन्दा बढी लाग्ने र त्यसअघि भण्डारण गर्न नसकिने भएकोले हिउँदे वर्षामा ईट्टा नष्ट हुन पुगेको बताए । गर्मीयाममा वर्षा भएको भए ३० प्रतिशत मात्र नोक्सानी हुन्थ्यो तर हिउँदमा वर्षा हुदाँ नोक्सानी धेरै हुन पुग्यो उनले भने । काँचो ईट्टाको बिमाबारे प्रदेश सरकार र संघिय सरकारलाई पटक पटक आग्रह गरेपनि यसबारे कुनै ठोस निर्णय नभएकोले आफूहरु मारमा परिरहेको व्यवसायीहरुको गुनासो छ ।"
"प्रहरीको बेवास्ताले न्याय नपाएको आरोप, दलित परिवारलाई उपचार खर्च तिर्न समस्या","विराटनगर : मोरङको कानीपोखरी५का एक दलित परिवारलाई उपचार खर्च तिर्न समस्या भएको छ । स्थानीय चार जना मिलेर गरेको सांघातीक हमलाबाट गम्भिर घाइते भएकी कानीपोखरी५ की डुकादेवी दर्जी तमाङको उपचार खर्चतीर्न समस्या भएको हो । प्रहरीले समयमा न्यायको लागि आवश्यक पहल नगर्दा उपचार खर्चतिर्न समस्या भएको बुवा अर्कबहादुर तमाङले जानकारी दिए । आफूले दिएको जाहेरीको अधारमा प्रहरी तत्काल अग्रसरता देखाएको भए छोरी तीन महिनाको गर्भ जोगिनुको साथै मानसिक सन्तुलन गुम्ने थिएन्, उनले भनेप्रहरीको बेवास्ताले अहिले उपचार खर्च तिर्न समस्या भएको छ । गएको वैशाख ३१ गते स्थानीय निरमाया मगर, पुष्पा मगर, बविता मगर, बिन्दामाया मगरबीच समान्य विवाद भएपछि सांघातिक हमला गरेको थियो । घरेलु हातहतियारसहित हात र खुट्टाले गरेको कुटपीटले २५ वर्षीय डुकाको ३ महिनाको गर्भ तुहिनुकोसाथै मानसिक रोगको नै शिकार बनेका थिए । निर्धात कुटपीट पछि ईलाका प्रहरी कार्यालय कार्यालय पथरमाी दिएको ज्यानमार्ने तथा कुटपीट मुद्दाको जाहेरी प्रहरीले नलिएको डुकाका बुवा हर्क बहादुर दर्जीले बताए । दर्जीका अनुसार न्यायको लागि प्रहरीमा जाँदा जाहेरी लिएन् उनले भनेस्थानीय मेहिकलहरुबाट उपचार गर्दागर्दे छोरीको मानसिक सन्तुलन नै बिग्रीयो । कुटपीट भएको तीन महिनापछि धरानस्थिती वीपी स्वास्थ्य विज्ञान प्रतिष्ठानमा उपचार गर्न लग्दा छोरीको अचेत अवस्थामा उपचार गर्नुपरेको उनले बताए । उपचार गर्दा त्यँहाका औषधी फार्मेसीको मात्रै ४ लाख २७ हजार ४सय ६७ रुपैयासहित ५ लाख ६५ हजार ९सय १३ रुपैया तीर्न बाँकी रहेको उनले सुनाए । आफूले प्रहरीमा दिएको जाहेरी दर्ता नगरी प्रहरी जबरजस्ती जातीय भेदभावका मुद्दा चलाएको उनको उनले बताए । जुन अहिले अदालतमा चल्दै गरेको छ । मुद्दा पनि प्रहरी ढिलो चलाएर आफूलाई न्याय दिनुको साटो मार्ने काम प्रहरीले गरेको उनले आरोप लगाए । मुद्दा अदालतमा चल्दै गरेका बेला छोरी उपचारमा लागेको खर्च तिर्न समस्या भएको उनले बताए । स्थानीय खोलामा गीटी कुटेर परिवारको जीविकोपार्जन गर्दै आएका आफूहरुलाइ क्रृण तीर्न समस्या भएको उनको भनाइ रहेको छ । दर्जीको उपचारको क्रृण तीर्न विदेशबाट केही सहयोगीहरु करिब ५० हजार पठाइदिएका छन् ।"
ललिता निवास प्रकरण : हाइप्रोफाइल का २२० विरुद्ध पक्राउ पुर्जी,"काठमाडौं : बालुवाटारस्थित ललिता निवासको जग्गा प्रकरणमा जिल्ला अदालत काठमाडौंले २ सय २० जना उच्च पदस्थविरुद्ध पक्राउ पुर्जी जारी गरेको छ। जिल्ला अदालतले यसै साता २ सय २० जनाविरुद्ध पक्राउ पुर्जी जारी गरेको स्रोतले बतायो। ललिता निवास जग्गा हिनामिना प्रकरणमा प्रहरीको केन्द्रीय अनुसन्धान ब्युरो (सीआईबी)ले अनुसन्धान गरी मुद्दा चलाउने अन्तिम तयारी गरेको छ। अनुसन्धानका लागि सीआईबीले जिल्ला अदालतसँग पक्राउ पुर्जीका लागि आग्रह गरेको थियो। सीआईबीको आग्रहमा जिल्ला अदालतले हाइप्रोफाइल का २ सय २० जनाविरुद्ध पक्राउ पुर्जी जारी गरेको स्रोतले बतायो। ककसलाई पक्राउ पुर्जी जारी गरिएको छ भन्नेमा सीआईबी मौन छ। ललिता निवास जग्गा हिनामिनामा उच्च पदस्थ राजनीतिज्ञ, कर्मचारी, व्यापारी र भूमाफिया संलग्न रहेको सरकारी अध्ययन समितिले निष्कर्ष निकालेको थियो। सीआईबीले ललिता निवासको १ सय ४३ रोपनी जग्गा हिनामिना भएको निष्कर्षसहित अनुसन्धानलाई अन्तिम चरणमा पुर्याएको छ। जसमध्ये १ सय ३६ रोपनी जग्गा व्यक्तिको नाममा दर्ता गरिएको छ। पक्राउ पुर्जी जारी भएपछि उक्त प्रकरणमा संलग्न भनिएका तत्कालीन भौतिक योजना मन्त्रालयका सचिव एवं अख्तियार दुरुपयोग अनुसन्धान आयोगका पूर्वप्रमुख आयुक्त दीप बस्न्यात सम्पर्क बाहिर रहेको स्रोतले बतायो। ललिता प्रकरणमा सीआईबीले चार पटक किर्ते गरी व्यक्तिका नाममा दर्ता गरेको जनाएको छ। २०४९, २०६२, २०६६६७ र २०६९ मा किर्ते गरी ललिता निवासको जग्गा व्यक्तिको नाममा दर्ता भएको विषयमा सीआईबीले अनुसन्धान गरिरहेको छ। सीआईबीका प्रवक्ता श्यामकुमार महतोले प्रतिवेदन तयार गरेर हदम्याद बुझाएर तयारीका काम भइरहेको जानकारी दिए। उनले अनुसन्धान प्रतिवेदन भने बनाई नसकेको बताए। बयान गर्ने, विश्लेषण गर्ने कार्य भइरहेको छ, छुटपुट संकलन बाँकी छ, उनले भने, यो प्रकरण कति संलग्न थिए, कसले के कसुर गरेको थियो, को को संलग्न थिए, त्यसको विस्तृत अनुसन्धान गरिरहेका छौं। उनले अनुसन्धान अन्तिम चरणमा पुगेको बताए। पुस २७ मा हदम्याद सकिँदैछ, उनले भने, हद म्यादभित्र प्रतिवेदन बुझाउनुपर्छ, त्यसको लागि केही दिनअघि नै प्रतिवेदन जिल्ला सरकारी वकिललाई दिनुपर्छ। सीआईबी स्रोतका अनुसार २०४९ मा जग्गा अतिक्रमणमा संलग्न ४० जना, २०६२ मा जग्गा हिनामिनामा संलग्न १५ जना, २०६६०६७ मा प्रधानमन्त्री, सभामुख र प्रधानन्यायाधीशको निवास विस्तारका लागि भन्दै नक्कली मोहीलाई जग्गा सट्टाभर्ना दिएको प्रकरणमा ८० जना र २०६९ मा नक्कली टिकिन्छा गुठी कायम गरी नक्कली मोही खडा गर्ने ८५ जनाविरुद्ध पक्राउ पुर्जी जारी गरिएको छ। गत पुस ६ गते सीआईबीले मुख्य बिचौलिया भनेर भूमाफिया रामकुमार सुवेदी र उनकी पत्नी माधवी सुवेदीलाई पक्राउ गरिसकेको छ। २०४९ सालमा राणा परिवार, कर्मचारी, भूमाफियाको मिलोमतोमा १ सय १२ रोपनी बढी जग्गा व्यक्तिको नाममा दर्ता गरिएको थियो। राजनीतिका कारण हरण भएको जग्गा फिर्ता लिने भन्ने २०४७ सालको कृष्णप्रसाद भट्टराई नेतृत्वको सरकारको निर्णयको अपव्याख्या गरी यो गर्दा फिर्ता गरिएको थियो। २०४९ कात्तिक २५ र पुस २३ मा मालपोत कार्यालय डिल्लीबजारले सुवर्णशमशेरका हकदार रुक्मशमशेर जबरासहित पाँच जग्गाधनी र ४७ जना कृत्रिम मोही खडा गरेर १ सय १२ रोपनीभन्दा बढी जग्गा व्यक्तिको नाममा फिर्ता गर्ने काम भएको छ। २०६२ सालमा १२ आना जग्गा सुनीति राणाको नाममा दर्ता भएको देखिन्छ। २०६६०६७ सालमा माधव नेपाल प्रधानमन्त्री भएको बेला विशिष्ट व्यक्तिको निवास बनाउने नाममा समरजंग कम्पनीको जग्गा, बाटो, कुलोसमेत नक्कली मोही खडा गरेर व्यक्तिको नाममा जग्गा दर्ता गराइएको छ भने डा बाबुराम भट्टराईको पालामा नक्कली टिकिन्छा पशुपति गुठी कायम गरेर मोही बनाई ३ रोपनी १२ आना जग्गा व्यक्तिको नाम दर्ता गराइएको छ। जग्गा प्राप्ति ऐनबमोजिम २०२२ सालमा ललिता निवासको २ सय ९९ रोपनी ९ आना २ पैसामध्ये २ सय ८४ रोपनी १४ आना ३ पैसा जग्गा क्षतिपूर्ति दिएर अधिग्रहण गरिएको छ। अधिग्रहण भएकोमध्ये २ सय १२ रोपनी १५ आना २५ पैसा जग्गा समरजंग कम्पनीको रेखदेखमा राख्ने र ६० रोपनी जग्गा राष्ट्र बैंकलाई प्रदान गर्ने निर्णय पनि त्यहीबेला भएको थियो। योमध्ये केही कित्ता जग्गा २०४२ सालमा गुठी संस्थानको पत्रको आधारमा गुठीको नाममा स्रेस्ता कायम गरेको देखिन्छ। ललिता निवास प्रकरणमा अख्तियार दुरुपयोग अनुसन्धान आयोगले २०७६ माघ २२ मा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध विशेष अदालतमा मुद्दा दायर गरेको छ। त्यो मुद्दा विशेष अदालतमा चलिरहेको छ। विशेषको आदेशमा भूमाफिया शोभाकान्त ढकाल मात्रै जेलमा छन्। ललिता निवास जग्गा प्रकरण : पौडेललाई थुनामा पठाउने आदेश ललिता निवास प्रकरण : अख्तियारका पूर्वप्रमुख आयुक्त दीप बस्न्यात पुर्पक्षका लागि जेल चलान यसरी भयो ललिता निवास अतिक्रमण ललिता निवास प्रकरणमा ढकाललाई थुन्न आदेश ललिता निवासका घरटहरा भत्काइने ललिता निवास प्रकरण : नेपाल र भट्टराईविरूद्धको रिटमाथि सुनुवाइ हुँदै ललिता निवास प्रकरण : मन्त्रिपरिषद् निर्णय झिकाउने सर्वोच्चको आदेश ललिता निवास जग्गा प्रकरण : बस्न्यात धरौटीमा, ढकालबारे राय बाझियो ललिता निवासको जग्गा सरकारको नाममा ल्याउने प्रक्रिया थालनी ललिता निवास जग्गा प्रकरण : फरार रहेका गच्छदार अदालतमा हाजिर ललिता निवास प्रकरण : गच्छदारले १० लाख धरौटी बुझाए ललिता निवास प्रकरणमा षड्यन्त्र गरेर मलाई फसाइयो : गच्छदार ललिता निवास जग्गा प्रकरणः पूर्वप्रधानमन्त्रीविरुद्ध मुद्दाको सुनुवाइ हुँदै ललिता निवास जग्गा प्रकरण : कार्तिक १५ मा फैसला ललिता निवास जग्गा प्रकरण : पूर्वप्रधानमन्त्री नेपाल र भट्टराईविरुद्धको मुद्दा पेसीमा चढेन कता पुुग्यो ललिता निवास प्रकरण ? ललिता निवास जग्गा प्रकरणमा रामकुमार सुवेदी पक्राउ ललिता निवासको १४३ रोपनी हिनामिना"
"शैलुङमा हिमपात, आन्तरिक पर्यटक बढे (फोटो फिचर)","काठमाडौं : रामेछापको माथिल्लो क्षेत्रमा बाक्लो हिमपात भएपछि जनजीवन प्रभावित बनेको छ। गुम्देल, शैलुङलगायत उच्च भूभागमा बाक्लो हिउँ परेको छ। लामो समयपछि हिउँ र पानी परेकाले किसान भने उत्साहित भएकाले छन्। हिमपात भएसँगै रामेछाप र दोलखाको सिमानामा रहेको शैलुङ्ग हिउँ खेल्न आउनेको सङ्ख्या बढेको स्थानीयले बताएका छन्। हिउँ परेपछि यहाँ घुम्न आउने आन्तरिक पर्यटकको सङ्ख्यामा वृद्धि भएको स्थानीय दावासाङ्बु शेर्पाले जानकारी दिए। प्राकृतिक स्रोत साधनको भरपुर उपभोग गरेर शैलुङको पर्यटनको विकास गर्नुपर्ने स्थानीयको भनाई छ। हिउँमा रमाउन चाहनेहरूका लागि शैलुङ घुम्न उपयुक्त सिजन पनि हो। शैलुङमा क्षेत्रमा १ फिटभन्दा बढी हिउँ जमेको छ। तस्बिर सौजन्य : मदन खड्का दावासाङ्बु शेर्पा"
नयाँ वर्ष मनाउन जनकपुरधाममा भारतीयको भिड,"जनकपुरधाम : अन्तराष्ट्रिय नयाँ वर्ष मनाउनका लागि जनकपुरधामस्थित जानकी मन्दिरमा भारतीय नागरिकको भिड लागेको छ । शनिवार विहानैदेखि जानकी मन्दिरमा नयाँ वर्ष २०२२को मौका छोपी भारतको विभिन्न राज्यहरुबाट जानकी, राममिन्दर तथा जनकपुरको शक्तिपिठहरुमा पूजाआजा तथा नयाँ वर्ष मनाउने आउनेको भिड लागेको हो । कोरोना महामारीको कारण पछिल्लो दुई वर्ष देखि प्रभावित हुँदै आएको नयाँ वर्षमा यस पटक कोरोना संक्रमणको दर घटेको समय भारतीय पर्यटकहरु जनकपुरधाम आएका छन् । भारतको विहार र नेपालका आन्तरिक पर्यटकहरुसमेत जनकपुरधाममा भित्रिएका छन् । विश्वकै हिन्दुको आस्थाको केन्द्रको रुपमा रहेको प्राचिन मिथिलाको राजधानी जनकपुरधाममा अहिले भारतीय नागरिक र गाडीले भरिभराउ छ । भारतको विहार प्रान्त, उत्तर प्रदेश सहितका राज्यबाट दश्रनार्थी तथा श्रद्धालुहरु आउने गरेको होटेल व्यवसायी विजय झुनवाला बताउँछन् । अंग्रेजी नयाँ वर्षमा भारतीय पर्यटकहरु त आउँछन, तर उनीहरु एकदिन नबस्दै फर्कन्छन, बिहान आउने दिनभर रामाईलो गर्ने, खानपिन गर्ने र साँझ फर्किने गरेका छन् । भारतको मधुवन्नी जिल्लाबाट जनकपुरधाम आएका पर्यटक मनोज यादवले नयाँ वर्षको सुरुवात जानकी मन्दिरमा पूजा गर्दा झन राम्रो भएकोले नयाँ वर्षकै मौका छोपी पूजापाठ गर्न आएको बताए । जानकी मन्दिरका छोटे महन्थ रामरोशन दासले अंग्रेजी वर्षमा यसपटक अत्याधिक श्रद्धालुभक्तजन पूजापाठका लागि आएको बताए । उनले भने, हामी अंग्रेजी वर्ष त मनाउँदैनौ, हामी धार्मिक मान्छे छौँ विक्रम सम्वत नै मनाउँछौं । तर जसको श्रद्धा छ, उसले नयाँ वर्षको दिन पूजा पाठ गरेर मनाउनु राम्रो हो । छोटे महन्थ दासले नयाँ वर्षमा पहिले माछा, मासु, मदिरा खाएर मनाउने गरेपनि अहिले आएर पूजापाठ गरेर पनि नयाँ वर्ष मनाउन थालेको बताए । उनले भने, माछा, मदिरा, रक्सी कहिल्यै हिंसात्मक अस्तित्वको बोध गराउँछ । संस्कारको बोध गराउँदैन्, बिस्तारै नयाँ वर्षमा मन्दिरमा आएर वर्षको सुरुवातले एउटा संस्कारमा उपलब्धि ठूलो कुरा हो । भारतको विहार राज्यमा पछिल्लो समय मदिरा बन्द भएपछि नयाँ वर्षमा भारतीय नागरिकहरु नेपालमा प्रवेश गर्ने र मदिरा पिएर साँझ भारत पस्ने गरेका छन् ।"
दरबारसँगै चलचित्र तामेकोटकी रानीबन्ने,"स्याङ्जा : गल्याङ नगरपालिका ५ स्थित स्यालबासमा तामेकोट दरबार बन्ने भएको छ। हात्तीस्थान फाउन्डेसनले दरबार निर्माण गर्ने भएको हो। झन्डै ७ सय ५० वर्ष पुरानो तामेकोट राज्यको दरबार निर्माणगरी धार्मिक तथा पर्यटकीय गन्तव्यलाई जोड्न स्थानीयवासी जुटेका छन्। यस बृहत परियोजनाको परिकल्पना सहित डा शिवशंकर बस्यालले अभियान सुरु गरे। तत्कालीन तामेकोट राज्यको दरबार र ऐतिहासिक संरचनाका भग्नावशेष स्यालबासमा अहिले पनि देख्न पाइन्छन्। रानीपोखरी, सैनिक परेड खेल्ने चौर (टुँडिखेल), दरबारको सुरक्षार्थ लगाइएका पर्खाल, आलमदेवीको मन्दिर, पाण्डे थान, हात्तीस्थान, सेतीवेणी, रानी खसेको ठाउँ (रानीफल), भाल्थुम, देउराली लगायतका विविध स्थानले दरबार रहेको पुष्टि गर्ने स्थानीयको भनाइ छ। भुरे टाकुरे राज्यअन्तर्गत पर्ने तामेकोट एउटा राज्य थियो। तत्कालीन अवस्थामा झन्डै ८०९० घरधुरीका लागि राज्य स्थापना गर्ने गरिन्थ्यो भन्ने भनाइ छ। तामेकोटका राजा बिलासी थिए। उनले १२ वर्षे बालिकालाई जबरजस्ती रुपमा ल्याएर रानी बनाए। बिलासी र घमण्डी स्वभावका राजाका कारण प्रजाले पाएको दुःख देख्न नसकेर रानीले राजालाई नजरबन्द गरी शासनसत्ता हातमा लिएकी हुन्छिन्। त्यसपछि रानी र आफ्नै प्रधानसेनापतिबीच शंका र अविश्वास बढ्दै गएपछि राज्यमा आक्रमण बढेको हुन्छ। राज्यभित्रको आन्तरिक षडयन्त्र र बाह्य राज्यको आक्रमणविरुद्ध रानीले बहादुरीपूर्वक लडेकी हुन्छिन्। जीवनको उत्तराद्र्धमा राजा र छोरासमेत गुमाएपछि उनी टोलाउँदै बसेको अवस्थामा लडेर मृत्युवरण गरिन् भन्ने किंवदन्ती छ। हात्तीस्थान फाउन्डेसनले दरबार निर्माण कार्यको पुस १७ गते शिलान्यास गर्ने भएको छ। अनुमानित १० करोड रुपैयाँको लागतमा दरबार निर्माण हुने भएको हो। दरबार तीन वर्षमा निर्माण पूरा हुने बताइएको छ। दरबारको निर्माणसँगै गल्याङ नगरपालिकादेखि सेतीवेणी जोड्ने केबलकारको समेत निर्माण कार्य अघि बढाइने भएको छ। गल्याङ नगरपालिकाको मुख्य बजार गल्याङदेखि १७ किलोमिटरको यात्रापछि स्यालबास पुगिन्छ। स्यालबास सुन्तला उत्पादनको पकेट क्षेत्र हो। तरकारी र पशुपालन पनि उत्तिकै राम्रो हुन्छन् यहाँ। तत्कालीन अवस्थामा एक शासकको मनोमानीविरुद्ध एक विरंगाना महिलाले देखाएको बहादुरी र कौशलता निकै चुनौतीपूर्ण हुन्। सबै विषयवस्तु समेटेर ऐतिहासिक दस्तावेजको सदुपयोग गर्नु सबैको कर्तव्य रहने पूर्वसांसद शंकरप्रसाद पाण्डेको भनाइ छ। फाउन्डेसनले थालनी गरेको पुननिर्माण कार्यलाई गण्डकी प्रदेशका मुख्यमन्त्री कृष्णचन्द्र नेपाली पोख्रेलले प्रदेश सरकारले सहयोग गर्ने प्रतिवद्धता जनाए। उनले भने, इतिहासको संरक्षण गरी सांस्कृतिक सम्पत्तिको संरक्षण गर्न प्रदेश सरकारको पूर्ण साथ र सहयोग छ। दरबार पुनर्निर्माणका परिकल्पनाकार डा बस्यालको पहलमा सो कार्यको थालनी हुनेभएको हो। उनले झन्डै डेढ वर्षदेखि अनुसन्धान र ६ महिनादेखि विभिन्न विधाका विषयविज्ञसँग समन्वय र छलफल गर्दै अध्ययन तथा अनुसन्धानका काम गरिरहेको जानकारी दिए। ताम्केकोटताम्रीकोट हुँदै तामेकोट नामाकरण भएको हो। यहाँ तामाखानी र शिसाखानी छन्। दरबारवरपर तामाका पैसा भेटिने गरेको स्थानीयवासी बताउँछन्। दरबारको भग्नावशेषमा वरपर घाँस, दाउरा गर्न जानेहरू अझै पनि त्यस वरपर तामा जस्तो बज्ने आवाज सुन्न सकिने बताउँछन्। तामेकोटको प्रचार प्रसार र दरबार निर्माणका लागि फाउन्डेसनले तीन दिने समिटको आयोजना गरेको छ। समिटमा धार्मिक, साँस्कृतिक, कलाकार, चलचित्रकर्मी, राजनीतिकर्मी, विविध पेशाकर्मी लगायतले यस क्षेत्रको विकास र ऐतिहासिक धरोहरको संरक्षणका लागि कार्यपत्रमार्फत सुझाव आदानप्रदान समेत गरेका छन्। यही विषयवस्तुमा आधारित रही निर्देशक यादव भट्टराईले चलचित्र तामेकोटकी रानी बनाउने उद्घोष गरेका छन्। दरबार निर्माणपछि सोही स्थलमै फिल्मको सुटिङ सुरु गर्ने उनले बताए। अहिले स्थलगत अध्ययन अनुसन्धानमा जुटेको छु, निर्देशक भट्टराईले यसअघि झोला र भोर नामका नेपाली चलचित्र निर्माण गरिसकेका छन्।"
विहारमा मदिरा बन्द भएपछि नयाँ वर्ष मनाउन नेपालमा भारतीयको भिड,"विराटनगर : बितेको वर्षलाई ससम्मान बिदाई गर्ने र आउँदो वर्षको स्वागतमा स्पष्टता र उत्साहसाथ मनाउन भारतीयहरुको गन्त्वय सधैँझै यो वर्ष पनि नेपाल बनेको छ । नयाँ वर्ष मनाउन भारतीयहरु आएकाले सिमावर्ती बजारमा भिड बढेको छ । अंग्रेजी नयाँ वर्ष मनाउने भारतको विहार प्रान्तका बासिन्दाहरुको चाहना यस पटक नेपालको सिमावर्ती बजार बनेको हो । विहारमा मदिरा विक्रिवितरणमा रोक लगाएकाले उनीहरु मदिराको चुस्कीसंगै उत्साहका साथ नयाँ वर्ष बनाउन नेपाली सिमावर्ती बजारलाई गन्त्वय बनाएको बताइको छ । बितेको वर्ष २०२१लाई समानपूर्वक बिदाई गर्न र अंग्रेजी महिनाको २०२२लाई हर्षोउल्लासका साथ मनाउन विराटनगरको सिमावर्ती बजार रानीहुँदै विराटनगर, इटहरी, भेडेटार, हिले र धनकुटालगायतका सुरक्षित बजारमा संचालनमा रहेको होटल तथा लजहरुमा बस्न शुक्रबार देखि नै भारतीय नागरिकको भिड लागेको छ । उनीहरुको मोरङको रानी, सुनसरीको सिमावर्ती बजार भण्डाबारी ,कोशी व्यारेज हुँदै भारदह बजारसम्म पुग्ने गरेको पाइएको हो । कोशी ब्यारेजमा पूर्णिमाको दिन ठूलो मेला लाग्ने भएकाले भारदह, मधवापुर लगायतका रहेका आफ्ना आफन्तको घरमा शुक्रवार देखि नै पाहुना आएर बसेका छन् । कतिपयले विहारमा मदिरा पिएको अवस्थामा प्रहरीको फन्दा परे कारवाही हुने डरले पश्चिम बगाललको सिलीगुड्डीको पानीट्याङी हुँदै बिर्तामोड, मुलघाटसहित इलामको होटलहरुमा बास बसेर नयाँ वर्ष मनाइरहेका छन् । मोरङ ट्राफिकका अनुसार शुक्रवार बिहानैदेखि भारतीय गाडीहरु ब्यालुनसहित माला लगाएर नेपाल प्रवेश गरेको छन् । अन्य दिनको तुलनामा सिमावर्ती क्षेत्रमा बढी भिडभाड रहेकाले व्यापक प्रहरी परिचालन गरीएको छ । २०२१को अन्तिम दिन ३१ डिसेम्बर शुत्रवार मात्रै विराटनगरको रानी नाका हुँदै दुई सय एकवटा भारतीय नम्बर प्लेटका स्कारपिओ, भ्यानसहित ससाना गाडी भन्सार कटाएर नेपालको सिमावर्ती बजार प्रवेश गरेका छन् । त्यस्तै नयाँ वर्षको दिन यो समाचार तयार पार्दासम्म दुईसय ४० वटा गाडी नेपाल प्रवेश गरेको र प्रत्येक गाडीमा ५ जना देखि १२ जनासम्म सवार रहेको रानीस्थित रहको ट्राफिक कार्यालयका प्रहरी नायव निरिक्षक दिलीप चौधरीले जानकारी दिए । नयाँ वर्षलाई लक्षित गर्दै मोरङ प्रशासनले गीत गजलसहित होटलहरुलाई राती १२ बजेसम्म संचालन गर्न छुट दिइएको छ । अन्य दिन राति १० बजेसम्म मात्र संचालन गर्न अनुमति प्रदान गरेको थियो । विराटनगरमा संचालनमा रहेको होटल, क्याबिनसहितको रेष्टुरेन्ट, लजहरु खचाखच प्याक रहेको बताइएको छ । कतिपय भारतीय नागरिकहरुले दुई दिनदेखि डेरा नै जमाएर बसेका छन भने कपितपयले दुईदिन अगावै आफन्त र साथीको घरमा बसेर नया वर्षलाई मदिराको चुस्कीसंगै मनाइरहेका छन् । विराटनगरको रोड शेष, ट्रार्फिक चोकसहित महाबिर रोडका गल्लीहरुमा भारतीय गाडीहरु खचाखच भरिएका थिए । नेपालमासमेत अंग्रेजी महिनाको बितेको वर्षलाई विदाई गर्न र नयाँ वर्षको स्वागत गर्न युवायुवतीहरुसमेत शुक्रवार रातिदेखि नै विभिन्न होटलहरुमा साथीहरुसंग मिलेर सांस्कृतिक कार्यक्रमको आयोजना गरी मनाउँदै आएका छन् । विगतको भन्दा यस वर्ष सिमावर्ती बजारमा बढी मात्रामा भारतीय नागरिकहरु आएको सिमावर्तीका बासिन्दाहरुले बताएका छन् । भारतीय मोटरसाईकलहरु गाडीको तुल्नामा तेब्बर नेपाल प्रवेश गरेका छन् । शुक्रवार मोटरकाइकल तीन सय ३ र शनिवार मोटसाइकल एक ९७ वटा नेपाल प्रवेश गरेका छन् । यसअघि पनि बिहार राज्यमा मदिरा बिक्री वितरणमा पूर्ण रोक लगाएसंगै सिमावर्ती नेपाली बजारमा मदिरा खाने बिहारीको भिड बढ्न थालेको थियो । तर बिहारमा मदिरा सेवन गरेको भेटिए कडा कारवाही गर्न विशेष प्रहरी नै परिचालन गरे पछि भारतीयहरु नयाँ वर्ष मनाउने दुई दिने यात्रामा सिमावर्ती बजार आएको अनुमान गरिएको छ । सिमा प्रहरीले हरेक गतिविधिलाई सुक्ष्म ढंगले निरीक्षण गरिरहेको मोरङ प्रहरीले जनाएको छ ।"
हिउँमा फसेका बाबु छोराको हेलिकप्टरबाट उद्धार गरिँदै,"ताप्लेजुङ : बिहीबारदेखि हिउँमा फसेका ताप्लेजुङ मिक्वाखोला५ का लाक्पाटासी र पासाङछिरिङको उद्धारका लागि हेलिकप्टर गएको छ। वडाध्यक्ष डण्डु लामाको पहलमा आइतबार बिहान हेलिकप्टर गएको हो। लोदेन खर्कमा गोठ सञ्चालन गरिरहेका उनीहरु हिउँपहिरो जान थालेपछि फसेका थिए। वरिपरि हिमपहिरो गएको र बीचको ओडारमा आफूहरु जोगिएर बसेकाले उद्धारका लागि शनिबार दिउँसो आफन्तलाई फोन गरेका थिए। त्यसपछि सम्पर्क नभएको लामाले बताए। हिमपहिरोले उनीहरुको २५ याक बगाएको छ। उद्धारका लागि जान लागेका छौं, वडाध्यक्ष लामाले भने, स्वास्थ्य अवस्था ठिकै रहेछ भने गाउँमा नभए अस्पताल लैजान्छौं।"
मुसहर परिवारलाई न्यानो कपडा वितरण,"उदयपुर : चिसो बढेसँगै उदयपुरको त्रियुगा नगरपालिका३ मोतिगडाका विपन्न मुसहर परिवारलाई न्यानो कपडा वितरण गरिएको छ । दिनभर कामगर्दा पनि दुई छाकको गर्जो टार्न नसकेका २८ परिवारलाई प्रकृतिपे्रमी समाज उदयपुर र कपडा बैंक गाईघाटले कपडा उपलब्ध गराएका हुन् । बढ्दो सितलहरकाकारण मुसहर बस्तिका सर्वसाधरण कठ्याङ्ग्रीएर काम गर्न नसकेपछि ज्याकेट, सुईटर, जुत्ता लगायतका न्यानो कपडा वितरण गरिएको कपडा बैंकका सञ्चालक दिनेश श्रेष्ठले बताए । चिसोले उनीहरुको दैनिकीमा समेत असहजता पुगेको वडाध्यक्ष अवधेशप्रसाद चौधरीले वताए । उनले भने, आर्थिकरुपमा कमजोर भएका जेष्ठ नागरिक चिसोकाकारण कठ्यांग्रीने, बिरामी हुनु थालेपछि सहयोगी संस्थाको खोजी गरी सहयोग गरेका हौ । चिसो बढेकाकारण मुसहर परिवार घरबाटबाहिर निस्कन नसकेको, जतिबेला पनि आगो तापेर बस्दा कतिपय अवस्थामा शरिरमा आगोसमेत सल्किने खतरा बढेकाले सुरक्षितसाथ राख्न सहयोग गरेको प्रकृतिप्रेमी समाजका सदस्य भुवन राउतले बताए । वडाभित्र मुसहरको संख्या निकै रहेकाले आर्थिकरुपले विपन्न ज्याला मजदुरी गरिबसेकालाई सहयोग गरिएको उनले बताए ।"
"उपभोक्ताको टोलमै पुगी योजना सम्झौता, चैत्र भित्रै योजना सम्पन्न हुने","तानसेन : वडावडामा संचालन हुने योजनाहरुको सम्झौता, बैंक खाता संचालनको लागि उपभोक्ताहरु गाउँपालिकाको कार्यालय तथा सदरमुकाम धाउनुपर्ने बाध्यता हटेको छ । आर्थिक वर्ष समाप्त हुने महिनासम्म उपभोक्ताबाट योजना सम्झौता गर्ने, २० देखी २५ दिन सम्म काम सकेर कागजी फरफारक गर्ने देशव्यापी परम्परालाई पाल्पाको बगनासकाली गाउँपालिकाले यस बर्ष तोडेको छ । चालु आर्थिक वर्षमा संचालन हुने योजनाहरु बगनासकाली गाउँपालिकाले वडावडा,टोलटोलमा पुगेर सम्झौता गरेपछि उपभोक्ताहरु सक्रिय भई योजनाको काम गर्न थालेका छन् । गाउँपालिकाका अध्यक्षसहित प्रमुख प्रशासकीय अधिकृत, ईन्जिनीयर, प्राविधिक, वडाअध्यक्ष वडासचिवहरु वडावडाका टोलटोलमा पुगेर योजना सम्झौताको काम खटिएका हुन् । योजना सम्झौताको लागि बैंक खाता अनिवार्य भएपछि गाउँपालिकाको टोलीसहित नेपाल बैंकका कर्मचारीहरु समेत उपभोक्ता समितिको खाता खोल्न टोलटोल, वडावडामा पुगेका हुन् । विगतका वर्षहरुमा उपभोक्ता समिति, गाउँपालिकाको कार्यालयमै पुगेर योजना सम्झौता गर्ने, सदरमुकाम पुगेर बैंक खाता खोल्ने प्रचलनलाई चालु आर्थिक वर्षमा बगनासकाली गाउँपालिकाले तोडेको छ । वडावडामा योजनाहरु सम्झौता भएपछि उपभोक्ताहरु योजनाको काममा जुटेका छन् । गाउँपालिकाले चालु आर्थिक वर्षमा वडावडामा पुगेर पालिकाले १ सय ९३ वटा योजना सम्झौता भई काम सुरु गरेको छ । बाँकी रहेका योजनाहरु पुनः पुस महिना भित्र वडामै पुगेर पुनः सम्झौता गरिने गाउँपालिकाका अध्यक्ष कृष्ण प्रसाद बस्यालले बताए । वडाबाटै योजना सम्झौता भएपछि १५ वटा योजनाको काम सम्पन्न भई फरफारक भईसकेको अध्यक्ष बस्यालले बताए । गाउँपालिकाले वडा नंं १, चिरतुङ्गधारामा २५ वटा, वडा नंं २ पोखराथोकमा १६ वटा, वडा नंं ३ नायरनमतलेसमा २९ वटा, वडा नंं ४ खानीछापमा २३ वटा, वडा नंं ५ दर्लामडाडामा १८ वटा, वडा नंं ६ यम्घामा १९ वटा, वडा नंं ७ खानीगाउँमा १७ वटा, वडा नंं ८ बराङ्दीमा २३ वटा र वडा नंं ९ चापपानीमा २३ वटा योजनाहरु वडावडा, टोलटोलमै पुगेर सम्झौता गरेको प्रमुख प्रशासकीय अधिकृत विष्णु घर्तीले बताए । सम्झौता भएका योजनाहरुको काम सुरु भएका छन । चैत्रभित्र सबै योजनाहरु सम्पन्न भई फरफारक हुने प्रमुख प्रशासकीय अधिकृत घर्तीले बताए । अहिले वडा नंं ४ खानीछापमा २३ वटा योजना सम्झौता गरेकोमा ३ वटा सम्पन्न भई फरफारक भएको, वडा नंं २ पोखराथोकमा १६ वटा योजना सम्झौता भएकोमा ३ वटा सम्पन्न भएको, वडा नंं ८ बराङ्दीमा २३ वटा योजना सम्झौता भएकोमा २ वटा सम्पन्न भएको, वडा नंं ९ चापपानीमा २३ वटा योजनामा २ वटा सम्पन्न भएको, वडा नंं १ चिरतुङधारामा २५ वटा योजनामध्ये १ वटा सम्पन्न भएको गाउँपालिकाका योजना अधिकृत भरत प्रसाद घिमिरेले बताए । वडावडामा योजना सम्झौता भएपछि उपभोक्ताहरु उत्साहित भएका छन् । स्थानीय सरकारको ईच्छाशक्ती भएमा अध्यक्ष र प्रमुख प्रशासकीय अधिकृत लगायतका कर्मचारीहरु जनताप्रति उत्तरदायी भएमा जनताका काम सजिलो तरीकाबाट गर्न सकिने रहेछ भन्ने उदाहरण बगनासकाली गाउँपालिकामा टोलटोलमा गरिएको योजना सम्झौताबाट महशुस भएको उपभोक्ता दयाराज न्यौपानेले बताए । गाउँपालिकामा जान गाउँबाट दुई वटा सवारी साधन परिवर्तन गरेर जानुपर्ने बाध्यता छ। एउटा योजना सम्झौता गर्दा विगतमा दुई दिन लाग्दथ्यो, केही कागजात कमी हुँदा कर्मचारीहरुले भोलि आउनुभन्थे, दुःखकै कारण गाउँमा उपभोक्ता समितिमा बसेर काम गर्न मान्दैनथे, अहिले घरदैलोमा योजना सम्झौताले काममा सजिलो भएको र खर्च बचेको बगनासकाली गाउँपालिका८ की उपभोक्ता कुभिजा घिमिरेले बताईन । गाउँको काम नगरी भएन समितिमा नबसे योजना फ्रिज जाने, बसे दुःख पाउने अवस्था थियो तर टोलटोल भएको योजना सम्झौताले काम गर्न सजिलो भएको छ । सम्झौतापछी योजनाको काम सुरु भएको बराङ्दी सिद्धवावा मोटरबाटो उपभोक्ता समितिका अध्यक्ष श्रीधर बस्यालले बताए । गाउँपालिका भित्र ससाना ठूला गरी चालु आर्थिक वर्षमा ३ सय ९० भन्दाबढी योजनाहरु गाउँपरिषदबाट पारित भएको गाउँपालिकाले जनाएको छ । चालु आर्थिक वर्षका सबै योजनाहरु चैत्र मसान्तभित्र फरफारक गरिसक्ने गरी उपभोक्ता समिति, र पालिकाका प्राविधिकहरु परिचालन गरिएको गाउँपालिकाले जनाएको छ ।"
हिमनदीको क्षेत्रफल र आयतन घट्ने क्रममा,"काठमाडौं : हिमालय क्षेत्रका हिमनदीको क्षेत्रफल र आयतन घट्ने क्रममा रहेको तथ्य जलवायु परिवर्तनसम्बन्धी अध्ययनको एक प्रतिवेदनले सार्वजनिक गरेको छ। ट्रान्सपरेन्सी इन्टरनेशनल (टिआइ) नेपालले इसिमोडलगायत संस्थाको सहयोगमा गरेको अध्ययन प्रतिवेदनमा हिमाली क्षेत्रको भौगोलिक अवस्था, उत्तरदक्षिणमा छोटो दूरीमा उचाइ परिवर्तनको कारणले तापक्रम र वर्षाको भिन्नतामा उच्च परिवर्तन देखिएको उल्लेख गरिएको छ। नेपालमा सन् १९७७ देखि २०१० सम्म करिब २४ प्रतिशतले हिमनदीको क्षेत्रफल घटेको यसअघिको एक अध्ययन प्रतिवेदनको निष्कर्षलाई पनि पछिल्लो अध्ययनले सार्वजनिक गरेको छ। सन् १९७० देखि २००७ सम्म नेपालको खुम्बु क्षेत्रमा पर्ने इम्जा र ल्होत्से हिमनदीको उचाइ घटेको तथ्य पनि अध्ययनले सार्वजनिक गरेको छ। हिमतालको तीव्र विकासले हिमताल विष्फोटबाट हुने बाढीको जोखिम बढेको छ। कोशी, गण्डकी र कर्णाली जलाधारमा सम्भावित खतरनाक ४७ वटा हिमताल पहिचान गरिएका छन्। यसमध्ये २१ वटा नेपालको उच्च हिमाली क्षेत्रमा, २५ वटा तिब्बतमा र एउटा भारतमा पर्ने अध्ययन प्रतिवेदनमा उल्लेख छ। हालसम्म नेपाल हिमशृङ्खलाबाट ३५ वटा हिमताल विष्फोटन भएको विभिन्न स्रोतमा उल्लेख गरिएको तथ्यलाई पनि अध्ययन बाहिर ल्याएको छ। अध्ययन कार्यदलका संयोजक मोहनबहादुर चन्द सन् १९६३ मा कञ्चनजङ्घा क्षेत्रमा हिमताल फुटेको तथ्य स्थलगत अध्ययनका क्रममा स्थानीय बूढापाकाबाट पुष्टि भएको बताए। यसको अभिलेख भने कतै नभएको र यो विषय सञ्चारमाध्यममा पनि नआएको उहाँले कार्यक्रममा सुनाए। पूर्ववातावरण सचिव भएर काम गरिसकेकाका कृष्ण ज्ञवालीले यस्ता विषयमा छलफल गर्ने वातावरण परिषद् प्रधानमन्त्रीको अध्यक्षतामा गठन गरिए पनि त्यसको बैठक नै कम बस्ने गरेको जानकारी गराए। परिषद्को बोझिलो संरचना भएकाले कमै बैठक बस्ने गरेकोसमेत उनको अनुभव छ। वन तथा वातावरण मन्त्रालयका उपसचिव डा अरुणप्रकाश भट्टले पछिल्लो समय मेलम्चीमा आएको बाढी, मनाङको हिमपहिरो र सुदूरपश्चिम प्रदेशमा बेमौसममा पानी परी धानबाली नष्ट भएको घटना जलवायु परिवर्तनको प्रभाव भएको बताए। विकसित राष्ट्रले कार्वन उत्सर्जन गर्दा आएको यो समस्या समाधानमा पनि तिनै देशले भूमिका खेल्नुपर्ने उनको भनाइ छ। सन् २०११ को अध्ययन अनुसार नेपालले ००५६ प्रतिशतमात्र कार्बन उत्सर्जन गर्छ।"
अनलाइन पत्रकार संघमा नयाँ नेतृत्व,"काठमाडौं : नेपाल पत्रकार महासंघको एसोसिएट संस्था अनलाइन पत्रकार संघ नेपालको नयाँ नेतृत्व चयन भएको छ । शनिबार सम्पन्न ११ औं साधारणसभाले डिल्लीप्रसाद सापकोटाको अध्यक्षतामा नयाँ कार्यसमिति चयन गरेको हो । संघको उपाध्यक्षमा गोविन्द अधिकारी, सचिव गोविन्द मरासिनी, कोषाध्यक्षमा निर्दोष घोरसाइने निर्वाचित भएका छन् । सदस्यमा रविराज बराल, प्रजु पन्त र अमृत पौडेल निर्वाचित भएका छन् । त्यस्तै पूर्वअध्यक्ष केपी ढुंगानालाई अनलाइन जर्नालिज्म अवार्ड प्रदान गरिएकाे थियाे।"
मुसहर परिवारलाई न्यानो कपडा वितरण,"उदयपुर : चिसो बढेसँगै उदयपुरको त्रियुगा नगरपालिका३ मोतिगडाका विपन्न मुसहर परिवारलाई न्यानो कपडा वितरण गरिएको छ । दिनभर कामगर्दा पनि दुई छाकको गर्जो टार्न नसकेका २८ परिवारलाई प्रकृतिपे्रमी समाज उदयपुर र कपडा बैंक गाईघाटले कपडा उपलब्ध गराएका हुन् । बढ्दो सितलहरकाकारण मुसहर बस्तिका सर्वसाधरण कठ्याङ्ग्रीएर काम गर्न नसकेपछि ज्याकेट, सुईटर, जुत्ता लगायतका न्यानो कपडा वितरण गरिएको कपडा बैंकका सञ्चालक दिनेश श्रेष्ठले बताए । चिसोले उनीहरुको दैनिकीमा समेत असहजता पुगेको वडाध्यक्ष अवधेशप्रसाद चौधरीले वताए । उनले भने, आर्थिकरुपमा कमजोर भएका जेष्ठ नागरिक चिसोकाकारण कठ्यांग्रीने, बिरामी हुनु थालेपछि सहयोगी संस्थाको खोजी गरी सहयोग गरेका हौ । चिसो बढेकाकारण मुसहर परिवार घरबाटबाहिर निस्कन नसकेको, जतिबेला पनि आगो तापेर बस्दा कतिपय अवस्थामा शरिरमा आगोसमेत सल्किने खतरा बढेकाले सुरक्षितसाथ राख्न सहयोग गरेको प्रकृतिप्रेमी समाजका सदस्य भुवन राउतले बताए । वडाभित्र मुसहरको संख्या निकै रहेकाले आर्थिकरुपले विपन्न ज्याला मजदुरी गरिबसेकालाई सहयोग गरिएको उनले बताए ।"
नयाँ वर्षको अवसरमा नेतृ महतोले गरिन् कम्बल वितरण,"महोत्तरी : बाक्लो हुस्सु र चिसोपनाको कारण जनजीवन अत्याधिक मात्रामा प्रभावित भएपछि महोत्तरीको गौशालामा जनता समाजवादी पार्टीकी नेतृ रामकुमारी महतोले कम्बल वितरण गरेकी छिन् । अन्तराष्ट्रिय नयाँ वर्ष २०२२ को अवसरमा चियापान कार्यक्रमको आयोजना गर्दै गौशाला नगरपालिका२ निगौलका विपन्न एवम् दलित समुदायलाई राहतस्वरुप कम्बल वितरण गरिएको हो । नेतृ रामकुमारीले व्यक्तिगतरुपमा स्थानीय १ हजार १ सय घरपरिवारलाई जनही १ थानका दरले कम्बल वितरण गरेकी हुन् । जाडोयाममा खासगरि वृद्धवृद्धा, गरिब, विपन्न, असहाय अनि पिछिडिएको समुदाय प्रत्यक्ष रुपमा प्रभावित भएपछि उनीहरुलाई जाडोबाट बचाउनका निम्ति प्रतिघरपरिवार एक थानका दरले कम्बल वितरण गरिएको नेतृ महतोले बताईन् । आज पहिलो दिन सो संख्यालाई वितरण गरिएको र आवश्यक परेको स्थानमा यो कार्यक्रमलाई निरन्तरता दिईने नेतृ महतोको भनाई रहेको छ । त्यस्तै नेतृ महतोले ५ थान कम्बल ईलाका प्रहरी कार्यालय गौशालाका प्रहरी निरीक्षक विष्णुप्रदीप बस्याललाई प्रदान गरेकी छिन् । चिसोबाट कैदीबन्दीलाई बचाउनका निम्ति सो कम्बल प्रयोगमा ल्याउने प्रहरीले जनाएको छ ।"
ट्याक्टरमा च्यापिएर महोत्तरीमा एकजनाको मृत्यु,महोत्तरी : टयाक्टरमा च्यापिएर महोत्तरीमा एक जनाको मृत्यु भएको छ भने एकजना घाइते भएका छन् । महोत्तरीको भंगहा नगरपालिका८ धर्मपुर टोलका २२ वर्षीय शैलेन्द्र सदाको ट्याक्टरमा च्यापिएर मृत्यु भएको प्रहरीले जनाएका छन् । जिल्ला प्रहरी कार्यालय महोत्तरीका प्रवक्ता प्रहरी नायव उपरीक्षक प्रकाश विष्टले तिव्र गतिमा रहेको ट्याक्टरमा च्यापिएर सदाको मृत्यु भएको हो । चालकसहित सात जना सवार ट्याक्टर ओभर स्पीडका कारण महोत्तरीको लोहारपट्टी नगरपालिका४मा आफै अनियन्त्रित भएर सडक छेउमा पल्टेको थियो । मृतक सदाको शव जिल्ला अस्पताल जलेश्वटरमा पोष्टमार्टमगरी आफन्तनको जिम्मा लगाइएको प्रहरीले जनाएको छ । चालक महोत्तरीको लोहारपट्टी नगरपालिका३ बस्ने २५ वर्षीय सरोज पसवान घाइते भएका छन् । उनको प्रहरीको निगरानीमा उपचार भैइरहेको र घटना विषयमा थप अनुसन्धान भइरहेको जिल्ला प्रहरी कार्यालय महोत्तरीले जनाएको छ । अन्य व्यक्तिहरु सामान्य उपचार पश्चात घर फर्केको प्रहरी नायव उपरिक्षक विष्टले जानकारी दिए ।
"सोती माछाखोला सडकमा बस चल्न पाएन, ट्रक र जीपमा जोखिमपूर्ण यात्रा गर्न बाध्य","गोरखा : नेपाली सेनाले निर्माण गरेको बेनिघाट, आरुघाट, माछाखोला सडकमा शुक्रबार बा ५ ख ६५६६ नम्बरको मिनि ट्रक मध्यान्ह १२ बजे सडकबाट बुढीगण्डकीमा खस्दाँ चालक त्रिपुरासुन्दरी गाउँपालिका४ धादिङ टारीगाउँका २३ वर्षीय निराजन नेपाल र सोहि ठाउँका २० वर्षीय दिपक परियार र गोरखाको धार्चे गाउँपालिका३ उहियाका २ वर्षीया सपना गुरुङको मृत्यु भयो । धार्चे५ सिङ्लाका आशमान गुरुङ, धार्चे३ उहियाकी शरणी गुरुङ र धार्चे५ माछीखोलाकी अस्मिता गुरुङलाई थप उपचारका लागि हेलिकप्टरमार्फत काठमाडौँ पठाइएको डिएसपी प्रकाश दाहालले जानकारी दिए । तीनजनाको सिटमा छ जना कोचिएर बसेका कारण चालकले सन्तुलन गुमाएर दुर्घटना भएको स्थानीयको भनाइ छ । हावाडाँडादेखि माछाखोला हुँदै रुइलासम्म पुर्याउने लक्ष्यका साथ नेपाली सेनाले सडक निर्माण गरिरहेको छ । माछाखोलासम्मको खण्ड निर्माण सम्पन्न भएर पनि तीन वर्ष अघिदेखि ट्रक लगायतका अन्य सवारी साधन चलेपनि बस चल्न भने सेनाले अनुमति दिएको छैन । बस चलाउने अनुमति नपाउँदा सो सडकमा यात्रु चर्को भाडा तिरी जोखिम मलेर जीप तथा ट्रकमा यात्रा गर्न बाध्य छन् । माछाखोलासम्म ट्रक, जीप ट्याक्टरलगायत सबैखाले सवारी साधन चल्छन् तर बस चलाउने अनुमति दिएको छैन । आर्मीले रोक्छ, गोरखा उद्योग वाणिज्य संघ, माछाखोला बजार इकाइका अध्यक्ष एवं माछाखोला टोल विकास संस्थाका अध्यक्ष धनकुमार गुरुङ भन्छन्, त्यति १० किलोमिटरमा बस चल्न पाएको भए बढीमा एकसय रुपैयाँ भाडा तिरेर यात्रु आवतजावत गर्न पाउँथे तर जीपले चार सय ठटाउँछ । फेरि यति धेरै यात्रु कोचेर यात्रा गराउँछ कि, हेर्ने मान्छे नै डराउँछन् । बस सञ्चालनका लागि जिल्ला प्रशासन कार्यालय, गाउँपालिकाको कार्यालय, नेपाली सेनालगायत सबै निकायसँग अनुमति माग्दा कतैबाट सुनुवाइ नभएको उनले बताए । तीन वर्षदेखि नै हामीले सबै निकायमा निवेदन दिइरहेका छौँ, तर सुनुवाइ भएको छैन, गुरुङले भने, बस चलेको भए यात्रु कोचिएर यात्रा गर्नु पनि पर्दैनथ्यो, अहिलेजस्तो जोखिम पनि हुदैनथ्यो । सो सडकमा बस सञ्चालनका लागि स्थानीय राजनीतिक पार्टीका नेताहरुले सक्रियता नदेखाएको सर्वसाधारणको गुनासो छ । हामीले यस बिषयमा कुरा उठायौँ भने त जीप ब्यवसायी रिसाउँछन्, हाम्रो भोट घट्छ भन्छन् स्थानीय नेताहरु, एक स्थानीयले नाम उल्लेख नगरिदिन अनुरोध गर्दै भने, १०१५ जना जीप व्यवसायी रिसाए पनि सयौँ, हजारौँ गाउँले त खुसी हुन्थे तर नेताहरुले सर्वसाधारणको पिर मार्का बुझेनन्, ठूला व्यवसायीलाई खुसी बनाउनतिर मात्र लागे । पाँच जनाको सिट क्षमता भएको सो सडकमा रातोप्लेट (निजी नम्बरप्लेट)का जीपले २० जनासम्म कोचेर यात्रा गर्ने उनले बताए । सो सडकमा बस सञ्चालनको अनुमतिका लागि जिल्ला प्रशासन कार्यालयले गृहमन्त्रालयमा पत्राचार गरेको प्रमुख जिल्ला अधिकारी शंकरहरि आचार्यले बताए । गत पुस १ गते पनि गाउँले निवेदन दिन आउनु भएको थियो । मैले उहाँहरुको माग उल्लेख गरेर गृहमन्त्रालयमा अनुमतिका लागि पत्राचार गरेको थिए, प्रजिअ आचार्यले भने, गृहले भौतिक पूर्वाधार मन्त्रालयमा पत्राचार गरेकोसम्म जानकारी मलाई प्राप्त भएको छ । त्यहाँबाट कता के के भइरहेको छ, मलाई पनि जानकारी छैन ।"

शीर्षक,विवरण
साना हतियारको अवैध जालो तोडौं,"नेपालमा पछिल्लो पाँच वर्षको अवधिमा प्रहरीले सानाठूला गरी १२ सय हतियार बरामद गर्यो। हत्या, हिंसा, डकैती, लुटपाट, धाकधम्कीजस्ता आपराधिक क्रियाकलापमा प्रयोग हुने घातक स्वचालित साना हतियार देशैभरि बरामद हुने क्रम बढ्दो छ। ६० विदेशीसहित १ हजार ४ सय ७७ जना व्यक्ति पक्राउ परेका छन्। एक हजारभन्दा बढी हातहतियार र खरखजानासम्बन्धी मुद्दा नै दायर गरिएको छ। देशमा सबैभन्दा बढी अवैध हातहतियारको कारोबार प्रदेश १ मा भएको देखिन्छ। दोस्रोमा मधेस प्रदेश र तेस्रोमा लुम्बिनी प्रदेशमा हातहतियार बरामद र हातहतियारसम्बन्धी मुद्दा चलेका छन्। यी प्रदेशको सीमा भारतसँग नेपालमा अवैध साना हातहतियारको स्रोत नै भारत भएको प्रहरी अनुसन्धानले देखाएको छ। भारतका उत्तर प्रदेश र बिहार प्रदेश राज्यका विभिन्न जिल्लामा साना स्वचालित हातहतियार उत्पादन गर्ने अवैध कारखाना खुलेका छन्। जहाँ सजिलै हतियार किन्न सकिन्छ। यी कारखानाले अत्याधुनिक साना हतियार उत्पादन गर्ने अमेरिकन, चाइनिज, इटालियन ब्रान्डका सक्कली स्वचालित पेस्तोलको दुरुस्तै देखिने नक्कली साना हतियार उत्पादन गरिरहेका छन्। ती हतियारको बजार नेपालसम्म विस्तार भइरहेको छ। नेपालीले भारतमै पुगेर र भारतीयहरू नेपाल नै आएर अवैध रूपमा हतियारको कारोबार गरिरहेका छन्। भारतीय प्रहरीले अवैध हतियार कारखानामा छापा मारेर बन्द गरिरहेको पनि छ। भारतमै पनि साना हतियारबाट हुने अपराध बढ्दो छ। त्यहाँको सुरक्षा चुनौती पनि साना हतियार नै हो। भारतमा अपराध गरेर अपराधीहरू नेपाललाई सुरक्षित आवास बनाउने र नेपालका अपराधीका लागि भारतीय भूमि आश्रयस्थल बनिरहेको छ। त्यसैले साना हतियारले अन्तरदेशीय अपराध पनि बढाएको छ। हरेक वर्ष, हरेक महिना र हरेक दिन अवैध हातहतियारको बिगबिगी बढिरहेको छ। यस्तो बेला अब खुला सीमाकै कारण मात्र अवैध हतियार नेपाल भित्रिएको भनेर सरकारी सुरक्षा संयन्त्र पन्छिन मिल्दैन। सीमामा सुरक्षा चेकजाँचलाई प्रभावकारी बनाउनु पर्छ। दक्षिणी सीमामा हरेक पाँच किलोमिटरको दूरीमा भारतीय सीमा सुरक्षा बल (एसएसबी)को बोर्डर अब्जर्भेसन पोस्ट् (बीओपी) छन्। एसएसबीले चेकजाँचमा कडाइ गर्छ। नेपालमा पनि सीमा सुरक्षामा सशस्त्र प्रहरी बल खटिएको छ। सशस्त्र प्रहरीको बोर्डर अब्जरभेसन आउट पोस्ट् (बीओपी) भने औसत २०३० किलोमिटरको दूरीमा छ। सशस्त्र प्रहरीले हरेक सात किलोमिटरको दूरीमा बीओपी राख्ने तयारी गरे पनि दरबन्दी अभावमा सकेको छैन। यहीले सीमामा पर्याप्त सुरक्षा पोस्ट छैनन्। बीओपी बढाउन जरुरी भइसकेको छ। अपराधीले सजाय पाएका छन्। अब सजाय दिएर मात्र पुग्दैन। हतियार कहाँबाट, कसरी आयो ? भन्नेबारे दुवै देशका सुरक्षा अधिकारीको संलग्नतामा विस्तृत अध्ययनअनुसन्धान हुनुपर्छ। अवैध हतियार मुख्य भन्सार नाका र चोर बाटोबाट भित्रिन्छ। सशस्त्र द्वन्द्वकालमा हटाइएका छोटी भन्सार मात्र पुनस्र्थापना गर्न सकेमा सुरक्षा चेकजाँचको क्षेत्र अलि फराकिलो हुनसक्छ। सीमामा सुरक्षा कभरेज बढाउन ठाउँठाउँमा सीसी क्यामेरा पनि जडान गर्न सकिन्छ। यसबाट सबै खालको अवैध आयातसँगै अवैध हतियारबारे अनुसन्धान गर्न सजिलो हुनेछ। वीरगन्जमा एकीकृत सुरक्षा जाँचचौकी सञ्चालनमा आइसकेको छ। नेपालगन्जमा निर्माणाधीन छ। भैरहवामा पनि बनाउने तयारी छ। यी ठूला भन्सार नाकासँगै अन्य साना नाकामा पनि स्क्यानर मेसिनबाट जाँच गर्ने व्यवस्था गर्नुपर्छ। यसो गर्न सकेमा मूल नाकाबाट भित्रिने हतियार सजिलै नियन्त्रणमा ल्याउन सकिन्छ। नेपाल र भारतमा आपराधिक गतिविधिमा साना हतियारकै प्रयोग हुन्छ। त्यसैले अवैध हतियार दुवै देशको साझा समस्या हो। यसको निवारण गर्न पनि दुवै देशको साझा प्रयत्न चाहिन्छ। साझा अभियान सञ्चालन गर्नुपर्छ। अवैध हतियारसहित पक्राउ गरेका अभियुक्तलाई सुराकी बनाएर हतियार उत्पादन गर्ने अवैध कारखानासम्म पुग्न सकिन्छ। नेपालमा हातहतियारसहित पक्राउ गरेका व्यक्तिलाई प्रहरीले मुद्दा चलाउँछ। अपराधीले सजाय पाएका छन्। अब सजाय दिएर मात्र पुग्दैन। हतियार कहाँबाट, कसरी आयो ? भन्नेबारे दुवै देशका सुरक्षा अधिकारीको संलग्नतामा विस्तृत अध्ययनअनुसन्धान हुनुपर्छ। जसरी ठूलो अपराधमा दुवै देशका सुरक्षा निकायले सूचना आदानप्रदान गर्छन्, त्यसरी नै हतियारको अवैध जालो भत्काउन पनि अन्तरदेशीय सुरक्षा निकायबीच समन्वय, सहकार्य र सहयोगको खाँचो छ।"
जलवायु परिवर्तन खतराको घण्टी,"जलवायु परिवर्तन समकालीन विश्वको सबैभन्दा गम्भीर मुद्दा हो। अस्वाभाविक रूपमा पृथ्वी तात्दा पानीका मूलहरू सुकेका छन्। पानी नपर्ने, हिउँ पर्ने ठाउँमा हिउँ होइन, अचेल पानी पर्न थालेको छ। स्याउ फलाउन अझै उँभोउँभो लाग्नुपर्ने भएको छ। हिमालमा पनि हिउँ घटिरहेको छ। कतै पानी पर्नै छाडेर खडेरी लाग्न थालेको छ। कतै बेमौसममा धेरै पानी परेर बाढीपहिरो चलेको छ। यो सब किन भइरहेको छ भने पृथ्वीको जलवायुमा परिवर्तन आएको छ। अनि पृथ्वीको तापक्रम वृद्धि भएको छ। त्यसको एउटै कारण कार्बन उत्सर्जनको वृद्धि हो। कार्बन उत्सर्जन गर्ने भनेका उद्योग, कलकारखाना र यातायातका साधन हुन्। जसको इन्जिनलाई चाहिने इन्धन र ऊर्जाको स्रोत कोइला हो र जीवाश्म इन्धन हो। साढे दुई सय वर्षअघि पृथ्वीको जनसंख्या एक अर्ब पनि थिएन। अहिले ७ अर्ब छ। झन्डै सय वर्षअघि इन्धन बालेर निस्किएको कार्बन बर्सेनि एक अर्ब टन हुन्थ्यो भने अहिले वर्षको १० अर्ब टनभन्दा बेसी छ। कोइला र अन्य जीवाश्म इन्धनले पृथ्वी ध्वस्त पार्दैछ भन्ने यो तथ्यांकले देखाउँछ। जीवाश्म इन्धनको उत्सर्जन नरोकिए पृथ्वीका कुनाकन्दरा सबैतिर ५० डिग्री माथि तापक्रम पुग्नेछ भनेर विज्ञहरूले चेतावनी दिइसकेका छन्। अहिले नै तापमान वृद्धि र जलवायु परिवर्तनको असर जताततै देखिएको छ। यसले खतराको घण्टी बजाइसकेको छ। अहिले जलवायु परिवर्तनको सबैभन्दा बढी नकारात्मक प्रभाव सीमान्तकृत बस्ती र समुदायमा बढी छ। प्राकृतिक प्रकोप पनि जीवैपिच्छे र मानिसमा पनि समुदायपिच्छे फरक हुन्छ। शक्ति हुने र संघर्ष गर्न सक्ने नै बाँच्ने डार्विनवादी सिद्धान्तलाई मान्दा नै सरल भाषामा बुझिन्छ कि यस्ता विपत्तिको असर निर्धा र निमुखालाई पर्ने हो। तसर्थ जलवायु परिवर्तनको असर लैंगिक र भौगोलिक हिसाबमा फरकफरक छ। लैंगिक हिसाबमा महिलामाथि बढी कहर थोपरेको छ जलवायु परिवर्तनले। जलवायु परिवर्तनको प्रभाव महिलामा फरक हुन्छ भन्ने अनुसन्धानहरूले नै देखाइसकेको तथ्य नै हो। नेपाल आफैंमा जलवायु परिवर्तनको चपेटामा परेको विश्वको सीमान्तकृत मुलुक हो। टाढा जानु पर्दैन, नेपालकै गाउँघरमा जहाँजहाँ पानीका मूलहरू सुकेका छन्। ती बस्ती र समुदायमा पहिलो अप्ठेरो झेल्ने महिला नै हुन्। आखिर कृषि र घरेलु कामकाजमा महिला नै त बढी खटिरहेका छन्। कृषिमा परेको असर पनि सिधै महिलामाथि नै हुने भइहाल्यो। महिला हिंसा वृद्धिमा पनि जलवायु परिवर्तन कारण भइरहेको जानकारहरू बताउँछन्। जलवायु परिवर्तनसम्बन्धी अन्तरसरकारी प्यानल (आईपीसीसी)को अनुसन्धान प्रतिवेदनले कमजोर र सीमान्तकृत व्यक्तिमै जलवायु परिवर्तनको असर पर्छ भनेको छ। लैंगिक रूपमा सीमान्तकृत त महिला वर्ग नै हो। फ्रान्समा सन् २०१५ मा भएको जलवायु परिवर्तनसम्बन्धी सम्झौतापछि महिला सशक्तीकरणमा जोड दिनुको कारण पनि त्यही हो। मार्च ८ अर्थात् अन्तर्राष्ट्रिय महिला दिवस हिजो संसारभर मनाइयो। संयुक्त राष्ट्रसंघले यस वर्षको नारा तय गरेको थियो दिगो भोलिका लागि आज लैंगिक समानता। नेपाल सरकारले सामाजिक न्याय र लैंगिक समानता : दिगो विकासको सुनिश्चितता नारा बनाएको थियो। दिगो भोलि भनौं या दिगो विकास त्यसको सुनिश्चितता गर्न जलवायु परिवर्तनको असर कम गर्नु हो र महिलालाई त्यसको कहरबाट बाहिर निकाल्नु हो। जलवायु परिवर्तन कम गर्ने एउटै उपाय कार्बन उत्सर्जन घटाउने हो। त्यो भनेको जीवाश्म इन्धनको प्रयोग कम गर्ने हो। कोइला इन्धन प्रयोग कम गर्ने वा गर्दै नगर्ने हो। विकल्प सफा ऊर्जा हो। जसको स्रोत हावा, पानी र घाम हो। जलस्रोतको धनी मुलुक नेपालले पेट्रोलियम पदार्थ जस्ता जीवाश्म इन्धनको प्रयोग घटाउन जलविद्युत् र अरू थुप्रै नवीकरणीय ऊर्जा प्रयोग गर्न सक्छ। अर्काे कुरा भनेको नेपाल आफैंमा जलवायु परिवर्तनको चपेटामा परेको विश्वको सीमान्तकृत मुलुक हो। हाला कि कार्बन उत्सर्जनमा नेपालको भूमिका शून्य दशमलव ०२७ प्रतिशत मात्र छ। नेपालले आफ्नै वैदेशिक नीतिमा जलवायु परिवर्तनको मुद्दालाई समेट्नुपर्छ। नेपालले अन्तर्राष्ट्रिय मञ्चहरूमा, मित्र राष्ट्रहरूसँग कार्बन उत्सर्जन कम गर्ने मुद्दाको पैरवी गर्नुपर्छ। जलवायु परिवर्तनसम्बन्धी राष्ट्रिय नीतिले महिलाका मुद्दालाई सम्बोधन गर्दै अनुकूलनका कुरा गरेको छ। तर कार्यान्वयन फितलो छ, सचेतना वृद्धिमा राज्य कमजोर छ। सरकारले राष्ट्रिय र अन्तर्राष्ट्रिय दुवै दायित्व पूरा गर्न कसर बाँकी राख्नु हुँदैन।"
पशुपति क्षेत्रको ठेक्कामा मिलेमतो,"काठमाडौं : पशुपति क्षेत्र विकास कोषले मिलेमतोमा एक कम्पनीलाई ठेक्का दिलाउने गरी बोलपत्र आह्वान खुलेको छ। विश्वरूपा मन्दिर तथा सत्तल निर्माणका लागि मिलेमतोमा धर्म एस निर्माण सेवा काभ्रेलाई दिन खोजेको पाइएको हो। कोषले उसैलाई मिल्नेगरी मापदण्ड बनाएको तुलसी कन्स्ट्रसनका सञ्चालक रामप्रसाद बासीले बताए। हामी अरु निर्माण व्यावसायीले विरोध गरेपछि कोषले मापदण्ड परिमार्जनसमेत गर्न खोजेको थियो, उनले भने, त्यो पनि चित्तबुझ्दो भएन । कोषले स्ट्यान्र्डड बिडिङ डकुमेन्ट (एसबीडी) मा पाँच वर्षभित्रको सबैभन्दा उपयुक्त तीन आर्थिक वर्षको औसत ६४ करोडको काम गरेको हुनुपर्ने उल्लेख गरेको थियो। सकारी निकायमा १८ महिनाभित्र ५५ करोडको कार्य गरेको र पाँच वर्षभित्रको निर्माण कार्यको अनुभव राख्न सार्वजनिक खरिद ऐन, नियम र एसबीडीबमोजिम मिल्दैन। ६४ करोड रुपैयाँको सट्टा ३० करोड र विशेष कार्य अनुभव ५५ करोडको सट्टा ३२ करोड राखी कार्य अनुभवमा १८ महिनाको सीमा राख्न नमिल्ने उनले बताए। कोषले २०७७ पुस ९ गते विश्वरूपा मन्दिर र सत्तल पुनर्निर्माणको ठेक्काका लागि बोलपत्र आह्वानको सूचना जारी गरेको थियो। कोषले विगतदेखि नै नियमविपरीत टेन्डर गरिररहेको छ।रवि सिंह, अध्यक्ष, नेपाल निर्माण व्यवसायी महासंघ अनावश्यक अनुभव राखी प्रतिस्पर्धालाई सीमित गर्ने उद्देश्यले आफू अनुकूल ठेक्का प्रदान गर्न बदनियत राखेको बासी बताउँछन्। योग्यता र अनुभव तोकिएको कार्य सार्वजनिक खरिद ऐनविपरीत भएको भन्दै बासीले सर्वोच्च अदालतमा उजुरी दिएका थिए। नेपाल निर्माण व्यवसायी महासंघले समेत सार्वजनिक खरिद ऐन २०६३ र नियमावली २०६४ तथा सार्वजनिक खरिद अनुगमन कार्यालयले जारी गरेका मापदण्डविपरीत कोषले बोलपत्र आह्वान गरेको बताएको छ। अध्यक्ष रवि सिंहले एसबीडीका व्यवस्था र सर्तविपरीत कोषले विगतदेखि नै टेन्डर गरिररहेको भन्दै पर्यटनमन्त्री प्रेम आलेको ध्यानाकर्षणसमेत गराएको बताए। यस्तो मापदण्डप्रति गम्भीर हाम्रो ध्यानाकर्षण भएको छ, अध्यक्ष सिंहले भने, कोषले सीमित निर्माण व्यवसायीले मात्र भाग लिन पाउने तथा प्रतिस्पर्धा हुनेगरी ठेक्काको मापदण्ड बनाउने गरेको छ। सार्वजनिक खरिद ऐन २०६३ को दफा १०(३) मा कुनै खास वर्गको निर्माण व्यवसायीले मात्र भाग लिन पाउने गरी व्यवस्था गर्न नसकिने व्यवस्था छ। ठेक्का मापदण्डबारे आफू अनविज्ञ रहेको पशुपति क्षेत्र विकास कोषका सदस्यसचिव डा मिलनकुमार थापाले बताए। यो मुद्दा सर्वोच्च अदालतमा पुगेकाले थप बोल्न मिल्दैन, उनले भने।"
सम्बन्धविच्छेद माग्ने पुरुष बढ्दै,"हेटौंडा : मकवानपुर बकैया४ का राजमान विकले २०५९ असार ३० गते देवतीकुमारी घिमिरेसँग बिहे गरे। तर, अन्तरजातीय विवाह गरेका कारण घरपरिवार र आफन्तले स्वीकार गरेनन्। हेटौंडामा किराना पसल चलाएर अघि बढ्न थाले। दुई छोराछोरी हुर्कँदै गएपछि आर्थिक भार थपियो। विक २०७३ सालमा वैदेशिक रोजगारीमा गए। २०७५ मा घर आई तीन महिनामा दुबई फर्किए। उनी दुबईमा कमाएको पैसा श्रीमतीलाई पठाउँथे। तर, २०७६ सालदेखि एकाएक श्रीमती सम्पर्कमा आउन छाडिन्। छोरामार्फत मात्रै कुराकानी हुन थाल्यो। २०७७ पुस ८ गते छोराछोरीलाई डेरामा छाडेर घिमिरे सम्पर्कविहीन भइन्। विक त्यही वर्ष फागुनमा घर फर्किए। विदेश बसेर पठाएको ८ लाख नगद, १२ तोला सुन र पसल बेचेको पैसा लिएर श्रीमती सम्पर्कविहीन भएपछि खोजी थालेको उनले सुनाए। तर, श्रीमती भेटिनँ। आफ्नो सुर गर्नू भन्ने कुरा अरूमार्फत नै आयो, ३७ वर्षीय विकले भने, अन्ततः मैले सम्बन्धविच्छेदको मुद्दा दायर गरेँ। अहिले म अदालत धाइरहेको छु। घिमिरे अदालतको सम्पर्कमा पनि आएकी छैनन्। विक दुई छोरासहित घरमै खेतीकिसानी गरेर बसेका छन्। संसारको खुसी दिन भनेर विदेश गएँ। कमाएँ। तर, श्रीमती खुसी राख्न सकिनँ, उनले भने, आज त्यसकै सजाय भोगिरहेको छु। रौतहट चन्द्रनिगाहपुरका रितेश श्रेष्ठ (नाम परिवर्तन)लाई श्रीमती कहाँ छिन् भनेर अत्तोपत्तो छैन। उनले श्रीमतीविरुद्ध अंश दाबीसहित सम्बन्धविच्छेद मुद्दा दर्ता गरेका छन्। उनी विदेश बसेर पैसा कमाउँथे। श्रीमती यता जग्गा खरिद गर्थिन्। तर, तीन साताअघि घर फर्किंदा न श्रीमती भेटे न त आफ्नो कमाइले किनेको जमिन नै। श्रीमती अर्कै पुरुषसँग हिँडेको थाहा पाएपछि उनले सम्बधविच्छेदको मुद्दा दर्ता गरेका हुन्। उनले श्रीमतीको नाममा हेटौंडामा एक कट्ठा जमिन किनेका थिए। ००० थाहा नगरपालिका३ का २५ वर्षीय रोशन गोपाली अदालत धाइरहेका भेटिन्छन्। काठमाडौं चन्द्रागिरि३ की २४ वर्षीया चन्द्रिका गोपालीसँग उनले चार वर्षअघि प्रेमविवाह गरेका थिए। त्यसको एक वर्षपछि सम्बन्ध बिग्रन थाल्यो। घरमा सामान्य विवाद हुँदा पनि मलाई कुटपिट गथ्र्यो, रोशनले भने, तर, मैले यस्तो कुरा कहीँ कतै भनिनँ। अदालतमा वैदेशिक रोजगारीमा रहेका र हिंसामा परेका पुरुष बढी मुद्दा लिएर अदालत धाउने गरेको श्रेस्तेदार भट्टराईको भनाइ छ। २०७५ असोज १३ गते आफूलाई कुटपिट गरेपछि श्रीमती माइत गएको उनले बताए। पटकपटक फर्काउन मैले फोनमा कुरा गरेँ। सँगै मिलेर बस्ने प्रयास गरेँ, उनले अदालतमा भनेका छन्, २०७७ मंसिर ५ गते म लिन जाँदा आएन, उल्टै धम्की पाएँ। त्यसपछि मैले सम्बन्धविच्छेदको बाटो रोजेँ। उनले २०७७ मंसिर १९ गते मकवानपुर जिल्ला अदालतमा सम्बन्धविच्छेदको मुद्दा दर्ता गराए। चन्द्रिका रोशनकोे सम्पर्कमा छैनन्। अदालतमा पनि उनले म्याद गुजारेका छन्। सधैं पीडा सहेर बस्नुभन्दा सँगै बस्न नसक्ने भएपछि छुट्टिने निर्णयमा पुगेँ, उनले भने। ००० हेटौंडाका दिपंकर घिमिरेले २०७० मंसिर २२ मा रामेछापकी सम्झना नेपाल (नाम परिवर्तन) सँग विवाह गरे। त्यसको एक वर्षपछि छोरीको जन्म भयो। उच्च शिक्षा र रोजगारीका लागि दम्पती नै अस्ट्रेलिया जाने सल्लाह भयो। दुवै जना २०७५ असार २० गते अस्ट्रेलिया उडे। त्यहाँ ६ महिनासम्म सम्बन्ध राम्रै रह्यो। त्यसपछि श्रीमतीको बानी व्यवहारमा एक्कासि परिवर्तन हुन थाल्यो, साना कुरामा पनि वादविवाद, घिमिरेले सम्बन्धविच्छेदको निवेदनमा लेखेका छन्, मलाई सामान्य विवादमा उजुरी गरेर सात महिना हिरासतमा राखे। त्यसपछि म २०७६ जेठ ४ मा नेपाल आएँ। उनले हिरासतबाट छुटेपछि पनि सँगै बस्न र घर जान आग्रह गरेँ। तर मैले अर्के केटा साथी खोजेँ। आफ्नो सुर गर्नु भनेर सामाजिक सञ्जालमा पनि ब्लक गरेँ, उनले लेखेका छन्, त्यसपछि म सम्बन्धविच्छेदको मुद्दा दायर गर्न बाध्य भएँ। आफुलाई श्रीमतीले अष्ट्रेलिया पुग्ने माध्यम मात्र बनाएको घिमिरेको दाबी छ। श्रीमतीले पनि आफूलाई कुटपिट गरेको प्रत्युत्तर अदालतमा पेस गरेकी छन्। २०७५ साउनसम्म महिलाले मात्र अदालतमा सिधै सम्बन्धविच्छेदको मुद्दा दर्ता गर्न पाउँथे। २०७५ भदौ १ गतेदेखि लागू भएको मुलुकी देवानी संहिता २०७४ ले पुरुषलाई पनि यस्तो मुद्दा सिधै अदालतमा दर्ता गराउन अधिकार दिएको छ। ऐनको दफा ९४ मा पतिले सम्बन्धविच्छेद गर्न सक्ने व्यवस्था छ। त्यसपछि श्रीमतीसँग सम्बन्ध तोड्न चाहने पुरुष अदालत जान थालेका हुन्। पत्नीसँग सम्बन्धविच्छेद गर्न पतिले चलाएका ५५ मुद्दा चालू अवस्थामा रहेको जिल्ला अदालत मकवानपुरका श्रेस्तेदार तीर्थराज भट्टराई बताउँछन्। २०७८७९ को हालसम्म ३८ मुद्दा फैसला भइसकेको छ।२०७७७८ मा १ सय ४ जनाले श्रीमतीसँग सम्बन्धविच्छेदको मुद्दा दर्ता गराएका अदालतको तथ्याक छ। तीमध्ये ७७ वटा फैसला भएको र २७ वटा चालू आर्थिक वर्ष सरेर आएको हो। अदालतमा वैदेशिक रोजगारीमा रहेका र हिंसामा परेका पुरुष बढी मुद्दा लिएर अदालत धाउने गरेको श्रेस्तेदार भट्टराईको भनाइ छ। महिलालाई सम्बन्धविच्छेद गर्दा श्रीमान्को अंश दाबी गर्ने कानुनी सुविधा छ। तर, जिल्ला अदालतको तथ्यांकअनुसार अंश नलिई छुटिनेको संख्या करिब ५० प्रतिशत छ। पुरुषहरू सम्बन्धविच्छेदको मुद्दा लिएर अदालत आउने क्रम बढेको छ, श्रेस्तेदार भट्टराई भन्छन्, अझ बढी वैदेशिक रोजगारीबाट फर्किएका पुरुषहरूको मुद्दा धेरै छन्।पत्नीले अर्कैसँग बिहे गरेको, आफूलाई बेवास्ता गरेको, अनावश्यक शंका गरेको, सम्पर्कविहीन भएको, विदेशबाट फर्कँदा सबै पैसा सकाइदिएको कारण देखाएर मुद्दा दर्ता गर्ने गरेको जिल्ला बार एसोसिएसनका अध्यक्ष ऋषि केवीको भनाइ छ। यसअघि पुरुषले स्थानीय तहमा मिलापत्र हुन नसके स्थानीय तहको सिफारिसमा मात्र अदालतमा मुद्दा दर्ता गर्न पाउने प्रावधान थियो। पत्नीसँग सम्बन्धविच्छेदका लागि पतिले मुद्दा दायर गरे पनि अदालतले मेलमिलापका लागि एक वर्षको समय तोेक्ने व्यवस्था थियो। पुरुषले चाहँदैमा अझै सजिलै सम्बन्धविच्छेद हुन सक्ने स्थिति नरहेको जिल्ला बार एसोसिएसन मकवानपुरका पूर्वअध्यक्ष मदन दाहालको भनाइ छ। महिलालाई सम्बन्धविच्छेद गर्दा श्रीमान्को अंश दाबी गर्ने कानुनी सुविधा छ। तर, जिल्ला अदालतको तथ्यांकअनुसार अंश नलिई छुटिनेको संख्या करिब ५० प्रतिशत छ। २०७७७८ मा ३ सय ३१ जनाको मुद्दा फैसला भयो। चालू आर्थिक वर्ष १ सय ७४ वटाको फैसला भइसकेको छ। यी मुद्दामा करिब आधा मुद्दामा महिलाले अंश दाबी गरेका छैनन्, श्रेस्तेदार भट्टराई भन्छन्। फैसलामा धेरै समय लाग्ने भएकाले पनि अंश दाबी नगरी मुद्दा हाल्ने गरेको जिल्ला बार अध्यक्ष केवी बताउँछन्। न्यून सम्पत्ति भएकासँग पनि अंश दाबी नगर्ने देखिएको उनको भनाइ छ। मुलुकी देवानी संहिता २०७४९४ पतिले सम्बन्धविच्छेद गर्न सक्ने: पतिले देहायका कुनै अवस्थामा पत्नीको मञ्जुरी नभए पनि सम्बन्धविच्छेद गर्न सक्नेछ : (क) कानुनबमोजिम अंश लिई वा मानो छुट्टिई पतिपत्नी भिन्न बसेको अवस्थामा बाहेक पत्नीले पतिको मञ्जुरी नलिई लगातार तीन वर्ष वा सोभन्दा बढी समयदेखि अलग बसेमा, (ख) पत्नीले पतिलाई खान लगाउन नदिएमा वा घरबाट निकाला गरिदिएमा, (ग) पत्नीले पतिको अंगभंग हुने वा अरू कुनै ठूलो शारीरिक वा मानसिक कष्ट हुने किसिमको कुनै काम वा जाल प्रपञ्च गरेमा, (घ) पत्नीले अन्य पुरुषसँग यौनसम्बन्ध राखेको ठहरेमा। मेरो र शान्ति विकको विवाह २०६४ मंसिर २८ गते भएको हो। २०६७ सालमा छोरी जन्मियो। २०७० वैशाख २१ गते म मलेसिया गएँ। कमाएको सबै पैसा मैले श्रीमतीलाई पठाउँथे। २०७४ भदौ २१ मा म घर फर्किएँ। दुई महिना घर बसेर फेरि कात्तिकमा मलेसिया गएँ। मैले २०७४ माघ २५ गते श्रीमतीलाई ५५ हजार रुपैयाँ पठाएँ। त्यसको एक महिनापछि उनी घर छाडेर हिँडेको थाहा पाएँ। म नेपाल आएँ। उनलाई मैले धेरै प्रयासपछि काठमाडौंमा भेटेँ। उनले एक हप्तामा घर आउँछु भनिन्। तर, चार वर्षसम्म पनि सम्पर्कमा आइनन्। घर छाडेको केही महिनामै उनले अर्कैसँग विवाह गरेकी रहेछन्। तर, मैले अझै आउँछिन कि भनेर धेरै कुरा गरेँ। अन्ततः केही नलागेपछि २०७८ भदौ २९ मा सम्बन्धविच्छेदको मुद्दा मकवानपुर जिल्ला अदालतमा दायर गरेको हुँ। मान्छे नै मसँग नरहेपछि पैसाको के कुरा गर्नु ? यसबीचमा जति पैसा कमाए, सबै उसैलाई पठाएको थिएँ। त्यसको कुनै हिसाब छैन। छोरी ११ वर्षकी भइन्। उसको भविष्यको लागि पनि मैले धेरै गर्नु छ। मुद्दामा एक जना आफन्तलाई वारेस राखेको छु। काठमाडौं एउटा कम्पनीमा काम गर्छु। सुकदेव तितुङ मनहरी४ मकवानपुर"
मदनआश्रित मृत्यु रहस्यमै,"काठमाडौं : एउटा चर्चित भनाइ छदेखिने सबै कुरा सत्य हुँदैनन्, सत्य कुरा प्रायः देखिँदैनन्। यस्तै रहस्यको गर्भमा दबेको घटना हो, दासढुंगा काण्ड। एमालेका तत्कालीन महासचिव मदन भण्डारी र संगठन विभाग प्रमुख जीवराज आश्रितको २०५० जेठ ३ गते निधन भयो। चितवनको दासढुंगामा भएको जिप दुर्घटनालाई निधनको कारण मानिन्छ। षड्यन्त्र हो कि, दुर्घटना ? आशंका मेटाउन विभिन्न समयमा छानबिन आयोग गठन भए। प्रतिवेदन तयार भयो। केहीले षड्यन्त्र भने, केहीले दुर्घटना। अनुसन्धान गर्न बनेका आयोगको सूचीमा पर्छ अनिल आयोग। तत्कालीन सरकारले घटनाका विषयमा अनुसन्धान गर्न पूर्वन्यायाधीश प्रचण्डराज अनिलको नेतृत्वमा आयोग गठन गर्यो। आयोगले प्रतिवेदन तयार पार्यो। तर, सार्वजनिक भएन। षड्यन्त्र गरी हत्या गरेको धेरैको दाबी अनिल आयोगले समेत अस्वीकार गरेको चर्चा भयो। तर, प्रतिवेदन गुपचुप राखियो। एमालेका नेताहरूले मदन र आश्रितको षड्यन्त्रपूर्वक हत्या भएको दाबी अझै गर्दै आएका छन्। एमाले सचिव योगेश भट्टराई भन्छन्, त्यो षड्यन्त्रमुलक घटना हो। यसलाई स्वभाविक रूपमा लिन सकिँदैन। त्यसको अनुसनधान आवश्यक छ। यसको वास्तविकता कुनै दिन पक्कै बाहिर आउँछ। तत्कालीन समयमा बनेको सरकारी आयोगले घटना लुकाउने गरी प्रतिवेदन तयार पारेकाले अहिले पनि अनुसन्धान गर्नुपर्ने अवस्था आएको उनको तर्क छ। यस विषयमा एमालेले तत्कालीन स्थायी कमिटी सदस्य केपी ओलीको नेतृत्वमा पनि आयोग गठन गर्यो। त्यसले षड्यन्त्र गरी हत्या भएको दाबी गरेको थियो। नागरिकस्तरमा भन्दै पद्यमरत्न तुलाधरको नेतृत्वमा बनेको आयोगले पनि दुर्घटना रूपमा स्वीकार गरेन। तर, सरकारले गठन गरेको अनिल आयोगको कुनै पनि बुँदाले त्यसरी व्याख्या गरेन। सरकारलाई बुझाएको प्रतिवेदन गुपचुप भयो। घटना रहस्यमै रह्यो। आयोगको प्रतिवेदनमा यस्तो थियो रे भन्ने केहीको भनाइलाई अझै पनि आधार मानेर चर्चा गरिन्छ। वास्तवमा आयोगको प्रतिवेदनलाई विस्तृत रूपमा बुझ्नुपर्ने थियो, एमाले सचिव भट्टराई भन्छन्। एमालेको मागमा सरकारले २०५१ असारमा त्रिलोक प्रताप राणाको अध्यक्षतामा अर्को आयोग गठन गर्यो। सो आयोगले पनि आफ्नो प्रतिवेदनमा विष खुवाएर या अन्य प्रकारले दुवै नेताको हत्या भएको अस्वीकार गर्यो। राणा आयोगको प्रतिवेदन पनि सरकारले औपचारिक रूपमा सार्वजनिक भने गरेन। त्यसमा भनिएको छ, सम्भावित हत्यातर्फ अमर लामासहितको सहभागितामा नियोजित षड्यन्त्र रहेको भन्ने कुरालाई हालसम्मको अनुसन्धानबाट प्रमाणित हुन नआएकोले यो आयोग अस्वीकार गर्दछ। राणा आयोगको प्रतिवेदन र अनिल आयोगको प्रतिवेदन उस्तैउस्तै छ। षड्यन्त्र हो कि, दुर्घटना ? आशंका मेटाउन विभिन्न समयमा छानबिन आयोग गठन भए। प्रतिवेदन तयार भयो। केहीले षड्यन्त्र भने, केहीले दुर्घटना। राजनीतिक विश्लेषक श्याम श्रेष्ठ भन्छन्, सरकारले नचाहेर प्रतिवेदन लुकायो, सत्यतथ्य छानबिन नगरेकै हो। घटनाको छानबिन गर्न जनस्तरबाट भन्दै पद्मरत्न तुलाधारको संयोजकत्वमा पनि आयोग बनेको थियो। उक्त आयोगले अन्य आयोगभन्दा गहिराइमा पुगेर अध्ययन अनुसन्धान गरेको बताउँछन्, श्रेष्ठ। सो आयोगले ड्राइभर अमर लामालाई प्रत्यक्ष भेटेर बयान लिएको र घटना भएको स्थान आसपास देख्ने व्यक्तिको समेत भनाइ राखेर प्रतिवेदन बनाएको थियो। प्रतिवेदनले अस्वभाविक दुर्घटना गराइएको र षड्यन्त्र भएको निष्कर्षसमेत निकाल्दा पनि सरकारले गम्भीरतापूर्वक नलिएको विश्लेषक श्रेष्ठ बताउँछन्। जनस्तरबाट गठन गरिएको प्रतिवेदन सत्यतथ्य थियो। सरकारले गठन गरेको अनिल आयोगले त्यसलाई छोप्ने, लुकाउने काम गर्यो, उनी भन्छन्, सरकारले तत्कालीन समयमा यो विषयलाई गम्भीरताका साथ लिएको भए घटनामा संलग्न सबै बाहिर आउँथे। श्रेष्ठका अनुसार यस्ता ठूला व्यक्ति जोडिएका हत्या घटना लुकाउन सरकार जहिले सक्रिय हुने गरेको छ। यहाँ जनताले थाहा पाउलान् भन्ने रोग छ। जुन पुरानो रोग हो। तुलाधर आयोगले तयार पारेको प्रतिवेदन र त्यसले उठाएका प्रश्नलाई सरकार नेतृत्वको आयोगले अन्य अनुसन्धान गर्नुपर्ने हो, उनी भन्छन्, तर, जनताको आँखामा छारो हाल्न गलत प्रतिवेदन बनाइयो। त्यसलाई पनि गुपचुप पारिएको छ। दासढुंगा काण्डपछि एमाले धेरै पटक नेतृत्वमा पुगे पनि यो घटना वास्ता नगरेको श्रेष्ठ बताउँछन्। घटना लगतै पनि एमाले सरकारमा पुग्यो। माधवकुमार नेपाल उपप्रधान तथा रक्षमन्त्री र केपी शर्मा ओली गृहमन्त्री भए। तर, उनीहरूले यो घटनालाई चासो दिएनन्, उनले भने। अनिल आयोगको प्रतिवेदन चित्त नबुझेपछि सो समयमा एमालेले देशव्यापी आन्दोलन गर्यो। तत्कालीन वहालवाला न्यायाधीश त्रिलोक प्रताप राणाको अध्यक्षतामा चौथो आयोग पनि बन्यो। तर, यी कुनै पनि आयोगले उचित ढंगले काम गर्न सकेनन्। दासढुंगा काण्डपछि तत्कालीन एमाले नेता ओलीको संयोजकत्वमा छानबिन समिति बनाइयो। समितिले तयार पारेको प्रतिवेदनको पनि अत्तोपत्तो छैन। प्रतिवेदनमा एक व्यक्तिलाई घटनाको प्रत्यक्षदर्शी बनाइएको थियो। सोही प्रत्यक्षदर्शीका अनुसार चालक अमर लामा गाडी छोडेर माथि नै हामफाले, र निस्किए। त्यसपछि तल झरेर अभिनय गरेको बताएका थिए। अहिले ती प्रत्यक्षदर्शीको पनि अत्तोपत्तो छैन, श्रेष्ठले भने। श्रेष्ठका अनुसार घटना भएको डेढ वर्षपछि एमालेकै सरकार थियो। अहिले पनि भण्डारी पत्नी विद्यादेवी भण्डारी राष्ट्रपतिको दोस्रो कार्यकालमा छिन्। तर, उनले पनि दासढुंगा काण्डको छानबिन गर्ने शब्द उच्चारणसम्म नगर्नु दुःखद् कुरा हो। त्यतिबेला विभिन्न अड्कल भए। सबैको एकै मत थियोत्यो एक षड्यन्त्रपूर्ण नियोजित घटना हो, अहिले पनि म भन्छु त्यो दुर्घटना होइन षड्यन्त्र नै हो, अर्का राजनीतिक विश्लेषक तथा इतिहासकार डा राजेश गौतम भन्छन्, त्यो घटनामा एमालेकै केही नेताको समेत संलग्नता पुष्टि हुनसक्ने भएकाले यो विषयलाई दबाउनमा एमाले पनि लागेको छ। सरकारले गठन गरेको अनिल आयोग पनि त्यतिबेला माहोल दबाउनबाहेक केही कामको नभएको गौतमको तर्क छ। नेपालमा आयोग बन्नु ठूलो कुरा होइन। आयोग तत्कालीन समयमा बन्छन्। तर, ती आयोग कामभन्दा पनि आक्रोशित माहोललाई दबाउन मात्रै बनेका हुन्, उनले भने। आयोग बनेर प्रतिवेदन बुझाए पनि त्यसका सुझाव र अनुसन्धानका आधारमा काम नहुने उनको भनाइ छ। प्रतिवेदन बनाउने तर आँखामा छारो हाल्नको लागि मात्रै हो, उनले भने, प्रतिवेदन हेरेर अनुसन्धान र कारबाही गर्न चाहेको भए एमालेले धेरै गर्न सक्थ्यो। त्यस्तै, नेपालमा मात्रै नभई विश्वका राजनीतिसँग जोडिएका ठूला घटनामा आयोग बने पनि त्यसका प्रतिवेदनहरू गुपचुप हुने गरेको तर्क गर्छन्, लेखक तथा परराष्ट्रविद् हिरण्यलाल श्रेष्ठ। देशका मुख्य ठाउँमा तीनै घटना गराउनमा संलग्नहरू पुग्छन्। उनीहरूकै षड्यन्त्रमा घटना हुन्छ, उनी भन्छन्, आयोग त देखाउँने दाँत मात्रै हो। यसका अनुसन्धान र प्रतिवेदनका कुनै पनि कुरा सतप्रतिशत लागू भएको इतिहास छैन। उनका अनुसार यस्ता घटनाका लागि आयोग होइन जासुस प्रयोग गरेर सरकारले सबै प्रमाण फेला पार्न सक्छ। उनी भन्छन्, आयोगलाई बेकामे बनाउने सरकारले नै हो। दासढुंगा काण्डको छानबिन गर्न बनेको सरकारी आयोगको त कुनै तुक नै छैन। प्रतिवेदनमा चालक लामासहित केही सुरक्षाकर्मी र प्रत्यक्षदर्शी भनिएकाहरूसँग गरिएका कुराकानीका टिपोट, प्रहरी रिपोर्ट, मेडिकल रिपोर्टका आधारमा सुझाव र निष्कर्ष प्रस्तुत गरेको थियो। यस्ता घटनामा ठूलो जालो हुने भएकाले जालो पहिल्याउने नै जालोमा बेरिने हिरण्यलालले बताए। यस घटनाका विषयमा पुस्तकहरूमा छ्याप्छ्याप्ती लेखिए पनि त्यसले घटनाबारे कुनै पनि सरकार गम्भीर नबनेको उनी बताउँछन्। म लेखक भएकाले के भन्छु भने लेखकले खोजेका छन्। लेखेका पनि छन्। गीत बन्यो। समाचार बन्यो। तर, त्यसले सरकारलाई अनुसन्धान गर्न बाध्य बनाएन। तत्कालीन नेकपा एमालेका महासचिव मदन भण्डारी, संगठन विभागका प्रमुख जीवराज आश्रित तथा गोरखा जिल्लासचिव ऋषि कट्टेल पोखराबाट चितवन, भरतपुरका लागि हिँडेका थिए। अमर लामा चालक रहेको बा अ च ८७९३ मा उनीहरू सवार थिए। ऋषि कट्टेल आँबुखैरनीमै ओर्लिए। दुई नेता मात्रै यात्रामा भए। लेखा अधिकृत लेखनाथ कोइराला पार्टी कार्यालयमा छँदैमा कार्यालयको फोनमा चालक लामाले सवारी दुर्घटना भएको र त्यसमा नेताद्वय परेको सूचना दिएका थिए। घटना हुँदा साँझ सवा ६ बजेको थियो। खबर नेपालभित्र र बाहिर फैलियो। एकातिर चालक लामा जीवित रहनु र उनलाई सामान्य घाउचोट पनि नलाग्नु अर्कोतिर नेताद्वय भने नदीमा बेपत्ता हुनु, घटनाको जानकारी प्राप्त भएदेखि नै अपत्यारिलो थियो। सबैले स्वाभाविक रूपमा अनेकन आशंका गर्न थाले। भोलिपल्ट बिहानतिर घटना भएकै अलि पर आश्रित गाडीभित्र मृत अवस्थामा भेटिए। मदन भण्डारीको लास भने ३२ किलोमिटर दक्षिणतिर स्थानीयवासीले भेट्टाएका थिए। गाडीको अवस्था, मृतकहरूका लासको सनाखत अनि चालक लामाका फरकफरक बयानका आधारमा आशंका झनै बढायो। सञ्चार माध्यम, राजनीतिक वृत्त अनि सर्वसाधारणमाझ पनि हुनसक्ने षड्यन्त्रका अनेक थरीका कहानी चर्चित हुन थाले। बिहानैदेखि विरोध प्रदर्शन, नाराबाजी, आगजनी र तोडफोडको क्रम सुरु भयो। स्थिति विकराल बन्दै गएपछि प्रधानमन्त्री दुर्घटनाका सम्बन्धमा छानबिन आयोग गठन गर्न बाध्य भए। जेठ ४ गतेकै दिन सर्वोच्च अदालतका पूर्वन्यायाधीश प्रचण्डराज अनिलको संयोजकत्वमा एक सदस्यीय जाँचबुझ आयोग गठन भयो। आयोगले जेठ ६ गतेबाटै आफ्नो काम प्रारम्भ गर्यो। सडकमा भइरहेको जनप्रदर्शन, व्यापक असन्तोष अनि संसद्भित्रको चर्को दबाबका कारण आयोगले आफ्नो काम टुंग्याएर असार ३ गते नै प्रधानमन्त्रीसमक्ष प्रतिवेदन बुझायो। प्रतिवेदनमा चालक लामासहित केही सुरक्षाकर्मी र प्रत्यक्षदर्शी भनिएकाहरूसँग गरिएका कुराकानीका टिपोट, प्रहरी रिपोर्ट, मेडिकल रिपोर्टका आधारमा सुझाव र निष्कर्ष प्रस्तुत गरेको थियो। अनिल आयोगको निष्कर्ष थियोचालक अमर लामा निर्दोष हुन्। घटना एक सवारी दुर्घटना मात्र हो। अनिल आयोगको प्रतिवेदनमा व्यापक असहमति मात्रै देखिएन। नेकपा एमालेले आधिकारिक रूपमै त्यसलाई घटनाको यथार्थ ढाकछोप गर्ने नियोजित षड्यन्त्रका रूपमा लिँदै चर्को विरोध गरे। प्रतिरोधका क्रममा नेकपा एमालेकै आह्वानमा सडक प्रदर्शन, नारा, जुलुस र तीन दिनसम्म नेपाल बन्द भयो। अन्य ६ वटा राजनीतिक दल पनि नेकपा एमालेसँग ऐक्यबद्धता जाहेर गर्दै आन्दोलनमा सहभागी भए। उत्कर्षमा पुगेको आन्दोलनका क्रममा सुरक्षाकर्मीसँगको मुठभेडमा झन्डै एक दर्जनको ज्यान गयो। संसद्भित्र पनि विरोध थेग्न नसक्ने भएपछि एक राजनीतिक सहमति भयो। सर्वोच्चका प्रधानन्यायाधीश विश्वनाथ उपाध्यायको अध्यक्षतामा बसेको सात सदस्यीय विशेष इजलासबाट पदमा रहेको न्यायाधीशले पनि छानबिन आयोगमा बसेर भूमिका निर्वाह गर्न सक्ने फैसला गरेर एउटा निकासको उपाय निकाले। सर्वोच्चको सोही आदेशका आधारमा जाँचबुझ आयोग गठनसम्बन्धी पहिलो संशोधन २०५० का लागि राजाबाट विशेष अध्यादेश जारी गराइयो र अर्को जाँचबुझ आयोग गठन भयो। यस्ता ठूला घटनाक्रम दबाउन र शान्त पार्न मात्रै आयोगहरू गठन भएको राजनीतिक विश्लेषकहरूको तर्क छ। योगेश भट्टराई, सचिव, एमालेषड्यन्त्रपूर्ण हत्याको विरोध, त्यसको छानबिन तथा अपराधीमाथि कारबाहीको माग गर्दै तत्कालीन समयमा सिंगो देश जुरूक्क उठेको थियो। सरकारीस्तरमा गठन गरिएको अनिल आयोग ले सार्वजनिक गरेको प्रतिवेदनका निष्कर्षप्रति हाम्रो गम्भीर असहमती थियो। अझै पनि छ। सर्वोच्च अदालतका वहालवाला न्यायाधीशको अध्यक्षतामा उच्चस्तरीय, अधिकार सम्पन्न र न्यायिक आयोग गठन गर्नुपर्ने मागसहित नेकपा एमालेको सिंगो पंक्ति सशक्त ढंगले त्यो समय परिचालित भएको थियो। आयोग बने तर कसैले पनि सत्यतथ्य बाहिर ल्याउन सकेनन्। हाम्रो नेतृत्वमा बनेको सरकारले पनि सूक्ष्म रूपमा अनुसन्धान गर्दै आएको थियो। यो घटना गम्भीर भएकाले अहिले पनि अनुसनधान भइरहेको छ। एक दिन सबै खुल्छ। श्याम श्रेष्ठ, राजनीतिक विश्लेषक सरकारले सत्यतथ्य छानबिन नगरेकै हो। प्रतिवेदन पनि लुकायो। अनिल आयोगले बनाएको प्रतिवेदनमा के नै तथ्य थियो र ? बरु जनस्तरबाट पद्मरत्न तुलाधारको संयोजकत्वमा बनेको आयोगमा धेरै कुरा सत्य थियो। त्यसलाई दबाउन सरकारले अनिल आयोग बनाएको हो। सरकारले तत्कालीन समयमा यसलाई गम्भीरताका साथ लिएको भए घटनामा संलग्न सबै लुक्ने होइन तैरिने थिए। एमालेले पनि यो विषयमा बोल्न र खोल्न नचाहेको देखिन्छ। नत्र आफ्नो नेतृत्वमा सरकार बन्दा किन छानबिन गरेन ? तत्कालीन समयमा माधवकुमार नेपाल रक्षा र केपी शर्मा ओली गृहमन्त्री बनेका थिए। उनीहरू किन चुप बसे ? प्रतिवेदन सरकारले लुकाएको भए उनीहरू सरकारमा पुगेको समयमा किन हेरेनन् ? डा राजेश गौतम, इतिहासकार तथा राजनीतिक विश्लेषकघटना भएका बेला विभिन्न अड्कल भए। सारमा सबैको एकै मत थियोत्यो एक षड्यन्त्रपूर्ण नियोजित घटना हो। म अझै भन्छु त्यो दुर्घटना होइन, षड्यन्त्र नै हो। तर, अनिल आयोगले दुर्घटना भन्यो। यो असत्य कुरा भएकाले प्रतिवेदन सार्वजनिक नगरेको होला। नेपालमा आयोग बन्नु ठूलो कुरा होइन। आयोग तत्कालीन समयमा बन्छन्। तर, ती आयोग कामभन्दा पनि आक्रोशित माहोललाई दबाउन मात्रै बन्छन्। हिरण्यलाल श्रेष्ठ, लेखक तथा परराष्ट्रविद् नेपालमा मात्रै नभई विश्वका राजनीतिसँग जोडिएका ठूला घटनामा आयोग बने पनि त्यसका प्रतिवेदनहरू गुपचुप भएका उदाहरण छन्। षड्यन्त्रमा घटना हुन्छ। आयोग त देखाउँने दाँत मात्रै हो। यसका अनुसन्धान र प्रतिवेदनका कुनै पनि कुरा सतप्रतिशत लागू भएको इतिहास छैन। यस्ता घटनाका लागि आयोग होइन जासुस प्रयोग गरेर सरकारले सबै प्रमाण फेला पार्न सक्छ। तर, गर्दैन। आयोगलाई बेकामे बनाउने सरकारले नै हो। दासढुंगा काण्डको छानबिन गर्न बनेको सरकारी आयोगको कुनै तुक छैन। यस्ता घटनामा ठूलो जालो हुने भएकाले जालो पहिल्याउने नै जालोमा बेरिन्छन्। यस विषयमा गीत बन्यो। समाचार बन्यो। तर, सरकारलाई अनुसन्धान गर्न बाध्य बनाउन सकेन।"
साना हतियार सधैं चुनौती,"नेपालगन्ज : यी घटना त प्रहरीले साना हतियार बरामद गरेका दृष्टान्त मात्र हुन्। यसले भारतीय सीमावर्ती जिल्ला र सहरमा अवैध रुपमा यस्ता हतियार भित्रिने गरेको देखाउँछ। तिनको प्रयोग आपराधिक गतिविधिमा पनि प्रयोग भइरहेको अनसुन्धानले देखाउँछ। प्रहरी प्रवक्ता एसएसपी विष्णुकुमार केसी साना हतियार नै अधिकांश हत्या, हिंसा र आपराधिक क्रियाकलापमा प्रयोग भएको भेटिएको बताउँछन्। ठूला हतियार त एक्सिडेन्टल्ली युज हुने हो। साना हतियार नै प्रयोग हुने हो, प्रवक्ता केसी भन्छन्, खुला सीमाका कारण पनि तराईमा हतियारबाट हुने अपराध अलि बढी हुने गरेको छ। नेपालमा अपराध गरेर भारतमा लुक्ने र भारतका अपराधीले पनि यता आश्रयस्थल बनाएको विभिन्न घटनाक्रमले देखाएको छ। २०७४७५ देखि चालु आर्थिक वर्षको माघसम्म पाँच वर्ष अवधिमा हातहतियार तथा खरखजानासम्बन्धी १ हजार १ वटा मुद्दा दायर भएको प्रहरीको तथ्यांक छ। यो अवधिमा १ हजार २ सय २४ वटा सानाठूला हतियार बरामद गरिएको जनाइएको छ। जसमध्ये ४ सय ३ वटा साना प्रकारका छन्। यस्तै हतियार प्रहरीका लागि सुरक्षा चुनौती बनेको छ। बरामद गरिएकामध्ये सबैभन्दा बढी ७ सय ४६ वटा भरुवा बन्दुक छन्। जसलाई गाउँघरमै पनि बनाउने गरेको पाइएको छ। त्यसपछि भने कटुवा (पेस्तोल) २ सय ५ वटा छ। जुन कुल बरामदको झन्डै १७ प्रतिशत हो। सुरक्षा मामलाका जानकार हेमन्त मल्ल साना हतियारको बिगबिगी हुनुमा सुरक्षा अप्रेसन रिभ्यू गर्नुपर्ने खाँचो देख्छन्। अमेरिकन, चाइनिज, इटालीयन जे लेखिएको भए पनि यो भारतको अवैध हतियार कारखानाबाट बनेका हतियार हुन्। खुला सिमानाका कारण मात्र नेपालमा ती हतियार भित्रिएका होइनन्। हाम्रो अप्रेसनल त्रुटिले पनि हुन सक्छ। अब अप्रेसन रिभ्यु गर्ने बेला आएको छ, प्रहरीका पूर्वडीआइजी मल्ल भन्छन्, साना हतियारले तत्कालै असुरक्षा नभए पनि घटनाले असुरक्षित महसुस गराइदिन्छ। त्यसैले सीमामा प्रविधिको प्रयोग गरेर अवैध हातहतियार आयातलाई नियन्त्रण गर्न सकिन्छ। खुला सीमा नाकाका कारण अवैध हतियार भारतबाट निर्बाध ल्याउने गरेको प्रहरीले जनाएको छ। अवैध हतियारबाट लुटपाट, डकैती र आतंक मचाउने काम भइरहेको छ। गृह मन्त्रालयका प्रवक्ता सहसचिव फणिन्द्रमणि पोखरेल नेपालका भारतीय सीमावर्ती क्षेत्रमा प्रभुत्व देखाउन होस् वा सुरक्षाका नाममा हातहतियार राख्ने परम्परा नै रहेको बताउँछन्। विगतमा गाविसमा दर्ता गरेर पनि भरुवा बन्दुक राख्ने गरेको थियो। अहिले स्थानीय तहलाई त्यो अधिकार छैन। दर्ता नभएका र अवैध हतियार भए गृह प्रशासनलाई बुझाउन हामीले बेलाबेला अनुरोध गर्दै आएका छौं, प्रवक्ता पोखरेल भन्छन्, अवैध हातहतियार राख्ने व्यक्तिलाई पक्राउ गरी कानुनको दायरामै ल्याउने गरेका छौ। यसमा कुनै पनि कम्प्रमाइज गरिँदैन। साना हतियार हाम्रो सुरक्षाको लागि सधै थ्रेट नै हुने गर्छ। त्यसको नियन्त्रण गर्न प्रहरी प्रशासन सक्रिय छ। प्रहरी प्रधान कार्यालयको तथ्यांक विश्लेषण गर्दा हतियारको बढी बिगबिगी प्रदेश नम्बर १ देखिन्छ। समीक्षा अवधिमा यो प्रदेशमा २ सय ४८ वटा हतियार बरामद भएका छन्। २ सय ३ जनाविरुद्ध हातहतियार तथा खरखजानासम्बन्धी मुद्दा चलाइएको छ। लिम्बू जातिले धार्मिक अनुष्ठानमा बन्दुक पड्काउने चलनले हतियार राखेको हुन सक्ने प्रदेश १ प्रहरी प्रवक्ता नवीनराज राई बताउँछन्। यद्यपि, साना हतियारको समस्या पनि उस्तै छ। झापा, सुनसरी र मोरङजस्ता भारतीय सीमा जोडिएका जिल्ला भएर पनि अवैध कारोबार बढेको हुन सक्ने प्रहरी अनुमान छ। लुटपाट, डरत्रास, धाक धम्की कार्यमा साना हतियारको प्रयोग भएको पाइएको छ, प्रवक्ता राई भन्छन्, साना हतियार लुकाउन सजिलो हुने भएकाले पनि सधैं सुरक्षा थ्रेट हुन्छ। मधेस प्रदेशका त आठै जिल्ला भारतीय सीमासँग जोडिएका छन्। जहाँ अन्तरदेशीय अपराधका घटना हुने गरेका छन्। नेपालमा अपराध गरेर भारतमा लुक्ने र भारतका अपराधीले पनि यता आश्रयस्थल बनाएको विभिन्न घटनाक्रमले देखाएको छ। अवैध रुपमा हतियार बेच्न आएका कतिपय भारतीय नागरिक पक्राउ नै परेका छन्। प्रदेश प्रहरी कार्यालयका डीएसपी अभयकुमार झा विदेशी हतियार पनि बेलाबेला बरामद हुने बताउँछन्। तर, कहाँबाट आउँछ भन्ने पत्ता नलागेको डीएसपी झाको भनाइ छ। भन्छन्, लागूऔषध आपराधिक गतिविधि बढाउने जड बनेको छ। लागू औषध प्रयोगकर्ताबाट पनि स्वचालित पेस्तोल भेटिएको छ। जिल्ला प्रहरी कार्यालय बाँकेको टोलीले आरोपितबाट बरामद गरेको स्वचालित अमेरिकी पेस्तोल। तस्बिर : शंकरप्रसाद खनाल लुम्बिनी प्रदेश साना हतियारको अवैध कारोबार हुनेमा देशको तेस्रो स्थानमा देखिन्छ। यो प्रदेशका १२ जिल्लामध्ये बाँके, बर्दिया, दाङ, कपिलवस्तु, नवलपरासी पश्चिम, रुपन्देही ६ जिल्लाको सीमा भारतसँग जोडिएको छ। दाङ गढवा१ जुरौली देउखुरीमा गत ९ साउनमा हतियार बेच्न दुई भारतीयलाई प्रहरीले पक्राउ गरेको थियो। प्रहरीले अत्याधुनिक पेस्तोल, त्यसमा लाग्ने दुई म्याग्जिन र दुई राउन्ड गोली बरामद गरेको थियो। लुम्बिनी प्रदेश प्रहरी प्रमुख डीआईजी प्रकाश अधिकारी वन किनारका वस्ती क्षेत्रमा वन्यजन्तुको शिकार गर्न र बाली खान आउने वन्यजन्तु भगाउन भरुवा बन्दुक राख्ने गरेको भेटिएको अनुभव सुनाउँछन्। विगतमा यस्ता बन्दुक गाउँघरतिरै बनाउने गरे पनि अत्याधुनिक साना हतियार कारखाना नेपालमा नभएकाले भारतलगायत देशबाटै आउने गरेको डीआईजी अधिकारीको भनाइ छ। विगतमा गाविसमा दर्ता गरेर पनि भरुवा बन्दुक राख्ने गरेको थियो। अहिले स्थानीय तहलाई त्यो अधिकार छैन। दर्ता नभएका र अवैध हतियार भए गृह प्रशासनलाई बुझाउन हामीले बेलाबेला अनुरोध गर्दै आएका छौं। फणीन्द्रमणि पोखरेल  प्रवक्ता, गृह मन्त्रालय साना हतियार नै अधिकांश हत्या, हिंसा र आपराधिक क्रियाकलापमा प्रयोग भएको भेटिएको छ। ठूला हतियार त एक्सिडेन्टल्ली युज हुने हो। खुला सीमाका कारण पनि तराईमा हतियारबाट हुने अपराध अलि बढी हुने गरेको छ। विष्णुकुमार केसी प्रवक्ता, नेपाल प्रहरी खुला सिमानाका कारण मात्र नेपालमा ती हतियार भित्रिएका होइनन्। हाम्रो अप्रेसनल त्रुटिले पनि हुन सक्छ। अब अप्रेसन रिभ्यु गर्ने बेला आएको छ। सीमामा प्रविधिको प्रयोग गरेर अवैध हातहतियार आयातलाई नियन्त्रण गर्न सकिन्छ। हेमन्त मल्ल, पूर्वडीआईजी बाँके जिल्ला प्रहरीको टोलीले जानकी५ बुढिया गाउँबाट २९ माघमा साना हतियार प्रयोग गरी लुटपाटमा आरोपित दुई भारतीयलाई पक्राउ गरेको थियो। आरोपितका साथबाट कटुवा पेस्तोल बरामद गरिएको प्रहरीले जनाएको छ। सीमावर्ती भारतीय बजार रुपैडियाको निबिया घर बताउने २६ वर्षीय डल्लु मनिहार र बाबागन्ज बाबाकुटी घर बताउने २८ वर्षीया निजामुद्दिन कवडियाले बर्दियाको बढैयाताल८ शीतला बजारका पर्शुराम सार्कीको घरमा पेस्तोल देखाएर ३ लाख ३५ हजार रुपैयाँबराबरको नगद र सुन लुटपाट गरेको खुलेको थियो। यही समूहले १७ माघमा खजुरा गाउँपालिका डीगाउँका हरिप्रकाश विकको घरबाट पनि ५० हजार नगद, ३ तोला सुन र मोटरसाइकल चोरेको अनुसन्धानले देखाएको थियो। जिल्ला प्रहरी बाँकेका प्रमुख श्यामकृष्ण अधिकारी निर्वाचन आउँदै गर्दा साना हतियारसहित व्यक्ति पक्राउ पर्नुले चुनौती थपिएको बताउँछन्। भन्छन्, हतियारको बिगबिगी असाध्यै धेरै त होइन। चुनावका बेला यति हतियार भेटिनु पनि सुरक्षा चुनौती हो। भारतको उत्तर प्रदेश र विहारमा अवैध हातहतियारका कारखाना छन्। भारतीय प्रहरीले केही समयअघि उत्तर प्रदेशको शामली जिल्लामा छापा मारेर पेस्तोल बनाउने अवैध कारखाना बन्द गरेको थियो। उत्तर प्रदेशकै अलिगढमा कटुवा पेस्तोल बनाउने अर्को कारखाना भेटिएको थियो। त्यो कारखानाले एक वर्षमा १ हजारभन्दा बढी कटुवा पेस्तोल बनाएर ३ हजारदेखि १० हजार भारुमा बिक्री गरेको खुलेको खबर भारतीय सञ्चारमाध्यमले दिएका छन्। उत्तर प्रदेशकै अयोध्याबाट पनि भारतीय प्रहरीले हतियार कारखानाबाट दुई जनालाई नियन्त्रणमा लिएको थियो। पूर्वडीआईजी मल्ल भारतका उत्तर प्रदेश र विहारमा सक्कली बन्दुकजस्तै बनाउने अवैध कारखाना रहेकाले त्यहाँबाट नेपालमा सजिलै हतियार आउने गरेको बताउँछन्। हतियारसहित पक्राउ परेकाहरूले भारतमै गएर वा नेपालमै भारतीयसँग खरिद गरेको प्रहरीलाई बयान दिएका छन्। बाँकेमा पक्राउ परेका परेका दीपेन्द्र अधिकारीले तीन महिनाअघि भारतको लखनउका असरफ अलिसँग ५० हजार भारुमा खरिद गरेर ल्याएको बयान दिएका छन्। उनीसँग वन्ली फर आर्मी सप्लाई लेखिएको अमेरिकी स्वचालित पेस्ताल फेला परेको थियो। गोली ७ हजार रुपैयाँमा खरिद गरेको उनको भनाइ छ। कोहलपुरमा एयर गनसहित पक्राउ परेका विकले पनि भारतबाटै खरिद गरेर ल्याएको बताएका छन्। सीमा क्षेत्रमा हतियार प्रयोग गरेर हुने अपराधमा कि भारतीय नागरिक जोडिन्छन् नै कि अवैध हतियारबाट हुने प्रहरी अनुसन्धानले देखाएको छ। खुला सीमा नाकाका कारण अवैध हतियार भारतबाट निर्बाध ल्याउने गरेको प्रहरीले जनाएको छ। अवैध हतियारबाट लुटपाट, डकैती र आतंक मचाउने काम भइरहेको छ। हातहतियार खरखजाना ऐन, २०१९ ३ इजाजत लिनुपर्ने : देहायका कुनै कार्य गर्न चाहने व्यक्तिले यस ऐनबमोजिम इजाजतपत्र लिनुपर्नेछ : (क) हातहतियार वा खरखजाना बनाउन वा मर्मत गर्न, (ख) हातहतियार वा खरखजानाको निकासी वा पैठारी गर्न, (ग) हातहतियार वा खरखजाना राख्न वा लिएर हिँड्न। ५ इजाजतबेगर हातहतियार लिएर हिँड्न मनाही : (१) कुनै व्यक्तिले इजाजतपत्र नलिई वा इजाजतपत्रमा तोकिएको सर्त बन्देजमा नरही हातहतियार लिएर हिँड्न हुँदैन। (२) उपदफा (१) विपरीतको कसुर गर्ने व्यक्तिलाई पक्राउ गर्नुपर्ने भएमा सोको कारण र त्यस्तो व्यक्तिको पहिचान खुल्ने विवरणसहित मुद्दा हेर्ने अधिकारीसमक्ष पक्राउ गर्ने अनुमतिको लागि निवेदन दिनुपर्नेछ। (३) उपदफा (२)को बमोजिमको निवेदनबाट पक्राउ गर्नुपर्ने कारण मनासिब देखिएमा मुद्दा हेर्ने अधिकारीले पक्राउ पुर्जी जारी गर्ने अनुमति दिन सक्नेछ। (४) उपदफा (३) बमोजिम पक्राउ पुर्जी जारी गरिएको व्यक्तिलाई प्रमुख जिल्ला अधिकारी अधिकारी वा निजले खटाएको व्यक्ति वा प्रहरीले गिरफ्तार गरी बाटोको म्यादबाहेक चौबीस घण्टाभित्र मुद्दा हेर्ने अधिकारीसमक्ष उपस्थित गराउनुपर्नेछ। १० इजाजतपत्र प्राप्त गर्ने वा रिन्यू गर्ने तरिका : (१) कुनै व्यक्तिले यो ऐनअन्तर्गत इजाजतपत्र लिनको निमित्त तोकिएको दस्तुर र तोकिएको ढाँचाको दरखास्त प्रमुख जिल्ला अधिकारीछेउ दिनुपर्छ। (२) उपदफा (१) अन्तर्गत कसैको दरखास्त दाखिल भएपछि प्रमुख जिल्ला अधिकारीले तोकिएबमोजिमको आवश्यक जाँचबुझ गरी हेर्दा दरखास्तमा लेखिएबमोजिम काम गर्न पाउने गरी इजाजतपत्र दिन मनासिब सम्झिएमा तोकिएबमोजिमको सर्त बन्देज राखी दरखास्तवालालाई तोकिएको ढाँचाको इजाजतपत्र दिन सक्नेछ।"
साना हतियारको अवैध जालो तोडौं,"नेपालमा पछिल्लो पाँच वर्षको अवधिमा प्रहरीले सानाठूला गरी १२ सय हतियार बरामद गर्यो। हत्या, हिंसा, डकैती, लुटपाट, धाकधम्कीजस्ता आपराधिक क्रियाकलापमा प्रयोग हुने घातक स्वचालित साना हतियार देशैभरि बरामद हुने क्रम बढ्दो छ। ६० विदेशीसहित १ हजार ४ सय ७७ जना व्यक्ति पक्राउ परेका छन्। एक हजारभन्दा बढी हातहतियार र खरखजानासम्बन्धी मुद्दा नै दायर गरिएको छ। देशमा सबैभन्दा बढी अवैध हातहतियारको कारोबार प्रदेश १ मा भएको देखिन्छ। दोस्रोमा मधेस प्रदेश र तेस्रोमा लुम्बिनी प्रदेशमा हातहतियार बरामद र हातहतियारसम्बन्धी मुद्दा चलेका छन्। यी प्रदेशको सीमा भारतसँग नेपालमा अवैध साना हातहतियारको स्रोत नै भारत भएको प्रहरी अनुसन्धानले देखाएको छ। भारतका उत्तर प्रदेश र बिहार प्रदेश राज्यका विभिन्न जिल्लामा साना स्वचालित हातहतियार उत्पादन गर्ने अवैध कारखाना खुलेका छन्। जहाँ सजिलै हतियार किन्न सकिन्छ। यी कारखानाले अत्याधुनिक साना हतियार उत्पादन गर्ने अमेरिकन, चाइनिज, इटालियन ब्रान्डका सक्कली स्वचालित पेस्तोलको दुरुस्तै देखिने नक्कली साना हतियार उत्पादन गरिरहेका छन्। ती हतियारको बजार नेपालसम्म विस्तार भइरहेको छ। नेपालीले भारतमै पुगेर र भारतीयहरू नेपाल नै आएर अवैध रूपमा हतियारको कारोबार गरिरहेका छन्। भारतीय प्रहरीले अवैध हतियार कारखानामा छापा मारेर बन्द गरिरहेको पनि छ। भारतमै पनि साना हतियारबाट हुने अपराध बढ्दो छ। त्यहाँको सुरक्षा चुनौती पनि साना हतियार नै हो। भारतमा अपराध गरेर अपराधीहरू नेपाललाई सुरक्षित आवास बनाउने र नेपालका अपराधीका लागि भारतीय भूमि आश्रयस्थल बनिरहेको छ। त्यसैले साना हतियारले अन्तरदेशीय अपराध पनि बढाएको छ। हरेक वर्ष, हरेक महिना र हरेक दिन अवैध हातहतियारको बिगबिगी बढिरहेको छ। यस्तो बेला अब खुला सीमाकै कारण मात्र अवैध हतियार नेपाल भित्रिएको भनेर सरकारी सुरक्षा संयन्त्र पन्छिन मिल्दैन। सीमामा सुरक्षा चेकजाँचलाई प्रभावकारी बनाउनु पर्छ। दक्षिणी सीमामा हरेक पाँच किलोमिटरको दूरीमा भारतीय सीमा सुरक्षा बल (एसएसबी)को बोर्डर अब्जर्भेसन पोस्ट् (बीओपी) छन्। एसएसबीले चेकजाँचमा कडाइ गर्छ। नेपालमा पनि सीमा सुरक्षामा सशस्त्र प्रहरी बल खटिएको छ। सशस्त्र प्रहरीको बोर्डर अब्जरभेसन आउट पोस्ट् (बीओपी) भने औसत २०३० किलोमिटरको दूरीमा छ। सशस्त्र प्रहरीले हरेक सात किलोमिटरको दूरीमा बीओपी राख्ने तयारी गरे पनि दरबन्दी अभावमा सकेको छैन। यहीले सीमामा पर्याप्त सुरक्षा पोस्ट छैनन्। बीओपी बढाउन जरुरी भइसकेको छ। अपराधीले सजाय पाएका छन्। अब सजाय दिएर मात्र पुग्दैन। हतियार कहाँबाट, कसरी आयो ? भन्नेबारे दुवै देशका सुरक्षा अधिकारीको संलग्नतामा विस्तृत अध्ययनअनुसन्धान हुनुपर्छ। अवैध हतियार मुख्य भन्सार नाका र चोर बाटोबाट भित्रिन्छ। सशस्त्र द्वन्द्वकालमा हटाइएका छोटी भन्सार मात्र पुनस्र्थापना गर्न सकेमा सुरक्षा चेकजाँचको क्षेत्र अलि फराकिलो हुनसक्छ। सीमामा सुरक्षा कभरेज बढाउन ठाउँठाउँमा सीसी क्यामेरा पनि जडान गर्न सकिन्छ। यसबाट सबै खालको अवैध आयातसँगै अवैध हतियारबारे अनुसन्धान गर्न सजिलो हुनेछ। वीरगन्जमा एकीकृत सुरक्षा जाँचचौकी सञ्चालनमा आइसकेको छ। नेपालगन्जमा निर्माणाधीन छ। भैरहवामा पनि बनाउने तयारी छ। यी ठूला भन्सार नाकासँगै अन्य साना नाकामा पनि स्क्यानर मेसिनबाट जाँच गर्ने व्यवस्था गर्नुपर्छ। यसो गर्न सकेमा मूल नाकाबाट भित्रिने हतियार सजिलै नियन्त्रणमा ल्याउन सकिन्छ। नेपाल र भारतमा आपराधिक गतिविधिमा साना हतियारकै प्रयोग हुन्छ। त्यसैले अवैध हतियार दुवै देशको साझा समस्या हो। यसको निवारण गर्न पनि दुवै देशको साझा प्रयत्न चाहिन्छ। साझा अभियान सञ्चालन गर्नुपर्छ। अवैध हतियारसहित पक्राउ गरेका अभियुक्तलाई सुराकी बनाएर हतियार उत्पादन गर्ने अवैध कारखानासम्म पुग्न सकिन्छ। नेपालमा हातहतियारसहित पक्राउ गरेका व्यक्तिलाई प्रहरीले मुद्दा चलाउँछ। अपराधीले सजाय पाएका छन्। अब सजाय दिएर मात्र पुग्दैन। हतियार कहाँबाट, कसरी आयो ? भन्नेबारे दुवै देशका सुरक्षा अधिकारीको संलग्नतामा विस्तृत अध्ययनअनुसन्धान हुनुपर्छ। जसरी ठूलो अपराधमा दुवै देशका सुरक्षा निकायले सूचना आदानप्रदान गर्छन्, त्यसरी नै हतियारको अवैध जालो भत्काउन पनि अन्तरदेशीय सुरक्षा निकायबीच समन्वय, सहकार्य र सहयोगको खाँचो छ।"
मदनआश्रित मृत्यु रहस्यमै,"काठमाडौं : एउटा चर्चित भनाइ छदेखिने सबै कुरा सत्य हुँदैनन्, सत्य कुरा प्रायः देखिँदैनन्। यस्तै रहस्यको गर्भमा दबेको घटना हो, दासढुंगा काण्ड। एमालेका तत्कालीन महासचिव मदन भण्डारी र संगठन विभाग प्रमुख जीवराज आश्रितको २०५० जेठ ३ गते निधन भयो। चितवनको दासढुंगामा भएको जिप दुर्घटनालाई निधनको कारण मानिन्छ। षड्यन्त्र हो कि, दुर्घटना ? आशंका मेटाउन विभिन्न समयमा छानबिन आयोग गठन भए। प्रतिवेदन तयार भयो। केहीले षड्यन्त्र भने, केहीले दुर्घटना। अनुसन्धान गर्न बनेका आयोगको सूचीमा पर्छ अनिल आयोग। तत्कालीन सरकारले घटनाका विषयमा अनुसन्धान गर्न पूर्वन्यायाधीश प्रचण्डराज अनिलको नेतृत्वमा आयोग गठन गर्यो। आयोगले प्रतिवेदन तयार पार्यो। तर, सार्वजनिक भएन। षड्यन्त्र गरी हत्या गरेको धेरैको दाबी अनिल आयोगले समेत अस्वीकार गरेको चर्चा भयो। तर, प्रतिवेदन गुपचुप राखियो। एमालेका नेताहरूले मदन र आश्रितको षड्यन्त्रपूर्वक हत्या भएको दाबी अझै गर्दै आएका छन्। एमाले सचिव योगेश भट्टराई भन्छन्, त्यो षड्यन्त्रमुलक घटना हो। यसलाई स्वभाविक रूपमा लिन सकिँदैन। त्यसको अनुसनधान आवश्यक छ। यसको वास्तविकता कुनै दिन पक्कै बाहिर आउँछ। तत्कालीन समयमा बनेको सरकारी आयोगले घटना लुकाउने गरी प्रतिवेदन तयार पारेकाले अहिले पनि अनुसन्धान गर्नुपर्ने अवस्था आएको उनको तर्क छ। यस विषयमा एमालेले तत्कालीन स्थायी कमिटी सदस्य केपी ओलीको नेतृत्वमा पनि आयोग गठन गर्यो। त्यसले षड्यन्त्र गरी हत्या भएको दाबी गरेको थियो। नागरिकस्तरमा भन्दै पद्यमरत्न तुलाधरको नेतृत्वमा बनेको आयोगले पनि दुर्घटना रूपमा स्वीकार गरेन। तर, सरकारले गठन गरेको अनिल आयोगको कुनै पनि बुँदाले त्यसरी व्याख्या गरेन। सरकारलाई बुझाएको प्रतिवेदन गुपचुप भयो। घटना रहस्यमै रह्यो। आयोगको प्रतिवेदनमा यस्तो थियो रे भन्ने केहीको भनाइलाई अझै पनि आधार मानेर चर्चा गरिन्छ। वास्तवमा आयोगको प्रतिवेदनलाई विस्तृत रूपमा बुझ्नुपर्ने थियो, एमाले सचिव भट्टराई भन्छन्। एमालेको मागमा सरकारले २०५१ असारमा त्रिलोक प्रताप राणाको अध्यक्षतामा अर्को आयोग गठन गर्यो। सो आयोगले पनि आफ्नो प्रतिवेदनमा विष खुवाएर या अन्य प्रकारले दुवै नेताको हत्या भएको अस्वीकार गर्यो। राणा आयोगको प्रतिवेदन पनि सरकारले औपचारिक रूपमा सार्वजनिक भने गरेन। त्यसमा भनिएको छ, सम्भावित हत्यातर्फ अमर लामासहितको सहभागितामा नियोजित षड्यन्त्र रहेको भन्ने कुरालाई हालसम्मको अनुसन्धानबाट प्रमाणित हुन नआएकोले यो आयोग अस्वीकार गर्दछ। राणा आयोगको प्रतिवेदन र अनिल आयोगको प्रतिवेदन उस्तैउस्तै छ। षड्यन्त्र हो कि, दुर्घटना ? आशंका मेटाउन विभिन्न समयमा छानबिन आयोग गठन भए। प्रतिवेदन तयार भयो। केहीले षड्यन्त्र भने, केहीले दुर्घटना। राजनीतिक विश्लेषक श्याम श्रेष्ठ भन्छन्, सरकारले नचाहेर प्रतिवेदन लुकायो, सत्यतथ्य छानबिन नगरेकै हो। घटनाको छानबिन गर्न जनस्तरबाट भन्दै पद्मरत्न तुलाधारको संयोजकत्वमा पनि आयोग बनेको थियो। उक्त आयोगले अन्य आयोगभन्दा गहिराइमा पुगेर अध्ययन अनुसन्धान गरेको बताउँछन्, श्रेष्ठ। सो आयोगले ड्राइभर अमर लामालाई प्रत्यक्ष भेटेर बयान लिएको र घटना भएको स्थान आसपास देख्ने व्यक्तिको समेत भनाइ राखेर प्रतिवेदन बनाएको थियो। प्रतिवेदनले अस्वभाविक दुर्घटना गराइएको र षड्यन्त्र भएको निष्कर्षसमेत निकाल्दा पनि सरकारले गम्भीरतापूर्वक नलिएको विश्लेषक श्रेष्ठ बताउँछन्। जनस्तरबाट गठन गरिएको प्रतिवेदन सत्यतथ्य थियो। सरकारले गठन गरेको अनिल आयोगले त्यसलाई छोप्ने, लुकाउने काम गर्यो, उनी भन्छन्, सरकारले तत्कालीन समयमा यो विषयलाई गम्भीरताका साथ लिएको भए घटनामा संलग्न सबै बाहिर आउँथे। श्रेष्ठका अनुसार यस्ता ठूला व्यक्ति जोडिएका हत्या घटना लुकाउन सरकार जहिले सक्रिय हुने गरेको छ। यहाँ जनताले थाहा पाउलान् भन्ने रोग छ। जुन पुरानो रोग हो। तुलाधर आयोगले तयार पारेको प्रतिवेदन र त्यसले उठाएका प्रश्नलाई सरकार नेतृत्वको आयोगले अन्य अनुसन्धान गर्नुपर्ने हो, उनी भन्छन्, तर, जनताको आँखामा छारो हाल्न गलत प्रतिवेदन बनाइयो। त्यसलाई पनि गुपचुप पारिएको छ। दासढुंगा काण्डपछि एमाले धेरै पटक नेतृत्वमा पुगे पनि यो घटना वास्ता नगरेको श्रेष्ठ बताउँछन्। घटना लगतै पनि एमाले सरकारमा पुग्यो। माधवकुमार नेपाल उपप्रधान तथा रक्षमन्त्री र केपी शर्मा ओली गृहमन्त्री भए। तर, उनीहरूले यो घटनालाई चासो दिएनन्, उनले भने। अनिल आयोगको प्रतिवेदन चित्त नबुझेपछि सो समयमा एमालेले देशव्यापी आन्दोलन गर्यो। तत्कालीन वहालवाला न्यायाधीश त्रिलोक प्रताप राणाको अध्यक्षतामा चौथो आयोग पनि बन्यो। तर, यी कुनै पनि आयोगले उचित ढंगले काम गर्न सकेनन्। दासढुंगा काण्डपछि तत्कालीन एमाले नेता ओलीको संयोजकत्वमा छानबिन समिति बनाइयो। समितिले तयार पारेको प्रतिवेदनको पनि अत्तोपत्तो छैन। प्रतिवेदनमा एक व्यक्तिलाई घटनाको प्रत्यक्षदर्शी बनाइएको थियो। सोही प्रत्यक्षदर्शीका अनुसार चालक अमर लामा गाडी छोडेर माथि नै हामफाले, र निस्किए। त्यसपछि तल झरेर अभिनय गरेको बताएका थिए। अहिले ती प्रत्यक्षदर्शीको पनि अत्तोपत्तो छैन, श्रेष्ठले भने। श्रेष्ठका अनुसार घटना भएको डेढ वर्षपछि एमालेकै सरकार थियो। अहिले पनि भण्डारी पत्नी विद्यादेवी भण्डारी राष्ट्रपतिको दोस्रो कार्यकालमा छिन्। तर, उनले पनि दासढुंगा काण्डको छानबिन गर्ने शब्द उच्चारणसम्म नगर्नु दुःखद् कुरा हो। त्यतिबेला विभिन्न अड्कल भए। सबैको एकै मत थियोत्यो एक षड्यन्त्रपूर्ण नियोजित घटना हो, अहिले पनि म भन्छु त्यो दुर्घटना होइन षड्यन्त्र नै हो, अर्का राजनीतिक विश्लेषक तथा इतिहासकार डा राजेश गौतम भन्छन्, त्यो घटनामा एमालेकै केही नेताको समेत संलग्नता पुष्टि हुनसक्ने भएकाले यो विषयलाई दबाउनमा एमाले पनि लागेको छ। सरकारले गठन गरेको अनिल आयोग पनि त्यतिबेला माहोल दबाउनबाहेक केही कामको नभएको गौतमको तर्क छ। नेपालमा आयोग बन्नु ठूलो कुरा होइन। आयोग तत्कालीन समयमा बन्छन्। तर, ती आयोग कामभन्दा पनि आक्रोशित माहोललाई दबाउन मात्रै बनेका हुन्, उनले भने। आयोग बनेर प्रतिवेदन बुझाए पनि त्यसका सुझाव र अनुसन्धानका आधारमा काम नहुने उनको भनाइ छ। प्रतिवेदन बनाउने तर आँखामा छारो हाल्नको लागि मात्रै हो, उनले भने, प्रतिवेदन हेरेर अनुसन्धान र कारबाही गर्न चाहेको भए एमालेले धेरै गर्न सक्थ्यो। त्यस्तै, नेपालमा मात्रै नभई विश्वका राजनीतिसँग जोडिएका ठूला घटनामा आयोग बने पनि त्यसका प्रतिवेदनहरू गुपचुप हुने गरेको तर्क गर्छन्, लेखक तथा परराष्ट्रविद् हिरण्यलाल श्रेष्ठ। देशका मुख्य ठाउँमा तीनै घटना गराउनमा संलग्नहरू पुग्छन्। उनीहरूकै षड्यन्त्रमा घटना हुन्छ, उनी भन्छन्, आयोग त देखाउँने दाँत मात्रै हो। यसका अनुसन्धान र प्रतिवेदनका कुनै पनि कुरा सतप्रतिशत लागू भएको इतिहास छैन। उनका अनुसार यस्ता घटनाका लागि आयोग होइन जासुस प्रयोग गरेर सरकारले सबै प्रमाण फेला पार्न सक्छ। उनी भन्छन्, आयोगलाई बेकामे बनाउने सरकारले नै हो। दासढुंगा काण्डको छानबिन गर्न बनेको सरकारी आयोगको त कुनै तुक नै छैन। प्रतिवेदनमा चालक लामासहित केही सुरक्षाकर्मी र प्रत्यक्षदर्शी भनिएकाहरूसँग गरिएका कुराकानीका टिपोट, प्रहरी रिपोर्ट, मेडिकल रिपोर्टका आधारमा सुझाव र निष्कर्ष प्रस्तुत गरेको थियो। यस्ता घटनामा ठूलो जालो हुने भएकाले जालो पहिल्याउने नै जालोमा बेरिने हिरण्यलालले बताए। यस घटनाका विषयमा पुस्तकहरूमा छ्याप्छ्याप्ती लेखिए पनि त्यसले घटनाबारे कुनै पनि सरकार गम्भीर नबनेको उनी बताउँछन्। म लेखक भएकाले के भन्छु भने लेखकले खोजेका छन्। लेखेका पनि छन्। गीत बन्यो। समाचार बन्यो। तर, त्यसले सरकारलाई अनुसन्धान गर्न बाध्य बनाएन। तत्कालीन नेकपा एमालेका महासचिव मदन भण्डारी, संगठन विभागका प्रमुख जीवराज आश्रित तथा गोरखा जिल्लासचिव ऋषि कट्टेल पोखराबाट चितवन, भरतपुरका लागि हिँडेका थिए। अमर लामा चालक रहेको बा अ च ८७९३ मा उनीहरू सवार थिए। ऋषि कट्टेल आँबुखैरनीमै ओर्लिए। दुई नेता मात्रै यात्रामा भए। लेखा अधिकृत लेखनाथ कोइराला पार्टी कार्यालयमा छँदैमा कार्यालयको फोनमा चालक लामाले सवारी दुर्घटना भएको र त्यसमा नेताद्वय परेको सूचना दिएका थिए। घटना हुँदा साँझ सवा ६ बजेको थियो। खबर नेपालभित्र र बाहिर फैलियो। एकातिर चालक लामा जीवित रहनु र उनलाई सामान्य घाउचोट पनि नलाग्नु अर्कोतिर नेताद्वय भने नदीमा बेपत्ता हुनु, घटनाको जानकारी प्राप्त भएदेखि नै अपत्यारिलो थियो। सबैले स्वाभाविक रूपमा अनेकन आशंका गर्न थाले। भोलिपल्ट बिहानतिर घटना भएकै अलि पर आश्रित गाडीभित्र मृत अवस्थामा भेटिए। मदन भण्डारीको लास भने ३२ किलोमिटर दक्षिणतिर स्थानीयवासीले भेट्टाएका थिए। गाडीको अवस्था, मृतकहरूका लासको सनाखत अनि चालक लामाका फरकफरक बयानका आधारमा आशंका झनै बढायो। सञ्चार माध्यम, राजनीतिक वृत्त अनि सर्वसाधारणमाझ पनि हुनसक्ने षड्यन्त्रका अनेक थरीका कहानी चर्चित हुन थाले। बिहानैदेखि विरोध प्रदर्शन, नाराबाजी, आगजनी र तोडफोडको क्रम सुरु भयो। स्थिति विकराल बन्दै गएपछि प्रधानमन्त्री दुर्घटनाका सम्बन्धमा छानबिन आयोग गठन गर्न बाध्य भए। जेठ ४ गतेकै दिन सर्वोच्च अदालतका पूर्वन्यायाधीश प्रचण्डराज अनिलको संयोजकत्वमा एक सदस्यीय जाँचबुझ आयोग गठन भयो। आयोगले जेठ ६ गतेबाटै आफ्नो काम प्रारम्भ गर्यो। सडकमा भइरहेको जनप्रदर्शन, व्यापक असन्तोष अनि संसद्भित्रको चर्को दबाबका कारण आयोगले आफ्नो काम टुंग्याएर असार ३ गते नै प्रधानमन्त्रीसमक्ष प्रतिवेदन बुझायो। प्रतिवेदनमा चालक लामासहित केही सुरक्षाकर्मी र प्रत्यक्षदर्शी भनिएकाहरूसँग गरिएका कुराकानीका टिपोट, प्रहरी रिपोर्ट, मेडिकल रिपोर्टका आधारमा सुझाव र निष्कर्ष प्रस्तुत गरेको थियो। अनिल आयोगको निष्कर्ष थियोचालक अमर लामा निर्दोष हुन्। घटना एक सवारी दुर्घटना मात्र हो। अनिल आयोगको प्रतिवेदनमा व्यापक असहमति मात्रै देखिएन। नेकपा एमालेले आधिकारिक रूपमै त्यसलाई घटनाको यथार्थ ढाकछोप गर्ने नियोजित षड्यन्त्रका रूपमा लिँदै चर्को विरोध गरे। प्रतिरोधका क्रममा नेकपा एमालेकै आह्वानमा सडक प्रदर्शन, नारा, जुलुस र तीन दिनसम्म नेपाल बन्द भयो। अन्य ६ वटा राजनीतिक दल पनि नेकपा एमालेसँग ऐक्यबद्धता जाहेर गर्दै आन्दोलनमा सहभागी भए। उत्कर्षमा पुगेको आन्दोलनका क्रममा सुरक्षाकर्मीसँगको मुठभेडमा झन्डै एक दर्जनको ज्यान गयो। संसद्भित्र पनि विरोध थेग्न नसक्ने भएपछि एक राजनीतिक सहमति भयो। सर्वोच्चका प्रधानन्यायाधीश विश्वनाथ उपाध्यायको अध्यक्षतामा बसेको सात सदस्यीय विशेष इजलासबाट पदमा रहेको न्यायाधीशले पनि छानबिन आयोगमा बसेर भूमिका निर्वाह गर्न सक्ने फैसला गरेर एउटा निकासको उपाय निकाले। सर्वोच्चको सोही आदेशका आधारमा जाँचबुझ आयोग गठनसम्बन्धी पहिलो संशोधन २०५० का लागि राजाबाट विशेष अध्यादेश जारी गराइयो र अर्को जाँचबुझ आयोग गठन भयो। यस्ता ठूला घटनाक्रम दबाउन र शान्त पार्न मात्रै आयोगहरू गठन भएको राजनीतिक विश्लेषकहरूको तर्क छ। योगेश भट्टराई, सचिव, एमालेषड्यन्त्रपूर्ण हत्याको विरोध, त्यसको छानबिन तथा अपराधीमाथि कारबाहीको माग गर्दै तत्कालीन समयमा सिंगो देश जुरूक्क उठेको थियो। सरकारीस्तरमा गठन गरिएको अनिल आयोग ले सार्वजनिक गरेको प्रतिवेदनका निष्कर्षप्रति हाम्रो गम्भीर असहमती थियो। अझै पनि छ। सर्वोच्च अदालतका वहालवाला न्यायाधीशको अध्यक्षतामा उच्चस्तरीय, अधिकार सम्पन्न र न्यायिक आयोग गठन गर्नुपर्ने मागसहित नेकपा एमालेको सिंगो पंक्ति सशक्त ढंगले त्यो समय परिचालित भएको थियो। आयोग बने तर कसैले पनि सत्यतथ्य बाहिर ल्याउन सकेनन्। हाम्रो नेतृत्वमा बनेको सरकारले पनि सूक्ष्म रूपमा अनुसन्धान गर्दै आएको थियो। यो घटना गम्भीर भएकाले अहिले पनि अनुसनधान भइरहेको छ। एक दिन सबै खुल्छ। श्याम श्रेष्ठ, राजनीतिक विश्लेषक सरकारले सत्यतथ्य छानबिन नगरेकै हो। प्रतिवेदन पनि लुकायो। अनिल आयोगले बनाएको प्रतिवेदनमा के नै तथ्य थियो र ? बरु जनस्तरबाट पद्मरत्न तुलाधारको संयोजकत्वमा बनेको आयोगमा धेरै कुरा सत्य थियो। त्यसलाई दबाउन सरकारले अनिल आयोग बनाएको हो। सरकारले तत्कालीन समयमा यसलाई गम्भीरताका साथ लिएको भए घटनामा संलग्न सबै लुक्ने होइन तैरिने थिए। एमालेले पनि यो विषयमा बोल्न र खोल्न नचाहेको देखिन्छ। नत्र आफ्नो नेतृत्वमा सरकार बन्दा किन छानबिन गरेन ? तत्कालीन समयमा माधवकुमार नेपाल रक्षा र केपी शर्मा ओली गृहमन्त्री बनेका थिए। उनीहरू किन चुप बसे ? प्रतिवेदन सरकारले लुकाएको भए उनीहरू सरकारमा पुगेको समयमा किन हेरेनन् ? डा राजेश गौतम, इतिहासकार तथा राजनीतिक विश्लेषकघटना भएका बेला विभिन्न अड्कल भए। सारमा सबैको एकै मत थियोत्यो एक षड्यन्त्रपूर्ण नियोजित घटना हो। म अझै भन्छु त्यो दुर्घटना होइन, षड्यन्त्र नै हो। तर, अनिल आयोगले दुर्घटना भन्यो। यो असत्य कुरा भएकाले प्रतिवेदन सार्वजनिक नगरेको होला। नेपालमा आयोग बन्नु ठूलो कुरा होइन। आयोग तत्कालीन समयमा बन्छन्। तर, ती आयोग कामभन्दा पनि आक्रोशित माहोललाई दबाउन मात्रै बन्छन्। हिरण्यलाल श्रेष्ठ, लेखक तथा परराष्ट्रविद् नेपालमा मात्रै नभई विश्वका राजनीतिसँग जोडिएका ठूला घटनामा आयोग बने पनि त्यसका प्रतिवेदनहरू गुपचुप भएका उदाहरण छन्। षड्यन्त्रमा घटना हुन्छ। आयोग त देखाउँने दाँत मात्रै हो। यसका अनुसन्धान र प्रतिवेदनका कुनै पनि कुरा सतप्रतिशत लागू भएको इतिहास छैन। यस्ता घटनाका लागि आयोग होइन जासुस प्रयोग गरेर सरकारले सबै प्रमाण फेला पार्न सक्छ। तर, गर्दैन। आयोगलाई बेकामे बनाउने सरकारले नै हो। दासढुंगा काण्डको छानबिन गर्न बनेको सरकारी आयोगको कुनै तुक छैन। यस्ता घटनामा ठूलो जालो हुने भएकाले जालो पहिल्याउने नै जालोमा बेरिन्छन्। यस विषयमा गीत बन्यो। समाचार बन्यो। तर, सरकारलाई अनुसन्धान गर्न बाध्य बनाउन सकेन।"
साना हतियारको अवैध जालो तोडौं,"नेपालमा पछिल्लो पाँच वर्षको अवधिमा प्रहरीले सानाठूला गरी १२ सय हतियार बरामद गर्यो। हत्या, हिंसा, डकैती, लुटपाट, धाकधम्कीजस्ता आपराधिक क्रियाकलापमा प्रयोग हुने घातक स्वचालित साना हतियार देशैभरि बरामद हुने क्रम बढ्दो छ। ६० विदेशीसहित १ हजार ४ सय ७७ जना व्यक्ति पक्राउ परेका छन्। एक हजारभन्दा बढी हातहतियार र खरखजानासम्बन्धी मुद्दा नै दायर गरिएको छ। देशमा सबैभन्दा बढी अवैध हातहतियारको कारोबार प्रदेश १ मा भएको देखिन्छ। दोस्रोमा मधेस प्रदेश र तेस्रोमा लुम्बिनी प्रदेशमा हातहतियार बरामद र हातहतियारसम्बन्धी मुद्दा चलेका छन्। यी प्रदेशको सीमा भारतसँग नेपालमा अवैध साना हातहतियारको स्रोत नै भारत भएको प्रहरी अनुसन्धानले देखाएको छ। भारतका उत्तर प्रदेश र बिहार प्रदेश राज्यका विभिन्न जिल्लामा साना स्वचालित हातहतियार उत्पादन गर्ने अवैध कारखाना खुलेका छन्। जहाँ सजिलै हतियार किन्न सकिन्छ। यी कारखानाले अत्याधुनिक साना हतियार उत्पादन गर्ने अमेरिकन, चाइनिज, इटालियन ब्रान्डका सक्कली स्वचालित पेस्तोलको दुरुस्तै देखिने नक्कली साना हतियार उत्पादन गरिरहेका छन्। ती हतियारको बजार नेपालसम्म विस्तार भइरहेको छ। नेपालीले भारतमै पुगेर र भारतीयहरू नेपाल नै आएर अवैध रूपमा हतियारको कारोबार गरिरहेका छन्। भारतीय प्रहरीले अवैध हतियार कारखानामा छापा मारेर बन्द गरिरहेको पनि छ। भारतमै पनि साना हतियारबाट हुने अपराध बढ्दो छ। त्यहाँको सुरक्षा चुनौती पनि साना हतियार नै हो। भारतमा अपराध गरेर अपराधीहरू नेपाललाई सुरक्षित आवास बनाउने र नेपालका अपराधीका लागि भारतीय भूमि आश्रयस्थल बनिरहेको छ। त्यसैले साना हतियारले अन्तरदेशीय अपराध पनि बढाएको छ। हरेक वर्ष, हरेक महिना र हरेक दिन अवैध हातहतियारको बिगबिगी बढिरहेको छ। यस्तो बेला अब खुला सीमाकै कारण मात्र अवैध हतियार नेपाल भित्रिएको भनेर सरकारी सुरक्षा संयन्त्र पन्छिन मिल्दैन। सीमामा सुरक्षा चेकजाँचलाई प्रभावकारी बनाउनु पर्छ। दक्षिणी सीमामा हरेक पाँच किलोमिटरको दूरीमा भारतीय सीमा सुरक्षा बल (एसएसबी)को बोर्डर अब्जर्भेसन पोस्ट् (बीओपी) छन्। एसएसबीले चेकजाँचमा कडाइ गर्छ। नेपालमा पनि सीमा सुरक्षामा सशस्त्र प्रहरी बल खटिएको छ। सशस्त्र प्रहरीको बोर्डर अब्जरभेसन आउट पोस्ट् (बीओपी) भने औसत २०३० किलोमिटरको दूरीमा छ। सशस्त्र प्रहरीले हरेक सात किलोमिटरको दूरीमा बीओपी राख्ने तयारी गरे पनि दरबन्दी अभावमा सकेको छैन। यहीले सीमामा पर्याप्त सुरक्षा पोस्ट छैनन्। बीओपी बढाउन जरुरी भइसकेको छ। अपराधीले सजाय पाएका छन्। अब सजाय दिएर मात्र पुग्दैन। हतियार कहाँबाट, कसरी आयो ? भन्नेबारे दुवै देशका सुरक्षा अधिकारीको संलग्नतामा विस्तृत अध्ययनअनुसन्धान हुनुपर्छ। अवैध हतियार मुख्य भन्सार नाका र चोर बाटोबाट भित्रिन्छ। सशस्त्र द्वन्द्वकालमा हटाइएका छोटी भन्सार मात्र पुनस्र्थापना गर्न सकेमा सुरक्षा चेकजाँचको क्षेत्र अलि फराकिलो हुनसक्छ। सीमामा सुरक्षा कभरेज बढाउन ठाउँठाउँमा सीसी क्यामेरा पनि जडान गर्न सकिन्छ। यसबाट सबै खालको अवैध आयातसँगै अवैध हतियारबारे अनुसन्धान गर्न सजिलो हुनेछ। वीरगन्जमा एकीकृत सुरक्षा जाँचचौकी सञ्चालनमा आइसकेको छ। नेपालगन्जमा निर्माणाधीन छ। भैरहवामा पनि बनाउने तयारी छ। यी ठूला भन्सार नाकासँगै अन्य साना नाकामा पनि स्क्यानर मेसिनबाट जाँच गर्ने व्यवस्था गर्नुपर्छ। यसो गर्न सकेमा मूल नाकाबाट भित्रिने हतियार सजिलै नियन्त्रणमा ल्याउन सकिन्छ। नेपाल र भारतमा आपराधिक गतिविधिमा साना हतियारकै प्रयोग हुन्छ। त्यसैले अवैध हतियार दुवै देशको साझा समस्या हो। यसको निवारण गर्न पनि दुवै देशको साझा प्रयत्न चाहिन्छ। साझा अभियान सञ्चालन गर्नुपर्छ। अवैध हतियारसहित पक्राउ गरेका अभियुक्तलाई सुराकी बनाएर हतियार उत्पादन गर्ने अवैध कारखानासम्म पुग्न सकिन्छ। नेपालमा हातहतियारसहित पक्राउ गरेका व्यक्तिलाई प्रहरीले मुद्दा चलाउँछ। अपराधीले सजाय पाएका छन्। अब सजाय दिएर मात्र पुग्दैन। हतियार कहाँबाट, कसरी आयो ? भन्नेबारे दुवै देशका सुरक्षा अधिकारीको संलग्नतामा विस्तृत अध्ययनअनुसन्धान हुनुपर्छ। जसरी ठूलो अपराधमा दुवै देशका सुरक्षा निकायले सूचना आदानप्रदान गर्छन्, त्यसरी नै हतियारको अवैध जालो भत्काउन पनि अन्तरदेशीय सुरक्षा निकायबीच समन्वय, सहकार्य र सहयोगको खाँचो छ।"
सम्बन्धविच्छेद माग्ने पुरुष बढ्दै,"हेटौंडा : मकवानपुर बकैया४ का राजमान विकले २०५९ असार ३० गते देवतीकुमारी घिमिरेसँग बिहे गरे। तर, अन्तरजातीय विवाह गरेका कारण घरपरिवार र आफन्तले स्वीकार गरेनन्। हेटौंडामा किराना पसल चलाएर अघि बढ्न थाले। दुई छोराछोरी हुर्कँदै गएपछि आर्थिक भार थपियो। विक २०७३ सालमा वैदेशिक रोजगारीमा गए। २०७५ मा घर आई तीन महिनामा दुबई फर्किए। उनी दुबईमा कमाएको पैसा श्रीमतीलाई पठाउँथे। तर, २०७६ सालदेखि एकाएक श्रीमती सम्पर्कमा आउन छाडिन्। छोरामार्फत मात्रै कुराकानी हुन थाल्यो। २०७७ पुस ८ गते छोराछोरीलाई डेरामा छाडेर घिमिरे सम्पर्कविहीन भइन्। विक त्यही वर्ष फागुनमा घर फर्किए। विदेश बसेर पठाएको ८ लाख नगद, १२ तोला सुन र पसल बेचेको पैसा लिएर श्रीमती सम्पर्कविहीन भएपछि खोजी थालेको उनले सुनाए। तर, श्रीमती भेटिनँ। आफ्नो सुर गर्नू भन्ने कुरा अरूमार्फत नै आयो, ३७ वर्षीय विकले भने, अन्ततः मैले सम्बन्धविच्छेदको मुद्दा दायर गरेँ। अहिले म अदालत धाइरहेको छु। घिमिरे अदालतको सम्पर्कमा पनि आएकी छैनन्। विक दुई छोरासहित घरमै खेतीकिसानी गरेर बसेका छन्। संसारको खुसी दिन भनेर विदेश गएँ। कमाएँ। तर, श्रीमती खुसी राख्न सकिनँ, उनले भने, आज त्यसकै सजाय भोगिरहेको छु। रौतहट चन्द्रनिगाहपुरका रितेश श्रेष्ठ (नाम परिवर्तन)लाई श्रीमती कहाँ छिन् भनेर अत्तोपत्तो छैन। उनले श्रीमतीविरुद्ध अंश दाबीसहित सम्बन्धविच्छेद मुद्दा दर्ता गरेका छन्। उनी विदेश बसेर पैसा कमाउँथे। श्रीमती यता जग्गा खरिद गर्थिन्। तर, तीन साताअघि घर फर्किंदा न श्रीमती भेटे न त आफ्नो कमाइले किनेको जमिन नै। श्रीमती अर्कै पुरुषसँग हिँडेको थाहा पाएपछि उनले सम्बधविच्छेदको मुद्दा दर्ता गरेका हुन्। उनले श्रीमतीको नाममा हेटौंडामा एक कट्ठा जमिन किनेका थिए। ००० थाहा नगरपालिका३ का २५ वर्षीय रोशन गोपाली अदालत धाइरहेका भेटिन्छन्। काठमाडौं चन्द्रागिरि३ की २४ वर्षीया चन्द्रिका गोपालीसँग उनले चार वर्षअघि प्रेमविवाह गरेका थिए। त्यसको एक वर्षपछि सम्बन्ध बिग्रन थाल्यो। घरमा सामान्य विवाद हुँदा पनि मलाई कुटपिट गथ्र्यो, रोशनले भने, तर, मैले यस्तो कुरा कहीँ कतै भनिनँ। अदालतमा वैदेशिक रोजगारीमा रहेका र हिंसामा परेका पुरुष बढी मुद्दा लिएर अदालत धाउने गरेको श्रेस्तेदार भट्टराईको भनाइ छ। २०७५ असोज १३ गते आफूलाई कुटपिट गरेपछि श्रीमती माइत गएको उनले बताए। पटकपटक फर्काउन मैले फोनमा कुरा गरेँ। सँगै मिलेर बस्ने प्रयास गरेँ, उनले अदालतमा भनेका छन्, २०७७ मंसिर ५ गते म लिन जाँदा आएन, उल्टै धम्की पाएँ। त्यसपछि मैले सम्बन्धविच्छेदको बाटो रोजेँ। उनले २०७७ मंसिर १९ गते मकवानपुर जिल्ला अदालतमा सम्बन्धविच्छेदको मुद्दा दर्ता गराए। चन्द्रिका रोशनकोे सम्पर्कमा छैनन्। अदालतमा पनि उनले म्याद गुजारेका छन्। सधैं पीडा सहेर बस्नुभन्दा सँगै बस्न नसक्ने भएपछि छुट्टिने निर्णयमा पुगेँ, उनले भने। ००० हेटौंडाका दिपंकर घिमिरेले २०७० मंसिर २२ मा रामेछापकी सम्झना नेपाल (नाम परिवर्तन) सँग विवाह गरे। त्यसको एक वर्षपछि छोरीको जन्म भयो। उच्च शिक्षा र रोजगारीका लागि दम्पती नै अस्ट्रेलिया जाने सल्लाह भयो। दुवै जना २०७५ असार २० गते अस्ट्रेलिया उडे। त्यहाँ ६ महिनासम्म सम्बन्ध राम्रै रह्यो। त्यसपछि श्रीमतीको बानी व्यवहारमा एक्कासि परिवर्तन हुन थाल्यो, साना कुरामा पनि वादविवाद, घिमिरेले सम्बन्धविच्छेदको निवेदनमा लेखेका छन्, मलाई सामान्य विवादमा उजुरी गरेर सात महिना हिरासतमा राखे। त्यसपछि म २०७६ जेठ ४ मा नेपाल आएँ। उनले हिरासतबाट छुटेपछि पनि सँगै बस्न र घर जान आग्रह गरेँ। तर मैले अर्के केटा साथी खोजेँ। आफ्नो सुर गर्नु भनेर सामाजिक सञ्जालमा पनि ब्लक गरेँ, उनले लेखेका छन्, त्यसपछि म सम्बन्धविच्छेदको मुद्दा दायर गर्न बाध्य भएँ। आफुलाई श्रीमतीले अष्ट्रेलिया पुग्ने माध्यम मात्र बनाएको घिमिरेको दाबी छ। श्रीमतीले पनि आफूलाई कुटपिट गरेको प्रत्युत्तर अदालतमा पेस गरेकी छन्। २०७५ साउनसम्म महिलाले मात्र अदालतमा सिधै सम्बन्धविच्छेदको मुद्दा दर्ता गर्न पाउँथे। २०७५ भदौ १ गतेदेखि लागू भएको मुलुकी देवानी संहिता २०७४ ले पुरुषलाई पनि यस्तो मुद्दा सिधै अदालतमा दर्ता गराउन अधिकार दिएको छ। ऐनको दफा ९४ मा पतिले सम्बन्धविच्छेद गर्न सक्ने व्यवस्था छ। त्यसपछि श्रीमतीसँग सम्बन्ध तोड्न चाहने पुरुष अदालत जान थालेका हुन्। पत्नीसँग सम्बन्धविच्छेद गर्न पतिले चलाएका ५५ मुद्दा चालू अवस्थामा रहेको जिल्ला अदालत मकवानपुरका श्रेस्तेदार तीर्थराज भट्टराई बताउँछन्। २०७८७९ को हालसम्म ३८ मुद्दा फैसला भइसकेको छ।२०७७७८ मा १ सय ४ जनाले श्रीमतीसँग सम्बन्धविच्छेदको मुद्दा दर्ता गराएका अदालतको तथ्याक छ। तीमध्ये ७७ वटा फैसला भएको र २७ वटा चालू आर्थिक वर्ष सरेर आएको हो। अदालतमा वैदेशिक रोजगारीमा रहेका र हिंसामा परेका पुरुष बढी मुद्दा लिएर अदालत धाउने गरेको श्रेस्तेदार भट्टराईको भनाइ छ। महिलालाई सम्बन्धविच्छेद गर्दा श्रीमान्को अंश दाबी गर्ने कानुनी सुविधा छ। तर, जिल्ला अदालतको तथ्यांकअनुसार अंश नलिई छुटिनेको संख्या करिब ५० प्रतिशत छ। पुरुषहरू सम्बन्धविच्छेदको मुद्दा लिएर अदालत आउने क्रम बढेको छ, श्रेस्तेदार भट्टराई भन्छन्, अझ बढी वैदेशिक रोजगारीबाट फर्किएका पुरुषहरूको मुद्दा धेरै छन्।पत्नीले अर्कैसँग बिहे गरेको, आफूलाई बेवास्ता गरेको, अनावश्यक शंका गरेको, सम्पर्कविहीन भएको, विदेशबाट फर्कँदा सबै पैसा सकाइदिएको कारण देखाएर मुद्दा दर्ता गर्ने गरेको जिल्ला बार एसोसिएसनका अध्यक्ष ऋषि केवीको भनाइ छ। यसअघि पुरुषले स्थानीय तहमा मिलापत्र हुन नसके स्थानीय तहको सिफारिसमा मात्र अदालतमा मुद्दा दर्ता गर्न पाउने प्रावधान थियो। पत्नीसँग सम्बन्धविच्छेदका लागि पतिले मुद्दा दायर गरे पनि अदालतले मेलमिलापका लागि एक वर्षको समय तोेक्ने व्यवस्था थियो। पुरुषले चाहँदैमा अझै सजिलै सम्बन्धविच्छेद हुन सक्ने स्थिति नरहेको जिल्ला बार एसोसिएसन मकवानपुरका पूर्वअध्यक्ष मदन दाहालको भनाइ छ। महिलालाई सम्बन्धविच्छेद गर्दा श्रीमान्को अंश दाबी गर्ने कानुनी सुविधा छ। तर, जिल्ला अदालतको तथ्यांकअनुसार अंश नलिई छुटिनेको संख्या करिब ५० प्रतिशत छ। २०७७७८ मा ३ सय ३१ जनाको मुद्दा फैसला भयो। चालू आर्थिक वर्ष १ सय ७४ वटाको फैसला भइसकेको छ। यी मुद्दामा करिब आधा मुद्दामा महिलाले अंश दाबी गरेका छैनन्, श्रेस्तेदार भट्टराई भन्छन्। फैसलामा धेरै समय लाग्ने भएकाले पनि अंश दाबी नगरी मुद्दा हाल्ने गरेको जिल्ला बार अध्यक्ष केवी बताउँछन्। न्यून सम्पत्ति भएकासँग पनि अंश दाबी नगर्ने देखिएको उनको भनाइ छ। मुलुकी देवानी संहिता २०७४९४ पतिले सम्बन्धविच्छेद गर्न सक्ने: पतिले देहायका कुनै अवस्थामा पत्नीको मञ्जुरी नभए पनि सम्बन्धविच्छेद गर्न सक्नेछ : (क) कानुनबमोजिम अंश लिई वा मानो छुट्टिई पतिपत्नी भिन्न बसेको अवस्थामा बाहेक पत्नीले पतिको मञ्जुरी नलिई लगातार तीन वर्ष वा सोभन्दा बढी समयदेखि अलग बसेमा, (ख) पत्नीले पतिलाई खान लगाउन नदिएमा वा घरबाट निकाला गरिदिएमा, (ग) पत्नीले पतिको अंगभंग हुने वा अरू कुनै ठूलो शारीरिक वा मानसिक कष्ट हुने किसिमको कुनै काम वा जाल प्रपञ्च गरेमा, (घ) पत्नीले अन्य पुरुषसँग यौनसम्बन्ध राखेको ठहरेमा। मेरो र शान्ति विकको विवाह २०६४ मंसिर २८ गते भएको हो। २०६७ सालमा छोरी जन्मियो। २०७० वैशाख २१ गते म मलेसिया गएँ। कमाएको सबै पैसा मैले श्रीमतीलाई पठाउँथे। २०७४ भदौ २१ मा म घर फर्किएँ। दुई महिना घर बसेर फेरि कात्तिकमा मलेसिया गएँ। मैले २०७४ माघ २५ गते श्रीमतीलाई ५५ हजार रुपैयाँ पठाएँ। त्यसको एक महिनापछि उनी घर छाडेर हिँडेको थाहा पाएँ। म नेपाल आएँ। उनलाई मैले धेरै प्रयासपछि काठमाडौंमा भेटेँ। उनले एक हप्तामा घर आउँछु भनिन्। तर, चार वर्षसम्म पनि सम्पर्कमा आइनन्। घर छाडेको केही महिनामै उनले अर्कैसँग विवाह गरेकी रहेछन्। तर, मैले अझै आउँछिन कि भनेर धेरै कुरा गरेँ। अन्ततः केही नलागेपछि २०७८ भदौ २९ मा सम्बन्धविच्छेदको मुद्दा मकवानपुर जिल्ला अदालतमा दायर गरेको हुँ। मान्छे नै मसँग नरहेपछि पैसाको के कुरा गर्नु ? यसबीचमा जति पैसा कमाए, सबै उसैलाई पठाएको थिएँ। त्यसको कुनै हिसाब छैन। छोरी ११ वर्षकी भइन्। उसको भविष्यको लागि पनि मैले धेरै गर्नु छ। मुद्दामा एक जना आफन्तलाई वारेस राखेको छु। काठमाडौं एउटा कम्पनीमा काम गर्छु। सुकदेव तितुङ मनहरी४ मकवानपुर"
पशुपति क्षेत्रको ठेक्कामा मिलेमतो,"काठमाडौं : पशुपति क्षेत्र विकास कोषले मिलेमतोमा एक कम्पनीलाई ठेक्का दिलाउने गरी बोलपत्र आह्वान खुलेको छ। विश्वरूपा मन्दिर तथा सत्तल निर्माणका लागि मिलेमतोमा धर्म एस निर्माण सेवा काभ्रेलाई दिन खोजेको पाइएको हो। कोषले उसैलाई मिल्नेगरी मापदण्ड बनाएको तुलसी कन्स्ट्रसनका सञ्चालक रामप्रसाद बासीले बताए। हामी अरु निर्माण व्यावसायीले विरोध गरेपछि कोषले मापदण्ड परिमार्जनसमेत गर्न खोजेको थियो, उनले भने, त्यो पनि चित्तबुझ्दो भएन । कोषले स्ट्यान्र्डड बिडिङ डकुमेन्ट (एसबीडी) मा पाँच वर्षभित्रको सबैभन्दा उपयुक्त तीन आर्थिक वर्षको औसत ६४ करोडको काम गरेको हुनुपर्ने उल्लेख गरेको थियो। सकारी निकायमा १८ महिनाभित्र ५५ करोडको कार्य गरेको र पाँच वर्षभित्रको निर्माण कार्यको अनुभव राख्न सार्वजनिक खरिद ऐन, नियम र एसबीडीबमोजिम मिल्दैन। ६४ करोड रुपैयाँको सट्टा ३० करोड र विशेष कार्य अनुभव ५५ करोडको सट्टा ३२ करोड राखी कार्य अनुभवमा १८ महिनाको सीमा राख्न नमिल्ने उनले बताए। कोषले २०७७ पुस ९ गते विश्वरूपा मन्दिर र सत्तल पुनर्निर्माणको ठेक्काका लागि बोलपत्र आह्वानको सूचना जारी गरेको थियो। कोषले विगतदेखि नै नियमविपरीत टेन्डर गरिररहेको छ।रवि सिंह, अध्यक्ष, नेपाल निर्माण व्यवसायी महासंघ अनावश्यक अनुभव राखी प्रतिस्पर्धालाई सीमित गर्ने उद्देश्यले आफू अनुकूल ठेक्का प्रदान गर्न बदनियत राखेको बासी बताउँछन्। योग्यता र अनुभव तोकिएको कार्य सार्वजनिक खरिद ऐनविपरीत भएको भन्दै बासीले सर्वोच्च अदालतमा उजुरी दिएका थिए। नेपाल निर्माण व्यवसायी महासंघले समेत सार्वजनिक खरिद ऐन २०६३ र नियमावली २०६४ तथा सार्वजनिक खरिद अनुगमन कार्यालयले जारी गरेका मापदण्डविपरीत कोषले बोलपत्र आह्वान गरेको बताएको छ। अध्यक्ष रवि सिंहले एसबीडीका व्यवस्था र सर्तविपरीत कोषले विगतदेखि नै टेन्डर गरिररहेको भन्दै पर्यटनमन्त्री प्रेम आलेको ध्यानाकर्षणसमेत गराएको बताए। यस्तो मापदण्डप्रति गम्भीर हाम्रो ध्यानाकर्षण भएको छ, अध्यक्ष सिंहले भने, कोषले सीमित निर्माण व्यवसायीले मात्र भाग लिन पाउने तथा प्रतिस्पर्धा हुनेगरी ठेक्काको मापदण्ड बनाउने गरेको छ। सार्वजनिक खरिद ऐन २०६३ को दफा १०(३) मा कुनै खास वर्गको निर्माण व्यवसायीले मात्र भाग लिन पाउने गरी व्यवस्था गर्न नसकिने व्यवस्था छ। ठेक्का मापदण्डबारे आफू अनविज्ञ रहेको पशुपति क्षेत्र विकास कोषका सदस्यसचिव डा मिलनकुमार थापाले बताए। यो मुद्दा सर्वोच्च अदालतमा पुगेकाले थप बोल्न मिल्दैन, उनले भने।"
साना हतियार सधैं चुनौती,"नेपालगन्ज : यी घटना त प्रहरीले साना हतियार बरामद गरेका दृष्टान्त मात्र हुन्। यसले भारतीय सीमावर्ती जिल्ला र सहरमा अवैध रुपमा यस्ता हतियार भित्रिने गरेको देखाउँछ। तिनको प्रयोग आपराधिक गतिविधिमा पनि प्रयोग भइरहेको अनसुन्धानले देखाउँछ। प्रहरी प्रवक्ता एसएसपी विष्णुकुमार केसी साना हतियार नै अधिकांश हत्या, हिंसा र आपराधिक क्रियाकलापमा प्रयोग भएको भेटिएको बताउँछन्। ठूला हतियार त एक्सिडेन्टल्ली युज हुने हो। साना हतियार नै प्रयोग हुने हो, प्रवक्ता केसी भन्छन्, खुला सीमाका कारण पनि तराईमा हतियारबाट हुने अपराध अलि बढी हुने गरेको छ। नेपालमा अपराध गरेर भारतमा लुक्ने र भारतका अपराधीले पनि यता आश्रयस्थल बनाएको विभिन्न घटनाक्रमले देखाएको छ। २०७४७५ देखि चालु आर्थिक वर्षको माघसम्म पाँच वर्ष अवधिमा हातहतियार तथा खरखजानासम्बन्धी १ हजार १ वटा मुद्दा दायर भएको प्रहरीको तथ्यांक छ। यो अवधिमा १ हजार २ सय २४ वटा सानाठूला हतियार बरामद गरिएको जनाइएको छ। जसमध्ये ४ सय ३ वटा साना प्रकारका छन्। यस्तै हतियार प्रहरीका लागि सुरक्षा चुनौती बनेको छ। बरामद गरिएकामध्ये सबैभन्दा बढी ७ सय ४६ वटा भरुवा बन्दुक छन्। जसलाई गाउँघरमै पनि बनाउने गरेको पाइएको छ। त्यसपछि भने कटुवा (पेस्तोल) २ सय ५ वटा छ। जुन कुल बरामदको झन्डै १७ प्रतिशत हो। सुरक्षा मामलाका जानकार हेमन्त मल्ल साना हतियारको बिगबिगी हुनुमा सुरक्षा अप्रेसन रिभ्यू गर्नुपर्ने खाँचो देख्छन्। अमेरिकन, चाइनिज, इटालीयन जे लेखिएको भए पनि यो भारतको अवैध हतियार कारखानाबाट बनेका हतियार हुन्। खुला सिमानाका कारण मात्र नेपालमा ती हतियार भित्रिएका होइनन्। हाम्रो अप्रेसनल त्रुटिले पनि हुन सक्छ। अब अप्रेसन रिभ्यु गर्ने बेला आएको छ, प्रहरीका पूर्वडीआइजी मल्ल भन्छन्, साना हतियारले तत्कालै असुरक्षा नभए पनि घटनाले असुरक्षित महसुस गराइदिन्छ। त्यसैले सीमामा प्रविधिको प्रयोग गरेर अवैध हातहतियार आयातलाई नियन्त्रण गर्न सकिन्छ। खुला सीमा नाकाका कारण अवैध हतियार भारतबाट निर्बाध ल्याउने गरेको प्रहरीले जनाएको छ। अवैध हतियारबाट लुटपाट, डकैती र आतंक मचाउने काम भइरहेको छ। गृह मन्त्रालयका प्रवक्ता सहसचिव फणिन्द्रमणि पोखरेल नेपालका भारतीय सीमावर्ती क्षेत्रमा प्रभुत्व देखाउन होस् वा सुरक्षाका नाममा हातहतियार राख्ने परम्परा नै रहेको बताउँछन्। विगतमा गाविसमा दर्ता गरेर पनि भरुवा बन्दुक राख्ने गरेको थियो। अहिले स्थानीय तहलाई त्यो अधिकार छैन। दर्ता नभएका र अवैध हतियार भए गृह प्रशासनलाई बुझाउन हामीले बेलाबेला अनुरोध गर्दै आएका छौं, प्रवक्ता पोखरेल भन्छन्, अवैध हातहतियार राख्ने व्यक्तिलाई पक्राउ गरी कानुनको दायरामै ल्याउने गरेका छौ। यसमा कुनै पनि कम्प्रमाइज गरिँदैन। साना हतियार हाम्रो सुरक्षाको लागि सधै थ्रेट नै हुने गर्छ। त्यसको नियन्त्रण गर्न प्रहरी प्रशासन सक्रिय छ। प्रहरी प्रधान कार्यालयको तथ्यांक विश्लेषण गर्दा हतियारको बढी बिगबिगी प्रदेश नम्बर १ देखिन्छ। समीक्षा अवधिमा यो प्रदेशमा २ सय ४८ वटा हतियार बरामद भएका छन्। २ सय ३ जनाविरुद्ध हातहतियार तथा खरखजानासम्बन्धी मुद्दा चलाइएको छ। लिम्बू जातिले धार्मिक अनुष्ठानमा बन्दुक पड्काउने चलनले हतियार राखेको हुन सक्ने प्रदेश १ प्रहरी प्रवक्ता नवीनराज राई बताउँछन्। यद्यपि, साना हतियारको समस्या पनि उस्तै छ। झापा, सुनसरी र मोरङजस्ता भारतीय सीमा जोडिएका जिल्ला भएर पनि अवैध कारोबार बढेको हुन सक्ने प्रहरी अनुमान छ। लुटपाट, डरत्रास, धाक धम्की कार्यमा साना हतियारको प्रयोग भएको पाइएको छ, प्रवक्ता राई भन्छन्, साना हतियार लुकाउन सजिलो हुने भएकाले पनि सधैं सुरक्षा थ्रेट हुन्छ। मधेस प्रदेशका त आठै जिल्ला भारतीय सीमासँग जोडिएका छन्। जहाँ अन्तरदेशीय अपराधका घटना हुने गरेका छन्। नेपालमा अपराध गरेर भारतमा लुक्ने र भारतका अपराधीले पनि यता आश्रयस्थल बनाएको विभिन्न घटनाक्रमले देखाएको छ। अवैध रुपमा हतियार बेच्न आएका कतिपय भारतीय नागरिक पक्राउ नै परेका छन्। प्रदेश प्रहरी कार्यालयका डीएसपी अभयकुमार झा विदेशी हतियार पनि बेलाबेला बरामद हुने बताउँछन्। तर, कहाँबाट आउँछ भन्ने पत्ता नलागेको डीएसपी झाको भनाइ छ। भन्छन्, लागूऔषध आपराधिक गतिविधि बढाउने जड बनेको छ। लागू औषध प्रयोगकर्ताबाट पनि स्वचालित पेस्तोल भेटिएको छ। जिल्ला प्रहरी कार्यालय बाँकेको टोलीले आरोपितबाट बरामद गरेको स्वचालित अमेरिकी पेस्तोल। तस्बिर : शंकरप्रसाद खनाल लुम्बिनी प्रदेश साना हतियारको अवैध कारोबार हुनेमा देशको तेस्रो स्थानमा देखिन्छ। यो प्रदेशका १२ जिल्लामध्ये बाँके, बर्दिया, दाङ, कपिलवस्तु, नवलपरासी पश्चिम, रुपन्देही ६ जिल्लाको सीमा भारतसँग जोडिएको छ। दाङ गढवा१ जुरौली देउखुरीमा गत ९ साउनमा हतियार बेच्न दुई भारतीयलाई प्रहरीले पक्राउ गरेको थियो। प्रहरीले अत्याधुनिक पेस्तोल, त्यसमा लाग्ने दुई म्याग्जिन र दुई राउन्ड गोली बरामद गरेको थियो। लुम्बिनी प्रदेश प्रहरी प्रमुख डीआईजी प्रकाश अधिकारी वन किनारका वस्ती क्षेत्रमा वन्यजन्तुको शिकार गर्न र बाली खान आउने वन्यजन्तु भगाउन भरुवा बन्दुक राख्ने गरेको भेटिएको अनुभव सुनाउँछन्। विगतमा यस्ता बन्दुक गाउँघरतिरै बनाउने गरे पनि अत्याधुनिक साना हतियार कारखाना नेपालमा नभएकाले भारतलगायत देशबाटै आउने गरेको डीआईजी अधिकारीको भनाइ छ। विगतमा गाविसमा दर्ता गरेर पनि भरुवा बन्दुक राख्ने गरेको थियो। अहिले स्थानीय तहलाई त्यो अधिकार छैन। दर्ता नभएका र अवैध हतियार भए गृह प्रशासनलाई बुझाउन हामीले बेलाबेला अनुरोध गर्दै आएका छौं। फणीन्द्रमणि पोखरेल  प्रवक्ता, गृह मन्त्रालय साना हतियार नै अधिकांश हत्या, हिंसा र आपराधिक क्रियाकलापमा प्रयोग भएको भेटिएको छ। ठूला हतियार त एक्सिडेन्टल्ली युज हुने हो। खुला सीमाका कारण पनि तराईमा हतियारबाट हुने अपराध अलि बढी हुने गरेको छ। विष्णुकुमार केसी प्रवक्ता, नेपाल प्रहरी खुला सिमानाका कारण मात्र नेपालमा ती हतियार भित्रिएका होइनन्। हाम्रो अप्रेसनल त्रुटिले पनि हुन सक्छ। अब अप्रेसन रिभ्यु गर्ने बेला आएको छ। सीमामा प्रविधिको प्रयोग गरेर अवैध हातहतियार आयातलाई नियन्त्रण गर्न सकिन्छ। हेमन्त मल्ल, पूर्वडीआईजी बाँके जिल्ला प्रहरीको टोलीले जानकी५ बुढिया गाउँबाट २९ माघमा साना हतियार प्रयोग गरी लुटपाटमा आरोपित दुई भारतीयलाई पक्राउ गरेको थियो। आरोपितका साथबाट कटुवा पेस्तोल बरामद गरिएको प्रहरीले जनाएको छ। सीमावर्ती भारतीय बजार रुपैडियाको निबिया घर बताउने २६ वर्षीय डल्लु मनिहार र बाबागन्ज बाबाकुटी घर बताउने २८ वर्षीया निजामुद्दिन कवडियाले बर्दियाको बढैयाताल८ शीतला बजारका पर्शुराम सार्कीको घरमा पेस्तोल देखाएर ३ लाख ३५ हजार रुपैयाँबराबरको नगद र सुन लुटपाट गरेको खुलेको थियो। यही समूहले १७ माघमा खजुरा गाउँपालिका डीगाउँका हरिप्रकाश विकको घरबाट पनि ५० हजार नगद, ३ तोला सुन र मोटरसाइकल चोरेको अनुसन्धानले देखाएको थियो। जिल्ला प्रहरी बाँकेका प्रमुख श्यामकृष्ण अधिकारी निर्वाचन आउँदै गर्दा साना हतियारसहित व्यक्ति पक्राउ पर्नुले चुनौती थपिएको बताउँछन्। भन्छन्, हतियारको बिगबिगी असाध्यै धेरै त होइन। चुनावका बेला यति हतियार भेटिनु पनि सुरक्षा चुनौती हो। भारतको उत्तर प्रदेश र विहारमा अवैध हातहतियारका कारखाना छन्। भारतीय प्रहरीले केही समयअघि उत्तर प्रदेशको शामली जिल्लामा छापा मारेर पेस्तोल बनाउने अवैध कारखाना बन्द गरेको थियो। उत्तर प्रदेशकै अलिगढमा कटुवा पेस्तोल बनाउने अर्को कारखाना भेटिएको थियो। त्यो कारखानाले एक वर्षमा १ हजारभन्दा बढी कटुवा पेस्तोल बनाएर ३ हजारदेखि १० हजार भारुमा बिक्री गरेको खुलेको खबर भारतीय सञ्चारमाध्यमले दिएका छन्। उत्तर प्रदेशकै अयोध्याबाट पनि भारतीय प्रहरीले हतियार कारखानाबाट दुई जनालाई नियन्त्रणमा लिएको थियो। पूर्वडीआईजी मल्ल भारतका उत्तर प्रदेश र विहारमा सक्कली बन्दुकजस्तै बनाउने अवैध कारखाना रहेकाले त्यहाँबाट नेपालमा सजिलै हतियार आउने गरेको बताउँछन्। हतियारसहित पक्राउ परेकाहरूले भारतमै गएर वा नेपालमै भारतीयसँग खरिद गरेको प्रहरीलाई बयान दिएका छन्। बाँकेमा पक्राउ परेका परेका दीपेन्द्र अधिकारीले तीन महिनाअघि भारतको लखनउका असरफ अलिसँग ५० हजार भारुमा खरिद गरेर ल्याएको बयान दिएका छन्। उनीसँग वन्ली फर आर्मी सप्लाई लेखिएको अमेरिकी स्वचालित पेस्ताल फेला परेको थियो। गोली ७ हजार रुपैयाँमा खरिद गरेको उनको भनाइ छ। कोहलपुरमा एयर गनसहित पक्राउ परेका विकले पनि भारतबाटै खरिद गरेर ल्याएको बताएका छन्। सीमा क्षेत्रमा हतियार प्रयोग गरेर हुने अपराधमा कि भारतीय नागरिक जोडिन्छन् नै कि अवैध हतियारबाट हुने प्रहरी अनुसन्धानले देखाएको छ। खुला सीमा नाकाका कारण अवैध हतियार भारतबाट निर्बाध ल्याउने गरेको प्रहरीले जनाएको छ। अवैध हतियारबाट लुटपाट, डकैती र आतंक मचाउने काम भइरहेको छ। हातहतियार खरखजाना ऐन, २०१९ ३ इजाजत लिनुपर्ने : देहायका कुनै कार्य गर्न चाहने व्यक्तिले यस ऐनबमोजिम इजाजतपत्र लिनुपर्नेछ : (क) हातहतियार वा खरखजाना बनाउन वा मर्मत गर्न, (ख) हातहतियार वा खरखजानाको निकासी वा पैठारी गर्न, (ग) हातहतियार वा खरखजाना राख्न वा लिएर हिँड्न। ५ इजाजतबेगर हातहतियार लिएर हिँड्न मनाही : (१) कुनै व्यक्तिले इजाजतपत्र नलिई वा इजाजतपत्रमा तोकिएको सर्त बन्देजमा नरही हातहतियार लिएर हिँड्न हुँदैन। (२) उपदफा (१) विपरीतको कसुर गर्ने व्यक्तिलाई पक्राउ गर्नुपर्ने भएमा सोको कारण र त्यस्तो व्यक्तिको पहिचान खुल्ने विवरणसहित मुद्दा हेर्ने अधिकारीसमक्ष पक्राउ गर्ने अनुमतिको लागि निवेदन दिनुपर्नेछ। (३) उपदफा (२)को बमोजिमको निवेदनबाट पक्राउ गर्नुपर्ने कारण मनासिब देखिएमा मुद्दा हेर्ने अधिकारीले पक्राउ पुर्जी जारी गर्ने अनुमति दिन सक्नेछ। (४) उपदफा (३) बमोजिम पक्राउ पुर्जी जारी गरिएको व्यक्तिलाई प्रमुख जिल्ला अधिकारी अधिकारी वा निजले खटाएको व्यक्ति वा प्रहरीले गिरफ्तार गरी बाटोको म्यादबाहेक चौबीस घण्टाभित्र मुद्दा हेर्ने अधिकारीसमक्ष उपस्थित गराउनुपर्नेछ। १० इजाजतपत्र प्राप्त गर्ने वा रिन्यू गर्ने तरिका : (१) कुनै व्यक्तिले यो ऐनअन्तर्गत इजाजतपत्र लिनको निमित्त तोकिएको दस्तुर र तोकिएको ढाँचाको दरखास्त प्रमुख जिल्ला अधिकारीछेउ दिनुपर्छ। (२) उपदफा (१) अन्तर्गत कसैको दरखास्त दाखिल भएपछि प्रमुख जिल्ला अधिकारीले तोकिएबमोजिमको आवश्यक जाँचबुझ गरी हेर्दा दरखास्तमा लेखिएबमोजिम काम गर्न पाउने गरी इजाजतपत्र दिन मनासिब सम्झिएमा तोकिएबमोजिमको सर्त बन्देज राखी दरखास्तवालालाई तोकिएको ढाँचाको इजाजतपत्र दिन सक्नेछ।"
भीम रावलको प्रश्न : नेपाली भूभागमा भारतले आधिपत्य जमाउँदा सरकार किन मौन ?,"काठमाडौं : नेकपा एमालेका नेता डा भीमबहादुर रावलले भारतले नेपाली भूमि मिच्दा सरकार मौन बसेको भन्दै आक्रोश पोखेका छन्। दार्चुला सदरमुकाम खलंगामा नदीले कटान गरेको नेपाली भूभाग पनि मिचिनेगरी भारतले तटबन्धन बनाएको र स्थानीयले विरोध गर्दा ढुंगा हानाहानकै अवस्था सिर्जना भएका बेला सरकारले पहल नगरेको भन्दै रावलले आक्रोश पोखेका हुन्। दार्चुलाको सदरमुकाममा बन कार्यालय समेतलाई महाकालीको बाढीले बगाएर कार्यालय रहेको भूभाग नदी पारी भारततर्फ परेको थियो, उनले भनेका छन्, त्यसमा भारतले आधिपत्य जमाउन लागेको समाचार प्रमं देउवाले थाहा पाउनु पर्ने हो। सरकार मौन किन? रावलले देशको भौगोलिक अखण्डताको रक्षाप्रति देशघाती सरकार मात्र उदासिन हुनसक्ने भन्दै आलोचना गरेका छन्।"
धनुषा कांग्रेस निर्वाचन: निधिनिकट उम्मेदवारलाई कोइराला पक्षको समर्थन,जनकपुरधाम : नेपाली कांग्रेस धनुषाको बिहीबार हुने दोस्रो चरणको निर्वाचनमा डा शेखर कोइराला समूहले विमलेन्द्र निधि समूहलाई समर्थन गर्ने निर्णय गरेको छ। चुनावी प्रतिस्पर्धाबाट बाहिरिएका शेखर कोइराला समूहका सभापतिका उम्मेदवार दिनेशप्रसाद प्रसैला यादवले अन्ततः निधि समूहका उम्मेदवार योगेन्द्र पजियारलाई समर्थन गरेका हुन्। बुधबार साँझ जनकपुरधामस्थित विमलेन्द्र निधिको निवासमा पत्रकार सम्मेलनको आयोजना गरी शेखर कोइराला समूहका नेता रामकृष्ण यादवले आफूहरुले निधि समूहका उम्मेदवार योगेन्द्र पजियारलाई समर्थन गर्ने निर्णय गरेको जानकारी दिए। कांग्रेसका पूर्वउपसभापति विमलेन्द्र निधिले दोस्रो चरणको निर्वाचनको पूर्वसन्ध्यामा दिनेश प्रसैलाले आफ्ना उम्मेदवार योगेन्द्र पजियारलाई समर्थन गरेकोमा धन्यवाद दिएका छन्। उनले दिनभरीको आन्तरिक छलफलपश्चात अबेर साँझ सहमति जुटेको बताए। उनले निर्वाचनपश्चात जिल्लाको दीर्घकालिन राजनीतिक गतिविधिमा सहकार्य र सहमतिमार्फत नै अगाडि बढ्ने प्रतिबद्धतासमेत व्यक्त गरे। सभापतिका लागि मंगलबार अबेर राती भएको मतगणनामा कुनै उम्मेदवारले ५१ प्रतिशत मत ल्याउन नसक्दा दोस्रो चरणमा बिहीबार बिहान पुनः निर्वाचन हुन लागेको छ। पहिलो चरणको मतपरिणाममा सभापतिका उम्मेदवार योगेन्द्र पजियार १ हजार २४८ मत ल्याउँदै अग्रस्थानमा थिए। सोमबार भएको निर्वाचनमा कुल ३ हजार १७३ मतदाता रहेकोमा २ हजार ९१२ जनाले मत खसालेका थिए। उक्त मतमध्ये योगेन्द्र पजियार अग्रस्थानमा रहँदै १ हजार २४८ मत ल्याएका थिए भने सभापतिका अर्का प्रतिद्वन्दी सन्तोष यादवले ८८२ र दिनेश प्रसैलाले ६३० मत मात्र प्राप्त गरेका थिए। धनुषाको चारवटै क्षेत्रको सार्वजनिक भएको पहिलो चरणको मत परिणामले कुनै उम्मेदवारले ५१ प्रतिशत मत प्राप्त नगरेकोमा चुनाव दोस्रो चरणमा गएको हो।
माधव नेपालको प्रतिवेदन : कांग्रेसएमाले मिल्ने खतरा टार्न एमसीसी अनुमोदन,"काठमाडौं : नेकपा एकीकृत समाजवादीका अध्यक्ष माधवकुमार नेपालले कांग्रेस र एमाले मिल्न नदिन व्याख्यात्मक घोषणासहित एमसीसी सम्झौता संसदबाट अनुमोदन गरिएको बताएका छन्। पार्टीको केन्द्रीय समिति बैठकमा अध्यक्ष नेपालले प्रस्तुत गरेको राजनीतिक प्रतिवेदनमा नेपाली कांग्रेस र एमाले मिलेर पाँच दलीय गठबन्धनलाई तोड्ने प्रयास असफल बनाउन एमसीसी अनुमोदनमा सहभागी भएको उल्लेख छ। पाँच दलीय गठबन्धनलाई तोड्ने, सभामुखलाई पदबाट हटाउने र हाम्रो पार्टीका १४ जना सांसदलाई कारवाही गर्नेगरी नेपाली कांग्रेस र एमाले मिलेर एमसीसी कम्प्याक्ट जस्ताको तस्तै अनुमोदन गर्ने थिए। त्यस्तो अवस्थामा पाँच दलीय गठबन्धन तोडिने, सभामुखलाई पदबाट हटाइने, हाम्रो पार्टीका १४ जना सांसदलाई कारवाही गरिने र हाम्रो पार्टीको अस्तित्व समाप्त पारिने र अदालतलाई समेत प्रयोग गर्नेसम्मका कार्य हुन सक्दथे। हामीले वैकल्पिक बाटो रोजेर ती सवै खतरालाई टारेका छौं, प्रतिवेदनमा भनिएको छ। पार्टीको दर्ता खारेज गर्ने तथा प्रधानन्याधीश चोलेन्द्र शम्शेर जबरामाथिको महाभियोग फिर्ता लिनेगरी एमसीसी कम्प्याक्ट जस्ताको त्यस्तै अनुमोदन गर्ने प्रयास भएपछि पाँच दलीय गठबन्धनमा संलग्न दलहरू वैकल्पिक निकासको खोजीमा लागेको प्रतिवेदनमा उल्लेख छ। त्यसै क्रममा एमसीसी कम्प्याक्टको सम्झौतासँगै त्यसको व्याख्यात्मक घोषणा गरेर जान सकिने धारणा विकसित भयो। त्यस धारणामा हामी पनि आधारभूत रूपमा सहमत भयौं। फागुन १५ मा बसेको हाम्रो पार्टी स्थायी कमिटीको बैठकले हामीले उठाएका ११ बुँदाको सम्बोधन हुने र यदि व्याख्यात्मक घोषणाअनुरूप नभएमा ३० दिनको सूचना दिएर सम्झौता खारेज गर्न सकिने समेतको व्याख्यात्मक घोषणासहित एमसीसी कम्प्याक्ट सम्झौता अनुमोदन गर्न सकिने निर्णयमा गयौं।"
चुनावी रणनीति बनाउन राप्रपा नेपालको पदाधिकारी बैठक जारी,"काठमाडौं : राप्रपा नेपालको पदाधिकारी र जनवर्गीय संगठन प्रमुखको बैठक बसिरहेको छ। वैशाख ३० गते हुने स्थानीय तह निर्वाचनको तयारी रणनीति बनाउन अध्यक्ष कमल थापाले केन्द्रीय कार्यसमितिका उपत्यकामा उपलब्ध पदाधिकारी र जनवर्गीय संगठनका प्रमुखहरुसँग छलफल थालेका हुन्। केन्द्रीय कार्यालय विशालनगरमा जारी बैठकले समसामयिक राजनीतिक परिस्थितिको विश्लेषण, नजिकिँदै गरेको स्थानीय निकायको निर्वाचन र पार्टीको आगामी कार्यक्रमको बारेमा निर्णय गर्ने नेता शशी भण्डारीले जानकारी दिए।"
एमसीसीले देशको अर्थतन्त्रमा टेवा पुर्याउँछ : नेता सिंह,"काठमाडौँ : नेपाली कांग्रेसका नेता प्रकाशमान सिंहले मिलेनियम च्यालेन्ज कर्पोरेशन (एमसिसी)ले नेपालको अर्थतन्त्रमा टेवा पुर्याउने बताएका छन्। काठमाडौँ निर्वाचन क्षेत्र नं १ अन्तर्गत शङ्खमूलमा आयोजना गरेको बुथ कार्यसमिति गठन समारोहमा बोल्दै उनले एमसीसी नेपालको हितमा रहेकाले कांग्रेसले प्रतिपक्षमा रहेको बेलामा पनि एमसिसीको वकालत गरेको बताएका हुन्। एमसीसी मुलुकको अर्थतन्त्रलाई टेवा पुर्याउने काममा लगानी हुन थालेकाले नेपालको हितमा छ भनेर कांग्रेसले सरकार र प्रतिपक्षमा हुँदा आवाज उठाउँदै आएको हो, उनले भने। उनले विपक्षी दलले सरकारमा हुँदा एउटा र सरकारबाट बाहिरिएपछि अर्को कुरा गर्न नमिल्ने बताए। नेता सिंहले केही दलले एमसीसीका बारेमा राष्ट्रघाती भनेर गलत प्रचार गर्दै हिँडेकोमा आपत्ति जनाए। के एमसीसी राष्ट्रघाती भएको भए संसद्बाट पारित हुन्थ्यो त ?, उनले प्रश्न गर्नुभयो । एमसीसीका बारेमा जनतालाई घरघरमा गएर बुझाउने जिम्मा कांग्रेसको काँधमा आएको उनको भनाइ छ।"
चुनावमा कांग्रेसले सामाजिक सञ्जाल उपयोग गर्ने,"काठमाडौंः नेपाली कांग्रेसले स्थानीय तहको चुनावमा सामाजिक सञ्जाल उपयोगमा ल्याउने भएको छ । कांग्रेसले बुधबार पत्रकार सम्मेलन गर्दै यस्तो बताएको हो । कांग्रेस प्रवक्ता डाप्रकाशशरण महतले सामाजिक सञ्जालको भरपुर प्रयोग गर्ने बताए । उनले भने, 'सामाजिक सञ्जालको भरपुररुपमा प्रयोग गर्छ । कम्युनिस्ट अगाडि छन् । प्रचार अभियानलाई चुस्त दुरुस्त बनाउँछौं । ' यस्तै, कांग्रेसले स्थानीय तहमा घोषणापत्र जारी गर्ने भएको छ । प्रवक्ता डा महतले स्थानीय सरकारमा जितेर जाँदा के गर्ने भनेर गाउँपालिका, नगरपालिकामा आवश्यकता अनुसार घोषणा पत्र बनाउने बताए। 'अहिलेको वर्तमान परिस्थितिलाई समीक्षा गरेर केन्द्रमा पनि घोषणापत्र बनाइनेछ । हरेक काँधलाई भारी, नेपाली कांग्रेसलाई जिम्मेवारी' हाम्रो अभियान हो ।' उनले जनताका पीरमर्का बुझ्ने र त्यसको आधारमा कांग्रेसलाई भोलीका दिनमा सशक्त बनाइने बताए ।"
निर्वाचनसम्म गठबन्धन कायम रहन्छ : कांग्रेस,"काठमाडौं: नेपाली कांग्रेसले निर्वाचनसम्म नै गठबन्धन कायम रहने बताएको छ। कांग्रेस प्रवक्ता डाप्रकाशशरण महतले बुधबार आयोजित पत्रकार सम्मेलनमा निर्वाचनसम्म गठबन्धन नटुट्ने बताएका हुन्। उनले भने, निर्वाचनमा उम्मेदवार उठाउने समय आउँछ। हरेक पार्टीले आफ्ना उम्मेदवार उठाउँछन्। जे गर्दा बढीभन्दा बढी सिट जितिन्छ, त्यही अनुरुप पार्टीले दृष्टिकोण बनाउँछ। निर्वाचनसम्म गठबन्धन सँगसँगै जान्छ। निर्वाचन प्रक्रिया आएपछि त्यसअनुसार अघि बढ्छौं। गठबन्धनका विषयमा धेरै चर्चा परिचर्चा हुन आवश्यक छैन।"
सत्ता गठबन्धनमा चुनावी तालमेलको सम्भावना कति ?,"काठमाडौं: चुनावी तालमेललाई लिएर सत्ता गठबन्धनमा एकमत छैन। माओवादी केन्द्र र एकीकृत समाजवादी चुनावी गठबन्धन कायम गर्न चाहन्छन्। तर, कांग्रेसभित्रै चुनावी तालमेलका विषयमा मतभेद छ। प्रधानमन्त्रीसमेत रहेका सभापति शेरबहादुर देउवा चुनावी तालमेलको पक्षमा छन् भने संस्थापनइतर एक्लै चुनावमा जानुपर्ने अडानमा छ। वैशाख ३० को स्थानीय तहको निर्वाचन नजिँकिदै गर्दा गठबन्धनभित्र चुनावी तालमेलको विषय तीव्र बहसको विषय बनेको छ। शीर्ष नेताहरु चुनावी तालमेल गर्न एकमत देखिन्छन्। तर, अहिलेसम्म संस्थागत निर्णय हुन सकेको छैन। नेकपा एकीकृत समाजवादीका अध्यक्ष माधवकुमार नेपाल सत्ता गठबन्धनमा सहमति भइसकेको दाबी गर्छन्। आगामी निर्वाचनमा हामी मिलेरै जाने हो, सबै ठाउँमा मिल्न सकिँदैन भने पनि जति ठाउँमा सकिन्छ, त्यहाँ मिल्ने हो, आजदेखि सुरु भएको पार्टीको केन्द्रीय समिति बैठकमा चुनावी तालमेलबारे नेपालले बताए। यसअघि माओवादी केन्द्रका अध्यक्ष पुष्पकमल दाहाल प्रचण्डले केन्द्रीय समितिको बैठकमा चुनावमा गठबन्धन हुने र प्रतिगमनलाई परास्त गर्ने बताएका थिए। चुनावी तालमेललाई लक्षित गरेर तयारी थाल्न केन्द्रीय सदस्यलाई निर्देशन दिएका थिए। गठबन्धनमा आबद्ध माओवादी केन्द्र, एकीकृत समाजवादीका शीर्ष नेता र कांग्रेस सभापतिले हरेक कार्यक्रममा चुनावी गठबन्धन हुने दाबी गर्दै आएका छन्। तर, प्रमुख सत्तारुढ कांग्रेसभित्र अधिकांश मत चुनावी तालमेलको विपक्षमा छ। प्रधानमन्त्रीसमेत रहेका कांग्रेस सभापति शेरबहादुर देउवाले मंगलबारमात्रै सत्ता गठबन्धनलाई असर पर्ने गरी अभिव्यक्ति नदिन निर्देशन दिएका थिए। आफूनिकट नेता कार्यकर्तालाई देउवाले सम्भव भएका ठाउँमा तालमेल गरिने बताउने गरेका छन्। गठबन्धनमा आबद्ध माओवादी केन्द्र, एकीकृत समाजवादीका शीर्ष नेता र कांग्रेस सभापतिले हरेक कार्यक्रममा चुनावी गठबन्धन हुने दाबी गर्दै आएका छन्। तर, प्रमुख सत्तारुढ कांग्रेसभित्र अधिकांश मत चुनावी तालमेलको विपक्षमा छ। यसैकारण सार्वजनिक फोरममा कांग्रेसले चुनावी तालमेल के हुन्छ भन्ने प्रश्नको निरन्तर सामना गरिरहेको छ। बुधबार स्थानीय तह केन्द्रीत चुनावी अभियान घोषणा गर्न पार्टी कार्यालय सानेपामा आयोजित पत्रकार सम्मेलनमा पनि यो प्रश्नले कांग्रेसलाई पछ्यायो। लामो समयदेखि चुनावी गठबन्धन प्रश्न टार्दै आएको कांग्रेसले बुधबार मुख खोल्यो। जवाफ दिन सानेपामा सभापति देउवामा अतिनिकट विश्वासपात्र उपसभापति पूर्णबहादुर खड्का उपस्थित थिए। खड्काले चुनावी तालमेलबारे अहिलेसम्म ठोस निर्णय नभएको बताए। तालमेलका विषयमा सर्वसम्मत निर्णय गर्छौं। अपरिपक्व निर्णय गर्दैनौं। कांग्रेसको केन्द्रीय कार्यसम्पादनको बैठकबाटै मात्रै चुनावी तालमेलका बारेमा निर्णय हुन्छ, उनले भने। उनले गठबन्धनको बैठक नियमित बसे पनि चुनावी तालमेलबारे केही पनि निर्णय नभएको भन्दै माधव नेपालको भनाइ खण्डन गरे। गठबन्धनको बैठक नियमित बस्छौं। विभिन्न एजेण्डामा छलफल हुन्छ। निर्वाचनमा सँगै जाने नजानेबारे कुन नेताले कहाँ के तरिकाले बोल्नुहोला। कांग्रेसको दृष्टिकोण अब बस्ने केन्द्रीय कार्यसमितिको बैठकबाट निर्णय आउँछ। कांग्रेस अलमलिदैंन, सत्ता गठबन्धनको बैठकमा नियमित उपस्थित हुँदै आएका खड्काले भने। खड्काले गठबन्धनमा भएका दलहरू पहिलो चरणमा जनताको बीचमा जाने र जनचाहना तथा पार्टीको ग्राउन्ड बुझेपछि यसबारे सर्वसम्मत निर्णय हुने बताउँछन्। कांग्रेस प्रवक्ता डाप्रकाशशरण महत निर्वाचनसम्म गठबन्धन सँगसँगै जाने भए पनि निर्वाचन प्रक्रियामा गठबन्धनले के गर्ने अझै निर्णय नभएको बताउँछन्। उनले भने, निर्वाचनमा उम्मेदवार उठाउने समय आउँछ। हरेक पार्टीले आफ्ना उम्मेदवार उठाउँछन्। जे गर्दा बढीभन्दा बढी सिट जितिन्छ, त्यही अनुरुप पार्टीले दृष्टिकोण बनाउँछौं। निर्वाचनसम्म गठबन्धन सँगसँगै जान्छ। निर्वाचन प्रक्रिया आएपछि त्यसअनुसार अघि बढ्छौं। कांग्रेसभित्र उपसभापति धनराज गुरुङ, महामन्त्री गगन थापा, नेता मीनेन्द्र रिजाललगायत चुनावी गठबन्धनको सशक्त विरोधमा छन्। महामन्त्री थापाले त एक्लै चुनाव लडे १५५ सीटमा जित्ने र गठबन्धन गरे ७० सीटमा खुम्चिने अनुसन्धानको नतिजा नै सार्वजनिक गरेका छन्। संस्थापनइतर समूहका नेता डा शेखर कोइराला त जनवर्गीय, शुभेच्छुक संगठनमा समेत गठबन्धन गर्न नहुने पक्षमा छन्। कोइरालाले केही दिनअघि नेपाल बार एसोसिएसनको निर्वाचनमा कांग्रेसनिकट शुभेच्छुक संस्था डेमोक्रेटिक लयर्स एसोसिएसन (डीएलए) एक्लै लड्नुपर्ने आह्वान गरेका थिए। अन्य पार्टीका संगठनसँग तालमेल नगर्न आग्रह गरेका थिए। तर उनको आवाज सुनिएन। बार एसोसिएसनको चुनावमा गठबन्धन बनेको छ। कांग्रेसभित्र उपसभापति धनराज गुरुङ, महामन्त्री गगन थापा, नेता मीनेन्द्र रिजाललगायत चुनावी गठबन्धनको सशक्त विरोधमा छन्। महामन्त्री थापाले त एक्लै चुनाव लडे १५५ सीटमा चुनाव जित्ने र गठबन्धन गरे ७० सीटमा खुम्चिने अनुसन्धानको नतिजा नै सार्वजनिक गरेका छन्। गगनको अनुसन्धान नतिजामा झलनाथ खनाल पनि गठबन्धन हुनेमा सशंकित छन्। उनले केन्द्रीय समितिमै बेलैमा विचार पुर्याउन नेतृत्वको ध्यानाकर्षण गराएका छन्। यो परिस्थितिमा औपचारिक रुपमा चुनावी तालमेल हुने सम्भावना नरहेको कांग्रेस नेताहरु बताउँछन्। प्रधानमन्त्रीनिकट एक केन्द्रीय सदस्य कम्युनिस्टहरु मिल्न नदिन तालमेल गरिने तर त्यो घोषित नहुने बताउँछन्। कम्युनिस्टहरु फेरि मिल्छन् कि भन्ने शेरबहादुर दाईको चिन्ता हो। अर्कोतर्फ गठबन्धन पनि जोगाउनुछ। यी दुबै स्थितिलाई ध्यानमा राखेर दाईले उपाय निकाल्नु हुन्छ, उनी भन्छन्, मेरो विचारमा अघोषित रुपमा खास खास ठाउँमा तालमेल हुन्छ।"
"राप्रपा नेपालको निर्वाचन केन्द्रीत कार्यक्रम सार्वजनिक, पदाधिकारी र सदस्यको कार्यविभाजन","काठमाडौं : राप्रपा नेपालले वैशाख ३० गते हुने स्थानीय तहको निर्वाचनलाई केन्द्रीत गर्दै चुनावी योजनाहरु सार्वजनिक गरेको छ। बुधबार केन्द्रीय कार्यालय विशालनगरमा बसेको पदाधिकारी बैठकले चुनाव केन्द्रीत कार्यक्रमहरु सार्वजनिक गरेको हो। जसअनुसार सातवटै प्रदेश, ७७ जिल्ला र ७५३ पालिकामा पार्टीको इकाई समिति, भ्रातृ संगठन विस्तार तथा सुदृढीकरण तीन महिनाभित्र सम्पन्न गर्ने पहिलो निर्णय छ। त्यसैगरी पार्टीको सिद्धान्त र नीतिबारे विभिन्न पेशा, समुदाय, वर्ग तथा आमजनतालाई जानकारी गराउने एवं पार्टीप्रति जनताको विश्वास अभिवृद्धि गर्ने उद्देश्यसहित जनताको माझमा राप्रपा नेपाल अभियान सातवटै प्रदेश राजधानीमा चलाउने, अभियानअन्तर्गत चैत महिनाभित्र प्रदेश राजधानीमा अन्तर्क्रियात्मक भेलाहरु आयोजना गर्ने निर्णय गरेको छ। काठमाडौं उपत्यकाको अन्तर्क्रिया कार्यक्रमको जिम्मेवारी उपाध्यक्ष उद्धव पौडेललाई दिइएको प्रवक्ता सुरेश आचार्यले जानकारी दिए। उनकाअनुसार चैतभर स्थानीय तहमा घरदैलो कार्यक्रम सञ्चालन गर्ने, कार्यसमिति गठन भइसकेका जिल्लाहरुमा गठन भएको २१ दिनभित्र अनिवार्य रुपले जिल्लास्तरीय भेला गर्न निर्देशन दिइएको छ। आगामी स्थानीय तहको निर्वाचनलाई दृष्टिगत गर्दै प्राथमिकता प्राप्त गाउँ तथा नगरपालिकाहरु, केन्द्रीय कार्यसमिति घोषणा भइसकेका भ्रातृ संगठनका केन्द्रीय कार्यसमितिका पदाधिकारी तथा सदस्यहरु र जिल्ला कार्यसमिति गठन भइसकेका जिल्लाहरुमा चैत महिनाभित्र प्रशिक्षण कार्यक्रम सञ्चालन गर्ने निर्णय गरेको छ। बैठकले पदाधिकारी तथा सदस्यको कार्यविभाजनसमेत गरेको छ। जसअनुसार अन्तर्राष्ट्रिय सम्बन्ध विभाग प्रमुखको जिम्मेवारी अध्यक्ष कमल थापालाई दिएको छ। आर्थिक विभाग प्रमुखको जिम्मेवारी उपाध्यक्ष उद्धव पौडेल, नीति तथा अनुसन्धान विभाग प्रमुखमा उपाध्यक्ष डा विष्णु भण्डारी, सचिवालय प्रमुखमा महामन्त्री भास्कर भद्राले जिम्मेवारी पाएका छन्। प्रशिक्षण तथा स्थानीय निकाय विभागमा महामन्त्री सुशील कुमार श्रेष्ठ, कार्यक्रम तथा व्यवस्थापन विभाग प्रमुखमा महामन्त्री ईन्द्र चित्रकार, संगठन विभाग प्रमुखमा प्रवक्ता सुरेश आचार्य, महिला विभाग प्रमुखमा सहायक महामन्त्री ममत राई, सहकारी संस्था समन्वय विभाग प्रमुखमा केन्द्री राजकुमार खड्काले जिम्मेवारी पाएका छन्।"
नेकपा एसको केन्द्रीय समिति : ९ समूह बनाएर अध्यक्षको प्रतिवेदनमाथि छलफल,काठमाडौं : नेकपा एकीकृत समाजवादी केन्द्रीय समितिको तेस्रो पूर्ण बैठकमा अध्यक्ष माधवकुमार नेपालको राजनीतिक प्रतिवेदनमाथि समूहगत छलफल चलिरहेको छ। बुधबारदेखि सुरु भएको केन्द्रीय समितिमा अध्यक्ष नेपालले राजनीतिक प्रतिवेदन पेश गरेका थिए। प्रतिवेदनमा छलफलका लागि उपस्थित केन्द्रीय समितिलाई ९ समूहमा बाँडिएको महासचिव डा बेदुराम भुसालले जानकारी दिए। उनकाअनुसार बैठकमा प्रस्तुत राजनीतिक प्रतिवेदन र निर्देशिकाहरुमाथि छलफल गरी सुझाव प्रस्तुत गर्न नौ समूहमा विभाजन गरिएको हो। समूहगत छलफल चलिरहेको र छलफलका निष्कर्षहरु भोलिको बैठकमा प्रस्तुत गरिने महासचिव भुसालको भनाइ छ। आजको बैठकमा राजनीतिक प्रतिवेदनका अतिरिक्त सम्पर्क मञ्च सञ्चालन निर्देशिका र मोर्चा संगठन सञ्चालन निर्देशिका पनि छलफलका लागि प्रस्तुत गरिएको छ। बबरमहलस्थित कार्की ब्याङ्केटमा बैठकको शुभारम्भ गर्दै अध्यक्ष नेपालले सिंगो पार्टी पंक्तिलाई पूर्ण उत्साहका साथ स्थानीय तहको निर्वाचनमा केन्द्रीत हुन आह्वान गरेका थिए। पार्टीका सम्मानित नेता झलनाथ खनालले पार्टी पंक्तिलाई एकताबद्ध भएर अगाडि बढ्न अपिल गरे।
चुनावी गठबन्धनबारे निर्णय केन्द्रीय समितिले गर्छः कांग्रेस उपसभापति,"काठमाडौंः नेपाली कांग्रेसका उपसभापति पूर्णबहादुर खड्काले चुनावी गठबन्धनबारे कांग्रेस केन्द्रीय समिति बैठकले निर्णय गर्ने बताएका छन्। चुनावी अभियानबारे पार्टी कार्यालय सानेपामा बुधबार आयोजित पत्रकार सम्मेलनमा अहिलेसम्म गठबन्धनभित्र चुनावी तालमेलबारे निर्णय नभएको भन्दै पार्टीको केन्द्रीय समिति बैठक बसेर ठोस निर्क्यौल गर्ने बताएका हुन्। उनले भने, 'अहिलेसम्म तालमेलबारे निर्णय गरेका छैनौं। तालमेलका विषयमा सर्वसम्मत निर्णय गर्छौं। अपरिपक्व निर्णय गर्दैनौं। कांग्रेसको केन्द्रीय कार्यसम्पादनको बैठकबाट मात्रै चुनावी तालमेलका बारेमा निर्णय हुन्छ। उपसभापति खड्काले गठबन्धनको बैठक नियमित बसे पनि चुनावी तालमेल बारे केही पनि निर्णय नभएको बताए। खड्काले भने, गठबन्धनको बैठक नियमित बस्छौं। विभिन्न एजेण्डामा छलफल हुन्छ। निर्वाचनमा संगै जाने नजानेबारे कुन नेताले कहाँ के तरिकाले बोल्नुहोला। कांग्रेसको दृष्टिकोण अब बस्ने केन्द्रीय कार्यसमितिको बैठकबाट निर्णय आउँछ। कांग्रेस अलमलिँदैन।"
ओलीलाई कांग्रेसको जवाफ : विभाजित कम्युनिस्टहरु हरियो रङदेखि तर्सिन थाले,"काठमाडौं : सत्तारुढ नेपाली कांग्रेसले हरियो रङसँग नतर्सिन प्रतिपक्षी नेकपा एमालेलाई आग्रह गरेको छ। मतपत्र हरियो रुङको बनाउने निर्वाचन आयोगको निर्णयमा आपत्ति जनाउँदै प्रतिपक्षी दलका नेता केपी शर्मा ओले कांग्रेसको रुख चिन्हलाई फाइदा हुने आशंका गरेका बेला कांग्रेस महामन्त्री र प्रवक्ताले जवाफ दिएका हुन्। बुधबार सानेपामा आयोजित पत्रकार सम्मेलनमा महामन्त्री विश्वप्रकाश शर्माले विभाजित भएको कम्युनिस्ट पार्टी हरियो रङदेखि तर्सिएको टिप्पणी गरे। उनले भने, एउटा उखान चर्चामा छ, साउनमा आँखा फुटेको केले (गोरु)ले सधै हरियो देख्छ। अहिलेको परिस्थितिमा पार्टी विभाजित भएको कम्युनिस्ट पार्टी हरियो रङदेखि तर्सिन्छ भन्ने नयाँ उखान सुरु भएको छ। कसैले तर्सिनुपर्दैन। स्वस्थ प्रतिस्पर्धामा जाने हो। कांग्रेस मतदातालाई मत माग्न गएको हो। निर्वाचनमा सहभागी हुन अपिल गर्ने हो। विभाजनले कमजोर बनेका कम्युनिस्टहरु हरियो रङसँग पनि तर्सिन थालेको उनको भनाइ थियो। मतपत्र र चुनाव चिन्हको रङ निर्वाचन आयोगले छनोट गर्ने भन्दै यो राजनीतिक दलको अधिकारको विषय नभएको पनि प्रष्ट पारे। कांग्रेस प्रवक्ता डा प्रकाशशरण महतले हरियो रङमा आपत्ति नजनाउन एमालेलाई आग्रह गरे। उनले भने, हरियो रङमा नै आपत्ति हुने हो भने त नेपालको सारा वनजंगल नै फाँड्नुपर्ने हुन्छ। हामी मत माग्न र मतदातालाई निर्वाचनमा सहभागी हुन अपिलका लागि गाउँ गाउँ जाने हो। मंगलबार अखिल नेपाल महिला संघको कार्यक्रममा हरियो रङमाथि प्रश्न उठाएका ओलीले बुधबार मोरङको रंगेली पुगेर बुढो रुखलाई बचाउन मतपत्र हरियो बनाउन खोजिएको र कांग्रेससँग निर्वाचन आयोग झुकेको आरोप लगाएका छन्।"
प्रधान सेनापति र बंगलादेशका राजदूतबीच भेटघाट,काठमाडौं : प्रधान सेनापति प्रभुराम शर्मा र बंगलादेशका राजदूत सलाहुद्धिन नोमन चौधरीबीच शिष्टाचार भेटघाट भएको छ। बुधबार बिहान जंगी अड्डामा भएको भेटमा दुई पक्षीय आपसी हित तथा पारस्परिक सम्बन्धका विषयमा छलफल भएको नेपाली सेनाले जनाएको छ। यस किसिमको भेटघाटले दुई देशबीचको आपसी सम्बन्ध सुमधुर एवं प्रगाढ बनाउन थप मद्दत पुग्ने विश्वास सेनाले लिएको छ।
सञ्चारसम्बन्धी कानुन सञ्चारमाध्यमलाई नियन्त्रण गर्न ल्याइएको होइन : मन्त्री कार्की,"काठमाडौ : सञ्चार तथा सूचना प्रविधिमन्त्री ज्ञानेन्द्रबहादुर कार्कीले प्रेस तथा अभिव्यक्ति स्वतन्त्रतामाथि निरङ्कुशता लाद्न र सञ्चारमाध्यमलाई नियन्त्रण गर्न नभई नियमन गर्नका लागि सञ्चारसम्बन्धी कानुन ल्याएको प्रस्ट पारेका छन्। कोभिड१९ र आमसञ्चारसम्बन्धी कानुनले पत्रकारिता क्षेत्रमा पारेको प्रभावबारे नेपाल पत्रकार महासङ्घले आज बुझाएको ध्यानाकर्षणपत्रका सम्बन्धमा सरकारका प्रवक्ता कार्कीले प्रेस स्वतन्त्रता र कानुनी शासनका लागि सरकार दृढ रहेको रहेको स्पष्ट पारेका हुन्। उनले प्रेस स्वतन्त्रता र पत्रकारिताको विकासका लागि सरकार सरोकारवालासँग छलफल गरेर अघि बढ्ने विश्वास दिलाए। मन्त्री कार्कीले ज्येष्ठ पत्रकारको सम्मानका लागि पत्रकार वृत्ति कोष को व्यवस्था गरिएको भन्दै पत्रकारको निःशुल्क स्वास्थ्य सेवाका लागि आवश्यक निर्देशिका पास भएको जानकारीसमेत दिए। महासङ्घका अध्यक्ष विपुल पोख्रेलले राष्ट्रिय प्रसारण (एघारौँ संशोधन) नियमावली, २०७८ ले केही अस्पष्टता सिर्जना गरेको भन्दै त्यसलाई थप स्पष्ट गर्न आवश्यक रहेको बताए। उनले यसअघिको सरकारले सरोकारवाला निकायको सहभागिता बिना नै बनाएका सञ्चारसम्बन्धी विभिन्न कानुनमा प्रेस स्वतन्त्रता विरोधी प्रावधान रहेको भन्दै त्यसलाई सच्याउन आग्रह गरे। वरिष्ठ उपाध्यक्ष रमेश विष्टले कोभिड१९ का क्रममा साना लगानीका सञ्चारमाध्यमलाई धेरै प्रभाव पारेको भन्दै सहुलियतपूर्ण ऋण उपलब्ध गराउन आग्रह गरे। उनले नयाँ संविधानले व्यवस्था गरेको प्रावधानअनुसार सञ्चारसम्बन्धी कानुन निर्माण गर्न ढिलाइ भइरहेको बताउँदै सरोकारवालासँग छलफल गरी कानुन निर्माण गर्न आग्रह गरे। हालै जारी गरिएको राष्ट्रिय प्रसारण नियमावलीको ११औँ संशोधन २०७८ का केही विषयमा महासङ्घले आफ्नो चासो र चिन्ता व्यक्त गरेकाले तत्काल सम्बोधनका लागि माग गर्दछ, ध्यानाकर्षण पत्रमा भनिएको छ। महासङ्घले युएईमा पक्राउ परेका पत्रकार उमाकान्त पाण्डेको रिहाइका लागि पहल गर्नुपर्ने मागसमेत गरेको छ। प्रेस काउन्सिल नेपालका सदस्य ठाकुर बेलबासेले नयाँ मिडियालाई नियमन गर्ने सन्दर्भमा सरोकारवालासँग छलफल जारी रहेको बताए। अनलाइन सञ्चारमाध्यमलाई लोककल्याणकारी विज्ञापन उपलब्ध गराउने विषयमा बजेटमा सम्बोधन भए पनि त्यसको कार्यान्वयनमा समस्या देखिएकाले तत्काल त्यसलाई कार्यान्वयन गर्नुपर्ने महासङ्घको भनाइ छ।"
जनमोर्चाको राहत गण्डकी सरकारलाई : सरकारबाट समर्थन फिर्ता नलिने,"पोखरा : सत्ता गठबन्धनको एक घटक राष्ट्रिय जनमोर्चाले सरकारलाई दिएको फिर्ता नलिने भएको छ। कांग्रेस सभापति शेरबहादुर देउवाको नेतृत्वमा सरकार बनाउन गठबन्धनमा सामेल जनमोर्चाले गठबन्धनबाट भने अलग हुने निर्णय गरेको छ। प्रतिनिधि सभाबाट १६ फागुनमा अमेरिकी सहयोग नियोगको मिलिनियम च्यालेन्स कर्पारेसन सम्झौता अनुमोदन हुँदा कै दिन उक्त पार्टीले गठबन्धनबाट अलगको घोषणा गरेको थियो। २३ गते केन्द्रीय कमिटीको बैठक बसेर गठबन्धन फिर्ता हुने तर सरकारलाई दिएको समर्थन फिर्ता नलिने निर्णय उक्त पार्टीले गरेको हो। गण्डकीमा कांग्रेस नेतृत्वको सरकार बनाउने गठबन्धनमा सामेल उसले यहाँको सरकारलाई दिएको समर्थन पनि फिर्ता नलिने भएको छ। यो प्रतिगमन विरुद्ध बनेको सरकार हो, जनमोर्चाका महामन्त्री मनोज भट्टले भने, कांग्रेसको विकल्प एमाले हुन सक्दैन, एमाले अहिले पनि प्रतिगमनकै दिशामा छ। केन्द्रको सरकारको समर्थन फिर्ता नलिएजस्तै गण्डकीको पनि नलिने उनले स्पष्ट पारे। हामी राजनीतिक अस्थिरता होस् भन्ने पक्षमा छैनौं, यही सरकार पूरा अवधि चलोस् भन्ने हो, उनले भने, एमसीसी लगायत सरकारका गलत नीतिको भण्डाफोर चाहिँ गर्छौ। गठबन्धनमा सामेल भएपनि जनमोर्चा संघ र गण्डकी सरकारमा भने जनमोर्चा गएको छैन। संघमा जनमोर्चाले समर्थन फिर्ता लिए पनि गठबन्धनका अरु दलहरुकै सांसद संख्या बहुमतभन्दा धेरै छ। गण्डकीमा चाहिँ जनमोर्चा निर्णायक दल हो। ५९ सदस्य रहेको गण्डकी प्रदेश सभामा जनमोर्चाका २ सांसद पियारी थापा र खिमविक्रम शाही छन्। पहिला यो पार्टीका ३ सांसद थिए। बागलुङबाट प्रत्यक्ष निर्वाचित कृष्ण थापालाई गुरुङ सरकारको विपक्षमा उभिन नमाने कै कारण जनमोर्चाले कारबाही गरी सांसदबाट पदमुक्त गराएको थियो। अहिले पोखरेल नेतृत्व सरकारबाट जनमोर्चा पछि हट्दा ऊ अल्पमतमा पर्ने गरी सरकारका पक्षमा २९ मात्रै सांसद हुन्छन्। प्रदेश सभामा एमालेका २७, कांग्रेसका १५, माओवादी केन्द्रका १२ (सभामुखसहित), जनमोर्चा र जसपाका २२ र १ स्वतन्त्र सांसद छन्। पृथ्वीसुब्बा गुरुङ नेतृत्व सरकार विरुद्ध २०७८ वैशाख २ गते अविश्वास प्रस्ताव दर्ता भएको थियो। त्यसमाथि मत विभाजन गर्ने दिन वैशाख १७ गते जनमोर्चाका सांसद खिमविक्रम शाही अनुपस्थित भएका थिए। उनको अनुपस्थितिकै कारण अविश्वास प्रस्ताव असफल हुने भएपछि सभामुखले संसद बैठक अनिश्चितकाल स्थगित गरेका थिए। अर्का सांसद कृष्ण थापा खुलेरै उक्त प्रस्तावको विपक्षमा थिए। पृथ्वीसुब्बा गुरुङले अविश्वास प्रस्तावमाथि छलफल र मत विभाजन अघि नै राजीनामा गरेका थिए। प्रदेश सभाको सबैभन्दा ठूलो दलको नेताको हैसियतमा उनी नै फेरि मुख्यमन्त्री त बने। तर ३० दिनभित्र विश्वासको मत पुर्याउन सकेनन्। जनमोर्चाका कृष्ण थापा तटस्थ बसे। अरु विपक्षमा रहे। त्यसपछि जनमोर्चाले उनलाई कारबाही गरी सांसदबाट मुक्त गर्यो। जेठ २९ गते एमालेबाहेकको गठबन्धनमा सरकार बनेको हो। जनमोर्चा २०७४ सालको निर्वाचनमा एमाले र माओवादीसहितको वाम गठबन्धनमा थियो। उसले नै समर्थन फिर्ता लिँदा गण्डकीमा एमाले नेता पृथ्वीसुब्बा गुरुङ नेतृत्वको सरकार ढलेको थियो। २०७७ पुस ५ गते तत्कालीन प्रधानमन्त्री केपी ओलीले संसद विघटन गरेपछि जनमोर्चाले ओली सरकारसँगको समर्थन फिर्ता लिएको थियो। ओलीकै पार्टीका नेता गुरुङको सरकारबाट पनि उसले समर्थन फिर्ता लिँदा गण्डकी सरकार ढलेको थियो। एमाले र राजावादीसँग तालमेल नगर्ने आउँदो स्थानीय तह निर्वाचनमा राष्ट्रिय जनमोर्चाले एमाले र राजावादीसँग तालमेल नगर्ने निर्णय गरेको छ। २३ गतेको बैठकबाट उक्त निर्णय भएको हो। जनमोर्चाको माउ पार्टी नेकपा मशालका महामन्त्री मोहनविक्रम सिंहले जारी गरेको विज्ञप्तिमा उक्त कुरा उल्लेख छ। राजावादी र एमालेसित तालमेल नगर्ने हाम्रो नीति कायम रहने छ भने गठबन्धन पक्षधर शक्तिहरूसित तालमेल गर्ने हाम्रो नीति पनि खुला रहने छ, विज्ञप्तिमा भनिएको छ, तर त्यसको अर्थ गठबन्धनका सबै पक्षहरूसित अनिवार्य रूपले नै तालमेल गरेर जाने हाम्रो नीति हुने छ भन्ने होइन। देशभरि वा कतिपय जिल्ला र पालिकाहरूमा पनि एक्लै चुनावमा जाने नीति अपनाउनुपर्ने सिंहको विज्ञप्तिमा छ। विभिन्न जिल्ला वा पालिकाहरूमा अन्य पक्षहरूसित हुने समझदारीमाथि निर्भर गर्ने छ, उनले भनेका छन्। बुटवलमा भएको जनमोर्चाको केन्द्रीय कमिटी बैठकले यसअघि नै पनि एमाले र राजावादीहरुसँग तालमेल नगर्ने निर्णय गरेको थियो। माउपार्टीले फेरि त्यसैलाई निरन्तरता दिएको हो।"
प्रधानमन्त्री देउवासँग फ्रान्सेली प्रतिनिधिमण्डलको भेट,"काठमाडौँ : प्रधानमन्त्री शेरबहादुर देउवासँग प्रधानमन्त्री निवास बालुवाटारमा फ्रान्सनेपाल संसदीय मैत्री समूहका अध्यक्ष भेरोनिक रियोतोँ नेतृत्वको प्रतिनिधिमण्डलले आज शिष्टाचार भेट गरेको छ। नेपालफ्रान्स सम्बन्धलाई थप प्रगाढ बनाउने उद्देश्यले फ्रान्सेली प्रतिनिधिसभाको फ्रान्सनेपाल मैत्री समूहका अध्यक्ष रियोतोँ नेतृत्वको तीन सदस्यीय प्रतिनिधिमण्डल नेपालको पाँचदिने औपचारिक भ्रमणका लागि मङ्गलबार राजधानी पुगेको हो । नेपालफ्रान्स अन्तर संसदीय समूहका अध्यक्ष माधवकुमार नेपालको निमन्त्रणामा आएको प्रतिनिधिमण्डलमा समूहका उपाध्यक्षद्वय निकोलस फोरिसियर र ग्राजिएला मेल्चियर रहेका छन्। सो भेटका अवसरमा प्रधानमन्त्री देउवाले लामो समयदेखि कूटनीतिक सम्बन्ध कायम रहिआएको नेपालको मित्रराष्ट्र फ्रान्सले नेपालका आर्थिक, सामाजिक क्षेत्रमा पुर्याउँदै आएको सहयोगको सराहना गरे।"
यस्तो छ कांग्रेसको १७बुँदे स्थानीय तह निर्वाचन केन्द्रीत योजना (पूर्णपाठ),"काठमाडौंः नेपाली कांग्रेसले स्थानीय तह निर्वाचन केन्द्रित अभियान घोषणा गरेको छ । बुधबार सानेपामा पत्रकार सम्मेलन गर्दै १७ बुँदे घरघर जाऔं, कांग्रेस जिताऔं अभियान घोषणा गरेको हो । अभियानको समयावधि फागुन २९ देखि चैत २९ सम्म तोकिएको छ । बैशाख ३० मा हुने स्थानीय निर्वाचनमा मतदानमा सहभागी भई आफ्नो लोकतान्त्रिक अधिकार प्रयोग गर्न मतदातालाई अपील गर्दै निर्वाचनको माहोल बनाइने कांग्रेसले जनाएको छ । स्थानीय निर्वाचनमा नेपाली कांग्रेसलाई विजयी गराउन वडा र टोल तहसम्म पार्टी भित्र सौहार्दता, एकता र उर्जा अभिवृद्धि गर्ने कांग्रेसको योजना छ । अभियानका क्रममा कांग्रेसका उम्मेदवारहरुलाई विजयी गराउन मतदातालाई अपील गर्ने छ । हरेक काँधलाई भारि, हरेक हातलाई जिम्मेवारीको नीतिका साथ पार्टीको विधानमा व्यवस्था गरिएका विभिन्न जिम्मेवारी बाँडफाँड, गरेर पार्टी पंक्तिलाई स्थानीय निर्वाचनमा वृहत्तर परिचालन तर्फ उन्मुख गराउने कांग्रेसको तयारी छ । कांग्रेसको नेतृत्वमा विगतमा हाँसिल राजनैतिक र आर्थिक उपलब्धि जनसमक्ष विस्तारित रूपमा राख्ने र नेकपाको सरकारको गत ३ बर्षे कार्यकालमा भएका जनविरोधी गतिविधि, असंवैधानिक कदम र भ्रष्टाचार प्रकरण जनता समक्ष राख्ने कांग्रेसले जनाएको छ ।"
नेपाली कांग्रेसले एमसीसीबारे भ्रम चिर्ने,"काठमाडौं : नेपाली कांग्रेसले अमेरिकी सहयोग परियोजना (एमसीसी) का सन्दर्भमा भ्रम फैलाइएको भन्दै त्यसको सशक्त प्रतिवाद गर्ने भएको छ । स्थानीय तह केन्द्रित चुनावी अभियान घोषणा गर्न पार्टी कार्यालय सानेपामा आयोजित कार्यक्रममा पार्टी प्रवक्ता डाप्रकाशशरण महतले यस्तो बताएका हुन् । 'एमसीसीको सन्दर्भमा व्यापक दुष्प्रचार गरियो । सोझा नागरिकमा यथार्थ भन्दा भ्रमको जनमत गराइयो ,'उनले भने,' त्यसलाई चिर्नेछौं ।' उनले चुनावलाई लक्षित गर्दै ७७ जिल्लामा ७७ जना केन्द्रीय सदस्य खटाइने बताए । कांग्रेसका उम्मेदवारलाई विजयी गराउन हरेक काँधलाई भारी, कांग्रेसलाई जिम्मेवारी नारा अघि सारेको बताए। उनले भने, 'घरघर जाउँ कांग्रेस जिताऔं' अभियान घोषणा अघि बढ्छ। फागुन २९ देखि चैत २९ गतेसम्म देशभर यो अभियान अघि बढ्छ ।'"
मोरङको रंगेलीका मेयर र उपमेयर एमालेमा प्रवेश,विराटनगर : मोरङको रंगेली नगरपालिकाका मेयर एवं उद्योगी दीलिपकुमार बगडिया(अग्रवाल) र उपमेयर केशवकुमारी खराल नेकपा एमालेमा प्रवेश गरेका छन्। २०७४ सालमा भएको स्थानीय तहको निर्वाचनमा दुवै जना नेकपा (माओवादी केन्द्र)बाट विजयी बनेका थिए। रंगेलीमा बुधबार आयोजित जनसभाका क्रममा मेयर बगडिया र उपमेयर खरालसहितलाई एमाले अध्यक्ष एवं पूर्वप्रधानमन्त्री केपी शर्मा ओली लगायतका नेताहरुले पार्टी प्रवेश गराएका हुन्। बगडिया लगायतका जनप्रतिनिधिलाई पार्टी प्रवेश गराउनकै लागि एमालेले रंगेलीमा वृहत जनसभाको आयोजना गरेको हो। विभिन्न दल परित्याग गरेका ४ हजार ७ सय १० जनालाई पार्टीमा प्रवेश गराइएको एमालेले जनाएको छ।
आवश्यकताका आधारमा गठबन्धन : वरिष्ठ नेता पौडेल,"दमौली : नेपाली कांग्रेसका वरिष्ठ नेता रामचन्द्र पौडेलले आवश्यकताका आधारमा आगामी निर्वाचनमा गठबन्धन हुने बताएका छन्। नेपाल तरुण दल जिल्ला कार्य समिति तनहुँले आज दमौलीमा आयोजना गरेको तरुण भेलालाई सम्बोधन गर्दै उनले अहिलेको गठबन्धन निर्वाचनसम्मै लैजाने बताएका हुन्। वरिष्ठ नेता पौडेलले संविधानको रक्षाका लागि विगतमा गठबन्धन गरिएको उल्लेख गर्दै जुन ठाउँमा कांग्रेस कमजोर छ, त्यहाँ गठबन्धन गर्दा कांग्रेसलाई नै फाइदा पुग्ने बताए। उनले भने, हिजो संसद् विघटन गर्ने कार्यको विरोधमा गठबन्धन गरेका हौँ, आगामी निर्वाचनसम्म यसलाई लैजान्छौँ । वरिष्ठ नेता पौडेलले कांग्रेसलाई एकजुट बनाएर लैजानुपर्ने बताउँदै कांग्रेस एकजुट भए मात्रै आगामी निर्वाचन जित्न सकिने बताए। कांग्रेसलाई जिताउन युवाको महत्वपूर्ण भूमिका हुने भएकाले युवाहरु एक हुनुपर्ने उनले बताए। नजिकिँदै गरेको स्थानीय तहको निर्वाचनमा कांग्रेसलाई जिताउन युवाहरु एकजुट भएर लाग्नुपर्छ, वरिष्ठ नेता पौडेलले भने, युवा भनेका कांग्रेसको मेरुदण्ड हो, युवाहरु कांग्रेसलाई जिताउन एक भएर लाग्नुपर्छ।"
बुढो रुखलाई बचाउन मतपत्र हरियो बनाउन खोजिँदैछ : ओली,"विराटनगर : नेकपा एमालेका अध्यक्ष केपी शर्मा ओलीले अबको निर्वाचनमा जनताले गर्ने फैसला स्वीकार्य हुने बताएका छन् । मोरङको रंगेलीमा एमालेले बुधबार आयोजना गरेको जनसभालाई सम्बोधन गर्दै उनले आफू नेतृत्वको सरकारले मुलुकमा विकास निर्माणका धेरै काम गरेको दाबी गरे । 'हामी सरकारमा हुँदा विकास निर्माणका धेरै कामहरु भएका छन्,' ओलीले भने, 'त्यसको फैसला अब जनताले गर्छन् ।' निर्वाचनमा एमालेलाई न्याय गर्न पनि उनले आग्रह गरेका छन् । चुनावमा जाँदा एमालेले एमसीसीका बारेमा जनतामा रहेको भ्रम चिर्ने उनले बताए । संसदलाई प्रभावकारी हुन नदिने, जनताका काममा अवरोध गर्ने, विरोधीसँग मिलेर सरकार ढाल्ने, अदालतमा मुद्दा हाल्ने गतिविधि आफ्नै पार्टीबाट हुन थालेपछि संसद विघटन गरिएको ओलीको भनाइ छ । 'कम्युनिस्ट आन्दोलनलाई कमजोर बनाउँदै विरोधीसँग मिलेर नयाँ सरकार बनाउने र जनताको काम हुन नदिने खेल हुन थाले,' उनले भने, 'अब जनताले फैसला गर्नुपर्छ भनेर ताजा जनादेशमा मुलुकलाई लैजान संसद विघटन गरियो । मतपत्र हरियो बनाएर निर्वाचन आयोग कांग्रेसतिर झुकेको भन्दै त्यसलाई सच्याउन उनले आग्रह गरेका छन् । ओलीले प्रचण्डको पार्टी नेकपा (माओवादी केन्द्र) भ्रमको गोलो मात्रै भएको बताए । प्रचण्डको पार्टी पार्टी हैन, उनले भने, यो भ्रमको गोलो मात्रै हो । सबै शक्ति मिलेर संसदलाई निष्प्रभावी बनाउन खोजिएपछि जनतामा जाने निर्णय गरिएको उनको भनाइ छ । अहिलेको सरकार संसद र व्यवस्थाले नभइकन परमादेशबाट अरुले नै बनाइदिएको उनको टिप्पणी छ । असंवैधानिक ढंगले सरकार बनाएर अघि बढ्ने काम भइरहेकाले अबको निर्वाचनमा एमालेलाई जनताले न्याय दिनुपर्छ,'पूर्वप्रधानमन्त्रीसमेत रहेका ओलीले भने, 'एमालेको नेतृत्वमा मुलुकमा थुप्रै कामहरु भएका छन् ।' उनले मतपत्र हरियो रंगको नभइकन रातो हुनुपर्ने बताए । निर्वाचन आयोगले कांग्रेसलाई फाइदा पुग्ने गरी मतपत्र बनाउन लागेको ओलीको आरोप छ । बुढो रुखलाई बचाउन मतपत्र हरियो बनाउन खोजिँदै छ, 'उनले भने, पात मात्रै झरेको छैन, रुख नै सुकेको छ ।' मतपत्र हरियो बनाएर निर्वाचन आयोग कांग्रेसतिर झुकेको भन्दै त्यसलाई सच्याउन उनले आग्रह गरेका छन् । ओलीले प्रचण्डको पार्टी नेकपा (माओवादी केन्द्र) भ्रमको गोलो मात्रै भएको बताए । प्रचण्डको पार्टी पार्टी हैन, उनले भने, यो भ्रमको गोलो मात्रै हो । माधवकुमार नेपालले पार्टी छाडेपछि हाइसन्चो भएको ओलीको टिप्पणी छ । केही व्यक्तिले पार्टी छाडेपछि एमाले पार्टी झन् बलियो भएको जिकिर उनले गरेका छन् । देशमा विकासको लहर एमालेले चलाएको दाबी गर्दै ओलीले एमालेलाई जनताले न्याय दिनुपर्ने धारणा राखे ।"
जलवायु परिवर्तनको समस्या सम्बोधनमा फ्रान्सको भूमिका महत्वपूर्ण : सभामुख सापकोटा,"काठमाडौं: सभामुख अग्निप्रसाद सापकोटा र फ्रान्सनेपाल संसदीय मैत्री समूहका अध्यक्ष भेरोनिक रियोटन नेतृत्वको प्रतिनिधिमण्डलबीच शिष्टाचार भेट भएको छ। सिंहदरबारस्थित सभामुखको कार्यकक्षमा बुधबार भएको भेटमा सभामुख सापकोटाले नेपाल र फ्रान्सबीच ७३ वर्षदेखिको कुटनीतिक सम्बन्ध सुमधुर र उदाहरणीय रहेको बताए। उनले कोभिड१९ विरुद्ध लड्न फ्रान्सले चिकित्सा क्षेत्रमा र कोभ्याक्स अन्तर्गतको सहयोगका लागि फ्रान्स सरकार र फ्रान्सेली जनतालाई धन्यवाद दिए। सभामुख सापकोटाले नेपालको आर्थिक र सामाजिक विकासमा फ्रान्सको सहयोगका लागि आभार व्यक्त गर्दै कोभिडपछिको आर्थिक पुनरुत्थानमा सहयोग रहने विश्वास व्यक्त गरे। सभामुख सापकोटाले नेपाल र फ्रान्सबीच पर्यटन, कृषि र व्यापारको क्षेत्रमा थप सहकार्यको सम्भावना रहेको बए । उनले नेपालले सन् २०२६ मा कम विकसित राष्ट्रको स्थितिबाट स्तरोन्नतिका लागि दुई देशबीचको साझेदारी महत्वपूर्ण हुने बताए। स्वतन्त्रता, समानता र भ्रातृत्वका विषयमा नेपाल र फ्रान्सको समान दृष्टिकोण रहेको बताउँदै उनले दुई देशबीचको सम्बन्धलाई जनस्तरसम्म पुर्याउनुपर्नेमा जोड दिए। जलवायु परिवर्तनका कारण सृजित समस्या सम्बोधनका लागि फ्रान्सको भूमिका महत्वपूर्ण हुने बताउँदै सभामुख सापकोटाले सन् २०१५ को पेरिस सम्झौता स्मरणीय रहने बताए। शान्तिका लागि सहकार्य र समझदारी आवश्यक रहेको बताउँदै सभामुख सापकोटाले भने, बुद्धको देशको सभामुखको हैसियतले भन्छु, विश्व शान्तिका लागि सबैले आआफ्नो स्थानबाट पहल गरौं। भेटमा फ्रान्सनेपाल संसदीय मैत्री समूहका अध्यक्ष रियोटनले आफ्नो टिमलाई नेपालमा गरिएको आतिथ्यताका लागि आभार व्यक्त गर्दै सम्मानित महसुस गरिरहेको बताए। दुइ देशबीच आपसी सहयोग र सहकार्यका लागि छलफल गरेर क्षेत्र छनोट गर्न सकिने उनको भनाइ थियो। प्रतिनिधिमण्डलमा सहभागी अन्य सदस्यहरुले फ्रान्सको तल्लो सदन नेसनल एसेम्बलीले गरेका अभ्यासहरुबारे जानकारी गराउँदै दुई पक्षीय भ्रमण आदान प्रदानबाट दुबै संसदका लागि सिकाइको अवसर हुने धारणा राखेका थिए।"
गाउँपालिका उपाध्यक्ष चन्द पार्टीबाट निष्काशित,"बैतडी : नेकपा (एमाले) ले जिल्लाको शिवनाथ गाउँपालिकाकी उपाध्यक्ष कुश्मा चन्दलाई कारबाही गरेको छ। एमालेले चन्दलाई पार्टीको साधारण सदस्यसमेत नरहने गरी कारबाही गरेको हो। विसं २०७४ को स्थानीय तह निर्वाचनमा एमालेबाट उपाध्यक्षमा निर्वाचित चन्दले पार्टीको हितविपरीत काम गरेको भन्दै साधारण सदस्यसमेत नरहने गरी कारबाही गरिएको हो। मङ्गलबार जारी गरिएको प्रेस विज्ञप्तिमा राष्ट्रियसभाको निर्वाचनमा अन्तर्घात गरेको भन्दै कारबाही गरेको उल्लेख गरिएको छ। माघ १२ गते भएको राष्ट्रियसभा निर्वाचनमा स्थानीय तहका पाँच प्रमुखउपप्रमुखले अन्तर्घात गरेको निष्कर्ष निकाल्दै एमालेको सुदूरपश्चिम प्रदेश कमिटीले जिल्लालाई छानबिन गरी कारबाही गर्न निर्देशन दिएको थियो। 'पार्टीको निर्देशनबमोजिम पदीय आचरण र भूमिका निर्वाह नगर्ने र बेवास्ता गर्दै हिँड्ने, सामाजिक सञ्जालमा पार्टीको नीति, नेतृत्वविरुद्ध जाने र विरोधी पार्टीसँग साँठगाँठ गरी पदीय आचरणको दुरुपयोग गरेको भेटिएको छ', जिल्ला अध्यक्ष सुरेन्द्र पाल र सचिव चक्र कार्कीद्वारा हस्ताक्षरित विज्ञप्तिमा भनिएको छ, 'हाल पनि विरोधी पार्टीसँग हिमचिम गरेकाले पार्टीको साधारण सदस्यसमेत नरहने गरी कारबाही गरिएको छ।' यस्तै पार्टीलाई बुझाउनुपर्ने लेबीसमेत नबुझाएको, पार्टीको हितविपरीत काम गरेको र स्पष्टीकरण सोध्दासमेत नदिएकाले चन्दमाथि कारबाही गरिएको जनाइएको छ। रासस"
एकीकृत समाजवादीको वैधानिकता नै समाप्त पार्ने षडयन्त्र भएकाले एमसीसी अनुमोदन : नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले पार्टीको वैधानिकता नै समाप्त पार्ने षडयन्त्र भएकाले एमसीसी अनुमोदन गरिएको बताएका छन्। बुधबार पार्टीको केन्द्रीय कमिटी बैठकलाई सम्बोधन गर्दै उनले एमसीसी पास नगरेको भए एस पार्टीको वैधानिकता नै समाप्त पारेर आफूसहित १४ सांसदको पद खारेज गर्ने र सभामुख हटाएर घर न घाटको बनाउने षड्यन्त्र भएको बताएका हुन्। उनले केपी ओलीले विनासर्त एमसीसी पास गरेर आफूहरूलाई समाप्त पार्ने भएपछि व्याख्यात्मक घोषणा गरेर भएपनि पारित गरेर गठबन्धनसमेत जोगाएको दाबी गरे। नेपालले गठबन्धन तोड्नका लागि भयंकर षडयन्त्रहरु भइरहेको समेत बताए। बैठकमा नेपालले स्थानीय निर्वाचनमा अरु दलसँग तालमेल गरेर एमालेलाई पराजित गर्ने धारणा राखे। उनले गठबन्धन अझै निरन्तर रहने विश्वास व्यक्त गरे। उनले पार्टीका सम्पूर्ण ध्यान स्थानीय तहको निर्वाचनमा केन्द्रित हुने धारणा राखे। उनले पार्टीको योजना र शक्ति परिचालन निर्वाचनमुखी हुने स्पष्ट पारे। उनले एमाले ओलीको कब्जामा पुगेकाले विद्रोह गर्नुपरेको बताए। उनले भने, हामीले निर्माण गरेको नेकपा एमाले केपी ओलीको कब्जामा पुग्यो। हामीले कि त केपी ओलीको आदेशपालक बन्नुपर्थ्यो कि विद्रोह। त्यसैले विद्रोह गरेको हो। बैठकमा नेपालले एमसीसीबारे आपत्तिजनक कुरा फेसबुकमा नलेख्न निर्देशन समेत दिए। पार्टीभित्र सम्मानीत नेता झलनाथ खनालसहितका केहि नेताले एमसीसीबारे फरक मत राख्दै आएका छन्।"
मदनआश्रित मृत्यु रहस्यमै,"काठमाडौं : एउटा चर्चित भनाइ छदेखिने सबै कुरा सत्य हुँदैनन्, सत्य कुरा प्रायः देखिँदैनन्। यस्तै रहस्यको गर्भमा दबेको घटना हो, दासढुंगा काण्ड। एमालेका तत्कालीन महासचिव मदन भण्डारी र संगठन विभाग प्रमुख जीवराज आश्रितको २०५० जेठ ३ गते निधन भयो। चितवनको दासढुंगामा भएको जिप दुर्घटनालाई निधनको कारण मानिन्छ। षड्यन्त्र हो कि, दुर्घटना ? आशंका मेटाउन विभिन्न समयमा छानबिन आयोग गठन भए। प्रतिवेदन तयार भयो। केहीले षड्यन्त्र भने, केहीले दुर्घटना। अनुसन्धान गर्न बनेका आयोगको सूचीमा पर्छ अनिल आयोग। तत्कालीन सरकारले घटनाका विषयमा अनुसन्धान गर्न पूर्वन्यायाधीश प्रचण्डराज अनिलको नेतृत्वमा आयोग गठन गर्यो। आयोगले प्रतिवेदन तयार पार्यो। तर, सार्वजनिक भएन। षड्यन्त्र गरी हत्या गरेको धेरैको दाबी अनिल आयोगले समेत अस्वीकार गरेको चर्चा भयो। तर, प्रतिवेदन गुपचुप राखियो। एमालेका नेताहरूले मदन र आश्रितको षड्यन्त्रपूर्वक हत्या भएको दाबी अझै गर्दै आएका छन्। एमाले सचिव योगेश भट्टराई भन्छन्, त्यो षड्यन्त्रमुलक घटना हो। यसलाई स्वभाविक रूपमा लिन सकिँदैन। त्यसको अनुसनधान आवश्यक छ। यसको वास्तविकता कुनै दिन पक्कै बाहिर आउँछ। तत्कालीन समयमा बनेको सरकारी आयोगले घटना लुकाउने गरी प्रतिवेदन तयार पारेकाले अहिले पनि अनुसन्धान गर्नुपर्ने अवस्था आएको उनको तर्क छ। यस विषयमा एमालेले तत्कालीन स्थायी कमिटी सदस्य केपी ओलीको नेतृत्वमा पनि आयोग गठन गर्यो। त्यसले षड्यन्त्र गरी हत्या भएको दाबी गरेको थियो। नागरिकस्तरमा भन्दै पद्यमरत्न तुलाधरको नेतृत्वमा बनेको आयोगले पनि दुर्घटना रूपमा स्वीकार गरेन। तर, सरकारले गठन गरेको अनिल आयोगको कुनै पनि बुँदाले त्यसरी व्याख्या गरेन। सरकारलाई बुझाएको प्रतिवेदन गुपचुप भयो। घटना रहस्यमै रह्यो। आयोगको प्रतिवेदनमा यस्तो थियो रे भन्ने केहीको भनाइलाई अझै पनि आधार मानेर चर्चा गरिन्छ। वास्तवमा आयोगको प्रतिवेदनलाई विस्तृत रूपमा बुझ्नुपर्ने थियो, एमाले सचिव भट्टराई भन्छन्। एमालेको मागमा सरकारले २०५१ असारमा त्रिलोक प्रताप राणाको अध्यक्षतामा अर्को आयोग गठन गर्यो। सो आयोगले पनि आफ्नो प्रतिवेदनमा विष खुवाएर या अन्य प्रकारले दुवै नेताको हत्या भएको अस्वीकार गर्यो। राणा आयोगको प्रतिवेदन पनि सरकारले औपचारिक रूपमा सार्वजनिक भने गरेन। त्यसमा भनिएको छ, सम्भावित हत्यातर्फ अमर लामासहितको सहभागितामा नियोजित षड्यन्त्र रहेको भन्ने कुरालाई हालसम्मको अनुसन्धानबाट प्रमाणित हुन नआएकोले यो आयोग अस्वीकार गर्दछ। राणा आयोगको प्रतिवेदन र अनिल आयोगको प्रतिवेदन उस्तैउस्तै छ। षड्यन्त्र हो कि, दुर्घटना ? आशंका मेटाउन विभिन्न समयमा छानबिन आयोग गठन भए। प्रतिवेदन तयार भयो। केहीले षड्यन्त्र भने, केहीले दुर्घटना। राजनीतिक विश्लेषक श्याम श्रेष्ठ भन्छन्, सरकारले नचाहेर प्रतिवेदन लुकायो, सत्यतथ्य छानबिन नगरेकै हो। घटनाको छानबिन गर्न जनस्तरबाट भन्दै पद्मरत्न तुलाधारको संयोजकत्वमा पनि आयोग बनेको थियो। उक्त आयोगले अन्य आयोगभन्दा गहिराइमा पुगेर अध्ययन अनुसन्धान गरेको बताउँछन्, श्रेष्ठ। सो आयोगले ड्राइभर अमर लामालाई प्रत्यक्ष भेटेर बयान लिएको र घटना भएको स्थान आसपास देख्ने व्यक्तिको समेत भनाइ राखेर प्रतिवेदन बनाएको थियो। प्रतिवेदनले अस्वभाविक दुर्घटना गराइएको र षड्यन्त्र भएको निष्कर्षसमेत निकाल्दा पनि सरकारले गम्भीरतापूर्वक नलिएको विश्लेषक श्रेष्ठ बताउँछन्। जनस्तरबाट गठन गरिएको प्रतिवेदन सत्यतथ्य थियो। सरकारले गठन गरेको अनिल आयोगले त्यसलाई छोप्ने, लुकाउने काम गर्यो, उनी भन्छन्, सरकारले तत्कालीन समयमा यो विषयलाई गम्भीरताका साथ लिएको भए घटनामा संलग्न सबै बाहिर आउँथे। श्रेष्ठका अनुसार यस्ता ठूला व्यक्ति जोडिएका हत्या घटना लुकाउन सरकार जहिले सक्रिय हुने गरेको छ। यहाँ जनताले थाहा पाउलान् भन्ने रोग छ। जुन पुरानो रोग हो। तुलाधर आयोगले तयार पारेको प्रतिवेदन र त्यसले उठाएका प्रश्नलाई सरकार नेतृत्वको आयोगले अन्य अनुसन्धान गर्नुपर्ने हो, उनी भन्छन्, तर, जनताको आँखामा छारो हाल्न गलत प्रतिवेदन बनाइयो। त्यसलाई पनि गुपचुप पारिएको छ। दासढुंगा काण्डपछि एमाले धेरै पटक नेतृत्वमा पुगे पनि यो घटना वास्ता नगरेको श्रेष्ठ बताउँछन्। घटना लगतै पनि एमाले सरकारमा पुग्यो। माधवकुमार नेपाल उपप्रधान तथा रक्षमन्त्री र केपी शर्मा ओली गृहमन्त्री भए। तर, उनीहरूले यो घटनालाई चासो दिएनन्, उनले भने। अनिल आयोगको प्रतिवेदन चित्त नबुझेपछि सो समयमा एमालेले देशव्यापी आन्दोलन गर्यो। तत्कालीन वहालवाला न्यायाधीश त्रिलोक प्रताप राणाको अध्यक्षतामा चौथो आयोग पनि बन्यो। तर, यी कुनै पनि आयोगले उचित ढंगले काम गर्न सकेनन्। दासढुंगा काण्डपछि तत्कालीन एमाले नेता ओलीको संयोजकत्वमा छानबिन समिति बनाइयो। समितिले तयार पारेको प्रतिवेदनको पनि अत्तोपत्तो छैन। प्रतिवेदनमा एक व्यक्तिलाई घटनाको प्रत्यक्षदर्शी बनाइएको थियो। सोही प्रत्यक्षदर्शीका अनुसार चालक अमर लामा गाडी छोडेर माथि नै हामफाले, र निस्किए। त्यसपछि तल झरेर अभिनय गरेको बताएका थिए। अहिले ती प्रत्यक्षदर्शीको पनि अत्तोपत्तो छैन, श्रेष्ठले भने। श्रेष्ठका अनुसार घटना भएको डेढ वर्षपछि एमालेकै सरकार थियो। अहिले पनि भण्डारी पत्नी विद्यादेवी भण्डारी राष्ट्रपतिको दोस्रो कार्यकालमा छिन्। तर, उनले पनि दासढुंगा काण्डको छानबिन गर्ने शब्द उच्चारणसम्म नगर्नु दुःखद् कुरा हो। त्यतिबेला विभिन्न अड्कल भए। सबैको एकै मत थियोत्यो एक षड्यन्त्रपूर्ण नियोजित घटना हो, अहिले पनि म भन्छु त्यो दुर्घटना होइन षड्यन्त्र नै हो, अर्का राजनीतिक विश्लेषक तथा इतिहासकार डा राजेश गौतम भन्छन्, त्यो घटनामा एमालेकै केही नेताको समेत संलग्नता पुष्टि हुनसक्ने भएकाले यो विषयलाई दबाउनमा एमाले पनि लागेको छ। सरकारले गठन गरेको अनिल आयोग पनि त्यतिबेला माहोल दबाउनबाहेक केही कामको नभएको गौतमको तर्क छ। नेपालमा आयोग बन्नु ठूलो कुरा होइन। आयोग तत्कालीन समयमा बन्छन्। तर, ती आयोग कामभन्दा पनि आक्रोशित माहोललाई दबाउन मात्रै बनेका हुन्, उनले भने। आयोग बनेर प्रतिवेदन बुझाए पनि त्यसका सुझाव र अनुसन्धानका आधारमा काम नहुने उनको भनाइ छ। प्रतिवेदन बनाउने तर आँखामा छारो हाल्नको लागि मात्रै हो, उनले भने, प्रतिवेदन हेरेर अनुसन्धान र कारबाही गर्न चाहेको भए एमालेले धेरै गर्न सक्थ्यो। त्यस्तै, नेपालमा मात्रै नभई विश्वका राजनीतिसँग जोडिएका ठूला घटनामा आयोग बने पनि त्यसका प्रतिवेदनहरू गुपचुप हुने गरेको तर्क गर्छन्, लेखक तथा परराष्ट्रविद् हिरण्यलाल श्रेष्ठ। देशका मुख्य ठाउँमा तीनै घटना गराउनमा संलग्नहरू पुग्छन्। उनीहरूकै षड्यन्त्रमा घटना हुन्छ, उनी भन्छन्, आयोग त देखाउँने दाँत मात्रै हो। यसका अनुसन्धान र प्रतिवेदनका कुनै पनि कुरा सतप्रतिशत लागू भएको इतिहास छैन। उनका अनुसार यस्ता घटनाका लागि आयोग होइन जासुस प्रयोग गरेर सरकारले सबै प्रमाण फेला पार्न सक्छ। उनी भन्छन्, आयोगलाई बेकामे बनाउने सरकारले नै हो। दासढुंगा काण्डको छानबिन गर्न बनेको सरकारी आयोगको त कुनै तुक नै छैन। प्रतिवेदनमा चालक लामासहित केही सुरक्षाकर्मी र प्रत्यक्षदर्शी भनिएकाहरूसँग गरिएका कुराकानीका टिपोट, प्रहरी रिपोर्ट, मेडिकल रिपोर्टका आधारमा सुझाव र निष्कर्ष प्रस्तुत गरेको थियो। यस्ता घटनामा ठूलो जालो हुने भएकाले जालो पहिल्याउने नै जालोमा बेरिने हिरण्यलालले बताए। यस घटनाका विषयमा पुस्तकहरूमा छ्याप्छ्याप्ती लेखिए पनि त्यसले घटनाबारे कुनै पनि सरकार गम्भीर नबनेको उनी बताउँछन्। म लेखक भएकाले के भन्छु भने लेखकले खोजेका छन्। लेखेका पनि छन्। गीत बन्यो। समाचार बन्यो। तर, त्यसले सरकारलाई अनुसन्धान गर्न बाध्य बनाएन। तत्कालीन नेकपा एमालेका महासचिव मदन भण्डारी, संगठन विभागका प्रमुख जीवराज आश्रित तथा गोरखा जिल्लासचिव ऋषि कट्टेल पोखराबाट चितवन, भरतपुरका लागि हिँडेका थिए। अमर लामा चालक रहेको बा अ च ८७९३ मा उनीहरू सवार थिए। ऋषि कट्टेल आँबुखैरनीमै ओर्लिए। दुई नेता मात्रै यात्रामा भए। लेखा अधिकृत लेखनाथ कोइराला पार्टी कार्यालयमा छँदैमा कार्यालयको फोनमा चालक लामाले सवारी दुर्घटना भएको र त्यसमा नेताद्वय परेको सूचना दिएका थिए। घटना हुँदा साँझ सवा ६ बजेको थियो। खबर नेपालभित्र र बाहिर फैलियो। एकातिर चालक लामा जीवित रहनु र उनलाई सामान्य घाउचोट पनि नलाग्नु अर्कोतिर नेताद्वय भने नदीमा बेपत्ता हुनु, घटनाको जानकारी प्राप्त भएदेखि नै अपत्यारिलो थियो। सबैले स्वाभाविक रूपमा अनेकन आशंका गर्न थाले। भोलिपल्ट बिहानतिर घटना भएकै अलि पर आश्रित गाडीभित्र मृत अवस्थामा भेटिए। मदन भण्डारीको लास भने ३२ किलोमिटर दक्षिणतिर स्थानीयवासीले भेट्टाएका थिए। गाडीको अवस्था, मृतकहरूका लासको सनाखत अनि चालक लामाका फरकफरक बयानका आधारमा आशंका झनै बढायो। सञ्चार माध्यम, राजनीतिक वृत्त अनि सर्वसाधारणमाझ पनि हुनसक्ने षड्यन्त्रका अनेक थरीका कहानी चर्चित हुन थाले। बिहानैदेखि विरोध प्रदर्शन, नाराबाजी, आगजनी र तोडफोडको क्रम सुरु भयो। स्थिति विकराल बन्दै गएपछि प्रधानमन्त्री दुर्घटनाका सम्बन्धमा छानबिन आयोग गठन गर्न बाध्य भए। जेठ ४ गतेकै दिन सर्वोच्च अदालतका पूर्वन्यायाधीश प्रचण्डराज अनिलको संयोजकत्वमा एक सदस्यीय जाँचबुझ आयोग गठन भयो। आयोगले जेठ ६ गतेबाटै आफ्नो काम प्रारम्भ गर्यो। सडकमा भइरहेको जनप्रदर्शन, व्यापक असन्तोष अनि संसद्भित्रको चर्को दबाबका कारण आयोगले आफ्नो काम टुंग्याएर असार ३ गते नै प्रधानमन्त्रीसमक्ष प्रतिवेदन बुझायो। प्रतिवेदनमा चालक लामासहित केही सुरक्षाकर्मी र प्रत्यक्षदर्शी भनिएकाहरूसँग गरिएका कुराकानीका टिपोट, प्रहरी रिपोर्ट, मेडिकल रिपोर्टका आधारमा सुझाव र निष्कर्ष प्रस्तुत गरेको थियो। अनिल आयोगको निष्कर्ष थियोचालक अमर लामा निर्दोष हुन्। घटना एक सवारी दुर्घटना मात्र हो। अनिल आयोगको प्रतिवेदनमा व्यापक असहमति मात्रै देखिएन। नेकपा एमालेले आधिकारिक रूपमै त्यसलाई घटनाको यथार्थ ढाकछोप गर्ने नियोजित षड्यन्त्रका रूपमा लिँदै चर्को विरोध गरे। प्रतिरोधका क्रममा नेकपा एमालेकै आह्वानमा सडक प्रदर्शन, नारा, जुलुस र तीन दिनसम्म नेपाल बन्द भयो। अन्य ६ वटा राजनीतिक दल पनि नेकपा एमालेसँग ऐक्यबद्धता जाहेर गर्दै आन्दोलनमा सहभागी भए। उत्कर्षमा पुगेको आन्दोलनका क्रममा सुरक्षाकर्मीसँगको मुठभेडमा झन्डै एक दर्जनको ज्यान गयो। संसद्भित्र पनि विरोध थेग्न नसक्ने भएपछि एक राजनीतिक सहमति भयो। सर्वोच्चका प्रधानन्यायाधीश विश्वनाथ उपाध्यायको अध्यक्षतामा बसेको सात सदस्यीय विशेष इजलासबाट पदमा रहेको न्यायाधीशले पनि छानबिन आयोगमा बसेर भूमिका निर्वाह गर्न सक्ने फैसला गरेर एउटा निकासको उपाय निकाले। सर्वोच्चको सोही आदेशका आधारमा जाँचबुझ आयोग गठनसम्बन्धी पहिलो संशोधन २०५० का लागि राजाबाट विशेष अध्यादेश जारी गराइयो र अर्को जाँचबुझ आयोग गठन भयो। यस्ता ठूला घटनाक्रम दबाउन र शान्त पार्न मात्रै आयोगहरू गठन भएको राजनीतिक विश्लेषकहरूको तर्क छ। योगेश भट्टराई, सचिव, एमालेषड्यन्त्रपूर्ण हत्याको विरोध, त्यसको छानबिन तथा अपराधीमाथि कारबाहीको माग गर्दै तत्कालीन समयमा सिंगो देश जुरूक्क उठेको थियो। सरकारीस्तरमा गठन गरिएको अनिल आयोग ले सार्वजनिक गरेको प्रतिवेदनका निष्कर्षप्रति हाम्रो गम्भीर असहमती थियो। अझै पनि छ। सर्वोच्च अदालतका वहालवाला न्यायाधीशको अध्यक्षतामा उच्चस्तरीय, अधिकार सम्पन्न र न्यायिक आयोग गठन गर्नुपर्ने मागसहित नेकपा एमालेको सिंगो पंक्ति सशक्त ढंगले त्यो समय परिचालित भएको थियो। आयोग बने तर कसैले पनि सत्यतथ्य बाहिर ल्याउन सकेनन्। हाम्रो नेतृत्वमा बनेको सरकारले पनि सूक्ष्म रूपमा अनुसन्धान गर्दै आएको थियो। यो घटना गम्भीर भएकाले अहिले पनि अनुसनधान भइरहेको छ। एक दिन सबै खुल्छ। श्याम श्रेष्ठ, राजनीतिक विश्लेषक सरकारले सत्यतथ्य छानबिन नगरेकै हो। प्रतिवेदन पनि लुकायो। अनिल आयोगले बनाएको प्रतिवेदनमा के नै तथ्य थियो र ? बरु जनस्तरबाट पद्मरत्न तुलाधारको संयोजकत्वमा बनेको आयोगमा धेरै कुरा सत्य थियो। त्यसलाई दबाउन सरकारले अनिल आयोग बनाएको हो। सरकारले तत्कालीन समयमा यसलाई गम्भीरताका साथ लिएको भए घटनामा संलग्न सबै लुक्ने होइन तैरिने थिए। एमालेले पनि यो विषयमा बोल्न र खोल्न नचाहेको देखिन्छ। नत्र आफ्नो नेतृत्वमा सरकार बन्दा किन छानबिन गरेन ? तत्कालीन समयमा माधवकुमार नेपाल रक्षा र केपी शर्मा ओली गृहमन्त्री बनेका थिए। उनीहरू किन चुप बसे ? प्रतिवेदन सरकारले लुकाएको भए उनीहरू सरकारमा पुगेको समयमा किन हेरेनन् ? डा राजेश गौतम, इतिहासकार तथा राजनीतिक विश्लेषकघटना भएका बेला विभिन्न अड्कल भए। सारमा सबैको एकै मत थियोत्यो एक षड्यन्त्रपूर्ण नियोजित घटना हो। म अझै भन्छु त्यो दुर्घटना होइन, षड्यन्त्र नै हो। तर, अनिल आयोगले दुर्घटना भन्यो। यो असत्य कुरा भएकाले प्रतिवेदन सार्वजनिक नगरेको होला। नेपालमा आयोग बन्नु ठूलो कुरा होइन। आयोग तत्कालीन समयमा बन्छन्। तर, ती आयोग कामभन्दा पनि आक्रोशित माहोललाई दबाउन मात्रै बन्छन्। हिरण्यलाल श्रेष्ठ, लेखक तथा परराष्ट्रविद् नेपालमा मात्रै नभई विश्वका राजनीतिसँग जोडिएका ठूला घटनामा आयोग बने पनि त्यसका प्रतिवेदनहरू गुपचुप भएका उदाहरण छन्। षड्यन्त्रमा घटना हुन्छ। आयोग त देखाउँने दाँत मात्रै हो। यसका अनुसन्धान र प्रतिवेदनका कुनै पनि कुरा सतप्रतिशत लागू भएको इतिहास छैन। यस्ता घटनाका लागि आयोग होइन जासुस प्रयोग गरेर सरकारले सबै प्रमाण फेला पार्न सक्छ। तर, गर्दैन। आयोगलाई बेकामे बनाउने सरकारले नै हो। दासढुंगा काण्डको छानबिन गर्न बनेको सरकारी आयोगको कुनै तुक छैन। यस्ता घटनामा ठूलो जालो हुने भएकाले जालो पहिल्याउने नै जालोमा बेरिन्छन्। यस विषयमा गीत बन्यो। समाचार बन्यो। तर, सरकारलाई अनुसन्धान गर्न बाध्य बनाउन सकेन।"
चिनियाँ राजदूत यान्छी र प्रचण्डबीच भेट,"काठमाडौं : नेपालका लागि चिनियाँ राजदूत होउ यान्छीले नेकपा माओवादी केन्द्रका अध्यक्ष पुष्पकमल दाहाल 'प्रचण्ड' सँग भेट गरेकी छन्। राजदूत होउ यान्छी अध्यक्ष प्रचण्डलाई भेट्न बुधबार बिहान खुमलटार पुगेकी थिइन्। भेटका क्रममा यान्छीले चिनियाँ विदेशमन्त्री वाङ यीको संभावित नेपाल भ्रमणका बारेमा जानकारी गराएको स्रोतले बताएको छ। राजदूत यान्छीले एमसीसी अनुमोदन भएपछि अब कसरी अगाडि बढ्छ भनेर अध्यक्ष दाहालसँग चासो राखेकी थिइन्। भेटका क्रममा आसन्न स्थानीय तहको निर्वाचन, नेपाल चीन सम्बन्धलगायतका विषयमा छलफल भएको बताइएको छ। उनीहरुबीच झन्डै दुई घन्टा लामो छलफल भएको स्रोतको दावी छ। पछिल्लो समय राजदूत यान्छीले राजनीतिक भेटघाटलाई तीव्र बनाएकी छन्। यस्तै ,आजै संचार तथा सूचना प्रविधि मन्त्री ज्ञानेन्द्रबहादुर कार्कीसँग नेपालका लागि अमेरिकी राजदूत र्याण्डीबेरीले भेट गरेका थिए। उनीहरु बीच एमसीसी कार्यान्वयनको विषयमा छलफल भएको थियो।"
मरनीदेवीलाई महिला साहसी सम्मान,जनकपुरधाम : २० वर्षअघि बोक्सीको आरोपमा अमानवीय व्यवहार खेपेकी मरनीदेवीलाई महोत्तरी जिल्लाको मटिहानी नगरपालिकाले महिला साहसीको रुपमा सम्मान गरेको छ। मटिहानी नगरपालिकाले ११२औं अन्तर्राष्ट्रिय महिला दिवसको अवसरमा मंगलबार नगरपालिकामा आयोजित एक सार्वजनिक कार्यक्रमको आयोजना गर्दै मरनीदेवीलाई उक्त सम्मान गरेको हो। नगरप्रमुख हरिप्रसाद मण्डलले दोसल्ला र ५० हजार रकमसहित उनलाई सम्मान गर्दै बोक्सीप्रथा सामाजिक कलंकको रुपमा रहेकाले यसलाई निर्मूल गर्नुपर्नेमा जोड दिए। नगरप्रमुख मण्डलले समाजमा पूनःस्थापित भइसकेकी मरनीदेवीलाई सम्मान गर्न पाउनु गौरवको विषय भएको बताए। उनले २० वर्ष अगाडि भएको घटना मटिहानी नगरपालिकाको लागि कलंकको रुपमा रहिरहने समेत बताए। घटनाको केही समयपछि मरनी फेरि सामाजिक कार्यमा लागेको उदाहरणको प्रशंसा गर्दै सोही कार्यको उच्च मूल्यांकन स्वरुप साहसी महिलाको रुपमा सम्मान गरिएको स्पष्ट पारे।
सिरहा कांग्रेस निर्वाचन : पुन मतदान नगरे समानान्तर समिति गठन गर्ने,"सिरहा : नेपाली कांग्रेस सिरहाको निर्वाचनमा संस्थापन पक्षका उम्मेदवार रामचन्द्र यादवले धाँधली गराएको भन्दै संस्थापन इतर पक्षले पुनः मतदानको माग गरेको छ। पुनः मतदान नभए समानान्तर समिति गठन गर्ने पत्रकार सम्मेलन गरेर जानकारी गराएको छ। मंगलबार लहानमा पत्रकार सम्मेलन गरी सभापति पदका उम्मेदवार रामसुन्दर चौधरीले निर्वाचनमा धाँधली भएको बताए। प्रहरी प्रशासन र निर्वाचन समितिको मिलोमतोमा धाँधली भएको उनले सुनाए। हामीले मतदानमा धाँधली भएको र तत्काल मतदान रोक्न निर्वाचन चलिरहेकै बेला पनि केन्द्रीय निर्वाचन समितिलाई लिखित निवेदन छौँ, उनले भने,तर, अहिलेसम्म कुनै जवाफ आएको छैन। पुनः मतदान नगरे समानान्तर समिति गठन गर्छौं। निर्वाचनमा प्रयोग गरिएको मतपत्रमा सिरियल नम्बर, अर्धकट्टी र निर्वाचन अधिकृतको हस्ताक्षर हुनुपर्ने चौधरी पक्षले माग गरेको थियो। तर, निर्वाचन संजीव लामाले कुरै नसुनी एकलौटी रुपमा अर्को उम्मेदवारसँग मिलेर धाँधली गराएको चौधरीले पत्रकार सम्मेलनमा बताए। मतदाता रुजु गर्ने ठाउँमा नै औँलामा मसी लगाउने गरेको थियो। मसी लगाएको देखाएर भित्र मतपत्र दिइन्थयो,उपसभापतिका उम्मेदवार गंगाराम यादवले भने,मसी लगाएर मतदाता नै नभएका व्यक्तिहरुले मतदान गरेको छ। यो सबै घटना प्रहरी र निर्वाचन समितिको मिलोमतोमा भएको उनको आरोप छ। नेतृत्व चयनको लागि गोलबजारमा सोमबार मतदान भएको थियो। मतदानकै क्रममा विवाद हुँदा मतपत्र च्याताच्यात भएको थियो। मतपत्र च्यातिए पनि निर्वाचन रोकिएन। मतगणनामा चौधरी पक्ष सहभागी जनाएको थिएनन्। निर्वाचन समितिले मतगणना गरी मंगलबार रामचन्द्र यादवलाई सभापति निर्वाचित गराएको छ।"
एमसीसी इन्डोप्यासिफिक रणनीति अन्तर्गत होइन : प्रकाशमान सिंह,"काठमाडौं : नेपाली कांग्रेसका नेता प्रकाशमान सिंहले एमसीसीलाई इन्डोप्यासिफिक रणनीति अन्तर्गत नभएको बताएका छन्। शंखमुलमा बुधबार बिहान आयोजित कार्यक्रमलाई सम्बोधन गर्दै उनले एमसीसीका बारेमा भ्रम छर्नेहरुले हुँदै नभएको इन्डोप्यासिफिक रणनीति जोडेको भन्दै आपत्ति जनाएका हुन्। एमसीसीका बारेमा गलत प्रचार गर्नेहरुले नेपाल आईपीएसको अंग बन्यो भनेर भ्रम छरे, नेता सिंहले भने, नेपालको परराष्ट्र नीति असंलग्न नीतिमा आधारित छ। यसलाई हामीले छाडेका छैनौँ। सिंहले एमसीसी नेपालको हितका लागि आवश्यक रहेकाले पार्टीले प्रतिपक्षमा हुँदा पनि अमेरिकी सहायता परियोजना एमसीसीको वकालत गरिएको बताए। एमसीसी नेपालको अर्थतन्त्रलाई टेवा पुर्याउने काममा लगानी हुन थालेका कारण, नेपालको आवश्यकताअनुसार डिजाइन गरेका कारण नेपालको हितमा रहेको हुनाले आवश्यक छ भनेर कांग्रेसले सरकार र विपक्षमा हुँदा वकालत गरेर हिँडेको हो, नेता सिंहले भने। उनले सरकारमा हुँदा एउटा र सरकारबाट बाहिरिएपछि अर्को कुरा गर्न नमिल्ने पनि जिकिर गरे। एमसीसीका बारेमा राष्ट्रघाति भनेर गलत प्रचार गरियो,सिंहले भने, राष्ट्रघाति भए संघीय संसदबाट पास हुन्थ्यो त ? सरकारमा रहँदा अगाडि बढाउने, सरकारबाट हटिसकेपछि विरोध गर्न थाल्ने? यसरी त मिल्दैन नि। सिंहले नागरिकको घरघरमा पुगेर वास्तविकता बुझाउँदै कांग्रेसलाई जिताउन लाग्न पर्ने धारणा राखे।"
बारामा स्थगित कांग्रेसको चुनाव आज हुँदै,"कलैया : नेपाली कांग्रेस बाराको नयाँ नेतृत्व चयनका लागि बुधबार फेरि मतदान भइरहेको छ। गत शनिबार मतदान जारी रहेकै बेलामा फर्जी मत खसेर विवाद भएपछि मतदान रद्ध गरि निर्वाचन स्थगित गरिएको थियो। शनिबार स्थगित निर्वाचन आज बुधबार भइरहेको छ। बुधाबार कलैयामा जारी निर्वचानमा मतदानका लागि लाइनमा बसेका मतदाताहरु। बाराको कलैया उपमहानगरपालिका १ स्थित श्री ३ चन्द्र माध्यमिक विद्यालय परिसरमा बुधार बिहान १० बजेदेखि जारी मतदानको समय साँझ ५ बजेसम्म निर्धारण गरिएको प्रमुख निर्वाचन अधिकृत राजकुमार उप्रेतीले जानकारी दिए। कांग्रेस बाराको सभापतिका लागि उमेद्वारी दिएका शम्भुबहादुर बुढाथोकी, राजेश राय यादव र रामानन्द यादव छुट्टाछुट्टै प्यानल बनाएर चुनावी प्रतिस्पर्धामा छन्। शम्भु र राजेश संस्थापन पक्षका हुन् भने रामानन्दलाई शेखर कोइराला र कृष्ण सिटौलको समर्थन रहेको छ। बारामा दुई हजार चार सय ८० मतदाता रहेका छन्।"
एमसीसी पराकम्प : माओवादी केन्द्रका महोत्तरी जिल्ला संयोजकसहितले दिए राजीनामा,"काठमाडौं : एमसीसी राष्ट्रहित विपरित रहेको जान्दाजान्दै नेकपा माओवादी केन्द्रका अध्यक्ष पुष्पकमल दाहाल (प्रचण्ड)ले संसदबाट पास गर्न भुमिका खेलेको भन्दै पार्टीका महोत्तरी जिल्ला संयोजक तुलसी ढुंगानासहितले राजीनामा दिएका छन्। प्रेस विज्ञप्ती जारी गर्दै उनीसहितले राजीनामा दिएका हुन्। उनी मधेश प्रदेशका प्रदेश समिति सदस्य पनि थिए। राजीनामा दिनेमा मधेश प्रदेश समिति सदस्य रामबहादुर राना, प्रदेश सदस्य तथा बर्दिबास नगरपालिका ३ का वडा अध्यक्ष राजन ढुंगाना, वडा नम्बर ३ का वडा कमटि अध्यक्ष नरबहादुर खनाल र अनेम संघ(क्रान्तिकारी) की केन्द्रीय सदस्य उर्मिला कार्की रहेका छन्। एमसीसी नेपाली जनताको हितविपरित छ। राष्ट्रघातीको हिलोबाट कलंकित भएर पार्टीभित्र बस्न मन लागेनँ। त्यसैले हामीले पार्टीको साधारण सदस्यसमेत नरहने गरी राजीनामा दिएका छौं। तर, हामी अरु पार्टीमा जाँदैनौं।, पूर्व जिल्ला संयोजक ढुंगानाले अन्नपूर्णसँग भने। राजीनामा दिएका नेता तथा कार्यकर्ता नारायणकाजी श्रेष्ठ तथा गिरिराजमणि पोखरेल निकट छन्।"
गठबन्धनको चित्त नदुखाउनुहोस् : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले सत्ता गठबन्धन र प्रतिपक्षी दलका नेताहरूको चित्त दुख्ने खालका अभिव्यक्ति नदिन पार्टीका शिर्ष नेताहरूलाई निर्देशन दिएका छन्। स्थानीय तह चुनावसम्बन्धी अभियानका लागि केन्द्रीय प्रतिनिधिसँग मंगलबारको छलफलमा प्रधानमन्त्री देउवाले यस्तो बताएका हुन्। प्रधानमन्त्रीज्यूले गठबन्धन दलका नेताहरूको चित्त दुख्ने गरी कुरा नगर्नू भन्नुभयो, प्रधानमन्त्री देउवाको भनाई उदृत गर्दै एक नेताले भने, कोही अन्तर्वार्ता दिन जानुहुन्छ, कोही सार्वजनिक कार्यक्रममा बोल्नुहुन्छ। आफ्नो भनाइले कतै राजनीतिक समिकरणलाई नै असर पर्छ कि भन्नेतर्फ ध्यान दिनुहोला। सत्तापक्षसँगै प्रतिपक्षी दललाई पनि कांग्रेसले राम्रो व्यवहार गर्ने भएकोले त्यसतर्फ पनि विचार गर्न देउवाले आग्रह गरेका थिए। चुनावी अभियान लिएर गाउँगाउँ पुग्दा आफुले जनता समक्ष दिने अभिव्यक्तिमा विचार पुर्याउनुहोला, देउवाले निर्देशन दिएका थिए। देउवाले गठबन्धन नटुट्ने गरी अभिव्यक्ति दिन पनि नेताहरूलाई निर्देशन दिएका थिए। गठबन्धन दललाई चित्त दुख्ने कुरा नगरौं, उनले भनेका थिए, गठबन्धनका साथीहरूलाई गठबन्धन टुट्लाकी भन्ने शंका हुन्छ, तपाईंहरू एकातिर एक खालको अभिव्यक्ति दिनुहुन्छ। त्यसपछि गठबन्धनका साथीहरू बालुवाटार धाउन थाल्नुहुन्छ। त्यस्तो हुन दिन भएन। तपाईंहरूनै बुझ्ने हुनुहुन्छ। सबैसँग राम्रै सहकार्य गरेर कांग्रेस जिताउनमा लाग्नुहोस्। चुनावसम्म गठबन्धन रहने संकेत पनि देउवाले दिएको बैठकमा सहभागी एक नेताले बताए। कांग्रेसले घरघर जाऔं, कांग्रेस जिताऔं भन्ने एकमहिने चुनावी अभियानको घोषणा गरेको छ। पार्टी सभापति एवं प्रधानमन्त्री देउवाले मंगलबार स्थानीय चुनावमा पार्टीका उम्मेदरवालाई जिताउने गरी क्रियाशिल बन्न केन्द्रीय प्रतिनिधिलाई निर्देशन पनि दिए। कांग्रेसको पक्षमा माहोल बनाउन कस्सिनुहोस्, बैठकमा देउवाले भनेका थिए, राजधानीमा मात्र अल्मलिएर चुनाव जितिँदैन। गाउँगाउँ जानुहोस्। कांग्रेसले फागुन २९ देखि एकमहिने अभियान सञ्चालन गर्दैछ। सरकारले गरेका कामको ब्याख्यादेखि एमसीसीका विषयमा जनतामा देखिएका भ्रम चिर्नेलगायतका चुनाव जित्ने ८ वटा उद्देश्य पनि कांग्रेसले सार्वजनिक गरेको छ। अघिल्लो सरकारले गरेका भ्रष्टाचार र अनियमिततालाई जनताबीच लैजानेदेखि चुनावमा कार्यकर्ता परिचालनसम्मका उद्देश्य सार्वजनिक गरेको छ।"
प्रचण्डको गुनासो : परिवर्तनकोवाहक माओवादी हो तर शक्ति परिचालन गर्न सकेनौं,"काठमाडौं : नेकपा माओवादी केन्द्रका अध्यक्ष पुष्पकमल दाहाल (प्रचण्ड)ले आजको परिवर्तनको प्रमुखवाहक माओवादी केन्द्र भएपनि शक्ति परिचालन गर्न नसकेको दुखेसो गरेका छन्। बुधबार दिउँसो बुद्धनगरमा नेपाल उद्योग व्यवसायी महासंघको केन्द्रीय तदर्थ समितिको बैठकलाई आज सम्बोधन गर्दै उनले राष्ट्रिय पुँजीको विकास गर्न र परिवर्तनको संवाहक बन्नका लागि संगठनमा आबद्ध हुन आग्रह गरेका हुन्। आजको परिवर्तनको प्रमुख वाहक भनेको पनि माओवादी केन्द्र नै हो।उनले थपे,तर यसबीचमा जति समाजमा हामीले आक्रमक ढंगले स्थापित गर्नुपर्ने हो गर्न सकेको छैन। कहिले आफैंभित्रको अन्तरविरोधमा रुमल्लिएर, कहिले विभिन्न गुटबन्दीभित्र हराएर हामीभित्र भएको क्षमता र शक्ति परिचालन गर्न जति गर्नुपर्ने हो, त्यति सकेका छैनौं। उनले वैचारिक, राजनीतिक, सांगठनिक र आर्थिक रुपमा आक्रमक भएर प्रस्तुत हुन निर्देशन दिए। पार्टीको पछिल्लो बैठकले विधानमा केही संशोधन गरेको बताउँदै प्रचण्डले उद्योगी व्यवसायी, डाक्टर, इन्जिनियरलगायत सबैको प्रतिनिधित्व गराउने उल्लेख गरे। पार्टीमा उद्योग व्यवसायीहरु भएमात्र पार्टीको आर्थिक नीति, कार्यक्रम बनाउन सहज हुने भएकाले केन्द्रीय कमिटीमा समावेश गर्ने प्रचण्डले प्रतिबद्धता जनाए। उनले आत्मनिर्भर अर्थतन्त्र निर्माणमा जोड दिनुपर्ने बताए। उनले परिवर्तनका एजेण्डा, आत्मनिर्भर अर्थतन्त्र निर्माणका लागि यो संगठन आवश्यकता रहेको बताए। उनले नेपालको संविधानमा समावेशी लोकतन्त्र र मौलिक व्यवस्था रहेको धारणा राखे।"
धनुषा कांग्रेसको निर्वाचन : दोस्रो चरणको मतदान हुने,"धनुषा : नेपाली कांग्रेस धनुषाको १४ औं जिल्ला अधिवेशन अन्तर्गत नयाँ नेतृत्वको लागि दोस्रो चरणको निर्वाचन हुने भएको छ। २३ गते भएको पहिलो चरणको निर्वाचनमा कुनै पनि उम्मेदवारले ५१ प्रतिशत मत ल्याउन नसकेपछि दोस्रो चरणको मतदान हुने भएको हो। कांग्रेसको विधान अनुसार पहिलो चरणको निर्वाचनमा कुनै पनि उम्मेदवारले ५१ प्रतिशत मत प्राप्त गर्न नसके दोस्रो चरणको मतदानमा जानुपर्ने प्रावधान छ। जिल्ला नेतृत्वका लागि तीनजना उम्मेदवार मैदानमा उत्रिएका थिए। सोमबार पहिलो चरणको निर्वाचनमा उम्मेदवार, योगी पजियार, सन्तोष यादव र दिनेश प्रसैला यादव मध्ये कुनै पनि उम्मेदवारले ५१ प्रतिशत मत पाउन सकेनन्। मंगलबार अबेर राति आएको मतगणना परिणाम अनुसार सभापतिका उम्मेदवार योगेन्द्र पजियारले सर्वाधिक १ हजार २ सय ४८ मत ल्याएका थिए। त्यस्तै सन्तोष यादवले ८ सय ८२ र दिनेश प्रसाद प्रसैला यादवले ६ सय ३० मत ल्याएका थिए। धनुषामा जम्मा ३ हजार १ सय १९ मतदाता रहेकोमा पहिलो चरणमा २ हजार ९ सय १८ मत खसेको थियो। जस मध्ये १५८ मत बदर भएको थियो। पहिलो चरणमा तीनै जना उम्मेदवार मध्ये कसैले ५१ प्रतिशत मत ल्याउन सकेनन्। समितिका अनुसार अब दोस्रो चरणमा क्रमश प्रथम र दोस्रो स्थानका उम्मेदवार पजियार र यादवबीच प्रतिस्पर्धा हुनेछ। पार्टीको विधान अनुसार दोस्रो चरणमा सभापतीको दौडबाट प्रसैला बाहिरिएका छन्। दोस्रो चरणको निर्वाचनका लागि २६ गते बिहीबार बिहान ८ बजेदेखि मतदानको समय तोकिएको बताइएको छ। पजियार विमलेन्द्र निधि समूहका उम्मेदवार हुन्। यादव संस्थापन पक्ष र प्रसैला शेखर कोइराला समूहका उम्मेदवार थिए।"
एकीकृत समाजवादीको केन्द्रीय कमिटी बैठक बस्दै,"काठमाडौं : नेकपा एकीकृत समाजवादीको केन्द्रीय कमिटी बैठक बस्दैछ। बुधबार दिउँसो समाजवादीको तेस्रो केन्द्रीय कमिटी बैठक बस्न लागेको हो। बैठकमा समसामयिक राजनीतिक घटनाक्रम, सत्ता गठबन्धन, आगामी निर्वाचन र एमसीसीको पक्षमा उभिएपछि उत्पन्न परिस्थितिलगायतका विषयमा छलफल हुनेछ। यस अगाडि नै पोलिटव्युरो बैठकमा अध्यक्ष माधवकुमार नेपालले समसामयिक राजनीतिक परिस्थिति र पार्टीको आगामी कार्ययोजनासहितको राजनीतिक प्रतिवेदन प्रस्तुत गरेका छन्। उक्त बैठकबाट पास भएका एजेण्डामाथि आज छलफल हुनेछ। आज र भोली दुई दिन बैठक बोलाइएको हो।"
एमसीसीका नाममा सत्ता गठबन्धन तोड्ने अनेकौं षडयन्त्र भए : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपाल एमसीसीका नाममा सत्ता गठबन्धन तोड्ने अनेक प्रयास भएको बताएका छन्। पार्टीको केन्द्रीय कमिटीको तेस्रो पूर्ण बैठकको बुधबार शुभारम्भ गर्दै नेता नेपालले कम्युनिस्ट आन्दोलनको विरासतलाई जोगाउँदै जनताको आशा, भरोसा र विश्वासको केन्द्रका रुपमा पार्टीलाई स्थापित गर्ने दृढता व्यक्त गरे। गठबन्धन दलका घटकसँग निर्वाचनमा पनि मिलेर जान सकिने बताउँदै उनले भने, 'आफ्नो शक्तिका बारेमा जानकारी लिएर सही मूल्याङ्कन र विश्लेषण हुन पर्यो, एमसीसीका नाममा गठबन्धन तोड्ने अनेकौ प्रयास भए पनि गठबन्धनबीचको सहमति कायम रहनेछ।' राष्ट्रियता, लोकतन्त्र, गणतन्त्र, सामाजिक न्याय, समानता र रुपान्तरणको सवालमा जनताबाट आशा र विश्वास आर्जन गरिरहेको बताउँदै नेता नेपालले कम्युनिस्ट पार्टीको इज्जत जोगाउने मात्र नभई लक्ष्य र योजनालाई साकार तुल्याउन दृढताका साथ अघि बढ्न जरुरी रहेको बताए। ' नेता तथा कार्यकर्ताको कार्यशैली, आचरण र व्यवहारलाई नितान्त जनअपेक्षाअनुरुप सुधार्न आवश्यक छ,'उनले भने,' कम्युनिस्ट पार्टीको इज्जत जोगाउने मात्र नभई लक्ष्य र योजनालाई साकार तुल्याउन दृढताका साथ अघि बढ्न जरुरी छ।' उनले पार्टीको सम्पूर्ण ध्यान स्थानीय तहको निर्वाचनमा केन्द्रित हुने बताए।"
पार्टीको पत्रकार सम्मेलनमा प्रधानमन्त्री देउवा नजाने,"काठमाडौं : नेपाली कांग्रेसले आयोजना गरेको पत्रकार सम्मेलनमा प्रधानमन्त्री शेरबहादुर देउवा नजाने भएका छन्। स्थानीय तह केन्द्रित चुनावी अभियान घोषणा गर्न पार्टी कार्यालय सानेपामा आयोजित कार्यक्रममा पार्टी सभापति एवं प्रधानमन्त्री देउवा नजाने कांग्रेस पार्टी कार्यालयका मुख्यसचिव कृष्णप्रसाद पौडेलले अन्नपूर्णलाई बताए। पत्रकार सम्मेलन दिउँसो ३ बजे हुँदैछ। कार्यक्रममा यसअघि प्रधानमन्त्री देउवा जाने बताइएको थियो। मुख्यसचिव पौडेलका अनुसार पत्रकार सम्मेलनमा उपसभापतिहरू,महामन्त्रीहरूलगायत पार्टीका शीर्ष नेताको उपस्थिति रहनेछन्। कांग्रेसले स्थानीय तहका लागि 'घरघर जाउँ, कांग्रेस जिताऔं' नारा तय गरेको छ। कांग्रेसले ७७ जिल्लामा स्थानीय तह निर्वाचन केन्द्रीत प्रतिनिधिहरु खटाएको छ। अभियानको फागुन २९ गते दिउँसो १ बजे देशैभर एकसाथ शुभारम्भ गरिने नेपाली कांग्रेसले जनाएको छ।"
"सञ्चारमन्त्री कार्की र अमेरिकी राजदूत बेरीबीच भेट, एमसीसी कार्यान्वयनबारे छलफल","काठमाडौं : सञ्चार तथा सूचना प्रविधिमन्त्री ज्ञानेन्द्रबहादुर कार्कीसँग नेपालका लागि अमेरिकी राजदूत र्याण्डी बेरीले भेट गरेका छन्। बुधबार बिहान सञ्चार तथा सूचना प्रविधि मन्त्रालयमा उनीहरुबीच भएको भेटमा दुई देशबीचको सम्बन्ध तथा अमेरिकी सहयोग निकाय मिलेनियम च्यालेञ्ज कर्पोरेसन (एमसीसी) कार्यान्वयनको विषयमा छलफल भएको हो। भेटमा सञ्चारमन्त्री कार्कीले अमेरिकी सहयोग निकाय मिलेनियम च्यालेञ्ज कर्पोरेसन (एमसीसी) कार्यान्वयन गरी अघि बढाउने सन्दर्भमा राजदूत बेरी र अमेरिकी सरकारको सहयोगप्रति आभार व्यक्त गरे। राजदूत बेरीले मिलेनियम च्यालेञ्ज कर्पोरेसन (एमसीसी) संसद्बाट पारित भएकाले कार्यान्वयनको बारेमा जिज्ञासा राखेका थिए। कार्कीले प्रधानमन्त्री शेरबहादुर देउवा एमसीसी कार्यान्वयन गर्न अग्रसर रहेको जानकारी गराएका छन्। बेरीले नेपालको आर्थिक समृद्धिलाई निरन्तर रूपमा समर्थन गर्ने बताएको सञ्चार मन्त्रालयको सचिवालयले जनाएको छ। पाँच वर्षीय कार्यक्रम भएकाले एमसीसी कार्यान्वयनको दिशामा नेपाल सरकार अगाडि बढ्दा नेपाली जनताका लागि थप रोजगारीको सिर्जना, विद्युत् सेवाको आपूर्तिमा वृद्धि र ढुवानीको खर्च घट्ने अमेरिकाले बताउँदै आएको छ। मिलिनियम च्यालेन्ज एकाउन्ट नेपाल विकास समिति (एमसीए) को बोर्ड बैठक फागुन अन्तिम साता बस्दैछ। बैठकले मिलिनियम च्यालेन्ज कर्पोरेसन (एमसीसी) संसद्बाट अनुमोदनपछि कार्यान्वयनमा लैजाने प्रक्रियागत निर्णय गर्ने बताइएको छ। एमसीएले अब डेढ महिनामा कार्यान्वयन समयसीमासहितको विस्तृत जानकारी अर्थ मन्त्रालयललाई दिने र मन्त्रालयले एमसीसीको कार्यालयमा जानकारी गराउनेछ। सन् २०१७ सेप्टेम्बरमा नेपाल सरकार र अमेरिकी सरकारबीच ५० करोड अमेरिकी डलर अनुदानका लागि सम्झौता भएको थियो। अमेरिकी सरकारले दिने उक्त अनुदान राष्ट्रिय प्रसारण आयोजनाअन्तर्गत प्रसारण लाइन र सडक निर्माणमा खर्च गरिनेछ। राजनीतिक खिचातानीका कारण चार वर्षपछि मात्रै आयोजना संसद्बाट पास भयो । यो अवधिमा ४ अर्ब ४६ करोड रकम खर्च भएको छ। जग्गा अधिग्रहण, वातावरणीय प्रभाव मूल्यांकन प्रतिवेदन, रुख कटानीको स्वीकृति, डिजाइन, रेखांकन भइसकेको छन्। सम्झौता अनुरूप नेपालले ५० करोड अमेरिकी डलर (५६ अर्ब) अनुदान उपलब्ध गराउने र नेपालले १३ करोड अमेरिकी डलर (१४ अर्ब) विनियोजन गर्नु पर्नेछ। कुल ३९ करोड ८२ लाख अमेरिकी डलर विद्युत् प्रसारण आयोजनामा लगानी गरिने छ।"
जिल्ला समन्वय समितिका प्रमुख चौधरी कार्यकक्षमै थुनिए,महेन्द्रनगर : जिल्ला समन्वय समिति महेन्द्रनगरका कार्यालय प्रमुख खेम प्रसाद चौधरीलाई समन्वय समितिका पदाधीकारीहरुले कार्यकक्षमै थुनेका छन्। बुधबार समितिका पदाधिकारीहरुले कर्मचारीको तलब रोकेको भन्दै प्रमुख चौधरीलाई करिब आधा घण्टा कार्यकक्षमै थुनेका हुन्।
सुदूरपश्चिममा सवारीसाधन दुर्घटनामा वृद्धि,"कैलाली : चालु आर्थिक वर्षको पहिलो सात महिनामा सुदूरपश्चिम प्रदेशमा ३२७ सवारीसाधन दुर्घटनामा परेको छ। सो दुर्घटनामा ८६ पुरुष, १९ महिला र आठ बालबालिका गरी कुल ११३ जनाले ज्यान गुमाएका छन्। सुदूरपश्चिम प्रदेश ट्राफिक प्रहरी कार्यालय अत्तरिया, कैलालीका अनुसार सो अवधिमा दुर्घटनामा १८३ पुरुष, ३४ महिला र २५ बालबालिका गरी कुल २४४ जना गम्भीर घाइते तथा २७८ पुरुष, ६६ महिला र २५ बालबालिका गरी कुल ३६९ जना समान्य घाइते भएका छन्। त्यस्तै सो अवधिमा दुर्घटनामा परेर प्रदेशभर २७ चौपायाको मृत्यु र सात घाइते भएका छन्। सुदूरपश्चिम प्रदेश ट्राफिक प्रहरी कार्यालय अत्तरिया, कैलालीका प्रवक्ता प्रहरी निरीक्षक राजेन्द्रबहादुर सिंहले दुर्घटनाका प्रमुख कारण तीव्रगति, ओभरटेक, चालक निदाउँदा, मोबाइलको प्रयोग र मापसे रहेको जानकारी दिए। दुर्घटनाका मुख्य कारण ट्राफिक नियमको उल्लङ्घन नै देखिएको उनको भनाइ छ। पुरानो गाडी, ब्रेक नलाग्ने, टायर पन्चर, यान्त्रिक गडिबडीका कारण पनि दुर्घटना बढेको बताइएको छ। यसैगरी सवारी साधनमा झुण्डिएर यात्रा गर्ने, छतमा यात्रा गर्ने, शरीर बाहिर निकाल्ने र जथाभावी बाटो काटने तथा क्षमता भन्दा बढी यात्रु बोक्ने गरेका कारण पनि दुर्घटना बढेको उनको भनाइ छ। सडकमा देखिएको खाल्टाखुल्टी, घुम्तीमोड, उकाला,ओरालो, जीर्ण कच्ची सडकका कारण पनि दुर्घटना हुने गरेको चालक बताउँछन्। दुर्घटना न्यूनीकरणका लागि ट्राफिक प्रहरीले नियमित चेकसँगै जनचेतनामूलक सन्देश दिँदै आइरहेको भएपनि दुर्घटनामा कमि ल्याउन नसकेको प्रहरी निरीक्षक सिंहको भनाइ छ।"
२ युट्युबर पक्राउ,"काठमाडौ : गलत सूचना प्रवाह गर्ने २ जना युट्युबर पक्राउ परेका छन्। नेपाल प्रहरीको साइबर व्युरोका प्रवक्ता नविन्द्र अर्यालका अनुसार उनीहरुले गम्भीर प्रकृतिको अपराध अनुसन्धानको प्रक्रियालाईसमेत प्रभावित पार्ने उद्देश्यकासाथ पीडितको मानमर्दन र चरित्र हत्या हुने गरी युट्युबमार्फत समाचार सम्प्रेषण तथा अनर्गल वक्तव्य बाजी गर्ने गरेका थिए। पक्राउ पर्नेमा नागार्जुन नगरपालिका८ भिमढुंगा बस्दै आएका ५३ वर्षिय हरि उदासी भन्ने हरि परियार र हाल तारकेश्वर नगरपालिका४ शेषमती बस्दै आएका २७ वर्षिय निशान चिलवाल पक्राउ परेका हुन्। उनीहरुविरुद्ध विद्युतीय कारोबार ऐन, २०६३ अन्तर्गतको कसुरमा काठमाडौं जिल्ला अदालतबाट ७ दिन म्याद थप भई अनुसन्धान भईरहेको प्रहरीले जनाएको छ। उदासी नेपाल मिडिया नामक युट्युब च्यानलका सञ्चालक हुन् भने चिलवालले विशाल नेपाल नामक युटुब सचालन गर्ने गरेका थिए।"
"प्रक्रिया मिचेर करोडौं ठेक्काको काम, प्रमुख आचार्यलाई मन्त्रालय तानियो","विराटनगर : शहरी विकास तथा भवन निर्माण कार्यालय विराटनगरका प्रमुख मिलन आचार्यको सरुवा भएको छ। सडक पूर्वाधार तथा शहरी विकास मन्त्रालय अन्तरगतको शहरी विकास तथा भवन निर्माण कार्यालय विराटनगरका प्रमुख आचार्यले पक्रिया मिचेर बिना टेन्डर एक करोड ६४ लाख बराबरको काम आफू निकट ठेकेदारमार्फत गराउन थालेको पाइएपछि बधबार उनको सरुवा भएको हो। मुख्यमन्त्री कार्यालय प्रदेश १का सचिव उधम रिजालले म्यानेजमेन्ट क्षमता नभएका कारण सरुवा गरिएको जानकारी दिए। उनको सडक तथा भौतिक पूर्वाधार तथा विकास मन्त्रालयमा सरुवा गरिएको जानकारी दिए। प्रमुख आचार्यले सम्बन्धित मन्त्रालयसंग कुनै सवन्वय नगरिकन आफू निकट दुई ठेकेदार थपिएको मन्त्रालय राख्न विराटनगर १४ जतुवास्थित विराट साइन्स क्याम्पसको भवनको मर्मत सम्भार गर्न अवैध निर्माण सेवा र प्रियका कन्ट्रक्सलाई मौखिमरुपमा रातरात काम दिएपछि उत्पन्न भएको विवादपछि उनको बुधबार सरुवा गरिएको हो। कार्यालयका प्रमुख मिलन आचार्यले प्रदेश १ का आर्थिक मामिला तथा योजनामन्त्री इन्द्रबहादुर आङ्बोको निर्देशनमा भवनको मर्मत सम्भार सुरू गरिएको भन्दै काम सूरु गरे पछि सहरी विकास तथा सडक पूर्वाधार मन्त्री हिमाल कार्कीले विरोध जनाएपछि सरुवा गरिएको हो। १५ दिनमा काम सम्पन गर्न आर्थिक मामिला तथा योजनामन्त्री इन्द्रबहादुर आङ्बोले निर्देशन दिएकाले आफूले तत्काल काम सुरु गरेको उनले बताउदै आएको थिए। समय नभएकाले आफू तत्काल मन्त्री कै निर्देशनमा राम्रो मनसायले काम सुरु गरे पछि विवाद भएको प्रमुख आर्चायले बताउदै आएका थिए। मन्त्रालय राख्ने भवनको काम सुरु भएको थाहा पाएपछि पछिल्लो समय सहरी विकास तथा सडक पूर्वाधार मन्त्री हिमाल कार्की बिना सूचना सार्वजनिक गरेर पक्रिया मिचेर मर्मत सभारको कामको विपक्षमा उत्रिएको थियो। मन्त्रालयमा बजेट नभएको र बिना जानकारी काम सुरु गरेको भन्दै विरोध जनाए पछि काम बन्द भएको थियो। आचार्यले आफ्नो बुधबार सरुवा भएको बताए। के कारणले सरुवा भएको भन्ने विषय आफूलाई थाहा नभएको बताए। उता सहरी विकास तथा सडक पूर्वाधार मन्त्री हिमाल कार्कीले लामो समयदेखि काम गर्दै आएका प्रमुख आचार्य विरामी भएकाले मन्त्रालयमा सरुवा भएको जानकारी दिए। मन्त्रालयमा आरामका साथ प्रदेशको काम हेर्न सजिलो हुने भएको सरुवा हुन सक्ने उनले बताए । सो भवनको अहिले चमेना गृह भवन, गार्ड आवास, छाना फेर्ने, रङरोगन, हाता पर्खाल, भूई र सिंढीमा मार्बल लगाउने कार्य, शौचालय र विद्युतको मर्मत सम्भार सुरू भएको थियो। प्रमुख अचार्यले बाउन्डीवालको लागि २७ लाख ७२हजार, पाटिष्सनको लागि १८ लाख ५० हजार, रंगरोदनको लागि २७ लाख, वाइरिङ्गको लागि १२ लाख १२ लाख ७८ हजार, विद्युतको लागि ३५ लाख ७० हजार, मर्मतको लागि ८ लाख ९१ हजार शिर्षकमा दुई निर्माण व्यवसायलाई सूचना बिना काम गर्न लगाइएको हो। प्रदेश १ सरकारले सात मन्त्रालय फुटाएर १३ वटा बनाएपछि मन्त्रालय राख्ने ठाउँको अभाव भएपछि विराट साइसन्स कलेजको भवन मर्मत सभार गर्ने काम सुरु गरिएको थियो।"
"महोत्तरीमा सवारी दुर्घटना, १ को मृत्यु, ३ जना घाईते","महोत्तरी : महोत्तरीमा विभिन्न स्थानमा सवारी दुर्घटनामा परि एक जनाको मृत्यु हुनुको साथै ३ जना घाईते भएका छन्। विहीबार दिउँसो १ बजेको समयमा गौशाला सम्सी सडकखण्ड अन्र्तगत कठुधारमा भएको सवारी दुर्घटनामा परि गौशाला नगरपालिका २ का ४० वर्षिय रामपुनित ठाकुरको मृत्यु भएको हो। सम्सीतर्फ जाँदै गरेको प्र२०२००३ प५१५९ नं को मोटरसाईकल र विपरित दिशातर्फबाट आउँदै गरेको ना ५ ख ७७२७ नं को ट्रक एकआपसमा ठक्कर खाँदा मोटरसाईकल चालक ठाकुर घाईते भएका थिए । उनको तत्काल उपचारको लागि प्रादेशिक अस्पताल जनकपुर पठाईएएकोमा त्यहाँ उपचारको क्रममा मृत्यु भएको जिल्ला प्रहरी कार्यालय महोत्तरीले जनाएको छ। मृतकको शव पोस्टमार्टमको लागि सोहि अस्पतालमा राखिएको छ। त्यस्तै सोही मोटरसाईकलमा पछाडी सवार निजकै श्रीमती ३८ वर्षिया उर्मिला ठाकुर घाईते भएकी छिन्। उनको उपचार प्रादेशिक अस्पताल जनकपुरमा उपचार भई रहेको महोत्तरीका प्रहरी प्रवक्ता डिएसपी प्रकाश विष्टले बताए। ठक्कर दिने मोटरसाईकल, ट्रक र चालक ईलाका प्रहरी कार्यालय गौशालाको नियन्त्रणमा राखि प्रहरीले घटना सम्बन्धमा थप अनुसन्धान गरिरहेको डिएसपी विष्टले जानकारी दिए । त्यस्तै रामगोपालपुर नगरपालिका६ स्थित बिसम्बरपुरबाट सम्सितर्फ जाँदै गरेको ज १ ह २९८९ नं को टेम्पो र विपरित दिशातर्फबाट आउँदै गरेको वीरआर ३० एम ७९२६ नम्बरको मोटरसाकल एक आपसमा ठोक्किदाँ मोटरसाईकल चालक सितामढी जिल्ला कानवा ग्रामपञ्चायत वार्ड नं४ को वर्ष ५१ को महेन्द्र साह घाईते भएका छन्। उनको स्थानीय मेडिकलमा उपचार भई रहेको छ। त्यस्तै आजै दिउँसोको समयमा जलेश्वर नगरपालिका६ बासोपट्टीस्थित नैन्हीबाट जलेश्वरतर्फ जाँदै गरेको ज १३ प २२३५ नं को मोटरसाईकलले स्थानीय अमजद अंसारीको ४ वर्षिया छोरी शालिना खातुनलाई ठक्कर दिएका हुन। बाटोमा खेली रहेको अबस्थामा ठक्कर दिदा घाईते भएकी वालिकाको शान्ति नर्सिङ होम जलेश्वरमा उपचार भईरहेको जिल्ला प्रहरी कार्यालय महोत्तरीले जनाएको छ। वाल पेन्ट गर्ने क्रममा मजदुर घाईते महोत्तरीको बर्दिबास नगरपालिका१ स्थित रहेको ओम शंकर साहको ३ तला घरको वालमा तान्सेन सिमेन्टको प्रचारप्रसारको लागि वाल पेन्ट गर्ने क्रममा एक जना घाईते भएका छन्। छेउमै रहेको विद्युत हाईटेन्सन लाईनको असरले भारत लक्ष्मीपुर ग्रामपञ्चायत बस्ने वर्ष १९ को मोहम्मद सलिम घाईते भएको जिल्ला प्रहरी कार्यालय महोत्तरीले जनाएको छ। घाईतेको वर्दिवासस्थित शुभस्वास्तिक अस्पतालमा उपचार भईरहेको छ।"
शव बुझ्ने मान्छे पनि नभएकाको हत्यारा १६ वर्षपछि यसरी समातिए,"पोखरा : न कोही आफन्त न चिनजानकै मान्छे। घर ठेगाना पनि राम्ररी नखुलेको। २० वर्षका रोजन राई मारिए। न्याय खोज्न त परै शव बुझ्न पनि कोही आएनन्। टाउकोमा दाउराको चिर्पटको चोट लागेको ३ दिनपछि उनको मृत्यु भएको थियो। रोजनको शव बुझ्ने पनि कोही नभएपछि कानुनी प्रक्रिया पूरा गरेर दाहसंस्कार भयो। रोजन खुदीखोलाको तटबन्ध बाँध्ने ग्याबिनमा ढुंगा भर्ने काम गर्थे। एक दिन स्थानीय अशोक गुरुङसँग रोजनको झगडा पर्यो। झगडामा रोजन घाइते भए, अस्पताल भर्ना गरिए र ३ दिनपछि मृत्यु भयो। अशोक भने भागे। ३४ महिना काठमाडौंमा होटल फेरीफेरी बसे। अनि दिल्लीको बाटो हुँदै कुवेत गए। ३ वर्ष त्यहाँ बसेर एकपटक नेपाल आए अनि बहराइन पुगे। रोजनलाई खोज्दै कोही आएन। १६ वर्ष यसै बित्यो। गएको २१ असारमा कास्की प्रहरी प्रमुख भएर आएका एसपी रमेश थापा भदौमा कार्यालयमा गरेको एउटा मिटिङमा अफिसर र जवानहरुलाई निर्देशन दिँदै थिए। उनले भने, पुराना र पेन्डिङ केसहरु खोतलेर हेरौं।अनि भेटियो रोजनको फाइल। रेकर्ड अनुसार रोजन र अशोकको झगडा भएको २९ वैशाख २०६३ मा हो। उपचारकै क्रममा जेठ २ गते उनको मृत्यु भएको थियो। असोज ६ गते कास्की जिल्ला अदालतबाट अशोकलाई पक्राउन अनुमति पूर्जी कास्की प्रहरीले प्राप्त गर्यो। गण्डकी प्रदेश प्रहरीको सहयोगमा नेपाल प्रहरीको इन्टरपोल शाखालाई अशोक गुरुङ पक्रन इन्टरपोलको सहायता लिनुपर्ने भन्दै पत्राचार गर्यो। असोज १२ गते शाखाले अन्तर्राष्ट्रिय प्रहरी संगठन इन्टरपोललाई पत्र पठायो। मंसिर २८ मा इन्टरपोल सचिवालयले नोटिस निकाल्यो। पुस १ गते अशोकलाई बहराइन प्रहरीको अनुसन्धान ब्युरोले पक्राउ गरिहाल्यो। तिनै अशोकलाई मंगलबार कास्की प्रहरी ल्याइएको छ। बुधबार प्रहरीले उक्त घटना विवरण र अशोकलाई सार्वजनिक गरेको हो। मारिनेको आफन्त नभएको भनेर हत्यामा संलग्नलाई प्रहरी नखोज्ने गर्दैन भन्ने सन्देश कास्की प्रहरीले दिएको छ। जसको कोही छैन, त्यसको राज्य छ, एसपी थापाले भने, पुरानो घटना भन्ने पनि हुन्न, जति पुरानो भए पनि कोही उम्कन पाउँदैन। नेपाल ल्याउन दुई देशबीच पारस्परिक सहयोग आदानप्रदान गर्ने समझादारी गरी बहराइनबाट अशोकलाई ल्याउन सकिएको जानकारी उनले दिए। सुपर्दगी सन्धि नभएको हुँदा कूटनीतिक पहलबाट उनलाई ल्याइएको उनले बताए। मारिएका युवाका आफन्तले न खोजीनीति गरे, न अरु कसैले, तर, कास्की प्रहरीले पेन्डिङ फाइल उधिनेर निकाल्यो, आरोपित पनि पक्राउ गर्यो। कास्की प्रहरी प्रवक्ता डिएसपी सुन्दर तिवारीका अनुसार त्यस्तै घटनामा फरार भएर नेपाल आएको बहराइनको नागरिक नेपालले पनि त्यसै गरी बुझाउने समझदारीपछि अशोकलाई बहराइनले नेपाल पठाएको हो। यसरी पारस्परिक सहयोग आदानप्रदान गर्ने समझदारीमा पहिलोपटक ओरोपित ल्याउन सफल भइएको उनले सुनाए। यसबीचमा प्रहरीले अशोक उक्त घटनामा संलग्न रहेको भनेर जुटाएका प्रमाण, कागाजातहरुको अनुवाद गरी बहराइन पठाएको थियो। तिनको आधारमा अशोकलाई नेपाल पठाउन त्यहाँको प्रहरीको अनुसन्धान ब्युरो सहमत भएको हो। एसपी थापाका अनुसार अशोकलाई हिरासतमा राखेर थप अनुसन्धान गर्न कास्की प्रहरीले जिल्ला अदालत कास्कीबाट बुधबार ७ दिनको अनुमति पाइसकेको छ। उनले प्रहरीले जुटाएका प्रमाणहरुको प्रतिवेदनकै आधारमा अशोकविरुद्ध कर्तव्य ज्यान सम्बन्धी कसुर गरेको मुद्दा चल्छ। तर प्रहरी अझै पनि रोजनका आफन्त भने खोज्ने क्रममै छ। त्यही भएर उसले बुधबारै पोखरास्थित किराँत समाजका अगुवाहरुलाई रोजनका आफन्त खोजीका लागि सहयोग निम्ति पनि भनेको छ। घटना भएको पोखरा ३२ सातमुहानेका स्थानीयसँग रोजले आफ्नो घर सुनसरीको धरान भएको बताएको सूचना कास्की प्रहरीले फेला पारेको छ। त्यही आधारमा त्यो जिल्लामा आफन्त खोजीको पहल भइरहेको छ। आफन्तलाई पनि न्यायको अनुभूति होस् भन्ने चाहना हो,एसपी थापाले भने। आफन्तको जाहेरीसमेत हुँदा अझै राम्रो हुने पनि उनी बताउँछन्।"
इन्जिनियरहरुले सातौं तहमा सेवा प्रवेश पाउने,हेटौंडा : स्नातक उत्तीर्ण इन्जिनियरहरुलाई निजामति सेवा प्रवेश हुँदा बागमती प्रदेश सरकारले सातौं तह कायम हुने व्यवस्था गरेको छ। यसअघि प्रदेश लोकसेवाबाट जारी विज्ञापनमा छैठौं तहमा आह्वान भएको थियो। प्रदेश लोकसेवा आयोगले छैठौं कम्तिमा ७ औं तहका लागि विज्ञापन आह्वान गर्नुपर्नेमा छैंठौं तहका लागि विज्ञापन खुलाएको भन्दै नेपाल इन्जिनियर्स एसोसिएसन बागमती प्रदेश समितिले मुख्यमन्त्री राजेन्द्र पाण्डेलाई गत माघ १० गते ध्यानाकर्षण गराएको थियो। मुख्यमन्त्री पाण्डेले प्रदेश लोकसेवा आयोगसँग परामर्श गरेपश्चात् प्रदेश निजामती सेवा विधेयकमा ७ औं तह कायम गर्ने व्यवस्था गर्न निर्देशन दिएको थियो। प्रदेशको आन्तारिक मामिला तथा कानुन मन्त्रालयले तयार गरिरहेको विधेयकको मस्यौदामा इन्जिनियरिङ क्षेत्रका विभिन्न संगठनले उठाउँदै आएका माग प्रदेश सरकारले सम्बोधन गरेको आन्तरिक मामिला तथा कानुन मन्त्रालयका सचिव रुद्रसिं तामाङले बताए। लोकसेवाबाट १० माघमा प्रकाशित विज्ञापन रद्द गर्ने वा नगर्ने भन्ने विषयमा आयोगका सबै पदाधिकारीहरु र मुख्यमन्त्री पाण्डेबीच भएको छलफलबाट ७ औं तह कायम गर्ने सहमति बनेको थियो। समाजवादी इन्जिनियरिङ संगठनका बागमती प्रदेश संयोजक तथा मुख्यमन्त्रीको प्रमुख स्वकीय सचिव उमेश रुपाखेतीले संगठनहरुले निरन्तर आवाज उठाएपछि माग सम्बोधन भएको बताए।
इन्टरपोलबाट 'रेड नोटिस' जारी भएका फरार प्रतिवादी कतारबाट पक्राउ,काठमाडौं : इन्टरपोलबाट 'रेड नोटिस' जारी भएका फरार प्रतिवादी पक्राउ परेका छन्। सिरहा बिष्णुपुर गाउँपालिका५ लक्ष्मीपुर ठेगाना भएका ४१ वर्षीय विक्की मुस्कान भन्ने भोगेन्द्र प्रसाद यादवलाई घटनाको ६ वर्षपछि कतारबाट पक्राउ गरी सोमबार नेपाल ल्याइएको हो । आफ्नै २५ वर्षीया श्रीमती आरती परियारको धारिलो हतियारले घाँटी रेटी हत्या गरेको घटनामा संलग्न रही फरार रहेका भोगेन्द्रलाई कतारमा पक्राउ परेपछि प्रहरी प्रधान कार्यालय इन्टरपोल शाखाले इन्टरपोल दोहा कतारसँग समन्वय गरी नेपाल ल्याइ त्रिभुवन अन्तर्राष्ट्रिय विमानस्थलबाट नियन्त्रणमा लिएको हो । ललितपुर लेलेमा २०७२ वैशाख १५ गते बिहान आरतीको हत्या गरिएको अवस्थामा शव फेला परेको थियो । घटनापछि वैदेशिक रोजगारीको सिलसिलामा कतार गएका भोगेन्द्रविरुद्ध अन्तर्राष्ट्रियस्तरमा खोजतलास एवम् पक्राउको लागि महानगरीय अपराध महाशाखाको अनुरोधमा २०७६ पुस १२ गते इन्टरपोल महासचिवालयबाट डिफ्यूजन तथा पुन: २०७७ साउन १९ गते रेड नोटिस जारी गरिएको थियो । यादवलाई थप अनुसन्धान तथा आवश्यक कानुनी कारबाहीका लागि महानगरीय अपराध महाशाखामा बुझाइएकोमा इन्टरपोल शाखाले जनाएको छ ।
"भूमि आयोगका मान्छे हौं, जमिन मिलाइदिन्छु भन्दै ठगी गर्ने दुईजना पुर्पक्षका लागि जेल चलान","काठमाडौं : भूमि आयोगको मान्छे हौं, जमिन दिलाइ दिन्छु भनी सुकुम्बासीसँग रकम लिइ ठगी गरेको अभियोगमा पक्राउ परेका दुईजनालाई पुर्पक्षका लागि कारागार चलान गरिएको छ। काठमाडौं टोखा नगरपालिका८ बानियाटार बस्ने झापा भद्रपुर नगरपालिका ३ घर भएका ३८ वर्षीय होम नारायण चौधरी र काठमाडौं बुढानिलकण्ठ नगरपालिका४ घर भएका ४४ वर्षीय उद्धब भण्डारीलाई प्रहरीले माघ २४ गते पक्राउ गरेको थियो। उनीहरुविरुद्ध प्रहरीले काठमाण्डौ जिल्ला अदालतबाट म्याद अनुमति लिई महानगरीय प्रहरी बृत्त बालाजुबाट अनुसन्धान गरेको थियो। त्यसपछि अनुसन्धान प्रतिवेदनसहित जिल्ला सरकारी वकीलको कार्यालयमार्फत काठमाडौं जिल्ला अदालतमा मुद्धा दायर गरिएको प्रहरीले जनाएको छ। जिल्ला अदालत काठमाडौंको २३ फागुनको आदेशअनुसार चौधरी र भण्डारीलाई पुर्पक्षका लागि कारागार चलान गरिएको हो। काठमाडौं महानगरपालिका१६ बसन्तनगरस्थित भेटघाट क्याफेमा २ जना व्यक्तिहरुले सुकुम्बासीहरुलाई जग्गा वितरण गछौँ, फाराम भर्नुपर्छ भनी पैसा असुल गरिरहेको भन्ने सूचनाको आधारमा महानगरीय प्रहरी वृत्त बालाजुबाट खटिएको प्रहरीले उक्त कार्यमा संलग्न उनीहरुलाई पक्राउ गरेको थियो। उनीहरुको साथबाट ल्यापटप, प्रिन्टर १ थान, 'भूमिहिन दलित, भूमिहिन सुकुम्बासीले भर्ने निवेदन फाराम' लेखिएको फारमहरु, अव्यवस्थित बसोबासीले दिने निवेदनको ढाँचा लेखिएको फारामहरु, विभिन्न व्क्तिहरुको नाम तथा फोटो समेत राखिएका रेकर्ड फाइलहरु, स्पिकर १ थान र मोबाइल ३ थान समेत प्रहरीले बरामद गरेको थियो। अनुसन्धानको क्रममा उनीहरुले आफूलाई भूमि आयोगले खटाएका व्यक्तिहरु भनी परिचय गराई काठमाडौंमा सुकुम्बासीले ४ आना जग्गा प्राप्त गर्न जनही ५० हजार रुपैयाँको दरले माग गरी फारम भर्न लगाई ठगी गर्ने गरेको खुल्न आएको थियो।"
भत्कियो तानसेनको अमर नारायण मन्दिर,"तानसेन : तानसेन नगरपालिका२ नारायणस्थानमा रहेको अमर नारायण मन्दिर भत्किएको छ। मन्दिरको दक्षिण र पूर्वतर्फको मध्य भागको छानासहितको भाग भत्किएको हो। बुधवार दिउसो करीव दुई बजेको समयमा पहिले पूर्वतर्फको भाग भत्किएको लगत्तै दक्षिण तर्फको भाग भत्किएको हो। मन्दिर काजी अमरनारायण सिंह थापाले नेपाल अग्रेज युद्धको समयमा विस १८६३ सालमा निर्माण गरेका थिए। मन्दिरको पूर्व दक्षिण भाग भत्किएर पछी कुरुप देखिएको छ। करीव ६ वर्ष अघी तानसेन नगरपालिका र पुरातत्व विभागको सहयोगमा मन्दिरको जिर्णाद्धार गरी गजुरमा सुन लेपन गरिएको थियो। मन्दिरमा पुरातत्व महत्वका बहुमुल्य काठका टुडालहरु रहेका छन। मन्दिरको छानो भत्किएर पछी अहिले सर्वसाधारणहरु लाई मन्दिर प्रवेशमा रोक लगाईएको छ। मन्दिरको पश्चिम र उत्तर तर्फको छानो पनि भत्किने अवस्थामा पुगेको छ। मन्दिरमा सर्वसाधारण व्यक्ति तथा पुजारी नभएको अवस्थामा छानो भत्किदा मानविय क्षती भने भएको छैन। पाल्पामा यसरी मन्दिर हाल सम्म आफै नभत्किएकोले धार्मिक व्यक्तिहरुले अनिष्ट हुने भन्दै चिन्ता व्यक्त गरेका छन्। म मन्दिर आश्रमै बसेको थिए, दुई बजेको समयमा पूर्वतर्फको छानो भत्किए लगत्तै दक्षिणतिरको भत्किदा प्रत्यक्ष आखाँले देखे, प्रमुख जिल्ला अधिकारी, तानसेन नगरपालिकामा खवर गरेर निरिक्षणको लागि सिडियो, मेयर र प्रहरीहरु आई मन्दिर सर्वसाधारणको लागि बन्द गरेको पुजारी उमा शंकर पोखरेलले बताए। २१५ वर्षको ईतिहास बनाएको ४ तले पुरानो अमनारायण मन्दिरमा बहुमुल्य काठमा कुदिएका चित्रकला उत्कृष्ट काठको कलाकारीता देख्न सकिन्छ। पाल्पाको भगवती मन्दिर भन्दा पनि पुरानो मन्दिर भएकोले तत्काल जिर्णाद्धारको लागि तीन वटै सरकार चासो दिनुपर्ने, भत्किएका महत्वपूर्ण सरसमानको तत्काल रेकर्ड राखी सुरक्षित स्थानमा राख्नुपर्ने, भत्किएको मन्दिरमा पैसा बाट किन्न नपाईने अमुल्य सरसमान भएकोले २४ सै घण्टा सुरक्षाकर्मी तथा सिसी क्यामेरा बाट मन्दिरको निगरानी गर्नुपर्ने नेपाल रेडक्रस सोसाईटी पाल्पाका सभापती बुद्धि प्रसाद शर्माले बताए।"
भंगहा नगरपालिकामा बिहीबार सार्वजनिक विदा,"महोत्तरी : महोत्तरीको भंगहा नगरपालिकाले विहीबार सार्वजनिक विदा दिएको छ। मिथिलाको प्रसिद्ध माध्यमा परिक्रमा भंगहा नगरपालिकाको कन्चनवनमा आउने यात्रीहरुको स्वागतका लागि नगरभरिमा एक दिनको लागि सार्वजनिक बिदा दिएको हो। १५ दिवसीय मिथिला माध्यमिकी परिक्रमा सातौं दिन बिहीबार कञ्चनवनमा विश्राम गर्ने हुँदा नगरभर सार्वजनिक बिदा दिइएको नगरप्रमुख संजिव साहले जानकारी दिए । बिहीबार भंगहा नगरकार्यपालिकाको कार्यालय, सबै वडा कार्यालय, स्वास्थ्य चौकी(इमरजेन्सी सेवाबाहेक), विद्यालय र सार्वजनिक संघसंस्था बन्द रहने सूचना जारी गरिएको छ। बुधबार महोत्तरीको धुव्रकुण्डमा विश्राम गरेका यात्रीहरु भोलि बिहानै कञ्चनवन आउने भएका छन्। राति यहाँ विश्राम गरेपछि यात्रीहरु शुक्रवार विहानै धनुषा प्रवेश गर्ने भएका छन् । कञ्चनवनमा होली महोत्सव हुँदै गतवर्ष झै यसवर्ष पनि कञ्चनवनमा होली महोत्सवको आयोजना हुने भएको छ। मिथिला मध्यमा परिक्रमा हरेकवर्ष यात्रीहरु एकआपमा रंग अविर दलेर होली मनाउने गरिन्छ। पौराणिक कालमा यहाँ भगवान राम र माता सीताले होली खेलेको स्मरणमा यहाँका आउने परिक्रमाकायात्रीहरु होली मनाउने गरेको परम्परा रहेको छ। धनुषाको मिथिलाबिहारी नगरपालिकास्थित कचुरी मठबाट डोलासहित परिक्रमा यात्रीहरु हनुमानगढीमा प्रस्थान गरेपछि मिथिला परिक्रमा आरम्भ भएको मानिन्छ। यस अघि महोत्तरीकै मटिहानी नगरपालिकाले परिक्रमा यात्रीहरुका लागि सार्वजनिक विदा दिएको थियो।"
सुधार केन्द्रबाट भागेका युवा खोलामा मृत फेला,"विराटनगर : विराटनगर महानगरपालिका२ मा रहेको स्पर्श नेपाल नामक सुधार केन्द्रबाट भागेका एक युवा बुधबार दिउँसो सिंघिया खोलामा मृत फेला परेका छन्। प्रहरीका अनुसार सुनसरीको धरान उपमहानगरपालिका१६ घर भएका २५ वर्षिय दिलेन्द्र परियार मोरङको कटहरी गाउँपालिका र विराटनगर महानगरपालिकाको सीमा भएर बग्ने खोलाको दहमा मृत फेला परेका हुन्। सुनसरीको इटहरीबाट आएको सशस्त्र प्रहरीको गोताखोर टोलीले दहबाट परियारको शव बाहिर निकालेको सशस्त्र प्रहरी बल मोरङका प्रमुख एसपी राजकुमार लामिछानेले जानकारी दिए। परियारसहित सुधार केन्द्रबाट मंगलबार अपरान्ह ४:३० बजेतिर ४ जना युवा फरार बनेका थिए। भागेकामध्ये धरान१६ का निशान धमलालाई भाग्दाभाग्दै प्रहरी र सुधार केन्द्रको टोलीले नियन्त्रणमा लिएको थियो। विराटनगरका दिनेश बस्नेत र रोहित कामत परिवारको सम्पर्कमा पुगिसकेको मोरङ प्रहरी प्रमुख एसपी जनार्दन जीसीले बताए। उनका अनुसार चारै जना सुधार केन्द्रको मुल गेटबाटै भागेको पाइएको छ। भाग्ने क्रममा परियार सिंघिया खोलामा हामफालेर बेपत्ता बनेका थिए। दहमा हामफालेपछि बाहिर निस्कन नसक्दा पानीमा डुबेर उनको मृत्यु भएको प्रहरीले जनाएको छ। प्रहरीका अनुसार लागुऔषधका दुव्र्यसनी चारै जनालाई परिवारका सदस्यले सुधारका लागि एक महिनाबीचमा सुधार केन्द्रको जिम्मा लगाएको पाइएको छ। परिवारका सदस्य र आफन्तले मृत फेला परेका परियारको शव बुझ्न अस्वीकार गरेका छन्। सम्झाईबुझाई गरेर शव भने पोस्टमार्टमका लागि कोसी अस्पताल लगिएको एसपी जीसीको भनाइ छ। बुवा दिलिपकुमार परियारले सुधार केन्द्रको लापरबाहीले घटना भएको बताए। सुधारका लागि तीन महिने कोर्षको एकमुष्ट ६० हजार रूपैयाँ बुझाउने सर्तमा २४ दिनअघि छोरोलाई सुधार केन्द्रको जिम्मा लगाएको जानकारी उनले दिए। आन्तरिक सुरक्षा कमजोर हुँदा सुधार केन्द्रलाई जिम्मा लगाइएको छोरो नै गुमाउनु पर्यो, दिलिपले भने, सुधार केन्द्रबाट दिउँसै छोरो भागे पनि परिवारलाई ढिलो मात्रै जानकारी गराइयो। सुधार्ने बाचा गरेर लगेको छोरो सुधार केन्द्रबाट जीवितकै घर फर्काउन नसकिएको गुनासो गर्दै उनले घटनाको छानबिन गरेर सत्यतथ्य पत्ता लगाउँदै दोषीमाथि कारबाही हुनुपर्ने माग राखेका छन्। लागुऔषधको दुव्र्यसनमा फसेकालाई सुधार गरेर पुरानै अवस्थामा फर्काउनेजस्तो ठूलो जिम्मेवारी लिएर चलाइएको सुधार केन्द्रमा चरम लापरबाही रहेको उनको गुनासो छ। भागेकासहित १८ जना दुव्र्यसनीलाई सुधार केन्द्रमा राखिएको थियो। केन्द्रले निश्चित रकम लिएर लागुऔषधको लतमा फसेकालाई सुरक्षा र रेखदेख गर्दै दुव्र्यसनमुक्त बनाउने बाचासहित परिवारबाट जिम्मा लिएको हुन्छ। सुधार केन्द्रले दुव्र्यसनीको रेखदेखका लागि केही युवालाई राखेको थियो। उनीहरुले वास्ता नगर्दा घटना भएको पाइएको प्रहरीको भनाइ छ। एसपी जीसीले घटनाका सम्बन्धमा विभिन्न कोणबाट अनुसन्धान थालिएको जानकारी दिए। सुधार केन्द्रका अध्यक्ष सञ्जिव खड्काले भने घटनाका बारेमा केही पनि बताउन चाहेनन्।"
मधेश प्रदेशका तीन हजार विपन्न महिलालाई ग्यास सेट,"काठमाडौं : मधेश प्रदेशका तीन हजार विपन्न तथा गरिब महिलालाई नेपालभारत महिला मैत्री समाज काठमाडौं ग्यास सेट वितरण गर्ने भएको छ। महिला तथा बालबालिका मन्त्री उमा रेग्मीको उपस्थितमा समाजकी अध्यक्ष तथा सांसद चन्दा चौधरी र भारतीय दूतावास काठमाडौंअन्तर्गतको विकास साझेदारी प्रभागका प्रथम सचिव करुण वनशलले दुई पक्षीय सम्झौतामा हस्ताक्षर गरेका छन्। सर्लाही, रौतहट र सप्तरीमा खाना पकाउने ग्यास सेट वितरण गरिन्छ। दाउराको प्रयोगबाट खाना पकाउँदा धुवाले क्यान्सरलगायत रोग लाग्ने गरेको छ। यसबाट सबै भन्दा बढी दलित तथा विपन्न समुदायका महिला र बालबालिका प्रभावित हुने गरेको मन्त्री रेग्मीले बताइन्। महिलालाई आत्मनिर्भर बनाउन सीपमुलक तालिम दिएर उद्यमी बनाउनुपर्ने उनको जोड छ। ९५ प्रतिशत महिलाहरु घर, समाज, सत्ता र राज्यबाट अपहेलित छन्, मन्त्री रेग्मीले भनिन्, महिलालाई उद्यमी बनाउनुपर्छ। उनीहरुलाई निश्चित समयसम्म सरकारले बिना धितो ऋण दिनुपर्छ। केही समयका लागि करमा पनि छुट दिनुपर्छ।"
"लमजुङको सिउँडीबजार क्षेत्रमा १५ घण्टापछि हट्यो कर्फ्यू, ६ घण्टे वार्तामा तीन बुँदे सहमति","लमजुङ : मर्स्याङ्दी नदीमा डुबेर एक बिद्यार्थीकाे मृत्यु भएको घटनालाई लिएर लमजुङको सिउँडीबार क्षेत्रमा जिल्ला प्रशासन कार्यालय लमजुङले बुधबार बिहान ६ बजेदेखि लगाएको निषेधाज्ञा राती ९ बजेदेखि हटाएको छ। लामो तथा छोटो दुरीमा हिँडेका यात्रुलाई मध्यनजर राखेर सवारी साधन संचालनमा गर्न आदेश दिएको प्रमुख जिल्ला अधिकारी सुशील बैद्यले जानकारी दिए। बुधबार बिहान ६ बजेदेखि जारी गरेको निषेधाज्ञा १५ घण्टापछि हटेको हो। गन्तव्यमा हिँडेका सवारी साधनमा यात्रुहरु बाइसजाँगर, भोटेओडार, डुम्रे, मुग्लिनलगायत क्षेत्रमा अलपत्र परेपछि प्रशासनले निषेधाज्ञा हटाएर सडक खुलाएको छ। सडक खुलाउने विषयमा पीडित पक्ष सहमतिमा आएपछि तनहुँको बाइसजाँगरमा पनि अवरोध हटेको प्रशासनले जनाएको छ। जिल्ला प्रशासनमा भएको पीडित र पीडकपक्षबीचको वार्ता सकरात्मक भएको प्रमुख जिल्ला अधिकारी बैद्यले बताए। पीडित, पीडक र प्रशासनबीच करीब ६ घण्टा प्रशासन कार्यालयमा वार्ता भएको थियो। त्रिपक्षबीच घटनाको गम्भीर अनुसन्धान हुने, शवको पोष्टमार्टम गर्ने, प्रहरीमा लिखित जाहेरी दिने सहमति भएको छ। यसअघि नियन्त्रमा लिएका फ्युचर स्टार आवासीय माविका वार्डेन सरोज अमलिया र एकजना विद्यार्थीलाई प्रहरी नियन्त्रणमै राख्ने र संचालक बाबुराम पौडेललाई निगरानीमा राखिने प्रहरीले जनाएको छ। सिउँडीबारस्थित फ्युचरस्टार आवासीय माविमा १० कक्षामा अध्ययनरत तनहुँको भानु नगरपालिका ९, बाइसजाँगरका १८ बर्षीय सनिज श्रेष्ठको मंगलबार दिउँसो मर्स्याङ्दीले बगाएर मृत्यु भएको थियो। होस्टेलमा बसेका विद्यार्थीलाई वार्डेनले बोलाएर पौडी खेल्न गएको र मृत्यु भएको भन्दै पीडित परिवार आक्रोशित छन्। उनीहरुले विद्यालयका संचालक बाबुराम पौडेल र वार्डेन सरोज अमलियालाई कारबाहीको माग गरेका छन्। पीडितपक्ष कानुनी प्रक्रियाबाट अघि बढ्न सहमत भएपछि निषेधाज्ञा खुलेको हो। मृतकका बुवा महेन्द्र श्रेष्ठले कुनै हालतमा स्कुलका संचालक बाबुराम पौडेल र होस्टेल वार्डेन सरोज अमलियालाई कारबाही गर्न माग यथावत रहेको बताएका छन्। संचालक पौडेलले कानुन बमोजिम राहत तथा क्षतिपूर्ति दिने र त्यसबाहेक केही गर्न नसक्ने अडान यथावत राखेका छन्। लमजुङको सुन्दरबजार नगरपालिका ९, सिउँडीबारस्थित फ्युचरस्टार आवासीय माध्यमिक विद्यालय कक्षा १० मा अध्ययनरत विद्यार्थी १८ बर्षीय सनिज श्रेष्ठको मंगलबार मर्स्याङ्दी नदीमा पौडी खेल्ने क्रममा बगाएर मृत्यु भएको थियो।"
पश्चिमको पर्यटन प्रवर्द्धन गर्न वेष्टर्न ट्राभल मार्ट,"नेपालगन्ज : भारतीय पर्यटकलाई पश्चिम नेपालका पर्यटकीय सम्पदासँग जोड्न बाँकेमा पहिलो पटक पर्यटन कुम्भ मेला हुँदैछ। नेपाल पर्यटन बोर्ड, नेपालगन्ज उपमहानरपालिका र नेपाल एशोसिएसन अफ टुर्स एण्ड ट्राभल्स एजेन्टस (नाट्टा) च्याप्टर बाँकेको आयोजनामा बिहीबारदेखि नेपालगन्जमा तीन दिने वेष्टर्न ट्राभल मार्ट सञ्चालन हुन लागेको हो। मार्टले नेपालगन्ज सहरलाई पश्चिम नेपालका साथै कर्णाली प्रदेशको प्रवेशद्वारका रुपमा प्रबद्र्धन गरेको छ। वेष्टर्न ट्राभल मार्ट सञ्चालन तथा व्यवस्थापन समितिका अध्यक्ष श्रीराम सिग्देलका अनुसार लुम्बिनी प्रदेशका बाँके, बर्दियाका साथै कर्णाली प्रदेशका पर्यटकीय गन्तव्यको प्रचारप्रसार दक्षिणी छिमेकी भारतसम्म बिस्तार गर्नका लागि लुम्बिनीपछि पश्चिममा पहिलो पटक मार्ट आयोजना गरिएको बताए। उनी भन्छन्, नेपालगन्ज सहर र यसका आसपासका पर्यटकीय गन्तव्य, बाँकेबर्दिया राष्ट्रिय निकुञ्ज, होमस्टे र कर्णाली प्रदेशको पर्यटन प्रवद्र्धन गरी यस क्षेत्रका पर्यटन गतिविधिहरुको अभिवृद्धि गर्ने उद्देश्यले मार्टको आयोजना गरिएको हो। मार्टले पश्चिम क्षेत्रकै पर्यटकीय गन्तव्यको विकास र बिस्तारमा ठूलो सहयोग पुग्नेछ। नेपाल पर्यटन बोर्डका पर्यटन बजार ब्यवस्थापन तथा प्रबन्ध महाशाखाका प्रबन्धक गोविन्द ओलीले वेष्टर्न ट्राभल मार्टले पश्चिम क्षेत्रको पर्यटकीय स्थलको प्रचारप्रसारमा टेवा पुर्याउने विश्वास गरे। उनले भने, पश्चिम नेपालमा थुप्रै पर्यटकीय स्थल हुँदाहुँदै पनि लाभ लिन नसकेको अवस्था छ। यो मार्ट सञ्चालनपछि यहाँको पर्यटकीय स्थलको प्रचारप्रसारमा पक्कै पनि टेवा पुग्नेछ। बागेश्वरी मन्दिर परिसरदेखि नेपाली कला, संस्कृति झल्कने झाँकीसहित मार्च पास गरेर बिहीबार बिहान नेपालगन्जको फोर स्टार होटल सिद्धार्थ भ्यूमा मार्टको उद्घाटन हुनेछ। जंगलका राजा भनेर चिनिने लोपोन्मुख राउटे समुदायका मुखिया सूर्यबहादुर शाही मार्टको प्रमुख अतिथि बनेर मार्टको उद्घाटन गर्नेछन्। राउटे कर्णाली प्रदेशका विभिन्न जिल्लाका जंगलमा घुमन्ते जीवन बिताउने अल्पसंख्यक तथा लोपोन्मुख समुदाय हो। उद्घाटनपछि स्वदेशी र विदेशी पर्यटकहरुलाई बागेश्वरी मन्दिर दर्शन, कर्णाली नदीमा राफ्टिङ, बाँकेबर्दिया राष्ट्रिय निकुञ्जभित्र जंगल सफारी गराइनेछ। बर्दिया पुगेका पर्यटकलाई ठाकुरद्वारा र डल्ला होमेस्टेमा राखिनेछ। माउन्टेन फ्लाइटका रुपमा मुगुको रारा ताल, डोल्पाको सेफोक्सुण्डो ताल, हुम्लाको सिमकोट लगायतका कर्णाली प्रदेशका पर्यटकीय गन्तव्यको अवलोकन गराइने तयारी छ। पर्यटकले नेपालगन्जका होटेल तथा क्यासिनोको पनि अवलोकन भ्रमण गर्नेछन्। नेपालगन्ज पछिल्लो समय क्यासिनो सिटीका रुपमा विकास भइरहेको छ। मार्टमा एक सय वटा स्टल हुनेछन्। जहाँ भारतका ५० बढी टुर अपरेटर तथा पर्यटन सेवा प्रदायक संस्थाका साथै स्वदेशी पर्यटन व्यवसायीले टुर प्याकेजबारे जानकारी दिने सूचना आदानप्रदान गर्न स्टल राख्नेछन्। उनीबीच टुर प्याकेजहरु बिक्री गर्ने विषयमा व्यवसायिक अन्तरक्रिया पनि हुनेछ। आन्तरिक पर्यटन प्रबद्र्धनका लागि देशका सातै वटै प्रदेशका पर्यटन व्यवसायीहरु बीच पनि टुर प्याकेजहरुको आदानप्रदान गर्ने अवसर प्रदान गरिने आयोजकले जनाएका छन्। मार्टमा ५० बढी भारतीय दुर अपरेटरका साथै दिल्ली, उत्तराखण्ड, लखनउ, बहराइच र रुपैडियाका कम्तीमा १५ बढी भारतीय पत्रकार, स्वदेशी पर्यटन व्यवसायी गरी झन्डै तीन सय जना सहभागी हुनेछन्।"
आगलागीबाट जलेर बालकको मृत्यु,गुलरिया: आगलागीबाट बर्दियामा १४ वर्षीय बालकको मृत्यु भएको छ । बारबर्दिया नगरपालिका वडा नम्बर ९ खैरेनी निवासी १४ वर्षीय दिनेश चौधरीको आगलागीबाट मृत्यु भएको हो । बालक घरभित्रै सुतिरहेको अवस्थामा अचानक आगलागी भएपछि मंगलबार राती मृत्यु भएको जिल्ला प्रहरी कार्यालय बर्दियाका प्रहरी उपरीक्षक वीरेन्द्रबहादुर शाहीले बताए । सवा १० बजे राती जानकारी पाएको प्रहरी चौकी कर्तनियाबाट पुगेको उद्धार टोलीले राती पौने ११ बजे आगो नियन्त्रणमा लिएको हो । टिनले छाएको दुईकोठे कच्ची घरमा मैनबत्ती बालेर बालक घरमै बसेको र आमा छोरी ढोकामा चुक्कुल लगाएर छिमेकीको घर गएका बेला एक्कासी आगलागी भएको प्रारम्भिक अनुसन्धानबाट खुल्न आएको एसपी शाहीले जानकारी दिए । घटनाका बारेमा थप अनुसन्धान भइरहेको प्रहरीले जनाएको छ। शव पोष्टमार्टमका लागि बर्दिया अस्पतालमा राखिएको प्रहरीले जनाएको छ ।
चाँगुनारायण स्मार्ट नगरपालिका घोषणा,"भक्तपुर : चाँगुनारायण नगरपालिकालाई स्मार्ट पालिका घोषणा गरिएको छ। नगरपालिकालाई प्रविधिमैत्री बनाएसँगै मङ्गलबार स्मार्ट पालिका घोषणा गरिएको हो। नगरप्रमुख सोमप्रसाद मिश्रले नागरिकले लिने सबै सेवालाई सूचना प्रविधिमैत्री बनाउँदै सहज पहुँच पुर्याउने आफूले लिएको उद्देश्य पूरा भएको भन्दै नगरपालिकालाई स्मार्ट नगरपालिकाको अवधारणाअनुसार काम अघि बढाएको बताए। नगरप्रमुख मिश्रले भने, 'कोरोना महामारीले धेरै कुरा सिकायो, सेवाग्राहीको वडा कार्यालयमा लाग्ने गरेको भीड घटाउन र सहजरूपमा आवश्यक सेवा पुर्याउन लिइएको अपेक्षा पूरा गरेको छ, अब नगरपालिकालाई स्मार्ट पालिका बनाइएको छ, यसले सुशासनयुक्त नगरपालिका बनाउने अवधारणा पूरा भएको छ।' स्मार्ट पालिकाका संस्थापक मनोज भट्टराईले चाँगुनारायणलाई स्मार्ट पालिका बनाउन आवश्यक प्राविधिक जिम्मेवारी पूरा गर्न सफल भएको भन्दै सङ्घीय संरचनामा देश गइरहेको अवस्थामा देशलाई नै प्रविधिमैत्री बनाउनका आवश्यक सहयोग गर्न आफ्नो संस्था तयार रहेको बताए। त्यस अवसरमा नक्सा शाखाका अरूण भण्डारीले नगरपालिकामा विगत दुई वर्षदेखि काम गरिरहेको जनाउँदै नगरपालिकाका सबै सडक, टोल, चोकको नामाकरण गरिएको र डिजिटल नम्बरिङसमेत गरिएको बताए। कार्यक्रममा अभिनेत्री एवं स्मार्ट पालिकाकी ब्राण्ड एम्बेसडर सुरक्षा पन्तले स्मार्ट पालिका झन्झटिलो नभएको र नागरिकमैत्री भएको बताए। रासस"
चालक पक्राउको माग गर्दै पूर्वपश्चिम राजमार्ग अवरुद्ध,दाङ : दाङमा सवारी दुर्घटनाको विषयलाई लिएर राजमार्ग बन्द गरिएको छ । दुर्घटनापछि चालक पक्राउको माग गर्दै पूर्वपश्चिम राजमार्ग अवरुद्ध गरिएको हो। लमही नगरपालिका ३ वनगाउँमा मंगलबार राती १० बजेतिर कार र मोटरसाइकल ठोक्किदा राप्ती गाउँपालिका १ भालुवाङका ३० वर्षीय मोटरसाइकल चालक नरेन्द्र जिसीको मृत्यु भएको थियो । दुर्घटनापछि फरार रहेका कार चालकलाई पक्राउ नगरेको भन्दै मृतकका आफन्त बिहानैदेखि भालुवाङ बजारमा सडक अवरुद्ध गरेका हुन्।
दुई छोरी जन्माउने दम्पती सम्मानित,गुल्मी : गुल्मीको चन्द्रकोट गाउँपालिकाले दुई छोरी जन्माउने दम्पतीलाई सम्मान गरेको छ। मंगलबार अन्र्तराष्ट्रिय नारी दिवसको अवसर पारेर उक्त दम्पतीलाई सम्मान गरेको हो। दुई सन्तानको रुपमा छोरी जन्माएका आमा बुवालाई प्रमाण पत्र र खादा ओढाएर सम्मान गरिएको गाउँपालिकाका महिला बालबालिका शाखाका प्रमुख यम कुमारी रानाले जानकारी दिईन्। छोरी र छोरा बराबरी हुन् भन्ने सोंचको विकास गर्न बुवा आमालाई सम्मान गरिएको रानाको भनाई छ। उनका अनुसार गाउँपालिका भरका २८ जना दम्पतीलाई उक्त कार्यक्रमका बीच सम्मान गरिएको हो। सम्मानपछि दुई छोरी मात्र जन्माएका बुवाआमा खुसी भएका छन्। सोही गाउँपालिकाका युवराज केसीले दुई छोरी जन्माएको भन्दै गाउँपालिकाले सम्मान गरेकोमा धन्यवाद व्यक्त गरेका छन्। सोही अवसरमा गाउँपालिकाले महिला सशक्तीकरणमा गाउँपालिकाको भूमिकाविषयमा खुला वक्तित्वकला कार्यक्रमको समेत आयोजना गरेको थियो। महिला बालवालिका तथा जेष्ठ नागरिक कार्यक्रम अन्र्तगत सञ्चालन गरिएको उक्त कार्यक्रममा एक लाख पचास हजार रुपैंया खर्च भएको गाउँपालिकाले जनाएको छ।
सुर्के खोलाबाट पानी ल्याएर सिम्रिक हेलिकोप्टरले निभायो नाक्चुङ वनको आगो,"सोलुखुम्बु : सोलुखुम्बुको तेन्जिङ हिल्लारी विमानस्थल लुक्ला नजिकैको नाक्चुङ वनमा लागेको आगो नियन्त्रणमा आएको छ। फायर फाइटरसहितको सिम्रिक एयरको हेलिकोप्टर आगो निभाउन बुधबार पनि बिहानैदेखि जुटेको थियो। फायर फाइटरसहितको सिम्रिक एयरको हेलिकोप्टरका चालक सुरेन्द्र पौडेल र आङतासी शेर्पा आगो नियन्त्रणमा जुटेका थिए। हेलिकोप्टरले स्थानीय सुर्के खोलाबाट सोमबार ११७ बकेट, मंगलबार २३ बकेट र बुधबार बिहान २६ बकेट र त्यसपछि ६४ बकेट गरी ९० बकेट पानी ल्याएर आगो नियन्त्रणमा लिएको सिम्रिक एयरका आङतासी शेर्पाले जानकारी दिए। तीव्र वेगको हावाका कारण आगो फैलिएको थियो। तर हेलिकोप्टरले स्थानीय बस्तीतर्फ फैलिएको डडेँलोमा पानी खन्याएपछि आगो फैलनबाट सोमबार नै जोगाएको थियो। नागरिक उड्ययन प्राधिकरण लुक्लाका प्रमुख द्वारीका अछामीका अनुसार सोमबार विमानस्थल नजिकैको जंगलमा लागेको आगोको धुवाँले धावन मार्ग ढाकेपछि विमानस्थल केही समय बन्द भएको थियो। आगलागीबाट सल्ला, उत्तिसलगायतका प्रजातिका बोटबिरुवाहरु धेरै मात्रामा नष्ट भइसकेको स्थानीयले बताएका छन् । नाक्चुङ वनमा आइतबार रातीबाट आगोलागि भएको हो। केहि दिन अगाडि दमौली बजारस्थित भोलेटार चोकमा लागेको आगो पनि सिम्रिक एयरको हेलिकोप्टरले नियन्त्रणमा लिएको थियो। आगलागी नियन्त्रणका लागि काठमाडौंमाबाट सिम्रिक एयरको हेलिकोप्टर दमौली गएको थियो। फायर फाइटिङसहितको सिम्रिक एयरको ९ एन ए जे जेड कलसाइनको सिम्रिक एयरको हेलिकोप्टरका चालकमा सुरेन्द्र पौडेल,राजेन्द्र दुवाल र आङतासी शेर्पा थिए। हेलिकोप्टरले स्थानीय मादी खोलाबाट ४५ पटक पानी ओसारेको थियो। दमौलीमा लागेको आगो नियन्त्रण गरिदिन गृह मन्त्रालयले सिम्रिक एयरलाई आग्रह गरेको थियो। आगो नियन्त्रणमा आएपछि फायर फाइटिङसहितको सिम्रिक एयरको हेलिकोप्टर काठमाडौं फर्किएको हो। बालाजु औद्योगिक क्षेत्रमा भीषण आगलागी बालाजु औद्योगिक क्षेत्रमा लागेको आगो निभाउने प्रयास : पानी खसाउँदै सिम्रिक एयर बालाजु औद्योगिक क्षेत्रमा लागेको आगो नियन्त्रणमा (फोटो फिचर) धरानबाट सिम्रिकले सुरु गर्यो हलेसी र पाथीभारा हेलिकोप्टर सेवा लुक्ला विमानस्थलको हेलिप्याड सञ्चालन अन्तिम तयारीमा आगो नियन्त्रण गर्न फायर फाइटिङको टोली लिएर सिम्रिकको हेलिकोप्टर दमौली गयो दमौली आगलागी : मादी नदीबाट पानी निकाल्दै सिम्रिकको हेलिकोप्टरले थाल्यो आगो निभाउन दमौली आगलागी : आगो नियन्त्रणमा यसरी जुटिरहेको छ सिम्रिकको हेलिकोप्टर (तस्बिरसहित) लुक्ला विमानस्थल नजिकैको जङ्गलमा आगलागी, उडान प्रभावित लुक्ला विमानस्थल नजिकै आगलागी, सुर्के खोलाको पानी भरेर निभाउँदै सिम्रिक हेलिकोप्टर लुक्ला विमानस्थल नजिकैको वनमा लागेको आगो हावाका कारण झनै फैलियो"
लमजुङ सिउँडीबार क्षेत्रमा कर्फ्यु,"बेंसीसहर : लमजुङको सुन्दरबजार नगरपालिका९, सिउँडीबार क्षेत्रमा अनिश्चितकालका लागि कर्फ्यु जारी भएको छ। जिल्ला प्रशासन कार्यालयले बुधबार बिहान ६ बजेदेखि अनिश्चितकालीन कर्फ्यु आदेश जारी गरेको हो। यहाँस्थित फ्युचरस्टार आवासीय माध्यामिक विद्यालयका एक विद्यार्थीको पौडी खेल्ने क्रममा मर्स्याङ्दी नदीमा डुबेर मृत्यु भएको घटनाका कारण उत्पन्न स्थितिलाई नियन्त्रणमा लिन कर्फ्यु लगाइएको प्रशासनले जनाएको छ। जिल्ला प्रशासन कार्यालयबाट जारी सूचना अनुसार कर्फ्युको क्षेत्र सुन्दरबजार नगरपालिका७ को पूर्वदक्षिण स्थित पाउँदी पुल, पूर्वतर्फ राइनासतर्फको मर्स्याङ्दीनदीको पुल, पश्चिमतर्फ सोही नगरपालिका९ को मध्यमर्स्याङ्दी जलविद्युत केन्द्रको आवास क्षेत्रको गेट अगाडीको पुल र उत्तरतर्फ सोही वडाको सिउँडीबार चोकसमेत चारकिल्ला भित्र स्थानीय प्रशासन ऐन २०२८ को दफा ६ को उपदफा ३ बमोजिम निषेधाज्ञा जारी गरिएको छ। मंगलबार दिउँसो पौडी खेल्ने क्रममा फ्युचरस्टार आवासीय माध्यमिक विद्यालय कक्षा १० का विद्यार्थी सनिज श्रेष्ठको मृत्यु भएको थियो। तनहुँको भानु नगरपालिका ९, बाइसजाँगरका श्रेष्ठ होस्टेलमा बसेर पढ्दै आएका थिए। होस्टेलबाट एक जना शिक्षक र दुई जना विद्यार्थी पौडी खेल्न मर्स्याङ्दीमा गएका थिए। उनीहरूमध्ये पौडी खेल्ने क्रममा नदीले बगाएर सनिजको मृत्यु भएको हो। शवलाई पोष्टमार्टमको लागि बेंसीसहरस्थित जिल्ला अस्पतालमा राखिएको छ। मृतकका आफन्तले विद्यालयका संस्थापक बाबुराम पौडेल र विद्यार्थी लाने शिक्षकलाई कारबाहीको माग गरेका छन्। आक्रोसित आफन्तले फ्युचरस्टार स्कुलको गेट तोडफोड गरेका छन्। उनीहरूले २ वटा स्कुल बस, गाडी र भ्यान तोडफोड गरेको प्रहरीले जनाएको छ। आक्रोशित आफन्तले विद्यालय तोडफोड गरेपछि स्थिति तनावपूर्ण भएसँगै प्रहरीले भिड नियन्त्रण गर्न अश्रुग्यास समेत प्रहार गरेको थियो।"
प्रदेश र स्थानीय तहले नियम विपरित गरेका बढुवा रद्द हुने,"भैरहवा : कानुनी प्रक्रिया नै पुरा नगरी प्रदेश तथा स्थानीय तहले गरेका कर्मचारीको बढुवा, तहवृद्धि, स्तरवृद्धि लगायतका कार्य रद्द हुने भएको छ। लोक सेवा आयोगहरुको दोस्रो राष्ट्रिय सम्मेलनले कानुनी प्रक्रिया पूरा नगरी गरिएका बढुवा लगायतका कार्य रद्द गर्ने निर्णय गरेको हो। सम्मेलनमा प्रदेश र तहले कानुनी प्रक्रिया पूरा नगरी कर्मचारीको बढुवा लगायतका कार्य गरेको विषय उठेपछि त्यस्ता बढुवा लगायतका कार्य रद्द गर्ने निर्णय गरिएको लोक सेवा आयोगका प्रवक्ता तोय नारायण सुवेदीले जानकारी दिए। सात वटै प्रदेश लोक सेवा आयोग सहितको सहभागितामा रुपन्देहीको मणिग्राममा आयोजना गरिएको दोस्रो राष्ट्रिय सम्मेलन ९ बुँदे घोषणा पत्र जारी गर्दै सकिएको छ। सम्मेलनले जारी गरेको घोषणा पत्रको सातौँ बुदाँमा भनिएको छ, प्रदेश तथा स्थानीय तहहरुले विद्यामान कानुनी व्यवस्था बमोजिम अनिवार्य रुपमा पालना गर्नुपर्ने प्रक्रिया पुरा नगरी गरिएका बढुवा, तहवृद्धि, स्तरवृद्धि लगायतका कार्यहरुलाई सम्बन्धित प्रदेश लोक सेवा आयोगहरुले प्रचलित कानुन बमोजिम रद्द गर्ने तर्फ कारवाही अगाडि बढाउने। प्रदेश र तहले कर्मचारीको बढुवा लगायत गर्दा प्रदेश लोक सेवा आयोगसगँ समन्वय समेत गरेका देखिएन, सम्मेलन पश्चात आयोजना गरिएको पत्रकार सम्मेलनमा आयोगका सचिव महेन्द्र प्रसाद गुरागाँईले भने, कानुन प्रक्रिया समेत पूरा नगरी गरिएका कार्यहरु सम्बन्धित प्रदेशको लोक सेवा आयोगहरुले अब रद्द गर्ने छन्। कति वटा प्रदेश र तहले कानुनी प्रक्रिया पूरा नगरी कति संख्यामा बढुवा लगायत कार्य गरेको विषयमा लोक सेवा आयोगसगँ संकलित एकिन तथ्यांक भने छैन। हामीसगँ अनिमियत तरिकाले बढुवा गरिएकोले रद्द गरी पाउँ भन्दै निवेदनहरु आएका छन्, सचिव गुरागाईंले भने, प्रक्रिया पूरा नगरी कार्यहरु गरिएकोले त्यो मान्य हुँदैन, अब प्रदेशहरुले आ आफ्नो निर्णय गर्नेछन्। लोक सेवा आयोगले रोकिएका परीक्षा छिट्टै संचालन हुने र सरोकारवालाहरुलाई तयारी गर्न आग्रह गरेको छ। यस्तो छ सम्मेलनले जारी गरेको ९ बुँदे घोषणा पत्र १) लोक सेवा आयोगको योग्यता, स्वच्छता र निष्पक्षताको मूल मर्म अनुसार गोपनीयता एवं विश्वसनीयता कायम हुने गरी कार्यसम्पादन गर्न प्रदेश लोक सेवा आयोगको संगठन संरचना र शाखागत कार्यविवरणविच एकरुपता कायम गर्ने। २) नेपाल सरकारबाट मिति २०७६ वैशाख १६ गते निर्धारण भएको लोक सेवा आयोग र प्रदेश लोक सेवा आयोगका अध्यक्ष तथा सदस्यहरुको मर्यादाक्रम सम्बन्धी व्यवस्था प्रचलित कानूनी व्यवस्था, नियुक्ति र वर्खास्तको प्रक्रिया तथा वहन गर्नुपर्ने जिम्मेवारी समेतलाई दृष्टिगत गरी पुनरावलोकन गर्न नेपाल सरकार समक्ष माग गर्ने। ३) प्रदेश लोक सेवा आयोगको परीक्षा दस्तुर र पारिश्रमिक लोक सेवा आयोगबाट स्वीकृत दररेटसँग तादात्म्य हुने गरी एकरुपता कायम गर्न पहल गर्ने। ४) परीक्षा व्यवस्थापनलाई प्रभावकारी बनाउन हरेक आबको वार्षिक कार्यतालिका तयार गर्दा प्रदेश लोक सेवा आयोगहरुले यथासम्भव एकैपटक प्रकाशन गर्ने। ५) संघिय निजामती सेवा, प्रदेश निजामती सेवा र स्थानीय सरकारी सेवाको पदमा कार्यरत स्थायी कर्मचारीलाई उमेरको हद नलाग्ने विषय, कुनै लोक सेवाले कारबाही गरेका उम्मेदवारलाई सबै लोक सेवा आयोगले संचालन गर्ने परीक्षामा आवेदन गर्न नपाउने विषय, अन्तर प्रदेश समान तहको पदमा उम्मेदवार हुन नपाउने विषय, कर्मचारीको वृत्ति विकासका आधार र मापदण्ड आदि विषयमा सम्बन्धित सेवा सम्बन्धी कानून तथा लोक सेवा आयोग तथा प्रदेश लोक सेवा आयोग ऐनमा आवश्यक व्यवस्था मिलाउन पहल गर्ने। ६) लोक सेवा आयोग र प्रदेश लोक सेवा आयोगहरु बिच आवश्यक सूचना आदान प्रदान गर्न एकीकृत सूचना प्रणाली स्थापना गर्ने। ७) प्रदेश तथा स्थानीय तहहरुले विद्यमान कानूनी व्यवस्था बमोजिम अनिवार्य रुपमा पालना गर्नुपर्ने प्रक्रिया पूरा नगरी गरिएका बहुवा, तहवृद्धि, स्तरवृद्धि लगायतका कार्यहरुलाई सम्बन्धित प्रदेश लोक सेवा आयोगहरुले प्रचलित कानून बमोजिम रद्द गर्ने तर्फ कारवाही अगाडि बढाउने। ८) प्रत्येक वर्ष फागुन २३ र २४ गते लोक सेवा आयोगहरुको राष्ट्रिय सम्मेलनलाई निरन्तरता दिने। ९) लोक सेवा आयोगका माननीय अध्यक्ष श्री माधवप्रसाद रेग्मीको अध्यक्षतामा दोस्रो राष्ट्रिय सम्मेलन सफलता पूर्वक सम्पन्न गर्न गरेको सहयोगको लागि आयोगका पूर्व माननीय अध्यक्षज्यू र सम्मेलनको व्यवस्थापनको कार्यमा खटिने सम्बद्ध राष्ट्रसेवक कर्मचारी मित्रहरु लगायत प्रभाव सबैप्रति हार्दिक आभार तथा धन्यवाद प्रकट गर्ने।"
साना हतियार सधैं चुनौती,"नेपालगन्ज : मेड इन इटाली लेखिएको १ थान स्वचालित पेस्तोल, एक थान म्याग्जिन, दुई राउन्ड गोलीसहित सिरहा मिर्चैया१० का २६ वर्षीय रामकुमार यादव र २२ वर्र्षीय रूपेश यादव २९ असारमा पक्राउ परे। अत्याधुनिक पेस्तोल, दुई म्याग्जिन र दुई राउन्ड गोलीसहित भारतको सिद्धार्थनगर पञ्चायत३ का करमुल्हाल आमिर र राजा खान ९ साउनमा समातिए। उनीहरू हतियार बेच्न दाङ गढवा१ जुरौली देउखुरीमा आएका थिए। कटुवा पेस्तोल बेच्दै गरेको सूचनाका आधारमा वीरगञ्ज२५ का २२ वर्षीय अनिल पटेल, २० वर्षीय लक्की पटेल र पोखरीय२ का २० वर्र्षीय विक्रान्त पटेल १२ साउनमा वीरगन्जबाट प्रहरीको फन्दामा परे। दुई थान स्वचालित पेस्तोल, चार म्याग्जिन, तीन राउन्ड गोलीसहित भारतको अररिया पञ्चायत बासमटिया६ बिहारका ३५ वर्षीय विधानन्द राम र पञ्चायत बासमटिया२ का ३१ वर्षीय हासिम अन्सारीलाई १३ पुसमा प्रहरीले सुनसरीबाट नियन्त्रणमा लियो। स्वचालित पेस्तोल पड्काउँदै हिँडेका धनुषाको जनकनन्दनी५ बरनझुल्लाका २६ वर्षीय दिपेशकुमार महतो र १९ वर्र्षीय शुभकेश महतो १ माघ ०७६ मा पक्राउ परे। बाँकेको डुडुवा४ राप्ती नदी किनारमा १२ फागुनमा गोली चलेको आवाज आयो। त्यसपछि खटिएको प्रहरी टोलीले गाडीमा जाँच गर्दा नेपालगन्ज१८ का सुशान्त केसी, नेपालगन्ज१२ कोरियनपुरका २८ वर्षका दीपेन्द्र अधिकारी र कैलाली लम्कीचुहा३ का ३२ वर्षका द्वारिका उपाध्याय स्वचालित पेस्तोल र ९ थान गोलीसहित फेला परे। मेड इन यूएसए लेखिएको उक्त पेस्तोल सेनाले मात्र प्रयोग गर्ने गरेको छ। बाँकेकै खजुरा१ बहादुरपुरका २५ वर्षका रविन्द्र थापाको घरबाट २२ फागुनमा प्रहरीले ९० ग्राम ब्राउन सुगर र स्वचालित पेस्तोल बरामद गरेको थियो। थापासँग कारोबार गर्ने खजुरा२ का २७ वर्षका मनिष थापा र नेपालगन्ज१० भृकुटीनगरका २८ वर्षका सुरेश रोका मगरलाई पक्राउ गरेको छ।  यी घटना त प्रहरीले साना हतियार बरामद गरेका दृष्टान्त मात्र हुन्। यसले भारतीय सीमावर्ती जिल्ला र सहरमा अवैध रुपमा यस्ता हतियार भित्रिने गरेको देखाउँछ। तिनको प्रयोग आपराधिक गतिविधिमा पनि प्रयोग भइरहेको अनसुन्धानले देखाउँछ। प्रहरी प्रवक्ता एसएसपी विष्णुकुमार केसी साना हतियार नै अधिकांश हत्या, हिंसा र आपराधिक क्रियाकलापमा प्रयोग भएको भेटिएको बताउँछन्। ठूला हतियार त एक्सिडेन्टल्ली युज हुने हो। साना हतियार नै प्रयोग हुने हो, प्रवक्ता केसी भन्छन्, खुला सीमाका कारण पनि तराईमा हतियारबाट हुने अपराध अलि बढी हुने गरेको छ। नेपालमा अपराध गरेर भारतमा लुक्ने र भारतका अपराधीले पनि यता आश्रयस्थल बनाएको विभिन्न घटनाक्रमले देखाएको छ। २०७४७५ देखि चालु आर्थिक वर्षको माघसम्म पाँच वर्ष अवधिमा हातहतियार तथा खरखजानासम्बन्धी १ हजार १ वटा मुद्दा दायर भएको प्रहरीको तथ्यांक छ। यो अवधिमा १ हजार २ सय २४ वटा सानाठूला हतियार बरामद गरिएको जनाइएको छ। जसमध्ये ४ सय ३ वटा साना प्रकारका छन्। यस्तै हतियार प्रहरीका लागि सुरक्षा चुनौती बनेको छ। बरामद गरिएकामध्ये सबैभन्दा बढी ७ सय ४६ वटा भरुवा बन्दुक छन्। जसलाई गाउँघरमै पनि बनाउने गरेको पाइएको छ। त्यसपछि भने कटुवा (पेस्तोल) २ सय ५ वटा छ। जुन कुल बरामदको झन्डै १७ प्रतिशत हो। सुरक्षा मामलाका जानकार हेमन्त मल्ल साना हतियारको बिगबिगी हुनुमा सुरक्षा अप्रेसन रिभ्यू गर्नुपर्ने खाँचो देख्छन्। अमेरिकन, चाइनिज, इटालीयन जे लेखिएको भए पनि यो भारतको अवैध हतियार कारखानाबाट बनेका हतियार हुन्। खुला सिमानाका कारण मात्र नेपालमा ती हतियार भित्रिएका होइनन्। हाम्रो अप्रेसनल त्रुटिले पनि हुन सक्छ। अब अप्रेसन रिभ्यु गर्ने बेला आएको छ, प्रहरीका पूर्वडीआइजी मल्ल भन्छन्, साना हतियारले तत्कालै असुरक्षा नभए पनि घटनाले असुरक्षित महसुस गराइदिन्छ। त्यसैले सीमामा प्रविधिको प्रयोग गरेर अवैध हातहतियार आयातलाई नियन्त्रण गर्न सकिन्छ। खुला सीमा नाकाका कारण अवैध हतियार भारतबाट निर्बाध ल्याउने गरेको प्रहरीले जनाएको छ। अवैध हतियारबाट लुटपाट, डकैती र आतंक मचाउने काम भइरहेको छ। गृह मन्त्रालयका प्रवक्ता सहसचिव फणिन्द्रमणि पोखरेल नेपालका भारतीय सीमावर्ती क्षेत्रमा प्रभुत्व देखाउन होस् वा सुरक्षाका नाममा हातहतियार राख्ने परम्परा नै रहेको बताउँछन्। विगतमा गाविसमा दर्ता गरेर पनि भरुवा बन्दुक राख्ने गरेको थियो। अहिले स्थानीय तहलाई त्यो अधिकार छैन। दर्ता नभएका र अवैध हतियार भए गृह प्रशासनलाई बुझाउन हामीले बेलाबेला अनुरोध गर्दै आएका छौं, प्रवक्ता पोखरेल भन्छन्, अवैध हातहतियार राख्ने व्यक्तिलाई पक्राउ गरी कानुनको दायरामै ल्याउने गरेका छौ। यसमा कुनै पनि कम्प्रमाइज गरिँदैन। साना हतियार हाम्रो सुरक्षाको लागि सधै थ्रेट नै हुने गर्छ। त्यसको नियन्त्रण गर्न प्रहरी प्रशासन सक्रिय छ। दक्षिणी सीमावर्ती जिल्लामा बढी बरामद प्रहरी प्रधान कार्यालयको तथ्यांक विश्लेषण गर्दा हतियारको बढी बिगबिगी प्रदेश नम्बर १ देखिन्छ। समीक्षा अवधिमा यो प्रदेशमा २ सय ४८ वटा हतियार बरामद भएका छन्। २ सय ३ जनाविरुद्ध हातहतियार तथा खरखजानासम्बन्धी मुद्दा चलाइएको छ। लिम्बू जातिले धार्मिक अनुष्ठानमा बन्दुक पड्काउने चलनले हतियार राखेको हुन सक्ने प्रदेश १ प्रहरी प्रवक्ता नवीनराज राई बताउँछन्। यद्यपि, साना हतियारको समस्या पनि उस्तै छ। झापा, सुनसरी र मोरङजस्ता भारतीय सीमा जोडिएका जिल्ला भएर पनि अवैध कारोबार बढेको हुन सक्ने प्रहरी अनुमान छ। लुटपाट, डरत्रास, धाक धम्की कार्यमा साना हतियारको प्रयोग भएको पाइएको छ, प्रवक्ता राई भन्छन्, साना हतियार लुकाउन सजिलो हुने भएकाले पनि सधैं सुरक्षा थ्रेट हुन्छ। मधेस प्रदेशका त आठै जिल्ला भारतीय सीमासँग जोडिएका छन्। जहाँ अन्तरदेशीय अपराधका घटना हुने गरेका छन्। नेपालमा अपराध गरेर भारतमा लुक्ने र भारतका अपराधीले पनि यता आश्रयस्थल बनाएको विभिन्न घटनाक्रमले देखाएको छ। अवैध रुपमा हतियार बेच्न आएका कतिपय भारतीय नागरिक पक्राउ नै परेका छन्। प्रदेश प्रहरी कार्यालयका डीएसपी अभयकुमार झा विदेशी हतियार पनि बेलाबेला बरामद हुने बताउँछन्। तर, कहाँबाट आउँछ भन्ने पत्ता नलागेको डीएसपी झाको भनाइ छ। भन्छन्, लागूऔषध आपराधिक गतिविधि बढाउने जड बनेको छ। लागू औषध प्रयोगकर्ताबाट पनि स्वचालित पेस्तोल भेटिएको छ। जिल्ला प्रहरी कार्यालय बाँकेको टोलीले आरोपितबाट बरामद गरेको स्वचालित अमेरिकी पेस्तोल। तस्बिर : शंकरप्रसाद खनाल लुम्बिनी प्रदेश साना हतियारको अवैध कारोबार हुनेमा देशको तेस्रो स्थानमा देखिन्छ। यो प्रदेशका १२ जिल्लामध्ये बाँके, बर्दिया, दाङ, कपिलवस्तु, नवलपरासी पश्चिम, रुपन्देही ६ जिल्लाको सीमा भारतसँग जोडिएको छ। दाङ गढवा१ जुरौली देउखुरीमा गत ९ साउनमा हतियार बेच्न दुई भारतीयलाई प्रहरीले पक्राउ गरेको थियो। प्रहरीले अत्याधुनिक पेस्तोल, त्यसमा लाग्ने दुई म्याग्जिन र दुई राउन्ड गोली बरामद गरेको थियो। लुम्बिनी प्रदेश प्रहरी प्रमुख डीआईजी प्रकाश अधिकारी वन किनारका वस्ती क्षेत्रमा वन्यजन्तुको शिकार गर्न र बाली खान आउने वन्यजन्तु भगाउन भरुवा बन्दुक राख्ने गरेको भेटिएको अनुभव सुनाउँछन्। विगतमा यस्ता बन्दुक गाउँघरतिरै बनाउने गरे पनि अत्याधुनिक साना हतियार कारखाना नेपालमा नभएकाले भारतलगायत देशबाटै आउने गरेको डीआईजी अधिकारीको भनाइ छ। विगतमा गाविसमा दर्ता गरेर पनि भरुवा बन्दुक राख्ने गरेको थियो। अहिले स्थानीय तहलाई त्यो अधिकार छैन। दर्ता नभएका र अवैध हतियार भए गृह प्रशासनलाई बुझाउन हामीले बेलाबेला अनुरोध गर्दै आएका छौं। फणीन्द्रमणि पोखरेल  प्रवक्ता, गृह मन्त्रालय साना हतियार नै अधिकांश हत्या, हिंसा र आपराधिक क्रियाकलापमा प्रयोग भएको भेटिएको छ। ठूला हतियार त एक्सिडेन्टल्ली युज हुने हो। खुला सीमाका कारण पनि तराईमा हतियारबाट हुने अपराध अलि बढी हुने गरेको छ। विष्णुकुमार केसी प्रवक्ता, नेपाल प्रहरी खुला सिमानाका कारण मात्र नेपालमा ती हतियार भित्रिएका होइनन्। हाम्रो अप्रेसनल त्रुटिले पनि हुन सक्छ। अब अप्रेसन रिभ्यु गर्ने बेला आएको छ। सीमामा प्रविधिको प्रयोग गरेर अवैध हातहतियार आयातलाई नियन्त्रण गर्न सकिन्छ। हेमन्त मल्ल, पूर्वडीआईजी बाँके जिल्ला प्रहरीको टोलीले जानकी५ बुढिया गाउँबाट २९ माघमा साना हतियार प्रयोग गरी लुटपाटमा आरोपित दुई भारतीयलाई पक्राउ गरेको थियो। आरोपितका साथबाट कटुवा पेस्तोल बरामद गरिएको प्रहरीले जनाएको छ। सीमावर्ती भारतीय बजार रुपैडियाको निबिया घर बताउने २६ वर्षीय डल्लु मनिहार र बाबागन्ज बाबाकुटी घर बताउने २८ वर्षीया निजामुद्दिन कवडियाले बर्दियाको बढैयाताल८ शीतला बजारका पर्शुराम सार्कीको घरमा पेस्तोल देखाएर ३ लाख ३५ हजार रुपैयाँबराबरको नगद र सुन लुटपाट गरेको खुलेको थियो। यही समूहले १७ माघमा खजुरा गाउँपालिका डीगाउँका हरिप्रकाश विकको घरबाट पनि ५० हजार नगद, ३ तोला सुन र मोटरसाइकल चोरेको अनुसन्धानले देखाएको थियो। जिल्ला प्रहरी बाँकेका प्रमुख श्यामकृष्ण अधिकारी निर्वाचन आउँदै गर्दा साना हतियारसहित व्यक्ति पक्राउ पर्नुले चुनौती थपिएको बताउँछन्। भन्छन्, हतियारको बिगबिगी असाध्यै धेरै त होइन। चुनावका बेला यति हतियार भेटिनु पनि सुरक्षा चुनौती हो। हतियारको बजार भारत भारतको उत्तर प्रदेश र विहारमा अवैध हातहतियारका कारखाना छन्। भारतीय प्रहरीले केही समयअघि उत्तर प्रदेशको शामली जिल्लामा छापा मारेर पेस्तोल बनाउने अवैध कारखाना बन्द गरेको थियो। उत्तर प्रदेशकै अलिगढमा कटुवा पेस्तोल बनाउने अर्को कारखाना भेटिएको थियो। त्यो कारखानाले एक वर्षमा १ हजारभन्दा बढी कटुवा पेस्तोल बनाएर ३ हजारदेखि १० हजार भारुमा बिक्री गरेको खुलेको खबर भारतीय सञ्चारमाध्यमले दिएका छन्। उत्तर प्रदेशकै अयोध्याबाट पनि भारतीय प्रहरीले हतियार कारखानाबाट दुई जनालाई नियन्त्रणमा लिएको थियो। पूर्वडीआईजी मल्ल भारतका उत्तर प्रदेश र विहारमा सक्कली बन्दुकजस्तै बनाउने अवैध कारखाना रहेकाले त्यहाँबाट नेपालमा सजिलै हतियार आउने गरेको बताउँछन्। हतियारसहित पक्राउ परेकाहरूले भारतमै गएर वा नेपालमै भारतीयसँग खरिद गरेको प्रहरीलाई बयान दिएका छन्। बाँकेमा पक्राउ परेका परेका दीपेन्द्र अधिकारीले तीन महिनाअघि भारतको लखनउका असरफ अलिसँग ५० हजार भारुमा खरिद गरेर ल्याएको बयान दिएका छन्। उनीसँग वन्ली फर आर्मी सप्लाई लेखिएको अमेरिकी स्वचालित पेस्ताल फेला परेको थियो। गोली ७ हजार रुपैयाँमा खरिद गरेको उनको भनाइ छ। कोहलपुरमा एयर गनसहित पक्राउ परेका विकले पनि भारतबाटै खरिद गरेर ल्याएको बताएका छन्। सीमा क्षेत्रमा हतियार प्रयोग गरेर हुने अपराधमा कि भारतीय नागरिक जोडिन्छन् नै कि अवैध हतियारबाट हुने प्रहरी अनुसन्धानले देखाएको छ। खुला सीमा नाकाका कारण अवैध हतियार भारतबाट निर्बाध ल्याउने गरेको प्रहरीले जनाएको छ। अवैध हतियारबाट लुटपाट, डकैती र आतंक मचाउने काम भइरहेको छ। हातहतियार खरखजाना ऐन, २०१९ ३ इजाजत लिनुपर्ने : देहायका कुनै कार्य गर्न चाहने व्यक्तिले यस ऐनबमोजिम इजाजतपत्र लिनुपर्नेछ : (क) हातहतियार वा खरखजाना बनाउन वा मर्मत गर्न, (ख) हातहतियार वा खरखजानाको निकासी वा पैठारी गर्न, (ग) हातहतियार वा खरखजाना राख्न वा लिएर हिँड्न। ५ इजाजतबेगर हातहतियार लिएर हिँड्न मनाही : (१) कुनै व्यक्तिले इजाजतपत्र नलिई वा इजाजतपत्रमा तोकिएको सर्त बन्देजमा नरही हातहतियार लिएर हिँड्न हुँदैन। (२) उपदफा (१) विपरीतको कसुर गर्ने व्यक्तिलाई पक्राउ गर्नुपर्ने भएमा सोको कारण र त्यस्तो व्यक्तिको पहिचान खुल्ने विवरणसहित मुद्दा हेर्ने अधिकारीसमक्ष पक्राउ गर्ने अनुमतिको लागि निवेदन दिनुपर्नेछ। (३) उपदफा (२)को बमोजिमको निवेदनबाट पक्राउ गर्नुपर्ने कारण मनासिब देखिएमा मुद्दा हेर्ने अधिकारीले पक्राउ पुर्जी जारी गर्ने अनुमति दिन सक्नेछ। (४) उपदफा (३) बमोजिम पक्राउ पुर्जी जारी गरिएको व्यक्तिलाई प्रमुख जिल्ला अधिकारी अधिकारी वा निजले खटाएको व्यक्ति वा प्रहरीले गिरफ्तार गरी बाटोको म्यादबाहेक चौबीस घण्टाभित्र मुद्दा हेर्ने अधिकारीसमक्ष उपस्थित गराउनुपर्नेछ। १० इजाजतपत्र प्राप्त गर्ने वा रिन्यू गर्ने तरिका : (१) कुनै व्यक्तिले यो ऐनअन्तर्गत इजाजतपत्र लिनको निमित्त तोकिएको दस्तुर र तोकिएको ढाँचाको दरखास्त प्रमुख जिल्ला अधिकारीछेउ दिनुपर्छ। (२) उपदफा (१) अन्तर्गत कसैको दरखास्त दाखिल भएपछि प्रमुख जिल्ला अधिकारीले तोकिएबमोजिमको आवश्यक जाँचबुझ गरी हेर्दा दरखास्तमा लेखिएबमोजिम काम गर्न पाउने गरी इजाजतपत्र दिन मनासिब सम्झिएमा तोकिएबमोजिमको सर्त बन्देज राखी दरखास्तवालालाई तोकिएको ढाँचाको इजाजतपत्र दिन सक्नेछ।"
म्याग्दीमा किशोरी सम्मेलन : बालविवाह न्युनीकरणका लागि ११ बुँदे घोषणपत्र,"बेनी : म्याग्दीको धवलागिरी गाउँपालिका७ ताकममा भएको पालिका स्तरीय दोस्रो किशोरी सम्मेलनबाट बालविवाह न्युनीकरणका लागि ११ बुँदे घोषणापत्र जारी भएको छ। ११२ औं अन्तराष्ट्रिय श्रमिक महिला दिवसको अवसरमा मंगलबार भएको बालविवाह नियन्त्रण, बालअधिकार संरक्षण र लैङ्गिक समानता कायम गर्न घोषणापत्र जारी गरेको हो। 'गर्ल्स फस्ट' फण्डको सहयोग, धवलागिरी गाउँपालिकाको समन्वय र संगम म्याग्दीको आयोजनामा किशोरी सम्मेलन आयोजना गरिएको थियो। सम्मेलनले बालविवाह, यौनजन्य हिंसा न्युनीकरण र महिनावारी स्वच्छता कायम गर्ने लगायत किशोरीहरुको शिक्षा, स्वास्थ्य र सुरक्षाका विषयमा घोषणापत्र जारी गरेको संगमका शिक्षा विकास अधिकृत चन्द्रप्रकाश बुढाले बताए। धवलागिरी गाउँपालिकाको ताकम, मुना, मुदी र लुलाङको ४ वटा वडाका ११ वटा बिद्यालयमा गठन भएका किशोरी सञ्जालका २८ जना प्रतिनिधीहरुको सहभागिता थियो। किशोरीहरुले शिक्षा, स्वास्थ्य, सामाजिक सुरक्षासँग समस्याको पहिचान गरी समाधानका लागि सरोकारवालाको ध्यानाकर्षण गराउने बिषयमा सम्मेलनमा छलफल गरेका थिए। किशोर अवस्थामा विवाह गर्दा हुने असर तथा हानीका बारेमा समुदाय स्तरमा सचेतना फैलाउने, बिस बर्ष पुगेपछि मात्र विवाह गर्ने, बिस वर्ष भन्दा कम उमेरमा विवाह हुन लागेको सूचना प्रहरी, जनप्रतिनिधिलाई जानकारी गराउने र कानुनी कारबाहीको दायरामा ल्याउन सघाउने घोषणापत्रमा उल्लेख छ। सबै विद्यालयमा महिनावारी हुदा प्रयोग गर्ने प्याड बिसर्जनका लागि इन्सिलेटरको ब्यवस्थापन गर्न माग गरेको सम्मेलनमा सहभागिहरुले महिनावारी हुँदा सफला र धोएको प्याड घाममा सुकाएर मात्र प्रयोग गर्ने प्रतिवद्धता जनाएका छन्। बीस वर्ष नपुगी विवाह गर्ने जोडीहरुको गाउँ ठाउँमा मिलाउने गलत प्रवृतिको विरोध गर्ने र त्यस्तो हुन लागेको जानकारी पाएमा प्रहरीलाई सूचना दिने घोषणापत्रमा उल्लेख छ। किशोरीमाथि हुने यौनशोषण, हिंसा, बलात्कार अन्त्य, सुरक्षाको ग्यारेन्टी र त्यस्ता घटनामा संलग्नलाई कानुनी कारबाहीको माग गरेका छन्। महिनावारीलाई प्राकृतिक प्रक्रियाको रुपमा लिन आग्रह गर्दै त्यो अवस्थामा अँध्यारो कोठामा थुन्ने, घरबाट बाहिर निस्कन नदिने, मिठो मसिनो खान नदिने अन्धविश्वास र रुढिबाढीको भर्त्सना गर्दै महिनावारीको अवस्थामा किशोरीमैत्री वातावरण बनाउन आग्रह गरेका छन्। बाच्न, संरक्षण, विकास र सहभागीताको नैसर्गिक अधिकारको सहज रुपमा उपभोग गर्ने वातावरण बनाउन माग गरेका छन्। सम्मेलनमा सहभागीहरुले बालविवाह नियन्त्रणमा समुदायबाट सहयोग नपाएको, सामाजिक हिसाबले दवाव आउने गरेका, महिनावारीको समयमा बिद्यालयमा उचित वातावरण नुहँदा घरमै बस्न बाध्य भएको, यौन दुरब्यवहार भएको, महिला र पुरुषको समान ज्याला कायम नभएको बताएका थिए। किशोरी सञ्जाल मार्फत विद्यालय र समुदाय स्तरमा सचेतनामुलक कार्यक्रमका साथै बालविवाह हुन लागेको सूचना जनप्रतिनिधि र प्रहरीलाई गराएको बताएका थिए। सम्मेलनको अवसरमा बालविवाह न्युनीकरणमा योगदान गर्ने एक वटा विद्यालय, एक वटा किशोरी समूह र दुई जना किशोरीलाई पुरस्कृत गरिएको थियो। उत्कृष्ट बनेको लमसुङ माविलाई दश हजार मूल्य बराबरको स्पिकर र हेम माविको सक्रीय किशोरी समूहलाई दश हजार नगद प्रदान गरिएको थियो। किसानी मावि धारापानीको सञ्जालकी सचिब देविका बिक र वुद्धिविकास माविको किशोरी सञ्जालकी अध्यक्ष अमृता रसाइलीलाई उत्कृष्ट किशोरीको रुपमा पाँचपाँच हजार नगद प्रदान गरिएको थियो। कार्यक्रममा धवलागिरी गाउँपालिकाका अध्यक्ष थमसरा पुनले संबैधानिक अधिकारको प्रयोग गर्न महिलाहरु सक्षम भएर अग्रसर बन्नुपर्ने बताइन्। गाउँपालिकाका उपाध्यक्ष रेशम छन्त्यालले बालविवाह न्युनीकरणका लागि संगमसँग सहकार्य गरेर उमेर सान्दर्भिक विवाहसँग उपाध्यक्ष कार्यक्रम सञ्चालन गरिएको बताए। सामाजिक विकास कार्यालय म्याग्दीका प्रमुख रमेश थापाले कानुनले अपराध मानेको बालविवाहको एक कारण गलत सांस्कृति भएको बताए। बालविवाहले महिलाहरुको शिक्षा, स्वास्थ्य, सामाजिक लगायत धेरै क्षेत्रमा असर गरेको बताए। ताकम प्रहरी चौकीका प्रहरी सहायक निरिक्षक यामबहादुर थापाले गरिबी, पारिवारिक समस्या, सामाजिक सञ्जाल र मोवाइलको दुरुपयोग बालविवाहको कारण भएको बताए।"
भनेको नमान्दा,"एउटा कुकुर घुम्दैघुम्दै नयाँ गाउँ पुगी। उसले त्यही गाउँमा धेरैतिर खानेकुरो पाई। उसले पहिलेको गाउँ नफर्कने निधो पनि गरी। उता सबैले कुट्थे। लखेट्थे। यहाँ सबैले माया गरेको आभास पनि भयो। उसले गाउँ घुम्ने क्रममा आफ्नो साथी पनि बनाइन्। झन्डै वर्ष दिन भएपछि उसले केही छाउराछाउरी पनि पाई। परालको माच र खेतमा ती छाउराछाउरी हुर्कंदै थिए। कहिले गाउँतिर घुम्थे। कहिले घरतिर पुग्थे। कहिले खेतमा लडीबुडी गर्थे त कहिले माचमा पल्टिन्थे। चारैतिर हिँडडुल गर्न थालेपछि कुकुरलाई चिन्ता पनि थपियो। कतै गएर पानीमा डुब्ने हुन् कि ? खाल्डोमा पर्ने हुन् कि ? कसैले पिटिदिने हो कि ? कसैले बाँधिदिने हो कि ? अथवा छेउको इनारमा पसेर विपद् निम्त्याउने पो हुन् कि ? एक दिन सबै छाउराछाउरीलाई कुकुरले एक ठाउँ भेला हुन भनी। उसले सबैलाई माया दिई। आफ्नो भाषामा धेरै कुरा भनी। अन्तमा भनी, तिमीहरू अन्त खेल्न गए पनि त्यो इनारमा चाहिँ नजानू है। सबैले आमाले भनेपछि राम्रो कुरो हो भन्ने ठाने। चुपचाप रहे। अन्त खेल्न गए पनि इनारतिर गएनन्। एउटा छाउरोले भने किन त्यसो भनेको होला ? भन्ने मनमा पर्यो। उसले सोच्यो र जे त होला भन्ने ठानेर कोही नभएको मौका छोपी इनारतर्फ गयो। इनारमाथि चढ्यो र भित्र हेर्यो। त्यहाँ उसले आफ्नो प्रतिबिम्ब देख्यो। सोच्यो कि यो अर्को कुकुर हो। उसले आफू जे गर्यो, भित्रको कुकुरले पनि त्यही गरेको देख्यो। आफ्नो नक्कल गरेको देखेर उसलाई रिस उठ्यो। उससँग भिड्ने निधो गर्यो र हाम्फाल्यो। किसान पानी लिन आयो। धन्य, उसले देख्यो, छाउरो भुकिरहेको थियो। उसको गुहार बुझेर किसानले निकाल्यो। इनारबाट निस्किएपछि छाउरोले आमाले भनेको कुराको पाठ बुझ्यो। नैतिक शिक्षा : आफूभन्दा ठुलाले के भन्छन्, सधैं सुन्नुहोस्। तिनीहरूलाई त्यो विषयमा प्रश्न गर्नुहोस् तर तिनलाई अस्वीकार चाहिँ नगर्नुहोस्।"
जनतालाई सुशासनको प्रत्याभूति गराउन सरकार प्रतिबद्ध : सञ्चार मन्त्री,"काठमाडौं : सञ्चार र तथा सूचना प्रविधि मन्त्री ज्ञानेन्द्रबहादुर कार्कीले जनतालाई सुशासन प्रत्याभूति दिलाउन सरकार प्रतिबद्ध रहेको बताएका छन् । नेपाल पत्रकार महासंघका प्रतिनिधिसँगको भेटमा सञ्चार मन्त्री कार्कीले प्रेस स्वतन्त्रताको सम्मान गर्दै जनतालाई सुशासनको प्रत्याभूति गराउने कुरामा सरकार प्रतिबद्ध रहेको बताएका हुन् । हामी यो सरकार दक्षिण एसियामै प्रेस तथा अभिव्यक्ति स्वतन्त्रतामा अग्रणी देशको रुपमा प्रस्तुत हुन चाहन्छौं । सरकारले अनलाइन टेलिभिजनसम्बन्धी गरेको व्यवस्था कार्यान्वयनका लागि सरकार प्रतिबद्ध छ,उनले भने,यो पवित्र उदेश्यले ल्याइएको हो ।' उनले राष्ट्रिय प्रसारण नियमावलीमा भएको संशोधनले अभिव्यक्ति स्वतन्त्रतामा कुनै हस्तक्षेप नगरेको बताए ।"
सम्बन्धविच्छेद माग्ने पुरुष बढ्दै,"हेटौंडा : मकवानपुर बकैया४ का राजमान विकले २०५९ असार ३० गते देवतीकुमारी घिमिरेसँग बिहे गरे। तर, अन्तरजातीय विवाह गरेका कारण घरपरिवार र आफन्तले स्वीकार गरेनन्। हेटौंडामा किराना पसल चलाएर अघि बढ्न थाले। दुई छोराछोरी हुर्कँदै गएपछि आर्थिक भार थपियो। विक २०७३ सालमा वैदेशिक रोजगारीमा गए। २०७५ मा घर आई तीन महिनामा दुबई फर्किए। उनी दुबईमा कमाएको पैसा श्रीमतीलाई पठाउँथे। तर, २०७६ सालदेखि एकाएक श्रीमती सम्पर्कमा आउन छाडिन्। छोरामार्फत मात्रै कुराकानी हुन थाल्यो। २०७७ पुस ८ गते छोराछोरीलाई डेरामा छाडेर घिमिरे सम्पर्कविहीन भइन्। विक त्यही वर्ष फागुनमा घर फर्किए। विदेश बसेर पठाएको ८ लाख नगद, १२ तोला सुन र पसल बेचेको पैसा लिएर श्रीमती सम्पर्कविहीन भएपछि खोजी थालेको उनले सुनाए। तर, श्रीमती भेटिनँ। आफ्नो सुर गर्नू भन्ने कुरा अरूमार्फत नै आयो, ३७ वर्षीय विकले भने, अन्ततः मैले सम्बन्धविच्छेदको मुद्दा दायर गरेँ। अहिले म अदालत धाइरहेको छु। घिमिरे अदालतको सम्पर्कमा पनि आएकी छैनन्। विक दुई छोरासहित घरमै खेतीकिसानी गरेर बसेका छन्। संसारको खुसी दिन भनेर विदेश गएँ। कमाएँ। तर, श्रीमती खुसी राख्न सकिनँ, उनले भने, आज त्यसकै सजाय भोगिरहेको छु। ००० रौतहट चन्द्रनिगाहपुरका रितेश श्रेष्ठ (नाम परिवर्तन)लाई श्रीमती कहाँ छिन् भनेर अत्तोपत्तो छैन। उनले श्रीमतीविरुद्ध अंश दाबीसहित सम्बन्धविच्छेद मुद्दा दर्ता गरेका छन्। उनी विदेश बसेर पैसा कमाउँथे। श्रीमती यता जग्गा खरिद गर्थिन्। तर, तीन साताअघि घर फर्किंदा न श्रीमती भेटे न त आफ्नो कमाइले किनेको जमिन नै। श्रीमती अर्कै पुरुषसँग हिँडेको थाहा पाएपछि उनले सम्बधविच्छेदको मुद्दा दर्ता गरेका हुन्। उनले श्रीमतीको नाममा हेटौंडामा एक कट्ठा जमिन किनेका थिए। ००० थाहा नगरपालिका३ का २५ वर्षीय रोशन गोपाली अदालत धाइरहेका भेटिन्छन्। काठमाडौं चन्द्रागिरि३ की २४ वर्षीया चन्द्रिका गोपालीसँग उनले चार वर्षअघि प्रेमविवाह गरेका थिए। त्यसको एक वर्षपछि सम्बन्ध बिग्रन थाल्यो। घरमा सामान्य विवाद हुँदा पनि मलाई कुटपिट गथ्र्यो, रोशनले भने, तर, मैले यस्तो कुरा कहीँ कतै भनिनँ। अदालतमा वैदेशिक रोजगारीमा रहेका र हिंसामा परेका पुरुष बढी मुद्दा लिएर अदालत धाउने गरेको श्रेस्तेदार भट्टराईको भनाइ छ। २०७५ असोज १३ गते आफूलाई कुटपिट गरेपछि श्रीमती माइत गएको उनले बताए। पटकपटक फर्काउन मैले फोनमा कुरा गरेँ। सँगै मिलेर बस्ने प्रयास गरेँ, उनले अदालतमा भनेका छन्, २०७७ मंसिर ५ गते म लिन जाँदा आएन, उल्टै धम्की पाएँ। त्यसपछि मैले सम्बन्धविच्छेदको बाटो रोजेँ। उनले २०७७ मंसिर १९ गते मकवानपुर जिल्ला अदालतमा सम्बन्धविच्छेदको मुद्दा दर्ता गराए। चन्द्रिका रोशनकोे सम्पर्कमा छैनन्। अदालतमा पनि उनले म्याद गुजारेका छन्। सधैं पीडा सहेर बस्नुभन्दा सँगै बस्न नसक्ने भएपछि छुट्टिने निर्णयमा पुगेँ, उनले भने। ००० हेटौंडाका दिपंकर घिमिरेले २०७० मंसिर २२ मा रामेछापकी सम्झना नेपाल (नाम परिवर्तन) सँग विवाह गरे। त्यसको एक वर्षपछि छोरीको जन्म भयो। उच्च शिक्षा र रोजगारीका लागि दम्पती नै अस्ट्रेलिया जाने सल्लाह भयो। दुवै जना २०७५ असार २० गते अस्ट्रेलिया उडे। त्यहाँ ६ महिनासम्म सम्बन्ध राम्रै रह्यो। त्यसपछि श्रीमतीको बानी व्यवहारमा एक्कासि परिवर्तन हुन थाल्यो, साना कुरामा पनि वादविवाद, घिमिरेले सम्बन्धविच्छेदको निवेदनमा लेखेका छन्, मलाई सामान्य विवादमा उजुरी गरेर सात महिना हिरासतमा राखे। त्यसपछि म २०७६ जेठ ४ मा नेपाल आएँ। उनले हिरासतबाट छुटेपछि पनि सँगै बस्न र घर जान आग्रह गरेँ। तर मैले अर्के केटा साथी खोजेँ। आफ्नो सुर गर्नु भनेर सामाजिक सञ्जालमा पनि ब्लक गरेँ, उनले लेखेका छन्, त्यसपछि म सम्बन्धविच्छेदको मुद्दा दायर गर्न बाध्य भएँ। आफुलाई श्रीमतीले अष्ट्रेलिया पुग्ने माध्यम मात्र बनाएको घिमिरेको दाबी छ। श्रीमतीले पनि आफूलाई कुटपिट गरेको प्रत्युत्तर अदालतमा पेस गरेकी छन्। २०७५ साउनसम्म महिलाले मात्र अदालतमा सिधै सम्बन्धविच्छेदको मुद्दा दर्ता गर्न पाउँथे। २०७५ भदौ १ गतेदेखि लागू भएको मुलुकी देवानी संहिता २०७४ ले पुरुषलाई पनि यस्तो मुद्दा सिधै अदालतमा दर्ता गराउन अधिकार दिएको छ। ऐनको दफा ९४ मा पतिले सम्बन्धविच्छेद गर्न सक्ने व्यवस्था छ। त्यसपछि श्रीमतीसँग सम्बन्ध तोड्न चाहने पुरुष अदालत जान थालेका हुन्। पत्नीसँग सम्बन्धविच्छेद गर्न पतिले चलाएका ५५ मुद्दा चालू अवस्थामा रहेको जिल्ला अदालत मकवानपुरका श्रेस्तेदार तीर्थराज भट्टराई बताउँछन्। २०७८७९ को हालसम्म ३८ मुद्दा फैसला भइसकेको छ। २०७७७८ मा १ सय ४ जनाले श्रीमतीसँग सम्बन्धविच्छेदको मुद्दा दर्ता गराएका अदालतको तथ्याक छ। तीमध्ये ७७ वटा फैसला भएको र २७ वटा चालू आर्थिक वर्ष सरेर आएको हो। अदालतमा वैदेशिक रोजगारीमा रहेका र हिंसामा परेका पुरुष बढी मुद्दा लिएर अदालत धाउने गरेको श्रेस्तेदार भट्टराईको भनाइ छ। महिलालाई सम्बन्धविच्छेद गर्दा श्रीमान्को अंश दाबी गर्ने कानुनी सुविधा छ। तर, जिल्ला अदालतको तथ्यांकअनुसार अंश नलिई छुटिनेको संख्या करिब ५० प्रतिशत छ। पुरुषहरू सम्बन्धविच्छेदको मुद्दा लिएर अदालत आउने क्रम बढेको छ, श्रेस्तेदार भट्टराई भन्छन्, अझ बढी वैदेशिक रोजगारीबाट फर्किएका पुरुषहरूको मुद्दा धेरै छन्। पत्नीले अर्कैसँग बिहे गरेको, आफूलाई बेवास्ता गरेको, अनावश्यक शंका गरेको, सम्पर्कविहीन भएको, विदेशबाट फर्कँदा सबै पैसा सकाइदिएको कारण देखाएर मुद्दा दर्ता गर्ने गरेको जिल्ला बार एसोसिएसनका अध्यक्ष ऋषि केवीको भनाइ छ। यसअघि पुरुषले स्थानीय तहमा मिलापत्र हुन नसके स्थानीय तहको सिफारिसमा मात्र अदालतमा मुद्दा दर्ता गर्न पाउने प्रावधान थियो। पत्नीसँग सम्बन्धविच्छेदका लागि पतिले मुद्दा दायर गरे पनि अदालतले मेलमिलापका लागि एक वर्षको समय तोेक्ने व्यवस्था थियो। पुरुषले चाहँदैमा अझै सजिलै सम्बन्धविच्छेद हुन सक्ने स्थिति नरहेको जिल्ला बार एसोसिएसन मकवानपुरका पूर्वअध्यक्ष मदन दाहालको भनाइ छ। महिलामा अंश दाबी नगर्ने पनि समान महिलालाई सम्बन्धविच्छेद गर्दा श्रीमान्को अंश दाबी गर्ने कानुनी सुविधा छ। तर, जिल्ला अदालतको तथ्यांकअनुसार अंश नलिई छुटिनेको संख्या करिब ५० प्रतिशत छ। २०७७७८ मा ३ सय ३१ जनाको मुद्दा फैसला भयो। चालू आर्थिक वर्ष १ सय ७४ वटाको फैसला भइसकेको छ। यी मुद्दामा करिब आधा मुद्दामा महिलाले अंश दाबी गरेका छैनन्, श्रेस्तेदार भट्टराई भन्छन्। फैसलामा धेरै समय लाग्ने भएकाले पनि अंश दाबी नगरी मुद्दा हाल्ने गरेको जिल्ला बार अध्यक्ष केवी बताउँछन्। न्यून सम्पत्ति भएकासँग पनि अंश दाबी नगर्ने देखिएको उनको भनाइ छ। कानुनमा के छ व्यवस्था ? मुलुकी देवानी संहिता २०७४ ९४ पतिले सम्बन्धविच्छेद गर्न सक्ने: पतिले देहायका कुनै अवस्थामा पत्नीको मञ्जुरी नभए पनि सम्बन्धविच्छेद गर्न सक्नेछ : (क) कानुनबमोजिम अंश लिई वा मानो छुट्टिई पतिपत्नी भिन्न बसेको अवस्थामा बाहेक पत्नीले पतिको मञ्जुरी नलिई लगातार तीन वर्ष वा सोभन्दा बढी समयदेखि अलग बसेमा, (ख) पत्नीले पतिलाई खान लगाउन नदिएमा वा घरबाट निकाला गरिदिएमा, (ग) पत्नीले पतिको अंगभंग हुने वा अरू कुनै ठूलो शारीरिक वा मानसिक कष्ट हुने किसिमको कुनै काम वा जाल प्रपञ्च गरेमा, (घ) पत्नीले अन्य पुरुषसँग यौनसम्बन्ध राखेको ठहरेमा। आउँछु भनिन् तर आइनन् मेरो र शान्ति विकको विवाह २०६४ मंसिर २८ गते भएको हो। २०६७ सालमा छोरी जन्मियो। २०७० वैशाख २१ गते म मलेसिया गएँ। कमाएको सबै पैसा मैले श्रीमतीलाई पठाउँथे। २०७४ भदौ २१ मा म घर फर्किएँ। दुई महिना घर बसेर फेरि कात्तिकमा मलेसिया गएँ। मैले २०७४ माघ २५ गते श्रीमतीलाई ५५ हजार रुपैयाँ पठाएँ। त्यसको एक महिनापछि उनी घर छाडेर हिँडेको थाहा पाएँ। म नेपाल आएँ। उनलाई मैले धेरै प्रयासपछि काठमाडौंमा भेटेँ। उनले एक हप्तामा घर आउँछु भनिन्। तर, चार वर्षसम्म पनि सम्पर्कमा आइनन्। घर छाडेको केही महिनामै उनले अर्कैसँग विवाह गरेकी रहेछन्। तर, मैले अझै आउँछिन कि भनेर धेरै कुरा गरेँ। अन्ततः केही नलागेपछि २०७८ भदौ २९ मा सम्बन्धविच्छेदको मुद्दा मकवानपुर जिल्ला अदालतमा दायर गरेको हुँ। मान्छे नै मसँग नरहेपछि पैसाको के कुरा गर्नु ? यसबीचमा जति पैसा कमाए, सबै उसैलाई पठाएको थिएँ। त्यसको कुनै हिसाब छैन। छोरी ११ वर्षकी भइन्। उसको भविष्यको लागि पनि मैले धेरै गर्नु छ। मुद्दामा एक जना आफन्तलाई वारेस राखेको छु। काठमाडौं एउटा कम्पनीमा काम गर्छु। सुकदेव तितुङ मनहरी४ मकवानपुर"

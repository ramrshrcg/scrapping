शीर्षक,विवरण
नेपाली सेनाको हिमाल सफाइ अभियान टोली आमादब्लमको चुचुरामा,"काठमाडौँ: नेपाली सेनाका सहसेनानी अर्जुन खत्रीको नेतृत्वमा रहेको टोलीले आमादब्लम हिमाल आरोहण गरेको छ । सफा हिमाल अभियान२०२१ का क्रममा माथिल्लो शिविरको फोहर सङ्कलन गर्ने सेनाको टोलीले छ हजार ८१२ मिटर अग्लो हिमालको आज बिहान ९:५८ बजे सफलतापूर्वक आरोण गरेको हो । टोलीमा हुद्दा प्रकाश कार्की, प्युठ सन्तोष गुरुङसहित फुरी ग्याल्जेन शेर्पा र पासाङ तेन्जी शेर्पासहित रहेको सैनिक जनसम्पर्क तथा सूचना निर्देशनालयले जानकारी दिएको छ । आरोहण गर्ने क्रममा टोली बुधबार राति दोस्रो आधार शिविरबाट चुचुरातर्फ प्रस्थान गरेको थियो । यही वैशाख १२ गते सेनाले सगरमाथासहित छ हिमालको सफाइ गर्ने उद्देश्यका साथ अभियान सञ्चालन गरिरहेको छ ।"
देशभर अक्सिजन अभाव हुँदा ओखलढुंगामा उत्पादन हुँदै,ओखलढुंगाः देशभरका अस्पतालमा कोरोना संक्रमणका विरामीको उपचारका लागि अक्सिजन अभाव भइरहँदा ओखलढुंगामा भने यसको व्यवस्थापन शुरु गरिएको छ । जिल्लामै अक्सिजन उत्पादन प्लान्ट सञ्चालनमा रहेकाले व्यवस्थापनमा सहज भएको हो । ओखलढुंगा सामुदायिक अस्पतालले दुई वर्षदेखि मिनिप्लान्ट सञ्चालन गर्दै आएको छ । यसबाट दैनिक ८ सिलिन्डरसम्म भर्न सकिने भएकाले जिल्लामा सहज भएको अस्पतालका प्रशासन प्रमुख बुद्ध श्रेष्ठले जानकारी दिए । अस्पतालमा हाल ४० सिलिन्डर रहेका छन् । ती सिलिण्डर भरेर स्टक राख्ने तथा जिल्ला बाहिरबाट समेत मगाएर राख्ने तयारी थालिएको छ । अस्पतालको मिनि प्लान्टले दैनिक ठूला ८ सिलिण्डर भर्ने भएकाले जिल्ला अस्पतालमा रहेका सिलिण्डर समेत भर्ने तयारी छ । उद्योग बाणिज्य संघले २५ थाल खरिद गरेर भर्न पठाएको छ । संघको कार्यालयमा अक्सिजन सहितको आइसोलेशन निर्माण थालिएको छ । यहाँ १० बेड अक्सिजनसहितका हुनेछन् । संकटको अवस्थामा संघको भवनलाई आइसोलेशन वार्डका रुपमा विकास गर्न लागिएको अध्यक्ष ज्ञानेन्द मास्केले बताए । अक्सिजन सिलिन्डर खरिद गरेर संघले निशुल्क उपलब्ध गराउने छ । जिल्ला अस्पताल रुम्जाटारमा रहेका १९ थान समेत भरेर तयारी राख्ने जिल्ला कोभिड १९ संकट व्यवस्थापन केन्द्रले निर्णय गरेको छ । जिल्लामै उत्पादन हुने भएकाले अत्यावश्यक अवस्थामा अभाव हुन नदिन तयारी थालिएको स्वास्थ्य प्रमुख सुमन तिवारीले बताए । अस्पताल तथा सांसदको पहलमा २०७४ सालदेखि यहाँ अक्सिजन प्लान्ट सञ्चालनमा छ । सांसद यज्ञराज सुनुवारले अक्सिजन प्लान्ट उद्घाटन गरेर कार्यकाल शुरु गरेका थिए । उनले अघिल्लो कार्यकालमा प्लान्ट स्थापनाका लागि बजेट विनियोजन समेत गराएका थिए । यसले पहाडी जिल्लामा सहज हुने सुनुवारको भनाइ छ । यस्तै सो अस्पतालमा अक्सिजन समेत अभाव नहुने भएपछि हाललाई २० शैया क्षमताको कोभिड १९ केयर युनिट स्थापना गरेर सञ्चालन गर्ने सहमति भइसकेको छ । अस्पतालले प्रदेश नं १ सरकारसँग सम्झौता गरेर विरामीको उपचारको तयारी थालेको हो । यसले ओखलढुंगा जिल्लासहित छिमेकी जिल्लाहरु सोलुखुम्बु र खोटाङलाई उपचारमा सहज हुने अपेक्षा गरिएको छ । पहाडी जिल्लामा अक्सिजन प्लान्ट सञ्चालनमा ल्याउने यो अस्पताल प्रदेशकै पहिलो हो । तस्वीरः ओखलढुंगा सामुदायिक अस्पतालमा सञ्चालित अक्सिजन प्लान्ट । शिवप्रसाद ढुंगाना
केपी ओली पुनः प्रधानमन्त्री नियुक्त : शुक्रबार शपथ,"कामाडौं : नेकपा (एमाले) संसदीय दलका नेता केपी शर्मा ओली पुनः प्रधानमन्त्री नियुक्त भएका छन्। राष्ट्रपति विद्यादेवी भण्डारीले वैशाख २७ गते बहुमतीय सरकार गठनका लागि गरेको आह्वान अनुसार कसैको दाबी नपरेपछि ओली पुनः प्रधानमन्त्री नियुक्त भएका हुन्। वैशाख २७ गते संसदबाट विश्वासको मत लिन नसक्दा पदमुक्त भएका ओली तीन दिनमै पुनः प्रधानमन्त्री बनेका हुन्। राष्ट्रपति भण्डारीले ओलीलाई नेपालको संविधानको धारा ७६ को उपधारा (३) बमोजिम प्रतिनिधिसभामा सबैभन्दा बढी सदस्यहरू भएको दल नेपाल कम्युनिष्ट पार्टी (एमाले) को संसदीय दलका नेता ओलीलाई प्रधानमन्त्री पदमा नियुक्त गरेकी हुन् । प्रधानमन्त्रीसहित केही मन्त्रीको पद तथा गोपनीयतको शपथ ग्रहण भने शुक्रबार हुनेछ। राष्ट्रपति कार्यालयले त्यसको तयारी थालिसकेको छ। फुटको संघारमा पुगेको नेकपा एमालेको विवादमाथि बिहीबार सकारात्मक छलफल भएपछि विपक्षी गठबन्धन सरकार गठनको दाबीबाट पछाडि हटेपछि ओली पुनः प्रधानमन्त्री बनेका हुन्। ओलीले चार नेतालाई पठाए कारवाही फुकुवा भएको पत्र राजनीतिमा ओली पुनः चतुर सावित भए : बाबुराम बहुमतीय सरकारका लागि कसैको दाबी परेन : राष्ट्रपति कार्यालय प्रधानमन्त्री ओली र वरिष्ठ नेता नेपालबीच बिहीबार दिउँसो करिब चार घण्टा बूढानीलकण्ठमा छलफल भएको थियो। पार्टीलाई २०७५ जेठ २ मा फर्कने वातावरण बनाउनका निम्ति कार्यदल बनाएर अगाडि बढ्ने र फागुन २८ गतेको निर्णय फिर्ता गर्ने विषयमा सहमति भएपछि एमाले फुटबाट जोगिएको हो। दुई नेताबीच कार्यदल बनाएर यो विषय टुंगो लगाउने सहमति भएको छ। ओली र नेपालको सहमतिपछि कांग्रेस, माओवादी र जसपा उपेन्द्र यादव समूहले विपक्षी गठबन्धनको तर्फबाट प्रधानमन्त्रीको दाबी नगरेपछि ओली पुनः प्रधानमन्त्री बनेका हुन्। ओलीले बिहीबार मुलुकको ४२ औं प्रधानमन्त्रीका रुपमा नियुक्त भएका हुन्न्। २४ असोज ०७२ मा संसद्बाट पहिलो पटक प्रधानमन्त्रीमा निर्वाचित ओली २ सय ८७ दिन सिंहदरबार बसेका थिए। कांग्रेस र माओवादी केन्द्रले संसद्मा आफूविरुद्ध अविश्वासको प्रस्ताव दर्ता गरेपछि ९ साउन ०७३ मा प्रधानमन्त्रीबाट राजीनामा दिएका थिए। पछिल्लो पटक भने संसद्मा विश्वासको मत लिन नसक्दा ओली पदमुक्त भएका हुन् । ओलीको राजनीतिक पृष्ठभूमि  तेह्रथुमको इवा२ मा २००८ साल फागुन ११ मा जन्म रणामति६, झापामा बसाइँ सरेपछि सक्रिय राजनीतिमा संलग्न  हाल अनन्तलिंगेश्वर२, बालकोट भक्तपुरमा स्थायी बसोबास  २०७२ असोज २४ मा पहिलो पटक प्रधानमन्त्री  २०७३ साउन २० मा राजीनामा  २०७४ फागुन ४ गते दोस्रो पटक प्रधानमन्त्री नियुक्त  २०७८ वैशाख २७ गते विश्वासको मत लिन नसक्दा प्रधानमन्त्री पदमुक्त  पहिलो कार्यकालमा साढे चार महिना लामो भारतीय नाकाबन्दी  चीन भ्रमण गरी यातायातपारवहनमा द्विपक्षीय सम्झौता  मनमहोन अधिकारी नेतृत्वको सरकारमा गृहमन्त्रालयको जिम्मेवारी  गिरिजाप्रसाद कोइराला नेतृत्वको सरकारमा उपप्रधान तथा परराष्ट्रमन्त्री  २०७१ असारमा एमालेको नवौं महाधिवेशनबाट पार्टी अध्यक्ष  २०७० माघ २१ मा पार्टी संसदीय दल नेता  दोस्रो निर्वाचनमा झापा ७ बाट निर्वाचित  २०४८ र २०५१ मा झापा ६ बाट प्रतिनिधिसभामा निर्वाचित  २०५६ मा झापा २ र ६ बाट निर्वाचित २०७४ मा झापा ५ बाट प्रतिनिधिसभामा निर्वाचित  २०२७ को झापा विद्रोहमा सहभागी  जनताको बहुदलीय जनवाद निर्माणमा महत्वपूर्ण भूमिका निर्वाह  २०२५ मा विद्यार्थी फाँटको फ्र्याक्सन कमिटीको नेतृत्व  २०२६ मा संगठित सदस्यता लिँदै माक्र्सवादी अध्ययन दलमा संगठित  २०२६ मा कम्युनिस्ट पार्टीको उपसचिवको जिम्मेवारी  २०२७ वैशाखमा नेपाल कम्युनिस्ट पार्टी र पूर्वकोसी प्रान्तीय कमिटीको एकीकरणको नेतृत्व  २०४४ पुस २ मा नेकपा (माले) को केन्द्रीय कमिटी सदस्य  २०४६ मा नेकपा (माले) लुम्बिनी अञ्चल प्रमुख  २०४७ जेठ १ मा प्रजातान्त्रिक राष्ट्रिय युवा संघको संस्थापक अध्यक्ष  २०४९ देखि २०७१ असारसम्म एमाले स्थायी कमिटी सदस्य  २०२९ सालमा नेपाल कम्युनिस्ट पार्टी झापा आन्दोलन कमिटी प्रमुख  पञ्चायतविरोधी र प्रजातान्त्रिक आन्दोलनमा पटक पटक कारागार  २०२७ फागुन १६ मा झापाबाट गिरफ्तारी  २०३० असोज २३ देखि लामो कारागार जीवन  २०३० मंसिर ८ मा भद्रगोल जेल चलान  २०३६ जेठमा केन्द्रीय कारागार नख्खुबाट मुक्त  २०३७ मा गिरफ्तार भई २०४४ असार ११ मा भद्रगोल कारागारबाट रिहा  तत्कालीन राजा ज्ञानेन्द्रको २०६१ माघ १९ को कदमपछि नजरबन्दमा"
'बूढानीलकण्ठ वार्ता' ले जोगियो एमाले एकता : नेपाल पक्षको राजीनामा रोकियो,"काठमाडौं : नेकपा (एमाले) अध्यक्ष एवम् प्रधानमन्त्री केपी ओली र वरिष्ठ नेता माधवकुमार नेपालबीच बिहीबार अपरान्ह बूढानीलकण्ठ भएको विशेष वार्ताले विभाजनको डिलमा पुगेको एमालेको एकता जोगिएको छ। करिब चारघन्टासम्म दुई नेताबीच भएको वान टु वार्ता सकारात्मक भएपछि मिलेर जाने वातावरण तयार भएको हो। यसबारेमा थप छलफल गरेर सहमति तयार गर्न कार्यदल बनाउने समझदारी बनेको छ। माधव पक्षले दिने भनिएको राजीनामा रोकिएको छ। वार्तापछि वरिष्ठ नेता नेपाललेछलफल हार्दिक र सकारात्म भएको र तत्कालका लागि राजीनामा टरेको संचारकर्मीसँग बताए। नेता नेपालका अनुसार दुई नेताबीच कार्यदल बनाएर पार्टी विवाद समाधान गर्नेगरी वार्ता सकिएको हो। राजीनामा दुईचार दिनलाई टर्यो, ओलीसँगको वार्तापछि बाहिरिने क्रममा पत्रकारसँग कुरा गर्दै वरिष्ठ नेता नेपालले भने, कार्यदल बन्छ। प्रधानमन्त्री ओली र नेता नेपालबीच बूढानीलकण्ठमा भेटवार्ता नेता नेपालका अनुसार पार्टीलाई २०७५ जेठ २ मा फर्कने वातावरण बनाउनका निम्ति कार्यदल बनाएर अगाडि बढ्नेगरी वार्ता सकारात्मक भएको हो। बैठकमा ओलीले फागुन २८ गतेको निर्णय फिर्ता गर्ने प्रतिवद्धता जनाएका छन्। फागुन २८ को निर्णय फिर्ता गर्ने, २०७५ जेठ २ मा फर्कने प्रकियाका बारेमा सकारात्मक कुराकानी भएको छ, नेपालले भने, मिल्ने दिशामा कुराकानी अगाडि बढेको छ। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय बिहीबार बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न नसकिरहेका बेला एमालेको विवादमाथि सकारात्मक छलफल भएको हो । यसले ओली पुनः प्रधानमन्त्री बन्ने बाटो खुल्नेछ । पार्टी विवाद समाधानका लागि अध्यक्ष ओलीले पार्टीका नेतामार्फत वरिष्ठ नेता नेपालसँग बिहीबार बिहानैदेखि छलफल अगाडि बढाएका थिए। अर्थमन्त्री विष्णु पौडेल छलफलका लागि बिहानै माधव नेपाल निवास कोटेश्वर पुगेका थिए। बिहीबार दिउँसो बालुवाटारमा बसेको एमाले स्थायी कमिटी बैठकले चार नेतामाथिको कारवाही फुकुवा गरेको थियो । कारवाही फुकुवा भएको पत्र ओलीले वरिष्ठ नेता नेपाल, भीम रावल, सुरेन्द्र पाण्डे र घनश्याम भुसाललाई पठाइ सकेका छन्। पत्रमा उनीहरुलाई गरिएको निलम्बन फुकुवा भएको उल्लेख गरिएको छ। त्यसपछि बसेको ओली र नेपाल बीचको वार्ता सकारात्मक भएको हो । यो भेटले एमालेलाई विभाजनबाट तत्काललाई जोगाएको छ । हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमाले नेपाल समूहले प्रधानमन्त्री ओलीलाई साथ दिँदा ओलीलाई पुनः प्रधानमन्त्री बन्ने बाटो खुल्ने छ। वैशाख २७ गते प्रधानमन्त्रीले संसदबाट विश्वास गुमाएपछि राष्ट्रपतिबाट तीन दिनभित्र सरकार गठनका लागि आह्वान भएको हो । राष्ट्रपति भण्डारीले दिएको समय बिहीबार बेलुका ९ बजे सकिदैछ ।"
वीरगन्जमा बिहीबार १० जनाको मृत्यु : एक महिनामा १११ ले ज्यान गुमाए,"वीरगन्ज : वीरगन्जमा कोरोना भाइरस संक्रमणका कारण बिहीबार १० जनाको मृत्यु भएको छ। बिहीबार वीरगन्जको नारायणी अस्पतालमा ३, नेशनल मेकिडल कलेजको कोरोना अस्पतालमा २, भवानी अस्पतालमा २, नारायणी बयोधा अस्पतालमा १, स्पर्श मल्टी स्पेशलिटी हस्पिटल र वीरगन्ज हेल्थ केयर हस्पिटलमा १ गरेर १० जनाको मृत्यु भएको हो। बिहीबार मृत्यु भएका सबै १० मध्ये ९ जना पर्सा जिल्लाका हुन् भने १ जना बाराका हुन्। वीरगन्जको नगवास्थित बाबा होटेलमा नेशनल मेकिडल कलेजले सन्चालन गरेको कोरोना अस्पतालमा उपचाररत वीरगन्ज महानगरपालिका वडा नम्बर १५ का ७६ वर्षीय पुरुषको बिहीबार अपरान्ह ४ बजेर १० मिनेटमा मृत्यु भएको छ। वैशाख १८ गते अस्पतालमा भर्ना भएका थिए। उनलाई २१ गते संक्रमण पुष्टि भएको थियो। मेडिकल कलेजकै कोरोना अस्पतालमा उपचाररत वीरगन्ज महानगरपालिका वडा नम्बर २६ की ५० वर्षीय महिलाको बिहीबार अपरान्ह ४ बजे मृत्यु भएको छ। वैशाख २४ गते अस्पतालमा भर्ना भएकी ती महिलाको वैशाख २६ गते पीसीआर परीक्षण गर्दा उनमा कोरोना संक्रमण पुष्टि भएको थियो। नारायणी अस्पतालमा उपचाररत वीरगन्ज १५ की ५५ वर्षीय महिलाको पनि बिहीबार अपरान्ह साढे ३ बजे मृत्यु भएको छ। वैशाख २६ गते कोरोना संक्रमण पुष्टि भएकी ती महिलालाइ वैशाख २५ गते अस्पतालमा भर्ना गरिएको थियो। वीरगन्जकै भवानी अस्पतालमा उपचाररत पर्साको पोखरीया नगरपालिका वडा नम्बर १० की ६५ वर्षिया महिलाको पनि बिहीबार बिहान ६ बजे मृत्यु भएको छ। वैशाख २० गते कोरोना संक्रमण पुष्टि भएकी ती महिला, संक्रमित भएको १० औं दिनमा वैशाख २९ भवानी अस्पतालमा भर्ना भएकी थिइन्। भवानी अस्पतालमै उपचाररत वीरगन्ज महानगरपालिका वडा नम्बर १ का ६५ वर्षीय संक्रमित पुरुषको पनि बिहीबार बिहान ५ बजे मृत्यु भएको छ। वैशाख २९ गते बुधबार अस्पतालमा भर्ना भएका ती पुरुषको बुधबार नै एन्टिजेन विधिबाट परीक्षण गर्दा उनमा कोरोना संक्रमण पुष्टि भएको थियो। वीरगन्जको नारायणी अस्पतालमा १५ दिनदेखि उपचाररत वीरगन्ज महानगरपालिका वडा नम्बर २६ की ४५ वर्षीया महिलाको बिहीबार बिहान साढे ३ बजे मृत्यु भएको छ। यस्तै वीरगन्जकै वीरगन्ज हेल्थ केयर हस्पिटलमा उपचाररत बाराको जितपुर सिमरा उपमहानगरपालिका वडा नम्बर ५ का ५५ वर्षीय संक्रमित पुरुषको पनि बिहीबार बिहान १२ बजेर ५ मिनेटमा मृत्यु भएको छ। वैशाख २७ गते संक्रमण पुष्टि भएका ती पुरुषलाई त्यही दिन अस्पताल भर्ना गरिएको थियो। वीरगन्जकै स्पर्श मल्टी स्पेशलिटी हस्पिटलमा उपचाररत वीरगन्ज २१ का ५६ वर्षीय पुरुषको बिहीबार बिहान २ बजेर १६ मिनेटमा मृत्यु भएको हो। वैशाख १९ गते कोरोना संक्रमण पुष्टि भएका ती पुरुष वैशाख २७ गते अस्पतालमा भर्ना भएका थिए। नारायणी अस्पतालमा उपचाररत वीरगन्ज महानगरपालिका वडा नम्बर ५ की ६० वर्षीया महिलाको पनि बिहीबार बिहान साढे १ बजे मृत्यु भएको छ। वैशाख २० गते अस्पतालमा भर्ना भएकी ती महिलाको वैशाख २१ गते पीसीआर परीक्षण पुष्टि भएको थियो। वीरगन्जकै नारायणी बयोधा अस्पतालमा उपचाररत वीरगन्ज महानगरपालिका वडा नम्बर १० की ७२ वर्षीय महिलाको पनि बिहीबार बिहान सवा १२ बजे मृत्यु भएको छ। वीरगन्जमा १ महिनामा १११ जनाको मृत्यु कोरोनाको दोश्रो लहर सुरु भएयता एक महिनामा वीरगन्जमा कोरोनाले १११ जनाको मृत्यु भएको छ। चैत ३० देखि वैशाख ३० गते बिहीबारसम्म वीरगन्जका विभिन्न अस्पतालमा गरि १११ जनाको मृत्यु भएको हो। मृतक १११ मध्ये पर्सा जिल्लाका मात्र ६८ जना हुन्। अन्य ४३ जना मृतक भने अन्य जिल्लाका रहेको जिल्ला प्रशासन कार्यालय पर्साका कोभिड सम्पर्क व्याक्ति विनय श्रीवास्तवले जानकारी दिए। सक्रिय संक्रमित १८४९, अस्पतालमा ४०१ उपचाररत पर्सा जिल्लामा बिहीबार सम्म सक्रिय संक्रमितको संख्या १ हजार ८ सय ४९ पुगेको छ। तीमध्ये वीरगन्जका विभिन्न अस्पतालमा ४ सय १ जना संक्रमित उपचाररत छन्। ती सबैको अवस्था जटिल रहेकाले सबैलाई अक्सिजन सपोर्ट लगाएर राखिएको श्रीवास्तवले जानकारी दिए। उनका अनुसार, विभिन्न अस्पतालका एचडियुमा २ सय २१ , आइसीयूमा १४४ र भेन्टिलेटरमा ३६ जना संक्रमित उपचाररत छन्। वीरगन्जका अस्पतालहरुले जटिल अवस्थाका संक्रमितलाइ मात्र उपचारका लागि भर्ना लिने गरेका छन्। पर्सामा बुधबार अपरान्हसम्म १ हजार ४ सय ४८ जना होम आइसोलेसनमा रहेको जानकारी श्रीवास्तवले दिए। यस्तै दोश्रो लहर सुरु भए यता बुधबार अपरान्हसम्म पर्सा जिल्लामा ५०५ जना संक्रमण मुक्त भएर निको भएको उनले बताए। बिहीबार मात्रै पनि ३० जनाले कोरोनालाई जितेर निको भएको श्रीवास्तवले जानकारी दिए।"
वैदेशिक रोजगार व्यवसायी संघका पूर्वअध्यक्ष गैरेको निधन,"काठमाडौं : नेपाल लोकतान्त्रिक वैदेशिक रोजगार व्यवसायी संघका पूर्वाध्यक्ष एवं नेपाल उद्योग वाणिज्य महासंघ कार्यकारिणी समितिका सदस्य विष्णुप्रसाद गैरेको निधन भएको छ । कोरोना संक्रमण भएपछि उपचार गराइरहेका गैरेको बिहीबार निधन भएको हो। काठमाडौं मेडिकल कलेजमा साँझ ६ बजे उनको निधनको अस्पतालले जनाएको छ । गैरेको ५६ वर्षका उमेरमा निधन भएको हो । गैरेको निधनप्रति दुःख व्यक्त गर्दै नेपाली कांग्रेसका सभापति शेरबहादुर देउवाले उनले नेपालको लोकतान्त्रिक आन्दोलन र वैदेशिक रोजगारका क्षेत्रमा पुयाएको योगदानको स्मरण गरेका छन् । देउवाले गैरेप्रति श्रद्धाञ्जलि र शोकसन्तप्त परिवारजनमा समवेदना प्रकट गरेका छन्। कपिलवस्तु जिल्ला, शिवराज नगरपालिका ११ निवासी गैरेले पार्टी संगठन निर्माण र नेपालको लोकतान्त्रिक आन्दोलनमा सक्रिय भूमिका निर्वाह गरेको भन्दै कांग्रेसले उनको निधनबाट पार्टी होनहार व्यक्तित्वलाई गुमाएको जनाएको छ ।"
"माधवको 'युटर्न'पछि बहुमतीय सरकारको सम्भावना सकियो, फेरि ओली प्रधानमन्त्री नियुक्त हुँदै","काठमाडौं : प्रधानमन्त्री केपी ओलीलाई विस्थापन गरेर विपक्षीहरूले वैकल्पिक सरकार बनाउने सम्भावना लगभग अब समाप्त भएको छ। बहुमतीय सरकार बनाउने कांग्रेस र माओवादी केन्द्रको कसरत अन्तत: अर्थहीन भएको छ। राजीनामा दिएर वैकल्पिक सरकार निर्माणमा सघाउन तयार भएको एमालेको माधव नेपाल समूहको 'युटर्न'पछि राजनीतिक कोर्स पुरै बदलिएको हो। अब संविधानको धारा ७६ (३) अनुसार ओली नै ठूलो दलको नेताको हैसियतले फेरि प्रधानमन्त्रीमा नियुक्त हुने लगभग निश्चित भएको छ। सत्तारुढ एमालेको माधव नेपाल समूहले तत्काल राजीनामा नदिने निर्णय र जनता समाजवादी पार्टीको महन्थ ठाकुर र राजेन्द्र महतो पक्षको कदमपछि वैकल्पिक सरकारको सम्भावना लगभग सकिएको हो। प्रधानमन्त्रीले ओलीले विश्वासको मत नपाएपछि राष्ट्रपति विद्यादेवी भण्डारीले बिहीबार राति नौ बजेसम्म संविधानको धारा ७६ (२) अनुसार बहुमतीय सरकारको लागि आधारसहित दाबी पेस गर्न दलहरूलाई आव्हान गरेकी थिइन्। गत सोमबारदेखि नै विपक्षीहरू बहुमतीय सरकार बनाउने तयारीमा जुटेका थिए भने ओली त्यो सम्भावनालाई जसरी पनि रोक्ने रणनीतिमा थिए। अन्तत : ओलीको रणनीति सफल भएको छ। एमालेभित्र आवश्यक निर्णय लिने सबै अधिकार अध्यक्ष ओलीलाई प्रधानमन्त्री ओली र नेता नेपालबीच बूढानीलकण्ठमा भेटवार्ता ओलीले चार नेतालाई पठाए कारवाही फुकुवा भएको पत्र 'बूढानीलकण्ठ वार्ता' ले जोगियो एमाले एकता : नेपाल पक्षको राजीनामा रोकियो बहुमतीय सरकारको सम्भावना अन्त्य गर्नमा बिहीबार अपरान्हदेखि बूढानीलकण्ठमा भएको प्रधानमन्त्री ओली र नेता माधव नेपालबीचको वार्ता निर्णायक देखिएको छ। करिब चार घन्टा लामो वान टु वान वार्तामा मिलेर जाने सहमति बनेपछि राजीनामाको लागि तयार भएको माधव पक्ष युटर्न भएको हो। व्यवासयी क्याप्टेन रामेश्वर थापाको विशेष पहलमा यो ओली र नेपालबीचको विशेष वार्ता संभव भएको हो। त्यही वार्ताले अन्तत : एमालेको एकता जोगिएको छ। संविधानमा धारा ७६ (२) मा संसद्मा रहेका दलहरु मिलेर बहुमतीय सरकार बनाउन नसके ७६ (३) अनुसार सबैभन्दा ठूलो दलको नेतालाई प्रधानमन्त्री नियुक्त गर्ने व्यवस्था छ। त्यसरी नियुक्त भएको प्रधानमन्त्रीले तीस दिनभित्र विश्वासको मत लिनुपर्ने हु्न्छ। राष्ट्रपतिले राति नौ बजेपछि आजै ओलीलाई पुन: प्रधानमन्त्रीमा नियुक्त गरेर शपथ खुवाउने तयारी छ। माधव पक्षको राजीनामा रोकिएपछि अब महन्थ पक्षको मत मात्रै भए पनि ओलीको पुरा कार्यकाल सुरक्षित हुनेछ। अर्थात् अबको बाँकी १८ महिना ओली नै प्रधानमन्त्री बन्ने भएका छन्। २ सय ७५ सदस्यीय प्रतिनिधिसभामा चार रिक्त रहेकोले हाल २७१ सदस्य कामय छन्। यो अंकगणितअनुसार नयाँ सरकारका लागि १ सय ३६ सांसदको समर्थन चाहिन्छ। अहिले संसदमा एमालेका १२१, कांग्रेसका ६१, माओवादी केन्द्रका ४८ र जसपाका ३४ ( २ निलम्बित ) छन्। तीनजना स्वतन्त्र हैसियतमा छन्। कांग्रेस र माओवादीको गठबन्धनमा सिंगो जसपाले सघाउने अवस्था नभएपछि माधव समूहले राजीनामा दिए मात्र वैकल्पिक सरकार बन्ने सम्भावना थियो। २० जनाले राजीनामा दिएर संसद्को संख्या घटेर २५१ बनाउने र त्यो अवस्थामा नयाँ सरकारका लागि १२६ संख्या भए बहुमत पुग्ने आँकलन थियो। कांग्रेस (६१), माओवादी (४८), जसपाको उपेन्द्र पक्ष (१७), एक सिटको जनर्मार्चा मिलेर १२७ संख्या पुर्याउने तयारी थियो। तर सिंगै जसपाले नसघाउने र माधव पक्षले पनि राजीनामा नदिने निर्णयपछि कांग्रेस र माओवादीको वैकल्पिक सरकार बनाउने तयारी विफल भएको छ। जसपाको उपेन्द्र यादव र बाबुराम भट्टराईले कांग्रेस र माओवादीको गठबन्धनलाई सघाउन तयार देखिए पनि प्रथम अध्यक्ष महन्थ ठाकुर र राजेन्द्र महतोले आफूहरूसँग बहुमत सांसदहरू रहेकोले यादव पक्षको निर्णय मान्य नहुने भन्दै राष्ट्रपतिकहाँ समेत निवेदन दिएका थिए। बैकल्पिक सरकार बन्ने सम्भावनालाई रोक्न आफू पक्षीय सांसदहरूलाई बिहीबार बिहान नै भक्तपुर रिसोर्टमा लगेर राखेका थिए। पुस ५ गते ओलीले विघटन गरेको संसद्लाई सर्वोच्चले फागुन ११ गते पुनःस्थापना गरिदिएको थियो। फागुन २३ सुरु भएको पुनःस्थापित संसद्को अधिवेशन डेढ महिनासम्म चल्यो। यो बीचमा पटकपटक अविश्वास प्रस्तावको हल्ला र चर्चा चल्यो तर त्यो प्रयासले आकार लिन सकेन। विपक्षीहरू अविश्वास प्रस्तावका लागि अलि तात्दै गर्दा गत वैशाख ६ मा सरकारले पुनःस्थापित संसद्को अधिवेशन नै अन्त्य गरिदियो। त्यसपछि माओवादी केन्द्रले समर्थन फिर्ता नलिँदै ओलीले विश्वासको मत लिन संसद्को अधिवेशन बोलाएका थिए।"
बलात्कार आरोपी गाउँपालिका अध्यक्षलाई जोगाउन पीडितकै आमा अदालतमा,"विराटनगर : किशोरीलाई बलात्कार गरेको आरोपमा पक्राउ परेका सुनसरीको भोक्राहानरसिंह गाउँपालिका अध्यक्षलाई जोगाउन पीडित किशोरीकी आमा नै अदालत पुगेकी छन् । होटलमा लगेर १७ वर्षीया छोरीमाथि गाउँपालिका प्रमुख महेन्द्रप्रसाद यादवले बलात्कार गरेको भन्दै किटानी जाहेरी दिएकी आमाले नै उच्च अदालत विराटनगरमा बन्दीप्रत्यक्षीकरण रिट दायर गरेकी हुन् । प्रहरीका अनुसार रिट दायर गर्ने महिला किशोरीकी झड्केली आमा हुन् । छोरीमाथि केही पनि नगरिकन बलात्कारको आरोप लगाएर प्रहरीले गैरन्यायिक हिरासतमा राखेको भन्दै उनले गाउँपालिका प्रमुखको रिहाईको माग राखेर रिट दायर गरेको अदालतका उपरजिष्ट्रार मणिराम पोखरेलले जानकारी दिए । अनुसन्धानकर्ता प्रहरी, सरकारी वकिल कार्यालय र जिल्ला अदालत सुनसरीलाई विपक्षी बनाएर रिट दायर गरिएको पोखरेलले बताए । उनका अनुसार उच्च अदालतका मुख्य न्यायाधीश तिलप्रसाद श्रेष्ठ र न्यायाधीश मिलनकुमार राईको संयुक्त इजलासले बिहीबार सुनुवाई गर्दै रिट भने खारेज गरिदिएको छ । प्रतिवादी गाउँपालिका प्रमुख यादवलाई न्यायिक हिरासतमा नै राखेको ठहर गर्दै अदालतले अधिवक्ता रमेश प्रसाईंमार्फत मंगलबार दायर भएको रिट खारेज गरिदिएको हो । किशोरीका तर्फबाट उच्च सरकारी वकिल कार्यालय विराटनगरका उपन्यायाधीवक्ता पुरुषोत्तम खतिवडा र रिट निवेदकका पक्षबाट अधिवक्ता रमेश प्रसाईंले बहस गरेका थिए । दुवै तर्फका कानुन व्यवसायीको बहसपछि अदालतले रिट खारेज गरिदिएको उपरजिष्ट्रार पोखरेलले बताए । बहस चलिरहँदा यादवलाई पनि प्रहरीले अदालतमा उपस्थित गराएको थियो । सुनसरीको धरानस्थित डुकु होटलमा लगेर १७ वर्षीया किशोरीलाई बलात्कार गरेको आरोपमा गाउँपालिका प्रमुख यादवलाई प्रहरीले गत वैशाख ८ गते राति पक्राउ गरेको थियो । आपत्तिजनक अवस्थामा पक्राउ गरेर तत्कालै बीपी कोइराला स्वास्थ्य विज्ञान प्रतिष्ठान धरानमा दुवै जनाको स्वास्थ्य परीक्षण गराइएको थियो । छोरीमाथि बलात्कार गरेको भन्दै झड्केली आमाले किटानी जाहेरी दिएपछि इलाका प्रहरी कार्यालय धरानले गाउँपालिका अध्यक्ष यादवविरुद्ध जबरजस्ती करणी मुद्दा चलाउन सुनसरी अदालतबाट म्याद थप गरेर अनुसन्धान थालेको थियो । प्रहरीले अनुसन्धान पूरा गरेर त्यसको प्रतिवेदन (अनुसन्धानको मिसिल) सरकारी कार्यालयमा बुझाइसकेको छ । वकिल कार्यालयले अभियोगपत्र तयार पारेर आगामी आइतबार यादवविरुद्ध जिल्ला अदालत सुनसरीमा जबरजस्ती करणी मुद्दा दर्ता गर्ने तयारी गरेको छ । अदालतमा मुद्दा दर्ताको तयारी हुँदै गर्दा छोरीमाथि बलात्कार भएको भनेर किटानी जाहेरी दिएकी महिला नै बलात्कार आरोपीका पक्षमा उभिएर अदालत पुगेकी हुन् । उनले किटानी जाहेरी र रिट निवेदनमा छोरीको उमेर अलगअलग उल्लेख गरेकी छन् । जाहेरीमा १७ वर्षीया भने उमेर खुलाएकी उनले रिट निवेदनमा १९ वर्ष भनेर उल्लेख गरेकी हुन् । १९ वर्षीया छोरी साथीसँग खाजा खानका लागि धरान गएको अवस्थामा अध्यक्षसँग भेट भए पनि करणी नगरेको दाबी निवेदनमा उनले गरेकी छन् । जागिर लगाइदिने भन्दै गाउँपालिका प्रमुख यादवले सुनसरीको इटहरी उपमहानगरपालिका४ घर भएकी किशोरीलाई इटहरीबाट लगेर धरानको होटलमा पुर्याएपछि बलात्कार गरेको प्रहरीले जनाएको छ । सुनसरी प्रहरी प्रमुख एसपी कमल थापाले बालिकामाथि गाउँपालिका प्रमुखबाट बलात्कार भएको घटनाको अनुसन्धान सकिएको बताए । प्रहरीबाट अनुसन्धानको काम सकेर मिसिल सरकारी वकिल कार्यालयमा बुझाइसकिएको छ, उनले भने, पीडितकी आमाले नै दिएको जाहेरीका आधारमा प्रहरीले मुद्दाको अनुसन्धान अघि बढाएको हो । एसपी थापाका अनुसार पीडित बालिकाले समेत आफूमाथि बलात्कार भएको भनेर वयान दिएकी छन् । बलात्कार घटनाका पीडकलाई बचाउन बन्दीप्रत्यक्षीकरणको रिट दायर हुनुमा आर्थिक चलखेल भएको हुनसक्ने अनुमान कानुनका जानकारहरुको छ । बलात्कार मुद्दामा पीडकलाई बचाउन पीडितका तर्फबाट अहिलेसम्म कुनै अदालतमा बन्दीप्रत्यक्षीकरण रिट दायर भएको घटना सुनेको र जानेको छैन, एक कानुन व्यवसायीले भने, पीडकका पक्षमा रिट दायर भएर बहस हुँदै अदालतबाट खारेज भएको अहिलेसम्मकै नौलो अभ्यास हो । गाउँपालिका अध्यक्षका तर्फबाट आर्थिक चलखेल भएपछि रिट दायर भएको प्रहरी स्रोतको दाबी छ । जाहेरी दिने महिला पीडित किशोरीकी आफ्नी आमा हैनन् । कान्छी आमा हुन्, प्रहरी स्रोतले भन्यो ,अध्यक्षलाई छुटाउन ठूलै आर्थिक चलखेल भएको हुनुपर्छ । नत्र सुरुमा छोरी बलात्कारबाट पीडित भइन् भनेर जाहेरी दिएकी आमा नै गाउँपालिका प्रमुखमाथिको आरोप झुटो हो भनेर अदालत जानूलाई अनौठौ मानिएको छ । बलात्कार मुद्दामा पीडितकी आमाबाट नै पीडकलाई सहयोग पुग्ने गरी रिट दर्ता भएको सम्भवत यो पहिलो घटना हुनुपर्छ, पीडित किशोरीको तर्फबाट बहस गरेका खतिवडाले भने,यस्तो रिट निवेदनमा मैले पहिलो पटक बहस गरेको हुँ । यसअघि पनि यस्तो रिट कतै परेको जानकारी आफूलाई नभएको उनले बताए ।"
दार्चुला अस्पतालमा कोरोनाबाट एक पुरुषको ज्यान गयो,"दार्चुला: जिल्ला अस्पताल दार्चुलामा एक जना कोरोना संक्रमित पुरुषको मृत्यु भएको छ । बिहीबार राति १० बजे उपचारको क्रममा महाकाली नगरपालिका वडा नम्बर ५ गल्फैका एक पुरुषको मृत्यु भएको जिल्ला अस्पताल दार्चुलाले जनाएको छ । मृतक पुरुषमा केही दिनअघि कोरोना संक्रमण पुष्टि भएको थियो । यससँगै दार्चुलामा कोरोना संक्रमणका कारण ज्यान गुमाउनेको संख्या पाँच पुगेको छ । व्यास गाउँपालिकाका, नौगाड गाउँपालिका, महाकाली नगरपालिका र मार्मा गाउँपालिकाका एक एक जना पुरुष र शैल्यशिखरका एक महिला संक्रमितको ज्यान गएको स्वास्थ्य कार्यालय दार्चुलाले जनाएको छ । दार्चुलामा बिहीबार थप सात जनामा कोरोना संक्रमण पुष्टि भएको छ । जिल्ला अस्पताल दार्चुला, पुलघाट सिमानाका र महाकाली नगरपालिकामा गरिएको एन्टीजेन परीक्षणमा महाकाली नगरपालिकाका सात जनामा कोरोना संक्रमण पुष्टि भएको स्वास्थ्य कार्यालय दार्चुलाका सिआसिटी सहजकर्ता सुरज सुजन बोहराले बताए ।"
राजनीतिमा ओली पुनः चतुर सावित भए : बाबुराम,"काठमाडौं : डा बाबुराम भट्टराईले प्रधानमन्त्री केपी ओली नेपाली राजनीतिमा पुनः चतुर सावित भएको बताएका छन्। नेकपा (एमाले) अध्यक्षसमेत रहेका प्रधानमन्त्री ओलीले लामो समयदेखिको पार्टी विवादमा समाधान निकालेपछि बाबुरामले यस्तो टिप्पणी गरेका हुन्। सँगै बाबुरामले वैकल्पिक सरकार दिन प्रतिपक्षी दल चुक्नु विडम्बना भएकोसमेत बताएका छन्। उनले ओली सिद्धान्तहीन, खुराफात र किनबेचमा पतन भएर नेपाली राजनीतिमा पुनः चतुर सावित भएको बताएका हुन्। उनले अदालत, संसद, मिडिया र आम जनताले तिरस्कार गरेका ओलीको विकल्प अझै खोज्नुपर्नेमा जोड दिँदै आत्मसमीक्षा गर्न अनुरोध गरेका छन्। जनतालाई कोरोना आतंकबाट राहत दिनसक्ने वैकल्पिक सरकार दिन प्रतिपक्षी दलहरू चुक्नु विडम्बनापूर्ण भएको छ। सिद्धान्तहीनता,खुराफात,किनवेचमा पतन भएको नेपाली राजनीतिमा ओली पुनः चतुर सावित भएका छन्।, बाबुरामले ट्वीटरमा लेखेका छन्, अदालत,संसद,मिडिया,आम जनताले तिरस्कार गरेका ओलीको विकल्प खोज्नैपर्छ। सबैले आत्मसमीक्षा गरौं !"
बहुमतीय सरकारका लागि कसैको दाबी परेन : राष्ट्रपति कार्यालय,काठमाडौं : राष्ट्रपति कार्यालयले बहुमतको सरकारका लागि कसैको दाबी नपरेको जानकारी गराएको छ । बिहीबार राति ९ बजेसम्म दाबी नपरेको भन्दै राष्ट्रपति कार्यालयका प्रवक्ता रुपनारायण भट्टराईले विज्ञप्तिमार्फत जानकारी गराएका हुन् । राष्ट्रपति विद्यादेवी भण्डारीबाट नेपालको संविधानको धारा ७६ को उपधारा (२) बमोजिम प्रतिनिधि सभामा प्रतिनिधित्व गर्ने दुई वा दुईभन्दा बढी दलको समर्थनमा बहुमत प्राप्त गर्न सक्ने प्रतिनिधि सभाका सदस्यलाई प्रधानमन्त्री पदका लागि दाबी गर्न आह्वान गरेकी थिइन् । उक्त समयमा दाबी नपरेको औपचारिक जानकारी भर्खरै विज्ञप्तिमार्फत् राष्ट्रपति कार्यालयले गराएको हो ।
ओलीले चार नेतालाई पठाए कारवाही फुकुवा भएको पत्र,"काठमाडौं : नेकपा (एमाले) अध्यक्ष केपी शर्मा ओलीले वरिष्ठ नेता माधवकुमार नेपालसहित चार नेतामाथिको कारवाही फुकुवा भएको पत्र पठाएका छन्। कारवाही फुकुवा भएको पत्र ओलीले वरिष्ठ नेता नेपाल, भीम रावल, सुरेन्द्र पाण्डे र घनश्याम भुसाललाई पठाएका हुन्। पत्रमा उनीहरुलाई गरिएको निलम्बन फुकुवा भएको उल्लेख गरिएको छ। नेपालसहित एमालेका चार नेतामाथिको कारवाही फुकुवा एमालेभित्र आवश्यक निर्णय लिने सबै अधिकार अध्यक्ष ओलीलाई हाम्रो एक मात्र विकल्प विद्रोह हो : रामकुमारी झाँक्री बिहीबार बिहान बसेको एमाले स्थायी कमिटी बैठकले वरिष्ठ नेता नेपालसहित चार नेतामाथिको कारवाही फुकुवाको निर्णय गरेको थियो। पार्टी संगठन विरोधी गतिविधि गरेको भन्दै एमालेले गत चैत १६ र १९ गते वरिष्ठ नेता नेपालसहित चार जनालाई ६ महिनाका लागि साधारण सदस्यबाट निलम्बनको निर्णय गरेको थियो।"
इजरायलप्यालेस्टाइन तनाबबारे राष्ट्रसंघलाई चीनको सुझाव: छिट्टै कदम चाल्नू,बेइजिङ: इजरायल र प्यालेस्टाइनबीच जारी हिंसाप्रति चासो देखाउँदै चीनले संयुक्त राष्ट्रसंघलाई तनाब कम गर्न पहल गर्न आग्रह गरेको छ । चीनले उक्त तनाब कम गर्न संयुक्त राष्ट्रसंघको सुरक्षा परिषदलाई 'दुई राष्ट्र समाधान'को उपाय लागु गराउन सुझाव दिएको छ । गत सोमबारदेखि जारी हिंसाका बीच गाजा क्षेत्रमा ८३ जना मारिएका छन् भने इजरायलमा ७ जना मारिएका छन् । २०१४ को युद्धपछि दुई देशबीच भएको यो सबैभन्दा ठूलो भीडन्त हो । राष्ट्रसंघले शुक्रबार इजरायलको युद्धबारे छलफल गर्न आतपकालीन बैठकको तयारी गरेको छ । बुधबार बसेको बैठक भने विना निश्कर्ष टुंगिएको थियो । जहाँ अमेरिका संयुक्त विज्ञप्तिको विपक्षमा उभिएपछि सहमति हुन सकेको थिएन । यद्यपि चीनले इजरायल प्यालेस्टाइनको घटनाप्रति उच्च चासो देखाएको जनाएको छ । चीनले सुरक्षा परिषदले यसबारे ठोस कदम चाल्नुपर्ने भन्दै सुझाव दिएको छ । साथै लामो समयदेखि विवादमै रहेको 'दुई राष्ट्र सहमति' लाई लागु गराउनुपर्ने चीनको सुझाव छ । अमेरिकाले भने यसको विपक्षमा अडान राख्दै आएको छ ।
गोरखामा निषेधाज्ञा जेठ १५ सम्म लम्बियो,गोरखा : गोरखामा थप दुईसाता निषेधाज्ञा लम्बिने भएको छ। बिहीबार सम्पन्न जिल्ला स्तरीय कोभिड विपत व्यवस्थापन केन्द्र (डिसिसिएमसी)को बैठकले जेठ १५ गतेसम्म निषेधाज्ञा लम्ब्याउने निर्णय गरेको हो। गोरखामा बिगत १५ दिनयता कोभिडका बिरामी उल्लेख्य मात्रमा बढेको बैठकले निष्कर्ष निकालेको र सो को रोकथामका लागि निषेधाज्ञा लम्ब्याउने निर्णय गरिएको प्रमुख जिल्ला अधिकारी शालिग्राम शर्मा पौडेलले जानकारी दिए। यसअघिको निषेधाज्ञा भन्दा अब हुने निषेधाज्ञालाई थप कडाइ गर्ने पनि निर्णय भएको उनले बताए। दोस्रो चरणको कोभिड संक्रमण फैलन थालेपछि गोरखामा अहिलेसम्म पाँचसय ५० भन्दा धेरै संक्रमित भइसकेका छन्।
सुन्दरी सिंगार्न खप्पिस पाण्डे,"काठमाडौं : दुःखले नै मानिसलाई सफलताको सिँढी चढाउँछ भन्ने कुराको उदाहरण बनेका छन् नेपाली ग्ल्यामर उद्योगका मेकअप आर्टिस्ट टेकराज पाण्डे । अर्घाखाँचीको सामान्य परिवारमा जन्मेको एउटा बालक अनेक दुःख, कष्ट अनि संघर्ष गर्दै देशविदेश चहारेर आज आफ्नै भूमिमा आफूले चाहेको पेसामा स्थापित भएको छ अनि सबैको रोजाइको केन्द्र बनेको छ । चाहे फिल्मको पर्दा होस् वा कुनै सौन्दर्य प्रतियोगिता, अनि म्युजिक भिडियोको सुटिङ होस् वा टेलिभिजन कार्यक्रमकोअन्तर्वार्ता आफूलाई सुन्दर देखाउन पाण्डेकै खोजी हुन्छ । ग्ल्यामर उद्योगमा लाग्नेहरू उसै पनि सामान्यभन्दा राम्रा हुन्छन् त्यसमा पनि पाण्डेको मेकअप परेपछि चम्कन थाल्छन् । कसलाई कस्तो किसिमको मेकअप सुहाउँछ अनि कुन अनुहारका लागि कस्तो मेकअप चाहिन्छ उनी अनुहार हेरेर भनिदिन्छन् । दिल्लीको नेदरल्यान्ड्स ब्रान्डबाट सन् २०१२ मा मेकअप ट्रेनिङको कोर्स सकेर नेपाल आएका उनको कम्पनीको नाम नै मेकअप स्टुडियो हो । उनले आफूले सिकेको सीप नेपालमा मात्र नभएर विदेशमा पनि बाँड्ने गरेका छन् । मेकअपको ट्रेनिङका लागि सिंगापुर पुगेर फर्किएका उनी मेकअप मात्रैको दुईमहिने कोर्स गराउँछन् । ब्युटिसियनको पनि थपिँदा ६ महिनाको हुन्छ । तर, उनी प्रायः मेकअपलाई नै फोकस गर्छन् । काठमाडौंको मध्यबानेश्वरमा उनको मेकअप स्टुडियो छ । नेपालका प्रायः सबै सेलेब्रिटीको मेकअप गरिसकेका उनले दक्ष इन्टरटेनमेन्ट प्रालिमार्फतमिस ब्युटिफुल नेपाल र मिसेस ब्युटिफुल नेपाल नामक सौन्दर्य प्रतियोगिता पनि बर्सेनि गर्दै आएका छन् । उनी आफ्नो व्यवसायबारे भन्छन्, विवाहको मेकअपमा फेसियल प्याकसहित १५ देखि २० हजार रुपैयाँसम्म लाग्छ । सिम्पल मेकअपचाहिँ दुई हजारबाट सुरु हुन्छ । मेहनतको फल सौन्दर्य व्यवसायजस्तै सुन्दर हुँदो रहेछ, आफ्नो पेसाप्रति सन्तुष्ट पाण्डे भन्छन्, अरूलाई खुसी पार्न सक्नुनै हाम्रो सफलता हो । सानैमा मातृ वियोगभोगेका टेकराज २२ वर्षअघि कक्षा ५ मा पढ्दापढ्दै पितृशोक खप्न बाध्य भए। जसका कारण उनले भारत गएर प्लस टुसम्मको अध्ययन गरे । कतारको दोहा पुगेर मजदुरी गरेपछि फेरि भारत पुगेर मेकअपसम्बन्धी प्रशिक्षण लिए । अहिले नेपाल फर्केर मेकअप आर्टिस्टका रूपमा स्थापित भएका छन् । मलाई सानैदेखि कलाकारिता मन पथ्र्यो त्यसैले प्रोफेसनल मेकअप आर्टिस्ट बन्छु भन्ने सोचले नेपाल फर्किएँ र मेकअप सिक्न दिल्ली गएँ। दिल्लीमा राम्रै रकम खर्च गरेर मेकअप कोर्स पूरा गरें, आफ्नो यात्रा सुनाउँदै पाण्डेले भने । मलाई फिल्म क्षेत्र मन पर्ने भएकाले यही क्षेत्रमा नाम कमाउँ भन्ने लाग्थ्यो। पछिमेकअप आर्टिस्टका रूपमा काम गरेर नाम कमाउँ भन्ने सोच आयो र यता लागें। यो क्षेत्रमा धेरै संघर्ष गरें, फल पनि पाइरहेको छु, उनले भने ।"
प्रधानमन्त्री ओली र नेता नेपालबीच बूढानीलकण्ठमा भेटवार्ता,"काठमाडौं : नेकपा एमालेका अध्यक्ष एवं प्रधानमन्त्री केपी ओली र वरिष्ठ नेता माधवकुमार नेपालबीच भेटवार्ता सुरु भएको छ। बिहीबार अध्यक्ष ओलीले नेपाललाई फोन गरेर भेटको निम्ता दिएका थिए । नेता नेपालले बालुवाटारमा नआउने बताएपछि दुई नेताबीच बूढानीलकण्ठमा भेट भएको हो । प्रधानमन्त्रीका प्रेस सल्लाहकार सूर्य थापाले भने, प्रधानमन्त्री एवं पार्टी अध्यक्ष केपी शर्मा ओली र नेता माधवकुमार नेपालबीच बूढानीलकण्ठमा भेटवार्ता शुरू भएको छ ।' बिहीबार बसेको एमाले स्थायी कमिटी बैठकले नेता नेपाल, भीम रावल, घनश्याम भुसाल र सुरेन्द्र पाण्डेलाई गरिएको निलम्बनको कारवाही फिर्ता लिने निर्णय गरेको छ। वरिष्ठ नेता नेपालले २०७५ जेठ २ को अवस्थामा पार्टीलाई फर्काउनु पर्ने अडान राख्दै आएका छन्। आफूहरूको अडानमा ओली सहमत नभएमा नेपाल पक्षीय सांसदले आजै राजीनामा दिने बताएका छन्। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय बिहीबार बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न सकिरहेको छैन। अध्यक्ष ओलीले पार्टीका शीर्ष नेतामार्फत नेपालसँग छलफल गरिरहेका छन्। यसैबीच उपमहासचिव विष्णु पौडेल छलफलका लागि माधव नेपाल निवास कोटेश्वर पुगेका छन्। पौडेलले माधव समूहको राजीनामा रोक्न प्रयास गरिरहेका हुन्। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो। स्थायी कमिटी बैठकपछि ओलीले नेपालबीच वार्ता भएको हो । यसलाई महत्वका साथ हेरिएको छ । यो भेटले एमालेको भविष्य निर्धारण गर्ने बताइएको छ । हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमालेको नेपाल पक्षका प्रत्यक्षतर्फका १९ जनाले राजीनामा दिँदा प्रतिनिधिसभामा सांसद संख्या २ सय ५२ हुन्छ। बहुमतका लागि १ सय २७ आवश्यक हुन्छ। नेपाल पक्षका १९ जनाले राजीनामा दिँदा पनि बहुमत जुटाउन सकस नै छ। नेपाल समूहले ओलीलाई सघाए उनी पुन प्रधानमन्त्री बन्ने बाटो खुल्ने छ ।"
सडकमा सुतेका कुकुर,राजधानीको सुन्धारा सडकमा सुतेका कुकुरहरु । बढ्दो कोरोना भाइरसको माहामारी र निषेधाज्ञाका कारण जनजीवन प्रभावित बनेको छ । तस्बिर : अशोक दुलाल
२४ घण्टामा २१४ संक्रमितको मृत्यु : ५०५५ ले जिते कोरोना,काठमाडौं : पछिल्लो २४ घण्टामा नेपालमा कोरोना भाइरस (कोभिड१९) संक्रमणबाट २१४ जनाको मृत्यु भएको छ। स्वास्थ्य तथा जनसंख्या मन्त्रालयका बिहीबार मात्र २२४ जनाको मृत्यु भएको हो। योसँगै नेपालमा कोरोनाले मृत्यु हुनेको संख्या चार हजार ४६६ पुगेको छ। त्यसैगरी २४ घण्टामा देशभर ८ हजार ९६० जनामा संक्रमण पुष्टि भएको छ। मन्त्रालयका अनुसार १९ हजार ४७४ को पीसीआर र ७७१ जनाको एन्टिजेन परीक्षण गर्दा ८ हजार ९६० जनामा संक्रमण पुष्टि भएको हो । योसँगै नेपालमा संक्रमितको कुल संख्या चार लाख ३१ हजार १९१ पुगेको मन्त्रालयले जनाएको छ । बिहीबार पाँच हजार ५५ जनाले भने कोरोना जितेका छन्। मन्त्रालयका अनुसार योसँगै नेपालमा कोरोना जित्नेको संख्या तीन लाख २१ हजार ५१८ पुगेको छ । नेपालमा सक्रिय संक्रमितको संख्या भने एक लाख नाघेको छ । मन्त्रालयका अनुसार बिहीबार सक्रिय संक्रमितको संख्या एक लाख पाँच हजार २०७ पुगेको हो ।
हाम्रो एक मात्र विकल्प विद्रोह हो : रामकुमारी झाँक्री,"काठमाडौं : नेकपा (एमाले) नेतृ रामकुमारी झाँक्रीले आत्मासमर्पणले कम्युनिस्ट आन्दोलनको बिर्सन गर्ने भन्दै संविधानको रक्षाका लागि एक मात्र विकल्प विद्रोह भएको बताएकी छन्। पार्टी अध्यक्ष एवम् प्रधानमन्त्री केपी ओली र वरिष्ठ नेता माधवकुमार नेपालबीच निर्णायक वार्ता हुँदै गर्दा नेतृ झाँक्रीले यस्तो बताएकी हुन्। उनले ठोस प्रस्ताव र लिखित सहमति बिना अलमलनमा पर्नु नहुनेमा जोड दिएकी छन्। अध्यक्ष ओलीले संसद विघटन गरेको सही थियो र छ भन्ने प्रमाणि गर्ने प्रयास गरेको भन्दै उनले जनता, लोकतन्त्र र संविधानको रक्षाका लागि विद्रोह मात्र एक विकल्प भएको बताएकी हुन्। ठोस प्रस्ताव र लिखित सहमति बिना अलमलमा पर्नुहुन्न।आफूले संसद विघटन गरेको सहि थियो र छ भन्ने प्रमाणित गर्न प्रभुको ईशारमा यो सबै हुदैछ। जनता, लोकतन्त्र र संबिधानको रक्षाको लागि हाम्रो अगाडी एक मात्र बिकल्प हो विद्रोह, ट्वीमा झाक्रीले लेखेकी छन्, हाम्रो आत्मसमर्पणले कम्युनिष्ट आन्दोलनको बिसर्जन गर्छ।सचेत बनौँ।"
कोरोनबाट बागलुङमा थप तीनजनाको मृत्यु,"बागलुङ : कोरोना भाइरस (कोभिड १९) को संक्रमणबाट बागलुङमा बिहीबार एकैदिन तीनजनाको मृत्यु भएको छ । धौलागिरी अस्पतालमा उपचाररत एक नेतासहित तीनजनाको केही घण्टाको अन्तरालमा ज्यान गएको अस्पतालले जनाएको छ । योसँगै जिल्लामा मृत्यु हुनेको संख्या २० पुगेको छ । कोरोना संक्रमित भइ गत वैशाख १९ गतेदेखि अस्पतालमा उपचाररत ढोरपाटन नगरपालिका९ का ५७ वर्षीय शेरमान घर्तीको उपचारकै क्रममा मृत्यु भएको हो । उनी नेकपा माओवादी केन्द्रका नेता हुन् । ढोरपाटन नगरपालिकाको मेयरमा पराजित भएका घर्तीले गत वर्ष भएको बागलुङ क्षेत्र नम्बर २ ख को उपनिर्वाचनमा पनि गण्डकी प्रदेश सदस्यमा उम्मेदवारी दिएका थिए । तर, अन्तिम समयमा अहिले गण्डकी प्रदेश सभा सदस्य रहेर चर्चामा रहेका राजमोका खिमबिक्रम शाहीलाई समर्थन जनाएर उम्मेदवारी फिर्ता लिएका थिए । अस्पतालमै उपचाररत गल्कोट नगरपालिकाका२ का ५२ वर्षीय पुरुष र बागलुङ नगरपालिका४ बस्ने ७७ वर्षीया पुरुषको मृत्यु भएको स्वास्थ्य कार्यालय बागलुङका कोभिड १९ फोकल पर्सन देवप्रकाश घिमिरेले जानकारी दिए । गल्कोटका ५२ वर्षीय पुरुष बैशाख २२ गते अस्पताल आएका थिए भने ७७ वर्षिय वृद्ध भने मंगलबार मात्रै अस्पताल भर्ना भए थिए ।"
मोरङमा कोरोनाबाट थप छजनाको मृत्यु,"विराटनगर : मोरङका विभिन्न अस्पतालमा उपचाररत कोरोना भाइरस संक्रमित छ जनाको बिहीबार बिहानभरमा मृत्यु भएको छ । विराटनगरको नोबेल शिक्षण अस्पतालमा तीन, कोसी अस्पताल कोभिड१९ उपचार केन्द्रमा दुई र मोरङको बूढीगंगास्थित विराट शिक्षण अस्पतालमा एक जनाको ज्यान गएको हो । मृत्यु हुनेमा विराटनगरका दुई जना तथा ललितपुर, सप्तरी, सुुनसरी र मोरङको उर्लाबारीका एकएक जना छन् । नोबेल शिक्षण अस्पतालमा मोरङको उर्लाबारी नगरपालिका२ का ४६ वर्षीय पुरुषको बिहानका राति १ बजेतिर मृत्यु भएको छ । अस्पतालका प्रबन्धक नारायण दाहालका अनुसार कोरोना परीक्षण रिपोर्ट पोजिटिभ आएपछि उनलाई उपचारका लागि वैशाख २८ गते भर्ना गरिएको थियो । त्यस्तै सुनसरीको इनरुवा नगरपालिकाकी १८ वर्षीया युवतीको बिहान ४ : ४० बजेतिर नोबेलमै मृत्यु भएको छ । कोरोना पुष्टि भएपछि उनलाई उपचारका लागि २८ गते नै भर्ना गरिएको जानकारी दाहालले दिए । सप्तरीको कन्चनपुर८ का ७० वर्षीय वृद्ध पुरुषको पनि नोबेलमै मृत्यु भएको छ । कोरोना पुष्टि भएपछि गत वैशाख १२ गते उपचारका लागि भर्ना गरिएका वृद्धको बिहान ५ बजेतिर ज्यान गएको दाहालले बताए । विराटनगर महानगरपालिका४ का ६० वर्षीय पुरुषको कोसी अस्पताल कोभिड१९ उपचार केन्द्रमा मृत्यु भएको छ । केन्द्रका सूचना अधिकारी अनुपम राजवंशीका अनुसार कोरोना पुष्टि भएपछि उनलाई उपचारका लागि वैशाख २४ गते अस्पताल भर्ना गरिएको थियो । उपचारकै क्रममा संक्रमित वृद्ध पुरुषको बिहानका राति १ बजेतिर मृत्यु भएको राजवंशीको भनाइ छ । उनका अनुसार ललितपुर महानगरपालिका घर भएका ५८ वर्षीय पुरुषको पनि कोसीमै मृत्यु भएको छ । वैशाख २६ गते पीसीआर परीक्षण गराउँदा उनलाई संक्रमण पुष्टि भएको थियो । उपचारका लागि त्यही दिन अस्पताल भर्ना गरिएका पुरुषको बिहान ४ : ३० बजेतिर मृत्यु भएको जानकारी राजवंशीले दिए । विराटनगर१ का ३० वर्षीय युवाको बिहानका राति १२ :३० बजेतिर मृत्यु भएको छ । उनको विराट शिक्षण अस्पतालमा ज्यान गएको हो । विराटका कोभिड अस्पताल इन्चार्ज सुनिल देवका अनुसार कोरोना पुष्टि भएका युवालाई उपचारका लागि वैशाख २५ गते अस्पताल भर्ना गरिएको थियो । उपचारकै क्रममा युवाको मृत्यु भएको जानकारी उनले दिए ।"
बेलायतमा पनि फैलियो कोरोनाको इन्डियन भेरिएन्ट,लण्डन: पछिल्लो समय भारतबाट तिब्र रुपमा फैलिएको कोरोनो भाइरसको नयाँ भेरिएन्टका कारण बेलायतमा पनि संक्रमित बढ्न थालेका छन् । कोरोना भाइरसको डबल म्युटेन्ट भेरिएन्टबाट संक्रमित हुनेको संख्या बढ्न थालेपछि लकडाउन खुकुलो पार्ने भनिएको बेलायत सरकारको योजना प्रभावित हुने बताइएको छ । आगामी सवमबारदेखि बेलायत सरकारले लकडाउन खुकुलो पार्ने तयारी गरिरहेकोमा इन्डियन भेरिएन्ट फैलन थालेपछि उक्त योजना प्रभावित हुने विज्ञहरुले बताए । बेलायती प्रधानमन्त्री बोरिस जोनसनले समेत बुधबार संसदमा बी१६१७२ नामको डबल म्युटेन्ट भेरिएन्टका कारण चिन्ता बढिरहेको बताएका थिए । इन्डियन भेरिएन्ट फैलन थालेपछि आपतकालीन वैज्ञानिक परामर्श समूहको बैठक बिहीबार बस्दैछ । बेलायती मिडियाका अनुसार नयाँ भेरिएन्ट रोकथामका लागि सरकारले अर्को तयारी गर्नेसक्ने बुझिएको छ । नयाँ भेरिएन्टका कारण दुई हप्ताअघि मात्रै २०२ जना संक्रमित भएका थिए । उक्त संख्या एक सातामै ५२० पुगेको थियो । बेलायती भेरिएन्टको असर कम हुँदै गर्दा इन्डियन भेरिएन्टका कारण थप चिन्ता बढेको अधिकारीहरुको प्रतिक्रिया छ । बेलायत सरकारले मे १७ अर्थात् आगामी सोमबारदेखि अधिकांश क्षेत्रमा हिँडडुल गर्न पाइने साथै प्रतिबन्ध खुकुलो बनाउने निर्णय गरेको थियो । तर नयाँ भेरिएन्ट फैलिन थालेपछि लकडाउन कडा पार्न सकिने विज्ञहरुले बताएका छन् । इन्डियन भेरिएन्टको असर बेलायत वाहेक दक्षिण अफ्रिकामा समेत फैलिएको छ ।
बूढानीलकण्ठ वार्तापछि महन्थ ठाकुरले आफ्ना सांसदलाई पुर्याए रिसोर्टमा,"काठमाडौं : कांग्रेस सभापति शेरबहादुरसँग बूढानीलकण्ठमा भएको छलफलपछि जनता समाजवादी पार्टी (जसपा) अध्यक्ष महन्थ ठाकुरले आफ्ना सांसदलाई एक रिसोर्टमा पुर्याएका छन्। विपक्षी गठबन्धनको नेतृत्व गर्दै प्रधानमन्त्री बन्ने तयारीमा रहेका देउवालाई साथ दिन नसक्ने बताएका ठाकुरले बूढानीलकण्ठ वार्तापछि सांसदलाई एकठाउँ राख्ने व्यवस्था मिलाएका हुन्। ठाकुरले आफूलाई प्रधानमन्त्री बनाए सहकार्य गर्न सक्ने भनाइ देउवासँग राखेका थिए। देउवाले त्यो विषयमा समेत छलफल हुने बताएपछि ठाकुरले सांसदलाई रिसोर्टमा राख्नुलाई महत्वका साथ हेरिएको छ। बिहीबार दिउँसो पार्टी कार्यालय बबरमहलबाट आफ्नो पक्षका सांसदलाई ठाकुरले भक्तपुरको एक रिसोर्टमा लगेका हुन्। रिसोर्टको नाम भने खुलाइएको छैन। रिसोर्टमा पुगेका एक सांसदले भने, हामी भक्तपुरमा एकसाथ बसेका छौँ। ती सांसदले आफूहरु बसेको ठाउँ भने बताउन चाहेनन्। ठाकुर पक्षीय १३ सांसदलाई रिसोर्टमा राखिएको हो। ठाकुरले पार्टी वरिष्ठ नेता राजेन्द्र महतोलाईसमेत रिसोर्टमै राखेका छन्। महतो सांसदका लागि सम्पूर्ण व्यवस्थापन गरेर फर्किने तयारीमा छन्। ठाकुरले आफ्नो पक्षका १७ मध्ये १३ सांसदलाई मात्र रिसोर्टमा राख्न सकेका हुन्।"
नेताहरुको भेटवार्ता तीव्र : देउवा निवासमा प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्ड प्रमुख प्रतिपक्षी दल नेपाली कांग्रेसका सभापति शेरबहादुर देउवा निवास पुगेका छन्। प्रधनमन्त्री केपी ओलीले संसदमा वैशाख २७ गते विश्वासको मत पाउन नसकेपछि राष्ट्रपति विद्यादेवी भण्डारीले नयाँ सरकार गठनका लागि दिएको समय सकिनै लाग्दा नेताहरुले भेटवार्तालाई तीव्र बनाएका हुन्। बूढानीलकण्डमा प्रचण्ड र देउवाबीच छलफल भइरहेको छ। यसअघि देउवाले जनता समाजवादी पार्टीका अध्यक्ष महन्थ ठाकुरसँग भेटवार्ता गरेका थिए। ठाकुरसँगको भेट सकारात्मक नभएपछि देउवाले प्रचण्डसँग छलफल गरेका हुन्। कांग्रेस, माओवादी र जसपा उपेन्द्र यादव समूहले विपक्षी गठबन्धनको तयारी गरेका छन्। एमाले अध्यक्ष एवम् प्रधानमन्त्री ओलीले पार्टी भित्रको विवाद समाधानका लागि बिहीबार बिहानैदेखि छलफललाई तीब्रता दिएका छन्। ओलीले बिहीबार बिहान अर्थमन्त्री विष्णु पौडेल छलफलका लागि माधव नेपाल निवास कोटेश्वर पठाएका थिए। ओलीले माधव समूहको राजीनामा रोक्न प्रयास स्वरुप अहिले नेता नेपालसँग बूढानीलकण्ठमै छलफल गरिराखेका छन्। संविधानको धारा ७६ को उपधारा २ अनुसार सरकार गठनका निम्ति दलहरूलाई साँझ ९ बजेसम्मको समय छ। राष्ट्रपति भण्डारीले दलहरूलाई दिएको समय घर्किँदै जाँदा छलफल तीव्र बनेको हो। गठबन्धन सरकार निर्माण असफल भएमा संविधानको धारा २०७६ को उपधारा ३ को प्रक्रिया सुरु हुनेछ। जसअन्तर्गत ठूलो पार्टीको संसदीय दलको नेताको हैसियतमा ओलीले नै प्रधानमन्त्रीको नेतृत्व गर्नेछन्। सभापति देउवाले बिहीबार दिउँसो ४ बजे पार्टी पदाधिकारी बैठक बोलाएका छन् ।"
यो हो महन्थ ठाकुरले आफ्ना सांसद राखेको भक्तपुरको रिसोर्ट,"काठमाडौं : : जनता समाजवादी पार्टी (जसपा) अध्यक्ष महन्थ ठाकुरले आफ्ना सांसदलाई भक्तपुरको डोलेश्वर भिलेज रिसोर्टमा राखेका छन् । बिहीबार दिउँसो पार्टी कार्यालय बबरमहलबाट आफ्नो पक्षका सांसदलाई ठाकुरले भक्तपुरको रिसोर्टमा लगेका हुन्। रिसोर्टमा पुगेका एक सांसदले भने, हामी भक्तपुरमा एकसाथ बसेका छौँ। ती सांसदले आफूहरु बसेको ठाउँ भने बताउन चाहेनन्। स्रोतका अनुसार भक्तपुर सूर्यविनायक नगरपालिका वडा नम्बर ८ को सिपाडोलमा रहेको डोलेश्वर भिलेज रिसोर्टमा सांसदलाई राखिएको हो । उक्त रिसोर्टमा सूर्यविनायक नगरपालिका ८ का वडा अध्यक्षको लगानीसमेत रहेको बताइएको छ । उक्त रिसोर्टमा ठाकुर पक्षीय सांसदको व्यवस्थापनमा भक्तपुर एमाले नेतृत्वसमेत सहभागी भएको छ । जसपा सांसदको व्यवस्थापनमा एमाले सांसद महेश बस्नेत, सूर्यविनायक नगरपालिकाका मेयर वासुदेव थापा, सूर्यविनायक नगरपालिका ८ का वडा अध्यक्ष किरण थापालगायत एमाले नेता सक्रिय भएको स्रोतको दाबी छ । ठाकुर पक्षीय १३ सांसदलाई रिसोर्टमा राखिएको हो। ठाकुरले पार्टी वरिष्ठ नेता राजेन्द्र महतोलाईसमेत रिसोर्टमै राखेका छन्। महतो सांसदका लागि सम्पूर्ण व्यवस्थापन गरेर फर्किने तयारीमा छन्। ठाकुरले आफ्नो पक्षका १७ मध्ये १३ सांसदलाई मात्र रिसोर्टमा राख्न सकेका हुन्। प्रधानमन्त्री ओली र नेता नेपालबीच बूढानीलकण्ठमा भेटवार्ता नेताहरुको भेटवार्ता तीव्र : देउवा निवासमा प्रचण्ड बूढानीलकण्ठ वार्तापछि महन्थ ठाकुरले आफ्ना सांसदलाई पुर्याए रिसोर्टमा हाम्रो एक मात्र विकल्प विद्रोह हो : रामकुमारी झाँक्री संविधानको धारा ७६ को उपधारा २ अनुसार सरकार गठनका निम्ति दलहरूलाई साँझ ९ बजेसम्मको समय छ। राष्ट्रपति विद्यादेवी भण्डारीले दलहरूलाई दिएको समय घर्किँदै जाँदा नेताहरुले तयारी र छलफल तीव्र बनाएका हुन्न । गठबन्धन सरकार निर्माण असफल भएमा संविधानको धारा २०७६ को उपधारा ३ को प्रक्रिया सुरु हुनेछ। जसअन्तर्गत ठूलो पार्टीको संसदीय दलको नेताको हैसियतमा ओलीले नै प्रधानमन्त्रीको नेतृत्व गर्नेछन्। साेही तयारी स्वरुप भक्तपुर एमाले जसपा सांसदको व्यवस्थापनमा जुटेको देखिन्छ । नेकपा एमालेका अध्यक्ष एवं प्रधानमन्त्री केपी ओली र वरिष्ठ नेता माधवकुमार नेपालबीच भेटवार्ता जारी रहेकाले गठबन्धनको विषयमा ठाेस रोडम्याप बनिसकेको छैन । बिहीबार अध्यक्ष ओलीले नेपाललाई फोन गरेर भेटको निम्ता दिएका थिए । नेता नेपालले बालुवाटारमा नआउने बताएपछि दुई नेताबीच बूढानीलकण्ठमा भेट भएको हो ।"
देउवा निवासमा कांग्रेस हाइकमान्डको बैठक : के होला निर्णय ?,"काठमाडौं : वैकल्पिक सरकारबारे ठोस् निर्णय लिन नेपाली कांग्रेसका पदाधिकारी तथा नेताहरूको बैठक अहिले बूढानीलकण्ठमा बसेको छ। शभापति शेरबहादुर देउवाको निवास बूढानीलकण्ठमा बसेको बैठकमा वैकल्पिक सरकार निर्माणका लागि भइरहेको तयारी र यसको संभावनाबारे देउवाले ब्रिफिङ गर्नेछन्। प्रधानमन्त्री केपी ओलीले विश्वासको मत लिन असफल भएपछि राष्ट्रपतिले बहुमतीय सरकार गठनका लागि दिएको समयसीमा बिहीबार राति नौ बजे सकिँदैछ। त्यसअघि नै बैकल्पिक सरकार बन्ने आधारसहित राष्ट्रपतिलाई लेखी पठाउने तयारीमा कांग्रेस माओवादी छन्। तर त्यसका लागि सिंगो जसपाले समर्थन गर्नुपर्छ कि त माधव पक्षका सांसदहरूले राजीनामा दिएर संसद्को संख्या घटाउनुपर्छ। देउवाले पदाधिकारी बैठक बोलाउनुअघि माओवादी केन्द्रका अध्यक्ष पुष्पकमल दाहाल, जसपाका अध्यक्ष महन्थ ठाकूर र एमालेका माधव नेपाललगायतका नेताहरूसँग परामर्श गरेका थिए। माधव नेपाल पक्षले अहिलेसम्म राजीनामा नदिएकोले बैकल्पिक सरकारको संभावना कठिन हुँदै गएको देखिन्छ। सिंगो जसपाको समर्थन लिने प्रयासलाई रोक्न सरकारी पक्षको व्यवस्थापनमा महन्थले आफ्नो सांसदहरूलाई भक्तपुरको रिसोर्टमा लगेर राखेका छन्।"
खोप र परीक्षणको दायरा बढाउन उच्च अदालत तुलसीपुरको अन्तरिम आदेश,"दाङ : कोरोना कहर बढिरहेको समयमा कोरोना महामारीको व्यवस्थापनमा स्थानीय र प्रदेश सरकारले चासो नदिएको भन्दै परेको रिटमा उच्च अदालत तुलसीपुरले अन्तरिम आदेश जारी गरेको छ । प्रदेश सरकार र स्थानीय सरकारलाई सहज उपचार र परीक्षणको व्यवस्था तत्काल गर्न आदेश दिएको हो । अदालतले नागरिकलाई औषधि र अक्सिजनको आपूर्ति सहज बनाउनु,स्वाब संकलन र पीसीआर परीक्षणको दायरालाई व्यापक विस्तार गर्नु, सुविधा सम्पन्न क्वारेन्टाइन, आइसीयू, भेन्टिलेटरको उपयुक्त व्यवस्थापन गर्नुलगायत बजार अनुगमन गर्न गराउन आदेश गरेको हो। अदालतको आदेशमा हालसम्म कोरोनाविरुद्धको खोप लगाएका र पीसीआर जाँच गराएकाबारे पनि लिखित जवाफ पेश गर्न भनिएको छ। यस्तै स्वाब संकलन केन्द्रबारे र निशुल्क पीसीआर परीक्षण गराएकाको विवरणबारे पनि लिखित जवाफ पेश गर्न भनिएको छ । मुख्यन्यायाधीश निता गौतम दीक्षितको एकल इजलासले तुलसीपुर उपमहानगरपालिका, घोराही उपमहानगपालिका, लमही नगरपालिका, जिल्ला प्रशासन कार्यालय दाङ, स्वास्थ्य कार्यालय दाङ ,जिल्ला कोभिड १९ संकट व्यवस्थापन संचालन केन्द्र , जिल्ला विपत्त व्यवस्थापन र लुम्बिनी प्रदेश सरकारबाट स्थापना गरिएको कोरोना भाइरस (कोभिड)१९० नियन्त्रण तथा कोषबाट हालसम्म दाङ जिल्लामा भए गरेका कामकारबाहीको विवरण संलग्न गरी जेठ ९ गते भित्र लिखित जवाफ पेश गर्नु भनी म्याद सूचना गर्न आदेश दिएको हो रिट निवेदक अधिवक्ता बिष्णुमणी धिताल,रबिन्द्रकुमार धिताल, मधुसुदन गौतम र नागरिक अगुवा तथा पत्रकार सुशील बस्नेत, टेकनाथ आचार्यले उच्च अदालत तुलसीपुरमा रिट दायर गरेका थिए। निवेदकको तर्फबाट अधिवक्ता विष्णुमणी धिताल, रबिन्द्रकुमार धिताल र मधुसुदन गौतमले बहस गरेका थिए ।"
पाँचथरमा कोरोनाबाट एकको मृत्यु,फिदिम : पाँचथरमा कोरोनाबाट एकजनाको मृत्यु भएको छ । फालेलुङगाँउपालिका २ का ६० वर्षीय पुरुषको पाँचथर अस्पतालमा मृत्यु भएको हो । कोभिड १९ फोकल पर्सन तेज तुम्बापोका अनुसार बुधबार राति दुई बजे अस्पताल भर्ना भएका उनको अस्पतालमै मृत्यु भएको हो। स्वास्थ्य अवस्था जटिलभएपछि उनलाई पाँचथर अस्पताल ल्याइएको थियो । गत २४ गते स्वाब संकलन गरी प्रदेश ल्याबमा परीक्षण गरिएको थियो । २६ गते आएको रिपोर्टमा उनलाई कोरोना संक्रमण देखिएको थियो।
स्वास्थ्यकर्मीको अभाव झेल्दै स्थानीय तह,"सुर्खेत : कोरोना महामारीसँग जुध्न स्थानीय तहले सक्रियता देखाएका छन्। तर आवश्यक स्वास्थ्यकर्मी र अक्सिजन नहुँदा संक्रमितको उपचारमा समस्या भएको छ। संक्रमितको उपचारका लागि स्थानीय तहले गाउँमै आइसोलेसन संचालन गरे पनि स्वास्थ्यकर्मी र अक्सिजनको अभाव झेल्नु परेको हो। दोस्रो लहरको कोरोना संक्रमण तीव्र बनेपछि कर्णालीका प्रायः स्थानीय तहले आइसोलेसन निर्माण गरेका छन्। तर आइसोलेसन संचालनका लागि आवश्यक पर्ने विशेषज्ञ चिकित्सक, पर्याप्त स्वास्थ्यकर्मी र अक्सिजन नहुँदा संक्रमितको उपचारमा समस्या भएको हो। दुर्गममा स्थापना गरिएकाआइसोलेसनमा चिकित्सक र पर्याप्त अक्सिजन नहुँदा गम्भिर प्रकृतिका संक्रमितलाई उपचारका लागि जिल्ला सदरमुकाम नै लैजानुपर्ने बाध्यता छ। यसले संक्रमण रोकथाम र संक्रमितको उपचारमा समस्या भएको गुनासो स्थानीय तहको छ। सुर्खेतको चौकुने गाउँपालिकाले महामारी नियन्त्रणका लागि स्थानीय जीवनज्योति माविमा ५० बेडको आइसोलेसन स्थापना गरेको छ। तर त्यहाँ विशेषज्ञ चिकित्सक छैनन्। दुईजना अनमी र स्वास्थ्य शाखाका कर्मचारीले नै सेवा दिनुपर्ने बाध्यता छ। आइसोलेसन ५० बेडको हो, तर १२ वडा बेड मात्र संचालन गरेका छौं गाउँपालिकाका अध्यक्ष धीरबहादुर शाहीले भने,आइसोलेसनमा उपचारका लागि चिकित्सक छैनन्, केही स्वास्थ्यकर्मीबाटै उपचार गर्नुपर्ने बाध्यता छ। यस्तै गाउँपालिकाले जसोतसो ६ वटा अक्सिजनका सिलिण्डर किनेको छ। यसले अपुग हुने अध्यक्ष शाहीले बताए। जिल्लाकै सिम्ता गाउँपालिकाको पीडा पनि उस्तै छ। स्थानीय बजेडीचौर स्वास्थ्य चौकीमा ५० बेडको आइसोलेसन स्थापना गरिएको छ। तर त्यहाँ पर्याप्त अक्सिजन र स्वास्थ्यकर्मी छैनन्। केही थान मात्र सिलिण्डर छन्। भारतबाट गाउँ फर्किनेहरु बढेको र संक्रमित पनि बढ्न थालेपछि अक्सिजनले धान्ने अवस्था छैन। यही समस्या टार्न विद्युतबाट संचालन हुने अक्सिजन मेसिन खरिद गरिएको गाउँपालिकाका अध्यक्ष कविन्द्रकुमार केसीले बताए। उनले भने,अक्सिजन मेसिन त जसोतसो जोहो गरेका छौं, तर हामीसँग चिकित्सक र स्वास्थ्यकर्मीको अभाव छ। अहेव र नर्सकै भरमा संक्रमितको उपचार गर्नुपर्ने बाध्यता छ। प्रदेश राजधानी रहेको वीरेन्द्रनगर नगरपालिकाले पनि यो समस्या भोगिरहेको छ। वीरेन्द्रनगरले संक्रमितको उपचारका लागि आफ्नै कोरोना अस्पताल संचालनमा ल्याएको छ। तर यहाँ आवश्यक स्वास्थ्यकर्मी छैनन्। उपप्रमुख मोहनमाया ढकाल भन्छिन्,हामीले दुईजना चिकित्सक त नियुक्त गरेका छौं, तर संक्रमितको अवस्था हेर्दा यसले नपुग्ने अवस्था छ। चिकित्सकको अभाव टार्न हामीले प्रदेश अस्पतालका चिकित्सकसँग आवश्यक समन्वय गरिरहेका छौं, स्वास्थ्यकर्मी पनि करारमा व्यवस्थापन गर्ने योजना छ। सुर्खेतकै गुर्भाकोट नगरपालिकाको आइसोलेसन सेन्टरमा पनि अक्सिजन र स्वास्थ्यकर्मी अभाव छ। त्यहाँ मेहलकुना अस्पतालका चिकित्सक र स्वास्थ्यकर्मीको समन्वयमा आइसोलेसन सञ्चालन गरिएको छ। यस्तै सल्यानको वनगाडकुपिण्डे नगरपालिकाको आइसोलेसन सेन्टरमा पनि स्वास्थ्यकर्मीको अभाव छ। त्यहाँ तत्कालका लागि स्वास्थ्य शाखाका कर्मचारी र देवस्थल स्वास्थ्यचौकीमा कार्यरत स्वास्थ्यकर्मीलाई खटाइएको छ। कर्णालीका अधिकांश स्थानीय तहहरु कोरोना महामारीको समयमा स्वास्थ्यकर्मी र अक्सिजनको अभाव झेल्न बाध्य छन्। यसले महामारी नियन्त्रण र संक्रमितको उपचारमा जटिलता भएको जनप्रतिनिधिहरुको गुनासो छ। यसको व्यवस्थापन गरिदिन उनीहरुले प्रदेश र संघीय सरकारसँग आग्रहसमेत गरेका छन्।"
५१ वर्ष लागिन् पूजा,"मुम्बई : कबिर बेदीकी छोरी तथा बलिउड अभिनेत्री पूजा बेदीले मे ११ मा आफ्नो ५१औं जन्मदिन मनाएकी छन् । उनी केही वर्षदेखि ठूलो पर्दा र मिडियाभन्दा टाढा बसेकी छन् । कुनै समय यस्तो थियो पूजा आफ्ना फिल्मभन्दा पनि बोल्डनेसका कारण चर्चामा रहने गर्थिन् । उनले ९० को दशकमा फिल्ममा अभिनय गरेकी थिइन् । त्यतिबेला पूजाले आफ्नो बोल्ड लुकले सबैलाई आकर्षित गरेकी मात्र थिइनन् विवादमा पनि धेरैें पर्ने गरेकी थिइन् । १९९१ मा पूजा बेदी एउटा एडल्ट विज्ञापनमा बोल्ड अवतारमा देखिएकी थिइन् । त्यतिबेला यो विज्ञापन दूरदर्शनमा ब्यान्ड भएको थियो भने बाँकी च्यानलले पनि प्रसार गर्न मानेका थिएनन् । पूजाले कन्डमको विज्ञापनमा काम गरेकी थिइन् । कन्डमको एडमा देखिने उनी पहिलो बलिउड अभिनेत्री थिइन् । त्यसपछि उनी चर्चामा आएकी हुन् । उनले त्यतिबेला धेरै आलोचना पनि सहनुपयो । यो एडमा उनको साथमा मोडल मार्क रविनसन थिए । पूजाले १९९१ मा फिल्म विषकन्या बाट बलिउडमा पाइला राखेकी थिइन् । उनले आमिर खानको फिल्म जो जिता वही सिकन्दर बाट चर्चा कमाएकी हुन् । यो फिल्ममा पूजाले एउटी आधुनिक र बोल्ड युवतीको भूमिका निर्वाह गरेकी थिइन् । फिल्ममा पूजाले आमिरसँग किस सिन दिएकी थिइन् । त्यसपछि पूजाले केही फिल्ममा काम गरिन् । उनले लुटेरे, फिर तेरी कहानी याद आए, आतंक ही आतंक र शक्तिजस्ता फिल्ममा काम गरिन् । पूजाले आफ्नो करिअरको सुरुआतमा हिट फिल्म खेलिन् तर टिकिरहन सकिनन् । एजेन्सी"
उपप्रधानमन्त्री पोखरेल र अमेरिकी राजदूतबीच संवाद,"काठमाडौं : उपप्रधानमन्त्री ईश्वर पोखरेलले कोरोनाविरुद्वको खोप र स्वास्थ्य सामाग्री सहयोगका लागि कुटनीतिक पहल तीव्र गरेका छन्। यसैक्रममा उपप्रधानमन्त्री पोखरेल र अमेरिकी राजदूत रेन्डी बेरीबीच बिहीबार टेलिफोन संवाद भएको छ । उपप्रधानमन्त्री पोखरेलले नेपाललाई सक्दो छिटो खोप उपलब्ध गराइदिने वातावरण मिलाइदिन अमेरिकी राजदूत बेरीलाई आग्रह गरेका हुन्। नेपालमा कोराना भाइरसको तीव्र फैलावट रोक्न खोप नै उपपुक्त माध्यम भएकाले त्यसका लागि नेपाल सरकारले अमेरिका सरकारको सहयोग चाहेको उनले बताए । संवादका क्रममा अमेरिकी खोपको नेपालमा उत्सुकता र तीव्र प्रतिक्षा रहेको उपप्रधानमन्त्री पोखरेलले जानकारी गराए। यसैगरी, कोरोना रोकथाम तथा नियन्त्रणका लागि आवश्यक भेन्लिटेलर, पीपीई, अक्सिजन सिलिण्डर, अक्सिजन कन्सेन्ट्रेटर, मोबाइल अक्सिजन प्लान्ट, औषधि, खोप र खोपसँग सम्बन्धित सामाग्री, अस्थायी अस्पताल स्थापनाका लागि आवश्यक पूर्वाधार र आवश्यक विज्ञ जनशक्ति लगायतका विषयमा नेपालले सहयोगको अपेक्षा गरेको उनले बताए। अमेरिकी राजदूत बेरीले अर्को सातासम्म नेपालमा अमेरिकी सरकारका तर्फबाट स्वास्थ्य सामाग्रीहरु सहयोग गरिने जानकारी दिए । तर, के के सहयोग गरिने भन्ने बारेमा आगामी आइतबारसम्म टुंगो लाग्ने उनले बताए । खोपका बारेमा मैले पनि पहल गरिरहेको छु, टुंगो लाग्नासाथ तपाईंलाई जानकारी गराउँछु,' उपप्रधानमन्त्रीलाई राजदूत बेरीले भने। अमेरिकी राजदूत बेरीले हप्तामा दुईवटा अन्तर्राष्ट्रिय उडान गर्ने वातावरण बनाइदिन पनि उपप्रधानमन्त्री पोखरेललाई आग्रह गरेका छन्। उपप्रधानमन्त्री पोखरेलले यसका विषयमा आफूहरुले पनि सोचिरहेको भन्दै सिसिएमसीको बैठकबाट आवश्यक निर्णय गरिने जानकारी गराए। उपप्रधानमन्त्री पोखरेलले यसअघि नेपालस्थित संयुक्त राष्ट्रसंघीय आवासीय संयोजक सारा बेस्लो न्यान्तीसँग पनि विश्व स्वास्थ्य संगठन (डब्ल्यूएचओ)बाट पाउने कोभ्याक्स अन्तरगतको खोप सक्दो छिटो नेपाल ल्याउनका लागि सहजीकरण गरिदिन आग्रह गरेका छन्।"
"बेड थपिए, छैनन् खाली","विराटनगर : मोरङको बुढीगंगा गाउँपालिकास्थित विराट शिक्षण अस्पतालले १ सय बेडको कोभिड अस्पताल सञ्चालनमा ल्यायो। ४० बेडको आईसीयू थियो। एक्कासि बिरामीको चाप बढेपछि सबै बेड भरिए। बेड संख्या थप गर्दै २ सय ५० पुर्याइएको छ। गम्भीर अवस्थाका बिरामी आउने क्रम बढेपछि अस्पतालले आईसीयू बेडको संख्या ६० पुर्यायो। आईसीयू खाली छैनन्। १८ वटा भेन्टिलेटर संक्रमितले भरिएका छन्। उपचारका क्रममा बुधबार दिउँसोसम्म १६ जनाको मृत्यु भएको छ। उपचारपछि ३८ जना निको भएका छन्। थोरै मात्रै डिस्चार्ज भइरहँदा दैनिक उपचारको खोजीमा भने २ सयभन्दा बढी संक्रमित आउने गरेका छन्। विराटका कोभिड अस्पताल इन्चार्ज सुनील देवका अनुसार पछिल्लो समय आईसीयू र भेन्टिलेटर आवश्यक पर्ने बिरामी आउने क्रम बढ्दो छ। उपचार खोज्दै अस्पताल आइसकेका बिरामीलाई दुःखका साथ बेड खाली छैन भनेर फर्काउनुपरिरहेको छ, देवले भने, अधिकांशलाई त फोनमै नआउनू भनेर जानकारी दिन्छौँ। देवले आईसीयू र भेन्टिलेटर बिरामीलाई उपलब्ध गराउन सक्ने अवस्था नभएको बताए। त्यसमाथि संक्रमितका लागि रेम्डेसिभर औषधि पनि अभाव रहेको उनको भनाइ छ। उनका अनुसार अस्पतालमा दैनिक ३ सय २५ वटाभन्दा बढी सिलिन्डर अक्सिजन खपत हुन थालेको छ। यही स्थिति हो भने उपचार गराउन सक्दैनौँ भनेर हात उठाउनुपर्ने अवस्था आउन सक्ने देवले बताए। विराटनगरको नोबेल शिक्षण अस्पतालले सुरुमा ९७ बेडको कोभिड अस्पताल सञ्चालनमा ल्यायो। अहिले २ सय २० बेड पुर्याइसकेको छ। थपेर आईसीयू बेड पनि ४७ पुर्याइसकिएको नोबेलका कोभिड फोकल पर्सन दीपेश न्यौपानेले बताए। बेड थप गरिएको आधा घण्टामै आईसीयू भरिएको जानकारी न्यौपानेले दिए। सुरुमा पाँचवटा भेन्टिलेटर चलाएको नोबेलले थप गर्दै अहिले २९ वटा बनाइसकेको छ। सबै प्रयोगमा छन्। उपचार नै गर्न सकिँदैन कि भन्ने अवस्था आइसकेको न्यौपानको भनाइ छ। नोबेलमा उपचारका लागि भर्ना भएकामध्ये बुधबार दिउँसोसम्म ३९ जनाको मृत्यु भइसकेको छ। नोबेलले आफैं अक्सिजन प्लान्ट सञ्चालनको तयारी गरेको छ। एक साताभित्र सञ्चालनमा ल्याउने गरी काम भइरहेको छ। उनले प्लान्ट तयार भएर अक्सिजन उत्पादन हुन थालेपछि मात्रै नयाँ बेड सञ्चालन गर्ने र बिरामी भर्ना लिन सकिने जानकारी दिए। प्रदेश १ सरकारले सञ्चालन गरेको ९६ बेडको कोसी अस्पताल कोभिड१९ उपचार केन्द्रको हालत पनि उस्तै छ। २० वटा भेन्टिलेटरसहितको २१ वटा आईसीयू बेड रहेको अस्पतालमा उपचारका लागि १ सय ८८ जना संक्रमित भर्ना भइसकेका छन्। अक्सिजन बेड १५ वटा सञ्चालनमा छन्। बुधबार दिउँसोसम्ममा २६ जनाले ज्यान गुमाइसकेका छन्। सबै बेड संक्रमितले भरिएको र नयाँ बिरामी भर्ना गर्न सक्ने अवस्था नभएको अस्पतालका सूचना अधिकारी अनुपम राजवंशीले बताए। दैनिक सयभन्दा बढी बिरामीले फोन गर्ने गरे पनि बेड खाली नभएको जानकारी दिनेभन्दा अरू विकल्प नभएको उनको भनाइ छ। उनका अनुसार अहिले पनि गम्भीर अवस्थाका २३ बिरामी वेटिङ मै छन्। वेटिङमा रहेकालाई मृत्यु भएर तथा डिस्चार्ज भएर खाली भएको बेडमा भर्ना गरेर उपचार गराउनुको विकल्प अस्पतालसँग नभएको राजवंशीले बताए। विराटनगर महानगरपालिका९ का राम शर्माले संक्रमण भएर अवस्था गम्भीर बनेकी आमाले समयमै उपचार पाउन गाह्रो भएको बताए। उनले भने, कति बेला बेड खाली होला र मेरो पालो पालो आउँछ भन्दै गम्भीर अवस्थामा पनि संक्रमित पर्खिएर बस्नुपर्ने अवस्था छ। त्यस्तै, आमालाई संक्रमण भएर नोबेल अस्पतालमा भर्ना गरेकी एन्जिला शर्माले पनि बिरामीले उपचार नपाएर छटपटाइरहेको दृश्य निकै दर्दनाक रहेको सुनाइन्। आमालाई तीन दिनअघि डिस्चार्ज गरेर घर ल्याए पनि अस्पतालको अत्यन्तै नाजुक दृश्य भने मानसपटलबाट हट्न नसकिरहेको उनको भनाइ छ। नोबेल अस्पतालका निर्देशक डा राजेश नेपाल अस्पतालहरूले उपचार गर्न सक्दैनौँ भनेर हात उठाउनुपर्ने अवस्था आइसकेको बताउँछन्। अस्पतालभित्रका सबै बेड संक्रमितले भरिएका छन्। अक्सिजनको अभाव भइसक्यो, उनले भने, बाहिर उपचारका लागि दैनिक गम्भीर अवस्थाका ५० जनाभन्दा बढी संक्रमित पर्खिएर बसेका हुन्छन्। तर, बेड नभएर भर्ना गर्न सक्दैनौँ भन्नुपर्ने बाध्यता छ। अस्पतालका बेड संक्रमितका लागि पर्याप्त हुन नसक्नु र नयाँ संक्रमितले उपचार पाउन नसक्नु दुःखद् भएको उनको भनाइ छ। विराटनगर महानगरपालिकाका कोभिड फोकल पर्सन हैदर अलीले शैय्या खोज्दै संक्रमितका आफन्तबाट धेरै फोन आउने गरेको बताए। तर, उपचारका लागि अस्पताल ल्याउनु भन्न सक्ने अवस्था नरहेको उनको भनाइ छ। संक्रमणको पहिलो लहरमा त्यति समस्या नभए पनि दोस्रो लहरमा संक्रमण तीव्र रुपमा फैलँदा र बिरामीको चाप बढ्दा अवस्था जटिल बनेर गएको अलीले बताए। संक्रमितका आफन्तले रातभर रुँदै फोन गर्दा निकै नरमाइलो लाग्ने गरेको उनले सुनाए। प्रदेश १ प्रदेशसभाको समाजिक विकास समितिले संक्रमितको उपचारमा सरकारको भूमिका नदेखिएको निष्कर्ष निकालेको छ। समितिकी सभापति सरीता थापा खड्काले तयारी सुस्त हुँदा महामारी नियन्त्रण र संक्रमितको उपचार गराउनमा सरकार चुकेको बताइन्। समितिको बुधबार बसेको बैठकले अक्सिजनको उपलब्धता सहज बनाउन, जिल्ला अस्पतालहरुलाई कोभिड उपचार केन्द्रका रूपमा विकास गर्न र निजी अस्पताललाई संक्रमितको उपचारमा खटाउन निर्देशन दिएको थापाले बताइन्। प्रदेश १ का सामाजिक विकास मन्त्रालयका सचिव गोविन्दबहादुर कार्कीले भने सरकार संक्रमितको उपचारलाई प्रभावकारी बनाउनेतर्फ केन्द्रित रहेको बताए। कोरोना नियन्त्रण गर्दै संक्रमण पुष्टि भएकालाई उपचारमा कुनै पनि कमजोरी हुन नदिने हिसाबमा सरकारले तयारी गरिरहेको उनको दाबी छ। कार्कीले अरू निजी अस्पतालमा पनि संक्रमितको उपचारको व्यवस्था मिलाएर उपचार गराइरहेकाहरूमा बेडको क्षमता बढाउन पहल भइरहेको बताए। उपचार पाउन महाभारत चिकित्सक संघद्वारा राष्ट्रिय संकल्पको अपिल छिनछिनमै आउँछन् बिरामी"
नेता बस्नेत निःशुल्क उपचार केन्द्र बनाउँदै,"काठमाडौं : सिन्धुपाल्चोकका कांग्रेस नेता मोहनबहादुर बस्नेतले कोभिडका बिरामीका लागि जिल्लामा निःशुल्क उपचार केन्द्र निर्माण प्रबन्ध गर्ने भएका छन्। पछि गएर सरुवा रोग अस्पतालमा रूपान्तरण गर्ने गरी नेता बस्नेतले यसको प्रक्रिया अघि बढाएका छन्। संरचना बन्दै गर्छ, टेन्टबाट उपचार सुरु हुँदै गर्छ, पूर्वमन्त्री बस्नेतले आफ्नो योजना सुनाउँदै अन्नपूर्ण पोस्ट्सँग भने, उपचार एक महिनाभित्रै सुरु गर्ने गरी द्रूत काम गर्ने योजनामा छौं। जिल्लाको कुन ठाउँमा उक्त केन्द्र बनाउने भन्नेबारे भने अझै तय भएको छैन। यही साता ठाउँ निर्धारण गरिने उनले जानकारी दिए। उनका अनुसार बस्तीभन्दा टाढा, राजमार्गको नजिक, वनजंगल भए ठाउँ यसका लागि छानिनेछ। यो काम स्थानीय तह र कतिपय सहयोगीसँगको समन्वयमा पूरा गर्ने उनले लक्ष्य लिएका छन्। सुरुमा सय बेड क्षमताको उपचार केन्द्रमा हरेक बेडमा अक्सिजन व्यवस्था हुनेछ। अक्सिजन सिलिन्डर विदेशबाट झिकाइएको छ, उनले भने, पछि गएर अक्सिजन प्लान्टसमेत बनाइनेछ। यसैबीच उनले जिल्लाभित्र कोभिड र अन्य रोगका बिरामीलाई उपचारार्थ स्वास्थ्य संस्थासम्म लैजान आफ्नो एउटा जिप प्रदान गरेका छन्। त्यो सधैंका लागि दिएको हुँ, बस्नेतले भने, यसका लागि एक वर्षसम्म चालक, मर्मत र इन्धनसमेत उपलब्ध गराउनेछु। यस प्रयोजनका लागि छुट्टै सञ्चालक समिति बनाउने र दीर्घकालसम्म सञ्चालनको आर्थिक प्रबन्ध कुनै न कुनै ढंगले मिलाउने उनले बताए। सिन्धुपाल्चोकको बाह्रबिसे९ राम्चेकी सावित्री तिमिल्सिना चालिसे नेपालकै पहिलो कोरोना संक्रमणबाट मृत्यु भएका व्यक्ति हुन्। समयमा गाडी र उपचार व्यवस्था नपाएर उनको निधन भएको थियो, बस्नेतले भने। उनको ९ दिनको नवजात शिशुलाई पौस्टिक आहार व्यवस्था गर्न उनले धुलिखेल अस्पताल गएर १ लाख रपैयाँ अभिभावकलाई प्रदान गरेका थिए। ती बालकको पठनपाठन र भविष्यमा रोजगारीको अभिभारा पनि नेता बस्नेतले लिएका छन्।"
एमालेभित्र आवश्यक निर्णय लिने सबै अधिकार अध्यक्ष ओलीलाई,"काठमाडौं : नेकपा एमालेले पार्टीभित्र आवश्यक निर्णय लिने अधिकार अध्यक्ष एवम् प्रधानमन्त्री केपी शर्मा ओलीलाई दिएको छ। बिहीबार बिहान बालुवाटारमा बसेको स्थायी कमिटीको बैठकले पार्टीभित्र र राष्ट्रिय राजनीतिमा विकसित नयाँ परिस्थितिका सन्दर्भमा आवश्यक निर्णय लिने अधिकार अध्यक्षलाई ओलीलाई प्रत्यायोजन गरेको प्रवक्ता प्रदीप ज्ञवालीले जानकारी दिए। पार्टीभित्र र राष्ट्रिय राजनीतिमा विकसित नयाँ परिस्थितिका सन्दर्भमा आवश्यक निर्णय लिने अधिकार बैठकले अध्यक्ष कमरेड केपी शर्मा ओलीलाई प्रत्यायोजन गरेको छ, निर्णयको तीन नम्बर बुँदामा भनिएको छ । पार्टी एकताको रक्षाका लागि विगतका सबै कुराहरू बिर्सिएर अगाडि बढ्न माधवकुमार नेपालसहित सुरेन्द्र पाण्डे, भीम रावल र घनश्याम भुसालमाथिको कारवाही फुकुवा गरेको उनले बताए। बैठकमा पार्टीभित्र विकसित पछिल्ला घटनाक्रमहरूको गम्भीर समीक्षा भएको छ। बैठकपछि जारी विज्ञप्तिमा प्रधानमन्त्रीले कोभिड महामारीको पछिल्लो जटिल अवस्था र यसको सामना गर्न सरकारले चालिरहेका कदमहरूका सन्दर्भमा बैठकलाई जानकारी गराएको उल्लेख छ। बैठकले अक्सिजनको पर्याप्त, प्रभावकारी र नियमित आपूर्ति, खोप लगायत जीवनरक्षक औषधिहरूको प्रबन्ध, अस्पतालहरूको पूर्वाधार विस्तार लगायत कामका लागि राज्यको सम्पूर्ण शक्ति परिचालित गर्न र मित्र राष्ट्रहरूबाट आवश्यक सहायता जुटाउन थप कुटनीतिक पहल गर्न सरकारलाई सुझाव दिएको छ। विज्ञप्तिमा भनिएको छ, बैठकले कोभिड महामारीका कारण ज्यान गुमाउनु हुने सबैप्रति हार्दिक श्रद्धाञ्जली अर्पण गर्दै सबै संक्रमितहरूको शीघ्र स्वास्थ्यलाभको कामना गरेको छ। बैठकले पार्टी केन्द्रीय सदस्य एवं बागमती प्रदेशसभा सदस्य कमरेड पशुपति चौलागाईको कोभिड संक्रमणका कारण भएको निधनप्रति गहिरो दुःख व्यक्त गर्दै श्रद्धाञ्जली अर्पण गरेको छ। उनको निधनबाट पार्टीले एकजना असल नेता र दोलखाली जनताले एकजना अब्बल जनप्रतिनिधि गुमाएकाले उनको सम्मानमा पार्टीको झण्डा तीन दिनसम्म आधा झुकाउने निर्णय गरेको छ। नेपालसहित एमालेका चार नेतामाथिको कारवाही फुकुवा"
बुद्धको समाजवाद,"समाजका अगुवाहरूको विलासी जीवनले सर्वसाधारणमा समेत विलासको आकांक्षा जगाउँछ ५६३ इसापूर्वमा जन्मी ५२८ इसापूर्वदेखि ४५ वर्ष अविरल सत्य, अहिंसा, शील, शान्ति, समानता र सामाजिक सामञ्जस्यबारे शिक्षाको ज्योति प्रज्वलन गर्ने यी महामानवका उपदेशहरू आज झनै सान्दर्भिक देखिएका छन्। समाज परिवर्तनशील छ। किन्तु केही कुरा सार्वकालीन सत्यको रूपमा जीवित रहन्छन्। जतिसुकै भौतिक समृद्धि हासिल गरे तापनि मनुष्यका लोभ, इष्र्या, विभेद, शोषण, वन्चना र अहंकार बुद्धकालमा जस्ता थिए, आज पनि त्यस्तै छन्। तथापि बुद्धले ज्ञानको ज्योति नबालेको भए ती तुच्छ प्रवृत्तिहरू अझै उग्र रूपमा प्रकट हुने थिए भन्नेमा कुनै शंका छैन। बुद्धले कोसल नरेश प्रसेनजीत शाक्य नरेश सुद्धोधन, मगध नरेश बिम्बिसार एवं अजातशत्रु, भिक्षु आनन्द र अन्य भिक्षुहरूलाई दिएको उपदेशका साथै भिक्षुसमूहले गरेको निर्णयका आधारमा यो लेख तयार गरिएको हो।सिद्धार्थको महाभिनिष्क्रमण तत्कालीन समाजमा व्याप्त गरिबी, शोषण, अन्याय, विभेद, छुवाछूत र पुरोहितवाद विरुद्धको शान्त र शालीन विद्रोह थियो। विभिन्न देशमा भएका रक्तिम र हिंसात्मक विद्रोहहरूले पुराना शासकवर्गलाई विस्थापन गरी नयाँलाई ठाउँ त दिए तर स्वतन्त्र, समृद्ध र शालीन समाजको स्थापना हुन सकेन। महान् रक्तिम क्रान्तिकारीहरू भिक्षा माग्ने बटुको हातमा लिई एकसरो चीवर भिरेर हिँड्ने शान्त र करुणामय भिक्षुको तुलनामा तुच्छ साबित भए। बुद्धको शिक्षाले भन्छ, धनवान् व्यक्ति सम्मानको हकदार र धनहीन व्यक्ति अपमानको पात्र होइन। जाति, जन्म र पेशाको आधारमा गरिने विभेद सामाजिक अपराध हो। समाजमा हुने हिंसा, बेमेल र झैझगडाको कारण हो लोभ, लिप्सा र व्यभिचार। हिंसक क्रान्तिले सत्ता परिवर्तनमा जोड दिन्छ, किन्तु बुद्ध चरित्र परिवर्तनमा जोड दिन्छन्। सत्तालाई एक व्यक्ति या समूहबाट अर्को व्यक्ति या समूहमा पुर्याउँदैमा सत्तासीन व्यक्ति र समाजको सोचमा परिवर्तन आउन सक्दैन।बुद्धको समाजवादमा अष्टांगिक मार्ग र पाँच शीलको प्रमुख भूमिका रहन्छ। सत्तामा बस्नेले सम्यक जीवनयापनका आठ मार्ग र सदाचारका पाँच शीलहरूलाई आत्मसात गर्ने हो भने समाजका सर्वसाधारण व्यक्तिमा पनि त्यसको सकारात्मक प्रभाव पर्दछ। सम्यक दृष्टि, सम्यक संकल्प, सम्यक वचन, सम्यक कर्म, सम्यक आजीविका, सम्यक व्यायाम, सम्यक स्मृति र सम्यक समाधिको माध्यमबाट समाजमा प्रेम, भ्रातृत्व, समानता, स्वतन्त्रता र न्यायको स्थापनामा मद्दत मिल्छ। विभेद र वन्चनाको आदत परेका हुनेखानेहरूलाई सम्यक जीवन अपनाउन कठिन होला, तर सधैंभरि अन्याय र अनाचारयुक्त जीवनपद्धति अपनाउने अधिकार कसैलाई छैन।राजनीतिक र गृहस्थ जीवनमा पनि सम्यक रूपमा भिक्षुको जस्तै जीवन बिताउन सकिन्छ। अहिंसा, अस्तेय (चोरी नगर्नु), ब्रह्मचर्य, झूटो नबोल्नु र मद्यपान नगर्नुसमेत पाँच शीलहरूलाई अंगीकार गर्न सकियो भने राजनीतिक र गृहस्थ जीवन अनुशासित, शान्त र समृद्ध हुन्छ। अहिंसा भनेको ज्यान नलिनु मात्र होइन। वचन, कर्म र चरित्र पनि अहिंस्रक हुनु जरुरी छ। अहिंसा शान्ति, शालीनता र मर्यादा पनि हो। गृहस्थका लागि ब्रह्मचर्यको अभिप्राय स्त्री र पुरुषबीच समागम नै नगर्ने भन्ने होइन। ब्रह्मचर्य भनेको व्यभिचार, अनाचार, दुराचार र बलात्कार नगर्नु हो।समाजका ठुलाठुला अगुवाहरूले दुराचारी, व्यभिचारी र बलात्कारीलाई संरक्षण मात्र नगर्ने हो भने पनि यस्ता सामाजिक विकृतिहरू धेरै हदसम्म निराकरण हुन्छन्। उनीहरूले झूटो बोल्न र मद्यपान (अनुचित लत र नशा) गर्न छाड्ने हो भने सर्वसाधारण नागरिकहरूले पनि त्यही मार्ग उचित होला भन्ने ठानी सोही चरित्रको अनुसरण गर्न थाल्छन्।सम्यक कमाइ, सम्यक दाम्पत्य, सम्यक संगत, सम्यक सामाजिक जीवन, सम्यक राजनीति र सम्यक वितरण पद्धतिको परिपालना भयो भने कसले कसकाविरुद्ध विद्रोह गर्ला ? बुद्ध भन्छन्, लोभ र आसक्ति शोषणको जड हो। सबैसँग समान मैत्री र सबैप्रति समान करुणा, शान्तिर सम्मानसहकारिताका सूत्र हुन्।समाजका अगुवाहरूको विलासी जीवनले सर्वसाधारणमा समेत विलासको आकांक्षा जगाउँछ। एउटा समुदायको गरिबीको मूल्यमा अर्को समुदायको समृद्धि कुनै गौरवको विषय होइन। एउटा देशको शान्ति र समृद्धि अर्को देशको गरिबी,अशान्ति र असुरक्षामा आधारित हुनु हुँदैन। विश्वको जुनसुकै देशमा बसोबास गर्ने मानिसलाई शान्ति, समृद्धि र स्वतन्त्रताको हक छ। बुद्ध शासकलाई सम्बोधन गर्दै भन्छन्, यदि तिमी नागरिकबाट सम्मानको अपेक्षा गर्दछौ भने तिमीले पनि नागरिकप्रति सम्मान गर्नु आवश्यक छ। तिमी नैतिकता र सदाचारयुक्त भयौ भने नागरिक पनि सदाचारी र नैतिकवान बन्न अभिप्रेरित हुनेछन्। तिमीले बुझ्नु आवश्यक छ, अहंकार तिमी आफैंले सृजना गरेको कारागार हो। अहंकारको कारागारबाट बाहिर निस्केर त हेर संसार कति निर्मल र रमणीय छ। बुद्ध अझै अघि बढेर शासकलाई आह्वान गर्दै भन्छन्, प्रज्ञावान् बन ! सम्यक कमाइ, सम्यक दाम्पत्य, सम्यक संगत, सम्यक सामाजिक जीवन, सम्यक राजनीति र सम्यक वितरण पद्धतिको परिपालना भयो भने कसले कसकाविरुद्ध विद्रोह गर्ला ?बुद्ध भन्छन्, लोभ र आसक्ति शोषणको जड हो। सबैसँग समान मैत्री र सबैप्रति समान करुणा, शान्तिर सम्मानसहकारिताका सूत्र हुन्। बुद्धको भनाइ छ, सात कुराको विद्यमानता छ भने त्यो मुलुकलाई समृद्ध, न्यायपूर्ण र भाग्यमानी जनताको देश भनेर बुझे हुन्छ। सार्वजनिक विषयमा सार्वजनिक छलफल, सामुदायिक एकता र सहकारिता, कानुनको पालना, सदाचारी र सुदृढ नेता, आपराधिक प्रवृत्तिको अभाव, पुरातात्विक सम्पदाको संरक्षण र प्रज्ञावान् गुरुको सम्मान असल राष्ट्रका प्रतीक हुन्। बुद्धले यी सबै गुणले युक्त बज्जी गणतन्त्रको प्रशंसा गरेका थिए।बुद्ध सत्ताधारीलाई सम्बोधन गर्दै भन्छन्, साना किसानहरूलाई उनीहरू सक्षम नहुँदासम्म खाद्यान्न, बिउबिजन र मलजस्ता कुरा अनुदानमा दिनुपर्छ। खुद्रा व्यापारीलाई ऋण र शारीरिक, मानसिक या उमेरका कारण श्रम गर्न नसक्नेलाई सामाजिक सुरक्षाको दरकार पर्दछ। मजदुरको कामको अवस्थामा समुचित सुधार र शोषणको अन्त्य हुनुपर्दछ। आर्थिक अवस्था कमजोर भएका नागरिकसँग कर लिनु हुँदैन। सबैलाई आफूले रोजेको पेशा व्यवसाय गर्ने स्वतन्त्रता हुनुपर्छ। जनश्रमदान अनिवार्य नभई स्वेच्छिक हुनुपर्दछ। यातना, मृत्युदण्ड, कारागार र देशनिकालाजस्ता सजाय अपराध घटाउन र अमनचयन कायम गर्नका लागि सम्यक उपाय होइनन्। बुद्ध शक्तिशाली मानिसहरूलाई लक्षित गर्दै भन्छन्, संसारमा जे जति कुरा छन् ती सबै अनित्य हुन्। जीवनमा सधैं सुख र सधैं दुःख हुँदैन। जसरी जीवन आरोह र अवरोह हो, त्यसैगरी राजनीतिक जीवनमा पनि आरोह र अवरोह स्वाभाविक घटना हो। आरोहको समयमा अहंकारी हुने र अवरोहको स्थिति आइपर्दा शक्तिमा रहिरहन अनुचित साधनको उपयोग गर्न थालियो भने समाजमा गुटबन्दी हुन्छ। गुटबन्दीले अनुशासन र मर्यादामा धक्का पुर्याउँदै सामाजिक विघटन र छिन्नभिन्नताको अवस्था सृजना गर्न सक्छ। यस्तो परिस्थितिमा बदलाको भावनाको उदय हुन्छ, जसको मूल्य सम्बन्धित पक्षले मात्र नभई निर्दोष नागरिकले समेत चुकाउनु पर्छ। जहाँ जन्म त्यहाँ मृत्यु, जहाँ प्राप्ति त्यहाँ गुमाइ, जहाँ मिलन त्यहाँ बिछोड, जहाँ संगठन त्यहाँ विघटन र जहाँ उदय त्यहाँ अस्त जीवनका अभिन्न अंग हुन्। अन्यायपूर्वक थुपारेको सम्पत्ति, शक्तिप्रतिको अत्यन्त आसक्ति, आलस्य, अज्ञान र अहंकार सुखी जीवनका अवरोध र बन्धन हुन्। यी बन्धनलाई छिनाल्न सक्ने व्यक्तिको हातमा सत्ता गयो भने राष्ट्रिय जीवन सुखी हुन्छ। यो सत्यलाई आत्मसात गर्नु नै राजनीतिक जीवनको मर्यादा र कर्तव्यलाई चिन्नु हो। यति कुरा बुझ्न नसक्ने व्यक्ति शक्तिमा पुग्यो भने राष्ट्रलाई नै संकटमा पार्दछ। बुद्धले खोजेजस्तो समाज स्थापना भयो भने पनि समाजमा वादविवाद, अनमेल र फुटको अवस्था आउने सम्भावना सदा रहिरहन्छ। झगडाको बीज भने ठुलो हुँदैन। एक जना भिक्षुले हातमुख धुने गरेको भिउँट सफा गर्न बिर्सेको घटनालाई लिएर भिक्षुहरूबीच ठुलो विवाद भयो। त्यो झगडाबाट दिग्दार भएका बुद्ध कसैलाई केही नभनी धेरै महिनासम्म एकान्तवासमा गए। पछि जसोतसो गरेर विवाद समाधान गरियो। यस घटनाले के प्रमाणित गर्यो भने जहाँ मनुष्य हुन्छ, त्यहाँ विवाद पनि हुन्छ। यसैलाई मनन गरी भिक्षुहरूले विवाद समाधानका सात तरिका प्रतिपादन गरेका थिए। ती सात तरिका यस्ता छन्, आमुन्ने सामुन्ने बसेर छलफल गर्नु (सम्मुख विनय), विवाद सुरु हुनुको कारणको स्मरण गर्दै तत्कालको परिस्थिति विचार गर्नु (स्मृति विनय), मेलमिलाप गर्ने मनसाय (अमुधा विनय), पक्षले आआफ्नो कमजोरी मनन गर्नु (तत्सवभैस्य विनय), विवादको निरूपण (प्रतिज्ञाकारक विनय), विवादको छिनोफानो र समाधान (यद्भुयसिकीय विनय) र फोहोर अवस्थाबाट सुकिलो अवस्थामा पुग्ने प्रतीकको रूपमा हिलोमाथि सुक्खा पराल बिछ्याएर पार गर्ने प्रक्रिया (तृणस्तारक विनय)। आज पनि जटिल मामिलाका विवाद समाधान र मेलमिलापका लागि यो सिद्धान्त लागू हुने गरेको छ। परन्तु नेपालमा राजनीति गर्ने विद्वान्हरूमा यो सरल तरिका बुझ्ने ल्याकत छैन। अन्त्यमा, बुद्ध कुनै अलौकिक महामानव प्रतीत हुँदैनन्। उनी हामी जस्तै लाग्छन् र हामीले जस्तै साधारण भाषामा वार्तालाप गर्दछन्। उनले दिएको शिक्षा गहन तर सहज र बोधगम्य छ। यस्तो महसुस हुन्छ, उनी यतै कतै हाम्रो नजिक छन्। बुद्ध असाधारण रूपमा साधारण छन्।"
मधेसको माखेसाङ्लो राजनीति,"नेपाली धेरैको मातृभाषा भएपनि प्रधानमन्त्रीजतिको लबज भने कमैमा भेटिन्छ प्रधानमन्त्री केपी शर्मा ओलीले अस्ति संसद्मा विश्वासको मत लिइरहँदा फेरि एउटा शब्दले चर्चा पायो। जनता समाजवादी पार्टीका अध्यक्ष उपेन्द्र यादवले आफ्नो अभिभाषणमा पुनः त्यो शब्दलाई दोहोराएपछि संसद् नै तात्यो। प्रधानमन्त्री त कनफ्यूज्ड नै भए। एकातिर तराईमधेसको एउटा ठुलो खेमा सत्ताको खेलमा सहाराको रूपमा उभिएको अवस्थामा प्रधानमन्त्रीमाथि यसप्रकारको आरोपले उनी तिलमिलाए। राजनीतिक नेताहरूको कसिलो र ओजिलो मन्तव्यको जवाफ दिन कलमले हरफ टिपिरहेका प्रधानमन्त्रीको अनुहारमा मास्क भएकाले उनको मनोवैज्ञानिक दशा भने पत्ता लगाउन सकिएन तर रोष्टममा उभिँदा जे बोले त्यो तराईमधेसमा आज पुनः चर्चा परिचर्चाको विषय बनेको छ। तराईमधेसको गफारे चियापसल यसको सबैभन्दा उपयुक्त स्थल हो, जहाँ घन्टौं बसेर बुद्धिजीवीदेखि समान्यजन गफको खेती गर्छन्। त्यसैले तत्कालीन अवस्थामा प्रधानमन्त्रीजस्तो व्यक्तिले यसप्रकारको शब्दको उच्चारण गर्नु तराईमधेसको प्रतिष्ठासँग गाँसियो, जसले आन्दोलनलाई भरपूर उर्जा प्रदान गर्यो। आन्दोलन सफल नभए पनि ६ महिनासम्म चल्यो, जो तराईमधेसको इतिहासमा तेस्रो मधेस आन्दोलनको रूपमा लिपिवद्ध छ। प्रधानमन्त्रीको स्पष्टिकरण अध्यक्ष उपेन्द्र यादवले माखेसाङ्लो शब्द कोट्याइसकेपछि अब रोष्टममा उभिएर प्रधानमन्त्रीले जवाफ फर्काउनु पर्ने पालो थियो। सभामुखले प्रधानमन्त्रीलाई रोष्टममा बोलाउनेबित्तिकै उनले सबैभन्दा पहिले यही हरफबाट जवाफ फर्काउन प्रारम्भ गरे र मधेसी समुदायलाई होच्याएको होइन भन्ने स्पष्टिकरणलाई बंग्याए। किनकि मधेस आन्दोलनको कुनै पनि बेला उनले सकारात्मक कुरा गरेनन्। सधैं विपरीतार्थ शब्दाबली नै प्रयोग गरे। यसले गर्दा मधेसी समाजमा प्रधानमन्त्रीप्रति नकारात्मक सोचको बीजारोपण हुन गयो। माखेसाङ्ले, आँपको रुखबाट दुईचारवटा फल खसे पनि, मधेसको भूमि विहार र उत्तर प्रदेशजस्ता शब्दाडम्बरले उनको साखलाई घटाउने काम गरेको थियो। यद्यपि यी शब्दजालबाट मधेस विरोधी खुबै रोमान्चित भएको हुनुपर्छ। तर त्यसले पारेको दुष्प्रभावले निर्वाचन प्रभावित हुन पुग्यो। फलस्वरूपप्रदेश नम्बर २ मा मधेसवादीको सरकार बन्यो। होइन भने तत्कालीन कम्युनिष्ट पार्टी बेजोडको शक्तिको रूपमा देखा पर्ने थियो त्यहाँ। एउटा मात्र उदाहरणले यसको बाखुबी पुष्टि गर्दछ। हिजोसम्म जहाँ कम्युनिष्ट शक्तिलाई नेपाली कांग्रेसको पुच्छारसम्म पनि पुग्न गाह्रो थियो, त्यहाँ उसले कांग्रेसलाई झन्डै उछिनेको देखियो। यस्तो परिस्थितिमा प्रधानमन्त्रीले संयमता अपनाएको भए ६ वटा प्रदेशमा जसरी कम्युनिष्टले एकल सरकार बनाए,त्यसरी उसले मिलीजुली भएपनि मधेसवादीहरूलाई सरकार बन्नबाट बेदखल गर्न सक्थे। प्रदेश नं २ मा पनि गैरमधेसीकै सरकार हुन्थ्यो। तर जे भए पनि ढिलै सही प्रधानमन्त्रीको घैटोमा घाम लागेको छ।फेरि तिनै शक्तिको एउटा फाँट तिनैको सहाराजस्तै अहिले प्रत्यक्ष रूपमा भोट नहाले पनि अब्बल दर्जाका सहयोगी साबित हुँदैछन्। त्यसैलेमनमस्तिष्कले नमाने पनि शक्ति सन्तुलनको खेलले आज प्रधानमन्त्रीलाई मधेसको अगाडि झुक्न बाध्य पारेको छ। राजनीतिमा यसप्रकारको खेलको अभ्यास कुनै नौलो होइन। तर प्रधानमन्त्री केपी शर्मा ओलीका लागि भने अवश्य असहनीय छ। उनको शब्दकोशमा संघीयता, समावेशी, समानुपातिकताको उच्चारण विरलै पाइन्छ।तर नेपालमा उनी एकमात्र यस्तो नेता छन् जसलाई अर्काको विचारलाई तहसनहस पार्ने गरी शब्दको प्रयोग गर्न सक्ने क्षमता छ। त्यसैले उनको वाक्पटुताले वाक्कलह निम्ताउँछन्। माखेसाङ्लो शब्दलाई पनि जसरी संसद्मा उनले व्याख्या गरे त्यो उनको खुबी हो। वाक्पटुता हो। नेपाली धेरैको मातृभाषा भए पनि प्रधानमन्त्रीजतिको लबज भनेकमैमा भटिन्छ। ठठ्यौली पाराका शब्दविन्यासले उनको अभिभाषणलाई चाखलाग्दो बनाउँछन् जो कतिपयका लागि कर्णप्रिय हुन्छन् भने केहीको मुटुमा नै घोच्छ। उनले मधेस आन्दोलनको बेला प्रयोग गरेका कतिपय उखानटुक्का र शब्दालंकारले मधेसी समुदायलाई घोचेकै हो जसको भरपाई उनलेअहिले गर्नु परेकोछ। तर सांसद रेशमलाल चौधरीको रिहाई सबैभन्दा ठुलो शोधभर्ना भयो, जसले सिंगो तराईमधेसलाई अहिलेसम्म उद्वेलित पारिसक्थ्यो होला। विश्वासको मत लिनुभन्दा पहिले यो अहम् प्रश्नलाई हल गर्न सकेको भए संसद्मा यसप्रकारको नाटक मञ्चनको आवश्यकता नै पर्ने थिएन। पार्टीमा देखिएको विमति पनि सेलाएझैं हुन्थ्यो। प्रधानमन्त्रीले एउटै तीरले दुईवटा चरा मार्न खोजेको देखिन्छ, जो उनको सनातनी आदत हो। यसप्रकारको अभ्यास उनले विगतमा पनि गरिसकेका छन्। समाजवादी पार्टीलाई झन्डै विखण्डित पारेको। राजनीतिमा टुटफुट र जुटलाई जायज भनिए पनि प्रधानमन्त्रीजस्तो गरिमामय पदमा आसिन व्यक्तिले त्यो हद पार गर्दा व्यक्ति होइन, संस्थाको बदनामी हुन्छ। प्रजातन्त्रलाई सास फेर्न गाह्रो हुन्छ किनकि बेस्टमिनिष्टर मोडलमा प्रधानमन्त्री नै सर्वेसर्वा हुन्छन्। माखेसाङ्लोको शब्दविन्यास माखेसाङ्लो शब्दको उत्पत्ति माकुरो शब्दबाट भएको हुनुपर्छ। किनकि माकुरा र तत्पश्चात् बन्ने शब्द माखो(झिँगो) आउँछ। साङ्लो भनेको बाँध्ने सिक्री हो। अर्थात् माखेसाङ्लो भनेको झिँगालाई बाँध्ने एक प्रकारको उपक्रम हो, जसलाई प्रयोगात्मक नेपाली शब्दकोशले कतैबाट उम्कन नसक्ने गरी थापिएको पासो वा घरभित्र परेपछि निस्कन नसक्ने स्थिति भनेर व्याख्या गरेका छन्। यसलाई जालो र फन्दा पनि भनिन्छ। नेपाली शब्दभण्डार, संक्षिप्त नेपाली शब्दसागर र नेपाली संक्षिप्त शब्दकोश सबैमा समान रूपले अथ्र्याइएको पाइन्छ। यसलाई संश्लेषण गर्दा दुईतिरबाट च्यापेर बीचमा जकडिने कामलाई भनिएकोमा माकुरोले त्यसरी नै आफ्नो जालमा अन्य किरा फट्यांग्रालाई फसाएर शिकार गर्छन्। तराई कांग्रेसको स्थापना२००८ सालमा भए पनि मधेसवादले करिब ६ दशकपछि नेपाली राजनीतिको अभिन्न अंग बन्यो। त्यतिबेलासम्म माखेसाङ्लोभित्र गुम्सिएको त्यो एउटा साम्प्रदायिक रंग थियो, जसलाई चारैतर्फबाट च्यापेर जकडिने काम गरिएको थियो। २०१५ सालसम्म बोलीमा लगाम नलगाइए पनि निर्वाचन परिणाम शून्यतामा झरेको कुराले के पुष्टि गर्दछ भने मधेसको ठेक्का नेपाली कांग्रेस, नेपाल कम्युनिष्ट पार्टी र राणावादी गोर्खा परिषद्ले लिएका थिए। माखेसाङ्लोभित्र गुम्सिएको मधेस प्रजातन्त्रको उषाकालदेखि अहिलेसम्मको नेपाली राजनीतिलाई व्याख्या, विश्लेषण र संश्लेषण गर्ने हो भने तराईमधेसको राजनीतिलाई शब्दाडम्बरको जालमा यसरी अल्झाइएको पाइन्छ कि सामान्य ज्ञान भएका मधेसीहरूले भेउ नै पाउँदैनन्। पढेलेखेका सचेत र सम्भ्रान्त वर्गको लागि पद, पैसा र प्रतिष्ठा भए पुग्यो। होइन भने रघुनाथ ठाकुर मधेसीजस्ता कति व्यक्ति नेपालमा थिए जो २०१५ सालमा पुस्तक लेख्ने हैसियत राख्थे भन्ने कुरा अहिले विमर्शको विषय बनाउने हो भने आफूलाई ठुल्ठुला विद्वान् कहलाउनेहरूको दाँत अमिलो हुन्छ। नेपाली साहित्यमा त्यतिबेलाका विलक्षण प्रतिभाका धनी महाकवि लक्ष्मीप्रसाद देवकोटाको खुबै चर्चा गरिन्छ। गुणगान गाइन्छ। उनले लेखेको मुनामदनलगायत पुस्तकमाथि दिनहुँ विमर्श भइरहेका हुन्छन्। तर रघुनाथ ठाकुर मधेसीले लेखेका आधा दर्जन पुस्तकमध्ये कुनै पनि पुस्तकमाथि कहिल्यै पनि कुनै मधेसी नेताले विमर्श के चर्चा गर्न पनि गर्न भ्याएनन्। सैद्धान्तिक र वैचारिक रूपमा कतै भिन्नता नभएको पार्टीहरू मधेसमा चिराचिरामा विभक्त हुनु कांग्रेस र कम्युनिष्टको सेवा गर्नु हो।यो कुरा बुझ्दाबुझ्दै मधेसवादको झण्डामुनि रहेर यी पार्टीहरू दुईवटै संविधान सभामा बेग्लाबेग्लै चुनाव लडेका थिए जो मधेसी जनताको अभिमतको बर्खिलाप थियो। नेपालीय मधेसी साहित्यको त्यो मूल्यवान धरोहर सिंगो नेपाली साहित्यको अब्बल दर्जाका ऐतिहासिक विषयवस्तु हुन्। अर्थात् जतिबेला नेपालमा नेपालीलाई कानुनी रूपमा राष्ट्रिय भाषाको दर्जा प्राप्त थिएन, त्यतिबेला रघुनाथ ठाकुरले हिन्दीमा लेखेका ती पुस्तकहरूको शब्द, शैली र भाषा अध्ययन गर्ने हो भने बाबा नागार्जुनकोभन्दा कम छैन। उनले त्यो सीप गाउँमा पुलीडन्टा खेल्दै सिकेको होइन। विश्वमा नै नाम कमाएका वनारस हिन्दू विश्वविद्यालयमा पढ्दै गर्दा नेपालीय मधेसी साहित्यको सिर्जना गरे। नेपाल सरकारले उनलाई छात्रवृत्तिमा पढ्न त्यहाँ पठाएको थियो। तर उनको त्यो साहित्यलाई पञ्चायती शासकले माखेसाङ्लोभित्र च्यापेर राखेको मात्र होइन, उनको हत्या गर्यो। नेपालमा प्रजातन्त्रको पुनर्बहालीका लागि प्रवासमा बसेर संघर्ष गरिरहेका सरोज कोइरालालाई मधुवनीमा जजसले हत्या गर्यो सम्भवतः त्यसैले रघुनाथ ठाकुर मधेसीलाई पनि विष खुवाएर मारेको हुनसक्छ भन्ने आशंका गर्न सकिन्छ। रघुनाथ ठाकुरले जुन कुरा २०१५ सालमै लेखेका छन् त्यसले नेपाली राजनीतिमा ५ दशकपछि मधेस जनविद्रोहको रूपमा मूर्त रूप धारण गरेको छ। विभिन्न रंगका एक दर्जन कमल आफ्नो कमिजको अगाडिको खल्तीमा बोक्ने गरेका रघुनाथ ठाकुरजस्तो लेखकको कृतिलाई शासक वर्गले माखेसाङ्लोभित्र यसरी अल्झाएर वर्षौंसम्म राखे कि नयाँ पुस्ताले त्यसको अभास नै पाएनन्। पञ्चायती सरकारले उविरुद्ध बोल्ने जोसुकैलाई तीन दशकसम्म अराष्ट्रिय तत्वको माखेसाङ्लो लगाएको थियो। त्यसमा पनि एउटै भाषा एउटै भेष भन्ने थेगोलाई राष्ट्रियकरण गरिएको थियो। यस्तो अवस्थामा अन्य भाषा र साहित्यको कुनै गुन्जायस थिएन। त्यसैले माखेसाङ्लोको रूपमा रहेको निर्दलीय निरंकुश पञ्चायतकाल र तत्पश्चात् पुनस्र्थापित बहुदल कालबीचमा तात्िवक अन्तर थियो। सायद त्यसैले होला बहुदलकालमा माखेसाङ्लोलाई तोड्न सीमान्तकृत समुदाय गोलबन्द हुन थालेका थिए। जसको विशाल परिघटनाको रूपमा जनयुद्धलाई लिन सकिन्छ। विश्वक्रान्तिको ढोका खोल्नमा फ्रेन्च रिभुलुसनको जुन हात छ त्यस्तै हात नेपालमा सीमान्तकृत समुदायमा पुनर्जागरण ल्याउनमा जनयुद्धको छ। मधेस जनविद्रोह त्यसको परिपूरक मात्र हो। रघुनाथ ठाकुरले पाँच दशक पहिले गरेको भविष्यवाणी मधेस विद्रोहको रूपमा दृष्टिगोचर भयो। मधेसी समुदायमाथि वर्षौंदेखि लगाइएको माखेसाङ्लोलाई केही हदसम्म तोड्ने काम भयो। वर्तमान परिवेशभित्र माखेसाङ्लो हिजोसम्म क्षेत्रीय दलको रूपमा रहेका मधेसी पार्टीहरू अहिले यति तागतवर भएका छन् कि उसले सिंगो सीमान्तकृत समुदायलाई च्यापेर राखेको माखेसाङ्लोलाई भताभुंग पार्न उद्धत देखिन्छन्। त्यसैले उनको स्वरूप राष्ट्रिय रूप ग्रहण गरेको छ। यो कुरा जनता समाजवादी पार्टीको प्रत्येक नेता तथा कार्यकर्तामा परिलक्षित हुनु पर्ने हो। तर अस्ति संसद्मा अध्यक्ष महन्थ ठाकुरले गरेको भाषण मधेसवादमा मात्र सीमित रहेकाले पार्टीको राष्ट्रिय सोचसँग बाझेको महसुस गर्न थालिएको छ। अर्थात् पार्टीको सोच क्षेत्रीयताभन्दा राष्ट्रियरूप ग्रहण गरेको हो भने त्यही अनुकूल व्यवहार पनि हुन सके त्यसले वैकल्पिक पार्टी निर्माणमा जसपालाई उभ्याउने थियो।यद्यपि उनले राखेको माग जायज हो र रेशमलाल चौधरीको रिहाईलगायतका मागहरू पूरा हुनुपर्छ भन्ने कुरामा सिंगो पार्टी पंक्ति एकमत छ। त्यो फाँटको मागमा दम पनि छ किनकि ऊ सत्ताको भर्याङलाई आफ्नो आधार बनाएको छैन। माग सम्बोधन गर्दा प्रधानमन्त्री ओलीलाई समर्थन गर्ने पहिलेदेखिको सोच नै संसद्मा दृष्टिगोचर भएको हो। यस्तो अवस्थामा संघीय परिषद्का अध्यक्ष डा बाबुराम भट्टराईले कुनै पक्ष विपक्षमा उभिनुभन्दा तटस्थ बसेर पार्टीको हितमा काम गरेको भए ठीक हुने थियो। पार्टी एक भए पनि महन्थ ठाकुर र उपेन्द्र यादवको डाइमेन्सन मिल्दैन भन्ने कुरा मधेस जनविद्रोहपश्चात् नै जानेबुझेको कुरा हो। मजफोलाई सन्तुलनमा राख्नका लागि तमलोपाको जन्म भएको थियो। सैद्धान्तिक र वैचारिक रूपमा कतै भिन्नता नभएको पार्टीहरू मधेसमा चिराचिरामा विभक्त हुनु कांग्रेस र कम्युनिष्टको सेवा गर्नु हो।यो कुरा बुझ्दाबुझ्दै मधेसवादको झण्डामुनि रहेर यी पार्टीहरू दुईवटै संविधान सभामा बेग्लाबेग्लै चुनाव लडेका थिए जो मधेसी जनताको अभिमतको बर्खिलाप थियो। अन्त्यमा, अहिले पार्टीभित्र जे भइरहेको छ त्यो मधेसी जनताको मनोविज्ञानकोबर्खिलाप हो। मधेसी जनता चाहे जुनसुकै पार्टीमा होस् जसपाको एकीकृत स्वरूप हेर्न चाहन्छ। त्यसैले गाँठी कुरा के हो भने पार्टी एकीकृत रहन सक्यो भने यसले वैकल्पिक पार्टीको रूप ग्रहण गर्ने प्रचुर सम्भावना छ। तराईमधेसमा रहेको यसको वर्चश्वले नै पहाडलाई प्रभावित पार्ने हो। त्यसैले अहिले सत्ता शक्तिभन्दा मधेसको माग प्रमुख हो चाहे त्यो कांग्रेसले पूरा गरोस् वा कम्युनिष्टले भन्ने कुरा मधेसी समाजले राम्ररी बुझेको छ।"
नेपालसहित एमालेका चार नेतामाथिको कारवाही फुकुवा,"काठमाडौं : नेकपा एमालेले माधवकुमार नेपालसहित चार नेतामाथिको निलम्बनको कारवाही फुकुवा गरेको छ। बिहीबार बिहान बालुवाटारमा बसेको स्थायी कमिटी बैठकले नेपालसहित सुरेन्द्र पाण्डे, भीम रावल र घनश्याम भुसालमाथिको कारवाही फुकुवा गरेको प्रधानमन्त्री केपी शर्मा ओलीको प्रमुख राजनीतिक सल्लाहकार विष्णु रिमालले जानकारी दिए। एमालेले चारै जनालाई पार्टी हित र विधान विपरीत काम गरेको भन्दै ६ महिनाका लागि पार्टी साधारण सदस्यबाट नै निलम्बन गरेको थियो। पार्टी एकतालाई विखण्डन गर्ने, पार्टी फुटाउने, पार्टीभित्रको सहकार्य र सद्भावलाई क्षतविक्षत पार्ने गरी निरन्तर अवैधानिक गुट भेला तथा पार्टीका कुभलो चिताउनेहरूसँग निरन्तर बैठक, भेटघाट गर्ने र उनीहरूको पक्षपोषण गर्ने कार्य निरन्तर गरेको भन्दै एमालेले कारबाही गरेको हो। बैठकले नेपाललगायत असन्तुष्ट नेताहरूको मागको सम्बोधन र निर्णय लिन पार्टी अध्यक्ष ओलीलाई अधिकार दिने निर्णयसमेत गरेको छ। नेपाल पक्षलाई गरिएको कारबाही फिर्ता गरेर विपक्षी गठबन्धन नजान अपील गर्दै ओलीले नयाँ अस्त्र फालेका छन्। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय आज बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न सकिरहेको छैन। नयाँ सरकारको नेतृत्व गर्न कस्सिएको नेपाली कांग्रेस जनता समाजवादी पार्टी (जसपा) दुई खेमा विभाजित भएपछि अन्योलमा परेको छ। सभापति शेरबहादुर देउवाले एमालेमा असन्तुष्ट रहेका नेपाल पक्षका नेताहरुसँग छलफल तीब्र पारेका छन्। उनीहरुलाई राजीनामा गराएर बहुमत सिद्ध गर्न खोजेपनि माधव पक्षले निर्णय नगर्दा अन्योल बनेको छ। एमालेका असन्तुष्ट पक्षको राजीनामा वा समग्र जनता समाजवादी पार्टी एकढिक्का नभएसम्म विपक्षी गठबन्धनको बहुमत पुग्दैन। अध्यक्ष ओलीले पार्टीका शीर्ष नेतामार्फत नेपालसँग छलफल गरिरहेका छन्। यसैबीच उपमहासचिव विष्णु पौडेल छलफलका लागि माधव नेपाल निवास कोटेश्वर पुगेका थिए। पौडेलले माधव समूहको राजीनामा रोक्न प्रयास गरिरहेका छन्। पार्टी फुटतर्फ अघि बढेपछि दोस्रो तहका नेताहरूले मध्यमार्गी विन्दु पहिल्याउन जोड दिएका छन्। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो। ओलीले नेपालसमूहलाई गरिएको कारबाहि फिर्ता गरेर थप लचिलो बनेको छ । उनले आजै नेपालसँग वार्ता गर्ने सम्भावना रहेको बालुवाटार स्रोतले जनाएको छ। हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमालेको नेपाल पक्षका प्रत्यक्षतर्फका १९ जनाले राजीनामा दिँदा प्रतिनिधिसभामा सांसद संख्या २ सय ५२ हुन्छ। बहुमतका लागि १ सय २७ आवश्यक हुन्छ। नेपाल पक्षका १९ जनाले राजीनामा दिँदा पनि बहुमत जुटाउन सकस नै छ।"
सुदूरका ४ सय मात्रै अस्पतालमा,"धनगढीटीकापुर : कैलालीको टीकापुर नगरपालिका१ का ४५ वर्षीय पुरुष आफूमा कोरोना पुष्टि भएपछि वैशाख २३ गते टीकापुर अस्पतालमा भर्ना भए। उनको अक्सिजन लेबल ७०७५ हाराहारी थियो। चिकित्सकले उनलाई तुरुन्तै भेन्टिलेटर आवश्यक भएको बताए। अस्पतालमा रहेका ८ थान भेन्टिलेटर एनेस्थेसियोलोजिस्ट र फिजिसियन डाक्टर नहुँदा प्रयोगविहीन छन्। आफन्तले बिरामीलाई कोहलपुर मेडिकल कलेज लैजाने निर्णय गरे। तर, सघन उपचार कक्षबाट बाहिर निकालेर एम्बुलेन्समा राख्ने बेला उनको ज्यान गयो। हामीले भेन्टिलेटर हुँदाहुँदै पनि उपचार पाएनौं। आफन्तलाई अकालमै गुमायौं। अस्पतालमा भेन्टिलेटर टाँगेको छ। तर, त्यसलाई हेरेर बिरामीको मृत्यु भइरहेको छ, मृतकका भाइ प्रेम शाहले भने, उपचार कक्षमा राखिएका भेन्टिलेटर हेरेर बिरामीले ज्यान गुमाउनु परिरहेको छ। धनगढी उपमहानगरपालिका८ का व्यवसायी नारायण लम्सालको सोमबार काठमाडौंमा उपचारका क्रममा ज्यान गयो। लम्साललाई धनगढीबाट १० लाख खर्च गरेर आफन्तले हवाई एम्बुलेन्सबाट शनिबार काठमाडौं लगेका थिए। उनलाई तुरुन्तै सघन उपचार कक्षमा राख्नुपर्ने अवस्था थियो। सेती प्रादेशिक अस्पतालमा आईसीयू भरिएको थियो, आफन्त तुलसा लम्सालले भनिन्, अक्सिजनको लेबल घट्न थालेपछि काठमाडौं लग्यौं। तर, जोगाउन सकिएन। उनका अनुसार सेती प्रादेशिक अस्पतालमा समयमै अक्सिजन पाएको भए सायद ज्यान जोगिन सक्थ्यो ! कञ्चनपुरको भीमदत्त नगरपालिका३ का ४२ वर्षीय पुरुष वैशाख १४ गते भारतको राजधानी दिल्लीबाट घर आए। गड्डाचौकी नाकामा गरिएको एन्टिजेन परीक्षणमा कोरोना पोजिटिभ देखियो। उनी घरमै आइसोलेसन बसे। तर, चारपाँच दिनपछि श्वासप्रश्वासमा समस्या देखियो। उनी वैशाख २६ गते महाकाली अस्पताल पुगे तर त्यहाँ उनले अक्सिजन पाएनन्। अस्पतालमा अक्सिजन छैन भनियो। बिना अक्सिजन दुई दिनसम्म बसाउनुपर्यो। काठमाडौंबाट अक्सिजनको विद्युतीय मेसिन मगाइयो। त्यसले चाहिने जति अक्सिजन धानेन, बहिनी शान्ति भट्टले भनिन्, अस्पतालमा अक्सिजन नपाएपछि कम्पनीका मालिकले वैशाख २६ गते उनलाई दिल्लीमा उपचार गर्ने भनेर बोलायो। तर, उनको बाटोमै ज्यान गयो। उनका अनुसार सेती अस्पतालमा पनि अक्सिजन छैन भन्यो। धनगढीका निजी अस्पतालमा ठाउँ पाइएन। सुदूरपश्चिम प्रदेशभरि ९ हजारभन्दा बढी कोरोनाका सक्रिय संक्रमित छन्। तीमध्ये मंगलबार बेलुकीसम्म ४ सय १ जना मात्रै अस्पताल भर्ना भएका छन्। कोरोना भएका साढे ८ हजार होम आइसोलेसनमा छन्। सेती प्रादेशिक अस्पतालमा संक्रमितको उपचारमा खटिएका वरिष्ठ फिजिसियन डा निराजनदत्त शर्मा पौडेलले भने, अस्पतालमा ठाउँ नभएकाले धेरै मानिस घरमै उपचारमा बसिरहेका छन्। मलाई दिनमा सैयौं फोन आउँछन्। घरमै उपचारमा बसिरहेकाहरूलाई औषधी उपचारका लागि सघाउनु परेको छ। अस्पतालमा अक्सिजन अभाव भइरहेको, अक्सिजन सकिएर बिरामीको ज्यान गइरहेको र स्वास्थ्यकर्मीले पनि हेरचाह नगरेको गुनासा आउन थालेपछि मानिसहरू अस्पतालमा जान रुचाइरहेका छैनन्। डा पौडेलको विचारमा सेती र महाकाली जस्ता आईसीयू र भेन्टिलेटर भएका अस्पतालमा बिरामी छानिएर आउनुपर्ने हो। तर, उनले सामान्य अक्सिजनका विरामी पनि आउने गरेकाले गम्भीर बिरामीलाई अझै हेर्न नसकिएको बताए। कोभिड भएकाहरूलाई आइसोलेसन एक ठाउँमा गर्ने, सामान्य लक्षण देखिएका तर अक्सिजन सपोर्ट नचाहिनेलाई एक ठाउँमा उपचार गर्ने, अक्सिजन सपोर्ट, आईसीयू र भेन्टिलेटर चाहिनेलाई मात्रै सेती र महाकाली जस्ता विशेषज्ञा सेवा भएको अस्पतालमा पठाइनुपर्ने हो तर यस्तो कसले गरिदिने ? डा पौडेलले भने।"
उपत्यकामा निषेधाज्ञा : आजदेखि अत्यावश्यक बाहेकका कार्यालय बन्द,"काठमाडौं : कोभिड१९ संक्रमण रोकथामका लागि उपत्यकामा आज बिहानैदेखि लागू हुने गरी आगामी जेठ १३ गतेसम्मका लागि निषेधाज्ञा थप गरिएको छ। उपत्यकाका तीन जिल्ला (काठमाठौँ, ललितपुर र भक्तपुर) का प्रमुख जिल्ला अधिकारीसहितको बैठकले उक्त निर्णय गरेको हो। उपत्यकामा वैशाख १६ गतेदेखि निषेधको आदेश जारी भएको थियो। त्यसपछि वैशाख २२ गते पुनः एक साता थप गरिएको थियो। यसपालि निषेधाज्ञामा अत्यावश्यक खाद्य सामग्री खरिद बिक्रीका लागि बिहान १० बजेसम्म खुला रहने छ। उक्त समयमा अत्यावश्यक खाद्य सामग्रीका पसल, व्यवसाय र डिपार्टमेन्टल स्टोर्स (खाद्य सामग्री मात्र बिक्री गर्न) खुला हुने छ। मानिसको भिडभाड हुने सबै गतिविधिमा रोक लगाइएको छ। सर्वसाधारणले औषधि, खाद्यवस्तु तथा अन्य अत्यावश्यक उपभोग्य वस्तु वा सेवा खरिदका लागि तथा अत्यावश्यक सेवा लिनुपर्दा बाहेक कुनै पनि व्यक्ति घरबाहिर निस्किन पाउने छैन। सार्वजनिक एवं निजी सवारी साधन जेठ १३ गते राति १२ बजेसम्म उपत्यकामा सञ्चालनमा रोक लगाइएको छ। अत्यावश्यक सामग्री बोकेका ढुवानीका सवारी साधन, बिरामी तथा कुरुवा (बढीमा दुई जना) बोकेका एम्बुलेन्स, स्वास्थ्यकर्मी तथा सुरक्षाकर्मीले प्रयोग गर्ने सवारी साधन सञ्चालन गर्न पाइने छ। होटल तथा पार्टी प्यालेसमा विवाह, व्रतबन्ध गर्न रोक लगाइएको छ। घरमै उक्त कार्य गर्दा १० जनाभन्दा बढी उपस्थित हुन नपाइने आदेशमा भनिएको छ। यस्तै आजैदेखि लागू हुनेगरी अत्यावश्यक सेवा दिने कार्यालयबाहेक सबै कार्यालय बन्द गरिएको छ। अत्यावश्यक सेवा दिने कार्यालयले पनि न्यून कर्मचारी राख्नुपर्ने आदेशमा उल्लेख छ। अहिलेसम्म यसैगरी मुलुकका ७३ जिल्लामा निषेधाज्ञा जारी भएको छ।"
दैलेखमा कोरोनाबाट दुईजनाको मृत्यु,दैलेख : दैलेख अस्पतालको आइसोलेसनमा उपचाररत् दुईजना कोरोनाका बिरामीको मृत्यु भएको छ । जिल्ला सदरमुकामस्थित अस्पतालको आइसोलेसनमा उपचाररत ठाँटीकाँध गाउँपालिकाका दुईजना कोरोना संक्रमितको मृत्यु भएको हो । बुधबार साँझ जिल्लाको पश्चिममा पर्ने ठाँटीकाँध गाउँपालिका५ तोलीजैसीका ३२ वर्षीया युवकको मृत्यु भएको हो । युवकलाई अस्पताल पुर्याएको एक घण्टा नबित्दै मृत्यु भएको हो । उनलाई दैलेख अस्पतालको आइसोलेसनमा ल्याइ पुर्याए लगत्तै उपचार थालिएको थियो । उपचारकै क्रममा उनको मृत्यु भएको आइसोलेसन अस्पतालमा कोरोनाका बिरामीहरुको उपचारमा खटिएकी डा सुशिला कटुवालले जानकारी दिइन् । स्वास्थ्यमा समस्या देखिएपछि परिवारको सहयोगमा उनलाई बुधबार बिहान ठाँटीकाँध गाउँपालिकास्थित प्राथमिक स्वास्थ्य केन्द्र लकान्द्रमा पुर्याइएको थियो । त्यहाँ गरिएको एन्टिजेन परीक्षणमा ती युवकमा कोरोना संक्रमण पुष्टि भएको थियो । कोरोना संक्रमण पुष्टि भएपछि स्वास्थ्य केन्द्रले रिफर गरेपछि दैलेख अस्पतालको आइसोलेसनमा ल्याइ पुर्याएको मृतकका आफन्तले बताए । यस्तै बुधबार राती नै ठाँटीकाँध गाउँपालिका३ विशालाका ५२ वर्षीया महिलाको मृत्यु भएको स्वास्थ्य सेवा कार्यालय दैलेखका निमित्त स्वास्थ्य सेवा व्यवस्थापक थीरप्रसाद रेग्मीले बताए । कोरोना संक्रमित भएर श्वासप्रश्वासमा समस्या भएर चारदिनदेखि आइसोलेसन उपचाररत ती महिलाको मृत्यु भएको हो । योसँगै जिल्लामा कोरोना संक्रमणका कारण ज्यान गुमाउनेको संख्या १६ पुगेको छ । यस्तै जिल्लामा कोरोना संक्रमण पुष्टि हुनेको संख्या २ हजार १ सय ५५ पुगेको छ । मंगलवार थप ८५ जनामा कोरोना भाइरस (कोभिड१९) संक्रमण पुष्टि भएको स्वास्थ्य सेवा कार्यालय दैलेखका निमित्त स्वास्थ्य सेवा व्यवस्थापक थीरप्रसाद रेग्मीले बताए । निमित्त स्वास्थ्य सेवा व्यवस्थापक रेग्मीका अनुसार हालसम्म १ हजार ६ सय १६ जना कोरोनाका बिरामी निको भइसकेका छन् । अहिले जिल्लामा सक्रिय संक्रमितको संख्या ५ सय २५ जना छ । ती मध्ये दैलेख अस्पतालको आइसोलेसनमा ३७ जना कोरोनाका बिरामी उपचाररत छन् भने ४ सय ८८ जना कोरोनाका बिरामी घरमै छन् ।
कोरोना भाइरस संक्रमणमा सबै सजग हुने कि ?,"विश्वमा फैलिएको कोरोना भाइरस माहामारीको रूपमा चलिरहेको छ।नेपाल एक विकासोन्मुख राष्ट्र भएकाले अझैपनि यहाँका जनतामा चेतना स्तरको सुधार भने कम नै छ। चेतना भए पनि आनीबानीमा परिवर्तन हुन खासै सकेको पाइँदैन। कतिपय कुरामा सैद्धान्तिक रूपमा ज्ञान र चेतना भए पनि प्रयोगात्मक रूपमा प्रयोग गर्न हिचकिचाएको देख्न सकिन्छ। माक्स लगाउनु पनि हिजोआज फेसनको रूपमा देखिन्छ। केही समय अगाडि परीक्षा हलमा सहभागी हुनुपर्ने थियो। सबै भौतिक दुरी कायम गरीकन परीक्षा सञ्चालन गरिएको थियो। सबै परीक्षार्थीले माक्स लगाएका थिए। हामीलाई फेससील पनि प्रयोग गर्न दिइएको थियो। कतिपय साथीहरूले लगाउनु भएन।परीक्षा सकिएपछि बाहिर निस्किए। सार्वजनिक गाडी प्रयोग गर्नु थियो। कतिले खोलेर हातमा बोक्नुभन्दा लगाइरहे।म पनि गाडी कुरिरहेकी थिएँ। एकजना दिदी नजिकै हुनुहुन्थ्यो। उहाँले यो तपाईलाई परीक्षामा दिएको हो? भनी सोध्नुभयो।हो त,मैले भनें। उहाँ भन्नुभयो, मैले त लगाइनँ आ! लगाएपछि मान्छेले हेरिरहन्छन्। गाडीमा पनि त्यस्तै हो। मनमा सोचेकी थिएँकि मलाई दिदीले लगाउनु पर्छ, आफ्नै लागि हो त्यसैले सजकता अपनाउनु पर्छ भन्नुहोला भन्ने ठूलो विश्वास थियो। तर उहाँको अभिव्यक्तिले झनै कोरोनालाई माया गरेर निम्त्याएको जस्तो लाग्यो। हुनत हामी नेपाली आफ्नो स्थानबाट हुने प्रयाससम्म पनि कहिल्यै गर्दैनौं। अरूको कमजोरी औंल्याउन सधैं एक कदम अघि नै हुन्छौं। कसैले राम्रो काम गर्न खोजेको देखेपनि कहिल्यै उसलाई थप काम गर्नै उत्साह दिएका हँुदैनौं। हरेक साना साना कुरामा पनि हामी अरूलाई हेप्ने नै प्रवृत्ति विकास हुनुमा आफूलाई अब्बल नै देखाउनाले नै हाम्रो समाज सभ्य हुन नसकेको हो। हरेक कुरामा अरूलाई उत्प्रेरणा दिनुअघि र कहीकतै परिवर्तन देख्न चाहनेले हरेक आनीबानीमा पहिले आफैं सुध्रिनु जरुरी हुन्छ। हामी सधैंअरूको कामको कमिकमजोरी औंल्याउन एक कदम अघि नै भएका हुन्छौं।त्यही काम आफूले गर्नु पर्दा, मुन्टो निहुराएर हिँड्नुपर्ने हुन्छ। हरेक बिहान चोकचोकमा गल्लीका चिया पसलमा गरिने गफले के समाज परिर्वतन हुन्छ त ? कोरोनाले के राजा के रैति, के धनी के गरिब ! सबैलाई लाग्ने प्रमाणित भइसकेको यो अवस्थामा धेरै केही गर्न नसके पनि कम्तिमा यो महामारीको अवस्थामा सजकतालाई फेसनको रूपमा नलिउँ। मै खाउँ, मै लाउँभनेर नसोचौं। घन्टौंसम्म एक व्यक्तिले अर्को व्यक्तिका, सरकारका, राजनीतिक नेताका कुरा काटेर बस्नुको समय सकारात्मक कार्य गरेमा पक्कै पनि समाज परिर्वतन नहोला भन्न सकिँदैन। अरूलाई परिर्वतन गर्न खोज्नु पहिले आफू परिवर्तन हुनु जरुरी हुन्छ। हाम्रो पुरानो भनाइ छ नि,चोर औंलाले अरूलाई देखाउँदा बाँकी औंलाले आफैंलाई देखाइरहेको हुन्छ। तर यो पनि असम्भव छैन कि सबैजना मिलेर यो महामारीसंक्रमणलाई नियन्त्रणमा ल्याउनु पर्छ।यसका लागि समाजका सबै तरिकाको भूमिका आवश्यक पर्छ। सबैले आफ्नो क्षमता र सामथ्र्यअनुसार देशलाई आवश्यकता परेको योगदान दिनुपर्छ। अत्यावश्यक न्यूनतम स्रोत साधन र सेवा सबै नेपालीलाई उपलब्ध हुनुपर्छ। यति कुराको निश्चितमा कुनै कानुन अड्चन हुने देखिँदैन। यो हाम्रो देशको संविधानको मर्म अनुरूपकै कुरा हो। पहिल्यै पनि भनिसकिएको छ। सिंगै देश र जनताको सुरक्षाका अगाडि व्यक्तिगत स्वार्थ गौण हुन्छन्।सजकता न त अरूका लागि हो। यो मानवीय संयमतामा आधारित हुनुपर्छ।यो महामारीमा सबैले आआफ्नो ठाउँबाट सकेको साथ सहयोग गर्नुको विकल्प छैन। यस्तो अवस्थामा हामीलाई सानोभन्दा सानो कुरो माक्स लगाउनु होस्, घरैमा बस्नु होस् भन्दा पनि हामी मान्दैनौं। हरेक चोकका गल्लीमा कति बेला सुरक्षाकर्मी देखिँदैनन् र हिँडडुल गरौं भन्ने हरेक व्यक्तिमा देख्न सकिन्छ। के यति सहयोग पनि गर्न सकिँदैन र ? समय समयमा साबुन पानीले हात धुनु सामान्य रुघा, खोकी लाग्दा मुख छोपेर खोक्नु, हाँछ्यु गर्दा अरूलाई सर्दैन भन्ने सामान्यभन्दा सामान्य चेतना पनि हामीले कतिपय अवस्थामा गुमाएका हुन्छौं। यसरी कसरी मानिसलाई चेतनशीलको संज्ञामा राख्नु ?मलगायत अन्य स्वास्थ्य स्यवंसेविका साथी काठमाडौं महानगरपालिकाको जनस्वास्थ्य महाशाखामा सानो सहयोग गर्ने गरी गयौं। यो विकरान्त अवस्थालाई आफ्नो अमुल्य समय दिने क्रममा हामी उक्त महाशाखाको सम्पर्क सर्वेक्षणको सहयोग गर्न थाल्यौं। जहाँ पूर्वराजा ज्ञानेन्द्र पनि कोरोना पोजेटिभ भएर अस्पतालमा भर्ना भएका रहेछन्।केही समयअघि उनी पत्नीसहित भारतको कुम्भ मेलामा सहभागी भएर फर्किएका रहेछन्। परीक्षण गर्दा कोरोना पोजिटिभ भएको देखिएको थियो। कोरोनाले के राजा के रैति, के धनी के गरिब ! सबैलाई लाग्ने प्रमाणित भइसकेको यो अवस्थामा धेरै केही गर्न नसके पनि कम्तिमा यो महामारीको अवस्थामा सजकतालाई फेसनको रूपमा नलिउँ। एक्लै मै खाउँ, मै लाउँभनेर नसोचौं। एकले अर्कोलाई साथ र सहयोग गरौं।यो जटिल अवस्थामा सरकारले केही गरेन, त्यसले त्यो गर्योभन्दा पनि हामी मानवीय सोचाई उच्च राखी अगाडि बढौं। सकेको सहयोग एकले अर्कोलाई गर्ने बानी बसालौं।संक्रमितलाई हेला नगरौं। भोलि त्यही समय त्यही अवस्था आफूलाई आइपर्दा शिर निहुराउनु पर्ने अवस्था आई नपरोस्।त्यसैले विश्वव्यापी महामारीको यो परिस्थितिमा सबै एकजुट भई हातेमालो गर्दै अघि बढौं।"
अस्पताल चहार्दाचहार्दै मृत्यु,"राजविराज : भेन्टिलेटर र अक्सिजन अभावमा अस्पताल चहार्दाचहार्दै सप्तरीमा संक्रमितले ज्यान गुमाउन थालेका छन्। राजविराज नगरपालिका९ गढियाका ३८ वर्षीय पुरुषको भेन्टिलेटर अभावमा मृत्यु भएको १८ घण्टा नबित्दै बिहीबार १२ बजे तिलाठी कोइलाडी गाउँपालिका४ का ४७ वर्षीय पुरुषको पनि मृत्यु भएको अस्पतालले जनाएको छ। संक्रमण पुष्टि भई सोमबार अस्पतालको आइसोलेसनमा भर्ना भएका ४७ वर्षीय पुरुषको बिहीबार मृत्यु भएको अस्पतालका सूचना अधिकारी सूर्यकान्त झाले जानकारी दिए। श्वासप्रश्वासमा समस्या आएपछि बुधबार बिहान आकस्मिक कक्षमा भर्ना भएका ३८ वर्षीय पुरुषको भेन्टिलेटरसहितको अस्पताल र अक्सिजन खोज्दा ढिला भई विराटनगरस्थित ग्रिनसिटी अस्पताल नपुर्याउँदै मृत्यु भएको राजविराज९ का रामु यादवले बताए। बिहीबार पनि संक्रमित पुरुषको स्वासप्रस्वासमा समस्या भई अक्सिजनको मात्रा निकै कम भएको जानकारी दिँदै झाले भने भेन्टिलेटरमा राख्न सकेको भए कृत्रिम स्वास दिएर बचाउन थप प्रयास गर्न सकिन्थ्यो। होमआइसोलेसनमा वैशाख २० गतेदेखि बस्दै आएकी कञ्चनरूप८ की ६५ वर्षीया महिलालाई अक्सिजनसहित अस्पताल पुर्याउन नपाउँदै बुधबार साँझ मृत्यु भएको थियो। राजविराजस्थित अस्पतालमा चारओटा भेन्टिलेटर रहे पनि अक्सिजन कन्सन्ट्रेटर सेन्सरमा प्राविधिक गडबडी भएकाले उपयोगमा आउन सकेको छैन। भेन्टिलेटर सञ्चालन गर्ने एनेस्थेसिया डाक्टरसमेत संक्रमित छन्। भेन्टिलेटरको प्राविधिक समस्या समाधान भई आवश्यक जनशक्ति उपलब्ध भए मात्र भेन्टिलेटर सञ्चालनमा आउन सक्ने अवस्था छ। अस्पतालले भेन्टिलेटरको जनशक्तिका लागि प्रदेश सरकार, संघीय सरकार र विश्व स्वास्थ्य संगठनको नेपालस्थित कार्यालयसम्म पहल गरिरहेको जानकारी दिँदै हालसम्म जनशक्ति उपलब्ध हुन नसकेको जनाएको छ। सप्तरीमा अक्सिजनको समस्या पनि विकराल बनेको छ। आइसोलेसन भर्ना हुने सबै संक्रमितका लागि अक्सिजन पुर्याउन हम्मे परेको अस्पतालले जनाएको छ। अक्सिजनकै लागि संक्रमितका परिवारबीच खोसाखोसको स्थिति बनेको छ। सरकारले अस्पतालमै अक्सिजन प्लान्ट राख्न टेन्डर आह्वान गरे पनि काम अगाडि बढ्न सकेको छैन। टेन्डर आह्वान भए पनि सामाग्री नपाइएकोले सम्भव नहुँदा अक्सिजन भर्न इटहरीस्थित उद्योग पठाउनु परेको डा झाले बताए। खाली हुनासाथ दैनिक ५० वटा सिलिन्डर भर्न इटहरी पठाइने गरेको उनले बताए। बन्द रहेको राजविराजस्थित साइकृष्ण मेडिकल कलेज एन्ड हस्पिटलमा बिहीबारदेखि सञ्चालनमा ल्याउने गरी तयार पारिएको ५० बेडको आइसोलेसनका लागि पनि अक्सिजन चाहिने भएकाले बिहीबार थप ३० वटा सिलिन्डर खरिद गर्ने सम्झौता भएको अस्पतालले जनाएको छ। स्थिति असामान्यतर्फ प्रवेश हुन थालेको भन्दै डा झाले कोरोना संक्रमितलाई सेवा दिन चुनौती बढ्दै गएको बताए। उपचार पाउन महाभारत चिकित्सक संघद्वारा राष्ट्रिय संकल्पको अपिल बेड थपिए, छैनन् खाली सुदूरका ४ सय मात्रै अस्पतालमा कोरोना संकटमा असफल प्रदेश सरकार : कार्यकर्ता पोस्न २० करोड बाँड्ने योजना बनाउँदै अक्सिजनकै कारण संक्रमितहरूको मृत्यु भइरहेको राजविराज नगरपालिकाका नगर प्रमुख शम्भुप्रसाद यादवले बताए। नगरपालिकाले सिलिन्डर खरिदको प्रयास गरे पनि प्राप्त नभइरहेको उनको भनाइ छ। अस्पतालले सम्झौता गरेअनुरूप ३० वटा सिलिन्डिर थपिए १ सय २७ वटा सिलिन्डर हुनेछ। अस्पतालमा गत १९ गतेदेखि सञ्चालनमा आएको २५ बेडको एचडीयू व्यवस्थापनसहितको आइसोलेसन केन्द्रका सबै बेडमा अहिले कोरोना संक्रमित छन्। उनीहरूको मृत्यु भए वा होम आइसोलेसनमा गए मात्र नयाँ बिरामीको भर्ना हुने अवस्था छ। जिल्लामा रहेका अरू निजी अस्पतालहरू र आइसोलेसनमा समेत आईसीयू र भेन्टिलेटर नहुँदा कडा खालका संक्रमितको उपचार सप्तरीमा सम्भव छैन। निजी अस्पतालमा काम गर्ने चिकित्सक र कर्मचारीहरूले काम छाड्न थालेका छन्। छिन्नमस्ता अस्पतालको शल्यक्रिया कक्षमा रहेको दुईवटा भेन्टिलेटरलाई कोभिड१९ का संक्रमितका लागि प्रयोगमा ल्याउने तयारी भइरहेको सीडीओ फणिन्द्रमणि पोखरेलले बताए। जिल्लामा पछिल्लो समय कोभिड१९ का बिरामी दैनिक बढ्दै गएको छ। संक्रमितको सङ्ख्या बढेसँगै अक्सिजनको अत्यधिक खपत्ले गर्दा अक्सिजन अभाव हुँदै गएकोले अस्पतालले बिरामी लिन नसक्ने अवस्था आउनुअघि नै सम्बन्धित निकाय गम्भीर बन्नुपर्ने स्थानीय तुला माझीको भनाइ छ।"
बालुवाटारमा एमाले स्थायी कमिटी बैठक,"काठमाडौं : नेकपा एमालेले स्थायी कमिटीको बैठक बोलाएको छ। नेकपा एमालेका अध्यक्ष एंव प्रधानमन्त्री केपी शर्मा ओलीले बिहीबार बिहान ९ बजे बालुवाटारमा स्थायी कमिटी बैठक बोलाएका हुन्। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय आज बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न सकिरहेको छैन। अबको रणनीति तय गर्न बैठक बस्न लागेको हो। नयाँ सरकारको नेतृत्व गर्न कस्सिएको नेपाली कांग्रेस जनता समाजवादी पार्टी (जसपा) दुई खेमा विभाजित भएपछि अन्योलमा परेको छ। सभापति शेरबहादुर देउवाले एमालेमा असन्तुष्ट रहेका माधव नेपाल पक्षका नेताहरुसँग छलफल तीब्र पारेका छन्। उनीहरुलाई राजीनामा गराएर बहुमत सिद्ध गर्न खोजेपनि माधव पक्षले निर्णय नगर्दा समस्या भएको छ। एमालेका असन्तुष्ट पक्षको राजीनामा वा समग्र जनता समाजवादी पार्टी एकढिक्का नभएसम्म विपक्षी गठबन्धनको बहुमत पुग्दैन। अध्यक्ष ओलीले पार्टीका शीर्ष नेतामार्फत नेपालसँग छलफल गरिरहेका छन्। यसैबीच उपमहासचिव विष्णु पौडेल छलफलका लागि माधव नेपाल निवास कोटेश्वर पुगेका छन्। पौडेलले माधव समूहको राजीनामा रोक्न प्रयास गरिरहेका छन्। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो। स्थायी कमिटी बैठकपछि आजै ओलीले नेपालसँग वार्ता गर्ने सम्भावना रहेको बालुवाटार स्रोतले जनाएको छ। हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमालेको नेपाल पक्षका प्रत्यक्षतर्फका १९ जनाले राजीनामा दिँदा प्रतिनिधिसभामा सांसद संख्या २ सय ५२ हुन्छ। बहुमतका लागि १ सय २७ आवश्यक हुन्छ। नेपाल पक्षका १९ जनाले राजीनामा दिँदा पनि बहुमत जुटाउन सकस नै छ।"
चिकित्सक संघद्वारा राष्ट्रिय संकल्पको अपिल,"काठमाडौं : नेपाल चिकित्सक संघले मुलुकभर रेड अलर्ट घोषणा गर्दै सरकार राजनीतिक दल, निजी क्षेत्र, सहयोगी निकायलगायतलाई राष्ट्रिय संकल्पका साथ यो महामारीविरुद्ध लड्न अपिल गरेको छ। संघका अध्यक्ष डा लोचन कार्की र महासचिव डा बद्री रिजालले प्रेस विज्ञप्ति जारी गर्दै यस क्षणमा सबै दललाई एक ठाउँमा ल्याउन र महामारीविरुद्ध जुट्न अभिभावकको भूमिका निर्वाह गर्न राष्ट्रपति विद्यादेवी भण्डारीलाई आग्रह गरेका छन्। सबैले आआफ्नो स्थानबाट सहयोग र समन्वयकारी भूमिका निर्वाह गरेर कोभिड१९ महामारीको जालो तोड्न सकिने संघले जनाएको छ। जनताको जीवन रक्षाभन्दा ठूलो मुद्दा अरू हुन सक्दैन, कृपया ! सिंगो राष्ट्र एक ठाउँमा उभिएर जनताको जीवन रक्षाका लागि पहल गरौं। हामी कोरोना युद्धमा होमिएका छौं, दृढतापूर्वक खटिनेछौं। यति बेला यो लडाइँमा तपार्इंहरूको संकल्प, सत्प्रयास र साथ चाहिएको छ, अपिलमा लेखिएको छ। यो लडाइँ स्वास्थ्यकर्मी वा स्वास्थ्य मन्त्रालयको मात्रै नभएको विज्ञप्तिमा उल्लेख छ। सबै एकजुट भएर राष्ट्रिय संकल्प गर्न सके मात्र लडाइँ जित्न सकिने संघको ठहर छ। स्वास्थ्य प्रणालीलाई थप ढल्न नदिन सबैले भरथेग गर्न आग्रह गरिएको छ। अस्पताल आउन नपाएका, आएकालाई फर्काउनुपरेका, बचाउन सक्ने अवस्था हुँदाहुँदै एक सिलिन्डर अक्सिजन नपाएर आफ्नै आँखा अगाडि मर्नुपरेको, परिवारले प्राण जोगाइदिन गरेको अनुनयविनय, अक्सिजन र शय्या भन्दै गरेको हारगुहारको हृदयविदारक दृश्यले हाम्रो भोक, निद्रा सबै लगेको छ, अपिलमा छ, अस्पतालको प्रांगणका दृश्य जुन देख्न हामी विवश छौं। तर, जब सामाजिक सञ्जाल, समाचारहरू हेर्छौं तब जनताका यी पीडा र वेदनाभन्दा अन्य विषयहरू प्राथमिकताका विषय छन्। मानौं अस्पतालमा ती हृदयविदारक दृष्य अर्कै लोकका हुन। अनि अस्पतालमा दिनरात खटेको हाम्रो मन खिन्न हुन्छ, उदेक लाग्छ र प्रश्न गर्न मन लाग्छ के नेतृत्वदायी भूमिकामा रहेकाहरूका लागि जनताको जीवनभन्दा ठूलो कुरा अरू केही हुनसक्छ ? समयमा तयारी नगर्दा र प्राथमिकतामा नपर्दा नागरिकले अनाहकमा ज्यान गुमाउनुपरेको अपिलमा उल्लेख छ। कोरोनाको पहिलो लहरदेखि नै जुनसुकै बेला भयावह अवस्था आउन सक्ने भएकाले आवश्यक तयारी गरौं भनेर निरन्तर झक्झकाएको जनाइएको छ। आज फेरि पनि केही आशा गरेर यो बिन्ती गर्दै छौं। अब केही महिनाका लागि तपाईंका राजनीतिक जोडघटाउ र अन्य प्राथमिकतालाई स्थगित गरिदिनुहोस्। एउटै प्राथमिकता बनाउनुहोस्, जनताको जीवन जोगाउने, एकजुट भएर भाइरससँग लड्ने र महामारीलाई परास्त गर्ने, अपिलमा छ। चिकित्सक तथा स्वास्थ्यकर्मीको मनोबल उच्च पार्न, सम्पूर्ण नागरिकको जीवन रक्षाका निमित्त सबैले हातेमालो गर्दै समन्वयात्मक भूमिका निर्वाह गर्नु अपरिहार्य रहेको जनाइएको छ। संकटपूर्ण अवस्थामा कोरोना भाइरससँग लड्नका सम्पूर्ण नागरिक स्वास्थ्य सैनिकका रूपमा आआफ्नो स्थानबाट पहल गर्न आवश्यक रहेको विज्ञप्तिमा उल्लेख छ। चिकित्सक, नर्स, स्वास्थ्यकर्मी फिल्डमा हिम्मत नगुमाई काम गरिरहेको भन्दै प्रश्न गरिएको छ, राज्य सञ्चालनको जिम्मा लिएकाहरूले आफ्नो जिम्मेवारी बोध गर्दै यो बेलामा त्यसरी नै काम गरिरहनुभएको छ त ? थप लेखिएको छ, हाम्रो प्रयत्नलाई फलिभूत बनाउन सवैले हातेमालो गरिरहेका छन् भन्ने अनुभूत गर्न पाए मात्र हाम्रो हिम्मत र प्रयासको अर्थ रहन्छ। तर, विडम्बना हामीले त्यो अनुभूत गर्न पाएनौं। विषमपूर्ण परिस्थितिमा धैर्य र संयम अपनाउँदै स्वास्थ्यका मापदण्डलाई कडाइका साथ पालना गरेर आआफ्नो स्थानमा सुरक्षित रहन नागरिकलाई अपिल गरिएको छ। सरकार, सम्पूर्ण राजनीतिक दल, नागरिक समाज तथा सम्पूर्ण पेशागत संघसंगठन यस युद्ध मैदानमा होमिएर स्वास्थ्यकर्मीलाई सहयोग र सद्भाव उपलब्ध गराउन आग्रह गरिएको छ।"
ओमानबाट शनिबार ६ सय थान अक्सिजन सिलिण्डर ल्याउने,"काठमाडौं : राष्ट्रिय ध्वजावाहक नेपाल वायुसेवा निगम (नेपाल एयरलाइन्स) ले ओमानको मस्कटबाट ६०० थान अक्सिजन सिलिण्डर ल्याउने भएको छ। गैरआवासीय नेपाली सङ्घको सहयोग र नेपाली दूतावास ओमानका सहकार्यमा सहयोगस्वरुप प्राप्त हुने अक्सिजन सिलिण्डर लिन निगमको वाइड बडी ए ३३० जहाज आगामी शनिबार मस्कट जाने तयारीमा रहेको जनाइएको छ। निगमका महाबवन्धक डिमप्रकाश पौडेलले शनिबार मस्कटबाट अक्सिजन सिलिण्डर ल्याइने र सोही दिन साँझ चीनको बेइजिङमा सङ्कलित करीब ४०० थान अक्सिजन कन्सन्टेटर ४०० थान सिलिण्डर र अन्य स्वास्थ्य सामग्री ल्याउने तयारी गरिएको जानकारी दिए । उनका अनुसार सिलिण्डरका अलावा चीनबाटै आठ अक्सिजन जेनेरेटर पनि ल्याउने तयारी भइरहेको छ । सो प्रयोजनका निम्ति निगमको जहाज बेइजिङ पठाइनेछ। एनआरएनएका अध्यक्ष कुमार पन्तले बुधबार सामाजिक सञ्जालमा पोष्ट गर्दै नेपालमा कोरोना बिरामीलाई अक्सिजन पुर्याउन कठिन भएका बेला संस्थाले चीनबाट १०० अक्सिजन कन्सन्ट्रेटर र ओमानबाट ५५० सिलिण्डर शनिबारसम्म काठमाडौँ पुर्याउने प्रयासमा रहेको जनाएका छन्। ओमानपछि हरेक दिन ५५० थान सिलिण्डर उत्पादन हुने भएकाले प्रतिदिन नै वाइड बडी ए ३३० जहाज बेइजिङ पठाइने पन्तले बताए। निगमले अन्यत्र उपलब्ध हुन सक्ने सामान ल्याउन निगमका सबै जहाज तयारी अवस्थामा राखिएको जनाएको छ । नेपाल सरकारका सम्बद्ध सबै निकायको सक्रियतामा आगामी १० १२ दिनमा अक्सिजनको समस्या समाधान हुने निगमले विश्वास लिएको छ। निगमको वाइड बडी जहाजले यसअघि यही वैशाख २८ गते चीन सरकारले अनुदानमा दिएको ४०० थान अक्सिजन सिलिण्डर, १० थान भेण्टिलेटरसहितका स्वास्थ्य सामग्री काठमाडौँ ल्याएको छ । स्वास्थ्य तथा जनसंख्या मन्त्रालयको आग्रह र संस्कृति, पर्यटन तथा नागरिक उड्डयन मन्त्रालयसँगको समन्वयमा चीनबाट अक्सिजन सिलिण्डरसहित स्वास्थ्य सामग्री ल्याइएको हो । रासस"
"कोरोना : केही सत्य, केही भ्रम","देखिरहेकै छौं कि पूरै विश्वभर कोरोना नामको महामारी व्यापक रूपमा फैलिएको छ र नेपालमा पनि भयावह अवस्था सृजना हँुदै गइरहेको छ। हामी यसबाट कसरी मुक्ति प्राप्त गरी स्वस्थ रहन सक्छौं ? सबैले सोच्ने र गर्ने बेला आएको छ। कोरोना एक फरक प्रकारको कफको बिमारी हो, यसको लक्षणलाई हेर्दा आयुर्वेदमा उल्लेख भएको एउटा कफ जनित ज्वरो सहितको रोग अर्थात् कालो खोकीभित्र यसलाई राख्न सकिन्छ जुन मौसममा परिवर्तन हुँदा संक्रमण अझ फैलिन पुग्दछ। यो रोगको सञ्चय काल लगभग सात दिनको हुन्छ, यो एक तीव्र संक्रामक रोग हो र यो प्रत्यक्ष रूपबाट एक व्यक्तिदेखि अर्को व्यक्तिमा फैलिन्छ। यो रोगको रोकथामका लागि प्रतिरोधक खोप अत्यन्त आवश्यक हुन्छ साथै यो रोग लाग्यो भने पृथक्करण अर्थात् एकान्त बास पनि अनिवार्य हुन्छ। एकजना मेरो फेसबुक मित्रले फेसबुकमा एउटा स्टाटस लेख्नु भयो तीन दिनदेखि १०३ डिग्रीभन्दा माथि ज्वरो, टाउको फुट्लाझैं गरी दुख्ने, आँखाका गेडीहरू खस्लान्झैं हुने, हातखुट्टा करकर लुस्ने एवं दुख्ने, खान मन नलाग्ने इत्यादि। हामीले यस्ता खाले स्टाटस लेखेर सहानुभूति बटुल्न खोजेको हुनुपर्छ। तर हामी यहीनेर एउटा कुरा बिर्सन्छौं कि यसरी सोसल मिडियाहरू (जस्तै भाइबर, ह्वाट्सएप, मेसेन्जर, फेसबुक) आदिमा यी खालका अभिव्यक्ति राख्दैमा रोग निको हुने हो र ? कदापि होइन। कोरोना संक्रमणबाट हामीलाई जति पीडा हुन्छ त्यसलाई कैयौं गुना बढाईचढाई गरेर मान्छेलाई तर्साउने काम भइरहेको छ। यस्ता खालका क्रियाकलापले गर्दा संक्रमित भएर सुतेका व्यक्तिहरू जसको समय बिताउने माध्यम भनेको सोसल मिडिया हो, उनीहरूको मनोबल घट्न गई व्यक्ति वा समुदायमा एक प्रकारको मानसिक दबाब पर्न गइराखेको हुन्छ। वर्तमान समयमा हरव्यक्ति भयभीत एवं त्रसित अवस्थामा छ। कोरोनाले पीडितका कुरा छोडिदिउँ एउटा स्वस्थ व्यक्ति पनि अत्तालिएर यो सोच्न बाध्य हुन्छ कि कहिँ मलाई पनि कोरोना हुने त होइन, म पनि मरि पो हाल्छु कि ? आदि आदि। शार्ङ्गधरसंहिताका अनुसार पनि न जन्तुः कश्चिदमरः पृथिव्यां जायते क्वचित्। अतो मृत्युरवार्यः स्याति किन्तु रोगान्निवारयेत्।। अर्थात् पृथ्वीमा कुनै पनि प्राणी अमर भएर जन्म लिएको हुँदैन, त्यसैले मृत्युबाट मुक्ति मिल्न सक्दैन परन्तु रोगबाट बच्न र रोगको निराकरण गर्न चाहिँ सकिन्छ। यसबाट बच्न हामीले के गर्ने त ? सर्वप्रथम त यस्ता खालका समाचारहरूमा ध्यान नदिऔं, सकारात्मक कुराहरूलाई मात्र अंगीकार गरौं। सामाजिक सञ्जालमा कोभिडका कारण मृत्यु भएमा समवेदना, स्वास्थ्य लाभको कामना आदि रोकौं। गर्नै मन लागे कोभिड जितेका मात्रको पोष्ट गरौं, कोभिडबारे तर्साउने खालका होइनन् मीठा अनुभवहरू साझा गरौं। जसले गर्दा संक्रमितहरूको मनोबल उच्च होस् र यस्ता स्टाटसहरूले औषधिको काम गरोस्। अर्कोतर्फ हाम्रो दिनचर्या पनि स्वस्थ होस्, हाम्रो जीवनशैली राम्रो होस्, हामी बिहान छिट्टै उठौं र उठेपछि शौचादिबाट निवृत्त भएर योग आदिको अभ्यास गरौं। जुन व्यक्तिले योगाभ्यास गर्छ उसको शरीरमा रोग प्रतिरक्षा शक्तिको वृद्धि हुन्छ, जब हाम्रो शरीरमा रोग प्रतिरक्षा शक्तिको वृद्धि हुन्छ तब कोरोना मात्रै होइन कुनै पनि प्रकारका भयानक रोगहरूले हाम्रो शरीरलाई आक्रमण गर्न सक्दैनन्। हामी स्वस्थ हुन्छौं र हामी हाम्रो जीवनलाई राम्ररी स्वस्थ बनाएर बाँच्न सक्दछौं। जहाँ हाम्रो दिनचर्या राम्रो हुन्छ, हाम्रो खानपान सात्त्विक हुन्छ। जब सात्त्विक आहार हामी लिन्छौं त्यो हाम्रो शरीरको लागि धेरै राम्रो हुन्छ, शरीरमा कुनै पनि प्रकारका रोगहरू आउने छैनन्। त्यसैले यहाँ आवश्यकता यो हुन्छ कि हामी आफ्नो खानपान परिवर्तन गरी ऋतु अनुकुल आहार चयन गर्नु पयो। हरियोपरियो सागपातहरू, गेडागुडीका झोलहरू, दालको सुप आदि प्रयोग गर्ने गरौं, जति धेरै हरियो सागसब्जीहरू प्रयोग गर्छौं, त्यसबाट त्यति धेरै भिटामिन एवं मिनेरल्सहरू प्राप्त हुन्छन्। जसले गर्दा हाम्रो शरीर स्वस्थ हुन्छ हामी स्वस्थ हुन्छौं। आज हामीले हाम्रो समाज या परिवारमा देखिरहेका हुन्छौं हाम्रा बच्चाहरू हरियोपरियो सागसब्जीहरूको प्रयोग त्यति गर्दैनन्, उनीहरू बढी फास्ट फूड, जंक फूड, कोल्ड ड्रिक्स आदि कुराहरूको प्रयोग धेरै गर्ने गर्छन्। सकारात्मक सोचका साथ जीवन जिउने कोशिश गर्नुपर्छ र यो विचार गर्नुपर्छ कि म कोरोनाबाट बच्न सक्छु, मलाई कोरोना हुनै सक्दैन। हामी जस्तो सोच्छौं या विचार गर्छौं हाम्रो शरीरमा उस्तै घटित हुन थाल्दछ। यसका लागि योग र आयुर्वेद एक सक्षम र समृद्ध चिकित्सा पद्धति हुनसक्छ। यस्तोमा हाम्रो शरीरको रोग प्रतिरक्षा शक्ति कमजोर हुन जान्छ र कोरोना मात्रै होइन अरू पनि धेरै रोगहरूले हाम्रो शरीरलाई आक्रमण गर्न सक्छन्। त्यसैले हाम्रा दिनचर्यालाई नियमित गरौं, ऋतु अनुकूल सात्त्विक एवं शाकाहारी आहार प्रयोग गर्ने गरौं। हामीले मांसाहारी भोजन गर्ने हो भने हाम्रो शरीरको रोग प्रतिरक्षा शक्तिमा ह्रास आउँछ, जब यसमा ह्रास आउँछ तब हाम्रो शरीरमा विविध रोगहरूले आक्रमण गर्छन्। त्यसैले हामीहरूले मांसाहारलाई त्यागेर शाकाहारलाई अपनाउनु उचित हुन्छ। जसबाट हामी स्वस्थ हुन्छौं हाम्रो परिवार एवं समाज भित्र कोही पनि रोगी हुने छैनन्, यो हाम्रो जिम्मेवारी पनि हो कि हामी स्वस्थ रहौं, हाम्रो परिवार पनि स्वस्थ होस्, हाम्रा छरछिमेकीहरू पनि स्वस्थ होउन्। वैदिक धर्मशास्त्रले पनि भनेको छ कि सर्वे भवन्तु सुखिनः सर्वे सन्तु निरामयाः हामी सबैलाई स्वस्थ एवं निरोगी देख्न चाहन्छौं। सबै स्वस्थ होउन्, निरोगी होउन् यी सबै कुरा हामी आफैंद्वारा नै सम्भव हुन्छ। जब हामी स्वस्थ हुन्छौं, हाम्रो समाज स्वस्थ हुन्छ। तब निश्चित रूपमा हामी एक सभ्य एवं स्वस्थ समाजको निर्माण गर्ने छौं। अर्को कुरा, जब हामी घर बाहिर निस्कन्छौं मास्कको प्रयोग गरौं, बिनामास्क घरबाहिर ननिस्कौं। मास्क गुणस्तरीय हुनुपर्छ, जुन मास्कले हामीलाई सुरक्षा प्रदान गर्न सकोस्। सकेसम्म भीडभाडमा जाने कोशिश नगरौं। जानै पर्ने भएमा मास्कको प्रयोग गरी घरबाट बाहिर निस्कौं। आजको समयमा सावधानी नै यसको मुख्य उपचार हो। यदि हामीले सुरक्षा विधि अपनायौं भने मात्र यसबाट बच्न सक्दछौं, अन्यथा हामी कोरोनाबाट ग्रसित हुन सक्छौं। तसर्थ हामी सावधानी अपनाएर यसबाट बच्ने कोशिश गरौं। अहिलेको समयमा भीडभाड हुने ठाउँमा जाँदा कसैलाई यो थाहा हुदैन कि कसलाई के भएको छ, विशेष गरेर ती व्यक्तिहरू जसलाई डायबिटिज, आस्थमाको समस्या, उच्च रक्तचाप या अन्य कुनै जीर्ण खालको शारीरिक समस्या छ भने यस्तो अवस्थामा बाहिर जानु हँुदैन। विशेष सावधानी अपनाउनु पर्ने हुन्छ। यो तब मात्रै सम्भव हुन्छ जब हामी जागरुक हुन्छौं। अर्कोतर्फ समाजमा हामीले यो देखिरहेका छौं कि मान्छेहरू जरुरतभन्दा धेरै भयभीत भइरहेका छन्, आज व्यक्ति यो सोच्न बाध्य छ कि उसको छिमेकी या कुनै आफन्तलाई कोरोना भयो या कसैको मृत्यु भयो भने कहीँ कतै मेरो पनि मृत्यु हुने त होइन ? जब हामी आफ्नो मन मस्तिष्कमा यस्ता खालका विचारहरू लिएर आउछौं तब हाम्रो पीयूष ग्रन्थीमा नकारात्मक असर पर्दछ र हाम्रो तन्तुहरूको क्षय हुन थाल्छ। हाम्रो मानसिक सन्तुलन बिग्रन्छ, जसले गर्दा हाम्रो शरीरको रोग प्रतिरक्षा क्षमता घट्न थाल्दछ, यस्तो अवस्थामा कोरोना मात्रै होइन अन्य विविध रोगहरू हाम्रो शरीर माथि हावी हुन्छन्। त्यसैले हामी डराउनु पर्ने आवश्यकता छैन, यसबाट भयभीत हुनुपर्ने आवश्यकता छैन। हुनसक्छ, तपाईंको आफन्तजन या छिमेकीलाई कुनै पुरानो जीर्ण रोग थियो होला जसको कारणले उसको मृत्यु भयो। त्यसैले हामी भयभीत नहोऔं, हामीले हाम्रो मनमस्तिष्कलाई बलियो बनाऊँ, यदि हाम्रो मन मस्तिष्क बलियो भएन भने हामीले हाम्रो शरीरलाई बलियो बनाउन सक्दैनौं। आज जरुरी छ त केवल सकारात्मक सोचको, जसले हाम्रो शरीरमा प्रतिरक्षी क्षमतालाई वृद्धि गर्छ। हामीले गर्ने व्यवहारबाट पनि प्रतिरक्षी क्षमतालाई बढाउन सक्छौं। जस्तै अरे ! कहाँ छस् ? भनेर कसैले सोध्छ भने तब बन्छ हाम्रो एन्टिबडी, हामी मनोरञ्जनात्मक कुरा गरेर या भिडियो हेरेर मज्जाले खुलेर हास्छौं भने तब बन्छ एन्टिबडी, यदि हामी चिन्तामा छौं र कोही आएर ऐ ! किन आत्तिएको छस्, म छु नि ! भनेर भन्छ भने तब बन्छ एन्टिबडी, हामीलाई नाच्न गाउन केही आउँदैन फेरि पनि हामी उट्पट्यांग तरिकाबाट गाउने र नाच्ने गर्छौं भने तब बन्छ एन्टिबडी, यदि हामी घरमा तनावमा बसिरहेका छौं तब कोही साथी आएर हात समाएर, ए किन दुःखी भएको छस्, दुबै मिलेर यो समस्याको समाधान गरौंला नि ! भन्छ भने तब बन्छ एन्टिबडी। त्यसैले हामी मस्त रहौं, स्वस्थ रहौं, हाम्रो आत्मबललाई कमजोर बनाउने खालका सामाजिक सञ्जालमा प्रेसित स्टाटस, भिडियोहरूको पछि नलागौं। हाम्रो विचार एकदम सकारात्मक एवं सशक्त हुनुपर्छ, ताकि कुनै पनि प्रकारका रोगहरू नआउन्। हामीहरू हमेसा सकारात्मक सोचका साथ जीवन जिउने कोशिश गर्नुपर्छ र यो विचार गर्नुपर्छ कि म कोरोनाबाट बच्न सक्छु, मलाई कोरोना हुनै सक्दैन। हामी जस्तो सोच्छौं या विचार गर्छौं हाम्रो शरीरमा उस्तै घटित हुन थाल्दछ। यसका लागि योग र आयुर्वेद एक सक्षम र समृद्ध चिकित्सा पद्धति हुनसक्छ। तर हाम्रो दुर्भाग्य आज योग र आयुर्वेदको मूल्य, मान्यता एवं अवधारणालाई नबुझीकन यसलाई भ्रमको खेती भनेर प्रचारप्रसार गर्ने केही विरोधी तŒवहरू पनि समाजमा भरमार देख्न सकिन्छ। किनकि योगायुर्वेद केवल चिकित्सा शास्त्र मात्र होइन, यो एउटा सम्पूर्ण जीवन विज्ञान पनि हो। अहिले आवश्यकता छ त केवल यसको अध्ययन, अध्यापन एवं अनुसन्धानको।"
जंगली हात्तीको आक्रमणबाट एकको मृत्यु,झापा : जंगली हात्तीको आक्रमणबाट झापामा एक व्यक्तिको मृत्यु भएको छ। कमल गाउँपालिका ३ निवासी ४५ वर्षीया जीतबहादुर खोयाङको हात्तीको आक्रमणबाट मृत्यु भएको जिल्ला प्रहरी कार्यालय झापाले जनाएको छ। उनलाई आज बिहान ५ बजे जंगली हात्तीले आक्रमण गरेको थियो। जंगली हात्तीको आक्रमणबाट उनको घटनास्थलमा नै मृत्यु भएको जिल्ला प्रहरी कार्यालय झापाका प्रहरी नायव उपरीक्षक राकेश थापाले जानकारी दिए। थापाकाअनुसार बिहान हिड्न निस्किएका खोयाङलाई २१ नम्बर वाहिनी अड्डाको पश्चिमतर्फको जंगलमा हात्तीले आक्रमण गरेको हो।
कोरोना कहर : कांग्रेस नेता पौडेलले गरे दातृ निकायसँग सहयोगको अपील,"काठमाडौं : नेपाली कांग्रेसका वरिष्ठ नेता रामचन्द्र पौडेलले कोरोना संकट टार्न दातृ निकायसँग सहयोगको अपील गरेका छन्। बिहीबार फेसबुकमार्फत उनले नेपाली जनताको जीवन रक्षाका लागि मानवियताका आधारमा सहयोग गर्न सबैसँग अपिल गरेका हुन्। यो विकराल अवस्थाबाट नेपाललाई जोगाउनका लागि म हाम्रा मित्र राष्ट्र, विदेशस्थित नेपाली नियोगहरु, नेपालमा रहेका विदेशी नियोगहरु, दातृ निकायहरु, गैरआवासीय नेपाली संघ, नेपाली जनसम्पर्क समितिहरु, सहयोगी भावना भएका मित्रहरु तथा नागरिकहरुलाई हार्दिक अपिल गर्दछु । उनले भनेका छन्,नेपालमा अहिले देखिएको कोरोनाको संकट देशले आफ्नै बल बुताले पार पाउने अवस्था नदेखिएकाले नेपाली जनताको जीवन रक्षाका लागि मानवियताका आधारमा नेपालीलाई सहयोग गर्नका लागि म हार्दिक अपिल गर्दछु । पौडेलले कोरोना संक्रमण तीव्र रुपमा फैलिएको कारण नेपालको अवस्था अहिले विकराल बन्दै गएको टिप्पणी गरेका छन् । हामी अहिले आफ्नो स्वास्थ्य संरचनाले धान्न नसक्ने अवस्थामा पुगेका छौँ ।उनले लेखेका छन्,अक्सिजन र अस्पतालको अभावमा संक्रमितहरुले उपचार नै नपाएर दिनहुँ ज्यान गुमाउनेको संख्या सयौँ पुग्न लागेको छ ।"
कोरोना संकटमा असफल प्रदेश सरकार : कार्यकर्ता पोस्न २० करोड बाँड्ने योजना बनाउँदै,"धनगढी : जनता अक्सिजन नपाएर ज्यान गुमाइरहेका बेला सुदूरपश्चिम प्रदेश सरकार भने २० करोडका मर्मतका योजना बाँढ्ने तयारीमा जुटेको छ । भौतिक पूर्वाधार विकास मन्त्रालय र आर्थिक मामिला तथा योजना मन्त्रालयको समेत जिम्मेवारी सम्हालेका मुख्यमन्त्री त्रिलोचन भट्टको सचिवालयले २० करोडका योजना बाँढ्ने तयारी गरेको हो । केही दिनअघि मुख्यमन्त्रीको निजी सचिवालयले भौतिक पूर्वाधार विकास मन्त्रालयलाई सडक, सिचाईं, तटबन्ध, खानेपानीका योजना मर्मत शिर्षक र बाढीपीडितका लागि भन्दै २० करोड रकम बराबरको वित्तिय सहमति माग्न भन्दै पत्र पठाएको छ । अहिले मुख्यमन्त्री त्रिलोचन भट्ट आफै भौतक पूर्वाधार र आर्थिक मामिला तथा योजनामन्त्री पनि हुन् । नेकपा एमालेको ओली समूहमा लागेका पठानसिंह बोहरालाई उनले २०७७ को पुसमा पदमुक्त गरेर उक्त मन्त्रालयको जिम्मेवारी आफैसँग राखेका थिए । त्यसको लगत्तै पुसकै महिना आर्थिक मामिला तथा योजनामन्त्री झपटबहादुर बोहराले पनि राजीनामा दिएपछि त्यो मन्त्रालय पनि मुख्यमन्त्री भट्टसँगै छ । बोहरा माओवादी केन्द्रबाट जितेपनि उनी ओली पक्षतिर लागेपछि उनले आफै राजीनामा दिएका थिए । पाँच महिनासम्म मुख्यमन्त्री भट्टले दुबै मन्त्रालय आफूसँगै राखेका छन् । मुख्यमन्त्री कार्यालयको निजी सचिवालयबाट २० करोडका झण्डै तीन सय योजनाका लागि आर्थिक मामिला तथा योजना मन्त्रालयबाट वित्तिय सहमतिका माग्न पत्र आएको थियो, तर विषयगत कार्यालयको मागको पुस्ट्याई र औचित्य नदेखिएकाले त्यसलाई मन्त्रीस्तरीय निर्णय गरिदिन भनेर फेरि उतै पठाइएको छ,' भौतिक पूर्वाधार विकास मन्त्रालय स्रोतले भन्यो । भौतिक पूर्वाधार मन्त्रालय स्रोतले मर्मतका तीन सय बढी योजनाहरु वित्तिय सहमति माग्नका लागि आएको बताएको छ । सुदूरपश्चिमका नौवटै जिल्लाका माननीयहरुले आफ्नो क्षेत्रमा मर्मत शिर्षकमा बजेट माग गरेका योजना आएका उनले बताए । मुख्यमन्त्रीका स्वकीय सचिव प्रेम कुवर (प्रख्यात) ले पनि माननीयले मर्मतका योजनाहरु माग गरेकाले त्यसको वित्तिय सहमतिका लागि भनेर पूर्वाधार मन्त्रालयलाई टिप्पणीका लागि पत्र पठाएको स्वीकार गरे । सरकारको नेृत्वमा रहेको नेकपा माओवादी केन्द्र, प्रतिपक्षी दल नेपाली कांग्रेस र एमालेको ओली समूहका केही माननीयका योजना समावेश गरिएको उनले बताए । धेरै माननीयका योजना आएका छन्, ससाना योजना पनि छन्, तीन लाखदेखि १०१५ लाख सम्मका योजना छन्, आर्थिक मामिला मन्त्रालयले वित्तीय सहमति दियो भने मात्रै ती योजना बाँडफाँड हुन्छन्,' मुख्यमन्त्री त्रिलोचन भट्टका स्वकीय सचिव प्रेम कुवर (प्रख्यात) ले भने । तर उनले, कुन कुन माननीयले के के योजना दिए भनेर त्यसको सूची भने दिन मानेनन् । हामी छनौटकै चरणमा छौं, अझै छनौट सकिएको छैन, छनौट पछि सूची नै दिउला, 'कुवरले भने । मर्मत शिर्षकमा सामान्यतया, विषयगत कार्यालय (जिल्लामा रहेका कार्यालयहरु) ले मागको औचित्यका आधारमा मन्त्रालयलाई यस्तो बजेट माग गर्ने गर्छन् । तर मुख्यमन्त्रीको नीजि सचिवालयबाट योजनाहरु गएकाले भौतिक पूर्वाधार मन्त्रालयका कर्मचारी पनि अलमलमा परेका छन् । मुख्यमन्त्री आफै माग गर्ने (भौतिक पूर्वाधार मन्त्रालय) र आफै दिने निकाय (आर्थिक मामिला तथा योजना) मा रहेकाले, योजना सदर गराउन भने सजिलो हुने देखिन्छ । निजी सचिवालयबाट गएका योजनाहरुका लागि बजेट माग्ने भौतिक पूर्वाधार मन्त्रालय हो, त्यो मन्त्रालय पनि मुख्यमन्त्रीसँग छ, अझ त्यो बजेटका लागि वित्तिय सहमति दिने निकाय आर्थिक मामिला तथा योजना मन्त्रालय हो, त्यो पनि मुख्यमन्त्रीसँगै छ, भनेपछि माग्ने र दिने आफै भएपछि जे गरे पनि हुन्छ, 'आर्थिक मामिला तथा योजना मन्त्रालयका एक अधिकारीले भने । कोरोना संक्रमणले सुदूरपश्चिममा मंगलबार बेलुकीसम्म २५६ जनाको ज्यान गइसकेको छ । सेती र महाकाली अस्पतालमा मात्रै दैनिक दर्जनौ मानिस अक्सिजन नपाएर ज्यान गुमाइरहेका छन् । सुदूर पहाडी जिल्लाको अवस्था अक्सिजन नपाएर झन कहालीलाग्दो छ । निजी क्षेत्रका व्यवसायी, सामाज सेवामा खटिएका युवाले चितवन, भैरहवा, सप्तरी र नेपालगञ्जदेखि यस क्षेत्रका अस्पतालहरुका लागि रात दिन भोक तिर्खा नभनेर अक्सिजनका सिलिन्डर भराएर ल्याउने काम गरिरहेका छन् । तर प्रदेशको अभिभावक मानिएको प्रदेश सरकार कार्यकर्ता पोस्ने मर्मतका योजना बाँडने तयारीमा लागेको छ । दोस्रो चरणको कोरोनाले मात्रै वैशाखमा १८२ जनाले ज्यान गुमाएका छन् । अहिले विकास निर्माणको बजेट पनि कोरोनाको उपचारमा लगाएर जनताको ज्यान जोगाउने माग भइरहेका बेला प्रदेश सरकारको कार्यकर्ता पोस्ने खालको यो कार्यको आलोचना समेत भएको छ । सुदूरपश्चिम विश्वविद्यालयका पूर्वरजिष्टार डाक्टर हेमराज पन्त भन्छन, प्रदेश सरकारको यो जनता प्रतिको घात हो, यो जनताले तिरेको करको दुरुपयोग हो, प्रदेशको राजनीतिक नेतृत्व यत्ती निरिह र निकम्मा होला भन्ने सोचेकै थिएन, यस्तो गर्नु अपराध हो । उनले प्रदेश सरकारले अहिलेको त्यो बजेट कोरोनाका बिरामीको उपचारमा लगाउन माग गरे । प्रदेश सरकार गतिलो भएका भए अहिलेसम्म मन्त्रीपरिषद बैठक बसाएर स्वास्थ्य संकटकाल घोषणा गरेर, जनता जोगाउन अक्सिजनका प्लान्ट स्थापना सक्नु पर्ने होइन ? त्यो २० करोड रकमको एक तिहाई अथवा ६७ करोडमा अक्सिजन नपाएर तडपिएर मरिरहेका नागरिकलाई जोगाउन सकिन्छ, यस्तो अक्षम्य अपराधको जनताले हिसाब माग्नुपर्छ । अर्थविद शिवहरी मुडभरी पनि, कोरोनाले नागरिक विवस भएका बेला कार्यकर्ता पोस्ने असारे विकासको अर्को नमूना भएको आरोप लगाउँछन् । उनी भन्छन, कोरोनाले देश बन्दाबन्दीमा छ, अहिले बाँडिने २० करोडका योजना कसरी सम्पन्न हुनसक्छन ? ती सबै कार्यकर्तालाई मिलाएर खाउ भनेर बाँडिने योजना हुन् । प्रदेश सरकारले त्यो कार्य रोक्नुपर्छ ।' उनले प्रदेश सरकार, अक्सिजन नपाएर मरिरहेका जनतालाई जोगाउन लाग्नुपर्ने बताए । जनता प्राण बायु नपाएर मृत्युवरण गरिरहेका छन, एक छिनमा खाना खाएर शैयामा बसेको नागरिक छिनभरमै ढलेर प्राण त्यागीरहेको छ, सरकारले अहिले प्रार्थमिकता जनताको उपचारलाई दिनुपर्छ, मुडभरीले भने । कोरोनाको रोकथाम, नियन्त्रण र उपचारका लागि प्रदेश सरकारको उपस्थिति शून्य देखिएको छ । मंसिरमा ७ वटा अक्सिज प्लान्टका लागि आएको बजेट वैशाखको १६ गते मात्रै जिल्ला अस्पतालहरुलाई अख्तियारी दिईएको छ भने प्रदेशका सामाजिक विकास मन्त्री, मुख्यमन्त्री, उनका सचिवालयका व्यक्तिहरु अस्पतालमा नागरिकले पाएको समस्या, अक्सिजनको अभावका बारेमा बेखबर छन् । सरकार विस्तारको तयारी २० करोडका योजनाहरु सदर गरे लगत्तै कोरोना कहरकै बीच प्रदेश सरकार विस्तारको पनि तयारी थालिएको छ । मुख्यमन्त्री तथा मन्त्रीपरिषद कार्यालय स्रोतका अनुसार भौतिक पूर्वाधार विकास मन्त्रालय र आर्थिक मामिला तथा योजना मन्त्रालयमा एमालेका सचेतक तारा लामा तामाङ र विरमान चौधरीमध्ये एकजना, अरु चार मन्त्रालयमा चारजना राज्यमन्त्री नियुक्तिका लागि तयारी थालिएको हो । सुदूरपश्चिम प्रदेशका भौतिक पूर्वाधार र आर्थिक मामिला तथा योजना मन्त्रालय पाँच महिनादेखि खाली थिए । मुख्यमन्त्री तथा मन्त्रीपरिषदको कार्यालयले प्रदेश प्रमुखलाई सरकार विस्तार हुने र सपथ ग्रहणका लागि समय मागेको स्रोतले बतायो । तर, नवनियुक्त प्रदेश प्रमुख मुख्यमन्त्री तथा मन्त्रीपरिषदको कार्यालयको पत्र पाउने वित्तिकै मंगलबार संघीय राजधानीतिर लागेकाले मन्त्री परिषद् विस्तारको कार्य अहिलेलाई रोकिएको छ । मन्त्रीमा धेरै आकांक्षी भएकाले उनीहरुलाई सन्तुष्ट गर्न नसकेकै कारण अहिलेसम्म प्रदेश सरकार विस्तार हुन सकेको थिएन ।"
छिनछिनमै आउँछन् बिरामी,"चितवन : चितवन मेडिकल कलेजको आकस्मिक कक्षका सबै बेड भरिएका छन्। आकस्मिक कक्षमै भेन्टिलेटर राखेर उपचार सुरु गरिएको छ। कतिपय बिरामी अक्सिजन लिएर बेडको पालो पर्खिंरहेका छन्। बिरामी बोकेका एम्बुलेन्स छिनछिनमा आइरहन्छन्। बिरामीका आफन्त अस्पतालको बेड पाउने आशामा बसिरहेका छन्। अस्पताल वरिपरि बेड पाउने आशामा आफन्त भौतारिहेका हुन्छन्। आकस्मिक कक्षमा ६० बेड छन्। यसमा ११ वटा भेन्टिलेटर सुविधा छ। यी बेड कुनै बेला पनि खाली हुँदैनन्। कोभिड संक्रमण भएका र त्यसको लक्षण मिल्ने बिरामी दैनिक ५० जना आउने गरेका छन्। अक्सिजन कमी भएका बिरामी पनि आउँछन्। कतिपय आकस्मिक कक्षमा पालो पर्खेर बसिरहेका छन्। कोही बेड र अक्सिजन, भेन्टिलेटरको पर्खाइमा छन्। बिरामीलाई बेड पुर्याउन अस्पताललाई मुस्किल भएको छ। अस्पताललाई बिरामीको चाप थेग्न गाह्रो भएको छ। जनशक्ति, प्रविधि र उपलब्ध स्रोतसाधनले सेवा दिन मुस्किल हुँदै गएको छ। अहिलेसम्म अन्य वार्डलाई पनि खाली वार्ड खाली गरेर म्यानेज गरेका छौं, मेडिकल कलेजका अध्यक्ष हरिश्चन्द्र न्यौपानेले भने, सबैतिर बिरामीको चाप थपिएपछि स्रोतसाधनले कसरी पुर्याउने भन्ने विषय गम्भीर छ। चितवनका अस्पतालमा कोभिडका बिरामीको चाप छ। अस्पतालमा बेड नपाएर बिरामीका आफन्त भौतारिन्छन्। अक्सिजनको मात्रा कम भएपछि भेन्टिलेटर खोज्दै अस्पताल चहार्छन्। बेड पाउनै मुस्किल हुन्छ। बेड पाउन अनेक बिन्ती गर्छन्। अक्सिजन र भेन्टिलेटरको पर्खाइमा बस्ने पनि उत्तिकै छन्। तीन ठूला अस्पतालका बेड भरिएका छन्। अवस्था सिकिस्त भएपछि अस्पताल आउने कारणले सबैलाई अक्सिन र भेन्टिलेटर पाउने समस्या भएको हो। जिल्लाको सरकारी भरतपुर अस्पताल, चितवन मेडिकल कलेज र कलेज अफ मेडिकल साइन्सेसमा कोभिड बिरामीको उपचार हुँदै आएको छ। कलेज अफ मेडिकल साइन्सेस पुरानो मेडिकल कलेजमा २ सय बेड कोभिड उपचारका लागि तयार छन्। तर, यसले पुर्याउन मुस्किल भएको छ। ९० बेड आईसीयू, एचडीयू ३०, भेन्टिलेटर १५ बेड छन्। पछिल्लो एक हप्तामा यो पर्याप्त छैन। बुधबारसम्म मात्रै ७६ जना आईसीयूमा छन्। अस्पतालमा बेड पर्याप्त नहुँदा बिरामीलाई राख्न समस्या भएको मेडिकल कलेजका कोभिड फोकल पर्सन डा सुदीप केसीले बताए। इमरजेन्सीमा रोकेर राख्नुपर्ने अवस्था छ, डा केसीले भन,े एम्बुलेन्स आउँछन्, छैन भनेर फर्काउनु पर्ने अवस्था छ। चितवन मेडिकल कलेजमा कोभिडका लागि छुट्टयाइएको २ सय ७६ बेडमध्ये २ सय बेड भरिएका छन्। यीमध्ये १ सय ५० जनाले अक्सिजन लिएका छन्। मेडिकल कलेजले अन्य विभागको आईसीयूलाई पनि चाप बढेपछि कोभिड आईसीयू बनाएको छ। जिल्लामा सबैभन्दा बढी भेन्टिलेटर भएको अस्पताल चितवन मेडिकल कलेज नै हो। यहाँ मात्रै दैनिक ५० जना कोभिडका बिरामी थपिन्छन्। मेडिकल कलेजमा २ सय ५३ बेड खाली गरेर कोभिडका लागि छुट्टयाइएको छ। तैपनि व्यवस्थापन गाह्रो भएको छ। अस्पतालमा बेड नपाएपछि सुदूरपश्चिमबाट पनि बिरामी आउने गरेका छन्। बिरामी थपिँदै छन्। यो अवस्थासम्म त धानेका छौं। हाम्रो स्रोतसाधनले कतिसम्म भ्याउँछ भन्ने हो, मेडिकल कलेजका अप्रेसन म्यानेजर पारस अधिकारीले भने, यही अवस्था हो भने थेग्न गाह्रो छ। चितवनमा आसपासका जिल्लासहित सुदूरपश्चिमबाट बिरामी अस्पतालको बेड खोज्दै आउँछन्। चितवन आउने बेलासम्म बाटोमा पर्ने सबै अस्पताल चहार्दै चितवन आइपुग्छन्। अन्य बेला चितवनबाट राजधानी लैजाने परिपाटी भएको चितवनमा कोरोनाको कहरमा राजधानीबाट विरामी ओइरिन्छन्। काठमाडौं वनस्थलीबाट उपचारका लागि दीपक बाबु अर्याल राजधानीको सबै अस्पताल चहारेपछि चितवन आएका थिए। उनकी ४८ वर्षीया श्रीमतीको शरीरमा अक्सिजनको मात्रा कम हुँदै गएपछि उनले अस्पतालको बेड पाएनन्। राति साढे ११ बजे काठमाडौंबाट बुटवल फर्किन लागेको एम्बुलेन्स फेला पारेपछि उनले भरतपुरको चितवन मेडिकल कलेज ल्याएको बताए। हामी अलि चिनेजानेकाले अनेक गर्दा त बेड पाएनांै अरू सामान्य परिवारका बिरामीको हालत के होला, उनले भने, अरू काठमाडौं जान्छन् हामी यहाँ आयौं। धेरै बिरामी बेड नपाएर घरै फर्कने गरेको उनले दुखेसो पोखे। कोरोना लागेर भन्दा पनि समयमा नै उपचार नपाएर धेरैले ज्यान गुमाउनु परिरहेको छ, अर्यालले भने। यस्ता बिरामी भरतपुरमा छिनछिनमा आउँछन्। बिरामी अस्पतालमा बेड कुरेर बस्छन्। केन्द्रीय स्तरको भरतपुर अस्पतालमा बिरामीको चाप बढेको छ। अस्पतालमा भएको १ सय ८० बेड तयार गरेको छ। तर, यो अस्पतालको कोभिड आईसीयूमा १० वटा मात्रै भेन्टिलेटर छ। बिरामीको चाप बढेपछि थेग्न गारो भएको छ। भरतपुर अस्पतालले दुई सयभन्दा बढी राख्न नसक्ने अवस्थामा पुगेको अस्पताल प्रशासनले जनाएको छ। अस्पतालका निमित्त मेडिकल सुपरिन्टेन्डेन्ट डा जगन्नाथ तिवारीले अस्पतालले थेग्न नसक्ने अवस्था भएको बताए। दैनिक २० जना बेड खोज्दै आउँछन् तर एक पटक भर्ना भएका बिरामी लामो समय बस्न पर्ने भएकाले मृत्यु भए मात्रै पाउने हो, उनले भने, बेड खाली छ फोन आउँछ। छैन भन्ने अवस्था आउँदा खिन्न हुन्छ। राजधानी काठमाडौंसहित देशका मुख्य ठूला सहरका बिरामी चितवन आउँछन्। सिकिस्त भएपछि अक्सिजन र भेन्टिलेटरको खोजीमा हेलिकोप्टरबाट समेत बिरामी चितवन आउने गरेका छन्। चितवनमा जिल्लाभन्दा बाहिरबाट बढी बिरामी आउँछन्। झण्डै ५५ प्रतिशत बिरामी जिल्ला बाहिरबाट आएका छन्।"
"पूर्वमन्त्री भट्टराईले भने, सरकार र राजनीतिक नेतृत्वले राष्ट्रको मिसन कोभिड १९ बनाऔं","काठमाडौं : एमाले नेता एवम् पूर्व पर्यटनमन्त्री योगेश भट्टराईले अस्वस्थ राजनीतिक खेलले व्यवस्था नै धरापमा पर्ने चिन्ता व्यक्त गरेका छन्। उनले विगतदेखि कै सरकारहरुले सार्वजनिक स्वास्थ्यलाई राज्यको प्रमुख दायित्वका रुपमा लिएर पर्याप्त काम नगरेकाले आज विस्फोट हुन पुगेको टिप्पणी गरेका छन्। बिहीबार फेसबुकमार्फत उनले बिरामीका लागि न्युनतम अक्सिजन र बेड दिन नसक्नाले हामीसबै लज्जित भएको बताएका छन्। हाम्रो देश अझ संकटतिर जाँदै छ। विगतदेखि कै सरकारहरुले सार्वजनिक स्वास्थ्यलाई राज्यको प्रमुख दायित्वका रुपमा लिएर प्रयाप्त काम नगरेका कारण आज यो विस्फोट बन्न पुगेको छ। बिरामीका लागि न्युनतम अक्सिजन र बेड दिन नसक्नुले हामी सबै लज्जित छौँ। उनले लेखेका छन्,यस्तो संवेदनशील अवस्थामा भइरहेका अस्वस्थ राजनीतिक खेलहरुले सरकार, राज्ययन्त्र तथा राजनीतिक नेतृत्वप्रति असन्तुस्टि बढदै गएर व्यवस्था नै धरापमा पर्नसक्ने सम्भावनाप्रति सबै सचेत हुनुपर्दछ। उनले नेपाल सरकारले चीन सरकार र अन्य देशका सरकारलाई सहयोगका लागि अनुरोध गर्नुपर्ने धारणा राखेका छन् । भट्टराईले सरकालाई चार बुँदे ध्यानाकर्षण गराएका छन्। १ अहिले तुलनात्मक रुपमा चीनमा कोभिडको असर कम भएको देखिन्छ। तसर्थ अघिल्लो समयमा इटाली लगायतका युरोपेली मुलुकमा चीनले स्वास्थ्य सामाग्री र जनशक्तिसहित जसरी सहयोग गरेको थियो त्यसरि नै अहिले नेपाललाई सहयोग गर्न नेपाल सरकारले चीन सरकारलाई अनुरोध गर्नुपर्दछ। र भारत लगायत अन्य देशका सरकारलाई पनि अनुरोध गरी सहयोग तत्काल ल्याउनु पर्दछ। २ २०७२ को महाभुकम्प पछि जसरी राजनीतिक विमतीहरुलाई थाती रखेर सरकार र राजनीतिक नेतृत्वले सहमतिमा काम गर्यो, एमाले, माओवादी र नेकाका बीचमा १६ बुंदे सहमति गरी संविधान निर्माण गर्ने जोखिमपूर्ण काम सम्पन्न भयो त्यसरी नै कोभिडविरुद्धको लडाईंमा फेरि एक पटक राष्ट्रिय सहमतिकासाथ ठोस योजनामा सबैले काम गर्नुपर्दछ। राष्ट्रको मिसन कोभिड १९ लाई बनाउनुपर्दछ। ३ सम्पूर्ण जनशक्तिलाई कोभिडविरुद्धको लडाईंमा केन्द्रित गर्ने र छिटो प्रकृयाबाट थप जनशक्ति भर्ना गर्ने। ४ आर्थिक अभाव हुन नदिने। अन्य शिर्षकका बजेट पनि कोभिडमा केन्द्रित गर्ने। कोभिडविरुद्धको लडाईंमा खटेको जनशक्तिबाहेक राज्यबाट पारिश्रमिक लिने अरु सबैको सुविधा हाललाई स्थगित राख्ने।"
बहुमतको कठिन कसरत,"काठमाडौं : राष्ट्रपति विद्यादेवी भण्डारीले संयुक्त सरकार बनाउन दिएको तीन दिनको म्याद बिहीबार सकिँदै छ। बिहीबार साँझ ९ बजेसम्ममा विपक्षी दललाई बहुमत जुटाउन हम्मेहम्मे देखिएको छ। त्यसका लागि एमालेको असन्तुष्ट माधवकुमार नेपाल पक्षलाई राजीनामा गराउन विपक्षी गठबन्धन लागिपरेको छ। एमालेका असन्तुष्ट पक्षको राजीनामा वा समग्र जनता समाजवादी पार्टी एकढिक्का नभएसम्म विपक्षी गठबन्धनको बहुमत पुग्दैन। हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमालेको नेपाल पक्षका प्रत्यक्षतर्फका १९ जनाले राजीनामा दिँदा प्रतिनिधिसभामा सांसद संख्या २ सय ५२ हुन्छ। बहुमतका लागि १ सय २७ आवश्यक हुन्छ। नेपाल पक्षका १९ जनाले राजीनामा दिँदा पनि बहुमत जुटाउन सकस नै छ। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो। तर, प्रधानमन्त्री ओलीले विश्वासको मत गुमाएर राष्ट्रपतिले संयुक्त सरकार बनाउन दिएको समयसीमा सकिन लागे पनि राजीनामालाई लिएर नेपाल पक्ष एकमत हुन सकेको छैन। नेपाल र रावलले सरकार गठनको तयारी गर्न भन्दै कांग्रेस सभापति शेरबहादुर देउवालाई राजीनामा दिने प्रतिबद्धता पनि गराइसकेका छन्। रावललगायत नेता सांसद पदबाट राजीनामा दिनुपर्ने पक्षमा छन्। उनले ट्विटरमा प्रधानमन्त्री ओलीलाई पदमुक्त गर्न सांसद पदबाट राजीनामा दिनुपर्ने लेखेका छन्। उनले ट्विट गरेका छन्, असाधारण समस्याको समाधान गर्न असाधारण पाइला चाहिन्छ। थप राष्ट्रिय हित, पार्टी विधानविपरीत र अलोकतान्त्रिक कार्य गर्नबाट प्रम केपीलाई रोक्न पदमुक्त गर्नु आवश्यक छ। त्यसका लागि हामीले सांसद पदबाट राजीनामा गरी स्थिति निर्माण गर्नुपर्छ। यो राजनीतिक नैतिकता र कानुनी दृष्टिले धेरै उचित छ। नेता घनश्याम भुसालले फेरि प्रतिनिधिसभा विघटन गर्ने खेल भइरहेको बताएका छन्। निर्वाचनका नाममा प्रतिनिधिसभा विघटन गराएर आफूहरूसँग बदला लिन लागिएको भुसालको भनाइ छ। उनले फेसबुकमा लेखेका छन्, आज हामीविरुद्ध गरिएका गालीगलौज वा आलोचनाले नेपालमा संविधान जारी हुँदा असफल भएका र विघटित प्रतिनिधिसभा पुनःस्थापित हुँदा दोस्रो पटक पनि असफल भएका शक्तिहरूले चुनावको नाममा फेरि प्रतिनिधिसभा विघटन गराएर हामीसँग बदला लिन कस्सिएका छन् भन्ने दाबीको खण्डन हुँदैन। उनले झलनाथ खनाल र माधवकुमार नेपाललाई गाली गरेर एमाले विभाजन गरिन लागेको तर्क गरेका छन्। उनले लेखेका छन्, हिजो प्रचण्डलाई गाली गरेर पार्टी विभाजनको पाप ढाक्ने प्रयास भयो। आज झलनाथमाधवलाई गाली गरेर बाँकी रहेको नेकपा एमालेलाई विभाजित गरिँदै छ। नेपाल समूहले फागुन २८ गते र त्यसपछि बसेका बैठक र त्यसले गरेका निर्णय फिर्ता लिनुपर्ने र २०७५ जेठ २ गतेको कमिटी, विधान र नेतृत्व नै आफ्नो बटम लाइन भएको बताउँदै आएको छ। प्रधानमन्त्रीले विश्वासको मत लिने क्रममा उक्त समूहका २८ सांसद उपस्थित भएनन्। उनीहरूले मत नदिँदा ओलीको पक्षमा ९३ सांसद्ले मत आएको थियो। युवा नेता राजीनामाभन्दा पनि पार्टीभित्रै संर्षघ गर्नुपर्ने पक्षमा छन्। उनीहरूले विद्रोह वा आत्मसमर्पण दुवै नभई नयाँ उचाइको एकतामा लाग्नुपर्ने बताएका छन्। सुनसरी क्षेत्र न १ का सांसद जयकुमार राईले पार्टी विभाजन हुने भए आफूले राजीनामा नदिने बताए। आफू पार्टी एकताको पक्षमा रहेको सांसद राईको भनाइ छ। राजीनामाले पार्टी विभाजन हुन्छ भने म त्यो पक्षमा छैन। उनका अनुसार अहिले यो देशको हितमा छैन। पार्टीका लाखौं कार्यकर्ताको हितमा पनि छैन। लाखौं कार्यकर्ता पार्टी एकताका पक्षमा छन्, सांसद राईले भने, अहिले कोरोनाको यत्रो महामारी सबै एकजुट भएर यसको सामना गर्नुपर्ने हो। तर, हाम्रा नेता झगडामा लागेका छन्। उनले नेताहरूलाई झगडा छोडेर वार्ता र सहमतिका साथ अगाडि बढ्न पनि आग्रह गरे। पछि हटे डा भट्टराई जसपाका डा बाबुराम भट्टराई र उपेन्द्र यादव आफ्नो निर्णयबाट पछि हटेका छन्। विपक्षी गठबन्धनमा लागेको यो समूह मध्यमार्गी धारमा देखिएको छ। डाभट्टराई महन्थ ठाकुर र राजेन्द्र महतोसहितलाई बोलाएर पदाधिकारी बैठक बसेको छ। बैठकमा बिहीबारसम्ममा एकीकृत विचार बनाउने प्रयत्न गर्ने निर्णय भएको डाभट्टराईले बताए। बैठकपछि भट्टराईले पदाधिकारी बैठकमा विभिन्न विचार आएको बताए। भने, एकीकृत विचार बनाउने प्रयन्न लागेका छांै, निश्कर्ष भने निकालेका छैनौं। उनले पार्टीको सम्पूर्ण पक्षले एउटै धारण बनाउने गरी अगाडि बढेको बताए। विश्वासको मतपछि विपक्षी कांग्रेस सभापति देउवा र माओवादी केन्द्र अध्यक्ष पुष्पकमल दाहाल र आफ्ना नेता उपेन्द्र यादवको संयुक्त विज्ञप्ति सरकार बनाउन नभई राष्ट्रपतिको ध्यानाकर्षण गराउन रहेको उनको तर्क छ। प्रधानमन्त्रीले संसद विघटन गरेर असंवैधानिक काम गर्नुभएको थियो। विश्वासको मतपछि पनि त्यस्तै हुन्छ कि भनेर ध्यानाकर्षण मात्रै गराइएको हो। सरकार बनाउन भनेर कुनै सहमति भएको छैन, उनले भने, राष्ट्रपतिबाट संविधानअनुसार सरकार बनाउन आह्वान भयो, अहिले संविधानभित्रै छौं, यसैभित्र सहमतिमा जान्छौं। उनले एक वर्षभित्र निर्वाचन गराउनुपर्ने प्रस्ताव गरेका छन्। उनले ट्वीट गर्दै उनले देशको संकट समाधान गर्न एक वर्षमा निर्वाचन गराउनुपर्ने प्रस्ताव अघि सारेका हुन्। उनले पूर्वप्रधानमन्त्री बाहेकको नेतृत्वमा राष्ट्रिय सरकार बनाउनुपर्ने जनाएका छन्। सबै दलको सहभागितामा राष्ट्रिय सरकार गठन गर्नुपर्ने उनको भनाइ छ। दलका प्रमुख र पूर्वप्रधानमन्त्री रहेको निर्देशन समिति गठन गर्नुपर्ने, कोरोना नियन्त्रण, द्वन्द्वकालीन मुद्दा, संविधान संशोधन, आर्थिक राहतलगायत लागू गर्नुपर्ने र एक वर्षभित्र चुनाव गर्नुपर्ने प्रस्ताव अघि सारेका हुन्। जसपा नेता महन्थ ठाकुर र राजेन्द्र महतोले बुधबार नै राष्ट्रपति विद्यादेवी भण्डारीलाई भेटेका छन्। उनीहरूले जसपाको प्रथम अध्यक्ष ठाकुर भएको र निर्वाचन आयोगमा पनि प्रथम अध्यक्षकै हस्ताक्षर चल्ने भन्दै अरू कोही आए वैधता नदिन राष्ट्रपतिसमक्ष आग्रह गरेका छन्।"
"शपथपछि मुख्यमन्त्री गुरुङले भने, अस्थिरतालाई हराएर स्थायित्व कायम गर्न सकेँ","पोखरा : विपक्षीले संयुक्त सरकार गठन गर्न नसकेपछि गण्डकी प्रदेशका मुख्यमन्त्रीमा फेरि पृथ्वीसुब्बा गुरुङ नियुक्त भएका छन्। प्रदेशमा सबैभन्दा ठूलो दल एमाले संसदीय दलका नेता गुरुङले बुधबारै प्रदेश प्रमुख सीता पौडेलसमक्ष मुख्यमन्त्री पदको शपथ लिएका छन्। मुख्यमन्त्री गुरुङले अब ३० दिनभित्र विश्वासको मत लिनुपर्ने संवैधानिक व्यवस्था छ। उनले विश्वास गुमाए प्रदेशसभामा बहुमत जुटाउन सक्ने सदस्य कसैले पनि मुख्यमन्त्री दाबी गर्न सक्छ। त्यो प्रयास विफल भए प्रदेश प्रमुखले सभा भंग गरी ६ महिनाभित्र सम्पन्न हुने गरी निर्वाचन घोषणा गर्नेछिन्। गुरुङले शपथपछि अस्थिरतालाई हराएर स्थायित्वलाई कायम गर्न सकेको सञ्चारकर्मीलाई बताए। आफूले पहिल्यै गठबन्धनको सरकार बनाएको हुँदा सिधै ठूलो दलको सरकार बनाउन सक्ने हुँदाहुँदै अरूलाई मौका दिएको गुरुङको भनाइ थियो। संविधानको धारा १६८ को ३ अनुसार सिधै ठूलो दललाई सरकार बनाउन दिन सकिन्थ्यो, उनले भने, विधि पद्धतिअनुसार जाँदा उहाँहरूले बहुमत पुर्याउन सक्नुभएन। मुख्यमन्त्री गुरुङले २६ वैशाखमा राजीनामा गरेपछि प्रदेश प्रमुख पौडेलले बुधबार ४ बजेभित्र दुई वा दुईभन्दा बढी दलको बहुमतको सरकार गठन गर्न आह्वान गरेकी थिइन्। प्रमुख प्रतिपक्षी कांग्रेसले माओवादी केन्द्र, जनता समाजवादी पार्टीसहित राष्ट्रिय जनमोर्चाको साथ लिएर सरकार गठनको प्रयास गरेको थियो। तर, जनमोर्चाका दुई सांसदले साथ नदिएपछि कांग्रेस प्रयास सफल भएन। प्रतिपक्षी नेता कृष्णचन्द्र नेपाली पोखरेलले आफूलाई ती दलका ३१ सांसदको समर्थन रहेको भन्दै मुख्यमन्त्री नियुक्तिका लागि प्रदेश प्रमुखसमक्ष दाबीपत्र पेस गरेका थिए। तर, त्यसअघि नै जनमोर्चा संसदीय दलका नेता कृष्ण थापा र सांसद खिमविक्रम शाहीले नयाँ सरकार गठनका सन्दर्भमा आफूहरूले कतै हस्ताक्षर नगरेको पत्र प्रदेश प्रमुखलाई बुझाएका थिए। थापालाई दलका नेताबाट हटाइएको भन्दै जनमोर्चाकी अर्की सांसद पियारी थापाले संसदलाई पत्र लेखेकी थिइन्। तर, उक्त प्रयास किर्ते भएको नेता थापाले प्रदेश प्रमुखलाई लेखेको पत्रमा उल्लेख थियो। ६० सदस्यीय गण्डकी प्रदेशसभामा एमालेका २८ सांसद छन्। संविधानको धारा १६८ ले दुई वा दुईभन्दा बढी दलले बहुमत जुटाउन नसके प्रदेशसभाको सबैभन्दा ठूलो दलका नेतालाई मुख्यमन्त्री नियुक्त गर्ने व्यवस्था गरेअनुसारै पौडेलले गुरुङलाई नियुक्त गरेकी हुन्। गुरुङले २०७४ फागुन ४ गते आफू मुख्यमन्त्री भएपछि माओवादी केन्द्रसहितको सरकार गठन गरेका थिए। तर, एमाले र माओवादीबीचको एकता बदर भई साविक पार्टी ब्युँतिएपछि प्रदेश सरकार धरापमा परेको थियो। माओवादीले २५ चैतमा सरकार छाडेको थियो। उसले २ वैशाखमा समर्थन फिर्ता लिएको थियो। सोही दिन कांग्रेस, माओवादी र जनता समाजवादी पार्टीले अविश्वास प्रस्ताव दर्ता गराएका थिए। उक्त प्रस्तावमा मत विभाजन हुने दिन १५ वैशाखमा जनमोर्चाका सांसद शाही अनुपस्थित भएको भन्दै सभामुखले सदन स्थगन गरेका थिए। २७ वैशाखमा फेरि अविश्वास प्रस्तावमाथि मत विभाजन निर्धारित थियो। तर, मुख्यमन्त्रीले अघिल्लो दिनै राजीनामा गरेका थिए। पहिलो मन्त्रिपरिषद् बैठक राखेर मुख्यमन्त्रीले बुधबार एउटा निर्णय गरेका छन्। उनले कोभिड१९ रोकथाम तथा नियन्त्रण कोषमा ४ करोड रुपैयाँ जम्मा गर्ने निर्णयमा हस्ताक्षर गरेका हुन्।"
यस्तो छ तीन दिनको मौसम : कहाँकहाँ हुन्छ वर्षा ?,"काठमाडौं : देशमा पश्चिमी न्यून चापीय प्रणाली, दक्षिणपूर्व भूभाग नजिक रहेको पूर्वपश्चिम फैलिएको न्युन चापीय रेखा तथा बंगालको खाडीबाट प्रवाह हुने जलवाष्प युक्त हावाको प्रभाव रहेको छ। मौसम पूर्वानुमान महाशाखाका अनुसार हाल देशका अधिकांश भूभागमा सामान्य बदलीको रही गण्डकी प्रदेश तथा बागमती प्रदेशका केही र बाँकी प्रदेशका थोरै स्थानहरूमा मेघगर्जनचट्याङ्गसहित हल्कादेखि मध्यम वर्षा भइरहेको छ। बिहीबार दिउँसो देशभर सामान्य बदली रहने छ। देशका केही स्थानहरुमा मेघगर्जनचट्याङ्गसहित हल्कादेखि मध्यम वर्षाको सम्भावना रहेको छ। सुदुरपश्चिम प्रदेश र लुम्बिनी प्रदेशका एकदुइ स्थानहरुमा भारी वर्षाको समेत सम्भावना रहेको छ। राती प्रदेश १ सहित देशका पहाडी भूभागहरुमा सामान्य बदली र बाँकि भूभागहरुमा आंशिक बदली रहने छ। प्रदेश नं १ का साथै अन्य पहाडी भूभागका थोरै स्थानहरुमा मेघगर्जनचट्याङ्गसहित हल्का वर्षाको सम्भावना रहेको छ। सुदुरपश्चिम प्रदेश र लुम्बिनी प्रदेशका एकदुइ स्थानहरुमा भारी वर्षाको समेत सम्भावना रहेको छ। शुक्रबार दिउँसो देशका प्रदेश नं १ र अन्य पहाडी भुभागमा आंशिकदेखि सामान्य बदली रहने छ र बाँकी भुभागहरूमा आंशिक बदली रहनेछ। देशका थोरै स्थानहरुमा मेघगर्जनचट्याङ्गसहित हल्कादेखि मध्यम वर्षाको सम्भावना रहेको छ। राती देशका प्रदेश १ सहित पहाडी भूभागहरुमा आंशिकदेखि सामान्य बदली र बाँकि भूभागहरुमा आंशिक बदली रहेने छ। प्रदेश नं १ का साथै अन्य पहाडी भूभागका थोरै स्थानहरुमा मेघगर्जनचट्याङ्गसहित हल्का वर्षाको सम्भावना रहेको मौसम पूर्वानुमान महाशाखाले जनाएको छ। महाशाखाका अनुसार शनिबार दिउँसो देशका प्रदेश १ सहित पहाडी भूभागहरुमा आंशिकदेखि सामान्य बदली र बाँकि भूभागहरुमा आंशिक बदली रहने छ। प्रदेश नं १ का साथै अन्य पहाडी भूभागका थोरै स्थानहरुमा मेघगर्जनचट्याङ्ग सहित हल्का वर्षाको सम्भावना रहेको छ। राती देशका प्रदेश १ सहित पहाडी भूभागहरुमा आंशिकदेखि सामान्य बदली र बाँकि भूभागहरुमा आंशिक बदली रहने छ। प्रदेश नं १ का साथै अन्य पहाडी भूभागका थोरै स्थानहरुमा मेघगर्जनचट्याङ्ग सहित हल्का वर्षाको सम्भावना रहेको छ।"
सेनालाई सलाम !,"जिउँदाको जन्ती, मर्दाको मलामी हाम्रो समाजमा चलेको उखान हो। समाजमा बस्नेले जीवनमा यति कमायो भने पुग्छ भन्ने दिन कोरोना महामारी अघिसम्म थियो। तर, चल्तीको उखान अहिलेको सन्दर्भमा मेल खाँदैन। छिमेकी वा आफन्तकै पनि निधन हुँदा शोकधुन सुनेर दौडदै मलामी जाने अवस्था छैन अहिले। जीवनभर चिनेका, देखेका अनि सुनेकासम्मको मलामी गएर आफ्ना लागि सुरक्षित गर्नेले समेत यो समय घाटमा सुनसान वातावरणमा पुग्नु र जल्नु परिरहेको छ। परिवारले शवमा अँगालो हालेर समेत रुन पाउँदैनन्, मुख हेरेर दागबत्ती दिनु त परको कुरा। मर्दा पनि एक्लै (मलामीबिना) हुन र परिवारका सदस्य पनि एक्लै थुनिएर बस्नुपर्ने अवस्था कोरोनाले ल्याएको छ। महामारी बढ्दै जाँदा ज्यान गुमाउनेको संख्या पनि थपिँदो छ। दैनिक कुनै न कुनै परिवारले आफ्ना सदस्य गुमाउँदैछन्। देशमा नयाँ रोगसँगै शोक पनि थपिँदो छ। डर र त्रासमा दिन काट्ने बाध्यता सबैको छ। तर, डरभन्दा पनि जिम्मेवारीलाई महŒव दिएर महामारीमा ज्यान गुमाएकालाई अन्तिम सलामी दिने सलामकर्ता नेपाली सेना अहिले हाम्रा लागि मर्दाका मलामी हुन्, छिमेकी हुन् र आफन्त पनि। महामारीको युद्धमा होमिँदा मन भक्कानिए पनि सहेर शवको अन्तिम संकारमा जुट्ने नेपाली सेनाको त्यो टोलीलाई सलाम छ। देशमा सधैं विपद् आउँदा अग्रपंक्तिमा खटिने नेपाली सेनाले अहिले नागरिकको मलामी बन्ने मात्रै होइन। अन्तेष्टिको सबै जिम्मेवारीमा काँध थापेको छ। सैन्य अधिकारीकै भनाइलाई लिँदा सेना देशकै खब्बा बन्नु परेको अवस्था छ। कोरोना महामारीमा राजनीतिक प्रदूषण फैलिएको समयमा महामारी नियन्त्रणसँगै शव व्यवस्थापनको खम्बा बनेको छ सेना। कोरोनाको डरभन्दा पनि राज्यले दिएको जिम्मेवारी सेनाले भुलेका छैनन्। सेनाले गर्दै आएको शवको अन्तिम संस्कारमा संख्या थपिए पनि धर्मिक र सांस्कृतिक तथा परम्परागत मुल्यमान्यतालाई आदर र सम्मान गर्नमा सेना पछि छैन। हाम्रो परम्परामा सेनाले सलामी थपेको छ। यो शवलाई दिने सलामीले नेपाली जनताले गर्ने सेनाप्रतिको सम्मान अझै बढाएको छ। अहिले देश क्रमशः लकडाउन र निषेधाज्ञाको मार्गमा छ। महामारी नियन्त्रणको अन्तिम विकल्प यो नै हो। यसलाई सेनाले एउटा युद्ध नै सम्झिएर पराजित गर्न बन्दुकको साटो पीपीई, स्यानीटाईजर र मास्कको सहायतामा मैदानमा उत्रिएको छ। सीमा जोगाउनु, पहरा फोर्नु र आगो निभाउनुभन्दा नयाँ महामारी नियन्त्रण र महामारीबाट सृजना भएका कुरा व्यवस्थापन गर्नु सैयौं गुणा चुनौतिपूर्ण छ। वर्ष दिन नबित्दै महामारीले रूप फेरेर जनताको स्वास्थ्यमा युद्ध गर्दा जोखिम आफैंलाई पनि छ। महामारीसँग लड्ने आत्मबल मुख्य हतियार बनाए पनि मुख नहेरी मानवको अन्त्येष्टि गर्नु चानचुने कुरा होइन। आफन्तले अन्तिम संस्कारमा एकपटक मुख हेर्न मिल्दैन सर ? भनेर प्रश्न गर्दा भावनामा बहकिने अधिकार सेनालाई छैन। यो समयमा मन भकानिएर आँखा रसाएको अनुहार फेससीलले छोप्नु पर्ने बाध्यता छ। पर्ने र देख्ने कसैमा पीडा कम छैन। महामारी सल्किएर डढेलै लागेको समयमा सानोतिनो गल्ती र असावधानीले पनि आफैं संक्रमित भएर ज्यानसमेत जाने जोखिम सेनामा छ। महामारीमा खटिँदा कति संक्रमित भएर आफैं उपचारको शैयामा पुगेका छन्, मृत्युको मुखमा पुगेका होलान्। परिवार र आफन्तको अवस्था के होला ? सोच्न फुर्सद छैन। देश र जनताको सुरक्षाका लागि जुनकुनै समयमा तयार हुने सेनालाई अप्ठ्यारो समयमा मात्रै राज्यले सम्झने होइन। राजनीतिक तरलता र अस्थिर सरकारको असर सेनाको आवश्यकता र चुस्ततामा पनि देखिन्छ। समय अनुकूल आफूलाई तयारी राख्नुपर्ने सेनाको आवश्यकता भनेजति पूरा छैन। हतियार र गोलीगठ्ठा मात्रै सबै युद्धको तयारी हैन भन्ने पाठ यो महामारीबाट सरकारले सिक्न आवश्यक छ। अहिले शव व्यवस्थापनमा खटिरहँदा आवश्यक पर्ने पीपीई र शव पोको पार्ने झोलाको अभाव सेनाले झेलेको छ। यसमा समयमा ध्यान जाओस्। जीवनको अन्तिम यात्रा गर्नेहरूको घाटसम्मका सारथी पनि बनेका सेनाको आत्मबलमा कुनै समय ठेस नलागोस्। सेनालाई १ हजार शैयाको कोभिड अस्पताल बनाउन निर्देशन सलाम अन्तिम सलामकर्ता सधैं तयारी अवस्थामा फोन आउनेबित्तिकै परिचालन मन भक्कानिन्छ तर सहनै पर्छ डरभन्दा जिम्मेवारी ठूलो सीमित स्रोतसाधनमै सक्रिय सलाम सैनिक : संक्रमितको शव व्यवस्थापनमा सेना"
उपचार पाउन महाभारत,"लक्ष्मण पोखरेल। बुटवल किशोर बुढाथोकी। विराटनगर अनिल ढकाल। चितवन शिवराज भट्ट। धनगढी परमानन्द पाण्डे। टीकापुर मनोहर पोखरेल। राजविराज : मुलुकभर दैनिक ९ हजार हाराहारीमा कोरोना भाइरसका संक्रमित थपिइरहेका छन्। पछिल्लो २४ घण्टामा बुधबार ९ हजार ३ सय ५ जनामा कोरोना पुष्टि भएको छ। जति संक्रमित बढ्दै छन् उति अस्पतालहरूमा बेड पाउन महाभारत भइरहेको छ। बिरामीहरूले अक्सिजनको चर्को अभाव झेलिरहेका छन्। आईसीयू र भेन्टिलेटर सेवा सहज रूपमा पाउन सक्ने अवस्था छैन। कतिपय अस्पतालमा भेन्टिलेटर भए पनि जनशक्ति अभावमा प्रयोगविहीन छन्। कोरोना संक्रमितको उपचार गरिँदै आएको देशकै मुख्य अस्पताल शुक्रराज ट्रपिकल तथा सरुवा रोग अस्पतालमा बेड अभाव भएको छ। जहाँ अस्पतालको पेटीमा राखेर उपचार गर्न थालिएको छ। चितवन, विराटनगर, बुटवल, धनगढीलगायत ठूला सहरका अस्पतालहरूमा बिरामीले बेड पाउन मुस्किल छ। स्थिति यति भयावह छ कि कोही बिरामी निको भए या मृत्यु भए मात्रै अर्कोले पालो पाउँछन्। बुटवल र भैरहवामा त बुधबार अक्सिजन आपूर्ति रोकिँदा आठ जनाले ज्यान गुमाएका छन्। आईसीयूको प्रतीक्षा गर्दागर्दै ६ जनाले मृत्युवरण गरेका छन्। बुटवलको कोरोना विशेष अस्पताल धागो कारखानामा सञ्चालित छ। लुम्बिनी प्रादेशिक अस्पतालको व्यवस्थापनमा रहेको यो अस्पतालमा ५२ बिरामी अक्सिजनको सहारामा उपचाररत छन्। यस्तै, इमर्जेन्सीमा ३८ र फिभर क्लिनिकमा सात जनालाई अक्सिजन दिइएको छ। यहाँ दैनिक ५ सय सिलिन्डर अक्सिजन आवश्यक पर्छ। तर, त्यति नै मात्रामा अहिलेसम्म उपलब्ध हुन सकेको छैन। अस्पताल प्रशासनले सरोकारवाला निकायमा भनेको थियो बुधबार बिहानै अक्सिजन सकिँदै छ। तर, आउनुपर्ने अक्सिजन समयमा आइपुगेन। दिउँसो एकाएक अक्सिजन सकियो। अक्सिजन आपूर्ति आधा घण्टा रोकियो। बिरामीहरू छटपटाउन थाले। अक्सिजनअक्सिजन भन्दै बिरामी चिच्याए। तर, अक्सिजन आएन, अस्पतालमा रहेका एक बिरामीका आफन्तले भने। अक्सिजन रोकिएपछि पाँच जना बिरामीको मृत्यु भएको अस्पतालका सूचना अधिकारी डा विष्णु गौतमले बताए। अक्सिजन सकियो, आधा घण्टा दिन सकेनौं। उहाँहरूको मृत्यु भयो, डा गौतमले भने। त्यसलगत्तै अक्सिजन आएपछि भने अवस्था केही सहज बनेको छ। मृतकमध्ये बुटवल उपमहानगरपालिकाका चार जना छन्। जसमा २९, ५२, ५२ वर्षीय पुरुष र ५९ वर्षीया महिला छन्। अर्का मृतक नवलपरासी बर्दघाटका ४४ वर्षीय पुरुष हुन्। हामीले बिरामीलाई अक्सिजन पुर्याउनै सकेनौं, अस्पतालका मेडिकल सुपरिटेन्डेन्ट डा राजेन्द्र खनालले भने। रातभर अक्सिजन खोज्दै हिँड्नुपर्ने बाध्यता रहेको डा खनालले बताए। प्रादेशिक अस्पतालको आकस्मिक कक्ष र फिभर क्लिनिकमा मंगलबार राति र बुधबार बिहान ६ जनाले ज्यान गुमाएका छन्। उनीहरू आईसीयूको प्रतिक्षासूचीमा थिए। आईसीयू खाली नभएपछि उनीहरूले त्यही ज्यान गुमाएका हुन्। यस्तै भैरहवाको भीम अस्पतालमा पनि अक्सिजन आपूर्ति रोकिएपछि तीन जनाको मृत्यु भएको छ। उक्त अस्पतालमा १५ मिनेट अक्सिजन रोकिएको थियो। उक्त अस्पतालकी मेडिकल सुपरिटेन्डेन्ट डा शकुन्तला गुप्ताले अक्सिजन रोकिएको केही समयमै तीन जना बिरामीको मृत्यु भएको बताइन्। गाडीबाट ल्याइँदै गरेको अक्सिजन आउन ढिलाइ भएपछि बिरामीले ज्यान गुमाएका हुन्। भीम अस्पतालको पेटीमै उपचाररत बिरामी मृत्यु हुनेमा लुम्बिनी साँस्कृतिक नगरपालिकाका ३९ वर्षीय पुरुष, ओमसतिया गाउँपालिकाकी ७० वर्षीया वृद्धा र सिद्धार्थनगर नगरपालिकाकी ४४ वर्षीया महिला छन्। बिरामीका आफन्तले अक्सिजन नपाउँदा ज्यान गएको भन्दै आक्रोश पोखेका छन्। बुधबार हेलिकप्टरबाट रूपन्देहीमा ४० सिलिन्डर अक्सिजन ल्याइएको छ। सेनाको हेलिकप्टरमा विराटनगरलगायत क्षेत्रबाट अक्सिजन ल्याइएको बुटवल उपमहानगरपालिकाका प्रमुख शिवराज सुवेदीले बताए। बिरामीसँग करार गरेर भर्ना भैरहवास्थित युनिभर्सल मेडिकल कलेजले बिरामीका आफन्तसँग सम्झौता गरेर मात्रै भर्ना गरेको छ। बिरामीका आफन्तले अक्सिजन उपलब्ध नभएका कारण मृत्यु भएमा अस्पताल प्रशासन, चिकित्सकलाई दोष लगाउने छैनौं भन्ने कागजमा हस्ताक्षर गरेका छन्। उक्त अस्पतालमा १ सय ९० जना बिरामी उपचाररत छन्। कलेजले मंगलबारदेखि नै बिरामी भर्ना गरेको छैन। त्यही उपचाररत बिरामीलाई अक्सिजन सकिएको भन्दै आफैं खोज्न भनिएको थियो। आफन्तले अक्सिजन जोहो गर्न नसकेको र अन्य अस्पतालमा पनि उही अवस्था रहेपछि बाध्य भएर करारनामा गरेका हुन्। जहाँ पनि अक्सिजन छैन भन्छन्, बाहिर डुलाउनुभन्दा यही जे हुन्छ हुन्छ भनेर राखेका छौं, एक बिरामीका आफन्तले भने। कलेजका प्रशासकीय प्रमुख कमल ढकालले अक्सिजन पर्याप्त नभए उपचार कठिन हुने बताए। रुपन्देहीमा रहेका तीन कोरोना विशेष अस्पताललाई अक्सिजन उपलब्ध गराउन स्थानीय प्रशासनले जोड दिइरहेको छ। तर, माग अत्यधिक र उत्पादन कम हुँदा समस्या भएको छ। रुपन्देहीका तीन उद्योगबाट दैनिक ११ सय सिलिन्डर अक्सिजन उत्पादन भइरहेको छ। अस्पतालहरूमा माग २१ सय सिलिन्डर हाराहारी पुगेको छ। जटिल प्रकृतिका बिरामीको संख्या बढेपछि अक्सिजन माग बढेको हो। मुख्यमन्त्री शंकर पोखरेलले अक्सिजनको व्यवस्थापन भइरहेको जानकारी सामाजिक सञ्जालबाट गराएका थिए। त्यसको केही समयमै दुई अस्पतालमा अक्सिजनको आपूर्ति ढिलाइ हुँदा आठ जनाले ज्यान गुमाएका हुन्। प्रदेश स्वास्थ्य तथा जनसंख्या मन्त्रालयले बुधबार साँझ विज्ञप्ति जारी गर्दै आफूसँग रहेका अक्सिजन सिलिन्डर अस्पताललाई दिन उद्योगी व्यवसायीलाई आग्रह गरेको छ।"
सेनालाई सलाम !,"जिउँदाको जन्ती, मर्दाको मलामी हाम्रो समाजमा चलेको उखान हो। समाजमा बस्नेले जीवनमा यति कमायो भने पुग्छ भन्ने दिन कोरोना महामारी अघिसम्म थियो। तर, चल्तीको उखान अहिलेको सन्दर्भमा मेल खाँदैन। छिमेकी वा आफन्तकै पनि निधन हुँदा शोकधुन सुनेर दौडदै मलामी जाने अवस्था छैन अहिले। जीवनभर चिनेका, देखेका अनि सुनेकासम्मको मलामी गएर आफ्ना लागि सुरक्षित गर्नेले समेत यो समय घाटमा सुनसान वातावरणमा पुग्नु र जल्नु परिरहेको छ। परिवारले शवमा अँगालो हालेर समेत रुन पाउँदैनन्, मुख हेरेर दागबत्ती दिनु त परको कुरा। मर्दा पनि एक्लै (मलामीबिना) हुन र परिवारका सदस्य पनि एक्लै थुनिएर बस्नुपर्ने अवस्था कोरोनाले ल्याएको छ। महामारी बढ्दै जाँदा ज्यान गुमाउनेको संख्या पनि थपिँदो छ। दैनिक कुनै न कुनै परिवारले आफ्ना सदस्य गुमाउँदैछन्। देशमा नयाँ रोगसँगै शोक पनि थपिँदो छ। डर र त्रासमा दिन काट्ने बाध्यता सबैको छ। तर, डरभन्दा पनि जिम्मेवारीलाई महŒव दिएर महामारीमा ज्यान गुमाएकालाई अन्तिम सलामी दिने सलामकर्ता नेपाली सेना अहिले हाम्रा लागि मर्दाका मलामी हुन्, छिमेकी हुन् र आफन्त पनि। महामारीको युद्धमा होमिँदा मन भक्कानिए पनि सहेर शवको अन्तिम संकारमा जुट्ने नेपाली सेनाको त्यो टोलीलाई सलाम छ। देशमा सधैं विपद् आउँदा अग्रपंक्तिमा खटिने नेपाली सेनाले अहिले नागरिकको मलामी बन्ने मात्रै होइन। अन्तेष्टिको सबै जिम्मेवारीमा काँध थापेको छ। सैन्य अधिकारीकै भनाइलाई लिँदा सेना देशकै खब्बा बन्नु परेको अवस्था छ। कोरोना महामारीमा राजनीतिक प्रदूषण फैलिएको समयमा महामारी नियन्त्रणसँगै शव व्यवस्थापनको खम्बा बनेको छ सेना। कोरोनाको डरभन्दा पनि राज्यले दिएको जिम्मेवारी सेनाले भुलेका छैनन्। सेनाले गर्दै आएको शवको अन्तिम संस्कारमा संख्या थपिए पनि धर्मिक र सांस्कृतिक तथा परम्परागत मुल्यमान्यतालाई आदर र सम्मान गर्नमा सेना पछि छैन। हाम्रो परम्परामा सेनाले सलामी थपेको छ। यो शवलाई दिने सलामीले नेपाली जनताले गर्ने सेनाप्रतिको सम्मान अझै बढाएको छ। अहिले देश क्रमशः लकडाउन र निषेधाज्ञाको मार्गमा छ। महामारी नियन्त्रणको अन्तिम विकल्प यो नै हो। यसलाई सेनाले एउटा युद्ध नै सम्झिएर पराजित गर्न बन्दुकको साटो पीपीई, स्यानीटाईजर र मास्कको सहायतामा मैदानमा उत्रिएको छ। सीमा जोगाउनु, पहरा फोर्नु र आगो निभाउनुभन्दा नयाँ महामारी नियन्त्रण र महामारीबाट सृजना भएका कुरा व्यवस्थापन गर्नु सैयौं गुणा चुनौतिपूर्ण छ। वर्ष दिन नबित्दै महामारीले रूप फेरेर जनताको स्वास्थ्यमा युद्ध गर्दा जोखिम आफैंलाई पनि छ। महामारीसँग लड्ने आत्मबल मुख्य हतियार बनाए पनि मुख नहेरी मानवको अन्त्येष्टि गर्नु चानचुने कुरा होइन। आफन्तले अन्तिम संस्कारमा एकपटक मुख हेर्न मिल्दैन सर ? भनेर प्रश्न गर्दा भावनामा बहकिने अधिकार सेनालाई छैन। यो समयमा मन भकानिएर आँखा रसाएको अनुहार फेससीलले छोप्नु पर्ने बाध्यता छ। पर्ने र देख्ने कसैमा पीडा कम छैन। महामारी सल्किएर डढेलै लागेको समयमा सानोतिनो गल्ती र असावधानीले पनि आफैं संक्रमित भएर ज्यानसमेत जाने जोखिम सेनामा छ। महामारीमा खटिँदा कति संक्रमित भएर आफैं उपचारको शैयामा पुगेका छन्, मृत्युको मुखमा पुगेका होलान्। परिवार र आफन्तको अवस्था के होला ? सोच्न फुर्सद छैन। देश र जनताको सुरक्षाका लागि जुनकुनै समयमा तयार हुने सेनालाई अप्ठ्यारो समयमा मात्रै राज्यले सम्झने होइन। राजनीतिक तरलता र अस्थिर सरकारको असर सेनाको आवश्यकता र चुस्ततामा पनि देखिन्छ। समय अनुकूल आफूलाई तयारी राख्नुपर्ने सेनाको आवश्यकता भनेजति पूरा छैन। हतियार र गोलीगठ्ठा मात्रै सबै युद्धको तयारी हैन भन्ने पाठ यो महामारीबाट सरकारले सिक्न आवश्यक छ। अहिले शव व्यवस्थापनमा खटिरहँदा आवश्यक पर्ने पीपीई र शव पोको पार्ने झोलाको अभाव सेनाले झेलेको छ। यसमा समयमा ध्यान जाओस्। जीवनको अन्तिम यात्रा गर्नेहरूको घाटसम्मका सारथी पनि बनेका सेनाको आत्मबलमा कुनै समय ठेस नलागोस्।"
नेताहरुको भेटवार्ता तीव्र : देउवा निवासमा प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्ड प्रमुख प्रतिपक्षी दल नेपाली कांग्रेसका सभापति शेरबहादुर देउवा निवास पुगेका छन्। प्रधनमन्त्री केपी ओलीले संसदमा वैशाख २७ गते विश्वासको मत पाउन नसकेपछि राष्ट्रपति विद्यादेवी भण्डारीले नयाँ सरकार गठनका लागि दिएको समय सकिनै लाग्दा नेताहरुले भेटवार्तालाई तीव्र बनाएका हुन्। बूढानीलकण्डमा प्रचण्ड र देउवाबीच छलफल भइरहेको छ। यसअघि देउवाले जनता समाजवादी पार्टीका अध्यक्ष महन्थ ठाकुरसँग भेटवार्ता गरेका थिए। ठाकुरसँगको भेट सकारात्मक नभएपछि देउवाले प्रचण्डसँग छलफल गरेका हुन्। कांग्रेस, माओवादी र जसपा उपेन्द्र यादव समूहले विपक्षी गठबन्धनको तयारी गरेका छन्। एमाले अध्यक्ष एवम् प्रधानमन्त्री ओलीले पार्टी भित्रको विवाद समाधानका लागि बिहीबार बिहानैदेखि छलफललाई तीब्रता दिएका छन्। ओलीले बिहीबार बिहान अर्थमन्त्री विष्णु पौडेल छलफलका लागि माधव नेपाल निवास कोटेश्वर पठाएका थिए। ओलीले माधव समूहको राजीनामा रोक्न प्रयास स्वरुप अहिले नेता नेपालसँग बूढानीलकण्ठमै छलफल गरिराखेका छन्। संविधानको धारा ७६ को उपधारा २ अनुसार सरकार गठनका निम्ति दलहरूलाई साँझ ९ बजेसम्मको समय छ। राष्ट्रपति भण्डारीले दलहरूलाई दिएको समय घर्किँदै जाँदा छलफल तीव्र बनेको हो। गठबन्धन सरकार निर्माण असफल भएमा संविधानको धारा २०७६ को उपधारा ३ को प्रक्रिया सुरु हुनेछ। जसअन्तर्गत ठूलो पार्टीको संसदीय दलको नेताको हैसियतमा ओलीले नै प्रधानमन्त्रीको नेतृत्व गर्नेछन्। सभापति देउवाले बिहीबार दिउँसो ४ बजे पार्टी पदाधिकारी बैठक बोलाएका छन् ।"
"शपथपछि मुख्यमन्त्री गुरुङले भने, अस्थिरतालाई हराएर स्थायित्व कायम गर्न सकेँ","पोखरा : विपक्षीले संयुक्त सरकार गठन गर्न नसकेपछि गण्डकी प्रदेशका मुख्यमन्त्रीमा फेरि पृथ्वीसुब्बा गुरुङ नियुक्त भएका छन्। प्रदेशमा सबैभन्दा ठूलो दल एमाले संसदीय दलका नेता गुरुङले बुधबारै प्रदेश प्रमुख सीता पौडेलसमक्ष मुख्यमन्त्री पदको शपथ लिएका छन्। मुख्यमन्त्री गुरुङले अब ३० दिनभित्र विश्वासको मत लिनुपर्ने संवैधानिक व्यवस्था छ। उनले विश्वास गुमाए प्रदेशसभामा बहुमत जुटाउन सक्ने सदस्य कसैले पनि मुख्यमन्त्री दाबी गर्न सक्छ। त्यो प्रयास विफल भए प्रदेश प्रमुखले सभा भंग गरी ६ महिनाभित्र सम्पन्न हुने गरी निर्वाचन घोषणा गर्नेछिन्। गुरुङले शपथपछि अस्थिरतालाई हराएर स्थायित्वलाई कायम गर्न सकेको सञ्चारकर्मीलाई बताए। आफूले पहिल्यै गठबन्धनको सरकार बनाएको हुँदा सिधै ठूलो दलको सरकार बनाउन सक्ने हुँदाहुँदै अरूलाई मौका दिएको गुरुङको भनाइ थियो। संविधानको धारा १६८ को ३ अनुसार सिधै ठूलो दललाई सरकार बनाउन दिन सकिन्थ्यो, उनले भने, विधि पद्धतिअनुसार जाँदा उहाँहरूले बहुमत पुर्याउन सक्नुभएन। मुख्यमन्त्री गुरुङले २६ वैशाखमा राजीनामा गरेपछि प्रदेश प्रमुख पौडेलले बुधबार ४ बजेभित्र दुई वा दुईभन्दा बढी दलको बहुमतको सरकार गठन गर्न आह्वान गरेकी थिइन्। प्रमुख प्रतिपक्षी कांग्रेसले माओवादी केन्द्र, जनता समाजवादी पार्टीसहित राष्ट्रिय जनमोर्चाको साथ लिएर सरकार गठनको प्रयास गरेको थियो। तर, जनमोर्चाका दुई सांसदले साथ नदिएपछि कांग्रेस प्रयास सफल भएन। प्रतिपक्षी नेता कृष्णचन्द्र नेपाली पोखरेलले आफूलाई ती दलका ३१ सांसदको समर्थन रहेको भन्दै मुख्यमन्त्री नियुक्तिका लागि प्रदेश प्रमुखसमक्ष दाबीपत्र पेस गरेका थिए। तर, त्यसअघि नै जनमोर्चा संसदीय दलका नेता कृष्ण थापा र सांसद खिमविक्रम शाहीले नयाँ सरकार गठनका सन्दर्भमा आफूहरूले कतै हस्ताक्षर नगरेको पत्र प्रदेश प्रमुखलाई बुझाएका थिए। थापालाई दलका नेताबाट हटाइएको भन्दै जनमोर्चाकी अर्की सांसद पियारी थापाले संसदलाई पत्र लेखेकी थिइन्। तर, उक्त प्रयास किर्ते भएको नेता थापाले प्रदेश प्रमुखलाई लेखेको पत्रमा उल्लेख थियो। ६० सदस्यीय गण्डकी प्रदेशसभामा एमालेका २८ सांसद छन्। संविधानको धारा १६८ ले दुई वा दुईभन्दा बढी दलले बहुमत जुटाउन नसके प्रदेशसभाको सबैभन्दा ठूलो दलका नेतालाई मुख्यमन्त्री नियुक्त गर्ने व्यवस्था गरेअनुसारै पौडेलले गुरुङलाई नियुक्त गरेकी हुन्। गुरुङले २०७४ फागुन ४ गते आफू मुख्यमन्त्री भएपछि माओवादी केन्द्रसहितको सरकार गठन गरेका थिए। तर, एमाले र माओवादीबीचको एकता बदर भई साविक पार्टी ब्युँतिएपछि प्रदेश सरकार धरापमा परेको थियो। माओवादीले २५ चैतमा सरकार छाडेको थियो। उसले २ वैशाखमा समर्थन फिर्ता लिएको थियो। सोही दिन कांग्रेस, माओवादी र जनता समाजवादी पार्टीले अविश्वास प्रस्ताव दर्ता गराएका थिए। उक्त प्रस्तावमा मत विभाजन हुने दिन १५ वैशाखमा जनमोर्चाका सांसद शाही अनुपस्थित भएको भन्दै सभामुखले सदन स्थगन गरेका थिए। २७ वैशाखमा फेरि अविश्वास प्रस्तावमाथि मत विभाजन निर्धारित थियो। तर, मुख्यमन्त्रीले अघिल्लो दिनै राजीनामा गरेका थिए। पहिलो मन्त्रिपरिषद् बैठक राखेर मुख्यमन्त्रीले बुधबार एउटा निर्णय गरेका छन्। उनले कोभिड१९ रोकथाम तथा नियन्त्रण कोषमा ४ करोड रुपैयाँ जम्मा गर्ने निर्णयमा हस्ताक्षर गरेका हुन्।"
उपचार पाउन महाभारत,"लक्ष्मण पोखरेल। बुटवल किशोर बुढाथोकी। विराटनगर अनिल ढकाल। चितवन शिवराज भट्ट। धनगढी परमानन्द पाण्डे। टीकापुर मनोहर पोखरेल। राजविराज : मुलुकभर दैनिक ९ हजार हाराहारीमा कोरोना भाइरसका संक्रमित थपिइरहेका छन्। पछिल्लो २४ घण्टामा बुधबार ९ हजार ३ सय ५ जनामा कोरोना पुष्टि भएको छ। जति संक्रमित बढ्दै छन् उति अस्पतालहरूमा बेड पाउन महाभारत भइरहेको छ। बिरामीहरूले अक्सिजनको चर्को अभाव झेलिरहेका छन्। आईसीयू र भेन्टिलेटर सेवा सहज रूपमा पाउन सक्ने अवस्था छैन। कतिपय अस्पतालमा भेन्टिलेटर भए पनि जनशक्ति अभावमा प्रयोगविहीन छन्। कोरोना संक्रमितको उपचार गरिँदै आएको देशकै मुख्य अस्पताल शुक्रराज ट्रपिकल तथा सरुवा रोग अस्पतालमा बेड अभाव भएको छ। जहाँ अस्पतालको पेटीमा राखेर उपचार गर्न थालिएको छ। चितवन, विराटनगर, बुटवल, धनगढीलगायत ठूला सहरका अस्पतालहरूमा बिरामीले बेड पाउन मुस्किल छ। स्थिति यति भयावह छ कि कोही बिरामी निको भए या मृत्यु भए मात्रै अर्कोले पालो पाउँछन्। बुटवल र भैरहवामा त बुधबार अक्सिजन आपूर्ति रोकिँदा आठ जनाले ज्यान गुमाएका छन्। आईसीयूको प्रतीक्षा गर्दागर्दै ६ जनाले मृत्युवरण गरेका छन्। बुटवलको कोरोना विशेष अस्पताल धागो कारखानामा सञ्चालित छ। लुम्बिनी प्रादेशिक अस्पतालको व्यवस्थापनमा रहेको यो अस्पतालमा ५२ बिरामी अक्सिजनको सहारामा उपचाररत छन्। यस्तै, इमर्जेन्सीमा ३८ र फिभर क्लिनिकमा सात जनालाई अक्सिजन दिइएको छ। यहाँ दैनिक ५ सय सिलिन्डर अक्सिजन आवश्यक पर्छ। तर, त्यति नै मात्रामा अहिलेसम्म उपलब्ध हुन सकेको छैन। अस्पताल प्रशासनले सरोकारवाला निकायमा भनेको थियो बुधबार बिहानै अक्सिजन सकिँदै छ। तर, आउनुपर्ने अक्सिजन समयमा आइपुगेन। दिउँसो एकाएक अक्सिजन सकियो। अक्सिजन आपूर्ति आधा घण्टा रोकियो। बिरामीहरू छटपटाउन थाले। अक्सिजनअक्सिजन भन्दै बिरामी चिच्याए। तर, अक्सिजन आएन, अस्पतालमा रहेका एक बिरामीका आफन्तले भने। अक्सिजन रोकिएपछि पाँच जना बिरामीको मृत्यु भएको अस्पतालका सूचना अधिकारी डा विष्णु गौतमले बताए। अक्सिजन सकियो, आधा घण्टा दिन सकेनौं। उहाँहरूको मृत्यु भयो, डा गौतमले भने। त्यसलगत्तै अक्सिजन आएपछि भने अवस्था केही सहज बनेको छ। मृतकमध्ये बुटवल उपमहानगरपालिकाका चार जना छन्। जसमा २९, ५२, ५२ वर्षीय पुरुष र ५९ वर्षीया महिला छन्। अर्का मृतक नवलपरासी बर्दघाटका ४४ वर्षीय पुरुष हुन्।हामीले बिरामीलाई अक्सिजन पुर्याउनै सकेनौं, अस्पतालका मेडिकल सुपरिटेन्डेन्ट डा राजेन्द्र खनालले भने। रातभर अक्सिजन खोज्दै हिँड्नुपर्ने बाध्यता रहेको डा खनालले बताए।प्रादेशिक अस्पतालको आकस्मिक कक्ष र फिभर क्लिनिकमा मंगलबार राति र बुधबार बिहान ६ जनाले ज्यान गुमाएका छन्। उनीहरू आईसीयूको प्रतिक्षासूचीमा थिए। आईसीयू खाली नभएपछि उनीहरूले त्यही ज्यान गुमाएका हुन्। यस्तै भैरहवाको भीम अस्पतालमा पनि अक्सिजन आपूर्ति रोकिएपछि तीन जनाको मृत्यु भएको छ। उक्त अस्पतालमा १५ मिनेट अक्सिजन रोकिएको थियो। उक्त अस्पतालकी मेडिकल सुपरिटेन्डेन्ट डा शकुन्तला गुप्ताले अक्सिजन रोकिएको केही समयमै तीन जना बिरामीको मृत्यु भएको बताइन्। गाडीबाट ल्याइँदै गरेको अक्सिजन आउन ढिलाइ भएपछि बिरामीले ज्यान गुमाएका हुन्। भीम अस्पतालको पेटीमै उपचाररत बिरामी मृत्यु हुनेमा लुम्बिनी साँस्कृतिक नगरपालिकाका ३९ वर्षीय पुरुष, ओमसतिया गाउँपालिकाकी ७० वर्षीया वृद्धा र सिद्धार्थनगर नगरपालिकाकी ४४ वर्षीया महिला छन्। बिरामीका आफन्तले अक्सिजन नपाउँदा ज्यान गएको भन्दै आक्रोश पोखेका छन्। बुधबार हेलिकप्टरबाट रूपन्देहीमा ४० सिलिन्डर अक्सिजन ल्याइएको छ। सेनाको हेलिकप्टरमा विराटनगरलगायत क्षेत्रबाट अक्सिजन ल्याइएको बुटवल उपमहानगरपालिकाका प्रमुख शिवराज सुवेदीले बताए। बिरामीसँग करार गरेर भर्नाभैरहवास्थित युनिभर्सल मेडिकल कलेजले बिरामीका आफन्तसँग सम्झौता गरेर मात्रै भर्ना गरेको छ। बिरामीका आफन्तले अक्सिजन उपलब्ध नभएका कारण मृत्यु भएमा अस्पताल प्रशासन, चिकित्सकलाई दोष लगाउने छैनौं भन्ने कागजमा हस्ताक्षर गरेका छन्। उक्त अस्पतालमा १ सय ९० जना बिरामी उपचाररत छन्। कलेजले मंगलबारदेखि नै बिरामी भर्ना गरेको छैन। त्यही उपचाररत बिरामीलाई अक्सिजन सकिएको भन्दै आफैं खोज्न भनिएको थियो। आफन्तले अक्सिजन जोहो गर्न नसकेको र अन्य अस्पतालमा पनि उही अवस्था रहेपछि बाध्य भएर करारनामा गरेका हुन्। जहाँ पनि अक्सिजन छैन भन्छन्, बाहिर डुलाउनुभन्दा यही जे हुन्छ हुन्छ भनेर राखेका छौं, एक बिरामीका आफन्तले भने। कलेजका प्रशासकीय प्रमुख कमल ढकालले अक्सिजन पर्याप्त नभए उपचार कठिन हुने बताए। रुपन्देहीमा रहेका तीन कोरोना विशेष अस्पताललाई अक्सिजन उपलब्ध गराउन स्थानीय प्रशासनले जोड दिइरहेको छ। तर, माग अत्यधिक र उत्पादन कम हुँदा समस्या भएको छ। रुपन्देहीका तीन उद्योगबाट दैनिक ११ सय सिलिन्डर अक्सिजन उत्पादन भइरहेको छ। अस्पतालहरूमा माग २१ सय सिलिन्डर हाराहारी पुगेको छ। जटिल प्रकृतिका बिरामीको संख्या बढेपछि अक्सिजन माग बढेको हो। मुख्यमन्त्री शंकर पोखरेलले अक्सिजनको व्यवस्थापन भइरहेको जानकारी सामाजिक सञ्जालबाट गराएका थिए। त्यसको केही समयमै दुई अस्पतालमा अक्सिजनको आपूर्ति ढिलाइ हुँदा आठ जनाले ज्यान गुमाएका हुन्। प्रदेश स्वास्थ्य तथा जनसंख्या मन्त्रालयले बुधबार साँझ विज्ञप्ति जारी गर्दै आफूसँग रहेका अक्सिजन सिलिन्डर अस्पताललाई दिन उद्योगी व्यवसायीलाई आग्रह गरेको छ।"
अस्पताल चहार्दाचहार्दै मृत्यु,"राजविराज : भेन्टिलेटर र अक्सिजन अभावमा अस्पताल चहार्दाचहार्दै सप्तरीमा संक्रमितले ज्यान गुमाउन थालेका छन्। राजविराज नगरपालिका९ गढियाका ३८ वर्षीय पुरुषको भेन्टिलेटर अभावमा मृत्यु भएको १८ घण्टा नबित्दै बिहीबार १२ बजे तिलाठी कोइलाडी गाउँपालिका४ का ४७ वर्षीय पुरुषको पनि मृत्यु भएको अस्पतालले जनाएको छ। संक्रमण पुष्टि भई सोमबार अस्पतालको आइसोलेसनमा भर्ना भएका ४७ वर्षीय पुरुषको बिहीबार मृत्यु भएको अस्पतालका सूचना अधिकारी सूर्यकान्त झाले जानकारी दिए। श्वासप्रश्वासमा समस्या आएपछि बुधबार बिहान आकस्मिक कक्षमा भर्ना भएका ३८ वर्षीय पुरुषको भेन्टिलेटरसहितको अस्पताल र अक्सिजन खोज्दा ढिला भई विराटनगरस्थित ग्रिनसिटी अस्पताल नपुर्याउँदै मृत्यु भएको राजविराज९ का रामु यादवले बताए। बिहीबार पनि संक्रमित पुरुषको स्वासप्रस्वासमा समस्या भई अक्सिजनको मात्रा निकै कम भएको जानकारी दिँदै झाले भने भेन्टिलेटरमा राख्न सकेको भए कृत्रिम स्वास दिएर बचाउन थप प्रयास गर्न सकिन्थ्यो। होमआइसोलेसनमा वैशाख २० गतेदेखि बस्दै आएकी कञ्चनरूप८ की ६५ वर्षीया महिलालाई अक्सिजनसहित अस्पताल पुर्याउन नपाउँदै बुधबार साँझ मृत्यु भएको थियो। राजविराजस्थित अस्पतालमा चारओटा भेन्टिलेटर रहे पनि अक्सिजन कन्सन्ट्रेटर सेन्सरमा प्राविधिक गडबडी भएकाले उपयोगमा आउन सकेको छैन। भेन्टिलेटर सञ्चालन गर्ने एनेस्थेसिया डाक्टरसमेत संक्रमित छन्। भेन्टिलेटरको प्राविधिक समस्या समाधान भई आवश्यक जनशक्ति उपलब्ध भए मात्र भेन्टिलेटर सञ्चालनमा आउन सक्ने अवस्था छ। अस्पतालले भेन्टिलेटरको जनशक्तिका लागि प्रदेश सरकार, संघीय सरकार र विश्व स्वास्थ्य संगठनको नेपालस्थित कार्यालयसम्म पहल गरिरहेको जानकारी दिँदै हालसम्म जनशक्ति उपलब्ध हुन नसकेको जनाएको छ। बन्द रहेको राजविराजस्थित साइकृष्ण मेडिकल कलेज एन्ड हस्पिटलमा बिहीबारदेखि सञ्चालनमा ल्याउने गरी तयार पारिएको ५० बेडको आइसोलेसनका लागि पनि अक्सिजन चाहिने भएकाले बिहीबार थप ३० वटा सिलिन्डर खरिद गर्ने सम्झौता भएको अस्पतालले जनाएको छ। स्थिति असामान्यतर्फ प्रवेश हुन थालेको भन्दै डा झाले कोरोना संक्रमितलाई सेवा दिन चुनौती बढ्दै गएको बताए। अक्सिजनकै कारण संक्रमितहरूको मृत्यु भइरहेको राजविराज नगरपालिकाका नगर प्रमुख शम्भुप्रसाद यादवले बताए। नगरपालिकाले सिलिन्डर खरिदको प्रयास गरे पनि प्राप्त नभइरहेको उनको भनाइ छ। अस्पतालले सम्झौता गरेअनुरूप ३० वटा सिलिन्डिर थपिए १ सय २७ वटा सिलिन्डर हुनेछ। अस्पतालमा गत १९ गतेदेखि सञ्चालनमा आएको २५ बेडको एचडीयू व्यवस्थापनसहितको आइसोलेसन केन्द्रका सबै बेडमा अहिले कोरोना संक्रमित छन्। उनीहरूको मृत्यु भए वा होम आइसोलेसनमा गए मात्र नयाँ बिरामीको भर्ना हुने अवस्था छ। जिल्लामा रहेका अरू निजी अस्पतालहरू र आइसोलेसनमा समेत आईसीयू र भेन्टिलेटर नहुँदा कडा खालका संक्रमितको उपचार सप्तरीमा सम्भव छैन। निजी अस्पतालमा काम गर्ने चिकित्सक र कर्मचारीहरूले काम छाड्न थालेका छन्। छिन्नमस्ता अस्पतालको शल्यक्रिया कक्षमा रहेको दुईवटा भेन्टिलेटरलाई कोभिड१९ का संक्रमितका लागि प्रयोगमा ल्याउने तयारी भइरहेको सीडीओ फणिन्द्रमणि पोखरेलले बताए। जिल्लामा पछिल्लो समय कोभिड१९ का बिरामी दैनिक बढ्दै गएको छ। संक्रमितको सङ्ख्या बढेसँगै अक्सिजनको अत्यधिक खपत्ले गर्दा अक्सिजन अभाव हुँदै गएकोले अस्पतालले बिरामी लिन नसक्ने अवस्था आउनुअघि नै सम्बन्धित निकाय गम्भीर बन्नुपर्ने स्थानीय तुला माझीको भनाइ छ।"
छिनछिनमै आउँछन् बिरामी,"चितवन : चितवन मेडिकल कलेजको आकस्मिक कक्षका सबै बेड भरिएका छन्। आकस्मिक कक्षमै भेन्टिलेटर राखेर उपचार सुरु गरिएको छ। कतिपय बिरामी अक्सिजन लिएर बेडको पालो पर्खिंरहेका छन्। बिरामी बोकेका एम्बुलेन्स छिनछिनमा आइरहन्छन्। बिरामीका आफन्त अस्पतालको बेड पाउने आशामा बसिरहेका छन्। अस्पताल वरिपरि बेड पाउने आशामा आफन्त भौतारिहेका हुन्छन्। आकस्मिक कक्षमा ६० बेड छन्। यसमा ११ वटा भेन्टिलेटर सुविधा छ। यी बेड कुनै बेला पनि खाली हुँदैनन्। कोभिड संक्रमण भएका र त्यसको लक्षण मिल्ने बिरामी दैनिक ५० जना आउने गरेका छन्। अक्सिजन कमी भएका बिरामी पनि आउँछन्। कतिपय आकस्मिक कक्षमा पालो पर्खेर बसिरहेका छन्। कोही बेड र अक्सिजन, भेन्टिलेटरको पर्खाइमा छन्। चितवनका अस्पतालमा कोभिडका बिरामीको चाप छ। अस्पतालमा बेड नपाएर बिरामीका आफन्त भौतारिन्छन्। अक्सिजनको मात्रा कम भएपछि भेन्टिलेटर खोज्दै अस्पताल चहार्छन्। बेड पाउनै मुस्किल हुन्छ। बेड पाउन अनेक बिन्ती गर्छन्। अक्सिजन र भेन्टिलेटरको पर्खाइमा बस्ने पनि उत्तिकै छन्। तीन ठूला अस्पतालका बेड भरिएका छन्। अवस्था सिकिस्त भएपछि अस्पताल आउने कारणले सबैलाई अक्सिन र भेन्टिलेटर पाउने समस्या भएको हो। जिल्लाको सरकारी भरतपुर अस्पताल, चितवन मेडिकल कलेज र कलेज अफ मेडिकल साइन्सेसमा कोभिड बिरामीको उपचार हुँदै आएको छ। कलेज अफ मेडिकल साइन्सेस पुरानो मेडिकल कलेजमा २ सय बेड कोभिड उपचारका लागि तयार छन्। तर, यसले पुर्याउन मुस्किल भएको छ। ९० बेड आईसीयू, एचडीयू ३०, भेन्टिलेटर १५ बेड छन्। पछिल्लो एक हप्तामा यो पर्याप्त छैन। बुधबारसम्म मात्रै ७६ जना आईसीयूमा छन्। अस्पतालमा बेड पर्याप्त नहुँदा बिरामीलाई राख्न समस्या भएको मेडिकल कलेजका कोभिड फोकल पर्सन डा सुदीप केसीले बताए। इमरजेन्सीमा रोकेर राख्नुपर्ने अवस्था छ, डा केसीले भन,े एम्बुलेन्स आउँछन्, छैन भनेर फर्काउनु पर्ने अवस्था छ। चितवन मेडिकल कलेजमा कोभिडका लागि छुट्टयाइएको २ सय ७६ बेडमध्ये २ सय बेड भरिएका छन्। यीमध्ये १ सय ५० जनाले अक्सिजन लिएका छन्। मेडिकल कलेजले अन्य विभागको आईसीयूलाई पनि चाप बढेपछि कोभिड आईसीयू बनाएको छ। जिल्लामा सबैभन्दा बढी भेन्टिलेटर भएको अस्पताल चितवन मेडिकल कलेज नै हो। यहाँ मात्रै दैनिक ५० जना कोभिडका बिरामी थपिन्छन्। मेडिकल कलेजमा २ सय ५३ बेड खाली गरेर कोभिडका लागि छुट्टयाइएको छ। तैपनि व्यवस्थापन गाह्रो भएको छ। अस्पतालमा बेड नपाएपछि सुदूरपश्चिमबाट पनि बिरामी आउने गरेका छन्। बिरामी थपिँदै छन्। यो अवस्थासम्म त धानेका छौं। हाम्रो स्रोतसाधनले कतिसम्म भ्याउँछ भन्ने हो, मेडिकल कलेजका अप्रेसन म्यानेजर पारस अधिकारीले भने, यही अवस्था हो भने थेग्न गाह्रो छ। चितवनमा आसपासका जिल्लासहित सुदूरपश्चिमबाट बिरामी अस्पतालको बेड खोज्दै आउँछन्। चितवन आउने बेलासम्म बाटोमा पर्ने सबै अस्पताल चहार्दै चितवन आइपुग्छन्। अन्य बेला चितवनबाट राजधानी लैजाने परिपाटी भएको चितवनमा कोरोनाको कहरमा राजधानीबाट विरामी ओइरिन्छन्। काठमाडौं वनस्थलीबाट उपचारका लागि दीपक बाबु अर्याल राजधानीको सबै अस्पताल चहारेपछि चितवन आएका थिए। उनकी ४८ वर्षीया श्रीमतीको शरीरमा अक्सिजनको मात्रा कम हुँदै गएपछि उनले अस्पतालको बेड पाएनन्। राति साढे ११ बजे काठमाडौंबाट बुटवल फर्किन लागेको एम्बुलेन्स फेला पारेपछि उनले भरतपुरको चितवन मेडिकल कलेज ल्याएको बताए। हामी अलि चिनेजानेकाले अनेक गर्दा त बेड पाएनांै अरू सामान्य परिवारका बिरामीको हालत के होला, उनले भने, अरू काठमाडौं जान्छन् हामी यहाँ आयौं। धेरै बिरामी बेड नपाएर घरै फर्कने गरेको उनले दुखेसो पोखे। कोरोना लागेर भन्दा पनि समयमा नै उपचार नपाएर धेरैले ज्यान गुमाउनु परिरहेको छ, अर्यालले भने। यस्ता बिरामी भरतपुरमा छिनछिनमा आउँछन्। बिरामी अस्पतालमा बेड कुरेर बस्छन्। केन्द्रीय स्तरको भरतपुर अस्पतालमा बिरामीको चाप बढेको छ। अस्पतालमा भएको १ सय ८० बेड तयार गरेको छ। तर, यो अस्पतालको कोभिड आईसीयूमा १० वटा मात्रै भेन्टिलेटर छ। बिरामीको चाप बढेपछि थेग्न गारो भएको छ। भरतपुर अस्पतालले दुई सयभन्दा बढी राख्न नसक्ने अवस्थामा पुगेको अस्पताल प्रशासनले जनाएको छ। अस्पतालका निमित्त मेडिकल सुपरिन्टेन्डेन्ट डा जगन्नाथ तिवारीले अस्पतालले थेग्न नसक्ने अवस्था भएको बताए। दैनिक २० जना बेड खोज्दै आउँछन् तर एक पटक भर्ना भएका बिरामी लामो समय बस्न पर्ने भएकाले मृत्यु भए मात्रै पाउने हो, उनले भने, बेड खाली छ फोन आउँछ। छैन भन्ने अवस्था आउँदा खिन्न हुन्छ। राजधानी काठमाडौंसहित देशका मुख्य ठूला सहरका बिरामी चितवन आउँछन्। सिकिस्त भएपछि अक्सिजन र भेन्टिलेटरको खोजीमा हेलिकोप्टरबाट समेत बिरामी चितवन आउने गरेका छन्। चितवनमा जिल्लाभन्दा बाहिरबाट बढी बिरामी आउँछन्। झण्डै ५५ प्रतिशत बिरामी जिल्ला बाहिरबाट आएका छन्।"
"बेड थपिए, छैनन् खाली","विराटनगर : मोरङको बुढीगंगा गाउँपालिकास्थित विराट शिक्षण अस्पतालले १ सय बेडको कोभिड अस्पताल सञ्चालनमा ल्यायो। ४० बेडको आईसीयू थियो। एक्कासि बिरामीको चाप बढेपछि सबै बेड भरिए। बेड संख्या थप गर्दै २ सय ५० पुर्याइएको छ। गम्भीर अवस्थाका बिरामी आउने क्रम बढेपछि अस्पतालले आईसीयू बेडको संख्या ६० पुर्यायो। आईसीयू खाली छैनन्। १८ वटा भेन्टिलेटर संक्रमितले भरिएका छन्। उपचारका क्रममा बुधबार दिउँसोसम्म १६ जनाको मृत्यु भएको छ। उपचारपछि ३८ जना निको भएका छन्। थोरै मात्रै डिस्चार्ज भइरहँदा दैनिक उपचारको खोजीमा भने २ सयभन्दा बढी संक्रमित आउने गरेका छन्। विराटका कोभिड अस्पताल इन्चार्ज सुनील देवका अनुसार पछिल्लो समय आईसीयू र भेन्टिलेटर आवश्यक पर्ने बिरामी आउने क्रम बढ्दो छ। उपचार खोज्दै अस्पताल आइसकेका बिरामीलाई दुःखका साथ बेड खाली छैन भनेर फर्काउनुपरिरहेको छ, देवले भने, अधिकांशलाई त फोनमै नआउनू भनेर जानकारी दिन्छौँ। देवले आईसीयू र भेन्टिलेटर बिरामीलाई उपलब्ध गराउन सक्ने अवस्था नभएको बताए। त्यसमाथि संक्रमितका लागि रेम्डेसिभर औषधि पनि अभाव रहेको उनको भनाइ छ। उनका अनुसार अस्पतालमा दैनिक ३ सय २५ वटाभन्दा बढी सिलिन्डर अक्सिजन खपत हुन थालेको छ। यही स्थिति हो भने उपचार गराउन सक्दैनौँ भनेर हात उठाउनुपर्ने अवस्था आउन सक्ने देवले बताए। विराटनगरको नोबेल शिक्षण अस्पतालले सुरुमा ९७ बेडको कोभिड अस्पताल सञ्चालनमा ल्यायो। अहिले २ सय २० बेड पुर्याइसकेको छ। थपेर आईसीयू बेड पनि ४७ पुर्याइसकिएको नोबेलका कोभिड फोकल पर्सन दीपेश न्यौपानेले बताए। बेड थप गरिएको आधा घण्टामै आईसीयू भरिएको जानकारी न्यौपानेले दिए। सुरुमा पाँचवटा भेन्टिलेटर चलाएको नोबेलले थप गर्दै अहिले २९ वटा बनाइसकेको छ। सबै प्रयोगमा छन्। उपचार नै गर्न सकिँदैन कि भन्ने अवस्था आइसकेको न्यौपानको भनाइ छ। नोबेलमा उपचारका लागि भर्ना भएकामध्ये बुधबार दिउँसोसम्म ३९ जनाको मृत्यु भइसकेको छ। नोबेलले आफैं अक्सिजन प्लान्ट सञ्चालनको तयारी गरेको छ। एक साताभित्र सञ्चालनमा ल्याउने गरी काम भइरहेको छ। उनले प्लान्ट तयार भएर अक्सिजन उत्पादन हुन थालेपछि मात्रै नयाँ बेड सञ्चालन गर्ने र बिरामी भर्ना लिन सकिने जानकारी दिए। प्रदेश १ सरकारले सञ्चालन गरेको ९६ बेडको कोसी अस्पताल कोभिड१९ उपचार केन्द्रको हालत पनि उस्तै छ। २० वटा भेन्टिलेटरसहितको २१ वटा आईसीयू बेड रहेको अस्पतालमा उपचारका लागि १ सय ८८ जना संक्रमित भर्ना भइसकेका छन्। अक्सिजन बेड १५ वटा सञ्चालनमा छन्। बुधबार दिउँसोसम्ममा २६ जनाले ज्यान गुमाइसकेका छन्। सबै बेड संक्रमितले भरिएको र नयाँ बिरामी भर्ना गर्न सक्ने अवस्था नभएको अस्पतालका सूचना अधिकारी अनुपम राजवंशीले बताए। दैनिक सयभन्दा बढी बिरामीले फोन गर्ने गरे पनि बेड खाली नभएको जानकारी दिनेभन्दा अरू विकल्प नभएको उनको भनाइ छ। उनका अनुसार अहिले पनि गम्भीर अवस्थाका २३ बिरामी वेटिङ मै छन्। वेटिङमा रहेकालाई मृत्यु भएर तथा डिस्चार्ज भएर खाली भएको बेडमा भर्ना गरेर उपचार गराउनुको विकल्प अस्पतालसँग नभएको राजवंशीले बताए। विराटनगर महानगरपालिका९ का राम शर्माले संक्रमण भएर अवस्था गम्भीर बनेकी आमाले समयमै उपचार पाउन गाह्रो भएको बताए। उनले भने, कति बेला बेड खाली होला र मेरो पालो पालो आउँछ भन्दै गम्भीर अवस्थामा पनि संक्रमित पर्खिएर बस्नुपर्ने अवस्था छ। त्यस्तै, आमालाई संक्रमण भएर नोबेल अस्पतालमा भर्ना गरेकी एन्जिला शर्माले पनि बिरामीले उपचार नपाएर छटपटाइरहेको दृश्य निकै दर्दनाक रहेको सुनाइन्। आमालाई तीन दिनअघि डिस्चार्ज गरेर घर ल्याए पनि अस्पतालको अत्यन्तै नाजुक दृश्य भने मानसपटलबाट हट्न नसकिरहेको उनको भनाइ छ। नोबेल अस्पतालका निर्देशक डा राजेश नेपाल अस्पतालहरूले उपचार गर्न सक्दैनौँ भनेर हात उठाउनुपर्ने अवस्था आइसकेको बताउँछन्। अस्पतालभित्रका सबै बेड संक्रमितले भरिएका छन्। अक्सिजनको अभाव भइसक्यो, उनले भने, बाहिर उपचारका लागि दैनिक गम्भीर अवस्थाका ५० जनाभन्दा बढी संक्रमित पर्खिएर बसेका हुन्छन्। तर, बेड नभएर भर्ना गर्न सक्दैनौँ भन्नुपर्ने बाध्यता छ। अस्पतालका बेड संक्रमितका लागि पर्याप्त हुन नसक्नु र नयाँ संक्रमितले उपचार पाउन नसक्नु दुःखद् भएको उनको भनाइ छ। विराटनगर महानगरपालिकाका कोभिड फोकल पर्सन हैदर अलीले शैय्या खोज्दै संक्रमितका आफन्तबाट धेरै फोन आउने गरेको बताए। तर, उपचारका लागि अस्पताल ल्याउनु भन्न सक्ने अवस्था नरहेको उनको भनाइ छ। संक्रमणको पहिलो लहरमा त्यति समस्या नभए पनि दोस्रो लहरमा संक्रमण तीव्र रुपमा फैलँदा र बिरामीको चाप बढ्दा अवस्था जटिल बनेर गएको अलीले बताए। संक्रमितका आफन्तले रातभर रुँदै फोन गर्दा निकै नरमाइलो लाग्ने गरेको उनले सुनाए। प्रदेश १ प्रदेशसभाको समाजिक विकास समितिले संक्रमितको उपचारमा सरकारको भूमिका नदेखिएको निष्कर्ष निकालेको छ। समितिकी सभापति सरीता थापा खड्काले तयारी सुस्त हुँदा महामारी नियन्त्रण र संक्रमितको उपचार गराउनमा सरकार चुकेको बताइन्। समितिको बुधबार बसेको बैठकले अक्सिजनको उपलब्धता सहज बनाउन, जिल्ला अस्पतालहरुलाई कोभिड उपचार केन्द्रका रूपमा विकास गर्न र निजी अस्पताललाई संक्रमितको उपचारमा खटाउन निर्देशन दिएको थापाले बताइन्। प्रदेश १ का सामाजिक विकास मन्त्रालयका सचिव गोविन्दबहादुर कार्कीले भने सरकार संक्रमितको उपचारलाई प्रभावकारी बनाउनेतर्फ केन्द्रित रहेको बताए। कोरोना नियन्त्रण गर्दै संक्रमण पुष्टि भएकालाई उपचारमा कुनै पनि कमजोरी हुन नदिने हिसाबमा सरकारले तयारी गरिरहेको उनको दाबी छ। कार्कीले अरू निजी अस्पतालमा पनि संक्रमितको उपचारको व्यवस्था मिलाएर उपचार गराइरहेकाहरूमा बेडको क्षमता बढाउन पहल भइरहेको बताए।"
प्रधानमन्त्री ओली र नेता नेपालबीच बूढानीलकण्ठमा भेटवार्ता,"काठमाडौं : नेकपा एमालेका अध्यक्ष एवं प्रधानमन्त्री केपी ओली र वरिष्ठ नेता माधवकुमार नेपालबीच भेटवार्ता सुरु भएको छ। बिहीबार अध्यक्ष ओलीले नेपाललाई फोन गरेर भेटको निम्ता दिएका थिए । नेता नेपालले बालुवाटारमा नआउने बताएपछि दुई नेताबीच बूढानीलकण्ठमा भेट भएको हो । प्रधानमन्त्रीका प्रेस सल्लाहकार सूर्य थापाले भने, प्रधानमन्त्री एवं पार्टी अध्यक्ष केपी शर्मा ओली र नेता माधवकुमार नेपालबीच बूढानीलकण्ठमा भेटवार्ता शुरू भएको छ ।' बिहीबार बसेको एमाले स्थायी कमिटी बैठकले नेता नेपाल, भीम रावल, घनश्याम भुसाल र सुरेन्द्र पाण्डेलाई गरिएको निलम्बनको कारवाही फिर्ता लिने निर्णय गरेको छ। वरिष्ठ नेता नेपालले २०७५ जेठ २ को अवस्थामा पार्टीलाई फर्काउनु पर्ने अडान राख्दै आएका छन्। आफूहरूको अडानमा ओली सहमत नभएमा नेपाल पक्षीय सांसदले आजै राजीनामा दिने बताएका छन्। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय बिहीबार बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न सकिरहेको छैन। अध्यक्ष ओलीले पार्टीका शीर्ष नेतामार्फत नेपालसँग छलफल गरिरहेका छन्। यसैबीच उपमहासचिव विष्णु पौडेल छलफलका लागि माधव नेपाल निवास कोटेश्वर पुगेका छन्। पौडेलले माधव समूहको राजीनामा रोक्न प्रयास गरिरहेका हुन्। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो। स्थायी कमिटी बैठकपछि ओलीले नेपालबीच वार्ता भएको हो । यसलाई महत्वका साथ हेरिएको छ । यो भेटले एमालेको भविष्य निर्धारण गर्ने बताइएको छ । हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमालेको नेपाल पक्षका प्रत्यक्षतर्फका १९ जनाले राजीनामा दिँदा प्रतिनिधिसभामा सांसद संख्या २ सय ५२ हुन्छ। बहुमतका लागि १ सय २७ आवश्यक हुन्छ। नेपाल पक्षका १९ जनाले राजीनामा दिँदा पनि बहुमत जुटाउन सकस नै छ। नेपाल समूहले ओलीलाई सघाए उनी पुन प्रधानमन्त्री बन्ने बाटो खुल्ने छ ।"
बहुमतको कठिन कसरत,"काठमाडौं : राष्ट्रपति विद्यादेवी भण्डारीले संयुक्त सरकार बनाउन दिएको तीन दिनको म्याद बिहीबार सकिँदै छ। बिहीबार साँझ ९ बजेसम्ममा विपक्षी दललाई बहुमत जुटाउन हम्मेहम्मे देखिएको छ। त्यसका लागि एमालेको असन्तुष्ट माधवकुमार नेपाल पक्षलाई राजीनामा गराउन विपक्षी गठबन्धन लागिपरेको छ। एमालेका असन्तुष्ट पक्षको राजीनामा वा समग्र जनता समाजवादी पार्टी एकढिक्का नभएसम्म विपक्षी गठबन्धनको बहुमत पुग्दैन। हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो।तर, प्रधानमन्त्री ओलीले विश्वासको मत गुमाएर राष्ट्रपतिले संयुक्त सरकार बनाउन दिएको समयसीमा सकिन लागे पनि राजीनामालाई लिएर नेपाल पक्ष एकमत हुन सकेको छैन। नेपाल र रावलले सरकार गठनको तयारी गर्न भन्दै कांग्रेस सभापति शेरबहादुर देउवालाई राजीनामा दिने प्रतिबद्धता पनि गराइसकेका छन्। रावललगायत नेता सांसद पदबाट राजीनामा दिनुपर्ने पक्षमा छन्। उनले ट्विटरमा प्रधानमन्त्री ओलीलाई पदमुक्त गर्न सांसद पदबाट राजीनामा दिनुपर्ने लेखेका छन्। उनले ट्विट गरेका छन्, असाधारण समस्याको समाधान गर्न असाधारण पाइला चाहिन्छ। थप राष्ट्रिय हित, पार्टी विधानविपरीत र अलोकतान्त्रिक कार्य गर्नबाट प्रम केपीलाई रोक्न पदमुक्त गर्नु आवश्यक छ। त्यसका लागि हामीले सांसद पदबाट राजीनामा गरी स्थिति निर्माण गर्नुपर्छ। यो राजनीतिक नैतिकता र कानुनी दृष्टिले धेरै उचित छ। नेता घनश्याम भुसालले फेरि प्रतिनिधिसभा विघटन गर्ने खेल भइरहेको बताएका छन्। निर्वाचनका नाममा प्रतिनिधिसभा विघटन गराएर आफूहरूसँग बदला लिन लागिएको भुसालको भनाइ छ। उनले फेसबुकमा लेखेका छन्, आज हामीविरुद्ध गरिएका गालीगलौज वा आलोचनाले नेपालमा संविधान जारी हुँदा असफल भएका र विघटित प्रतिनिधिसभा पुनःस्थापित हुँदा दोस्रो पटक पनि असफल भएका शक्तिहरूले चुनावको नाममा फेरि प्रतिनिधिसभा विघटन गराएर हामीसँग बदला लिन कस्सिएका छन् भन्ने दाबीको खण्डन हुँदैन। उनले झलनाथ खनाल र माधवकुमार नेपाललाई गाली गरेर एमाले विभाजन गरिन लागेको तर्क गरेका छन्। उनले लेखेका छन्, हिजो प्रचण्डलाई गाली गरेर पार्टी विभाजनको पाप ढाक्ने प्रयास भयो। आज झलनाथमाधवलाई गाली गरेर बाँकी रहेको नेकपा एमालेलाई विभाजित गरिँदै छ। नेपाल समूहले फागुन २८ गते र त्यसपछि बसेका बैठक र त्यसले गरेका निर्णय फिर्ता लिनुपर्ने र २०७५ जेठ २ गतेको कमिटी, विधान र नेतृत्व नै आफ्नो बटम लाइन भएको बताउँदै आएको छ। प्रधानमन्त्रीले विश्वासको मत लिने क्रममा उक्त समूहका २८ सांसद उपस्थित भएनन्। उनीहरूले मत नदिँदा ओलीको पक्षमा ९३ सांसद्ले मत आएको थियो।युवा नेता राजीनामाभन्दा पनि पार्टीभित्रै संर्षघ गर्नुपर्ने पक्षमा छन्। उनीहरूले विद्रोह वा आत्मसमर्पण दुवै नभई नयाँ उचाइको एकतामा लाग्नुपर्ने बताएका छन्। सुनसरी क्षेत्र न १ का सांसद जयकुमार राईले पार्टी विभाजन हुने भए आफूले राजीनामा नदिने बताए। आफू पार्टी एकताको पक्षमा रहेको सांसद राईको भनाइ छ। राजीनामाले पार्टी विभाजन हुन्छ भने म त्यो पक्षमा छैन। उनका अनुसार अहिले यो देशको हितमा छैन। पार्टीका लाखौं कार्यकर्ताको हितमा पनि छैन। लाखौं कार्यकर्ता पार्टी एकताका पक्षमा छन्, सांसद राईले भने, अहिले कोरोनाको यत्रो महामारी सबै एकजुट भएर यसको सामना गर्नुपर्ने हो। तर, हाम्रा नेता झगडामा लागेका छन्। उनले नेताहरूलाई झगडा छोडेर वार्ता र सहमतिका साथ अगाडि बढ्न पनि आग्रह गरे। पछि हटे डा भट्टराई जसपाका डा बाबुराम भट्टराई र उपेन्द्र यादव आफ्नो निर्णयबाट पछि हटेका छन्। विपक्षी गठबन्धनमा लागेको यो समूह मध्यमार्गी धारमा देखिएको छ। डाभट्टराई महन्थ ठाकुर र राजेन्द्र महतोसहितलाई बोलाएर पदाधिकारी बैठक बसेको छ। बैठकमा बिहीबारसम्ममा एकीकृत विचार बनाउने प्रयत्न गर्ने निर्णय भएको डाभट्टराईले बताए। बैठकपछि भट्टराईले पदाधिकारी बैठकमा विभिन्न विचार आएको बताए। भने, एकीकृत विचार बनाउने प्रयन्न लागेका छांै, निश्कर्ष भने निकालेका छैनौं। उनले पार्टीको सम्पूर्ण पक्षले एउटै धारण बनाउने गरी अगाडि बढेको बताए। विश्वासको मतपछि विपक्षी कांग्रेस सभापति देउवा र माओवादी केन्द्र अध्यक्ष पुष्पकमल दाहाल र आफ्ना नेता उपेन्द्र यादवको संयुक्त विज्ञप्ति सरकार बनाउन नभई राष्ट्रपतिको ध्यानाकर्षण गराउन रहेको उनको तर्क छ। प्रधानमन्त्रीले संसद विघटन गरेर असंवैधानिक काम गर्नुभएको थियो। विश्वासको मतपछि पनि त्यस्तै हुन्छ कि भनेर ध्यानाकर्षण मात्रै गराइएको हो। सरकार बनाउन भनेर कुनै सहमति भएको छैन, उनले भने, राष्ट्रपतिबाट संविधानअनुसार सरकार बनाउन आह्वान भयो, अहिले संविधानभित्रै छौं, यसैभित्र सहमतिमा जान्छौं। उनले एक वर्षभित्र निर्वाचन गराउनुपर्ने प्रस्ताव गरेका छन्। उनले ट्वीट गर्दै उनले देशको संकट समाधान गर्न एक वर्षमा निर्वाचन गराउनुपर्ने प्रस्ताव अघि सारेका हुन्। उनले पूर्वप्रधानमन्त्री बाहेकको नेतृत्वमा राष्ट्रिय सरकार बनाउनुपर्ने जनाएका छन्। सबै दलको सहभागितामा राष्ट्रिय सरकार गठन गर्नुपर्ने उनको भनाइ छ। दलका प्रमुख र पूर्वप्रधानमन्त्री रहेको निर्देशन समिति गठन गर्नुपर्ने, कोरोना नियन्त्रण, द्वन्द्वकालीन मुद्दा, संविधान संशोधन, आर्थिक राहतलगायत लागू गर्नुपर्ने र एक वर्षभित्र चुनाव गर्नुपर्ने प्रस्ताव अघि सारेका हुन्।जसपा नेता महन्थ ठाकुर र राजेन्द्र महतोले बुधबार नै राष्ट्रपति विद्यादेवी भण्डारीलाई भेटेका छन्। उनीहरूले जसपाको प्रथम अध्यक्ष ठाकुर भएको र निर्वाचन आयोगमा पनि प्रथम अध्यक्षकै हस्ताक्षर चल्ने भन्दै अरू कोही आए वैधता नदिन राष्ट्रपतिसमक्ष आग्रह गरेका छन्।"
यो हो महन्थ ठाकुरले आफ्ना सांसद राखेको भक्तपुरको रिसोर्ट,"काठमाडौं : : जनता समाजवादी पार्टी (जसपा) अध्यक्ष महन्थ ठाकुरले आफ्ना सांसदलाई भक्तपुरको डोलेश्वर भिलेज रिसोर्टमा राखेका छन् । बिहीबार दिउँसो पार्टी कार्यालय बबरमहलबाट आफ्नो पक्षका सांसदलाई ठाकुरले भक्तपुरको रिसोर्टमा लगेका हुन्। रिसोर्टमा पुगेका एक सांसदले भने, हामी भक्तपुरमा एकसाथ बसेका छौँ। ती सांसदले आफूहरु बसेको ठाउँ भने बताउन चाहेनन्। स्रोतका अनुसार भक्तपुर सूर्यविनायक नगरपालिका वडा नम्बर ८ को सिपाडोलमा रहेको डोलेश्वर भिलेज रिसोर्टमा सांसदलाई राखिएको हो । उक्त रिसोर्टमा सूर्यविनायक नगरपालिका ८ का वडा अध्यक्षको लगानीसमेत रहेको बताइएको छ । उक्त रिसोर्टमा ठाकुर पक्षीय सांसदको व्यवस्थापनमा भक्तपुर एमाले नेतृत्वसमेत सहभागी भएको छ । जसपा सांसदको व्यवस्थापनमा एमाले सांसद महेश बस्नेत, सूर्यविनायक नगरपालिकाका मेयर वासुदेव थापा, सूर्यविनायक नगरपालिका ८ का वडा अध्यक्ष किरण थापालगायत एमाले नेता सक्रिय भएको स्रोतको दाबी छ । ठाकुर पक्षीय १३ सांसदलाई रिसोर्टमा राखिएको हो। ठाकुरले पार्टी वरिष्ठ नेता राजेन्द्र महतोलाईसमेत रिसोर्टमै राखेका छन्। महतो सांसदका लागि सम्पूर्ण व्यवस्थापन गरेर फर्किने तयारीमा छन्। ठाकुरले आफ्नो पक्षका १७ मध्ये १३ सांसदलाई मात्र रिसोर्टमा राख्न सकेका हुन्। संविधानको धारा ७६ को उपधारा २ अनुसार सरकार गठनका निम्ति दलहरूलाई साँझ ९ बजेसम्मको समय छ। राष्ट्रपति विद्यादेवी भण्डारीले दलहरूलाई दिएको समय घर्किँदै जाँदा नेताहरुले तयारी र छलफल तीव्र बनाएका हुन्न । गठबन्धन सरकार निर्माण असफल भएमा संविधानको धारा २०७६ को उपधारा ३ को प्रक्रिया सुरु हुनेछ। जसअन्तर्गत ठूलो पार्टीको संसदीय दलको नेताको हैसियतमा ओलीले नै प्रधानमन्त्रीको नेतृत्व गर्नेछन्। साेही तयारी स्वरुप भक्तपुर एमाले जसपा सांसदको व्यवस्थापनमा जुटेको देखिन्छ । नेकपा एमालेका अध्यक्ष एवं प्रधानमन्त्री केपी ओली र वरिष्ठ नेता माधवकुमार नेपालबीच भेटवार्ता जारी रहेकाले गठबन्धनको विषयमा ठाेस रोडम्याप बनिसकेको छैन । बिहीबार अध्यक्ष ओलीले नेपाललाई फोन गरेर भेटको निम्ता दिएका थिए । नेता नेपालले बालुवाटारमा नआउने बताएपछि दुई नेताबीच बूढानीलकण्ठमा भेट भएको हो ।"
नेताहरुको भेटवार्ता तीव्र : देउवा निवासमा प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्ड प्रमुख प्रतिपक्षी दल नेपाली कांग्रेसका सभापति शेरबहादुर देउवा निवास पुगेका छन्। प्रधनमन्त्री केपी ओलीले संसदमा वैशाख २७ गते विश्वासको मत पाउन नसकेपछि राष्ट्रपति विद्यादेवी भण्डारीले नयाँ सरकार गठनका लागि दिएको समय सकिनै लाग्दा नेताहरुले भेटवार्तालाई तीव्र बनाएका हुन्। बूढानीलकण्डमा प्रचण्ड र देउवाबीच छलफल भइरहेको छ। यसअघि देउवाले जनता समाजवादी पार्टीका अध्यक्ष महन्थ ठाकुरसँग भेटवार्ता गरेका थिए। ठाकुरसँगको भेट सकारात्मक नभएपछि देउवाले प्रचण्डसँग छलफल गरेका हुन्। कांग्रेस, माओवादी र जसपा उपेन्द्र यादव समूहले विपक्षी गठबन्धनको तयारी गरेका छन्। एमाले अध्यक्ष एवम् प्रधानमन्त्री ओलीले पार्टी भित्रको विवाद समाधानका लागि बिहीबार बिहानैदेखि छलफललाई तीब्रता दिएका छन्। ओलीले बिहीबार बिहान अर्थमन्त्री विष्णु पौडेल छलफलका लागि माधव नेपाल निवास कोटेश्वर पठाएका थिए। ओलीले माधव समूहको राजीनामा रोक्न प्रयास स्वरुप अहिले नेता नेपालसँग बूढानीलकण्ठमै छलफल गरिराखेका छन्। संविधानको धारा ७६ को उपधारा २ अनुसार सरकार गठनका निम्ति दलहरूलाई साँझ ९ बजेसम्मको समय छ। राष्ट्रपति भण्डारीले दलहरूलाई दिएको समय घर्किँदै जाँदा छलफल तीव्र बनेको हो। गठबन्धन सरकार निर्माण असफल भएमा संविधानको धारा २०७६ को उपधारा ३ को प्रक्रिया सुरु हुनेछ। जसअन्तर्गत ठूलो पार्टीको संसदीय दलको नेताको हैसियतमा ओलीले नै प्रधानमन्त्रीको नेतृत्व गर्नेछन्। सभापति देउवाले बिहीबार दिउँसो ४ बजे पार्टी पदाधिकारी बैठक बोलाएका छन् ।"
प्रधानमन्त्री ओली र नेता नेपालबीच बूढानीलकण्ठमा भेटवार्ता,"काठमाडौं : नेकपा एमालेका अध्यक्ष एवं प्रधानमन्त्री केपी ओली र वरिष्ठ नेता माधवकुमार नेपालबीच भेटवार्ता सुरु भएको छ। बिहीबार अध्यक्ष ओलीले नेपाललाई फोन गरेर भेटको निम्ता दिएका थिए । नेता नेपालले बालुवाटारमा नआउने बताएपछि दुई नेताबीच बूढानीलकण्ठमा भेट भएको हो । प्रधानमन्त्रीका प्रेस सल्लाहकार सूर्य थापाले भने, प्रधानमन्त्री एवं पार्टी अध्यक्ष केपी शर्मा ओली र नेता माधवकुमार नेपालबीच बूढानीलकण्ठमा भेटवार्ता शुरू भएको छ ।' बिहीबार बसेको एमाले स्थायी कमिटी बैठकले नेता नेपाल, भीम रावल, घनश्याम भुसाल र सुरेन्द्र पाण्डेलाई गरिएको निलम्बनको कारवाही फिर्ता लिने निर्णय गरेको छ। वरिष्ठ नेता नेपालले २०७५ जेठ २ को अवस्थामा पार्टीलाई फर्काउनु पर्ने अडान राख्दै आएका छन्। आफूहरूको अडानमा ओली सहमत नभएमा नेपाल पक्षीय सांसदले आजै राजीनामा दिने बताएका छन्। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय बिहीबार बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न सकिरहेको छैन। अध्यक्ष ओलीले पार्टीका शीर्ष नेतामार्फत नेपालसँग छलफल गरिरहेका छन्। यसैबीच उपमहासचिव विष्णु पौडेल छलफलका लागि माधव नेपाल निवास कोटेश्वर पुगेका छन्। पौडेलले माधव समूहको राजीनामा रोक्न प्रयास गरिरहेका हुन्। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो। स्थायी कमिटी बैठकपछि ओलीले नेपालबीच वार्ता भएको हो । यसलाई महत्वका साथ हेरिएको छ । यो भेटले एमालेको भविष्य निर्धारण गर्ने बताइएको छ । हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमालेको नेपाल पक्षका प्रत्यक्षतर्फका १९ जनाले राजीनामा दिँदा प्रतिनिधिसभामा सांसद संख्या २ सय ५२ हुन्छ। बहुमतका लागि १ सय २७ आवश्यक हुन्छ। नेपाल पक्षका १९ जनाले राजीनामा दिँदा पनि बहुमत जुटाउन सकस नै छ। नेपाल समूहले ओलीलाई सघाए उनी पुन प्रधानमन्त्री बन्ने बाटो खुल्ने छ ।"
राजनीतिमा ओली पुनः चतुर सावित भए : बाबुराम,"काठमाडौं : डा बाबुराम भट्टराईले प्रधानमन्त्री केपी ओली नेपाली राजनीतिमा पुनः चतुर सावित भएको बताएका छन्। नेकपा (एमाले) अध्यक्षसमेत रहेका प्रधानमन्त्री ओलीले लामो समयदेखिको पार्टी विवादमा समाधान निकालेपछि बाबुरामले यस्तो टिप्पणी गरेका हुन्। सँगै बाबुरामले वैकल्पिक सरकार दिन प्रतिपक्षी दल चुक्नु विडम्बना भएकोसमेत बताएका छन्। उनले ओली सिद्धान्तहीन, खुराफात र किनबेचमा पतन भएर नेपाली राजनीतिमा पुनः चतुर सावित भएको बताएका हुन्। उनले अदालत, संसद, मिडिया र आम जनताले तिरस्कार गरेका ओलीको विकल्प अझै खोज्नुपर्नेमा जोड दिँदै आत्मसमीक्षा गर्न अनुरोध गरेका छन्। जनतालाई कोरोना आतंकबाट राहत दिनसक्ने वैकल्पिक सरकार दिन प्रतिपक्षी दलहरू चुक्नु विडम्बनापूर्ण भएको छ। सिद्धान्तहीनता,खुराफात,किनवेचमा पतन भएको नेपाली राजनीतिमा ओली पुनः चतुर सावित भएका छन्।, बाबुरामले ट्वीटरमा लेखेका छन्, अदालत,संसद,मिडिया,आम जनताले तिरस्कार गरेका ओलीको विकल्प खोज्नैपर्छ। सबैले आत्मसमीक्षा गरौं !"
'बूढानीलकण्ठ वार्ता' ले जोगियो एमाले एकता : नेपाल पक्षको राजीनामा रोकियो,"काठमाडौं : नेकपा (एमाले) अध्यक्ष एवम् प्रधानमन्त्री केपी ओली र वरिष्ठ नेता माधवकुमार नेपालबीच बिहीबार अपरान्ह बूढानीलकण्ठ भएको विशेष वार्ताले विभाजनको डिलमा पुगेको एमालेको एकता जोगिएको छ। करिब चारघन्टासम्म दुई नेताबीच भएको वान टु वार्ता सकारात्मक भएपछि मिलेर जाने वातावरण तयार भएको हो। यसबारेमा थप छलफल गरेर सहमति तयार गर्न कार्यदल बनाउने समझदारी बनेको छ। माधव पक्षले दिने भनिएको राजीनामा रोकिएको छ। वार्तापछि वरिष्ठ नेता नेपाललेछलफल हार्दिक र सकारात्म भएको र तत्कालका लागि राजीनामा टरेको संचारकर्मीसँग बताए। नेता नेपालका अनुसार दुई नेताबीच कार्यदल बनाएर पार्टी विवाद समाधान गर्नेगरी वार्ता सकिएको हो। राजीनामा दुईचार दिनलाई टर्यो, ओलीसँगको वार्तापछि बाहिरिने क्रममा पत्रकारसँग कुरा गर्दै वरिष्ठ नेता नेपालले भने, कार्यदल बन्छ। नेता नेपालका अनुसार पार्टीलाई २०७५ जेठ २ मा फर्कने वातावरण बनाउनका निम्ति कार्यदल बनाएर अगाडि बढ्नेगरी वार्ता सकारात्मक भएको हो। बैठकमा ओलीले फागुन २८ गतेको निर्णय फिर्ता गर्ने प्रतिवद्धता जनाएका छन्। फागुन २८ को निर्णय फिर्ता गर्ने, २०७५ जेठ २ मा फर्कने प्रकियाका बारेमा सकारात्मक कुराकानी भएको छ, नेपालले भने, मिल्ने दिशामा कुराकानी अगाडि बढेको छ। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय बिहीबार बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न नसकिरहेका बेला एमालेको विवादमाथि सकारात्मक छलफल भएको हो । यसले ओली पुनः प्रधानमन्त्री बन्ने बाटो खुल्नेछ । पार्टी विवाद समाधानका लागि अध्यक्ष ओलीले पार्टीका नेतामार्फत वरिष्ठ नेता नेपालसँग बिहीबार बिहानैदेखि छलफल अगाडि बढाएका थिए। अर्थमन्त्री विष्णु पौडेल छलफलका लागि बिहानै माधव नेपाल निवास कोटेश्वर पुगेका थिए। बिहीबार दिउँसो बालुवाटारमा बसेको एमाले स्थायी कमिटी बैठकले चार नेतामाथिको कारवाही फुकुवा गरेको थियो । कारवाही फुकुवा भएको पत्र ओलीले वरिष्ठ नेता नेपाल, भीम रावल, सुरेन्द्र पाण्डे र घनश्याम भुसाललाई पठाइ सकेका छन्। पत्रमा उनीहरुलाई गरिएको निलम्बन फुकुवा भएको उल्लेख गरिएको छ। त्यसपछि बसेको ओली र नेपाल बीचको वार्ता सकारात्मक भएको हो । यो भेटले एमालेलाई विभाजनबाट तत्काललाई जोगाएको छ । हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमाले नेपाल समूहले प्रधानमन्त्री ओलीलाई साथ दिँदा ओलीलाई पुनः प्रधानमन्त्री बन्ने बाटो खुल्ने छ। वैशाख २७ गते प्रधानमन्त्रीले संसदबाट विश्वास गुमाएपछि राष्ट्रपतिबाट तीन दिनभित्र सरकार गठनका लागि आह्वान भएको हो । राष्ट्रपति भण्डारीले दिएको समय बिहीबार बेलुका ९ बजे सकिदैछ ।"
बूढानीलकण्ठ वार्तापछि महन्थ ठाकुरले आफ्ना सांसदलाई पुर्याए रिसोर्टमा,"काठमाडौं : कांग्रेस सभापति शेरबहादुरसँग बूढानीलकण्ठमा भएको छलफलपछि जनता समाजवादी पार्टी (जसपा) अध्यक्ष महन्थ ठाकुरले आफ्ना सांसदलाई एक रिसोर्टमा पुर्याएका छन्। विपक्षी गठबन्धनको नेतृत्व गर्दै प्रधानमन्त्री बन्ने तयारीमा रहेका देउवालाई साथ दिन नसक्ने बताएका ठाकुरले बूढानीलकण्ठ वार्तापछि सांसदलाई एकठाउँ राख्ने व्यवस्था मिलाएका हुन्। ठाकुरले आफूलाई प्रधानमन्त्री बनाए सहकार्य गर्न सक्ने भनाइ देउवासँग राखेका थिए। देउवाले त्यो विषयमा समेत छलफल हुने बताएपछि ठाकुरले सांसदलाई रिसोर्टमा राख्नुलाई महत्वका साथ हेरिएको छ। बिहीबार दिउँसो पार्टी कार्यालय बबरमहलबाट आफ्नो पक्षका सांसदलाई ठाकुरले भक्तपुरको एक रिसोर्टमा लगेका हुन्। रिसोर्टको नाम भने खुलाइएको छैन। रिसोर्टमा पुगेका एक सांसदले भने, हामी भक्तपुरमा एकसाथ बसेका छौँ। ती सांसदले आफूहरु बसेको ठाउँ भने बताउन चाहेनन्। ठाकुर पक्षीय १३ सांसदलाई रिसोर्टमा राखिएको हो। ठाकुरले पार्टी वरिष्ठ नेता राजेन्द्र महतोलाईसमेत रिसोर्टमै राखेका छन्। महतो सांसदका लागि सम्पूर्ण व्यवस्थापन गरेर फर्किने तयारीमा छन्। ठाकुरले आफ्नो पक्षका १७ मध्ये १३ सांसदलाई मात्र रिसोर्टमा राख्न सकेका हुन्।"
"माधवको 'युटर्न'पछि बहुमतीय सरकारको सम्भावना सकियो, फेरि ओली प्रधानमन्त्री नियुक्त हुँदै","काठमाडौं : प्रधानमन्त्री केपी ओलीलाई विस्थापन गरेर विपक्षीहरूले वैकल्पिक सरकार बनाउने सम्भावना लगभग अब समाप्त भएको छ। बहुमतीय सरकार बनाउने कांग्रेस र माओवादी केन्द्रको कसरत अन्तत: अर्थहीन भएको छ। राजीनामा दिएर वैकल्पिक सरकार निर्माणमा सघाउन तयार भएको एमालेको माधव नेपाल समूहको 'युटर्न'पछि राजनीतिक कोर्स पुरै बदलिएको हो। अब संविधानको धारा ७६ (३) अनुसार ओली नै ठूलो दलको नेताको हैसियतले फेरि प्रधानमन्त्रीमा नियुक्त हुने लगभग निश्चित भएको छ। सत्तारुढ एमालेको माधव नेपाल समूहले तत्काल राजीनामा नदिने निर्णय र जनता समाजवादी पार्टीको महन्थ ठाकुर र राजेन्द्र महतो पक्षको कदमपछि वैकल्पिक सरकारको सम्भावना लगभग सकिएको हो। प्रधानमन्त्रीले ओलीले विश्वासको मत नपाएपछि राष्ट्रपति विद्यादेवी भण्डारीले बिहीबार राति नौ बजेसम्म संविधानको धारा ७६ (२) अनुसार बहुमतीय सरकारको लागि आधारसहित दाबी पेस गर्न दलहरूलाई आव्हान गरेकी थिइन्। गत सोमबारदेखि नै विपक्षीहरू बहुमतीय सरकार बनाउने तयारीमा जुटेका थिए भने ओली त्यो सम्भावनालाई जसरी पनि रोक्ने रणनीतिमा थिए। अन्तत : ओलीको रणनीति सफल भएको छ। बहुमतीय सरकारको सम्भावना अन्त्य गर्नमा बिहीबार अपरान्हदेखि बूढानीलकण्ठमा भएको प्रधानमन्त्री ओली र नेता माधव नेपालबीचको वार्ता निर्णायक देखिएको छ। करिब चार घन्टा लामो वान टु वान वार्तामा मिलेर जाने सहमति बनेपछि राजीनामाको लागि तयार भएको माधव पक्ष युटर्न भएको हो। व्यवासयी क्याप्टेन रामेश्वर थापाको विशेष पहलमा यो ओली र नेपालबीचको विशेष वार्ता संभव भएको हो। त्यही वार्ताले अन्तत : एमालेको एकता जोगिएको छ। संविधानमा धारा ७६ (२) मा संसद्मा रहेका दलहरु मिलेर बहुमतीय सरकार बनाउन नसके ७६ (३) अनुसार सबैभन्दा ठूलो दलको नेतालाई प्रधानमन्त्री नियुक्त गर्ने व्यवस्था छ। त्यसरी नियुक्त भएको प्रधानमन्त्रीले तीस दिनभित्र विश्वासको मत लिनुपर्ने हु्न्छ। राष्ट्रपतिले राति नौ बजेपछि आजै ओलीलाई पुन: प्रधानमन्त्रीमा नियुक्त गरेर शपथ खुवाउने तयारी छ। माधव पक्षको राजीनामा रोकिएपछि अब महन्थ पक्षको मत मात्रै भए पनि ओलीको पुरा कार्यकाल सुरक्षित हुनेछ। अर्थात् अबको बाँकी १८ महिना ओली नै प्रधानमन्त्री बन्ने भएका छन्। २ सय ७५ सदस्यीय प्रतिनिधिसभामा चार रिक्त रहेकोले हाल २७१ सदस्य कामय छन्। यो अंकगणितअनुसार नयाँ सरकारका लागि १ सय ३६ सांसदको समर्थन चाहिन्छ। अहिले संसदमा एमालेका १२१, कांग्रेसका ६१, माओवादी केन्द्रका ४८ र जसपाका ३४ ( २ निलम्बित ) छन्। तीनजना स्वतन्त्र हैसियतमा छन्। कांग्रेस र माओवादीको गठबन्धनमा सिंगो जसपाले सघाउने अवस्था नभएपछि माधव समूहले राजीनामा दिए मात्र वैकल्पिक सरकार बन्ने सम्भावना थियो। २० जनाले राजीनामा दिएर संसद्को संख्या घटेर २५१ बनाउने र त्यो अवस्थामा नयाँ सरकारका लागि १२६ संख्या भए बहुमत पुग्ने आँकलन थियो। कांग्रेस (६१), माओवादी (४८), जसपाको उपेन्द्र पक्ष (१७), एक सिटको जनर्मार्चा मिलेर १२७ संख्या पुर्याउने तयारी थियो। तर सिंगै जसपाले नसघाउने र माधव पक्षले पनि राजीनामा नदिने निर्णयपछि कांग्रेस र माओवादीको वैकल्पिक सरकार बनाउने तयारी विफल भएको छ। जसपाको उपेन्द्र यादव र बाबुराम भट्टराईले कांग्रेस र माओवादीको गठबन्धनलाई सघाउन तयार देखिए पनि प्रथम अध्यक्ष महन्थ ठाकुर र राजेन्द्र महतोले आफूहरूसँग बहुमत सांसदहरू रहेकोले यादव पक्षको निर्णय मान्य नहुने भन्दै राष्ट्रपतिकहाँ समेत निवेदन दिएका थिए। बैकल्पिक सरकार बन्ने सम्भावनालाई रोक्न आफू पक्षीय सांसदहरूलाई बिहीबार बिहान नै भक्तपुर रिसोर्टमा लगेर राखेका थिए। पुस ५ गते ओलीले विघटन गरेको संसद्लाई सर्वोच्चले फागुन ११ गते पुनःस्थापना गरिदिएको थियो। फागुन २३ सुरु भएको पुनःस्थापित संसद्को अधिवेशन डेढ महिनासम्म चल्यो। यो बीचमा पटकपटक अविश्वास प्रस्तावको हल्ला र चर्चा चल्यो तर त्यो प्रयासले आकार लिन सकेन। विपक्षीहरू अविश्वास प्रस्तावका लागि अलि तात्दै गर्दा गत वैशाख ६ मा सरकारले पुनःस्थापित संसद्को अधिवेशन नै अन्त्य गरिदियो। त्यसपछि माओवादी केन्द्रले समर्थन फिर्ता नलिँदै ओलीले विश्वासको मत लिन संसद्को अधिवेशन बोलाएका थिए।"
हाम्रो एक मात्र विकल्प विद्रोह हो : रामकुमारी झाँक्री,"काठमाडौं : नेकपा (एमाले) नेतृ रामकुमारी झाँक्रीले आत्मासमर्पणले कम्युनिस्ट आन्दोलनको बिर्सन गर्ने भन्दै संविधानको रक्षाका लागि एक मात्र विकल्प विद्रोह भएको बताएकी छन्। पार्टी अध्यक्ष एवम् प्रधानमन्त्री केपी ओली र वरिष्ठ नेता माधवकुमार नेपालबीच निर्णायक वार्ता हुँदै गर्दा नेतृ झाँक्रीले यस्तो बताएकी हुन्। उनले ठोस प्रस्ताव र लिखित सहमति बिना अलमलनमा पर्नु नहुनेमा जोड दिएकी छन्। अध्यक्ष ओलीले संसद विघटन गरेको सही थियो र छ भन्ने प्रमाणि गर्ने प्रयास गरेको भन्दै उनले जनता, लोकतन्त्र र संविधानको रक्षाका लागि विद्रोह मात्र एक विकल्प भएको बताएकी हुन्। ठोस प्रस्ताव र लिखित सहमति बिना अलमलमा पर्नुहुन्न।आफूले संसद विघटन गरेको सहि थियो र छ भन्ने प्रमाणित गर्न प्रभुको ईशारमा यो सबै हुदैछ। जनता, लोकतन्त्र र संबिधानको रक्षाको लागि हाम्रो अगाडी एक मात्र बिकल्प हो विद्रोह, ट्वीमा झाक्रीले लेखेकी छन्, हाम्रो आत्मसमर्पणले कम्युनिष्ट आन्दोलनको बिसर्जन गर्छ।सचेत बनौँ।"
केपी ओली पुनः प्रधानमन्त्री नियुक्त : शुक्रबार शपथ,"कामाडौं : नेकपा (एमाले) संसदीय दलका नेता केपी शर्मा ओली पुनः प्रधानमन्त्री नियुक्त भएका छन्। राष्ट्रपति विद्यादेवी भण्डारीले वैशाख २७ गते बहुमतीय सरकार गठनका लागि गरेको आह्वान अनुसार कसैको दाबी नपरेपछि ओली पुनः प्रधानमन्त्री नियुक्त भएका हुन्। वैशाख २७ गते संसदबाट विश्वासको मत लिन नसक्दा पदमुक्त भएका ओली तीन दिनमै पुनः प्रधानमन्त्री बनेका हुन्। राष्ट्रपति भण्डारीले ओलीलाई नेपालको संविधानको धारा ७६ को उपधारा (३) बमोजिम प्रतिनिधिसभामा सबैभन्दा बढी सदस्यहरू भएको दल नेपाल कम्युनिष्ट पार्टी (एमाले) को संसदीय दलका नेता ओलीलाई प्रधानमन्त्री पदमा नियुक्त गरेकी हुन् । प्रधानमन्त्रीसहित केही मन्त्रीको पद तथा गोपनीयतको शपथ ग्रहण भने शुक्रबार हुनेछ। राष्ट्रपति कार्यालयले त्यसको तयारी थालिसकेको छ। फुटको संघारमा पुगेको नेकपा एमालेको विवादमाथि बिहीबार सकारात्मक छलफल भएपछि विपक्षी गठबन्धन सरकार गठनको दाबीबाट पछाडि हटेपछि ओली पुनः प्रधानमन्त्री बनेका हुन्। प्रधानमन्त्री ओली र वरिष्ठ नेता नेपालबीच बिहीबार दिउँसो करिब चार घण्टा बूढानीलकण्ठमा छलफल भएको थियो। पार्टीलाई २०७५ जेठ २ मा फर्कने वातावरण बनाउनका निम्ति कार्यदल बनाएर अगाडि बढ्ने र फागुन २८ गतेको निर्णय फिर्ता गर्ने विषयमा सहमति भएपछि एमाले फुटबाट जोगिएको हो। दुई नेताबीच कार्यदल बनाएर यो विषय टुंगो लगाउने सहमति भएको छ। ओली र नेपालको सहमतिपछि कांग्रेस, माओवादी र जसपा उपेन्द्र यादव समूहले विपक्षी गठबन्धनको तर्फबाट प्रधानमन्त्रीको दाबी नगरेपछि ओली पुनः प्रधानमन्त्री बनेका हुन्। ओलीले बिहीबार मुलुकको ४२ औं प्रधानमन्त्रीका रुपमा नियुक्त भएका हुन्न्। २४ असोज ०७२ मा संसद्बाट पहिलो पटक प्रधानमन्त्रीमा निर्वाचित ओली २ सय ८७ दिन सिंहदरबार बसेका थिए। कांग्रेस र माओवादी केन्द्रले संसद्मा आफूविरुद्ध अविश्वासको प्रस्ताव दर्ता गरेपछि ९ साउन ०७३ मा प्रधानमन्त्रीबाट राजीनामा दिएका थिए। पछिल्लो पटक भने संसद्मा विश्वासको मत लिन नसक्दा ओली पदमुक्त भएका हुन् । ओलीको राजनीतिक पृष्ठभूमि तेह्रथुमको इवा२ मा २००८ साल फागुन ११ मा जन्म रणामति६, झापामा बसाइँ सरेपछि सक्रिय राजनीतिमा संलग्न हाल अनन्तलिंगेश्वर२, बालकोट भक्तपुरमा स्थायी बसोबास २०७२ असोज २४ मा पहिलो पटक प्रधानमन्त्री २०७३ साउन २० मा राजीनामा २०७४ फागुन ४ गते दोस्रो पटक प्रधानमन्त्री नियुक्त २०७८ वैशाख २७ गते विश्वासको मत लिन नसक्दा प्रधानमन्त्री पदमुक्त  पहिलो कार्यकालमा साढे चार महिना लामो भारतीय नाकाबन्दी चीन भ्रमण गरी यातायातपारवहनमा द्विपक्षीय सम्झौता मनमहोन अधिकारी नेतृत्वको सरकारमा गृहमन्त्रालयको जिम्मेवारी गिरिजाप्रसाद कोइराला नेतृत्वको सरकारमा उपप्रधान तथा परराष्ट्रमन्त्री २०७१ असारमा एमालेको नवौं महाधिवेशनबाट पार्टी अध्यक्ष २०७० माघ २१ मा पार्टी संसदीय दल नेता दोस्रो निर्वाचनमा झापा ७ बाट निर्वाचित २०४८ र २०५१ मा झापा ६ बाट प्रतिनिधिसभामा निर्वाचित २०५६ मा झापा २ र ६ बाट निर्वाचित२०७४ मा झापा ५ बाट प्रतिनिधिसभामा निर्वाचित २०२७ को झापा विद्रोहमा सहभागी जनताको बहुदलीय जनवाद निर्माणमा महत्वपूर्ण भूमिका निर्वाह २०२५ मा विद्यार्थी फाँटको फ्र्याक्सन कमिटीको नेतृत्व २०२६ मा संगठित सदस्यता लिँदै माक्र्सवादी अध्ययन दलमा संगठित २०२६ मा कम्युनिस्ट पार्टीको उपसचिवको जिम्मेवारी २०२७ वैशाखमा नेपाल कम्युनिस्ट पार्टी र पूर्वकोसी प्रान्तीय कमिटीको एकीकरणको नेतृत्व २०४४ पुस २ मा नेकपा (माले) को केन्द्रीय कमिटी सदस्य २०४६ मा नेकपा (माले) लुम्बिनी अञ्चल प्रमुख २०४७ जेठ १ मा प्रजातान्त्रिक राष्ट्रिय युवा संघको संस्थापक अध्यक्ष २०४९ देखि २०७१ असारसम्म एमाले स्थायी कमिटी सदस्य २०२९ सालमा नेपाल कम्युनिस्ट पार्टी झापा आन्दोलन कमिटी प्रमुख पञ्चायतविरोधी र प्रजातान्त्रिक आन्दोलनमा पटक पटक कारागार २०२७ फागुन १६ मा झापाबाट गिरफ्तारी २०३० असोज २३ देखि लामो कारागार जीवन २०३० मंसिर ८ मा भद्रगोल जेल चलान २०३६ जेठमा केन्द्रीय कारागार नख्खुबाट मुक्त २०३७ मा गिरफ्तार भई २०४४ असार ११ मा भद्रगोल कारागारबाट रिहा  तत्कालीन राजा ज्ञानेन्द्रको २०६१ माघ १९ को कदमपछि नजरबन्दमा"
कोरोना कहर : कांग्रेस नेता पौडेलले गरे दातृ निकायसँग सहयोगको अपील,"काठमाडौं : नेपाली कांग्रेसका वरिष्ठ नेता रामचन्द्र पौडेलले कोरोना संकट टार्न दातृ निकायसँग सहयोगको अपील गरेका छन्। बिहीबार फेसबुकमार्फत उनले नेपाली जनताको जीवन रक्षाका लागि मानवियताका आधारमा सहयोग गर्न सबैसँग अपिल गरेका हुन्। यो विकराल अवस्थाबाट नेपाललाई जोगाउनका लागि म हाम्रा मित्र राष्ट्र, विदेशस्थित नेपाली नियोगहरु, नेपालमा रहेका विदेशी नियोगहरु, दातृ निकायहरु, गैरआवासीय नेपाली संघ, नेपाली जनसम्पर्क समितिहरु, सहयोगी भावना भएका मित्रहरु तथा नागरिकहरुलाई हार्दिक अपिल गर्दछु । उनले भनेका छन्,नेपालमा अहिले देखिएको कोरोनाको संकट देशले आफ्नै बल बुताले पार पाउने अवस्था नदेखिएकाले नेपाली जनताको जीवन रक्षाका लागि मानवियताका आधारमा नेपालीलाई सहयोग गर्नका लागि म हार्दिक अपिल गर्दछु । पौडेलले कोरोना संक्रमण तीव्र रुपमा फैलिएको कारण नेपालको अवस्था अहिले विकराल बन्दै गएको टिप्पणी गरेका छन् । हामी अहिले आफ्नो स्वास्थ्य संरचनाले धान्न नसक्ने अवस्थामा पुगेका छौँ ।उनले लेखेका छन्,अक्सिजन र अस्पतालको अभावमा संक्रमितहरुले उपचार नै नपाएर दिनहुँ ज्यान गुमाउनेको संख्या सयौँ पुग्न लागेको छ ।"
बहुमतीय सरकारका लागि कसैको दाबी परेन : राष्ट्रपति कार्यालय,काठमाडौं : राष्ट्रपति कार्यालयले बहुमतको सरकारका लागि कसैको दाबी नपरेको जानकारी गराएको छ । बिहीबार राति ९ बजेसम्म दाबी नपरेको भन्दै राष्ट्रपति कार्यालयका प्रवक्ता रुपनारायण भट्टराईले विज्ञप्तिमार्फत जानकारी गराएका हुन् । राष्ट्रपति विद्यादेवी भण्डारीबाट नेपालको संविधानको धारा ७६ को उपधारा (२) बमोजिम प्रतिनिधि सभामा प्रतिनिधित्व गर्ने दुई वा दुईभन्दा बढी दलको समर्थनमा बहुमत प्राप्त गर्न सक्ने प्रतिनिधि सभाका सदस्यलाई प्रधानमन्त्री पदका लागि दाबी गर्न आह्वान गरेकी थिइन् । उक्त समयमा दाबी नपरेको औपचारिक जानकारी भर्खरै विज्ञप्तिमार्फत् राष्ट्रपति कार्यालयले गराएको हो ।
ओलीले चार नेतालाई पठाए कारवाही फुकुवा भएको पत्र,"काठमाडौं : नेकपा (एमाले) अध्यक्ष केपी शर्मा ओलीले वरिष्ठ नेता माधवकुमार नेपालसहित चार नेतामाथिको कारवाही फुकुवा भएको पत्र पठाएका छन्। कारवाही फुकुवा भएको पत्र ओलीले वरिष्ठ नेता नेपाल, भीम रावल, सुरेन्द्र पाण्डे र घनश्याम भुसाललाई पठाएका हुन्। पत्रमा उनीहरुलाई गरिएको निलम्बन फुकुवा भएको उल्लेख गरिएको छ। बिहीबार बिहान बसेको एमाले स्थायी कमिटी बैठकले वरिष्ठ नेता नेपालसहित चार नेतामाथिको कारवाही फुकुवाको निर्णय गरेको थियो। पार्टी संगठन विरोधी गतिविधि गरेको भन्दै एमालेले गत चैत १६ र १९ गते वरिष्ठ नेता नेपालसहित चार जनालाई ६ महिनाका लागि साधारण सदस्यबाट निलम्बनको निर्णय गरेको थियो।"
उपप्रधानमन्त्री पोखरेल र अमेरिकी राजदूतबीच संवाद,"काठमाडौं : उपप्रधानमन्त्री ईश्वर पोखरेलले कोरोनाविरुद्वको खोप र स्वास्थ्य सामाग्री सहयोगका लागि कुटनीतिक पहल तीव्र गरेका छन्। यसैक्रममा उपप्रधानमन्त्री पोखरेल र अमेरिकी राजदूत रेन्डी बेरीबीच बिहीबार टेलिफोन संवाद भएको छ । उपप्रधानमन्त्री पोखरेलले नेपाललाई सक्दो छिटो खोप उपलब्ध गराइदिने वातावरण मिलाइदिन अमेरिकी राजदूत बेरीलाई आग्रह गरेका हुन्। नेपालमा कोराना भाइरसको तीव्र फैलावट रोक्न खोप नै उपपुक्त माध्यम भएकाले त्यसका लागि नेपाल सरकारले अमेरिका सरकारको सहयोग चाहेको उनले बताए । संवादका क्रममा अमेरिकी खोपको नेपालमा उत्सुकता र तीव्र प्रतिक्षा रहेको उपप्रधानमन्त्री पोखरेलले जानकारी गराए। यसैगरी, कोरोना रोकथाम तथा नियन्त्रणका लागि आवश्यक भेन्लिटेलर, पीपीई, अक्सिजन सिलिण्डर, अक्सिजन कन्सेन्ट्रेटर, मोबाइल अक्सिजन प्लान्ट, औषधि, खोप र खोपसँग सम्बन्धित सामाग्री, अस्थायी अस्पताल स्थापनाका लागि आवश्यक पूर्वाधार र आवश्यक विज्ञ जनशक्ति लगायतका विषयमा नेपालले सहयोगको अपेक्षा गरेको उनले बताए। अमेरिकी राजदूत बेरीले अर्को सातासम्म नेपालमा अमेरिकी सरकारका तर्फबाट स्वास्थ्य सामाग्रीहरु सहयोग गरिने जानकारी दिए । तर, के के सहयोग गरिने भन्ने बारेमा आगामी आइतबारसम्म टुंगो लाग्ने उनले बताए । खोपका बारेमा मैले पनि पहल गरिरहेको छु, टुंगो लाग्नासाथ तपाईंलाई जानकारी गराउँछु,' उपप्रधानमन्त्रीलाई राजदूत बेरीले भने। अमेरिकी राजदूत बेरीले हप्तामा दुईवटा अन्तर्राष्ट्रिय उडान गर्ने वातावरण बनाइदिन पनि उपप्रधानमन्त्री पोखरेललाई आग्रह गरेका छन्। उपप्रधानमन्त्री पोखरेलले यसका विषयमा आफूहरुले पनि सोचिरहेको भन्दै सिसिएमसीको बैठकबाट आवश्यक निर्णय गरिने जानकारी गराए। उपप्रधानमन्त्री पोखरेलले यसअघि नेपालस्थित संयुक्त राष्ट्रसंघीय आवासीय संयोजक सारा बेस्लो न्यान्तीसँग पनि विश्व स्वास्थ्य संगठन (डब्ल्यूएचओ)बाट पाउने कोभ्याक्स अन्तरगतको खोप सक्दो छिटो नेपाल ल्याउनका लागि सहजीकरण गरिदिन आग्रह गरेका छन्।"
एमालेभित्र आवश्यक निर्णय लिने सबै अधिकार अध्यक्ष ओलीलाई,"काठमाडौं : नेकपा एमालेले पार्टीभित्र आवश्यक निर्णय लिने अधिकार अध्यक्ष एवम् प्रधानमन्त्री केपी शर्मा ओलीलाई दिएको छ। बिहीबार बिहान बालुवाटारमा बसेको स्थायी कमिटीको बैठकले पार्टीभित्र र राष्ट्रिय राजनीतिमा विकसित नयाँ परिस्थितिका सन्दर्भमा आवश्यक निर्णय लिने अधिकार अध्यक्षलाई ओलीलाई प्रत्यायोजन गरेको प्रवक्ता प्रदीप ज्ञवालीले जानकारी दिए। पार्टीभित्र र राष्ट्रिय राजनीतिमा विकसित नयाँ परिस्थितिका सन्दर्भमा आवश्यक निर्णय लिने अधिकार बैठकले अध्यक्ष कमरेड केपी शर्मा ओलीलाई प्रत्यायोजन गरेको छ, निर्णयको तीन नम्बर बुँदामा भनिएको छ । पार्टी एकताको रक्षाका लागि विगतका सबै कुराहरू बिर्सिएर अगाडि बढ्न माधवकुमार नेपालसहित सुरेन्द्र पाण्डे, भीम रावल र घनश्याम भुसालमाथिको कारवाही फुकुवा गरेको उनले बताए। बैठकमा पार्टीभित्र विकसित पछिल्ला घटनाक्रमहरूको गम्भीर समीक्षा भएको छ। बैठकपछि जारी विज्ञप्तिमा प्रधानमन्त्रीले कोभिड महामारीको पछिल्लो जटिल अवस्था र यसको सामना गर्न सरकारले चालिरहेका कदमहरूका सन्दर्भमा बैठकलाई जानकारी गराएको उल्लेख छ। बैठकले अक्सिजनको पर्याप्त, प्रभावकारी र नियमित आपूर्ति, खोप लगायत जीवनरक्षक औषधिहरूको प्रबन्ध, अस्पतालहरूको पूर्वाधार विस्तार लगायत कामका लागि राज्यको सम्पूर्ण शक्ति परिचालित गर्न र मित्र राष्ट्रहरूबाट आवश्यक सहायता जुटाउन थप कुटनीतिक पहल गर्न सरकारलाई सुझाव दिएको छ। विज्ञप्तिमा भनिएको छ, बैठकले कोभिड महामारीका कारण ज्यान गुमाउनु हुने सबैप्रति हार्दिक श्रद्धाञ्जली अर्पण गर्दै सबै संक्रमितहरूको शीघ्र स्वास्थ्यलाभको कामना गरेको छ। बैठकले पार्टी केन्द्रीय सदस्य एवं बागमती प्रदेशसभा सदस्य कमरेड पशुपति चौलागाईको कोभिड संक्रमणका कारण भएको निधनप्रति गहिरो दुःख व्यक्त गर्दै श्रद्धाञ्जली अर्पण गरेको छ। उनको निधनबाट पार्टीले एकजना असल नेता र दोलखाली जनताले एकजना अब्बल जनप्रतिनिधि गुमाएकाले उनको सम्मानमा पार्टीको झण्डा तीन दिनसम्म आधा झुकाउने निर्णय गरेको छ।"
नेपालसहित एमालेका चार नेतामाथिको कारवाही फुकुवा,"काठमाडौं : नेकपा एमालेले माधवकुमार नेपालसहित चार नेतामाथिको निलम्बनको कारवाही फुकुवा गरेको छ। बिहीबार बिहान बालुवाटारमा बसेको स्थायी कमिटी बैठकले नेपालसहित सुरेन्द्र पाण्डे, भीम रावल र घनश्याम भुसालमाथिको कारवाही फुकुवा गरेको प्रधानमन्त्री केपी शर्मा ओलीको प्रमुख राजनीतिक सल्लाहकार विष्णु रिमालले जानकारी दिए। एमालेले चारै जनालाई पार्टी हित र विधान विपरीत काम गरेको भन्दै ६ महिनाका लागि पार्टी साधारण सदस्यबाट नै निलम्बन गरेको थियो। पार्टी एकतालाई विखण्डन गर्ने, पार्टी फुटाउने, पार्टीभित्रको सहकार्य र सद्भावलाई क्षतविक्षत पार्ने गरी निरन्तर अवैधानिक गुट भेला तथा पार्टीका कुभलो चिताउनेहरूसँग निरन्तर बैठक, भेटघाट गर्ने र उनीहरूको पक्षपोषण गर्ने कार्य निरन्तर गरेको भन्दै एमालेले कारबाही गरेको हो। बैठकले नेपाललगायत असन्तुष्ट नेताहरूको मागको सम्बोधन र निर्णय लिन पार्टी अध्यक्ष ओलीलाई अधिकार दिने निर्णयसमेत गरेको छ। नेपाल पक्षलाई गरिएको कारबाही फिर्ता गरेर विपक्षी गठबन्धन नजान अपील गर्दै ओलीले नयाँ अस्त्र फालेका छन्। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय आज बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न सकिरहेको छैन। नयाँ सरकारको नेतृत्व गर्न कस्सिएको नेपाली कांग्रेस जनता समाजवादी पार्टी (जसपा) दुई खेमा विभाजित भएपछि अन्योलमा परेको छ। सभापति शेरबहादुर देउवाले एमालेमा असन्तुष्ट रहेका नेपाल पक्षका नेताहरुसँग छलफल तीब्र पारेका छन्। उनीहरुलाई राजीनामा गराएर बहुमत सिद्ध गर्न खोजेपनि माधव पक्षले निर्णय नगर्दा अन्योल बनेको छ। एमालेका असन्तुष्ट पक्षको राजीनामा वा समग्र जनता समाजवादी पार्टी एकढिक्का नभएसम्म विपक्षी गठबन्धनको बहुमत पुग्दैन। अध्यक्ष ओलीले पार्टीका शीर्ष नेतामार्फत नेपालसँग छलफल गरिरहेका छन्। यसैबीच उपमहासचिव विष्णु पौडेल छलफलका लागि माधव नेपाल निवास कोटेश्वर पुगेका थिए। पौडेलले माधव समूहको राजीनामा रोक्न प्रयास गरिरहेका छन्। पार्टी फुटतर्फ अघि बढेपछि दोस्रो तहका नेताहरूले मध्यमार्गी विन्दु पहिल्याउन जोड दिएका छन्। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो। ओलीले नेपालसमूहलाई गरिएको कारबाहि फिर्ता गरेर थप लचिलो बनेको छ । उनले आजै नेपालसँग वार्ता गर्ने सम्भावना रहेको बालुवाटार स्रोतले जनाएको छ। हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमालेको नेपाल पक्षका प्रत्यक्षतर्फका १९ जनाले राजीनामा दिँदा प्रतिनिधिसभामा सांसद संख्या २ सय ५२ हुन्छ। बहुमतका लागि १ सय २७ आवश्यक हुन्छ। नेपाल पक्षका १९ जनाले राजीनामा दिँदा पनि बहुमत जुटाउन सकस नै छ।"
"पूर्वमन्त्री भट्टराईले भने, सरकार र राजनीतिक नेतृत्वले राष्ट्रको मिसन कोभिड १९ बनाऔं","काठमाडौं : एमाले नेता एवम् पूर्व पर्यटनमन्त्री योगेश भट्टराईले अस्वस्थ राजनीतिक खेलले व्यवस्था नै धरापमा पर्ने चिन्ता व्यक्त गरेका छन्। उनले विगतदेखि कै सरकारहरुले सार्वजनिक स्वास्थ्यलाई राज्यको प्रमुख दायित्वका रुपमा लिएर पर्याप्त काम नगरेकाले आज विस्फोट हुन पुगेको टिप्पणी गरेका छन्। बिहीबार फेसबुकमार्फत उनले बिरामीका लागि न्युनतम अक्सिजन र बेड दिन नसक्नाले हामीसबै लज्जित भएको बताएका छन्। हाम्रो देश अझ संकटतिर जाँदै छ। विगतदेखि कै सरकारहरुले सार्वजनिक स्वास्थ्यलाई राज्यको प्रमुख दायित्वका रुपमा लिएर प्रयाप्त काम नगरेका कारण आज यो विस्फोट बन्न पुगेको छ। बिरामीका लागि न्युनतम अक्सिजन र बेड दिन नसक्नुले हामी सबै लज्जित छौँ। उनले लेखेका छन्,यस्तो संवेदनशील अवस्थामा भइरहेका अस्वस्थ राजनीतिक खेलहरुले सरकार, राज्ययन्त्र तथा राजनीतिक नेतृत्वप्रति असन्तुस्टि बढदै गएर व्यवस्था नै धरापमा पर्नसक्ने सम्भावनाप्रति सबै सचेत हुनुपर्दछ। उनले नेपाल सरकारले चीन सरकार र अन्य देशका सरकारलाई सहयोगका लागि अनुरोध गर्नुपर्ने धारणा राखेका छन् । भट्टराईले सरकालाई चार बुँदे ध्यानाकर्षण गराएका छन्। १ अहिले तुलनात्मक रुपमा चीनमा कोभिडको असर कम भएको देखिन्छ। तसर्थ अघिल्लो समयमा इटाली लगायतका युरोपेली मुलुकमा चीनले स्वास्थ्य सामाग्री र जनशक्तिसहित जसरी सहयोग गरेको थियो त्यसरि नै अहिले नेपाललाई सहयोग गर्न नेपाल सरकारले चीन सरकारलाई अनुरोध गर्नुपर्दछ। र भारत लगायत अन्य देशका सरकारलाई पनि अनुरोध गरी सहयोग तत्काल ल्याउनु पर्दछ। २ २०७२ को महाभुकम्प पछि जसरी राजनीतिक विमतीहरुलाई थाती रखेर सरकार र राजनीतिक नेतृत्वले सहमतिमा काम गर्यो, एमाले, माओवादी र नेकाका बीचमा १६ बुंदे सहमति गरी संविधान निर्माण गर्ने जोखिमपूर्ण काम सम्पन्न भयो त्यसरी नै कोभिडविरुद्धको लडाईंमा फेरि एक पटक राष्ट्रिय सहमतिकासाथ ठोस योजनामा सबैले काम गर्नुपर्दछ। राष्ट्रको मिसन कोभिड १९ लाई बनाउनुपर्दछ। ३ सम्पूर्ण जनशक्तिलाई कोभिडविरुद्धको लडाईंमा केन्द्रित गर्ने र छिटो प्रकृयाबाट थप जनशक्ति भर्ना गर्ने। ४ आर्थिक अभाव हुन नदिने। अन्य शिर्षकका बजेट पनि कोभिडमा केन्द्रित गर्ने। कोभिडविरुद्धको लडाईंमा खटेको जनशक्तिबाहेक राज्यबाट पारिश्रमिक लिने अरु सबैको सुविधा हाललाई स्थगित राख्ने।"
बालुवाटारमा एमाले स्थायी कमिटी बैठक,"काठमाडौं : नेकपा एमालेले स्थायी कमिटीको बैठक बोलाएको छ। नेकपा एमालेका अध्यक्ष एंव प्रधानमन्त्री केपी शर्मा ओलीले बिहीबार बिहान ९ बजे बालुवाटारमा स्थायी कमिटी बैठक बोलाएका हुन्। संविधानको धारा ७६ को उपधारा २ अनुसार दुई वा दुईभन्दा बढी दलको बहुमतको सरकार बनाउन राष्ट्रपति विद्यादेवी भण्डारीले दिएको समय आज बेलुका ९ बजे सकिदैछ। तर राजनीतिक दलहरुबीच नयाँ सत्ता गठबन्धन बन्न सकिरहेको छैन। अबको रणनीति तय गर्न बैठक बस्न लागेको हो। नयाँ सरकारको नेतृत्व गर्न कस्सिएको नेपाली कांग्रेस जनता समाजवादी पार्टी (जसपा) दुई खेमा विभाजित भएपछि अन्योलमा परेको छ। सभापति शेरबहादुर देउवाले एमालेमा असन्तुष्ट रहेका माधव नेपाल पक्षका नेताहरुसँग छलफल तीब्र पारेका छन्। उनीहरुलाई राजीनामा गराएर बहुमत सिद्ध गर्न खोजेपनि माधव पक्षले निर्णय नगर्दा समस्या भएको छ। एमालेका असन्तुष्ट पक्षको राजीनामा वा समग्र जनता समाजवादी पार्टी एकढिक्का नभएसम्म विपक्षी गठबन्धनको बहुमत पुग्दैन। अध्यक्ष ओलीले पार्टीका शीर्ष नेतामार्फत नेपालसँग छलफल गरिरहेका छन्। यसैबीच उपमहासचिव विष्णु पौडेल छलफलका लागि माधव नेपाल निवास कोटेश्वर पुगेका छन्। पौडेलले माधव समूहको राजीनामा रोक्न प्रयास गरिरहेका छन्। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो। स्थायी कमिटी बैठकपछि आजै ओलीले नेपालसँग वार्ता गर्ने सम्भावना रहेको बालुवाटार स्रोतले जनाएको छ। हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमालेको नेपाल पक्षका प्रत्यक्षतर्फका १९ जनाले राजीनामा दिँदा प्रतिनिधिसभामा सांसद संख्या २ सय ५२ हुन्छ। बहुमतका लागि १ सय २७ आवश्यक हुन्छ। नेपाल पक्षका १९ जनाले राजीनामा दिँदा पनि बहुमत जुटाउन सकस नै छ।"
बहुमतको कठिन कसरत,"काठमाडौं : राष्ट्रपति विद्यादेवी भण्डारीले संयुक्त सरकार बनाउन दिएको तीन दिनको म्याद बिहीबार सकिँदै छ। बिहीबार साँझ ९ बजेसम्ममा विपक्षी दललाई बहुमत जुटाउन हम्मेहम्मे देखिएको छ। त्यसका लागि एमालेको असन्तुष्ट माधवकुमार नेपाल पक्षलाई राजीनामा गराउन विपक्षी गठबन्धन लागिपरेको छ। एमालेका असन्तुष्ट पक्षको राजीनामा वा समग्र जनता समाजवादी पार्टी एकढिक्का नभएसम्म विपक्षी गठबन्धनको बहुमत पुग्दैन। हालको संसदको विद्यमान अवस्थामा विपक्षी गठबन्धनलाई बहुमत पुर्याउन कम्तीमा पनि थप १२ सांसदको आवश्यकता पर्छ। कांग्रेससँग ६१ र माओवादी केन्द्रसँग ४८ सांसद छन्। जनता समाजवादी पार्टीको उपेन्द्र यादव पक्षमा १५ वा १६ जना छन्। यसरी हेर्दा विपक्षी गठबन्धनसँग १२५ को हाराहारीमा मात्रै सांसद हुन्छन्। बहुमतका लागि १ सय ३६ आवश्यकता पर्छ। एमाले वरिष्ठ नेता नेपाल, नेता भीम रावललगायत नेता प्रधानमन्त्री केपी शर्मा ओलीले विश्वासको मत लिएकै दिन राजीनामा दिनुपर्ने पक्षमा थिए। उनीहरूले राजीनामाको तयारी नै गरेका थिए। तर, दोस्रो तहका नेता सुरेन्द्र पाण्डे, गोकर्ण विष्ट, योगेश भट्टराईलगायतले असहमति जनाएपछि बैठकमा अनुपस्थित भएको जनाइएको थियो।तर, प्रधानमन्त्री ओलीले विश्वासको मत गुमाएर राष्ट्रपतिले संयुक्त सरकार बनाउन दिएको समयसीमा सकिन लागे पनि राजीनामालाई लिएर नेपाल पक्ष एकमत हुन सकेको छैन। नेपाल र रावलले सरकार गठनको तयारी गर्न भन्दै कांग्रेस सभापति शेरबहादुर देउवालाई राजीनामा दिने प्रतिबद्धता पनि गराइसकेका छन्। रावललगायत नेता सांसद पदबाट राजीनामा दिनुपर्ने पक्षमा छन्। उनले ट्विटरमा प्रधानमन्त्री ओलीलाई पदमुक्त गर्न सांसद पदबाट राजीनामा दिनुपर्ने लेखेका छन्। उनले ट्विट गरेका छन्, असाधारण समस्याको समाधान गर्न असाधारण पाइला चाहिन्छ। थप राष्ट्रिय हित, पार्टी विधानविपरीत र अलोकतान्त्रिक कार्य गर्नबाट प्रम केपीलाई रोक्न पदमुक्त गर्नु आवश्यक छ। त्यसका लागि हामीले सांसद पदबाट राजीनामा गरी स्थिति निर्माण गर्नुपर्छ। यो राजनीतिक नैतिकता र कानुनी दृष्टिले धेरै उचित छ। नेता घनश्याम भुसालले फेरि प्रतिनिधिसभा विघटन गर्ने खेल भइरहेको बताएका छन्। निर्वाचनका नाममा प्रतिनिधिसभा विघटन गराएर आफूहरूसँग बदला लिन लागिएको भुसालको भनाइ छ। उनले फेसबुकमा लेखेका छन्, आज हामीविरुद्ध गरिएका गालीगलौज वा आलोचनाले नेपालमा संविधान जारी हुँदा असफल भएका र विघटित प्रतिनिधिसभा पुनःस्थापित हुँदा दोस्रो पटक पनि असफल भएका शक्तिहरूले चुनावको नाममा फेरि प्रतिनिधिसभा विघटन गराएर हामीसँग बदला लिन कस्सिएका छन् भन्ने दाबीको खण्डन हुँदैन। उनले झलनाथ खनाल र माधवकुमार नेपाललाई गाली गरेर एमाले विभाजन गरिन लागेको तर्क गरेका छन्। उनले लेखेका छन्, हिजो प्रचण्डलाई गाली गरेर पार्टी विभाजनको पाप ढाक्ने प्रयास भयो। आज झलनाथमाधवलाई गाली गरेर बाँकी रहेको नेकपा एमालेलाई विभाजित गरिँदै छ। नेपाल समूहले फागुन २८ गते र त्यसपछि बसेका बैठक र त्यसले गरेका निर्णय फिर्ता लिनुपर्ने र २०७५ जेठ २ गतेको कमिटी, विधान र नेतृत्व नै आफ्नो बटम लाइन भएको बताउँदै आएको छ। प्रधानमन्त्रीले विश्वासको मत लिने क्रममा उक्त समूहका २८ सांसद उपस्थित भएनन्। उनीहरूले मत नदिँदा ओलीको पक्षमा ९३ सांसद्ले मत आएको थियो।युवा नेता राजीनामाभन्दा पनि पार्टीभित्रै संर्षघ गर्नुपर्ने पक्षमा छन्। उनीहरूले विद्रोह वा आत्मसमर्पण दुवै नभई नयाँ उचाइको एकतामा लाग्नुपर्ने बताएका छन्। सुनसरी क्षेत्र न १ का सांसद जयकुमार राईले पार्टी विभाजन हुने भए आफूले राजीनामा नदिने बताए। आफू पार्टी एकताको पक्षमा रहेको सांसद राईको भनाइ छ। राजीनामाले पार्टी विभाजन हुन्छ भने म त्यो पक्षमा छैन। उनका अनुसार अहिले यो देशको हितमा छैन। पार्टीका लाखौं कार्यकर्ताको हितमा पनि छैन। लाखौं कार्यकर्ता पार्टी एकताका पक्षमा छन्, सांसद राईले भने, अहिले कोरोनाको यत्रो महामारी सबै एकजुट भएर यसको सामना गर्नुपर्ने हो। तर, हाम्रा नेता झगडामा लागेका छन्। उनले नेताहरूलाई झगडा छोडेर वार्ता र सहमतिका साथ अगाडि बढ्न पनि आग्रह गरे। पछि हटे डा भट्टराई जसपाका डा बाबुराम भट्टराई र उपेन्द्र यादव आफ्नो निर्णयबाट पछि हटेका छन्। विपक्षी गठबन्धनमा लागेको यो समूह मध्यमार्गी धारमा देखिएको छ। डाभट्टराई महन्थ ठाकुर र राजेन्द्र महतोसहितलाई बोलाएर पदाधिकारी बैठक बसेको छ। बैठकमा बिहीबारसम्ममा एकीकृत विचार बनाउने प्रयत्न गर्ने निर्णय भएको डाभट्टराईले बताए। बैठकपछि भट्टराईले पदाधिकारी बैठकमा विभिन्न विचार आएको बताए। भने, एकीकृत विचार बनाउने प्रयन्न लागेका छांै, निश्कर्ष भने निकालेका छैनौं। उनले पार्टीको सम्पूर्ण पक्षले एउटै धारण बनाउने गरी अगाडि बढेको बताए। विश्वासको मतपछि विपक्षी कांग्रेस सभापति देउवा र माओवादी केन्द्र अध्यक्ष पुष्पकमल दाहाल र आफ्ना नेता उपेन्द्र यादवको संयुक्त विज्ञप्ति सरकार बनाउन नभई राष्ट्रपतिको ध्यानाकर्षण गराउन रहेको उनको तर्क छ। प्रधानमन्त्रीले संसद विघटन गरेर असंवैधानिक काम गर्नुभएको थियो। विश्वासको मतपछि पनि त्यस्तै हुन्छ कि भनेर ध्यानाकर्षण मात्रै गराइएको हो। सरकार बनाउन भनेर कुनै सहमति भएको छैन, उनले भने, राष्ट्रपतिबाट संविधानअनुसार सरकार बनाउन आह्वान भयो, अहिले संविधानभित्रै छौं, यसैभित्र सहमतिमा जान्छौं। उनले एक वर्षभित्र निर्वाचन गराउनुपर्ने प्रस्ताव गरेका छन्। उनले ट्वीट गर्दै उनले देशको संकट समाधान गर्न एक वर्षमा निर्वाचन गराउनुपर्ने प्रस्ताव अघि सारेका हुन्। उनले पूर्वप्रधानमन्त्री बाहेकको नेतृत्वमा राष्ट्रिय सरकार बनाउनुपर्ने जनाएका छन्। सबै दलको सहभागितामा राष्ट्रिय सरकार गठन गर्नुपर्ने उनको भनाइ छ। दलका प्रमुख र पूर्वप्रधानमन्त्री रहेको निर्देशन समिति गठन गर्नुपर्ने, कोरोना नियन्त्रण, द्वन्द्वकालीन मुद्दा, संविधान संशोधन, आर्थिक राहतलगायत लागू गर्नुपर्ने र एक वर्षभित्र चुनाव गर्नुपर्ने प्रस्ताव अघि सारेका हुन्।जसपा नेता महन्थ ठाकुर र राजेन्द्र महतोले बुधबार नै राष्ट्रपति विद्यादेवी भण्डारीलाई भेटेका छन्। उनीहरूले जसपाको प्रथम अध्यक्ष ठाकुर भएको र निर्वाचन आयोगमा पनि प्रथम अध्यक्षकै हस्ताक्षर चल्ने भन्दै अरू कोही आए वैधता नदिन राष्ट्रपतिसमक्ष आग्रह गरेका छन्।"
"शपथपछि मुख्यमन्त्री गुरुङले भने, अस्थिरतालाई हराएर स्थायित्व कायम गर्न सकेँ","पोखरा : विपक्षीले संयुक्त सरकार गठन गर्न नसकेपछि गण्डकी प्रदेशका मुख्यमन्त्रीमा फेरि पृथ्वीसुब्बा गुरुङ नियुक्त भएका छन्। प्रदेशमा सबैभन्दा ठूलो दल एमाले संसदीय दलका नेता गुरुङले बुधबारै प्रदेश प्रमुख सीता पौडेलसमक्ष मुख्यमन्त्री पदको शपथ लिएका छन्। मुख्यमन्त्री गुरुङले अब ३० दिनभित्र विश्वासको मत लिनुपर्ने संवैधानिक व्यवस्था छ। उनले विश्वास गुमाए प्रदेशसभामा बहुमत जुटाउन सक्ने सदस्य कसैले पनि मुख्यमन्त्री दाबी गर्न सक्छ। त्यो प्रयास विफल भए प्रदेश प्रमुखले सभा भंग गरी ६ महिनाभित्र सम्पन्न हुने गरी निर्वाचन घोषणा गर्नेछिन्। गुरुङले शपथपछि अस्थिरतालाई हराएर स्थायित्वलाई कायम गर्न सकेको सञ्चारकर्मीलाई बताए। आफूले पहिल्यै गठबन्धनको सरकार बनाएको हुँदा सिधै ठूलो दलको सरकार बनाउन सक्ने हुँदाहुँदै अरूलाई मौका दिएको गुरुङको भनाइ थियो। संविधानको धारा १६८ को ३ अनुसार सिधै ठूलो दललाई सरकार बनाउन दिन सकिन्थ्यो, उनले भने, विधि पद्धतिअनुसार जाँदा उहाँहरूले बहुमत पुर्याउन सक्नुभएन। मुख्यमन्त्री गुरुङले २६ वैशाखमा राजीनामा गरेपछि प्रदेश प्रमुख पौडेलले बुधबार ४ बजेभित्र दुई वा दुईभन्दा बढी दलको बहुमतको सरकार गठन गर्न आह्वान गरेकी थिइन्। प्रमुख प्रतिपक्षी कांग्रेसले माओवादी केन्द्र, जनता समाजवादी पार्टीसहित राष्ट्रिय जनमोर्चाको साथ लिएर सरकार गठनको प्रयास गरेको थियो। तर, जनमोर्चाका दुई सांसदले साथ नदिएपछि कांग्रेस प्रयास सफल भएन। प्रतिपक्षी नेता कृष्णचन्द्र नेपाली पोखरेलले आफूलाई ती दलका ३१ सांसदको समर्थन रहेको भन्दै मुख्यमन्त्री नियुक्तिका लागि प्रदेश प्रमुखसमक्ष दाबीपत्र पेस गरेका थिए। तर, त्यसअघि नै जनमोर्चा संसदीय दलका नेता कृष्ण थापा र सांसद खिमविक्रम शाहीले नयाँ सरकार गठनका सन्दर्भमा आफूहरूले कतै हस्ताक्षर नगरेको पत्र प्रदेश प्रमुखलाई बुझाएका थिए। थापालाई दलका नेताबाट हटाइएको भन्दै जनमोर्चाकी अर्की सांसद पियारी थापाले संसदलाई पत्र लेखेकी थिइन्। तर, उक्त प्रयास किर्ते भएको नेता थापाले प्रदेश प्रमुखलाई लेखेको पत्रमा उल्लेख थियो। ६० सदस्यीय गण्डकी प्रदेशसभामा एमालेका २८ सांसद छन्। संविधानको धारा १६८ ले दुई वा दुईभन्दा बढी दलले बहुमत जुटाउन नसके प्रदेशसभाको सबैभन्दा ठूलो दलका नेतालाई मुख्यमन्त्री नियुक्त गर्ने व्यवस्था गरेअनुसारै पौडेलले गुरुङलाई नियुक्त गरेकी हुन्। गुरुङले २०७४ फागुन ४ गते आफू मुख्यमन्त्री भएपछि माओवादी केन्द्रसहितको सरकार गठन गरेका थिए। तर, एमाले र माओवादीबीचको एकता बदर भई साविक पार्टी ब्युँतिएपछि प्रदेश सरकार धरापमा परेको थियो। माओवादीले २५ चैतमा सरकार छाडेको थियो। उसले २ वैशाखमा समर्थन फिर्ता लिएको थियो। सोही दिन कांग्रेस, माओवादी र जनता समाजवादी पार्टीले अविश्वास प्रस्ताव दर्ता गराएका थिए। उक्त प्रस्तावमा मत विभाजन हुने दिन १५ वैशाखमा जनमोर्चाका सांसद शाही अनुपस्थित भएको भन्दै सभामुखले सदन स्थगन गरेका थिए। २७ वैशाखमा फेरि अविश्वास प्रस्तावमाथि मत विभाजन निर्धारित थियो। तर, मुख्यमन्त्रीले अघिल्लो दिनै राजीनामा गरेका थिए। पहिलो मन्त्रिपरिषद् बैठक राखेर मुख्यमन्त्रीले बुधबार एउटा निर्णय गरेका छन्। उनले कोभिड१९ रोकथाम तथा नियन्त्रण कोषमा ४ करोड रुपैयाँ जम्मा गर्ने निर्णयमा हस्ताक्षर गरेका हुन्।"
नेता बस्नेत निःशुल्क उपचार केन्द्र बनाउँदै,"काठमाडौं : सिन्धुपाल्चोकका कांग्रेस नेता मोहनबहादुर बस्नेतले कोभिडका बिरामीका लागि जिल्लामा निःशुल्क उपचार केन्द्र निर्माण प्रबन्ध गर्ने भएका छन्। पछि गएर सरुवा रोग अस्पतालमा रूपान्तरण गर्ने गरी नेता बस्नेतले यसको प्रक्रिया अघि बढाएका छन्। संरचना बन्दै गर्छ, टेन्टबाट उपचार सुरु हुँदै गर्छ, पूर्वमन्त्री बस्नेतले आफ्नो योजना सुनाउँदै अन्नपूर्ण पोस्ट्सँग भने, उपचार एक महिनाभित्रै सुरु गर्ने गरी द्रूत काम गर्ने योजनामा छौं। जिल्लाको कुन ठाउँमा उक्त केन्द्र बनाउने भन्नेबारे भने अझै तय भएको छैन। यही साता ठाउँ निर्धारण गरिने उनले जानकारी दिए। उनका अनुसार बस्तीभन्दा टाढा, राजमार्गको नजिक, वनजंगल भए ठाउँ यसका लागि छानिनेछ। यो काम स्थानीय तह र कतिपय सहयोगीसँगको समन्वयमा पूरा गर्ने उनले लक्ष्य लिएका छन्। सुरुमा सय बेड क्षमताको उपचार केन्द्रमा हरेक बेडमा अक्सिजन व्यवस्था हुनेछ। अक्सिजन सिलिन्डर विदेशबाट झिकाइएको छ, उनले भने, पछि गएर अक्सिजन प्लान्टसमेत बनाइनेछ। यस प्रयोजनका लागि छुट्टै सञ्चालक समिति बनाउने र दीर्घकालसम्म सञ्चालनको आर्थिक प्रबन्ध कुनै न कुनै ढंगले मिलाउने उनले बताए। सिन्धुपाल्चोकको बाह्रबिसे९ राम्चेकी सावित्री तिमिल्सिना चालिसे नेपालकै पहिलो कोरोना संक्रमणबाट मृत्यु भएका व्यक्ति हुन्। समयमा गाडी र उपचार व्यवस्था नपाएर उनको निधन भएको थियो, बस्नेतले भने। उनको ९ दिनको नवजात शिशुलाई पौस्टिक आहार व्यवस्था गर्न उनले धुलिखेल अस्पताल गएर १ लाख रपैयाँ अभिभावकलाई प्रदान गरेका थिए। ती बालकको पठनपाठन र भविष्यमा रोजगारीको अभिभारा पनि नेता बस्नेतले लिएका छन्।"
वैदेशिक रोजगार व्यवसायी संघका पूर्वअध्यक्ष गैरेको निधन,"काठमाडौं : नेपाल लोकतान्त्रिक वैदेशिक रोजगार व्यवसायी संघका पूर्वाध्यक्ष एवं नेपाल उद्योग वाणिज्य महासंघ कार्यकारिणी समितिका सदस्य विष्णुप्रसाद गैरेको निधन भएको छ । कोरोना संक्रमण भएपछि उपचार गराइरहेका गैरेको बिहीबार निधन भएको हो। काठमाडौं मेडिकल कलेजमा साँझ ६ बजे उनको निधनको अस्पतालले जनाएको छ । गैरेको ५६ वर्षका उमेरमा निधन भएको हो । गैरेको निधनप्रति दुःख व्यक्त गर्दै नेपाली कांग्रेसका सभापति शेरबहादुर देउवाले उनले नेपालको लोकतान्त्रिक आन्दोलन र वैदेशिक रोजगारका क्षेत्रमा पुयाएको योगदानको स्मरण गरेका छन् । देउवाले गैरेप्रति श्रद्धाञ्जलि र शोकसन्तप्त परिवारजनमा समवेदना प्रकट गरेका छन्। कपिलवस्तु जिल्ला, शिवराज नगरपालिका ११ निवासी गैरेले पार्टी संगठन निर्माण र नेपालको लोकतान्त्रिक आन्दोलनमा सक्रिय भूमिका निर्वाह गरेको भन्दै कांग्रेसले उनको निधनबाट पार्टी होनहार व्यक्तित्वलाई गुमाएको जनाएको छ ।"
गोरखामा निषेधाज्ञा जेठ १५ सम्म लम्बियो,गोरखा : गोरखामा थप दुईसाता निषेधाज्ञा लम्बिने भएको छ। बिहीबार सम्पन्न जिल्ला स्तरीय कोभिड विपत व्यवस्थापन केन्द्र (डिसिसिएमसी)को बैठकले जेठ १५ गतेसम्म निषेधाज्ञा लम्ब्याउने निर्णय गरेको हो। गोरखामा बिगत १५ दिनयता कोभिडका बिरामी उल्लेख्य मात्रमा बढेको बैठकले निष्कर्ष निकालेको र सो को रोकथामका लागि निषेधाज्ञा लम्ब्याउने निर्णय गरिएको प्रमुख जिल्ला अधिकारी शालिग्राम शर्मा पौडेलले जानकारी दिए। यसअघिको निषेधाज्ञा भन्दा अब हुने निषेधाज्ञालाई थप कडाइ गर्ने पनि निर्णय भएको उनले बताए। दोस्रो चरणको कोभिड संक्रमण फैलन थालेपछि गोरखामा अहिलेसम्म पाँचसय ५० भन्दा धेरै संक्रमित भइसकेका छन्।
बलात्कार आरोपी गाउँपालिका अध्यक्षलाई जोगाउन पीडितकै आमा अदालतमा,"विराटनगर : किशोरीलाई बलात्कार गरेको आरोपमा पक्राउ परेका सुनसरीको भोक्राहानरसिंह गाउँपालिका अध्यक्षलाई जोगाउन पीडित किशोरीकी आमा नै अदालत पुगेकी छन् । होटलमा लगेर १७ वर्षीया छोरीमाथि गाउँपालिका प्रमुख महेन्द्रप्रसाद यादवले बलात्कार गरेको भन्दै किटानी जाहेरी दिएकी आमाले नै उच्च अदालत विराटनगरमा बन्दीप्रत्यक्षीकरण रिट दायर गरेकी हुन् । प्रहरीका अनुसार रिट दायर गर्ने महिला किशोरीकी झड्केली आमा हुन् । छोरीमाथि केही पनि नगरिकन बलात्कारको आरोप लगाएर प्रहरीले गैरन्यायिक हिरासतमा राखेको भन्दै उनले गाउँपालिका प्रमुखको रिहाईको माग राखेर रिट दायर गरेको अदालतका उपरजिष्ट्रार मणिराम पोखरेलले जानकारी दिए । अनुसन्धानकर्ता प्रहरी, सरकारी वकिल कार्यालय र जिल्ला अदालत सुनसरीलाई विपक्षी बनाएर रिट दायर गरिएको पोखरेलले बताए । उनका अनुसार उच्च अदालतका मुख्य न्यायाधीश तिलप्रसाद श्रेष्ठ र न्यायाधीश मिलनकुमार राईको संयुक्त इजलासले बिहीबार सुनुवाई गर्दै रिट भने खारेज गरिदिएको छ । प्रतिवादी गाउँपालिका प्रमुख यादवलाई न्यायिक हिरासतमा नै राखेको ठहर गर्दै अदालतले अधिवक्ता रमेश प्रसाईंमार्फत मंगलबार दायर भएको रिट खारेज गरिदिएको हो । किशोरीका तर्फबाट उच्च सरकारी वकिल कार्यालय विराटनगरका उपन्यायाधीवक्ता पुरुषोत्तम खतिवडा र रिट निवेदकका पक्षबाट अधिवक्ता रमेश प्रसाईंले बहस गरेका थिए । दुवै तर्फका कानुन व्यवसायीको बहसपछि अदालतले रिट खारेज गरिदिएको उपरजिष्ट्रार पोखरेलले बताए । बहस चलिरहँदा यादवलाई पनि प्रहरीले अदालतमा उपस्थित गराएको थियो । सुनसरीको धरानस्थित डुकु होटलमा लगेर १७ वर्षीया किशोरीलाई बलात्कार गरेको आरोपमा गाउँपालिका प्रमुख यादवलाई प्रहरीले गत वैशाख ८ गते राति पक्राउ गरेको थियो । आपत्तिजनक अवस्थामा पक्राउ गरेर तत्कालै बीपी कोइराला स्वास्थ्य विज्ञान प्रतिष्ठान धरानमा दुवै जनाको स्वास्थ्य परीक्षण गराइएको थियो । छोरीमाथि बलात्कार गरेको भन्दै झड्केली आमाले किटानी जाहेरी दिएपछि इलाका प्रहरी कार्यालय धरानले गाउँपालिका अध्यक्ष यादवविरुद्ध जबरजस्ती करणी मुद्दा चलाउन सुनसरी अदालतबाट म्याद थप गरेर अनुसन्धान थालेको थियो । प्रहरीले अनुसन्धान पूरा गरेर त्यसको प्रतिवेदन (अनुसन्धानको मिसिल) सरकारी कार्यालयमा बुझाइसकेको छ । वकिल कार्यालयले अभियोगपत्र तयार पारेर आगामी आइतबार यादवविरुद्ध जिल्ला अदालत सुनसरीमा जबरजस्ती करणी मुद्दा दर्ता गर्ने तयारी गरेको छ । अदालतमा मुद्दा दर्ताको तयारी हुँदै गर्दा छोरीमाथि बलात्कार भएको भनेर किटानी जाहेरी दिएकी महिला नै बलात्कार आरोपीका पक्षमा उभिएर अदालत पुगेकी हुन् । उनले किटानी जाहेरी र रिट निवेदनमा छोरीको उमेर अलगअलग उल्लेख गरेकी छन् । जाहेरीमा १७ वर्षीया भने उमेर खुलाएकी उनले रिट निवेदनमा १९ वर्ष भनेर उल्लेख गरेकी हुन् । १९ वर्षीया छोरी साथीसँग खाजा खानका लागि धरान गएको अवस्थामा अध्यक्षसँग भेट भए पनि करणी नगरेको दाबी निवेदनमा उनले गरेकी छन् । जागिर लगाइदिने भन्दै गाउँपालिका प्रमुख यादवले सुनसरीको इटहरी उपमहानगरपालिका४ घर भएकी किशोरीलाई इटहरीबाट लगेर धरानको होटलमा पुर्याएपछि बलात्कार गरेको प्रहरीले जनाएको छ । सुनसरी प्रहरी प्रमुख एसपी कमल थापाले बालिकामाथि गाउँपालिका प्रमुखबाट बलात्कार भएको घटनाको अनुसन्धान सकिएको बताए । प्रहरीबाट अनुसन्धानको काम सकेर मिसिल सरकारी वकिल कार्यालयमा बुझाइसकिएको छ, उनले भने, पीडितकी आमाले नै दिएको जाहेरीका आधारमा प्रहरीले मुद्दाको अनुसन्धान अघि बढाएको हो । एसपी थापाका अनुसार पीडित बालिकाले समेत आफूमाथि बलात्कार भएको भनेर वयान दिएकी छन् । बलात्कार घटनाका पीडकलाई बचाउन बन्दीप्रत्यक्षीकरणको रिट दायर हुनुमा आर्थिक चलखेल भएको हुनसक्ने अनुमान कानुनका जानकारहरुको छ । बलात्कार मुद्दामा पीडकलाई बचाउन पीडितका तर्फबाट अहिलेसम्म कुनै अदालतमा बन्दीप्रत्यक्षीकरण रिट दायर भएको घटना सुनेको र जानेको छैन, एक कानुन व्यवसायीले भने, पीडकका पक्षमा रिट दायर भएर बहस हुँदै अदालतबाट खारेज भएको अहिलेसम्मकै नौलो अभ्यास हो । गाउँपालिका अध्यक्षका तर्फबाट आर्थिक चलखेल भएपछि रिट दायर भएको प्रहरी स्रोतको दाबी छ । जाहेरी दिने महिला पीडित किशोरीकी आफ्नी आमा हैनन् । कान्छी आमा हुन्, प्रहरी स्रोतले भन्यो ,अध्यक्षलाई छुटाउन ठूलै आर्थिक चलखेल भएको हुनुपर्छ । नत्र सुरुमा छोरी बलात्कारबाट पीडित भइन् भनेर जाहेरी दिएकी आमा नै गाउँपालिका प्रमुखमाथिको आरोप झुटो हो भनेर अदालत जानूलाई अनौठौ मानिएको छ । बलात्कार मुद्दामा पीडितकी आमाबाट नै पीडकलाई सहयोग पुग्ने गरी रिट दर्ता भएको सम्भवत यो पहिलो घटना हुनुपर्छ, पीडित किशोरीको तर्फबाट बहस गरेका खतिवडाले भने,यस्तो रिट निवेदनमा मैले पहिलो पटक बहस गरेको हुँ । यसअघि पनि यस्तो रिट कतै परेको जानकारी आफूलाई नभएको उनले बताए ।"
नेपाली सेनाको हिमाल सफाइ अभियान टोली आमादब्लमको चुचुरामा,"काठमाडौँ: नेपाली सेनाका सहसेनानी अर्जुन खत्रीको नेतृत्वमा रहेको टोलीले आमादब्लम हिमाल आरोहण गरेको छ । सफा हिमाल अभियान२०२१ का क्रममा माथिल्लो शिविरको फोहर सङ्कलन गर्ने सेनाको टोलीले छ हजार ८१२ मिटर अग्लो हिमालको आज बिहान ९:५८ बजे सफलतापूर्वक आरोण गरेको हो । टोलीमा हुद्दा प्रकाश कार्की, प्युठ सन्तोष गुरुङसहित फुरी ग्याल्जेन शेर्पा र पासाङ तेन्जी शेर्पासहित रहेको सैनिक जनसम्पर्क तथा सूचना निर्देशनालयले जानकारी दिएको छ । आरोहण गर्ने क्रममा टोली बुधबार राति दोस्रो आधार शिविरबाट चुचुरातर्फ प्रस्थान गरेको थियो । यही वैशाख १२ गते सेनाले सगरमाथासहित छ हिमालको सफाइ गर्ने उद्देश्यका साथ अभियान सञ्चालन गरिरहेको छ ।"
उपत्यकामा निषेधाज्ञा : आजदेखि अत्यावश्यक बाहेकका कार्यालय बन्द,"काठमाडौं : कोभिड१९ संक्रमण रोकथामका लागि उपत्यकामा आज बिहानैदेखि लागू हुने गरी आगामी जेठ १३ गतेसम्मका लागि निषेधाज्ञा थप गरिएको छ। उपत्यकाका तीन जिल्ला (काठमाठौँ, ललितपुर र भक्तपुर) का प्रमुख जिल्ला अधिकारीसहितको बैठकले उक्त निर्णय गरेको हो। उपत्यकामा वैशाख १६ गतेदेखि निषेधको आदेश जारी भएको थियो। त्यसपछि वैशाख २२ गते पुनः एक साता थप गरिएको थियो। यसपालि निषेधाज्ञामा अत्यावश्यक खाद्य सामग्री खरिद बिक्रीका लागि बिहान १० बजेसम्म खुला रहने छ। उक्त समयमा अत्यावश्यक खाद्य सामग्रीका पसल, व्यवसाय र डिपार्टमेन्टल स्टोर्स (खाद्य सामग्री मात्र बिक्री गर्न) खुला हुने छ। मानिसको भिडभाड हुने सबै गतिविधिमा रोक लगाइएको छ। सर्वसाधारणले औषधि, खाद्यवस्तु तथा अन्य अत्यावश्यक उपभोग्य वस्तु वा सेवा खरिदका लागि तथा अत्यावश्यक सेवा लिनुपर्दा बाहेक कुनै पनि व्यक्ति घरबाहिर निस्किन पाउने छैन। सार्वजनिक एवं निजी सवारी साधन जेठ १३ गते राति १२ बजेसम्म उपत्यकामा सञ्चालनमा रोक लगाइएको छ। अत्यावश्यक सामग्री बोकेका ढुवानीका सवारी साधन, बिरामी तथा कुरुवा (बढीमा दुई जना) बोकेका एम्बुलेन्स, स्वास्थ्यकर्मी तथा सुरक्षाकर्मीले प्रयोग गर्ने सवारी साधन सञ्चालन गर्न पाइने छ। होटल तथा पार्टी प्यालेसमा विवाह, व्रतबन्ध गर्न रोक लगाइएको छ। घरमै उक्त कार्य गर्दा १० जनाभन्दा बढी उपस्थित हुन नपाइने आदेशमा भनिएको छ। यस्तै आजैदेखि लागू हुनेगरी अत्यावश्यक सेवा दिने कार्यालयबाहेक सबै कार्यालय बन्द गरिएको छ। अत्यावश्यक सेवा दिने कार्यालयले पनि न्यून कर्मचारी राख्नुपर्ने आदेशमा उल्लेख छ। अहिलेसम्म यसैगरी मुलुकका ७३ जिल्लामा निषेधाज्ञा जारी भएको छ।"
उपचार पाउन महाभारत,"लक्ष्मण पोखरेल। बुटवल किशोर बुढाथोकी। विराटनगर अनिल ढकाल। चितवन शिवराज भट्ट। धनगढी परमानन्द पाण्डे। टीकापुर मनोहर पोखरेल। राजविराज : मुलुकभर दैनिक ९ हजार हाराहारीमा कोरोना भाइरसका संक्रमित थपिइरहेका छन्। पछिल्लो २४ घण्टामा बुधबार ९ हजार ३ सय ५ जनामा कोरोना पुष्टि भएको छ। जति संक्रमित बढ्दै छन् उति अस्पतालहरूमा बेड पाउन महाभारत भइरहेको छ। बिरामीहरूले अक्सिजनको चर्को अभाव झेलिरहेका छन्। आईसीयू र भेन्टिलेटर सेवा सहज रूपमा पाउन सक्ने अवस्था छैन। कतिपय अस्पतालमा भेन्टिलेटर भए पनि जनशक्ति अभावमा प्रयोगविहीन छन्। कोरोना संक्रमितको उपचार गरिँदै आएको देशकै मुख्य अस्पताल शुक्रराज ट्रपिकल तथा सरुवा रोग अस्पतालमा बेड अभाव भएको छ। जहाँ अस्पतालको पेटीमा राखेर उपचार गर्न थालिएको छ। चितवन, विराटनगर, बुटवल, धनगढीलगायत ठूला सहरका अस्पतालहरूमा बिरामीले बेड पाउन मुस्किल छ। स्थिति यति भयावह छ कि कोही बिरामी निको भए या मृत्यु भए मात्रै अर्कोले पालो पाउँछन्। बुटवल र भैरहवामा त बुधबार अक्सिजन आपूर्ति रोकिँदा आठ जनाले ज्यान गुमाएका छन्। आईसीयूको प्रतीक्षा गर्दागर्दै ६ जनाले मृत्युवरण गरेका छन्। बुटवलको कोरोना विशेष अस्पताल धागो कारखानामा सञ्चालित छ। लुम्बिनी प्रादेशिक अस्पतालको व्यवस्थापनमा रहेको यो अस्पतालमा ५२ बिरामी अक्सिजनको सहारामा उपचाररत छन्। यस्तै, इमर्जेन्सीमा ३८ र फिभर क्लिनिकमा सात जनालाई अक्सिजन दिइएको छ। यहाँ दैनिक ५ सय सिलिन्डर अक्सिजन आवश्यक पर्छ। तर, त्यति नै मात्रामा अहिलेसम्म उपलब्ध हुन सकेको छैन। अस्पताल प्रशासनले सरोकारवाला निकायमा भनेको थियो बुधबार बिहानै अक्सिजन सकिँदै छ। तर, आउनुपर्ने अक्सिजन समयमा आइपुगेन। दिउँसो एकाएक अक्सिजन सकियो। अक्सिजन आपूर्ति आधा घण्टा रोकियो। बिरामीहरू छटपटाउन थाले। अक्सिजनअक्सिजन भन्दै बिरामी चिच्याए। तर, अक्सिजन आएन, अस्पतालमा रहेका एक बिरामीका आफन्तले भने। अक्सिजन रोकिएपछि पाँच जना बिरामीको मृत्यु भएको अस्पतालका सूचना अधिकारी डा विष्णु गौतमले बताए। अक्सिजन सकियो, आधा घण्टा दिन सकेनौं। उहाँहरूको मृत्यु भयो, डा गौतमले भने। त्यसलगत्तै अक्सिजन आएपछि भने अवस्था केही सहज बनेको छ। मृतकमध्ये बुटवल उपमहानगरपालिकाका चार जना छन्। जसमा २९, ५२, ५२ वर्षीय पुरुष र ५९ वर्षीया महिला छन्। अर्का मृतक नवलपरासी बर्दघाटका ४४ वर्षीय पुरुष हुन्। हामीले बिरामीलाई अक्सिजन पुर्याउनै सकेनौं, अस्पतालका मेडिकल सुपरिटेन्डेन्ट डा राजेन्द्र खनालले भने। रातभर अक्सिजन खोज्दै हिँड्नुपर्ने बाध्यता रहेको डा खनालले बताए। प्रादेशिक अस्पतालको आकस्मिक कक्ष र फिभर क्लिनिकमा मंगलबार राति र बुधबार बिहान ६ जनाले ज्यान गुमाएका छन्। उनीहरू आईसीयूको प्रतिक्षासूचीमा थिए। आईसीयू खाली नभएपछि उनीहरूले त्यही ज्यान गुमाएका हुन्। यस्तै भैरहवाको भीम अस्पतालमा पनि अक्सिजन आपूर्ति रोकिएपछि तीन जनाको मृत्यु भएको छ। उक्त अस्पतालमा १५ मिनेट अक्सिजन रोकिएको थियो। उक्त अस्पतालकी मेडिकल सुपरिटेन्डेन्ट डा शकुन्तला गुप्ताले अक्सिजन रोकिएको केही समयमै तीन जना बिरामीको मृत्यु भएको बताइन्। गाडीबाट ल्याइँदै गरेको अक्सिजन आउन ढिलाइ भएपछि बिरामीले ज्यान गुमाएका हुन्। भीम अस्पतालको पेटीमै उपचाररत बिरामी मृत्यु हुनेमा लुम्बिनी साँस्कृतिक नगरपालिकाका ३९ वर्षीय पुरुष, ओमसतिया गाउँपालिकाकी ७० वर्षीया वृद्धा र सिद्धार्थनगर नगरपालिकाकी ४४ वर्षीया महिला छन्। बिरामीका आफन्तले अक्सिजन नपाउँदा ज्यान गएको भन्दै आक्रोश पोखेका छन्। बुधबार हेलिकप्टरबाट रूपन्देहीमा ४० सिलिन्डर अक्सिजन ल्याइएको छ। सेनाको हेलिकप्टरमा विराटनगरलगायत क्षेत्रबाट अक्सिजन ल्याइएको बुटवल उपमहानगरपालिकाका प्रमुख शिवराज सुवेदीले बताए। बिरामीसँग करार गरेर भर्ना भैरहवास्थित युनिभर्सल मेडिकल कलेजले बिरामीका आफन्तसँग सम्झौता गरेर मात्रै भर्ना गरेको छ। बिरामीका आफन्तले अक्सिजन उपलब्ध नभएका कारण मृत्यु भएमा अस्पताल प्रशासन, चिकित्सकलाई दोष लगाउने छैनौं भन्ने कागजमा हस्ताक्षर गरेका छन्। उक्त अस्पतालमा १ सय ९० जना बिरामी उपचाररत छन्। कलेजले मंगलबारदेखि नै बिरामी भर्ना गरेको छैन। त्यही उपचाररत बिरामीलाई अक्सिजन सकिएको भन्दै आफैं खोज्न भनिएको थियो। आफन्तले अक्सिजन जोहो गर्न नसकेको र अन्य अस्पतालमा पनि उही अवस्था रहेपछि बाध्य भएर करारनामा गरेका हुन्। जहाँ पनि अक्सिजन छैन भन्छन्, बाहिर डुलाउनुभन्दा यही जे हुन्छ हुन्छ भनेर राखेका छौं, एक बिरामीका आफन्तले भने। कलेजका प्रशासकीय प्रमुख कमल ढकालले अक्सिजन पर्याप्त नभए उपचार कठिन हुने बताए। रुपन्देहीमा रहेका तीन कोरोना विशेष अस्पताललाई अक्सिजन उपलब्ध गराउन स्थानीय प्रशासनले जोड दिइरहेको छ। तर, माग अत्यधिक र उत्पादन कम हुँदा समस्या भएको छ। रुपन्देहीका तीन उद्योगबाट दैनिक ११ सय सिलिन्डर अक्सिजन उत्पादन भइरहेको छ। अस्पतालहरूमा माग २१ सय सिलिन्डर हाराहारी पुगेको छ। जटिल प्रकृतिका बिरामीको संख्या बढेपछि अक्सिजन माग बढेको हो। मुख्यमन्त्री शंकर पोखरेलले अक्सिजनको व्यवस्थापन भइरहेको जानकारी सामाजिक सञ्जालबाट गराएका थिए। त्यसको केही समयमै दुई अस्पतालमा अक्सिजनको आपूर्ति ढिलाइ हुँदा आठ जनाले ज्यान गुमाएका हुन्। प्रदेश स्वास्थ्य तथा जनसंख्या मन्त्रालयले बुधबार साँझ विज्ञप्ति जारी गर्दै आफूसँग रहेका अक्सिजन सिलिन्डर अस्पताललाई दिन उद्योगी व्यवसायीलाई आग्रह गरेको छ।"
"बेड थपिए, छैनन् खाली","विराटनगर : मोरङको बुढीगंगा गाउँपालिकास्थित विराट शिक्षण अस्पतालले १ सय बेडको कोभिड अस्पताल सञ्चालनमा ल्यायो। ४० बेडको आईसीयू थियो। एक्कासि बिरामीको चाप बढेपछि सबै बेड भरिए। बेड संख्या थप गर्दै २ सय ५० पुर्याइएको छ। गम्भीर अवस्थाका बिरामी आउने क्रम बढेपछि अस्पतालले आईसीयू बेडको संख्या ६० पुर्यायो। आईसीयू खाली छैनन्। १८ वटा भेन्टिलेटर संक्रमितले भरिएका छन्। उपचारका क्रममा बुधबार दिउँसोसम्म १६ जनाको मृत्यु भएको छ। उपचारपछि ३८ जना निको भएका छन्। थोरै मात्रै डिस्चार्ज भइरहँदा दैनिक उपचारको खोजीमा भने २ सयभन्दा बढी संक्रमित आउने गरेका छन्। विराटका कोभिड अस्पताल इन्चार्ज सुनील देवका अनुसार पछिल्लो समय आईसीयू र भेन्टिलेटर आवश्यक पर्ने बिरामी आउने क्रम बढ्दो छ। उपचार खोज्दै अस्पताल आइसकेका बिरामीलाई दुःखका साथ बेड खाली छैन भनेर फर्काउनुपरिरहेको छ, देवले भने, अधिकांशलाई त फोनमै नआउनू भनेर जानकारी दिन्छौँ। देवले आईसीयू र भेन्टिलेटर बिरामीलाई उपलब्ध गराउन सक्ने अवस्था नभएको बताए। त्यसमाथि संक्रमितका लागि रेम्डेसिभर औषधि पनि अभाव रहेको उनको भनाइ छ। उनका अनुसार अस्पतालमा दैनिक ३ सय २५ वटाभन्दा बढी सिलिन्डर अक्सिजन खपत हुन थालेको छ। यही स्थिति हो भने उपचार गराउन सक्दैनौँ भनेर हात उठाउनुपर्ने अवस्था आउन सक्ने देवले बताए। विराटनगरको नोबेल शिक्षण अस्पतालले सुरुमा ९७ बेडको कोभिड अस्पताल सञ्चालनमा ल्यायो। अहिले २ सय २० बेड पुर्याइसकेको छ। थपेर आईसीयू बेड पनि ४७ पुर्याइसकिएको नोबेलका कोभिड फोकल पर्सन दीपेश न्यौपानेले बताए। बेड थप गरिएको आधा घण्टामै आईसीयू भरिएको जानकारी न्यौपानेले दिए। सुरुमा पाँचवटा भेन्टिलेटर चलाएको नोबेलले थप गर्दै अहिले २९ वटा बनाइसकेको छ। सबै प्रयोगमा छन्। उपचार नै गर्न सकिँदैन कि भन्ने अवस्था आइसकेको न्यौपानको भनाइ छ। नोबेलमा उपचारका लागि भर्ना भएकामध्ये बुधबार दिउँसोसम्म ३९ जनाको मृत्यु भइसकेको छ। नोबेलले आफैं अक्सिजन प्लान्ट सञ्चालनको तयारी गरेको छ। एक साताभित्र सञ्चालनमा ल्याउने गरी काम भइरहेको छ। उनले प्लान्ट तयार भएर अक्सिजन उत्पादन हुन थालेपछि मात्रै नयाँ बेड सञ्चालन गर्ने र बिरामी भर्ना लिन सकिने जानकारी दिए। प्रदेश १ सरकारले सञ्चालन गरेको ९६ बेडको कोसी अस्पताल कोभिड१९ उपचार केन्द्रको हालत पनि उस्तै छ। २० वटा भेन्टिलेटरसहितको २१ वटा आईसीयू बेड रहेको अस्पतालमा उपचारका लागि १ सय ८८ जना संक्रमित भर्ना भइसकेका छन्। अक्सिजन बेड १५ वटा सञ्चालनमा छन्। बुधबार दिउँसोसम्ममा २६ जनाले ज्यान गुमाइसकेका छन्। सबै बेड संक्रमितले भरिएको र नयाँ बिरामी भर्ना गर्न सक्ने अवस्था नभएको अस्पतालका सूचना अधिकारी अनुपम राजवंशीले बताए। दैनिक सयभन्दा बढी बिरामीले फोन गर्ने गरे पनि बेड खाली नभएको जानकारी दिनेभन्दा अरू विकल्प नभएको उनको भनाइ छ। उनका अनुसार अहिले पनि गम्भीर अवस्थाका २३ बिरामी वेटिङ मै छन्। वेटिङमा रहेकालाई मृत्यु भएर तथा डिस्चार्ज भएर खाली भएको बेडमा भर्ना गरेर उपचार गराउनुको विकल्प अस्पतालसँग नभएको राजवंशीले बताए। विराटनगर महानगरपालिका९ का राम शर्माले संक्रमण भएर अवस्था गम्भीर बनेकी आमाले समयमै उपचार पाउन गाह्रो भएको बताए। उनले भने, कति बेला बेड खाली होला र मेरो पालो पालो आउँछ भन्दै गम्भीर अवस्थामा पनि संक्रमित पर्खिएर बस्नुपर्ने अवस्था छ। त्यस्तै, आमालाई संक्रमण भएर नोबेल अस्पतालमा भर्ना गरेकी एन्जिला शर्माले पनि बिरामीले उपचार नपाएर छटपटाइरहेको दृश्य निकै दर्दनाक रहेको सुनाइन्। आमालाई तीन दिनअघि डिस्चार्ज गरेर घर ल्याए पनि अस्पतालको अत्यन्तै नाजुक दृश्य भने मानसपटलबाट हट्न नसकिरहेको उनको भनाइ छ। नोबेल अस्पतालका निर्देशक डा राजेश नेपाल अस्पतालहरूले उपचार गर्न सक्दैनौँ भनेर हात उठाउनुपर्ने अवस्था आइसकेको बताउँछन्। अस्पतालभित्रका सबै बेड संक्रमितले भरिएका छन्। अक्सिजनको अभाव भइसक्यो, उनले भने, बाहिर उपचारका लागि दैनिक गम्भीर अवस्थाका ५० जनाभन्दा बढी संक्रमित पर्खिएर बसेका हुन्छन्। तर, बेड नभएर भर्ना गर्न सक्दैनौँ भन्नुपर्ने बाध्यता छ। अस्पतालका बेड संक्रमितका लागि पर्याप्त हुन नसक्नु र नयाँ संक्रमितले उपचार पाउन नसक्नु दुःखद् भएको उनको भनाइ छ। विराटनगर महानगरपालिकाका कोभिड फोकल पर्सन हैदर अलीले शैय्या खोज्दै संक्रमितका आफन्तबाट धेरै फोन आउने गरेको बताए। तर, उपचारका लागि अस्पताल ल्याउनु भन्न सक्ने अवस्था नरहेको उनको भनाइ छ। संक्रमणको पहिलो लहरमा त्यति समस्या नभए पनि दोस्रो लहरमा संक्रमण तीव्र रुपमा फैलँदा र बिरामीको चाप बढ्दा अवस्था जटिल बनेर गएको अलीले बताए। संक्रमितका आफन्तले रातभर रुँदै फोन गर्दा निकै नरमाइलो लाग्ने गरेको उनले सुनाए। प्रदेश १ प्रदेशसभाको समाजिक विकास समितिले संक्रमितको उपचारमा सरकारको भूमिका नदेखिएको निष्कर्ष निकालेको छ। समितिकी सभापति सरीता थापा खड्काले तयारी सुस्त हुँदा महामारी नियन्त्रण र संक्रमितको उपचार गराउनमा सरकार चुकेको बताइन्। समितिको बुधबार बसेको बैठकले अक्सिजनको उपलब्धता सहज बनाउन, जिल्ला अस्पतालहरुलाई कोभिड उपचार केन्द्रका रूपमा विकास गर्न र निजी अस्पताललाई संक्रमितको उपचारमा खटाउन निर्देशन दिएको थापाले बताइन्। प्रदेश १ का सामाजिक विकास मन्त्रालयका सचिव गोविन्दबहादुर कार्कीले भने सरकार संक्रमितको उपचारलाई प्रभावकारी बनाउनेतर्फ केन्द्रित रहेको बताए। कोरोना नियन्त्रण गर्दै संक्रमण पुष्टि भएकालाई उपचारमा कुनै पनि कमजोरी हुन नदिने हिसाबमा सरकारले तयारी गरिरहेको उनको दाबी छ। कार्कीले अरू निजी अस्पतालमा पनि संक्रमितको उपचारको व्यवस्था मिलाएर उपचार गराइरहेकाहरूमा बेडको क्षमता बढाउन पहल भइरहेको बताए। उपचार पाउन महाभारत चिकित्सक संघद्वारा राष्ट्रिय संकल्पको अपिल छिनछिनमै आउँछन् बिरामी"
जंगली हात्तीको आक्रमणबाट एकको मृत्यु,झापा : जंगली हात्तीको आक्रमणबाट झापामा एक व्यक्तिको मृत्यु भएको छ। कमल गाउँपालिका ३ निवासी ४५ वर्षीया जीतबहादुर खोयाङको हात्तीको आक्रमणबाट मृत्यु भएको जिल्ला प्रहरी कार्यालय झापाले जनाएको छ। उनलाई आज बिहान ५ बजे जंगली हात्तीले आक्रमण गरेको थियो। जंगली हात्तीको आक्रमणबाट उनको घटनास्थलमा नै मृत्यु भएको जिल्ला प्रहरी कार्यालय झापाका प्रहरी नायव उपरीक्षक राकेश थापाले जानकारी दिए। थापाकाअनुसार बिहान हिड्न निस्किएका खोयाङलाई २१ नम्बर वाहिनी अड्डाको पश्चिमतर्फको जंगलमा हात्तीले आक्रमण गरेको हो।
सुदूरका ४ सय मात्रै अस्पतालमा,"धनगढीटीकापुर : कैलालीको टीकापुर नगरपालिका१ का ४५ वर्षीय पुरुष आफूमा कोरोना पुष्टि भएपछि वैशाख २३ गते टीकापुर अस्पतालमा भर्ना भए। उनको अक्सिजन लेबल ७०७५ हाराहारी थियो। चिकित्सकले उनलाई तुरुन्तै भेन्टिलेटर आवश्यक भएको बताए। अस्पतालमा रहेका ८ थान भेन्टिलेटर एनेस्थेसियोलोजिस्ट र फिजिसियन डाक्टर नहुँदा प्रयोगविहीन छन्। आफन्तले बिरामीलाई कोहलपुर मेडिकल कलेज लैजाने निर्णय गरे। तर, सघन उपचार कक्षबाट बाहिर निकालेर एम्बुलेन्समा राख्ने बेला उनको ज्यान गयो। हामीले भेन्टिलेटर हुँदाहुँदै पनि उपचार पाएनौं। आफन्तलाई अकालमै गुमायौं। अस्पतालमा भेन्टिलेटर टाँगेको छ। तर, त्यसलाई हेरेर बिरामीको मृत्यु भइरहेको छ, मृतकका भाइ प्रेम शाहले भने, उपचार कक्षमा राखिएका भेन्टिलेटर हेरेर बिरामीले ज्यान गुमाउनु परिरहेको छ। धनगढी उपमहानगरपालिका८ का व्यवसायी नारायण लम्सालको सोमबार काठमाडौंमा उपचारका क्रममा ज्यान गयो। लम्साललाई धनगढीबाट १० लाख खर्च गरेर आफन्तले हवाई एम्बुलेन्सबाट शनिबार काठमाडौं लगेका थिए। उनलाई तुरुन्तै सघन उपचार कक्षमा राख्नुपर्ने अवस्था थियो। सेती प्रादेशिक अस्पतालमा आईसीयू भरिएको थियो, आफन्त तुलसा लम्सालले भनिन्, अक्सिजनको लेबल घट्न थालेपछि काठमाडौं लग्यौं। तर, जोगाउन सकिएन। उनका अनुसार सेती प्रादेशिक अस्पतालमा समयमै अक्सिजन पाएको भए सायद ज्यान जोगिन सक्थ्यो ! कञ्चनपुरको भीमदत्त नगरपालिका३ का ४२ वर्षीय पुरुष वैशाख १४ गते भारतको राजधानी दिल्लीबाट घर आए। गड्डाचौकी नाकामा गरिएको एन्टिजेन परीक्षणमा कोरोना पोजिटिभ देखियो। उनी घरमै आइसोलेसन बसे। तर, चारपाँच दिनपछि श्वासप्रश्वासमा समस्या देखियो। उनी वैशाख २६ गते महाकाली अस्पताल पुगे तर त्यहाँ उनले अक्सिजन पाएनन्। अस्पतालमा अक्सिजन छैन भनियो। बिना अक्सिजन दुई दिनसम्म बसाउनुपर्यो। काठमाडौंबाट अक्सिजनको विद्युतीय मेसिन मगाइयो। त्यसले चाहिने जति अक्सिजन धानेन, बहिनी शान्ति भट्टले भनिन्, अस्पतालमा अक्सिजन नपाएपछि कम्पनीका मालिकले वैशाख २६ गते उनलाई दिल्लीमा उपचार गर्ने भनेर बोलायो। तर, उनको बाटोमै ज्यान गयो। उनका अनुसार सेती अस्पतालमा पनि अक्सिजन छैन भन्यो। धनगढीका निजी अस्पतालमा ठाउँ पाइएन। सुदूरपश्चिम प्रदेशभरि ९ हजारभन्दा बढी कोरोनाका सक्रिय संक्रमित छन्। तीमध्ये मंगलबार बेलुकीसम्म ४ सय १ जना मात्रै अस्पताल भर्ना भएका छन्। कोरोना भएका साढे ८ हजार होम आइसोलेसनमा छन्। सेती प्रादेशिक अस्पतालमा संक्रमितको उपचारमा खटिएका वरिष्ठ फिजिसियन डा निराजनदत्त शर्मा पौडेलले भने, अस्पतालमा ठाउँ नभएकाले धेरै मानिस घरमै उपचारमा बसिरहेका छन्। मलाई दिनमा सैयौं फोन आउँछन्। घरमै उपचारमा बसिरहेकाहरूलाई औषधी उपचारका लागि सघाउनु परेको छ। अस्पतालमा अक्सिजन अभाव भइरहेको, अक्सिजन सकिएर बिरामीको ज्यान गइरहेको र स्वास्थ्यकर्मीले पनि हेरचाह नगरेको गुनासा आउन थालेपछि मानिसहरू अस्पतालमा जान रुचाइरहेका छैनन्। डा पौडेलको विचारमा सेती र महाकाली जस्ता आईसीयू र भेन्टिलेटर भएका अस्पतालमा बिरामी छानिएर आउनुपर्ने हो। तर, उनले सामान्य अक्सिजनका विरामी पनि आउने गरेकाले गम्भीर बिरामीलाई अझै हेर्न नसकिएको बताए। कोभिड भएकाहरूलाई आइसोलेसन एक ठाउँमा गर्ने, सामान्य लक्षण देखिएका तर अक्सिजन सपोर्ट नचाहिनेलाई एक ठाउँमा उपचार गर्ने, अक्सिजन सपोर्ट, आईसीयू र भेन्टिलेटर चाहिनेलाई मात्रै सेती र महाकाली जस्ता विशेषज्ञा सेवा भएको अस्पतालमा पठाइनुपर्ने हो तर यस्तो कसले गरिदिने ? डा पौडेलले भने।"
खोप र परीक्षणको दायरा बढाउन उच्च अदालत तुलसीपुरको अन्तरिम आदेश,"दाङ : कोरोना कहर बढिरहेको समयमा कोरोना महामारीको व्यवस्थापनमा स्थानीय र प्रदेश सरकारले चासो नदिएको भन्दै परेको रिटमा उच्च अदालत तुलसीपुरले अन्तरिम आदेश जारी गरेको छ । प्रदेश सरकार र स्थानीय सरकारलाई सहज उपचार र परीक्षणको व्यवस्था तत्काल गर्न आदेश दिएको हो । अदालतले नागरिकलाई औषधि र अक्सिजनको आपूर्ति सहज बनाउनु,स्वाब संकलन र पीसीआर परीक्षणको दायरालाई व्यापक विस्तार गर्नु, सुविधा सम्पन्न क्वारेन्टाइन, आइसीयू, भेन्टिलेटरको उपयुक्त व्यवस्थापन गर्नुलगायत बजार अनुगमन गर्न गराउन आदेश गरेको हो। अदालतको आदेशमा हालसम्म कोरोनाविरुद्धको खोप लगाएका र पीसीआर जाँच गराएकाबारे पनि लिखित जवाफ पेश गर्न भनिएको छ। यस्तै स्वाब संकलन केन्द्रबारे र निशुल्क पीसीआर परीक्षण गराएकाको विवरणबारे पनि लिखित जवाफ पेश गर्न भनिएको छ । मुख्यन्यायाधीश निता गौतम दीक्षितको एकल इजलासले तुलसीपुर उपमहानगरपालिका, घोराही उपमहानगपालिका, लमही नगरपालिका, जिल्ला प्रशासन कार्यालय दाङ, स्वास्थ्य कार्यालय दाङ ,जिल्ला कोभिड १९ संकट व्यवस्थापन संचालन केन्द्र , जिल्ला विपत्त व्यवस्थापन र लुम्बिनी प्रदेश सरकारबाट स्थापना गरिएको कोरोना भाइरस (कोभिड)१९० नियन्त्रण तथा कोषबाट हालसम्म दाङ जिल्लामा भए गरेका कामकारबाहीको विवरण संलग्न गरी जेठ ९ गते भित्र लिखित जवाफ पेश गर्नु भनी म्याद सूचना गर्न आदेश दिएको हो रिट निवेदक अधिवक्ता बिष्णुमणी धिताल,रबिन्द्रकुमार धिताल, मधुसुदन गौतम र नागरिक अगुवा तथा पत्रकार सुशील बस्नेत, टेकनाथ आचार्यले उच्च अदालत तुलसीपुरमा रिट दायर गरेका थिए। निवेदकको तर्फबाट अधिवक्ता विष्णुमणी धिताल, रबिन्द्रकुमार धिताल र मधुसुदन गौतमले बहस गरेका थिए ।"
चिकित्सक संघद्वारा राष्ट्रिय संकल्पको अपिल,"काठमाडौं : नेपाल चिकित्सक संघले मुलुकभर रेड अलर्ट घोषणा गर्दै सरकार राजनीतिक दल, निजी क्षेत्र, सहयोगी निकायलगायतलाई राष्ट्रिय संकल्पका साथ यो महामारीविरुद्ध लड्न अपिल गरेको छ। संघका अध्यक्ष डा लोचन कार्की र महासचिव डा बद्री रिजालले प्रेस विज्ञप्ति जारी गर्दै यस क्षणमा सबै दललाई एक ठाउँमा ल्याउन र महामारीविरुद्ध जुट्न अभिभावकको भूमिका निर्वाह गर्न राष्ट्रपति विद्यादेवी भण्डारीलाई आग्रह गरेका छन्। सबैले आआफ्नो स्थानबाट सहयोग र समन्वयकारी भूमिका निर्वाह गरेर कोभिड१९ महामारीको जालो तोड्न सकिने संघले जनाएको छ। जनताको जीवन रक्षाभन्दा ठूलो मुद्दा अरू हुन सक्दैन, कृपया ! सिंगो राष्ट्र एक ठाउँमा उभिएर जनताको जीवन रक्षाका लागि पहल गरौं। हामी कोरोना युद्धमा होमिएका छौं, दृढतापूर्वक खटिनेछौं। यति बेला यो लडाइँमा तपार्इंहरूको संकल्प, सत्प्रयास र साथ चाहिएको छ, अपिलमा लेखिएको छ। यो लडाइँ स्वास्थ्यकर्मी वा स्वास्थ्य मन्त्रालयको मात्रै नभएको विज्ञप्तिमा उल्लेख छ। सबै एकजुट भएर राष्ट्रिय संकल्प गर्न सके मात्र लडाइँ जित्न सकिने संघको ठहर छ। स्वास्थ्य प्रणालीलाई थप ढल्न नदिन सबैले भरथेग गर्न आग्रह गरिएको छ। अस्पताल आउन नपाएका, आएकालाई फर्काउनुपरेका, बचाउन सक्ने अवस्था हुँदाहुँदै एक सिलिन्डर अक्सिजन नपाएर आफ्नै आँखा अगाडि मर्नुपरेको, परिवारले प्राण जोगाइदिन गरेको अनुनयविनय, अक्सिजन र शय्या भन्दै गरेको हारगुहारको हृदयविदारक दृश्यले हाम्रो भोक, निद्रा सबै लगेको छ, अपिलमा छ, अस्पतालको प्रांगणका दृश्य जुन देख्न हामी विवश छौं। तर, जब सामाजिक सञ्जाल, समाचारहरू हेर्छौं तब जनताका यी पीडा र वेदनाभन्दा अन्य विषयहरू प्राथमिकताका विषय छन्। मानौं अस्पतालमा ती हृदयविदारक दृष्य अर्कै लोकका हुन। अनि अस्पतालमा दिनरात खटेको हाम्रो मन खिन्न हुन्छ, उदेक लाग्छ र प्रश्न गर्न मन लाग्छ के नेतृत्वदायी भूमिकामा रहेकाहरूका लागि जनताको जीवनभन्दा ठूलो कुरा अरू केही हुनसक्छ ? समयमा तयारी नगर्दा र प्राथमिकतामा नपर्दा नागरिकले अनाहकमा ज्यान गुमाउनुपरेको अपिलमा उल्लेख छ। कोरोनाको पहिलो लहरदेखि नै जुनसुकै बेला भयावह अवस्था आउन सक्ने भएकाले आवश्यक तयारी गरौं भनेर निरन्तर झक्झकाएको जनाइएको छ। आज फेरि पनि केही आशा गरेर यो बिन्ती गर्दै छौं। अब केही महिनाका लागि तपाईंका राजनीतिक जोडघटाउ र अन्य प्राथमिकतालाई स्थगित गरिदिनुहोस्। एउटै प्राथमिकता बनाउनुहोस्, जनताको जीवन जोगाउने, एकजुट भएर भाइरससँग लड्ने र महामारीलाई परास्त गर्ने, अपिलमा छ। चिकित्सक तथा स्वास्थ्यकर्मीको मनोबल उच्च पार्न, सम्पूर्ण नागरिकको जीवन रक्षाका निमित्त सबैले हातेमालो गर्दै समन्वयात्मक भूमिका निर्वाह गर्नु अपरिहार्य रहेको जनाइएको छ। संकटपूर्ण अवस्थामा कोरोना भाइरससँग लड्नका सम्पूर्ण नागरिक स्वास्थ्य सैनिकका रूपमा आआफ्नो स्थानबाट पहल गर्न आवश्यक रहेको विज्ञप्तिमा उल्लेख छ। चिकित्सक, नर्स, स्वास्थ्यकर्मी फिल्डमा हिम्मत नगुमाई काम गरिरहेको भन्दै प्रश्न गरिएको छ, राज्य सञ्चालनको जिम्मा लिएकाहरूले आफ्नो जिम्मेवारी बोध गर्दै यो बेलामा त्यसरी नै काम गरिरहनुभएको छ त ? थप लेखिएको छ, हाम्रो प्रयत्नलाई फलिभूत बनाउन सवैले हातेमालो गरिरहेका छन् भन्ने अनुभूत गर्न पाए मात्र हाम्रो हिम्मत र प्रयासको अर्थ रहन्छ। तर, विडम्बना हामीले त्यो अनुभूत गर्न पाएनौं। विषमपूर्ण परिस्थितिमा धैर्य र संयम अपनाउँदै स्वास्थ्यका मापदण्डलाई कडाइका साथ पालना गरेर आआफ्नो स्थानमा सुरक्षित रहन नागरिकलाई अपिल गरिएको छ। सरकार, सम्पूर्ण राजनीतिक दल, नागरिक समाज तथा सम्पूर्ण पेशागत संघसंगठन यस युद्ध मैदानमा होमिएर स्वास्थ्यकर्मीलाई सहयोग र सद्भाव उपलब्ध गराउन आग्रह गरिएको छ।"
कोरोना संकटमा असफल प्रदेश सरकार : कार्यकर्ता पोस्न २० करोड बाँड्ने योजना बनाउँदै,"धनगढी : जनता अक्सिजन नपाएर ज्यान गुमाइरहेका बेला सुदूरपश्चिम प्रदेश सरकार भने २० करोडका मर्मतका योजना बाँढ्ने तयारीमा जुटेको छ । भौतिक पूर्वाधार विकास मन्त्रालय र आर्थिक मामिला तथा योजना मन्त्रालयको समेत जिम्मेवारी सम्हालेका मुख्यमन्त्री त्रिलोचन भट्टको सचिवालयले २० करोडका योजना बाँढ्ने तयारी गरेको हो । केही दिनअघि मुख्यमन्त्रीको निजी सचिवालयले भौतिक पूर्वाधार विकास मन्त्रालयलाई सडक, सिचाईं, तटबन्ध, खानेपानीका योजना मर्मत शिर्षक र बाढीपीडितका लागि भन्दै २० करोड रकम बराबरको वित्तिय सहमति माग्न भन्दै पत्र पठाएको छ । अहिले मुख्यमन्त्री त्रिलोचन भट्ट आफै भौतक पूर्वाधार र आर्थिक मामिला तथा योजनामन्त्री पनि हुन् । नेकपा एमालेको ओली समूहमा लागेका पठानसिंह बोहरालाई उनले २०७७ को पुसमा पदमुक्त गरेर उक्त मन्त्रालयको जिम्मेवारी आफैसँग राखेका थिए । त्यसको लगत्तै पुसकै महिना आर्थिक मामिला तथा योजनामन्त्री झपटबहादुर बोहराले पनि राजीनामा दिएपछि त्यो मन्त्रालय पनि मुख्यमन्त्री भट्टसँगै छ । बोहरा माओवादी केन्द्रबाट जितेपनि उनी ओली पक्षतिर लागेपछि उनले आफै राजीनामा दिएका थिए । पाँच महिनासम्म मुख्यमन्त्री भट्टले दुबै मन्त्रालय आफूसँगै राखेका छन् । मुख्यमन्त्री कार्यालयको निजी सचिवालयबाट २० करोडका झण्डै तीन सय योजनाका लागि आर्थिक मामिला तथा योजना मन्त्रालयबाट वित्तिय सहमतिका माग्न पत्र आएको थियो, तर विषयगत कार्यालयको मागको पुस्ट्याई र औचित्य नदेखिएकाले त्यसलाई मन्त्रीस्तरीय निर्णय गरिदिन भनेर फेरि उतै पठाइएको छ,' भौतिक पूर्वाधार विकास मन्त्रालय स्रोतले भन्यो । भौतिक पूर्वाधार मन्त्रालय स्रोतले मर्मतका तीन सय बढी योजनाहरु वित्तिय सहमति माग्नका लागि आएको बताएको छ । सुदूरपश्चिमका नौवटै जिल्लाका माननीयहरुले आफ्नो क्षेत्रमा मर्मत शिर्षकमा बजेट माग गरेका योजना आएका उनले बताए । मुख्यमन्त्रीका स्वकीय सचिव प्रेम कुवर (प्रख्यात) ले पनि माननीयले मर्मतका योजनाहरु माग गरेकाले त्यसको वित्तिय सहमतिका लागि भनेर पूर्वाधार मन्त्रालयलाई टिप्पणीका लागि पत्र पठाएको स्वीकार गरे । सरकारको नेृत्वमा रहेको नेकपा माओवादी केन्द्र, प्रतिपक्षी दल नेपाली कांग्रेस र एमालेको ओली समूहका केही माननीयका योजना समावेश गरिएको उनले बताए । धेरै माननीयका योजना आएका छन्, ससाना योजना पनि छन्, तीन लाखदेखि १०१५ लाख सम्मका योजना छन्, आर्थिक मामिला मन्त्रालयले वित्तीय सहमति दियो भने मात्रै ती योजना बाँडफाँड हुन्छन्,' मुख्यमन्त्री त्रिलोचन भट्टका स्वकीय सचिव प्रेम कुवर (प्रख्यात) ले भने । तर उनले, कुन कुन माननीयले के के योजना दिए भनेर त्यसको सूची भने दिन मानेनन् । हामी छनौटकै चरणमा छौं, अझै छनौट सकिएको छैन, छनौट पछि सूची नै दिउला, 'कुवरले भने । मर्मत शिर्षकमा सामान्यतया, विषयगत कार्यालय (जिल्लामा रहेका कार्यालयहरु) ले मागको औचित्यका आधारमा मन्त्रालयलाई यस्तो बजेट माग गर्ने गर्छन् । तर मुख्यमन्त्रीको नीजि सचिवालयबाट योजनाहरु गएकाले भौतिक पूर्वाधार मन्त्रालयका कर्मचारी पनि अलमलमा परेका छन् । मुख्यमन्त्री आफै माग गर्ने (भौतिक पूर्वाधार मन्त्रालय) र आफै दिने निकाय (आर्थिक मामिला तथा योजना) मा रहेकाले, योजना सदर गराउन भने सजिलो हुने देखिन्छ । निजी सचिवालयबाट गएका योजनाहरुका लागि बजेट माग्ने भौतिक पूर्वाधार मन्त्रालय हो, त्यो मन्त्रालय पनि मुख्यमन्त्रीसँग छ, अझ त्यो बजेटका लागि वित्तिय सहमति दिने निकाय आर्थिक मामिला तथा योजना मन्त्रालय हो, त्यो पनि मुख्यमन्त्रीसँगै छ, भनेपछि माग्ने र दिने आफै भएपछि जे गरे पनि हुन्छ, 'आर्थिक मामिला तथा योजना मन्त्रालयका एक अधिकारीले भने । कोरोना संक्रमणले सुदूरपश्चिममा मंगलबार बेलुकीसम्म २५६ जनाको ज्यान गइसकेको छ । सेती र महाकाली अस्पतालमा मात्रै दैनिक दर्जनौ मानिस अक्सिजन नपाएर ज्यान गुमाइरहेका छन् । सुदूर पहाडी जिल्लाको अवस्था अक्सिजन नपाएर झन कहालीलाग्दो छ । निजी क्षेत्रका व्यवसायी, सामाज सेवामा खटिएका युवाले चितवन, भैरहवा, सप्तरी र नेपालगञ्जदेखि यस क्षेत्रका अस्पतालहरुका लागि रात दिन भोक तिर्खा नभनेर अक्सिजनका सिलिन्डर भराएर ल्याउने काम गरिरहेका छन् । तर प्रदेशको अभिभावक मानिएको प्रदेश सरकार कार्यकर्ता पोस्ने मर्मतका योजना बाँडने तयारीमा लागेको छ । दोस्रो चरणको कोरोनाले मात्रै वैशाखमा १८२ जनाले ज्यान गुमाएका छन् । अहिले विकास निर्माणको बजेट पनि कोरोनाको उपचारमा लगाएर जनताको ज्यान जोगाउने माग भइरहेका बेला प्रदेश सरकारको कार्यकर्ता पोस्ने खालको यो कार्यको आलोचना समेत भएको छ । सुदूरपश्चिम विश्वविद्यालयका पूर्वरजिष्टार डाक्टर हेमराज पन्त भन्छन, प्रदेश सरकारको यो जनता प्रतिको घात हो, यो जनताले तिरेको करको दुरुपयोग हो, प्रदेशको राजनीतिक नेतृत्व यत्ती निरिह र निकम्मा होला भन्ने सोचेकै थिएन, यस्तो गर्नु अपराध हो । उनले प्रदेश सरकारले अहिलेको त्यो बजेट कोरोनाका बिरामीको उपचारमा लगाउन माग गरे । प्रदेश सरकार गतिलो भएका भए अहिलेसम्म मन्त्रीपरिषद बैठक बसाएर स्वास्थ्य संकटकाल घोषणा गरेर, जनता जोगाउन अक्सिजनका प्लान्ट स्थापना सक्नु पर्ने होइन ? त्यो २० करोड रकमको एक तिहाई अथवा ६७ करोडमा अक्सिजन नपाएर तडपिएर मरिरहेका नागरिकलाई जोगाउन सकिन्छ, यस्तो अक्षम्य अपराधको जनताले हिसाब माग्नुपर्छ । अर्थविद शिवहरी मुडभरी पनि, कोरोनाले नागरिक विवस भएका बेला कार्यकर्ता पोस्ने असारे विकासको अर्को नमूना भएको आरोप लगाउँछन् । उनी भन्छन, कोरोनाले देश बन्दाबन्दीमा छ, अहिले बाँडिने २० करोडका योजना कसरी सम्पन्न हुनसक्छन ? ती सबै कार्यकर्तालाई मिलाएर खाउ भनेर बाँडिने योजना हुन् । प्रदेश सरकारले त्यो कार्य रोक्नुपर्छ ।' उनले प्रदेश सरकार, अक्सिजन नपाएर मरिरहेका जनतालाई जोगाउन लाग्नुपर्ने बताए । जनता प्राण बायु नपाएर मृत्युवरण गरिरहेका छन, एक छिनमा खाना खाएर शैयामा बसेको नागरिक छिनभरमै ढलेर प्राण त्यागीरहेको छ, सरकारले अहिले प्रार्थमिकता जनताको उपचारलाई दिनुपर्छ, मुडभरीले भने । कोरोनाको रोकथाम, नियन्त्रण र उपचारका लागि प्रदेश सरकारको उपस्थिति शून्य देखिएको छ । मंसिरमा ७ वटा अक्सिज प्लान्टका लागि आएको बजेट वैशाखको १६ गते मात्रै जिल्ला अस्पतालहरुलाई अख्तियारी दिईएको छ भने प्रदेशका सामाजिक विकास मन्त्री, मुख्यमन्त्री, उनका सचिवालयका व्यक्तिहरु अस्पतालमा नागरिकले पाएको समस्या, अक्सिजनको अभावका बारेमा बेखबर छन् । सरकार विस्तारको तयारी २० करोडका योजनाहरु सदर गरे लगत्तै कोरोना कहरकै बीच प्रदेश सरकार विस्तारको पनि तयारी थालिएको छ । मुख्यमन्त्री तथा मन्त्रीपरिषद कार्यालय स्रोतका अनुसार भौतिक पूर्वाधार विकास मन्त्रालय र आर्थिक मामिला तथा योजना मन्त्रालयमा एमालेका सचेतक तारा लामा तामाङ र विरमान चौधरीमध्ये एकजना, अरु चार मन्त्रालयमा चारजना राज्यमन्त्री नियुक्तिका लागि तयारी थालिएको हो । सुदूरपश्चिम प्रदेशका भौतिक पूर्वाधार र आर्थिक मामिला तथा योजना मन्त्रालय पाँच महिनादेखि खाली थिए । मुख्यमन्त्री तथा मन्त्रीपरिषदको कार्यालयले प्रदेश प्रमुखलाई सरकार विस्तार हुने र सपथ ग्रहणका लागि समय मागेको स्रोतले बतायो । तर, नवनियुक्त प्रदेश प्रमुख मुख्यमन्त्री तथा मन्त्रीपरिषदको कार्यालयको पत्र पाउने वित्तिकै मंगलबार संघीय राजधानीतिर लागेकाले मन्त्री परिषद् विस्तारको कार्य अहिलेलाई रोकिएको छ । मन्त्रीमा धेरै आकांक्षी भएकाले उनीहरुलाई सन्तुष्ट गर्न नसकेकै कारण अहिलेसम्म प्रदेश सरकार विस्तार हुन सकेको थिएन ।"
अस्पताल चहार्दाचहार्दै मृत्यु,"राजविराज : भेन्टिलेटर र अक्सिजन अभावमा अस्पताल चहार्दाचहार्दै सप्तरीमा संक्रमितले ज्यान गुमाउन थालेका छन्। राजविराज नगरपालिका९ गढियाका ३८ वर्षीय पुरुषको भेन्टिलेटर अभावमा मृत्यु भएको १८ घण्टा नबित्दै बिहीबार १२ बजे तिलाठी कोइलाडी गाउँपालिका४ का ४७ वर्षीय पुरुषको पनि मृत्यु भएको अस्पतालले जनाएको छ। संक्रमण पुष्टि भई सोमबार अस्पतालको आइसोलेसनमा भर्ना भएका ४७ वर्षीय पुरुषको बिहीबार मृत्यु भएको अस्पतालका सूचना अधिकारी सूर्यकान्त झाले जानकारी दिए। श्वासप्रश्वासमा समस्या आएपछि बुधबार बिहान आकस्मिक कक्षमा भर्ना भएका ३८ वर्षीय पुरुषको भेन्टिलेटरसहितको अस्पताल र अक्सिजन खोज्दा ढिला भई विराटनगरस्थित ग्रिनसिटी अस्पताल नपुर्याउँदै मृत्यु भएको राजविराज९ का रामु यादवले बताए। बिहीबार पनि संक्रमित पुरुषको स्वासप्रस्वासमा समस्या भई अक्सिजनको मात्रा निकै कम भएको जानकारी दिँदै झाले भने भेन्टिलेटरमा राख्न सकेको भए कृत्रिम स्वास दिएर बचाउन थप प्रयास गर्न सकिन्थ्यो। होमआइसोलेसनमा वैशाख २० गतेदेखि बस्दै आएकी कञ्चनरूप८ की ६५ वर्षीया महिलालाई अक्सिजनसहित अस्पताल पुर्याउन नपाउँदै बुधबार साँझ मृत्यु भएको थियो। राजविराजस्थित अस्पतालमा चारओटा भेन्टिलेटर रहे पनि अक्सिजन कन्सन्ट्रेटर सेन्सरमा प्राविधिक गडबडी भएकाले उपयोगमा आउन सकेको छैन। भेन्टिलेटर सञ्चालन गर्ने एनेस्थेसिया डाक्टरसमेत संक्रमित छन्। भेन्टिलेटरको प्राविधिक समस्या समाधान भई आवश्यक जनशक्ति उपलब्ध भए मात्र भेन्टिलेटर सञ्चालनमा आउन सक्ने अवस्था छ। अस्पतालले भेन्टिलेटरको जनशक्तिका लागि प्रदेश सरकार, संघीय सरकार र विश्व स्वास्थ्य संगठनको नेपालस्थित कार्यालयसम्म पहल गरिरहेको जानकारी दिँदै हालसम्म जनशक्ति उपलब्ध हुन नसकेको जनाएको छ। सप्तरीमा अक्सिजनको समस्या पनि विकराल बनेको छ। आइसोलेसन भर्ना हुने सबै संक्रमितका लागि अक्सिजन पुर्याउन हम्मे परेको अस्पतालले जनाएको छ। अक्सिजनकै लागि संक्रमितका परिवारबीच खोसाखोसको स्थिति बनेको छ। सरकारले अस्पतालमै अक्सिजन प्लान्ट राख्न टेन्डर आह्वान गरे पनि काम अगाडि बढ्न सकेको छैन। टेन्डर आह्वान भए पनि सामाग्री नपाइएकोले सम्भव नहुँदा अक्सिजन भर्न इटहरीस्थित उद्योग पठाउनु परेको डा झाले बताए। खाली हुनासाथ दैनिक ५० वटा सिलिन्डर भर्न इटहरी पठाइने गरेको उनले बताए। बन्द रहेको राजविराजस्थित साइकृष्ण मेडिकल कलेज एन्ड हस्पिटलमा बिहीबारदेखि सञ्चालनमा ल्याउने गरी तयार पारिएको ५० बेडको आइसोलेसनका लागि पनि अक्सिजन चाहिने भएकाले बिहीबार थप ३० वटा सिलिन्डर खरिद गर्ने सम्झौता भएको अस्पतालले जनाएको छ। स्थिति असामान्यतर्फ प्रवेश हुन थालेको भन्दै डा झाले कोरोना संक्रमितलाई सेवा दिन चुनौती बढ्दै गएको बताए। उपचार पाउन महाभारत चिकित्सक संघद्वारा राष्ट्रिय संकल्पको अपिल बेड थपिए, छैनन् खाली सुदूरका ४ सय मात्रै अस्पतालमा कोरोना संकटमा असफल प्रदेश सरकार : कार्यकर्ता पोस्न २० करोड बाँड्ने योजना बनाउँदै अक्सिजनकै कारण संक्रमितहरूको मृत्यु भइरहेको राजविराज नगरपालिकाका नगर प्रमुख शम्भुप्रसाद यादवले बताए। नगरपालिकाले सिलिन्डर खरिदको प्रयास गरे पनि प्राप्त नभइरहेको उनको भनाइ छ। अस्पतालले सम्झौता गरेअनुरूप ३० वटा सिलिन्डिर थपिए १ सय २७ वटा सिलिन्डर हुनेछ। अस्पतालमा गत १९ गतेदेखि सञ्चालनमा आएको २५ बेडको एचडीयू व्यवस्थापनसहितको आइसोलेसन केन्द्रका सबै बेडमा अहिले कोरोना संक्रमित छन्। उनीहरूको मृत्यु भए वा होम आइसोलेसनमा गए मात्र नयाँ बिरामीको भर्ना हुने अवस्था छ। जिल्लामा रहेका अरू निजी अस्पतालहरू र आइसोलेसनमा समेत आईसीयू र भेन्टिलेटर नहुँदा कडा खालका संक्रमितको उपचार सप्तरीमा सम्भव छैन। निजी अस्पतालमा काम गर्ने चिकित्सक र कर्मचारीहरूले काम छाड्न थालेका छन्। छिन्नमस्ता अस्पतालको शल्यक्रिया कक्षमा रहेको दुईवटा भेन्टिलेटरलाई कोभिड१९ का संक्रमितका लागि प्रयोगमा ल्याउने तयारी भइरहेको सीडीओ फणिन्द्रमणि पोखरेलले बताए। जिल्लामा पछिल्लो समय कोभिड१९ का बिरामी दैनिक बढ्दै गएको छ। संक्रमितको सङ्ख्या बढेसँगै अक्सिजनको अत्यधिक खपत्ले गर्दा अक्सिजन अभाव हुँदै गएकोले अस्पतालले बिरामी लिन नसक्ने अवस्था आउनुअघि नै सम्बन्धित निकाय गम्भीर बन्नुपर्ने स्थानीय तुला माझीको भनाइ छ।"
यस्तो छ तीन दिनको मौसम : कहाँकहाँ हुन्छ वर्षा ?,"काठमाडौं : देशमा पश्चिमी न्यून चापीय प्रणाली, दक्षिणपूर्व भूभाग नजिक रहेको पूर्वपश्चिम फैलिएको न्युन चापीय रेखा तथा बंगालको खाडीबाट प्रवाह हुने जलवाष्प युक्त हावाको प्रभाव रहेको छ। मौसम पूर्वानुमान महाशाखाका अनुसार हाल देशका अधिकांश भूभागमा सामान्य बदलीको रही गण्डकी प्रदेश तथा बागमती प्रदेशका केही र बाँकी प्रदेशका थोरै स्थानहरूमा मेघगर्जनचट्याङ्गसहित हल्कादेखि मध्यम वर्षा भइरहेको छ। बिहीबार दिउँसो देशभर सामान्य बदली रहने छ। देशका केही स्थानहरुमा मेघगर्जनचट्याङ्गसहित हल्कादेखि मध्यम वर्षाको सम्भावना रहेको छ। सुदुरपश्चिम प्रदेश र लुम्बिनी प्रदेशका एकदुइ स्थानहरुमा भारी वर्षाको समेत सम्भावना रहेको छ। राती प्रदेश १ सहित देशका पहाडी भूभागहरुमा सामान्य बदली र बाँकि भूभागहरुमा आंशिक बदली रहने छ। प्रदेश नं १ का साथै अन्य पहाडी भूभागका थोरै स्थानहरुमा मेघगर्जनचट्याङ्गसहित हल्का वर्षाको सम्भावना रहेको छ। सुदुरपश्चिम प्रदेश र लुम्बिनी प्रदेशका एकदुइ स्थानहरुमा भारी वर्षाको समेत सम्भावना रहेको छ। शुक्रबार दिउँसो देशका प्रदेश नं १ र अन्य पहाडी भुभागमा आंशिकदेखि सामान्य बदली रहने छ र बाँकी भुभागहरूमा आंशिक बदली रहनेछ। देशका थोरै स्थानहरुमा मेघगर्जनचट्याङ्गसहित हल्कादेखि मध्यम वर्षाको सम्भावना रहेको छ। राती देशका प्रदेश १ सहित पहाडी भूभागहरुमा आंशिकदेखि सामान्य बदली र बाँकि भूभागहरुमा आंशिक बदली रहेने छ। प्रदेश नं १ का साथै अन्य पहाडी भूभागका थोरै स्थानहरुमा मेघगर्जनचट्याङ्गसहित हल्का वर्षाको सम्भावना रहेको मौसम पूर्वानुमान महाशाखाले जनाएको छ। महाशाखाका अनुसार शनिबार दिउँसो देशका प्रदेश १ सहित पहाडी भूभागहरुमा आंशिकदेखि सामान्य बदली र बाँकि भूभागहरुमा आंशिक बदली रहने छ। प्रदेश नं १ का साथै अन्य पहाडी भूभागका थोरै स्थानहरुमा मेघगर्जनचट्याङ्ग सहित हल्का वर्षाको सम्भावना रहेको छ। राती देशका प्रदेश १ सहित पहाडी भूभागहरुमा आंशिकदेखि सामान्य बदली र बाँकि भूभागहरुमा आंशिक बदली रहने छ। प्रदेश नं १ का साथै अन्य पहाडी भूभागका थोरै स्थानहरुमा मेघगर्जनचट्याङ्ग सहित हल्का वर्षाको सम्भावना रहेको छ।"

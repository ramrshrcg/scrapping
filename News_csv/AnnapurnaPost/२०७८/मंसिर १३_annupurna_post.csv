शीर्षक,विवरण
प्रभावकारी भएन सामाजिक सुरक्षा कोष,"नयाँ युगको सुरुआतको नारा दिँदै तीन वर्षअघि निकै तामझामसहित सरकारले योगदानमा आधारित सामाजिक सुरक्षा कार्यक्रम घोषणा गरेको थियो। सरकारी कर्मचारीजस्तै निजी क्षेत्रका श्रमिकलाई पनि पेन्सनलगायतका सुविधा हुने भन्दै यो कार्यक्रम घोषणा गरिएको थियो। तर, रोजगारदाताको आनाकानी र सरकारको उदासीनताले कार्यक्रम अझै प्रभावकारी हुन सकेको छैन। अर्थात्, जुन तामझामसाथ यो कार्यक्रम घोषणा सरकारले गरेको थियो, त्यसअनुसार कार्यान्वयनमा लैजान भने क्रियाशीलता देखाएन। सामाजिक सुरक्षा कार्यक्रमको मुख्य उद्देश्य नै रोजगार गुमे बेरोजगारी भत्ता र अवकाशपछि पेन्सन सुविधा हो। ६० वर्ष उमेरमा १५ वर्ष योगदान गरे निजी क्षेत्रका श्रमिकले पनि पेन्सन पाउने यसको मूल उद्देश्य हो। तर, रोजगारदाता भने आर्थिक भार पर्ने भन्दै यसबाट उम्किन खोजिरहेका छन्। यो कार्यक्रममा जाँदा रोजगारदातालाई १ दशमलव ६७ प्रतिशत आर्थिक भार पर्छ। तर, यो कार्यक्रममा गयो भने औषधि,उपचार, दुर्घटना बिमाको सुविधा रोजगारदाताले लिनु पर्दैन। कोषले नै त्यसको जिम्मा लिन्छ। कोषमा रोजगारदाताले २० र श्रमिकले ११ प्रतिशत योगदान गर्नुपर्छ। यो कार्यक्रम रोजगारदाता, श्रमिक र सरकारबीच त्रिपक्षीय सहमतिमा ल्याइएको थियो। श्रमिकहरूले योगदानअनुसार भविष्य सुरक्षित गर्न यो कार्यक्रम ल्याइएको सरकारको दाबी थियो। पहिलो चरणमा सरकारले औपचारिक क्षेत्रका श्रमिकलाई कार्यक्रममा समेट्ने बताएको थियो। औपचारिक क्षेत्र (प्रतिष्ठान) क्षेत्रमा हाल ९ लाखभन्दा बढी प्रतिष्ठान छन्। केन्द्रीय तथ्यांक विभागका अनुसार ३४ लाख श्रमिक कार्यरत छन्। तर, १५ हजार ८ सय २४ रोजगारदाता र २ लाख ९५ हजार ६ सय २२ मात्र श्रमिक कोषमा आबद्ध भएका छन्। सरकारले सामाजिक सुरक्षा कोषलाई फराकिलो बनाउँदै लैजाने जनाएको छ। वैदेशिक रोजगारीमा गएका श्रमिक, स्वरोजगार व्यक्ति, असंगठित क्षेत्रका श्रमिक एवं करार र ज्यालादारी श्रमिकलाई पनि कोषमा समेटने सरकारले बताएको छ। सरकारले यो कार्यक्रम ल्याउँदा नै पक्ष र विपक्षमा मत थिए। निजी क्षेत्रले कोषका कतिपय प्रावधान अस्पष्ट र अपूर्ण भएको भन्दै असन्तुष्टि जनाइरहेको छ। सरकारले रोजगारदाताका गुनासा पनि सुनेर यसलाई कार्यान्वयनमा लैजानुपर्छ। जुन उद्देश्यले यो कार्यक्रम ल्याइएको थियो, लक्ष्य हासिल नभए यो कार्यक्रमको प्रभावकारिता घट्नेछ। कोषप्रतिको आकर्षण घट्न गई औचित्यमाथि पनि प्रश्न उठन सक्छ। यो कार्यक्रम ल्याउँदा रोजगारदाताले जुन प्रतिबद्धता जनाएका थिए, उनीहरू इमान्दार बन्न सकेका छैनन्। कामदार वा श्रमिकलाई सन्तुष्ट बनाउन सके नै उत्पादन बढ्छ, आम्दानी हुन्छ भन्ने रोजगारदाताले हेक्का राख्नुपर्छ। श्रम बजारलाई मर्यादित र आकर्षक बनाउन पनि यो कार्यक्रम लागू हुनैपर्छ। युवाहरू आज मुलुकभित्र नबसी विदेशमा जानुको मुख्य कारण नै पारिश्रमिक निकै कम हुनु र पर्याप्त सुविधा नहुनु हो। यो कार्यक्रम लागू गरेर स्वदेशमै भविष्य सुरक्षित हुन्छ र औषधोपचार, बिमालगायतका सुविधाको सुनिश्चितता गर्न सकियो भने युवाले स्वदेशमै पसिना बगाउनेछन्। यसले एकातिर स्वदेशी उत्पादन बढ्न जान्छ भने अर्कातर्फ औद्योगिक व्यवसाय पनि फस्टाउँछ। त्यसो भयो भने स्वदेशमै रोजगारीको वातावरण पनि बन्छ। वैदेशिक रोजगारमा रहेका युवाहरूलाई पनि यो कार्यक्रममा समेट्न सके यसको व्यापकता बढ्नेछ। स्वदेशमै औद्योगिक वातावरण सिर्जना गर्न रोजगारदाताले आफू र आफ्ना श्रमिकलाई यो कोषमा अविलम्व सूचीकरण गर्नुपर्छ। नत्र, एक प्रतिशत योगदान गरिरहेका श्रमिकको योगदानको अर्थ रहन्न। उनीहरू सामाजिक सुरक्षाबाट बञ्चित हुनेछन। संविधानले दिएको मौलिक हक, अधिकारबाट श्रमिकहरू बञ्चित हुनु हुँदैन। सरकार, रोजगारदाता र श्रमिकसम्बन्धी ट्रेड युनियनहरू अग्रसर भई यो कार्यक्रमलाई प्रभावकारी बनाउने र श्रमिकको सामाजिक सुरक्षाको प्रत्याभूति गर्न एकजुट हुनैपर्छ।"
न्यायालय विवादमा रमिते सरकार,"टुलुटुलु रमिते बनेर हेरिरहनुमा कसको दबाब वा धाकधम्की आएको छ ? कार्यपालिका केको दबाबमा परेको छ ? न्याायपालिकामा देखिएको गतिरोध समाधानका लागि चर्चा, परिचर्चा हुन थालेका छन्। तर, न्यायपालिकामा जुन गतिरोध सिर्जना भयो अर्थात् न्यायाधीशहरूले जुन विद्रोह गरे, त्यो एक प्रकारले अक्षम्य क्रिया हो। अब यदि दुवै पक्षबीच सहमति हुन्छ भने पनि सँगै अगाडि बढ्न कहिल्यै सक्दैनन्। सँगै बढ्नु सम्भव पनि छैन। अर्थात्, कुनै पनि बेला अर्को दुर्घटना निम्तिन सक्छ। न्यायपालिकामा देखिएको गतिरोधले आम जनमानसमा विभिन्न शंका, उपशंका उत्पन्न भएका छन्। न्यायालयप्रति भरोसा गुमेको छ। न्यायपालिकाबाट न्यायमूर्तिले निष्पक्ष न्याय दिन्छन् भन्ने विश्वास नै टुटेपछि न्याय, न्यायको रूपमा रहन सक्दैन। त्यसको पालना हुन सक्दैन। त्यसैले न्यायपालिकाभित्र न्यायमूर्तिबीच, न्यायमूर्ति र वकिलका बीच, वकिल र वकिलकै बीच जुन भाषा, शब्द र व्यवहारहरू प्रयोग भए, जुन मिडियाबाजी गरिए, त्यो सबैलाई केलाउँदा, न्यायपालिकाप्रतिको आमजनताको आस्था टुट्न पुगेको महसुस गर्न सकिन्छ। यो निकै नै गलत क्रिया हो। जनतालाई न्याय दिने भनेर स्थापना गरिएको न्यायालयप्रति नै जनताको विश्वास र भरोसा टुटेपछि, न्यायपालिकामा न्याय माग्न कोही आउँदैन। यहाँ पैसाको खेल हुन्छ भन्ने थाहा पाएपछि गरिबले कहिल्यै न्याय पाउँदैन। कानुन व्यवसायी जसलाई विद्वान् भनेर सम्बोधन गरिन्छ। त्यस्ता विद्वान् जमातलाई बाहिरबाट अर्को नागरिक समाज नामको भीडले समर्थन गर्यो। कानुन व्यवसायीको अर्को झुन्डले विभिन्न किसिमका गालीगलौज गरेर, नारा जुलुस लगाएर कानुन व्यवसायीकै बीचमा काँधमा काँध मिलाएर जुलुसमा लाउनु निकै अशोभनीय र अमर्यादित घटना भयो।न्यायपालिकालाई नंग्याउने उजागर गर्नु र न्यायपालिकाभित्रका न्यायकर्मीहरू उदांगिनु, उनीहरूमाथि विभिन्न लाञ्छना लाग्नु र सर्वसाधारणको न्यायप्रतिको आस्था टुट्नेसम्मका क्रियाकलाप हुनु मुलुकका लागि दुर्भाग्य हो। यस्तो अवस्था सिर्जना हुनु हुँदैनथ्यो। यो हुनु मुलुकको संवैधानिक विकास, लोकतान्त्रिक पद्दति, संविधानको सबल कार्यान्वयन र कानुनी शासनको उपहास हुनेसम्मको क्रिया हो। यस्ता किसिमका घटना जसले जहाँबाट गर्न लगाइएको भए पनि यसले न आमजनताको हितमा काम गर्छ न मुलुकको हितमा न त कानुन शासन र लोकतान्त्रिक पद्दति चाहनेको हितमा नै काम गर्छ। यी त केवल कसको अभीष्ट पूरा गराउने हिसाबले गराइएको क्रियाकलाप हो। जुन निकै असभ्य र भद्दा छ। यस्तो समयमा मुलुकलाई निकास दिने एउटै निकाय कार्यपालिका हो। कार्यपालिकाले व्यवस्थापिका संसद्मा यो कुरालाई उठाएर सबै दललाई सहभागी गराई समयमै उचित निर्णय लिन र निकास दिनसक्नुपर्थ्यो। सत्ता गठबन्धनले यसमा तदारुकता देखाउनुपर्थ्यो। तर, अहिलेसम्म कुनै ठोस कदम चालिएको छैन। यसरी टुलुटुलु रमिते बनेर हेरिरहनुमा कसको दबाब वा धाकधम्की आएको छ ? कार्यपालिका केको दबाबमा परेको छ ? राजनीतिक दलहरू किन मूकदर्शक बनेर बसेका छन्। यी र यस्तै विविध कुरामा अहिले पनि जनता अनुत्तरित बनेका छन्। कार्यपालिका अर्थात् मन्त्रिपरिषद्, पाँच दलको गठबन्धनको संयोजकत्व गरेर सरकारमा गएका मन्त्रीहरूले यो समस्यालाई संसद् वा मन्त्रिपरिषद्मा लगेर सबैका बीचमा समस्याको सही पहिचान गरेर निकास दिने काम किन गरेन ? किन यस विषयमा चासो देखाएनन् ? किन रमिते भएर बसिरहेका छन् ? आज न्यायपालिकामा बलिरहेको आगो कार्यपालिकाको लापरबाहीले नै दन्किरहेको छ। उनीहरू त्यही आगो तापिरहेका छन्। कार्यपालिकाले समयमै उचित निर्णय लिएको हुन्थ्यो भने आज यो परिस्थिति निम्तिने थिएन। आज न्यायपालिकामा जुन किसिमको गतिविधिले निरन्तरता पाइराखेको छ। त्यसले आमनागरिक तथा सेवाग्राही ठग्ने काम गरेको छ। आज सर्वोच्चबाट न्याय पाउने आस लिएर बसेका छन्। सोझासाझा नागरिकको दुःख कसले बुझिदिने ? त्यो बुझेर समयमै निकास दिन किन यो गठबन्धन तयार रहेन ? यो बडो अचम्मलाग्दो कुरा छ। आज जुन न्यायाधीशले विद्रोह गरे तिनले जायज कुराको मुद्दा उठाएर विद्रोह गरेका हुन् भने पद त्याग्न सक्नुपर्छ। उनीहरूलाई आत्मादेखि नै आमनागरिक र मुलुकको हितमा हामीले सही मुद्दा उठाएर विद्रोह गरेका हौं भन्ने लागेको हो भने उनीहरूले पद त्यागेर आमनागरिकको रूपमा आन्दोलन गर्नुपर्छ। आफूहरूले समयमा आवाज उठाउन नसकेर गल्ती गरेकै कारण आज न्यायपालिकामा यो परिस्थिति निम्तियो भन्ने लाग्छ भने उसले त्याग गर्न सक्नुपर्छ। अन्यथा, एक अर्काले आफ्नो गल्ती नस्विकार्ने र समस्या ज्यूँका त्यूँ रहने हो भने व्यवस्थापिका रमिते बस्न मिल्दैन। त्यसको निकास तत्काल दिनुपर्छ। कार्यपालिकाले व्यवस्थापिका संसद्मा न्यायालयको विषय उठाएर सबै दललाई सहभागी गराउनु पर्थ्यो। समयमै उचित निर्णय लिन र निकास दिन पनि सक्नुपर्थ्यो। खासमा सत्ता गठबन्धनले यसमा तदारुकता देखाउनुपर्थ्यो। आज पाँच दलीय गठबन्धन, कार्यपालिका र व्यवस्थापिका न्यायपालिकाको समस्या न्यायपालिका स्वयंले समाधान गर्छ भन्दै पन्छिने कोसिस गरिरहेका छन्। तर, त्यो उचित कदम होइन। यसले निकास दिन्छ जस्तो लाग्दैन। समस्या कुनै निश्चित समयभित्र समाधान हुनुपर्छ। राजनीतिक दल तिनका गठबन्धनले समस्यालाई यतिकै निरन्तर रहिरहन दिनु हुँदैन। त्यसको समाधान खोजिनुपर्छ। कालोकोट लगाएका वयोवृद्ध वरिष्ठ अधिवक्ताहरूले अहिले आमनागरिकको अगुवाइ गरिराखेका छन्। उनीहरूले यत्तिकै सडक आन्दोलन गरेका छैनन्। उनीहरूलाई समस्या थाहा छ, त्यसको जायज माग लिएर नै उनीहरू आन्दोलनमा उत्रिएका हुन्। यसरी विभिन्न माग लिएर आन्दोलनमा उत्रिएका कानुन व्यवसायीहरूका माग जायज नाजायज के हुन्, राज्यले विश्लेषण गर्नुपर्छ। यसको उचित निकास दिने भनेको नै सरकारले हो। संसद्ले हो। यसैमा सबैले चित्त बुझाएर निकास दिन सक्नुपर्छ। अहिलेसम्मको अवस्थालाई आँकलन गर्दा न्यायपालिकामा सबैभन्दा ठूलो समस्या आयआर्जन र खानपिनमा नै देखिन्छ। त्यसैले यस विषयमा राज्य गम्भीर हुनुपर्छ। जनतालाई न्याय दिन स्थापना गरिएको न्यायालयमा आर्थिक लेनदेन हुन्छ भने त्यहाँभन्दा अनैतिक क्रियाकलाप अन्य हुन सक्दैन। सरकारले त्यसको अध्ययन गर्नुपर्छ। यदि न्यायमूर्तिहरूको नियमविपरीत आयआर्जन वा अकुत सम्पत्ति कमाएको देखिन्छ भने त्यसको निष्पक्ष जाँचबुझ हुनुपर्छ। स्वतन्त्र उच्चस्तरीय जाँच आयोग गठन गरेर सबैको सम्पत्ति छानबिन हुनुपर्छ। छानबिनका क्रममा यदि त्यस्ता क्रियाकलाप भए, गरेको पाइए उनीहरूलाई कडाभन्दा कडा कारबाही गर्नुपर्छ। किनकि न्याय बेच्नुभन्दा ठूलो अपराध अरू हुन सक्दैन। त्यस्तै, आगामी दिनमा त्यस्ता क्रियाकलाप नदोहोरिउन् भन्नका लागि सरकारले सार्वजनिक पदमा नियुक्त हुन चाहने अर्थात् नियुक्ति लिँदा कर्मचारीहरूले आफ्नो सम्पत्ति सार्वजनिक गर्नुपर्ने कानुनी प्रावधान राख्नु उचित हुन्छ। निवृत्त भएर सेवा छोड्दै गर्दा पनि सम्पत्ति सार्वजनिक गर्नुपर्ने कानुन र व्यवस्था बनाउनुपर्छ। होइन भने यस्ता क्रियाकलाप बारबार दोहोरिँदैनन् भन्न सकिन्न। त्यसैले देशमा देखिएका हरेक समस्याको जिम्मेवारी सरकार र राजनीतिक दलले लिनुपर्छ। कुनै पनि समस्यामा मूकदर्शक बसेर हेर्नु हुँदैन। सरकार एक शक्ति हो, आफ्नो शक्तिको सही प्रयोग गरेर देशमा भएगरेका समस्याको समाधान गर्न राज्य तत्पर हुनुपर्छ।"
किसानलाई ५५ हजार राहत,"काठमाडौं : बेमौसमी वर्षाका कारण धानबालीमा पूर्ण रूपमा क्षति व्यहोरेका किसानलाई सरकारले उत्पादन लागतको ६५ प्रतिशतसम्म राहत दिने भएको छ। सरकारले बेमौसमी वर्षाका कारण धानबालीमा क्षति पुगेका किसानलाई राहत उपलब्ध गराउने मापदण्ड २०७८ अनुसार यस्तो रकम दिने घोषणा गरेको हो। उक्त मापदण्डलाई मन्त्रिपरिषद्ले मंसिर २ गते स्वीकृत गरेको थियो। किसानले २५ देखि ६५ प्रतिशतसम्म राहत पाउने भए पनि अधिकतम ५५ हजार रुपैयाँभन्दा नदिने मापदण्डमा उल्लेख छ। सरकारले साना, मध्यम र ठूला किसानको आधारमा राहत रकम छुट्ट्याएको छ। किसानलाई राहत प्रदान गर्दा धानको न्यूनतम समर्थन मूल्य कायम गर्ने प्रयोजनको लागि निर्धारण गरिएको औसत उत्पादन लागतमा तोकिएको दरले रकम प्रदान गरिनेछ। सो मापदण्डअनुसार धानबालीमा पूर्णरूपमा क्षति पुगेका साना किसानलाई उत्पादन लागतको ६५ प्रतिशतसम्म राहत पाउनेछन्। क्षति पुगेका मध्यम किसानलाई लागतको ३० प्रतिशत र ठूला किसानलाई २० प्रतिशतसम्म राहत दिने सरकारको तयारी छ। सरकारले धानबालीमा आंशिक रूपमा क्षति पुगेका ठूला, मध्यम वा साना किसानलाई उत्पादन लागतको २० प्रतिशतसम्म राहत दिने भएको हो। सरकारले तीन बिघाभन्दा बढी जग्गा भएकालाई ठूला किसानको वर्गमा राखेको छ। सोही क्षेत्रफल बराबरको अर्काको जग्गामा खेती गर्ने किसान पनि समेटिएका छन्। १० कट्ठाभन्दा बढी र तीन बिघासम्म जग्गा भएका तथा सोहीबराबरको अर्काको जग्गामा खेती गर्नेलाई मध्यम किसान भनिएको छ। १० कट्ठासम्म जग्गा भएका सोही क्षेत्रफल बराबरको अर्काको जग्गामा खेती गर्ने किसानलाई साना किसान भनिन्छ। किसानले संयुक्त रूपमा धान खेती गरेको भएमा मापदण्डअनुसार राहत रकम एक जना किसानको गणना गरी उपलब्ध गराउने मापदण्डमा उल्लेख छ। सरकारले तोकेको मापदण्डबाहेक अतिक्रमण जग्गाको बाली क्षति भएमा, बिमा गरिएको भएमा र कुनै एक तहबाट राहत लिएमा यो सुविधा पाइने छैन। कुनै किसानले सरकारी तथा सार्वजनिक जग्गा अतिक्रमण गरिएको धानबाली क्षतिमा पाउँदैनन्। क्षति भएको धानबाली बिमा गरिएको भएमा त्यस्तो धानबालीमा पुगेको क्षतिलाई नसमेटिने मापदण्डमा उल्लेख छ। बेमौसमी वर्षाका कारण धानबालीमा पुगेको क्षतिबापत सरकार, प्रदेश सरकार वा स्थानीय तहबाट एक पटक राहत क्षतिपूर्ति वा सुविधा प्राप्त गरिसकेको भएमा त्यस्ता किसानले पनि पाउने छैनन्। तर यस्तो रकम ५५ हजारभन्दा कम भएमा नपुग रकम किसानले पाउनेछन्। यसरी लिन सक्छन् किसानले राहतमापदण्डअनुसार राहत दिनुअघि स्थानीय तहले जिल्ला प्रशासन कार्यालय, जिल्ला प्रहरी कार्यालय वा अन्य निकायले संकलन गरेको बेमौसमी वर्षाका कारण धानबालीमा पुगेको क्षतिको लगत यथार्थरूपमा तयार गर्नेछ। त्यसपछि वडा कार्यालयले सार्वजनिक सूचना प्रकाशित गर्छन्। बेमौसमी वर्षाबाट धानबालीको क्षति व्यहोरेका किसानले कागजात तथा विवरण पेस गर्न गर्नुपर्नेछ। कागजातअन्तर्गत आफ्नै जग्गामा धानबाली खेती गरेको भएमा त्यस्तो जग्गाको कित्ता नं र क्षेत्रफल खुल्ने गरी जग्गाधनी प्रमाणपुर्जाको प्रतिलिपि, अरूको जग्गामा लगाएको भए सोहीअनुसार खुल्ने कागज वडामा पेस गर्नु पर्नेछ। यदि कागजात पेस गर्न नसकेमा किसानले धानखेती गरेको जग्गाको चार किल्लासहितको जग्गाको क्षेत्रफल र उपलब्ध भएसम्म जग्गाको कित्ता नम्बर खुलाई एक जना वडा सदस्य र धानबाली खेती गरेको जग्गा रहेको स्थानबाट नजिकका तीन जना किसानको सनाखतसहित वडा कार्यालयको सिफारिस बुझाउनुपर्छ। यससँगै धानबालीको क्षतिको विवरण, नागरिकताको प्रतिलिपि र बैंक खाताको विवरण बुझाउनुपर्छ। कुनै किसानको लगतमा नाम समावेश नभए पनि बेमौसमी वर्षाले क्षति पुगेको पुष्टि हुने प्रमाण र वडाको सिफारिससमेत समावेश गरी निवेदन दिनु पर्नेछ। वडाले क्षेत्रभित्र भएको यस्तो क्षतिको लगत विवरण प्रकाशन गर्नुपर्नेछ। अन्तिम अद्यावधिक लगतको आधारमा स्थानीय कार्यालयले धानबालीमा क्षति भएका किसानको वडागत विवरण सिफारिस समितिमा पेस गर्नु पर्नेछ। यस्तो विवरण संकलन गर्न स्थानीय विपद् व्यवस्थापन समिति हुन्छ। प्रत्येक स्थानीय तहमा सम्बन्धित तहको प्रमुख तथा अध्यक्ष वा उपप्रमुख तथा उपाध्यक्षको संयोजकत्वमा चार सदस्यीय समिति रहनेछ। सो समितिमा पेस भएको विवरणलाई ढाँचागत रूपमा तयार गर्नु पर्नेछ। बैंक खातामार्फत पठाइनेक्षतिको विवरणको आधारमा कार्यालयले सम्बन्धित किसानको बैंक खातामा राहत रकम जम्मा गरिदिनेछ। यसैले किसानले अनिवार्य रूपमा बैंक खाता खोल्नुपर्ने छ। साथै राहत दिएपछि कार्यालयले सबै विवरण प्रत्येक महिना सकिएको १५ दिनभित्र कृषि तथा पशुपंक्षी विकास मन्त्रालयलाई बुझाउनु पर्नेछ। यस्तो राहत रकम वितरण भएको वा नभएको अनुगमन गर्न जिल्लाको जिल्ला समन्वय समितिको प्रमुखको संयोजकत्वमा तीन सदस्यीय अनुगमन समितिसमेत हेर्ने मापदण्डमा उल्लेख छ। राहत लिन गलत वा भ्रमपूर्ण विवरण पेस गरेमा रकम असुल गरी कानुनी कारबाहीसमेत गरिने मापदण्डमा भनिएको छ। कृषि तथा पशुपन्छी विकास मन्त्रालयलका अनुसार ३ लाख २५ हजार २५८ मेट्रिकटन धान सखाप भएको छ। बाढी तथा डुबानका कारण ८ अर्ब २६ करोड ८० लाख रुपैयाँबराबरको धानबाली क्षति भएको छ। ८५ हजार ५ सय ८० हेक्टर क्षेत्रफलमा लगाइएको धानबाली पूर्ण रूपमा क्षति पुगेको मन्त्रालयले जनाएको छ। यद्यपि मन्त्रालयका अनुसार २ लाख ८५ हजार ७६ हेक्टर क्षेत्रफलमा आंशिक क्षति भएको छ।"
"दिन बित्यो, भएन पूर्ण सहमति","सुरेन्द्र काफ्लेरविन भट्टराईतारा चापागाईंअनिल ढकाल चितवन : एमालेको १०औं राष्ट्रिय महाधिवेशन कार्यतालिकाअनुसार आइतबार सकिनुपथ्र्यो। तर, आइतबार दिनभर बन्दसत्र नै सुरु हुन सकेन। अध्यक्ष केपी शर्मा ओली बन्दसत्रस्थलमा नआई आफू बसेको होटलमै आफूनिकट केही नेतासँग परामर्शमा व्यस्त रहे। अध्यक्ष ओली पार्टीमा असन्तुष्ट पक्षभन्दा पनि आफ्नै समूहका नेतालाई मनाउन बढी लागेको देखियो। पदाधिकारी र केन्द्रीय सदस्यको नाममा दिनभर सहमति जुट्न सकेन। राति सुरु भएको बन्दसत्रमा ओलीले ३ सय १ सदस्यीय केन्द्रीय कमिटीको नाम भने पेस गरे। त्यसलाई बन्दसत्रले अनुमोदन गरेको छ। यद्यपि, ३ सय १ केन्द्रीय सदस्यले पनि प्रक्रियाअनुरूप सोमबार मनोनयनपत्र दर्ता गराउनुपर्ने पार्टीको निर्वाचन आयोगका प्रमुख विजय सुब्बाले बताए। उनीहरूले विधिवत् रूपमा केन्द्रीय सदस्य चुनिन प्रक्रियामा जानै पर्ने नेता सुब्बाको भनाइ छ। आयोगले आइतबार रातिका लागि तय भएको निर्वाचन कार्यक्रम सोमबार बिहानसम्म स्थगन गरेको छ। एमाले नेताहरूले यो महाधिवेशनलाई सहमतिको महाधिवेशन बताउँदै आए पनि पूर्ण सहमति जुट्न सकेको छैन। नेता भीम रावलले अध्यक्ष पदमा उम्मेदवारी दिने अडान छाडेका छैनन्। अध्यक्ष ओलीले पेस गरेको केन्द्रीय सदस्यको नाममा रावलले विमति जनाएका छन्। निर्वाचनमा भाग लिनु सबै प्रतिनिधिको अधिकार भएको उनले बताए। ओलीले पेस गरेको ३ सय १ केन्द्रीय सदस्यको सूचीमा १ सय १ जना महिला छन्। उनले क्रमशः खुला, महिला, प्रदेश हुँदै, दलित, जनजाति, मजदुरलगायत विभिन्न वर्गबाट केन्द्रीय सदस्य बन्नेहरूको नाम हलमा पढेर सुनाएका थिए। राजनीतिक दलसम्बन्धी ऐनअनुसार दलहरूको केन्द्रीय समितिमा अनिवार्य ३३ प्रतिशत महिला हुनै पर्ने व्यवस्था छ। सोही व्यवस्थाअनुसार ओलीले १ सय १ महिलालाई केन्द्रीय कमिटीमा राख्न प्रस्ताव गरेका हुन्। अध्यक्ष मण्डलको बैठक बसेर यी नामलाई अन्तिम रुप दिएको थियो । यसैबीच अध्यक्ष मण्डलका सदस्यसमेत रहेका ओलीले पदाधिकारीको नाम पनि बन्दसत्रमा प्रस्ताव गरेका छन् । अध्यक्षमा आफूसहित ओलीले पदाधिकारीको नाम पेस गरेको नेता प्रदीप ज्ञवालीले बताए । तर, रावलले अडान नछाडेका कारण चुनाव हुन सक्ने उनको भनाइ छ । त्यसो त ओलीले शनिबार बन्दसत्रलाई सम्बोधन गर्दै भनेका थिए, एमालेले यसपटकको महाधिवेशनमा लोकतान्त्रिक पद्धतिमा नै नेतृत्व छनोट गर्नेछ। जुन ऐतिहासिक बन्नेछ। आइतबार बिहान १० बजे बन्दसत्र सुरु गर्ने जनाउ पनि शनिबार नै दिइयो। ओलीको भनाइ र तोकिएको समयलाई ध्यानमा राखी प्रतिनिधिहरू आइतबार बन्दसत्र स्थल सौराहाको होटल सेभेन स्टार पुगे। तर, ओली आइपुगेनन्। उनी आफू बसेको होटलमै थिए। पदाधिकारी र केन्द्रीय सदस्यको नाममा सहमति जुटाउन हम्मेहम्मे परिरहेको थियो। जसको मुख्य कारण अध्यक्षमा भीम रावलको उम्मेदवारी घोषणा र अन्य पदाधिकारीमा पनि सहमति हुन नसक्नु थियो। बन्दसत्रस्थलमा रावलको उम्मेदवारीको प्रचार र चर्चालाई समर्थकले तीव्र पारेका थिए। ओलीले भने रावललाई कुन स्थान दिने वा त्यत्तिकै छाड्ने भन्ने विषयमा आफूनिकट नेतासँग छलफल चलाए। नेता ईश्वर पोखरेल, विष्णु पौडेल, शंकर पोखरेल, सुवास नेम्बाङ र महेश बस्नेत ओलीसँग दिनभर छलफलमा थिए। तर, साँझसम्म पनि निष्कर्षमा पुगेनन्। बिहान १० बजेका लागि बोलाइएको बन्दसत्र साँझ ७ बजेलाई सर्यो। तर, ओलीले पदाधिकारी र केन्द्रीय सदस्यको नाममा सहमति जुटाउन नसकेपछि पुनः रातको ८ बजेलाई तय भयो। तर, उक्त समय पनि बन्दसत्र सुरु नहुँदा प्रतिनिधि आक्रोशित देखिन्थे। अध्यक्षज्यूले हिजो लोकतान्त्रिक पद्धतिले पदाधिकारी छनोट हुन्छ भन्नुभयो। आज न समयमा बन्दसत्र सुरु भयो न त खुला प्रतिस्पर्धा नै हुने भयो, ताप्लेजुङकी प्रतिनिधि होमकुमारी साँवाले भनिन्, यो त अलिक लोकतान्त्रिक प्रक्रिया भएन नि ! उनले कहिले अध्यक्ष आउलान् र बन्दसत्र सुरु होला भनेर कुर्दाकुर्दै दिन बितेको बताइन्। अधिकांश प्रतिनिधिको गुनासो एउटै सुनिन्थ्यो यो प्रयास त पहिले नै गर्नुपर्ने थियो नि ! नेता नीरज आचार्यले घाम तापेरै दिन बितेको बताए। सहमतिको प्रयास गर्न नै एक दिन लगाउनुपर्ने थिएन। किनभने यो परिदृश्य त पहिलेदेखि नै देखिँदै आएको थियो, आचार्यले भने, सबै जिल्लाबाट प्रतिनिधि बोलाएर अनि अध्यक्षले मात्रै छानेर हुन्छ र ? लोकतान्त्रिक प्रणालीअनुसार पार्टी त चल्नु पर्यो नि! हुम्लाबाट प्रतिनिधि बनेर आएका दल रावल भन्दै थिए, दिनभर घाम ताप्न चितवन आएजस्तो भयो। सबै निर्णय अध्यक्ष ओलीलाई दिइएकाले हामी त घुम्न आएजस्ता भयौं। तर, ओलीले पनि सही निर्णय गरे भने त हुने थियो। अहिले सबैलाई मिलाएर लैजानुपर्ने समय हो। बन्दसत्र सुरु नहुँदा धेरै प्रतिनिधि ओली बसेको होटल अगाडि पुगेका थिए। बन्दसत्र राति १० बजे मात्रै सुरु भयो। ओली पौने १० बजे मात्रै बन्दसत्र स्थलमा छिरे। दिनभर ओलीको निर्णय र सूचीको प्रतिक्षामा रहेका कार्यकर्ताले ओलीको पक्षमा नारा लगाएका थिए। ००० बन्दसत्रमा प्रस्तावित पदाधिकारीअध्यक्ष केपी शर्मा ओली वरिष्ठ उपाध्यक्षईश्वर पोखरेल उपाध्यक्ष युवराज ज्ञवाली, सुवास नेम्बाङ, अष्टलक्ष्मी शाक्य, सुरेन्द्र पाण्डे, रामबहादुर थापा, विष्णु पौडेल महासचिव शंकर पोखरेल उपमहासचिव प्रदीप ज्ञवाली, पृथ्वीसुब्बा गुरुङ, विष्णु रिमाल सचिव टोपबहादुर रायमाझी, रघुवीर महासेठ, छविलाल विश्वकर्मा, लेखराज भट्ट, योगेश भट्टराई, गोकर्ण विष्ट, पद्मा अर्याल ०००बन्दसत्रमा प्रस्तावित केन्द्रीय कमिटीखुला केपी शर्मा ओली युवराज ज्ञवालीअष्टलक्ष्मी शाक्यभीमबहादुर रावलईश्वर पोखरेलविष्णुप्रसाद पौडेलघनश्याम भुसालप्रदीप ज्ञवालीपृथ्वीसुब्बा गुरुङगोकर्ण विष्टभीमप्रसाद अचार्ययोगेश भट्टराई,सुवाचन्द्र नेम्बाङरामबहादुर थापाशंकर पोखरेलसुरेन्द्र पाण्डेविष्णु रिमालकिरण गुरुङछविलाल विश्वकर्मारघुवीर महासेठटोपबहादुर रायमाझीलेखराज भट्टमणिचन्द्र थापारघुजी पन्तखगराज अधिकारीभानुभक्त ढकालयमलाल कँडेलकर्णबहादुर थापाकाँशीनाथ अधिकारीगुरु बरालदेवराज घिमिरेकृष्णगोपाल श्रेष्ठलालबाबु पण्डित अग्नि खरेलजीवन घिमिरेरवीन कोइरालाराजेन्द्र गौतमविनोद ढकालहिक्मत कार्कीअच्युत मैनालीअरुण नेपालकपिल पोखरेलकमल चौलागाइगणेश पहाडीगोकुल बास्कोटादेवी ज्ञवालीनारायण सिलवालमनोज थापामहेश बस्नेतमाधव अर्यालराजन भट्टराईरामेश्वर फुँयालसोमप्रसाद मिश्रभीम कार्की,रामशरण बस्नेतरवीन्द्र अधिकारीखिमलाल भट्टराई,गिरीधारी लाल न्यौपानेचन्द्र खड्काठाकुर गैरेदधिराम न्यौपानेलक्ष्मण ज्ञवालीसूर्य थापागोरख बोगटीराजबहादुर बुढालक्ष्मी पोखरेलगणेश ठगुन्नाझपट रावलप्रकाश साहशेरघन राईपर्शुमेघी गुरुङशेरबहादुर तामाङयज्ञराज सुनुवारपार्वत गुरुङदेवेंद्र दाहाल श्रीप्रसाद गबेगुराम रानाकिशोर मल्लदिवाकर देवकोटापुरुसोत्तम पौडेलखड्ग खड्काजेएन थपलियाकृष्ण दाहालराजीव पहारीकृष्ण थापाकृष्ण पौडेलबलराम अधिकारीचेतनारायण आचार्यघनश्याम पाण्डेकुमार दसौदीशिवराज सुवेदीरोमनाथ ओलीसूर्य ढकालनवराज रावतदल रावलकिरण पौडेलगोविन्द थापानरबहादुर धामीदयालबहादुर शाहीपठानसिंह बोहोरासञ्जिव झा खुला महिलाविन्दा पाण्डेशिवमाया तुम्बाहाम्फेपद्मा अर्यालसीता पौडेलथममाया थापासुजिता शाक्यनिर्मला देवकोटाममता गिरीसुशिला नेपालमनकुमारी जीसीश्रीमाया थकालीसीता सुन्दाससीता गिरी वलीविमला घिमिरेशान्ता चौधरीगौरी ओलीनिरुदेवी पाललिला भण्डारीनविना लामाभगवती चौधरीसुनिता बराललक्ष्मी गौतमसकुन्तला बस्नेतसीता अधिकारीअम्बिका थापाबीणादेवी राईमीना उप्रेतीगीता अधिकारीतुलसा दाहालविन्दा ढुंगानासरस्वती बस्नेतप्रभा बरालशर्मिला कार्कीबालिका गिरीविद्या भट्टराईसरिता न्यौपानेभारती पाठकटुका हमालसम्झना देवकोटामैना भण्डारीसीता न्यौपानेउमादेवी आचार्यशोभा ज्ञवालीकोमल वलीसिर्जना काफ्लेदक्षिणा शाहीकमला बोहोराइन्दु कडरियानिरु दर्लामी कुँवरशान्ति ढकालदिपा शर्मा रुपाखेतीप्रतिक्षा तिवारीबुधनीदेवी महतो जनजाति खुलाअइन्द्रसुन्दर नेम्बाङखगेन्द्र राईपासाङ शेर्पायज्ञराज सुनुवारडम्बरसिंह सम्बाहाम्फेटेकबहादुर बलम्पाकीकमलजंग राई दनुवारदावा लामालिलबहादुर थापागोकुल घर्ती मगरदलबहादुर राना मगरहरि राजवंशीजमिन्द्रमान घलेसीपी घर्ती मगरविद्यासुन्दर शाक्यकेशव स्थापितअजय क्रान्ति मधेसी खुलाजगदिश कुसियतरामलाल शाहकुन्दन कुशवाहगंगा यादवप्रमोदनारायण यादवरामचन्द्र मण्डलसरोज यादवहरिनारायण महतोप्रभु हजारापशुपति दयाल मिश्रराजकुमार गुप्तामोती दुगडसुशील श्रीवास्तव जनजाति महिलाउर्मिला थेबेसुर्यकुमारी श्रेठअमृता सुब्बासवित्रा रानातारा राईईश्वरी जिएमटासी स्याङ्बो गुरुङसेनीजुनेली श्रेष्ठ मधेशी महिलाजुलीकुमारी महतोज्वाला कुमारी साहशीला यादवकमला महतोसरिता गिरीरितादेवी साह थारु खुल्लाबैजनाथ चौधरीनरुलाल चौधरीगौरीशंकर चौधरीकृपाराम रानाबलवीर चौधरी थारु महिलागंगा चौधरी सतगौंवामन्जु चौधरीसरस्वती चौधरी मुस्लिम खुलातैयव हुसेनमोहम्मद हलुवाई हारुनसिराज अहमद फारुकीमहम्मद समिरमुस्लिम महिलासाजिदा सिद्धिकी दलित खुलारामदयाल मण्डलईश्वरी रिजालबमवहादुर विश्वकर्मापुरनसिंह दयालगोविन्द नेपालीजीतु गौतम दर्जीजंग नेपालीरामप्रित राम दलित महिलाशिवकुमारी गोतामे सार्कीरामरती रामविष्णुमाया विकसविता रसाईलीपिछडिएको क्षेत्रभैरवसुन्दर श्रेष्ठलालवहादुर थापामोहन वानिया महिला पिछडिएको क्षेत्रपद्मी कुँवरश्रमिक क्षेत्रविनोद श्रेष्ठरमेश बडालकमल गौतमबाबुराम थापा श्रमिक महिलामन्जु थापा मगरसीता लामा उपत्यका विशेषमाधव ढुंगेलविना श्रेष्ठ सम्पर्क समन्वयनरेन्द्र श्रेष्ठकल्पना थापा प्रदेश १तिलकुमार मेन्याङबोटंक आङ्बोहाङविनोद ढकालकिशोर अधिकारीबसन्त नेम्बाङराजेन्द्र राई प्रदेश १ महिलामेनका काफ्लेमन्जु भण्डारीउषाकला राई प्रदेश २ खुल्लाप्रभु साहरामदयाल मण्डलमहम्मद समिरलिलानाथ श्रेष्ठराजकुमार लेखीप्रभु हजारा महिलाकल्पना कटुवालरेखा झा बागमती प्रदेशकृष्ण कुमार राईकैलाश ढुंगेलखेम प्रसाद लोहनीरामेश्वर रानाआनन्दप्रसाद पोखरेलसरेश नेपाल महिलारचना खड्कापेम्बा लामापार्वती रावल गण्डकीमायानाथ अधिकारीतिलक महतभूपेन्द्रबहादुर थापाइन्द्रलाल सापकोटाटुकराज सिग्देल महिलानरदेवी पुनसीमा क्षेत्रीमीनाकुमारी गुरुङ लुम्बिनीलिला गिरीखेममान खड्कानवीन रोक्का मगरदिनेश पन्थीभुमिश्वर ढकालहरि रिजाल महिलासरिता ढकालसावित्रा अर्यालमेनका पोखरेल कर्णालीधर्मराज रेग्मीनिरज आचार्यगुलाबजंग शाहविष्णु रिजालडम्बरबहादुर सिंहनेशनल शाही महिलातीर्था गौतममीना रखालमोहनमाया ढकाल सुदूरपश्चिमराजेन्द्रसिंह रावलभैरवबहादुर सिंहझपट बोहोरानारदमुनी रानालिलाधर भट्टअफिलाल उखेडा महिलाकमला ओलीकमला बोहोराशान्ता शर्मा"
"बागलुङमा ट्र्याक्टर दुर्घटना, दुईको मृत्यु",बागलुङ: बागलुङको बलेवामा ट्र्याक्टर दुर्घटना हुँदा दुई जनाको मृत्यु भएको छ। बागलुङ नगरपालिका१४ नारायणस्थानको कैयाबाट कुश्मीशेराका लागि हिँडेको ध१च ३६० नंको ट्र्याक्टर कालीगण्डकी करिडोरको बलेवाकुश्मीशेरा खण्डमा दुर्घटना भएको हो। दुर्घटनामा मृत्यु हुनेको पहिचान खुलेको छैन। दुवै जना पुरुष भएको स्थानीयवासी भरत पौडेलले जानकारी दिए। दुर्घटनामा घाइते भएका १२ वर्षीय सुदीप केसीलाई उपचारका लागि पर्वत सदरमुकाम कुश्माको अस्पताल लैजाने तयारी भइरहेको छ। घटनास्थलमा प्रहरी पुगेको छ। ट्र्याक्टर चालक भने फरार छन्। कैयादेखि करिडोरमा उक्लिने क्रममा ट्र्याक्टर भिरबाट झन्डै २०० मिटर तल खसेको स्थानीय प्रत्यक्षदर्शीले बताए।
"माओवादी केन्द्रको र्यालीमा हिँडेको गाडी दुर्घटना : २० घाइते, ६ जना काठमाडौं रेफर","काठमाडौं : नेकपा माओवादी केन्द्रको र्यालीमा हिँडेको निसान गाडी दुर्घटना हुँदा २० जना घाइते भएका छन्। सोमबार माओवादी केन्द्रको खाँडादेवी गाउँपालिकाको अधिवेशनका लागि र्यालीमा सहभागी हुन पकरवासबाट माकादुम जाँदै गर्दा पकरबासमा गाडी दुर्घटना भएको हो। दुर्घटनामा घाइते भएका ६ जनालाई काठमाडौं रिफर गरिएको जिल्ला प्रहरी कार्यालय रामेछापका प्रहरी निरीक्षक एवम् सूचना अधिकारी श्रीशंकर श्रेष्ठले जानकारी दिए। पकरबासबाट माकादुम जाने क्रममा ना ७ ख ६७६७ नम्बरको निसान गाडी दुर्घटना भएको हो। उनले भने, २० जना घाइते भएका थिए, जसमध्ये ६ जनालाई उपचारका लागि काठमाडौं रेफर गरिएको छ। बाँकी १४ जना सामान्य उपचारपश्चात घर फर्किएका छन्। श्रेष्ठका अनुसार १८ वर्षीया अस्मिता माझी, २६ वर्षीय खड्गबहादुर माझी, ३४ वर्षीय हर्क माझी, १८ वर्षीय गणेश माझी, ५१ वर्षीय ध्रुव माझी, १९ विपिनराज गिरीलाई थप उपचारका लागि काठमाडौं रेफर गरिएको हो। तीव्र गतिमा रहेकाले उक्त गाडी दुर्घटनामा परेको बताइएको छ। घटना लगत्तै घाइतेको उद्धार गरेर मन्थली ल्याइएको थियो। म्याग्दीको बेगमा जिप दुर्घटना, दुई जनाको मृत्यु"
चरेससहित एक भारतीय पक्राउ,वीरगन्ज : वीरगन्जमा लागुऔषध चरेससहित एक भारतीय पक्राउ परेका छन् । भारत बिहारको मोतीहारी ८ नवकाटोलाका ६५ वर्षीय रामबालक साह २ किलो ५ सय ग्राम चरेससहित पक्राउ परेका हुन् । वीरगन्जबाट साइकलमा चरेस लिएर भारत रक्सौल जाँदै गरेका साहलाई प्रहरीले वीरगन्ज १६ शंकराचार्य प्रवेशद्वार नजिकबाट पक्राउ गरेको हो । रक्सौल जाँदै गरेका साहलाई प्रहरीले शंका लागेर शरीर खातलासी गर्दा उनको साथबाट ५ वटा प्याकेटमा रहेको २ किलो ५ सय ग्राम चरेस बरामद गरेको पर्साका प्रहरी प्रवक्ता प्रहरी नायव उपरीक्षक ओमप्रकाश खनालले जानकारी दिए । उनलाई जिल्ला प्रहरी कार्यालयको हिरासतमा राखेर लागुऔषधसम्बन्धी कसूरमा अनुसन्धान अगाडि बढाइएको खनालले बताए ।
जनगणनामा समेटिए लोपोन्मुख राउटे,"दैलेख : २०७५ असार ३० गते दैलेखको गुराँस गाउँपालिकाबाट पहिलोपटक परिचयपत्र प्राप्त गरेका राउटेहरूको जनगणना गरिएको छ। बाह्रौँ राष्ट्रिय जनगणना२०७८ अन्तरगत राउटे नागरिकको गणना गरिएको हो। कर्णालीको दैलेख, सुर्खेत, सल्यान लगाएतका जिल्लामा फिरन्ते जीवन बिताउँदै आएको लोपोन्मुख जाति राउटे समुदाय बसोबास गरिरहेको बस्तीमै पुगेर पहिलोपटक जनगणना गरिएको सल्यानका जिल्ला जनगणना अधिकारी धर्मराज ढकालले बताए। सल्यानको बनगाड कुपिन्डे नगरपालिका२ स्थित काँडागाउँ क्षेत्रमा उनीहरु बसोबास गरिरहेको स्थानमै पुगेर गणना गरिएको ढकालले बताए। प्रारम्भिक गणनामा राउटेको जनसंख्या १ सय ४६ पुगेको उनले बताए। गणक टोलीले दुई दिन लगाएर राउटेको गणना गरेको थियो। उनीहरु पाँच दिनअघि सुर्खेतको सिम्ता गाउँपालिका४ भेरी किनारमा बसाइ सरिसकेका छन्। राउटे नागरिकको गणनाका क्रममा हामीले सोचेजत्तिकै असहज भएन, उनीहरुले आफ्नो विवरण खुलाउँदैनन् कि भन्ने डर थियो तर दैलेखको सोसेक नेपालले सञ्चालन गरेको राउटे परियोजनाबाट सहजीकरण भएपछि जनगणना गर्न सहज भयो, ढकालले भने। राउटे समुदायमा कार्यरत परियोजनाका कर्मचारीले सहजीकरण गरेपछि सहज भएको ढकालले बताए। सोसेक नेपालले राउटे बालबालिकालाई पढाउन परियोजनामार्फत लालबहादुर खत्री र दुर्गा खत्रीलाई जोडी शिक्षकनियुक्ती गरेर खटाइरहेको छ। परियोजनाले एक जना स्वास्थ्यकर्मी (अहेव) समेत राउटे बस्तीमा खटाएको छ। शिक्षक लालबहादुर खत्रीका अनुसार यसपालिको जनगणनामा राउटे नागरिकहरुले नाम, उमेर सबै खुलाएर विवरण दिएका छन्। गणकहरू बस्तीमा आउनुभएको थियो, हामीले राउटेको सबै घरपरिवारको विवरण उपलब्ध गराउन सहजीकरण गर्यौं, खत्रीले भने। राउटे जाति मानव सभ्यताको इतिहास बोकेको समुदाय हो। त्यतिमात्र होइन दक्षिण एसियाको एकमात्र अन्तिम भ्रमणशील समुदाय हो। लोपोन्मुख मध्येको पनि अति लोपोन्मुख जाति राउटे कर्णालीमा घुमन्ते जीवनयापन गरिरहेका छन्। आफ्नै मान्यता तथा मौलिकताभित्र रही जीवनयापन गरिरहेका राउटे आधुनिक मानव समाजबाट टाढै छन्। उनीहरु जंगल, बन्यजन्तु र प्रकृतिसँग निकट छन्। समुदायभित्र विभेद र वर्ग विभाजन छैन। यो नै राउटेको पहिचान हो। राउटेहरु पैसा छोए पाप लाग्छ भन्ने मान्यता राख्थे। तर, अहिले राउटेका लागि पनि पैसा अनिवार्य जस्तै भइसकेको छ। स्थायी बसोबास लेखपढ र खेतीपाती गर्नुलाई महाशत्रु ठान्छन्। यद्धपि राउटे समुदायका बालबालिका र युवाहरु लेख्न र पढ्न थालेका छन्। नेपाल सरकारले राउटे नागरिकलाई २०६३ बाट सामाजिक सुरक्षा भत्ता प्रदान गर्दै आइरहेको छ। २०७५ असार ३० गते दैलेखको गुराँस गाउँपालिकाबाट परिचय पत्र प्राप्त गरेका राउटे नागरिकलाई कर्णाली प्रदेश सरकारले मासिक २ हजार रुपैयाँ सामाजिक सुरक्षा भत्ता दिन सुरु गरिसकेको छ। सिकार गर्नु, काठका सामान निर्माण गरी खाद्यान्नसँग साट्नु नै राउटेको जीविकोपार्जनको मुख्य स्रोत हो। स्थायी रुपमा एकै ठाउँमा नबस्ने र बस्ती सरिरहने राउटेको अर्को विशेषता हो। धार्मिक, सांस्कृतिक र मौसमअनुसार राउटे एक ठाउँबाट अर्कोठाउँमा बसाइ सरिरहन्छन्।"
हुस्सुमै हुइँक्याउँदा पल्टियो बस,"जाजरकोट : जाजरकोटमा बस दुर्घटना हुँदा ६ जनाको मृत्यु भएको छ। बाक्लो हुस्सु लागेका बेला तीव्र गतिमा बस चलाउँदा शनिबार राति ना ६ ख २७५७ नम्बरको रात्रीबस बराहचौर नजिक राति २ बजे दुर्घटना भएको हो। उक्त बस नेपालगन्जदेखि राडीबजारका लागि जाँदै थियो। दुर्घटनामा परी जाजरकोट कुेशेकी १८ वर्षीया अनिला नेपाली, रुकुमपश्चिमको आठबिसकोटकी २४ वर्षीया सन्ध्या मल्ल शाही र उनकी ४ वर्षीया छोरी दिव्या शाहीको मृत्यु भएको छ। त्यस्तै, जाजरकोटको नलगाडका २६ वर्षीय शेरबहादुर परियार, सप्तरीको राजविराज नगरपालिका घर भएका ४० वर्षीय गंगाराम यादव र कुशे९ का ३५ वर्षीय वीरबहादुर नेपालीको मृत्यु भएको प्रहरी नायब उपरीक्षक मधुकुमार थापाले बताए। पुरै हुस्सु लागेको थियो, अगाडि बाटो केही पनि देखिएको थिएन, बस चालक चित्रबहादुर देनारले भने, अगाडि स्याल आएको जस्तो देखियो एक्कासि गाडी पल्टिहाल्यो। दुर्घटनामा उनी पनि घाइते भएका छन्। प्रहरीका अनुसार बस सडकबाट दुई सय मिटर तल खसेको छ। राति नै प्रहरी नायब उपरीक्षक थापाको कमान्डमा गएको प्रहरी टोलीले घाइतेको उद्धार गरेको हो। प्रहरीले घुमाउरो बाटो, बाक्लो हुस्सु र तीव्र गतिका कारण दुर्घटना भएको जनाएको छ। गाडीका सबै यात्रु निदाएका थिए। एक्कासि ठूलो आवाज आयो, दुर्घटनामा घाइते शेरबहादुर खत्रीले भने, होस खुल्दा यात्रुहरू कराइरहेका थिए। कोही बसले च्यापिएका थिए। यात्रुले भने चालक निदाएकाले दुर्घटना भएको आशंका गरेका छन्। बस दुर्घटनाका गम्भीर घाइते ६ जनालाई हेलिकोप्टरबाट र ९ जनालाई गाडीबाट थप उपचारका लागि नेपालगन्ज पठाएको छ।"
जिप दुर्घटनामा मृतकको संख्या चार पुग्यो (अपटेड),"बेनी: म्याग्दीको रघुगंगा गाउँपालिका१ बेगमा सोमबार साँझ जिप दुर्घटना हुँदा चार जनाको मृत्यु भएको छ। बेनीदेखि बेगको सिम जाँदै गरेको ग१ज ७२५१ नम्बरको जिप औलामा दुर्घटना हुँदा थप चार जना घाइते भएका जिल्ला प्रहरी कार्यालयले जनाएको छ। दुर्घटनामा ३० वर्षीया गौमाया विक, करिब ३५४० वर्षीय दुढबहादुर थापा, करिब २५३० वर्षीया खिमु पुन र करिब ४५५० वर्षीय खिमानन्द शर्माको मृत्यु भएको प्रहरी निरीक्षक वीरेन्द्रराज गुरुङले जानकारी दिए। मृतक र घाइते सबै बेगका हुन्। गौमाया रघुगंगा गाउँपालिका१ बेगकी निर्वाचित वडा सदस्य हुन्। जिपका चालक दुढबहादुर र गौमायालाई उपचारका लागि बेनी ल्याउँदा चिकित्सकले मृत घोषणा गरेका थिए। खिमु र खिमानन्दको घटनास्थलमै मृत्यु भएको हो। ५४ वर्षीय बलबहादुर विक, २३ वर्षीय मनोज पुन, २० वर्षीय भिम फगामी र ३० वर्षीय ज्ञानबहादुर शेरपुञ्जालाई बेनी अस्पतालले मणिपाल शिक्षण अस्पताल पोखरा रिफर गरेको छ। प्रहरीका अनुसार जिप सडकदेखि करिब तीन सय मिटर तल खसेको थियो। स्थानीयबासी र सुरक्षाकर्मीको टोलीले घाइतेको उद्धार गरेका थिए। दुर्घटनाबारे अनुसन्धान भइरहेको प्रहरी नायव निरीक्षक गुरुङले बताए।"
दोषमुक्त हुने उपाय,"सीताराम जिज्ञासु थिए। उनी साहसिक कथाका किताब पढ्न रुचाउँथे। उनी हजुरबुबासँग बस्थे। एक रात उनी भण्डार कक्षमा पसे जहाँ हजुरबुबाले राखेका अमूल्य प्राचीन वस्तुहरू देखे। उनलाई हजुरबुबाले यी कुनै सामान नछोइदिए खुसी हुने पनि थाहा थियो। उनले हजुरबुबाले विभिन्न देशबाट संकलन गरेर ल्याएका घडी देखे। हेर्ने क्रममा उनको कुहिनोले कुर्सीमा ठोक्किँदा सबै घडी भुइँमा छरप्रस्ट भए। हजुरबुबालाई मनपर्ने सबैभन्दा राम्रो घडी भने फुट्यो। सीताराम डराए। छरिएका सबै सामान टिप्न थाले। उनलाई लाग्यो, यदि हजुरबुबालाई उहाँको मनपर्ने घडी फुटेको सुनाएँ भने राम्ररी रिसाउनु हुन्छ। त्यसैले यो कुरा भन्दिनँ। उनको मुटु जोडले धड्कियो। उनले फुटेको त्यो घडी बाकसभित्र लुकाए। त्यसपछि सुत्न गए। बिछ्यौनामा सुते पनि उनलाई रातभर निद्रा लागेन। भोलिपल्ट बिहान सीताराम बिहानै उठे। उनले साहस बटुलेर हिजोको घटना हजुरबुबालाई सुनाउने अठोट गरे। उनी हजुरबुबा सुतेकै बिछ्यौनामा पुगे र सबै घटनाको इतिवृतान्त सुनाए। हजुरबुबा केही सोच्न थाल्नुभयो। उहाँले नाती सीतारामलाई केही भन्नु भएन। उहाँ भण्डारण कक्षमा जानुभयो। सीताराम त्यहीँ पुगे र टाउको निहुर्याएर उभिए। भण्डार कक्षबाट फर्किएपछि हजुरबुबाले सीतारामलाई भन्नुभयो, जब तिमीले मेरो सबैभन्दा मनपर्ने घडी फुटायौ, मलाई अत्यन्तै रिस उठेको थियो। किनकि त्यो घडी हजुरआमाले हाम्रो विवाहको वार्षिकोत्सवमा दिनुभएको थियो। तर तिमी चिन्ता नगर म घडीको फुटेको शिशा फेर्छु। सीतारामले राहत पाए। हजुरबुबा भान्छाकोठा जानुभयो र उनका लागि एक गिलास दूध ल्याउनुभयो। गिलासको दूध दिँदै उहाँले भन्नुभयो, फुटेको घडीबारे बताउनु तिम्रो ठूलो साहस हो भन्ने मैले महसुस गरें। तिमीलाई थाहा थियो कि म तिमीलाई गाली गर्छु। होइन ? सीतारामले भने, सुरुमा एकदमै डराएँ। झुट बोल्न मन लागेन किनकि तपाईंको अनुमतिबिना मैले महत्वपूर्ण घडी छुन हुँदैनथ्यो। उहाँले भन्नुभयो, म पनि तिमीजत्रै हुँदा आमाको अनमोल फूलको झोला बिगारेको थिएँ। त्यसबेला मलाई पनि भन्न डर लाग्यो। तर जब भन्न गएँ उहाँलाई पहिल्यै थाहा भएको रहेछ। नैतिक शिक्षा : आफ्नो गल्ती स्वीकार गर्न साहस चाहिन्छ। जसले यो साहस गर्छ उसले काम बिगारी हाले पनि गाली नखाने अवस्था बन्न सक्छ। गल्ती स्वीकार्नु भनेको दोषमुक्त हुने एक मात्र उत्तम उपाय हो।"
भारतको सहयोगमा निर्मित दुई विद्यालयका भवन उद्घाटन,"दार्चुला: भारत सरकारको आर्थिक सहयोगमा निर्मित दार्चुलाका दुई वटा विद्यालयका नयाँ भवनहरु उद्घाटन गरिएको छ। श्री मोती महिला संघ प्राथमिक विद्यालय र श्री मालिकार्जुन नमुना माध्यमिक विद्यालयका नयाँ विद्यालय भवनहरुको उद्घाटन गरिएको हो। भारत सरकारको १ करोड २७ लाख आर्थिक सहयोगमा निर्मित भवनको भारतीय राजदूतावासका नियोग उपप्रमुख नामग्य सी खम्पासहित जिल्ला समन्वय सिमिति, दार्चुला, विद्यालय व्यवस्थापन समिति र स्थानीय प्रतिनिधिहरुले उद्घाटन गरेका छन्। सन् १९६० मा स्थापना भएको यस विद्यालयले लामो समयदेखि गुणस्तरीय प्राथमिक तहको शिक्षा प्रदान गर्दै आएको छ। यस विद्यालयमा अध्ययनरत अधिकांश विद्यार्थीहरु दार्जुला जिल्लाका सीमान्तकृत तिंकरी र भुटिया समुदायका रहेका छन्। हालः विद्यालयमा अध्ययनरत ३९१ विद्यार्थी मध्ये ५० प्रतिशत छात्रा रहेका छन्। यस नवनिर्मित भवनले ग्रामिण क्षेत्रको सिकाइ वातावरणलाई सुधार गर्नुका साथै सो जिल्लाको शैक्षिक विकासमा टेवा पुर्याउने छ। त्यस्तै भारत सरकारकै २ करोड ३३ लाख आर्थिक सहयोगबाट निर्तिमि महाकाली७ धापस्थित श्री मालिकार्जुन नमुना माध्यमिक विद्यालयको नयाँ विद्यालय भवनको उद्घाटनसमेत गरिएको छ। सन् १९६६ मा स्थापना भएको यो विद्यालय सन् १९८४ मा माध्यमिक तहमा स्तरोन्नति भएको हो। यो विद्यालय सुदूरपश्चिम क्षेत्रमा अवस्थित छ। भारतनेपाल विकास सहकार्य अन्तर्गत निर्माण भएको यस दुई तल्ले नवनिर्मित विद्यालय भवनले दुर्गम क्षेत्रमा अध्ययनका लागि राम्रो वातावरण सिर्जना गर्नुका साथै जिल्लाको शैक्षिक विकासमा समेत योगदान पुर्याउने छ।"
"म्याग्दीको बेगमा जिप दुर्घटना, दुई जनाको मृत्यु","बेनी: म्याग्दीको रघुगंगा गाउँपालिका१ बेगमा सोमबार साँझ जिप दुर्घटना हुँदा दुई जनाको मृत्यु भएको छ। बेनीदेखि बेगको सिम जाँदै गरेको ग१ज ७२५१ नम्बरको जिप औला भन्ने ठाउँमा दुर्घटना हुँदा छ जना घाइते भएका जिल्ला प्रहरी कार्यालयले जनाएको छ। खिमु पुन र खिमानन्द शर्मा नाम गरेका दुई जना यात्रुको घटनास्थलमै मृत्यु भएको प्रहरी नायव उपरीक्षक श्यामकुमार राइले बताए। मृतकको ठेगाना र उमेर खुलेको छैन, उनले भने चालक दुतबहादुर थापा, वडा सदस्य गौमाया बिक लगायत छ जना घाइतेहरुलाई उपचारका लागि बेनी ल्याइँदैछ। जिप सडक देखि करिब तीन सय मिटर तल खसेको प्रहरीले जनाएको छ। स्थानीयबासी र सुरक्षाकर्मीको टोलीले घाइतेको उद्धार गरेका थिए। दुर्घटनाको कारण बारे अनुसन्धान भइरहेको प्रनाउ राइले बताए।"
लमजुङ केन्द्रविन्दु बनाएर गयो भूकम्प,लमजुङ: लमजुङमा आज साँझ ६ बजेर ४१ मिनेट जाँदा भूकम्पको धक्का महसुस भएको छ। लमजुङ दोर्दी गाउँपालिका८ बन्सार आसपास केन्द्र विन्दु बनाएर ३ दशमलव ९ रेक्टर स्केलको भूकम्प गएको राष्ट्रिय भूकम्प मापन तथा अनुसन्धान केन्द्रले जनाएको छ। उक्त ठाउँमा गएको भूकम्पको धक्का जिल्लाका विभिन्न ठाउँमा महसुस भएको बताइएको छ।
"कांग्रेसको वडा अधिवेशनमा झडप, मतदान अधिकृत र ३ प्रहरीसहित ५ जना घाइते","मलंगवा : सर्लाहीको बलरा नगरपालिका ८ गडहिया डुमरियामा कांग्रेसको वडा अधिवेशनको क्रममा झडप हुँदा मतदान अधिकृतसहित ५ जना घाइते भएका छन्। कांग्रेसकै एक समूहले आफूहरुसँग बहुमत रहेको भन्दै मतदान अधिकृत उमेशचन्द्र झालाई नियन्त्रणमा लिएर एकलौटी हिसाबले अधिवेशन गराउन खोजेपछि झडप भएको हो। प्रहरीले मतदान अधिकृत झालाई उद्धार गरेर प्रहरी कार्यालयमा लान खोज्दा कांग्रेस कार्यकर्ताले ढुङ्गामुढा गरेका थिए। झडपलाई नियन्त्रणमा लिनका प्रहरीले केही थान अश्रुग्याँस समेत प्रहार गरेको स्थानीयले बताए। घाइते मतदान अधिकृत झा। ढुङ्गामुढामा परेर मतदान अधिकृत झासहित प्रहरी निरीक्षक सुरेश ठाकुर, एक प्रहरी हवल्दार, अर्का एक प्रहरी र एक जना नागरिक घाइते भएका छन्। अधिकृत झाको टाउकोमा गम्भीर चोट लागेको छ। त्यस्तै नाम खुल्न बाँकी रहेका हवल्दारको कन्चटमा चोट लागेको छ। अन्यलाई समान्य चोट लागेको प्रहरीले जनाएको छ। घाइते सबैजनाको सर्लाही अस्पताल मलंगवामा उपचार भइरहेको छ। स्थिति अहिले समान्य रहेको प्रहरीले जानकारी दिएको छ। घटनाबारे बिस्तृत जानकारी आउन अझै बाँकी रहेको छ। आइतबार साँझ पनि सोही नगरपालिकाको वडा नं ९ मा कांग्रेसकै दुई पक्षबीच झडप हुँदा गोली चलेको थियो।"
आमाले कुटपिट गर्दा छोराको मृत्यु,विराटनगर : मोरङको कटहरी गाउँपालिकामा आमाले कुटपिट गर्दा घाइते भएका छोराको उपचारका क्रममा आइतबार राति मृत्यु भएको छ । गाउँपालिका५ की ५५ वर्षीया बातियो उराउको कुटाइबाट उनकै छोरा ३५ वर्षीय राजेन्द्रप्रसाद उराउको मृत्यु भएको हो । मोरङ प्रहरीका प्रवक्ता डीएसपी दीपक श्रेष्ठका अनुसार मादक पदार्थ सेवन (मापसे) गरेर पुगेका राजेन्द्रले पारिवारिक विवाद निकालेर शनिबार राति घरमा झगडा गरेका थिए । झगडा गर्न थालेपछि आमा बातियोले लट्ठीले कुटपिट गर्दा राजेन्द्र घाइते भएको उनको भनाइ छ । घटनालगत्तै राजेन्द्रलाई उपचारका लागि विराटनगरको कोसी अस्पतालमा भर्ना गरिएको थियो । सामान्य उपचारपछि घर फर्काइएका उनको स्वास्थ्यमा थप समस्या आएपछि आइतबार राति नोबेल शिक्षण अस्पताल भर्ना गरिएको थियो । घटनाका बारेमा ढिलो गरी जानकारी पाएको प्रहरीले घटनास्थलमा पुगेर राजेन्द्रलाई थप उपचारका लागि नोबेल लगेको हो । उपचारकै क्रममा उनको मृत्यु भएको जानकारी डीएसपी श्रेष्ठले दिए ।
"प्रधानन्यायाधीशलाई कोरोना संक्रमण, अस्पताल भर्ना",काठमाडौं: प्रधानन्यायाधीश चोलेन्द्र शमशेर जबरालाई कोरोना संक्रमण भएको छ। कोरोना संक्रमण भएपछि उनलाई बलम्बुस्थित सशस्त्र प्रहरीको अस्पतालमा भर्ना गरिएको छ। उनको स्वास्थ्य अवस्था सामान्य रहेको उपचारमा संलग्न चिकित्सकले जानकारी दिएका छन्। कनट्याक्ट ट्रेसिङमा परेपछि उनले पीसीआर परीक्षण गरेका थिए।
नाष्टको प्राज्ञसभा सदस्यमा नेपाल गणित समाज मनोनीत,"काठमाडौंः नेपाल विज्ञान तथा प्रविधि प्रज्ञा प्रतिष्ठान (नाष्ट)ले प्राज्ञसभा सदस्यमा नेपाल गणित समाज नामक संस्था मनोनीत गरेको छ। प्रतिष्ठानको कात्तिक २५ गते बसेको बैठकले नेपाल गणित समाजलाई प्राज्ञ सभा सदस्यमा मनोनयन गर्ने निर्णय गरेको हो। प्रधानमन्त्री एवं प्रज्ञाप्रतिष्ठानका कुलपतिबाट नेपाल विज्ञान तथा प्रविधि प्रज्ञाप्रतिष्ठान ऐन, २०४८ (दोस्रो संशोधन) को परिच्छेद४ दफा १२ उपदफा २ खण्ड (च) बमोजिम विज्ञान तथा प्रविधिसम्बन्धी व्यावसायिक संघसंस्थाहरुका अध्यक्षहरु मध्येबाट गणित समाज प्रज्ञाप्रतिष्ठानको प्राज्ञसभा सदस्यमा मनोनीत गरिएको हो। प्रज्ञाप्रतिष्ठान ऐन २०४८ (दोस्रो संशोधन) दफा १२ उपदफा ३ मा भएको प्रावधानअनुसार पदावधिको कार्यकाल दुई वर्ष रहने व्यवस्था छ। हालः नेपाल गणित समाजको अध्यक्षमा प्राडा चेतराज भट्ट रहेका छन्।"

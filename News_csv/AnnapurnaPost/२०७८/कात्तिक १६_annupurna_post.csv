शीर्षक,विवरण
"अवैध शरणार्थी, नेपालको चुनौती","सीमा सुरक्षाका लागि सशस्त्र प्रहरी परिचालन गरिएको छ। औपचारिक रूपमा आवतजावत गर्ने नाकामा सुरक्षा जाँच हुन्छ। कोरोना महामारीपछि त अझै सिमानामा कडाइ गरिएको छ। तर नेपाल सरकारले भर्खरै एउटा निर्णय गरेको छ सिमानामा सीसीक्यामेरा जडान गर्ने। यसले सीमा सुरक्षाका लागि खटाइएका सुरक्षा निकायप्रति शंका पनि पैदा गर्यो। के उनीहरू नै सीमा सुरक्षाका लागि पर्याप्त छैनन् ? हुन त सीमा सुरक्षामा खटिने सशस्त्र प्रहरीको जनशक्ति पनि कम छ। सबै समय, सबै क्षेत्रमा उनीहरू पुग्न सक्दैनन्। त्यसैले पनि सीसीक्यामेरा आवश्यक हुन सक्छ। यसले घटनालाई प्रमाणका रूपमा राख्न मद्दत पनि गर्ने भएकाले सरकारको ध्यान यहाँ पुगेको हुनुपर्छ। पछिल्लो समय सीमा क्षेत्र हुँदै विभिन्न मुलुकका नागरिक अवैध रूपमा नेपाल भित्रिन थालेका छन्। उनीहरूलाई रोक्नु पनि सरकारको चुनौती हो। यसका लागि पनि सरकार संवेदनशील बनेको हुनुपर्छ। तर, नेपालको कमजोर पक्ष औंल्याउँदै नेपालमा अवैध शरणार्थी बढ्दै गएको समस्या नयाँ होइन। अहिले दर्जनौं मुलुकका नागरिक नेपालमा शरणार्थीको रूपमा विभिन्न बहाना र खुला सिमानाको फाइदा उठाउँदै प्रवेश गरिरहेका छन्। यसले नेपालको सुरक्षा प्रणालीमा असर पुर्याउन सक्छ। यो विषयमा सरकार समयमै गम्भीर बन्न आवश्यक छ। सीसीक्यामेरा जडान र परिचयपत्र हेरेर मात्रै यो समस्याको दीर्घकालीन समाधान हुँदैन। खुल्ला सिमाना धेरै भएको नेपालको भिसा नीति पनि उदार छ। शरणार्थीले नेपाललाई छनोट गर्नुपर्ने मुख्य कारण पनि यही हो। यस्तो नीतिकै कारण अहिले विभिन्न देशका हजारौं शरणार्थी नेपालमा जम्मा भइरहेका छन्। विभिन्न कारण उनीहरूको शरण लिने मुलुकको रोजाइ नेपाल बन्ने गरेको प्रहरीको अनुसन्धानबाट देखिन्छ। कोही तेस्रो मुलुक छिर्न नेपाललाई ट्रान्जिट बनाउँछन्। धेरैले त पासपोर्ट नै फालेर स्थायी बसोबासको थलोजस्तो मानेका छन्। वर्षौंदेखि बस्दै आएका भुटानी र तिब्बतीबाहेक म्यानमारदेखि अफ्रिका र अहिले अफगानिस्तानसम्मका शरणार्थी नेपालमा छन्। अफगानिस्तानजस्ता द्वन्द्वग्रस्त देशहरूबाट छिरेका शरणार्थी आतंकवादी समूहबाट परिचालित हुन सक्ने सम्भावित खतराबाट प्रहरी पनि चिन्तित देखिन्छ। शरणार्थीसम्बन्धी नेपालमा कानुन छैन। सरकार मानवताको नाताले उनीहरूप्रति नरम देखिन्छ। अन्तर्राष्ट्रिय महासन्धि १९५१ मा नेपालले हस्ताक्षर पनि गरेको छैन। अन्तर्राष्ट्रिय महासन्धिमा हस्ताक्षर नगरेकै कारण कुनै पनि देशका नागरिकलाई शरणार्थी स्वीकार गर्न नेपाल बाध्य छैन। मानवताको नाताले सरकार नरम बन्दा सुरक्षाको हिसाबले यो कुरा गम्भीर बन्दैछ। दुई वर्षअघि सरकारले आफूहरूलाई शरणार्थीको हैसियत नदिएकाले शरणार्थी अधिकारको माग गर्दै पाकिस्तानी नागरिकले धर्ना नै दिए। अहिले अफगानी नागरिक अवैध रूपमा नेपाल छिर्ने लर्को लाग्दैछ। भुटानी र तिब्बती शरणार्थीको उचित समाधान खोज्न वा पहल गर्न सरकारले अझै सकेको छैन। विभिन्न ठाउँमा क्याम्प बनाएर बसेका शरणार्थी केकस्ता गतिविधिमा संलग्न छन् भन्नेमा राज्य बेखबर छ। अवैध बसोबास गरिरहेका उनीहरूका गतिविधि निगरानी नहुँदा सुरक्षामा चुनौती थपिएको छ। उनीहरूलाई विभिन्न देशबाट सहयोगसमेत आउँछ । तर, सरकारलाई जानकारी हुँदैन। अवैध आप्रवासी बसाइबारे अध्यागमनलाई समेत पूर्ण जानकारी छैन। शरणार्थी समस्या नेपालको मात्रै होइन। विश्वका धनी र कानुनमा मजबुत मुलुक पनि यस्ता समस्याको चपेटामा छन्। तर, उनीहरूले ऐन, नियम र कानुनलाई मजबुत बनाएर समस्या समाधान गरेका छन्। नेपाल सरकारले पनि शरणर्थीसम्बन्धी प्रस्ट नीति बनाउनु पर्छ। नत्र, नेपालमा शरणार्थीको समस्या गम्भीर रूपमा खडा बन्न सक्छ।"
तीनै अंग अस्तव्यस्त,"काठमाडौं : राज्यका तीनै अंग यति बेला खलबलिएका छन्। न्यायपालिकाको नेतृत्व चरम विवादमा छ। प्रधानन्यायाधीशविरुद्धको आन्दोलनले सर्वोच्च अदालतमा न्यायसम्पादन ठप्पप्रायः छ। सरकारले अवरोध नै नफुकाई दुवै सदनका अधिवेशन अन्त्य गरेपछि संघीय संसद् गतिहीन छ। प्रतिनिधिसभाका सभामुख अग्नि सापकोटाको भूमिकाप्रति प्रश्न उठेको छ। प्रधानमन्त्री शेरबहादुर देउवाको कार्यशैलीलाई लिएर आलोचना भइरहेको छ। तापनि, सरकार र सत्तापक्षले जिम्मेवारीबोध गरेको देखिँदैन। सय दिनको हनिमुन पिरियड पूरा गरेको सरकारले जनताले अनुभूति गर्ने गरी कुनै काम गरेको छैन। उल्टै व्यवस्थापिका र न्यायपालिकाको अल्झनमा रमिते बनेको छ। यस्तो अवस्थामा पनि सरकारले पहलकदमी नलिएको भन्दै सत्तासीन कांग्रेसकै नेताले प्रधानमन्त्री देउवाको भूमिकाप्रति प्रश्न उठाएका छन्। देशको वर्तमान अवस्थाभन्दा जलवायु सम्मेलन हाम्रा लागि ठूलो होइन, कांग्रेस नेता अर्जुननरसिंह केसी भन्छन्, उहाँ (प्रधानमन्त्री)ले विदेशमै बसेर पनि न्यायालयको निकासबारे निर्देशन दिन सक्नुहुन्थ्यो। संसद्को अवरोध फुकाउन पहल गर्नुपथ्र्यो। राजनीतिशास्त्रका प्राध्यापक कृष्ण पोखरेल यस्तो अस्तव्यस्तताबाट दलहरूले पाठ सिकेर अघि बढ्नुको विकल्प नरहेको बताउँछन्। सरकार र राजनीतिक दलले पाठ सिक्दै अघि बढ्नुपर्छ, पोखरेल भन्छन्, जनताका आशा र अपेक्षामा तुषारापात हुने काम गर्नुहुन्न। विपक्षी एमाले संसदीय दलका उपनेता सुवास नेम्बाङ सरकारले तीनै अंगलाई पंगु बनाएको आरोप लगाउँछन्। सरकारले गर्नुपर्ने भन्दा नगर्नुपर्ने काम गरिरहेको छ, नेता नेम्बाङ भन्छन्, देशलाई कसले पंगु बनाएको छ भनेर जनताले बुझेका छन्। सरकारले गर्नुपर्नेभन्दा नगर्नुपर्ने काम गरिरहेको छ । देशलाई कसले पंगु बनाएको छ भनेर जनताले बुझेका छन् । सुवास नेम्बाङ, उपनेता, एमाले संसदीय दल सबै पार्टी मिलेर तीनै अंगलाई प्रभावकारी बनाउन सकिने भए पनि विपक्षी एमालेले अड्को थापिरहेको छ । डा प्रकाशशरण महत, सहमहामन्त्री, कांग्रेस दलहरू यस्तो अस्तव्यस्तताबाट पाठ सिकेर अघि बढ्नुको विकल्प छैन । जनताका आशा र अपेक्षामा तुषारापात हुने काम गर्नुहुन्न । कृष्ण पोखरेल, विश्लेषक सत्तासीन जसपा नेता राजकिशोर यादव तीनै अंग शक्ति पृथकीकरण र शक्ति सन्तुलनका आधारमा सञ्चालन हुन नसक्दा समस्या भएको बताउँछन्। शक्ति पृथकीकरण र शक्ति सन्तुलनका आधारमा राज्यका तीनवटै अंग चल्नुपर्ने हो, नेता यादव भन्छन्, तर यहाँ त उनीहरूबीच साठगाँठ हुँदा यस्तो स्थिति भोग्नुपरिरहेको छ। कांग्रेस सहमहामन्त्री डा प्रकाशशरण महत सबै पार्टी मिलेर तीनै अंगलाई प्रभावकारी बनाउन सकिने भए पनि विपक्षी एमालेले अड्को थापिरहेको आरोप लगाउँछन्। प्राध्यापक पोखरेल भने झन्डै दुईतिहाइको सरकारलाई टिकाउन नसक्दा तथा पार्टी र सरकारबीचको सम्बन्धको व्यवस्थापन गर्न नसक्दा मुलुक अस्तव्यस्त बन्न पुगेको बताउँछन्। अस्तव्यस्त कार्यपालिका एमालेले प्रधानमन्त्री नियुक्ति प्रक्रियामा नै लगातार प्रश्न गरिरहेको छ। सर्वोच्च अदालतको आदेशले प्रधानमन्त्री बनेका देउवाका अधिकांश निर्णय विवादमा छन्। भ्रष्टाचार आरोपमा भूमिगत बनेका कांग्रेस उपसभापति विजय गच्छदार देउवा प्रधानमन्त्री नियुक्त भएकै भोलिपल्ट विशेष अदालतमा उपस्थित भए र धरौटीमा छुटे। प्रधानन्यायाधीश चोलेन्द्रशमशेर जबराको भागमा गजेन्द्र हमाललाई मन्त्री बनाएपछि सरकारको आलोचना बढ्यो। जनदबाब बढेपछि हमालले दुई दिनमै मन्त्री पदबाट राजीनामा दिए। त्यसयता सरकारले १२ देशबाट आफ्ना राजदूत फिर्ता बोलायो। कोभिडले थिलथिलो बनेको अर्थतन्त्रलाई माथि उकास्न विदेशी मुलुकसँग कूटनीतिक संवाद र पहल गर्नुपर्ने बेला राजदूत फिर्ता बोलाइए। एमाले संसदीय दलका उपनेता नेम्बाङ भन्छन्, दल विभाजनसम्बन्धी अध्यादेश ल्यायो। बजेट ठप्प बनायो। लगानी गर्दा आयस्रोत देखाउन नपर्नेजस्ता राष्ट्रघातीका काम गर्न सरकार लालयित छ। सरकारले काम त के सिन्को पनि भाँच्न सकेको छैन। समयमै बजेट पारित गर्न नसक्दा मुलुक चार दिन बजेटविहीन अवस्थामा पुगेको थियो। दल फुटाउन सहज हुने गरी सरकारले राजनीतिक दल ऐनमा संशोधन अध्यादेश जारी गर्यो। एमाले र जसपा फुटेपछि उक्त अध्यादेश फिर्ता लियो। बेमौसमी वर्षाले हालै ठूलो धनजनको क्षति भयो। पाकेको धान खेतमै सोत्तर भएपछि किसान निराश छन्। तर, सरकारले राहतको ठोस प्याकेज सार्वजनिक गरेको छैन। घिटीघिटी व्यवस्थापिका तत्कालीन प्रधानमन्त्री केपी शर्मा ओलीले पहिलो पटक पुस ५ मा प्रतिनिधिसभा विघटनको सिफारिस गरेयता संसद प्रभावहीन छ। ओलीले दोस्रो पटक जेठ ७ मा गरेको विघटनलाई पनि सर्वोच्चले उल्ट्याइदिएपछि संसद् कानुन र विधि निर्माणभन्दा राजनीतिक मुद्दामा अल्झ्यो। सरकार परिवर्तन, दलीय टुटफुट र राजनीतिक ध्रुवीकरणका कारण संसद्ले गति लिन सकेको छैन। विपक्षी एमालेको अवरोधबीच संसद् अधिवेशन अन्त्य भयो। संसद्का साझा नेता सभामुख अग्नि सापकोटाको भूमिकाप्रति विपक्षी एमालेले उठाएको प्रश्नको निरुपण भएको छैन। सरकारले सदनको अवरोध फुकाउन एमाले र अरू दलसँग सहमतिको प्रयाससमेत गरेन। अधिवेशन चालू रहेका बेला पनि सरकारले वर्षौंदेखि विचाराधीन विधेयक पारित गर्न पहल गरेन। संसद्मा विधेयकको थुप्रो छ। संविधान र संघीयता कार्यान्वयनसम्बन्धी विधेयक नै अड्केका कारण राज्य संयन्त्र सञ्चालनमा समस्या देखिएका छन्। निजामती सेवा र रेल्वेसम्बन्धी विधेयक सरकारले फिर्ता लिएको छ। संसद्को अन्तिम चरणमा पुगेका विधेयक फिर्ता लिएर सरकारले अध्यादेशको सहारा लिन खोज्दै छ। राजनीतिक ध्रुवीकरणसंगै संसदीय समितिमा कोरम पुग्न छाडेको छ। समितिहरू कामकाजी बन्न छोडेका छन्। सभापति शशि श्रेष्ठसहित अधिकांश सदस्य मन्त्री बनेपछि राज्य व्यवस्था समिति गतिहीन छ। संसद् चालू छँदै समितिको पुनर्गठनतर्फ सरकारले ध्यान दिएन। नयाँ सभापति चयन गर्ने पहल भएको छैन। संसद्लाई कसरी अघि बढाउने भन्नेमा सरकार नै अलमलमा देखिन्छ। संसद् किन ठप्प पार्नु ? कांग्रेस सहमहामन्त्री डा महत भन्छन्, सांसदहरूको जिम्मेवारी होइन ? यसको दोषी प्रतिपक्षी पार्टी हो। सत्तासीन नेकपा एकीकृत समाजवादीका प्रवक्ता जगन्नाथ खतिवडा एमाले नेतृत्वको अहंकारका कारण संसद ठप्प भएको आरोप लगाउँछन्। एमाले संसदीय दलका उपनेता नेम्बाङ सरकारले संसद्लाई काम दिन नसकेको बताउँछन्। भन्छन्, सरकारले बिजनेस दिन त के कतिपय महत्वपूर्ण विधेयक नै फिर्ता लगेको छ। तर, राजनीतिशास्त्रका प्राध्यापक पोखरेल आफूले गरेको संसद् विघटनको सिफारिस ठीक थियो भनेर प्रमाणित गर्न एमाले अध्यक्ष ओली सक्रिय बनेको आरोप लगाउँछन्। अस्वस्थ न्यायपालिकान्यायपालिकाको सबैभन्दा माथिल्लो तहमा रहेको सर्वोच्च अदालतमा मुद्दाको चाङ छ। संवैधानिक एवं व्यक्तिगत विवादका मुद्दाको फाइलमा धुलो जमेको छ। सर्वोच्च परिसरमा सेवाग्राहीभन्दा सुरक्षाकर्मीको बाक्लो उपस्थिति देखिन्छ। नागरिकको विवाद निरुपण गर्ने अदालत आफैं विवादमा रुमल्लिएको छ। वर्षौंदेखि थाति रहेका मुद्दाको सुनुवाइ नहुँदा सेवाग्राही मर्कामा छन्। सहकर्मी न्यायाधीशले नै प्रधानन्यायाधीश जबरा न्यायिक स्वतन्त्रता, शक्ति पृथकीकरणको सिद्धान्तविपरीत कार्यमा संलग्न भएको आरोप लगाएका छन्। जबराले संवैधानिक नियुक्ति र मन्त्रिपरिषद्मा भागबन्डा मागेको, गम्भीर संवैधानिक मुद्दामा सुनुवाइ नगरेको र न्यायिक सुशासन कायम गर्न नसकेको आरोप लागेको छ। तर, उनी सबै आरोप अस्वीकार गर्दै राजीनामा नगर्ने अडानमा छन्। सर्वोच्च अदालतका पूर्वन्यायाधीश बलराम केसी न्यायालयमा देखिएको अभूतपूर्व संकटप्रति सरकार बेखबरझैं देखिएको बताउँछन्। भन्छन्, मुलुकभित्रको यस्तो गम्भीर संकटमा प्रधानमन्त्री शेरबहादुर देउवा संसद् अन्त्य गरी जलवायु परिवर्तन सम्मेलन (कोप २६)मा भाग लिन बेलायत जानु हुँदैनथ्यो। प्रधानन्यायाधीश चौतर्फी रूपमा प्रश्नको कठघरामा तानिएका छन्। सहकर्मी न्यायाधीशसहित पूर्वप्रधानन्यायाधीश, न्यायाधीश, नेपाल बार एसोसिएसन, नागरिक समाजबाट पनि उनको राजीनामाको माग भइरहेको छ। न्यायपालिकाका गतिविधि नियालिरहेका पूर्वसभामुख दमननाथ ढुंगाना सर्वोच्च अदालत अस्वस्थ भएको बताउँछन्। भन्छन्, प्रधानन्यायाधीशविरुद्ध सम्पूर्ण न्यायाधीशहरू एकैठाउँमा उभिनु र बन्दीप्रत्यक्षिकरण बाहेकका मुद्दा नहेर्नु न्यायालयमा असाधारण परिस्थितिको संकेत हो। राज्यका दुई अंग कार्यपालिका र व्यवस्थापिका बिरामी रहेको, न्यायपालिकामा विकारहरू देखिएको उनी बताउँछन्। अहिलेको परिस्थिति निर्माण कसले गरेको हो ? यसको सम्पूर्ण जिम्मेवारी प्रधानन्यायाधीशले लिनुपर्छ, उनी भन्छन्, अहिले कार्यपालिका र व्यवस्थापिकाको अस्वस्थताकोे प्र्रभाव न्यायपालिकामा पनि परेको छ। प्रधानन्यायाधीशलाई एक्ल्याउँदै अन्य न्यायाधीश एकजुट भएपछि सर्वोच्चमा न्यायसम्पादन प्रभावित छ। असन्तुष्ट न्यायाधीश इजलासमा सहभागी नहुँदा सात दिनदेखि बन्दी प्रत्यक्षीकरणको मुद्दासमेत सुनुवाइ भएको थिएन। प्रधानन्यायाधीशले सोमबार १० न्यायाधीशलाई बन्दी प्रत्यक्षीकरणको मुद्दामा इजलास तोके। उनीहरूले गत आइतबारदेखि प्रधानन्यायाधीशको राजीनामा माग्दै आएका छन्। प्रधानन्यायाधीश जबराले संविधान र विधि, प्रक्रियाअनुसार नै आफू बाहिरिने बताउँदै आएका छन्। न्यायालयको नेतृत्वप्रति गम्भीर प्रश्न उठ्दा पनि दलहरू मौन बसेका सत्तासीन कांग्रेसकै नेताहरू असन्तुष्ट छन्। दलहरू किन बोल्न नसक्ने ? कांग्रेस नेता केसी भन्छन्, देशको प्रमुख अंगमाथि संकटमा आउँदा दल र सरकार आफ्नो विषय होइन भन्दै तर्किन पाइन्छ ? नेकपा एकीकृत समाजवादीका प्रवक्ता खतिवडा भने न्यायालयबारे दलहरूले बोल्ने बेला भई नसकेको बताउँछन्। बन्दीप्रत्यक्षीकरणको मुद्दामा सुनुवाइप्रधानन्यायाधीशले सोमबार ६ वटा पेसी तोके। पेसी तोकिएका ६ वटै मुद्दा बन्दी प्रत्यक्षीकरणका रहेको सर्वोच्चका प्रवक्ता बाबुराम दाहालले बताए। जुन चारवटा संयुक्त इजलास र दुईवटा एकल इजलासमा थियो। प्रवक्ता दाहालले अन्नपूर्ण पोस्ट्सँग भने, बन्दीप्रत्यक्षीकरणका सबै मुद्दाको सुनुवाइ भएको छ। संयुक्त र एकल इजलासबाट सुनुवाइ भएको हो। प्रधानन्यायाधीशले आफूलाई कुनै इजलास तोकेनन्। तर, असन्तुष्ट १० न्यायाधीशलाई बन्दी प्रत्यक्षीकरणको मुद्दाको इजलास मात्र तोकेका हुन्। डा आनन्दमोहन भट्टराई र टंकबहादुर मोक्तान, अनिल सिन्हा र डा कुमार चुडाल अनि सपना प्रधान मल्ल र डा मनोजकुमार शर्मा सम्मिलित छुट्टाछुट्टै संयुक्त इजलासले रिट खारेज गरेका छन्। विश्वम्भरप्रसाद श्रेष्ठ र हरिप्रसाद फुयाँलको संयुक्त इजलासले मुद्दालाई तामेलीमा पठाएको छ। बमकुमार श्रेष्ठ र कुमार रेग्मीका एकल इजलासहरूले कारण देखाउ आदेश जारी गरेका छन्। प्रवक्ता दाहालले न्यायमा पहुँचका लागि प्रधानन्यायाधीश र न्यायाधीशबीचको आन्तरिक छलफलपछि बन्दीप्रत्यक्षीकरणको मुद्दाको सुनुवाइ भएको बताए। एक सातापछि बन्दीप्रत्यक्षीकरणको निवेदन सुनुवाइ भएको हो, उनले अन्नपूर्ण पोस्ट्सित भने, अदालतको कामकारबाही अगाडि बढाउने प्रयास भएको छ। बिस्तारै सबै प्रकारका मुद्दाको सुनुवाइ हुन्छ भन्ने अपेक्षा छ। प्रधानन्यायाधीश र न्यायाधीशबीच भएको समझदारीबारे आफूलाई थप जानकारी नभएको उनले बताए। कानुन व्यवसायी धर्नामै नेपाल बार एसोसिएसनको अगुवाइमा कानुन व्यवसायीले सोमबार पनि सर्वोच्च परिसरमा धर्ना दिएका छन्। उक्त कार्यक्रममा वरिष्ठ अधिवक्ता सतिशकृष्ण खरेलले कुनै व्यक्ति र संस्था नभई न्यायपालिकामा रहेको विकृति र विसंगतिविरुद्ध आन्दोलनमा उत्रिएको बताए। भने, सर्वोच्च अदालतमा अन्यायको आगो लागेका बेला नबोल्ने राजनीतिक दलले कुनै दिन यसको मूल्य चुकाउनुपर्नेछ। वरिष्ठ अधिवक्ता बद्रीबहादुर कार्कीले पदको गरिमा र आफ्नो सम्मान कायम गर्न नसकेकाले प्रधानन्यायाधीशले राजीनामा दिनुपर्ने बताए। आन्दोलनमा कानुन व्यवसायीको कुनै व्यक्तिगत स्वार्थ छैन। न्यायपालिका सुदृढ र न्याय शीघ्र र स्वच्छ होस् भन्ने चाहना हो, उनले भने। प्रधानन्यायाधीश जबराको राजीनामा माग गर्दै कात्तिक १७ गतेसम्म आन्दोलन जारी रहने नेपाल बारले जनाइएको छ। उक्त समयसम्म प्रधानन्यायाधीशको राजीनामा नआए थप विरोधका कार्यक्रम घोषणा गर्ने चेतावनी बारले दिएको छ। बार उपाध्यक्ष रक्षा बस्यालले न्यायपालिकाको समग्र सुधारका लागि बाध्यात्मक रूपमा विरोध कार्यक्रम गर्न परिरहेको बताइन्।"
तीनै अंग अस्तव्यस्त,"काठमाडौं : राज्यका तीनै अंग यति बेला खलबलिएका छन्। न्यायपालिकाको नेतृत्व चरम विवादमा छ। प्रधानन्यायाधीशविरुद्धको आन्दोलनले सर्वोच्च अदालतमा न्यायसम्पादन ठप्पप्रायः छ। सरकारले अवरोध नै नफुकाई दुवै सदनका अधिवेशन अन्त्य गरेपछि संघीय संसद् गतिहीन छ। प्रतिनिधिसभाका सभामुख अग्नि सापकोटाको भूमिकाप्रति प्रश्न उठेको छ। प्रधानमन्त्री शेरबहादुर देउवाको कार्यशैलीलाई लिएर आलोचना भइरहेको छ। तापनि, सरकार र सत्तापक्षले जिम्मेवारीबोध गरेको देखिँदैन। सय दिनको हनिमुन पिरियड पूरा गरेको सरकारले जनताले अनुभूति गर्ने गरी कुनै काम गरेको छैन। उल्टै व्यवस्थापिका र न्यायपालिकाको अल्झनमा रमिते बनेको छ। यस्तो अवस्थामा पनि सरकारले पहलकदमी नलिएको भन्दै सत्तासीन कांग्रेसकै नेताले प्रधानमन्त्री देउवाको भूमिकाप्रति प्रश्न उठाएका छन्। देशको वर्तमान अवस्थाभन्दा जलवायु सम्मेलन हाम्रा लागि ठूलो होइन, कांग्रेस नेता अर्जुननरसिंह केसी भन्छन्, उहाँ (प्रधानमन्त्री)ले विदेशमै बसेर पनि न्यायालयको निकासबारे निर्देशन दिन सक्नुहुन्थ्यो। संसद्को अवरोध फुकाउन पहल गर्नुपथ्र्यो। राजनीतिशास्त्रका प्राध्यापक कृष्ण पोखरेल यस्तो अस्तव्यस्तताबाट दलहरूले पाठ सिकेर अघि बढ्नुको विकल्प नरहेको बताउँछन्। सरकार र राजनीतिक दलले पाठ सिक्दै अघि बढ्नुपर्छ, पोखरेल भन्छन्, जनताका आशा र अपेक्षामा तुषारापात हुने काम गर्नुहुन्न। विपक्षी एमाले संसदीय दलका उपनेता सुवास नेम्बाङ सरकारले तीनै अंगलाई पंगु बनाएको आरोप लगाउँछन्। सरकारले गर्नुपर्ने भन्दा नगर्नुपर्ने काम गरिरहेको छ, नेता नेम्बाङ भन्छन्, देशलाई कसले पंगु बनाएको छ भनेर जनताले बुझेका छन्। सरकारले गर्नुपर्नेभन्दा नगर्नुपर्ने काम गरिरहेको छ । देशलाई कसले पंगु बनाएको छ भनेर जनताले बुझेका छन् । सुवास नेम्बाङ, उपनेता, एमाले संसदीय दल सबै पार्टी मिलेर तीनै अंगलाई प्रभावकारी बनाउन सकिने भए पनि विपक्षी एमालेले अड्को थापिरहेको छ । डा प्रकाशशरण महत, सहमहामन्त्री, कांग्रेस दलहरू यस्तो अस्तव्यस्तताबाट पाठ सिकेर अघि बढ्नुको विकल्प छैन । जनताका आशा र अपेक्षामा तुषारापात हुने काम गर्नुहुन्न । कृष्ण पोखरेल, विश्लेषक सत्तासीन जसपा नेता राजकिशोर यादव तीनै अंग शक्ति पृथकीकरण र शक्ति सन्तुलनका आधारमा सञ्चालन हुन नसक्दा समस्या भएको बताउँछन्। शक्ति पृथकीकरण र शक्ति सन्तुलनका आधारमा राज्यका तीनवटै अंग चल्नुपर्ने हो, नेता यादव भन्छन्, तर यहाँ त उनीहरूबीच साठगाँठ हुँदा यस्तो स्थिति भोग्नुपरिरहेको छ। कांग्रेस सहमहामन्त्री डा प्रकाशशरण महत सबै पार्टी मिलेर तीनै अंगलाई प्रभावकारी बनाउन सकिने भए पनि विपक्षी एमालेले अड्को थापिरहेको आरोप लगाउँछन्। प्राध्यापक पोखरेल भने झन्डै दुईतिहाइको सरकारलाई टिकाउन नसक्दा तथा पार्टी र सरकारबीचको सम्बन्धको व्यवस्थापन गर्न नसक्दा मुलुक अस्तव्यस्त बन्न पुगेको बताउँछन्। अस्तव्यस्त कार्यपालिका एमालेले प्रधानमन्त्री नियुक्ति प्रक्रियामा नै लगातार प्रश्न गरिरहेको छ। सर्वोच्च अदालतको आदेशले प्रधानमन्त्री बनेका देउवाका अधिकांश निर्णय विवादमा छन्। भ्रष्टाचार आरोपमा भूमिगत बनेका कांग्रेस उपसभापति विजय गच्छदार देउवा प्रधानमन्त्री नियुक्त भएकै भोलिपल्ट विशेष अदालतमा उपस्थित भए र धरौटीमा छुटे। प्रधानन्यायाधीश चोलेन्द्रशमशेर जबराको भागमा गजेन्द्र हमाललाई मन्त्री बनाएपछि सरकारको आलोचना बढ्यो। जनदबाब बढेपछि हमालले दुई दिनमै मन्त्री पदबाट राजीनामा दिए। त्यसयता सरकारले १२ देशबाट आफ्ना राजदूत फिर्ता बोलायो। कोभिडले थिलथिलो बनेको अर्थतन्त्रलाई माथि उकास्न विदेशी मुलुकसँग कूटनीतिक संवाद र पहल गर्नुपर्ने बेला राजदूत फिर्ता बोलाइए। एमाले संसदीय दलका उपनेता नेम्बाङ भन्छन्, दल विभाजनसम्बन्धी अध्यादेश ल्यायो। बजेट ठप्प बनायो। लगानी गर्दा आयस्रोत देखाउन नपर्नेजस्ता राष्ट्रघातीका काम गर्न सरकार लालयित छ। सरकारले काम त के सिन्को पनि भाँच्न सकेको छैन। समयमै बजेट पारित गर्न नसक्दा मुलुक चार दिन बजेटविहीन अवस्थामा पुगेको थियो। दल फुटाउन सहज हुने गरी सरकारले राजनीतिक दल ऐनमा संशोधन अध्यादेश जारी गर्यो। एमाले र जसपा फुटेपछि उक्त अध्यादेश फिर्ता लियो। बेमौसमी वर्षाले हालै ठूलो धनजनको क्षति भयो। पाकेको धान खेतमै सोत्तर भएपछि किसान निराश छन्। तर, सरकारले राहतको ठोस प्याकेज सार्वजनिक गरेको छैन। घिटीघिटी व्यवस्थापिका तत्कालीन प्रधानमन्त्री केपी शर्मा ओलीले पहिलो पटक पुस ५ मा प्रतिनिधिसभा विघटनको सिफारिस गरेयता संसद प्रभावहीन छ। ओलीले दोस्रो पटक जेठ ७ मा गरेको विघटनलाई पनि सर्वोच्चले उल्ट्याइदिएपछि संसद् कानुन र विधि निर्माणभन्दा राजनीतिक मुद्दामा अल्झ्यो। सरकार परिवर्तन, दलीय टुटफुट र राजनीतिक ध्रुवीकरणका कारण संसद्ले गति लिन सकेको छैन। विपक्षी एमालेको अवरोधबीच संसद् अधिवेशन अन्त्य भयो। संसद्का साझा नेता सभामुख अग्नि सापकोटाको भूमिकाप्रति विपक्षी एमालेले उठाएको प्रश्नको निरुपण भएको छैन। सरकारले सदनको अवरोध फुकाउन एमाले र अरू दलसँग सहमतिको प्रयाससमेत गरेन। अधिवेशन चालू रहेका बेला पनि सरकारले वर्षौंदेखि विचाराधीन विधेयक पारित गर्न पहल गरेन। संसद्मा विधेयकको थुप्रो छ। संविधान र संघीयता कार्यान्वयनसम्बन्धी विधेयक नै अड्केका कारण राज्य संयन्त्र सञ्चालनमा समस्या देखिएका छन्। निजामती सेवा र रेल्वेसम्बन्धी विधेयक सरकारले फिर्ता लिएको छ। संसद्को अन्तिम चरणमा पुगेका विधेयक फिर्ता लिएर सरकारले अध्यादेशको सहारा लिन खोज्दै छ। राजनीतिक ध्रुवीकरणसंगै संसदीय समितिमा कोरम पुग्न छाडेको छ। समितिहरू कामकाजी बन्न छोडेका छन्। सभापति शशि श्रेष्ठसहित अधिकांश सदस्य मन्त्री बनेपछि राज्य व्यवस्था समिति गतिहीन छ। संसद् चालू छँदै समितिको पुनर्गठनतर्फ सरकारले ध्यान दिएन। नयाँ सभापति चयन गर्ने पहल भएको छैन। संसद्लाई कसरी अघि बढाउने भन्नेमा सरकार नै अलमलमा देखिन्छ। संसद् किन ठप्प पार्नु ? कांग्रेस सहमहामन्त्री डा महत भन्छन्, सांसदहरूको जिम्मेवारी होइन ? यसको दोषी प्रतिपक्षी पार्टी हो। सत्तासीन नेकपा एकीकृत समाजवादीका प्रवक्ता जगन्नाथ खतिवडा एमाले नेतृत्वको अहंकारका कारण संसद ठप्प भएको आरोप लगाउँछन्। एमाले संसदीय दलका उपनेता नेम्बाङ सरकारले संसद्लाई काम दिन नसकेको बताउँछन्। भन्छन्, सरकारले बिजनेस दिन त के कतिपय महत्वपूर्ण विधेयक नै फिर्ता लगेको छ। तर, राजनीतिशास्त्रका प्राध्यापक पोखरेल आफूले गरेको संसद् विघटनको सिफारिस ठीक थियो भनेर प्रमाणित गर्न एमाले अध्यक्ष ओली सक्रिय बनेको आरोप लगाउँछन्। अस्वस्थ न्यायपालिकान्यायपालिकाको सबैभन्दा माथिल्लो तहमा रहेको सर्वोच्च अदालतमा मुद्दाको चाङ छ। संवैधानिक एवं व्यक्तिगत विवादका मुद्दाको फाइलमा धुलो जमेको छ। सर्वोच्च परिसरमा सेवाग्राहीभन्दा सुरक्षाकर्मीको बाक्लो उपस्थिति देखिन्छ। नागरिकको विवाद निरुपण गर्ने अदालत आफैं विवादमा रुमल्लिएको छ। वर्षौंदेखि थाति रहेका मुद्दाको सुनुवाइ नहुँदा सेवाग्राही मर्कामा छन्। सहकर्मी न्यायाधीशले नै प्रधानन्यायाधीश जबरा न्यायिक स्वतन्त्रता, शक्ति पृथकीकरणको सिद्धान्तविपरीत कार्यमा संलग्न भएको आरोप लगाएका छन्। जबराले संवैधानिक नियुक्ति र मन्त्रिपरिषद्मा भागबन्डा मागेको, गम्भीर संवैधानिक मुद्दामा सुनुवाइ नगरेको र न्यायिक सुशासन कायम गर्न नसकेको आरोप लागेको छ। तर, उनी सबै आरोप अस्वीकार गर्दै राजीनामा नगर्ने अडानमा छन्। सर्वोच्च अदालतका पूर्वन्यायाधीश बलराम केसी न्यायालयमा देखिएको अभूतपूर्व संकटप्रति सरकार बेखबरझैं देखिएको बताउँछन्। भन्छन्, मुलुकभित्रको यस्तो गम्भीर संकटमा प्रधानमन्त्री शेरबहादुर देउवा संसद् अन्त्य गरी जलवायु परिवर्तन सम्मेलन (कोप २६)मा भाग लिन बेलायत जानु हुँदैनथ्यो। प्रधानन्यायाधीश चौतर्फी रूपमा प्रश्नको कठघरामा तानिएका छन्। सहकर्मी न्यायाधीशसहित पूर्वप्रधानन्यायाधीश, न्यायाधीश, नेपाल बार एसोसिएसन, नागरिक समाजबाट पनि उनको राजीनामाको माग भइरहेको छ। न्यायपालिकाका गतिविधि नियालिरहेका पूर्वसभामुख दमननाथ ढुंगाना सर्वोच्च अदालत अस्वस्थ भएको बताउँछन्। भन्छन्, प्रधानन्यायाधीशविरुद्ध सम्पूर्ण न्यायाधीशहरू एकैठाउँमा उभिनु र बन्दीप्रत्यक्षिकरण बाहेकका मुद्दा नहेर्नु न्यायालयमा असाधारण परिस्थितिको संकेत हो। राज्यका दुई अंग कार्यपालिका र व्यवस्थापिका बिरामी रहेको, न्यायपालिकामा विकारहरू देखिएको उनी बताउँछन्। अहिलेको परिस्थिति निर्माण कसले गरेको हो ? यसको सम्पूर्ण जिम्मेवारी प्रधानन्यायाधीशले लिनुपर्छ, उनी भन्छन्, अहिले कार्यपालिका र व्यवस्थापिकाको अस्वस्थताकोे प्र्रभाव न्यायपालिकामा पनि परेको छ। प्रधानन्यायाधीशलाई एक्ल्याउँदै अन्य न्यायाधीश एकजुट भएपछि सर्वोच्चमा न्यायसम्पादन प्रभावित छ। असन्तुष्ट न्यायाधीश इजलासमा सहभागी नहुँदा सात दिनदेखि बन्दी प्रत्यक्षीकरणको मुद्दासमेत सुनुवाइ भएको थिएन। प्रधानन्यायाधीशले सोमबार १० न्यायाधीशलाई बन्दी प्रत्यक्षीकरणको मुद्दामा इजलास तोके। उनीहरूले गत आइतबारदेखि प्रधानन्यायाधीशको राजीनामा माग्दै आएका छन्। प्रधानन्यायाधीश जबराले संविधान र विधि, प्रक्रियाअनुसार नै आफू बाहिरिने बताउँदै आएका छन्। न्यायालयको नेतृत्वप्रति गम्भीर प्रश्न उठ्दा पनि दलहरू मौन बसेका सत्तासीन कांग्रेसकै नेताहरू असन्तुष्ट छन्। दलहरू किन बोल्न नसक्ने ? कांग्रेस नेता केसी भन्छन्, देशको प्रमुख अंगमाथि संकटमा आउँदा दल र सरकार आफ्नो विषय होइन भन्दै तर्किन पाइन्छ ? नेकपा एकीकृत समाजवादीका प्रवक्ता खतिवडा भने न्यायालयबारे दलहरूले बोल्ने बेला भई नसकेको बताउँछन्। बन्दीप्रत्यक्षीकरणको मुद्दामा सुनुवाइप्रधानन्यायाधीशले सोमबार ६ वटा पेसी तोके। पेसी तोकिएका ६ वटै मुद्दा बन्दी प्रत्यक्षीकरणका रहेको सर्वोच्चका प्रवक्ता बाबुराम दाहालले बताए। जुन चारवटा संयुक्त इजलास र दुईवटा एकल इजलासमा थियो। प्रवक्ता दाहालले अन्नपूर्ण पोस्ट्सँग भने, बन्दीप्रत्यक्षीकरणका सबै मुद्दाको सुनुवाइ भएको छ। संयुक्त र एकल इजलासबाट सुनुवाइ भएको हो। प्रधानन्यायाधीशले आफूलाई कुनै इजलास तोकेनन्। तर, असन्तुष्ट १० न्यायाधीशलाई बन्दी प्रत्यक्षीकरणको मुद्दाको इजलास मात्र तोकेका हुन्। डा आनन्दमोहन भट्टराई र टंकबहादुर मोक्तान, अनिल सिन्हा र डा कुमार चुडाल अनि सपना प्रधान मल्ल र डा मनोजकुमार शर्मा सम्मिलित छुट्टाछुट्टै संयुक्त इजलासले रिट खारेज गरेका छन्। विश्वम्भरप्रसाद श्रेष्ठ र हरिप्रसाद फुयाँलको संयुक्त इजलासले मुद्दालाई तामेलीमा पठाएको छ। बमकुमार श्रेष्ठ र कुमार रेग्मीका एकल इजलासहरूले कारण देखाउ आदेश जारी गरेका छन्। प्रवक्ता दाहालले न्यायमा पहुँचका लागि प्रधानन्यायाधीश र न्यायाधीशबीचको आन्तरिक छलफलपछि बन्दीप्रत्यक्षीकरणको मुद्दाको सुनुवाइ भएको बताए। एक सातापछि बन्दीप्रत्यक्षीकरणको निवेदन सुनुवाइ भएको हो, उनले अन्नपूर्ण पोस्ट्सित भने, अदालतको कामकारबाही अगाडि बढाउने प्रयास भएको छ। बिस्तारै सबै प्रकारका मुद्दाको सुनुवाइ हुन्छ भन्ने अपेक्षा छ। प्रधानन्यायाधीश र न्यायाधीशबीच भएको समझदारीबारे आफूलाई थप जानकारी नभएको उनले बताए। कानुन व्यवसायी धर्नामै नेपाल बार एसोसिएसनको अगुवाइमा कानुन व्यवसायीले सोमबार पनि सर्वोच्च परिसरमा धर्ना दिएका छन्। उक्त कार्यक्रममा वरिष्ठ अधिवक्ता सतिशकृष्ण खरेलले कुनै व्यक्ति र संस्था नभई न्यायपालिकामा रहेको विकृति र विसंगतिविरुद्ध आन्दोलनमा उत्रिएको बताए। भने, सर्वोच्च अदालतमा अन्यायको आगो लागेका बेला नबोल्ने राजनीतिक दलले कुनै दिन यसको मूल्य चुकाउनुपर्नेछ। वरिष्ठ अधिवक्ता बद्रीबहादुर कार्कीले पदको गरिमा र आफ्नो सम्मान कायम गर्न नसकेकाले प्रधानन्यायाधीशले राजीनामा दिनुपर्ने बताए। आन्दोलनमा कानुन व्यवसायीको कुनै व्यक्तिगत स्वार्थ छैन। न्यायपालिका सुदृढ र न्याय शीघ्र र स्वच्छ होस् भन्ने चाहना हो, उनले भने। प्रधानन्यायाधीश जबराको राजीनामा माग गर्दै कात्तिक १७ गतेसम्म आन्दोलन जारी रहने नेपाल बारले जनाइएको छ। उक्त समयसम्म प्रधानन्यायाधीशको राजीनामा नआए थप विरोधका कार्यक्रम घोषणा गर्ने चेतावनी बारले दिएको छ। बार उपाध्यक्ष रक्षा बस्यालले न्यायपालिकाको समग्र सुधारका लागि बाध्यात्मक रूपमा विरोध कार्यक्रम गर्न परिरहेको बताइन्।"
तिहारमा घर जाने यात्रुलाई कोरोनाविरुद्धको खोप लगाउन सुरु,"काठमाडौं : स्वास्थ्य तथा जनसङ्ख्या मन्त्रालयले तिहारमा घर जाने यात्रुलाई मंगलबारदेखि कोरोना भाइरसविरुद्धको खोप लगाउन थालेको छ। स्वास्थ्य सेवा विभाग परिवार कल्याण महाशाखाका बाल स्वास्थ्य तथा खोप शाखा प्रमुख सागर दाहालले चाडपर्वमा घर जाने यात्रुलाई लक्षित गरी गोगंबु बसपार्क, कङ्लकी, बल्खु र कोटेश्वरमा मंगलबारदेखि खोपको पहिलो मात्रा दिन थालिएको जानकारी दिए। उनका अनुसार मंगलबार बिहानैदेखि ती ठाउँमा घर जाने यात्रुलाई खोप दिइरहेको छ। बिहान ७ बजेदेखि साँझ ७ बजे खोप प्रदान गरिने छ। जिल्ला स्वास्थ्य कार्यालय काठमाडौंका प्रमुख शम्भु काफ्लेले खोप लगाउनका लागि रेडक्रसका स्वम्सेवक परिचालन गरिएको बताए। 'बसपार्कको टिकट काउन्टरमा गई स्वयसेवकले खोप लगाउन यात्रुलाई अनुरोध गर्नेछन्', उनले भने, 'अनि ती घर जान लागेका यात्रु नजिकैको खोप केन्द्रमा गई खोप लगाउने छन्।' उनले अहिले ५०० मात्रा चारै वटा खोप केन्द्रमा पठाइएको र आवश्यकता अनुसार खोप उपलब्ध गराउने जानकारी दिए। भेरोसेल र एस्ट्राजेनिका खोप यात्रुलाई प्रदान गरिने छ। पहिलो मात्रा दिइसकेको ती यात्रुलाई घरबाट फर्केपछि दोस्रो मात्राको खोप प्रदान गरिने छ। खोप आज र भोलि प्रदान गरिने छ। अमेरिकाले अनुदानमा दिएको फाइजर खोप नेपाल आइपुग्यो पाँच वर्षमाथिका बालबालिकालाई फाइजर खोप लगाउन विज्ञको सिफारिस चीनबाट खरिद गरेको १० लाख डोज खोप नेपाल आइपुग्यो जसले बनाए पोलियोविरुद्धको खोप कोरोनाविरुद्ध खोप आउनेक्रम जारी, कहाँबाट कति आउँदैछ ? १२ वर्षमुनिका बालबालिकाका लागि पनि खोप ल्याइने : मन्त्री खतिवडा"
चालक अनुमतिपत्रको अनलाइन फारम किन बन्द भयो ?,"काठमाडौं : चालक अनुमतिपत्रको अनलाइन फारम सुरु भएको केही दिनमा नै प्राविधिक कारणले गर्दा अवरुद्ध भएको छ। कात्तिक ८ गते चालक अनुमतिपत्रको अनलाइन आवेदन खुलाइएको भएपनि १० गते नै समस्याका कारण स्थगित भएको विभागले जनाएको छ। सफ्टवेयरमा समस्या आएपछि अहिले प्राविधिकले मर्मत गरिरहेको विभागका प्रवक्ता डा लोकनाथ भुषालले बताए। जतिसक्दो चाँडो त्यसको समस्या समाधान गरेर सेवा चालू गर्न खोजिएको उनले बताए। उहाँले भने, हामीले जतिसक्दो चाँडो भनेका छौँ कति दिन लाग्छ भन्न सकिँदैन। अनुमतिपत्रका लागि आवेदन गर्दा नयाँ आवेदन र अर्को अनुमतिपत्र लिइसकेकाको वर्ग थपिने गरिएको छ। नयाँ अनुमतिपत्रका लागि आवेदन दिँदा समस्या भए पनि अर्को वर्ग थप्नेमा सबै विवरण भरेर फाइल बुझाउने समयमा समस्या देखिएको प्रवक्ता डा भुषालले बताए। एकै पटक धेरै सेवाग्राहीले आवेदन भर्न खोजेकाले समस्या देखिएको हुनसक्ने उनले बताए। चालक अनुमतिपत्रका लागि अनलाइन फाराम भर्न समस्या लाइसेन्स परीक्षामा विवाद सवारी लाइसेन्स : लिखित परीक्षा पास हुनेले अब १८ महिनासम्म ट्रायल दिन पाउने चालक अनुमतिपत्रका लागि आवेदन दिनेको सङ्ख्या पाँच लाख नाघ्यो परीक्षा उत्तीर्ण भएको महिना दिनमै चालक अनुमतिपत्र सवारी लाइसेन्स परीक्षा दिन नपाउने ? दुई लाख ५० हजार चालक अनुमतिपत्र छाप्न बाँकी बागमती प्रदेशमा आजदेखि लाइसेन्स परीक्षा पुन: सुरु नियमित रुपमा चालू नभएको सेवा खुलाउनाथ सेवाग्राहीको चाप हुने गरेको छ। विगतमा पनि अनलाइन फारम भर्दा पनि समस्या भइरहेको थियो। अहिलेको आवश्यकताअनुसार त्यसको क्षमता नभएको हुनसक्ने भन्दै प्राविधिकले अपडेट गरिरहेको उनले बताए। कोभिडका कारण झण्डै डेढवर्ष पहिलेदेखि अनुमतिपत्रको परीक्षा नियमित भइरहेको छैन। विसं २०७६ चैतदेखि सरकारले जारी गरेको बन्दाबन्दीका कारण परीक्षा स्थगित गरिएकामा झण्डै १० महिनापछि अनलाइन फारम खुलाइएको थियो। त्यो खुलाइएको केही समयपछि नै पुनः दोस्रो लहरका कारण पुनः सेवा स्थगित भयो। गत वैशाखदेखि काठमाडौं उपत्यकाका तीनलगायतका जिल्लामा निषेधाज्ञाका कारण सेवा सञ्चालन हुनसकेको थिएन। सरकारले असारदेखि नै अरु क्षेत्र खुलाएको भएपनि यातायात व्यवस्था विभागले सङ्क्रमण बढ्नसक्ने भन्दै अनुमतिपत्र खुलाएको थिएन। उपत्यकालगायत देशभरमा अनुमतिपत्र लिन चाहनेको सङ्ख्या धेरै छ।"
स्याङ्जामा राष्ट्रिय परिचयपत्र विवरण संकलन गरिने,"स्याङ्जा : स्याङ्जामा राष्ट्रिय परिचयपत्र विवरण संकलन अभियान सुरु गरिने भएको छ। नागरिकका बहुउदेश्यीय राष्ट्रिय परिचय नम्बर र राष्ट्रिय पहिचानसहितको बायोमेट्रिक स्मार्टकार्ड प्रदान गर्ने उद्देश्यले राष्ट्रिय अभियानका रुपमा सञ्चालन गरिँदै आएको हो। गण्डकी प्रदेशको कास्कीमा विवरण संकलन अभियान जारी छ। कास्कीको विवरण संकलन सकिएपछि सोही टोली स्याङ्जा आउने भएको हो। गृहमन्त्रालयअन्र्तगतको राष्ट्रिय परिचयपत्र तथा पञ्जीकरण विभागको समन्वयमा प्रशासन कार्यालय स्याङ्जाद्वारा आयोजित अन्तरक्रियासहित समन्वय बैठकमार्फत सो जानकारी गराइएको हो। विभागबाट खटाईआएका प्रविधिसहितका ६० जना कर्मचारीले स्याङ्जामा राष्ट्रिय परिचयपत्रका विवरण संकलन गर्ने राष्ट्रिय परिचयपत्र तथा पञ्जीकरण विभागका महानिर्देशक तीर्थराज भट्टराईले जानकारी दिए। उनले जिल्लाका ११ वटै पालिकामा झण्डै ४ महिना लाग्ने र आवश्यक सहयोगका लागि स्थानीय पालिकाले आवश्यक सहयोग एवं समन्वय गरिदिन आग्रह गरे। विस २०७४ को निर्वाचनका मतदातालाई आधार जनसंख्या मानेर परिचयपत्र विवरण संकलन गरिने भएको हो। परिचयपत्रमा व्यक्तिगत विवरणहरू (नाम, थर, जन्म मिति, लिङ्ग, आमाबुवाको नाम, ठेगाना, नागरिकताको किसिम, पतिपत्नी नाम, बाजेको नाम), १० औंलाका छाप, आखाँको नानि, प्रस्तावित परिचय नम्बर, फोटो, राष्ट्रियता, हस्ताक्षर, चिप्स लगायतका विवरण संकलन गरिने विभागका निर्देशक बिष्णुहरी उपाध्यायले बताए। अन्र्तक्रियामा जिल्ला समन्वय समितिका प्रमुख सीता सुन्दास, कालीगण्डकी गाउँपालिकाका अध्यक्ष खिमबहादुर थापा, पुतलीबजार नगर प्रमुख सीमा क्षेत्री प्रमुख जिल्ला अधिकारी राजुप्रसाद पौडेल, सहायक प्रमुख जिल्ला अधिकारी हरिप्रसाद शर्मा लगायतले व्यक्ति पहिचानका लागि पर्याप्त विवरण उल्लेखगरी बनाइने राष्ट्रिय परिचयपत्र बनाउने अभियानलाई सबै पालिका र सरोकारवालाले सहयोग गर्ने प्रतिवद्धता जनाए। सोही कार्यक्रममा जिल्लाका ५ नगरपालिका र ६ गाउँपालिकाका प्रमुख, अध्यक्ष, उपप्रमुख, उपाध्यक्ष र प्रशासकिय अधिकृतहरुको सहभागिता थियो।"
धनतेरस नयाँ भाँडा खरिद गरी मनाइँदै,"काठमाडौं : कार्तिक कृष्ण त्रयोदशीका दिन मनाइने धनतेरस पर्व मंगलबा सुन, चाँदी, तामा आदि धातुका नयाँ भाँडा कुँडा किनेर ल्याइ घरमा राखिँदैछ। यसरी ल्याइएको भाँडाकुँडामा कार्तिक कृष्ण औँसीका दिन लक्ष्मीपूजा गरिन्छ। यसरी पूजा आरधना गरेमा लक्ष्मी स्थिर भइ बस्छिन् भन्ने वैदिक सनातन हिन्दू धार्मिक विश्वास छ। धनतेरसका दिन सुन चाँदीको गहना किनेर ल्याउने प्रचलन समेत छ। धार्मिक विश्वासकै कारण आज भाँडाकुँडा एवं गरगहना किन्नेको भीड लाग्ने गर्छ। आजको दिनलाई धन त्रयोदशी, भाण्ड त्रयोदशी जस्ता नामले समेत चिनिन्छ। आजका दिन नयाँ भाँडा किनेमा लक्ष्मीले सधैँ घरमा बास गर्छिन् भन्ने धार्मिक विश्वास छ। यस विश्वासका आधारमा भाँडा पसलमा बिहानैदेखि ग्राहकको भीड लागेको छ। गत वर्ष जस्तो कोरोना त्रास नभएकाले पनि यस वर्ष भाण्ड त्रयोदशीका अवसरमा भाँडा पसलमा भीड लागेको हो। भाँडा पसलमा एक साताअघिदेखि नै तामा, पित्तल लगायत धातुका भाँडा आकर्षक रुपमा साज सज्जा गरी राखिएको छ। यमपञ्चकको पहिलो दिन आज साँझदेखि यमराजलाई प्रसन्न बनाउन घरमा परिवार सङ्ख्या अनुसार यमदीप दान सुरु गरिँदै छ। यसरी दीप दान गर्नाले यम यातनाबाट मुक्त भइन्छ भन्ने शास्त्रीय मान्यता रहेको धर्मशास्त्रविद् एवं नेपाल पञ्चाङ्ग निर्णायक समितिका पूर्व अध्यक्ष प्रा डा रामचन्द्र गौतमले जानकारी दिए। दीपावली, तिहार, यमपञ्चकजस्ता नामले परिचित यो पर्व नेपालीले मनाउने दसैंपछिको दोस्रो ठूलो चाड हो। आजदेखि विधिवत् रुपमा कार्तिक शुक्ल द्वितीयासम्म घर, व्यापारिक प्रतिष्ठानलगायत स्थानमा झिलीमिली बत्ती बालेर दीपावली गरिन्छ।"
जिंक मिश्रित गहुँ उत्पादनको तयारी,"गुलरिया : राष्ट्रिय खाद्य बैंक लिमिटेडले बर्दियामा जिंक तत्व पाइने गहुँ खेतीको थालनी गर्ने भएको छ। नेपालका गहुँविद् डाक्टर मदन भट्टले बर्दियाबाट जिंकयुक्त गहुँ उत्पादन सुरु गर्ने जानकारी दिए। उनले भने, 'विशेष गरी मानव शरिरको रक्त संचार प्रणालीलाई जिंक अति आवश्यक हो। महिला तथा बालबालिकाहरुलाई यसको बढी आवश्यकता पर्छ। त्यसैले यसको उत्पादनमा हाम्रो ध्यान केन्द्रित भएको छ।' विश्वमा ३ अर्ब जनसंख्याको खाद्यान्न गहुँ हो। उत्पादनको हिसाबले पहिलो मकै, दोस्रो गहुँ र तेस्रोमा धान पर्छ। गहुँबाट प्रोटिन प्राप्तहुन्छ। खाद्य आवस्यकता पूर्ति गर्दै भावीपुस्ताको खाद्य सम्प्रभुत्ता रक्षार्थ पोषिलो आहारको लागि दीगो कृषि उत्पादनको अभियानसहित राष्ट्रिय खाद्य बैंकले रैथाने जिनको खोजी गरेको बैंकका कार्यकारी अध्यक्ष शंकर उप्रेतीले बताए। उनले भने, 'हामीले सरकारी बाँझो जग्गा, सामुदायिक वनका खाली जग्गा, व्यक्तिका बाँझो जग्गालगायत खोला छेउका बगरहरु लिजमा लिएर उत्पादको काम शुरु गरिसकेका छौं। परम्परागत कृषि प्रणालीको संरक्षणगर्दै जैविक खाद्यान्न उत्पादन मार्फत एग्रो टुरिजम बिकास गर्ने हाम्रो लक्ष्य हो।' उनले बर्दियामा पाईलट प्रोजेक्ट अन्तर्गत गुलरिया नगरपालिका३ मा २५ विगाह क्षेत्रफल निजी जग्गा भाडामा लिएको बताए। '७ प्रजातीका धानहरु उत्पादन गर्यौं। अब जिंक मिश्रित गहुँ उत्पादनको तयारीमा छौं। क्रमिक रुपमा गेडागुडी, तरकारी, फलफूल, माछामासु, जडिबुटीजन्य लगायतका खानेकुरा उत्पादन गर्ने हाम्रो लक्ष्य छ।'उप्रेतीले भने, 'रसायनमुक्त उत्पादित खाद्यान्नहरु स्वदेशमा खपत गरी विदेशमा निर्यात गर्ने तयारीमा छौं।' अध्यक्ष उप्रेतीले थपे, 'कृषि पेशालाई मर्यादित बनाई नयाँ प्रविधिसहितको अध्ययन अनुसन्धान गर्दै अल्पकालीन, मध्यकालीन र दीर्घकालीन योजनाअनुरुप खाद्यान्नबाट देशलाई आत्मनिर्भर बनाउने अभियान बैंकको छ। बैंकले २ अर्ब रकमबाट कामको सुरुवात गर्दै ७७ वटै जिल्लामा कार्यालय स्थापना गर्ने तयारी बमोजिम बर्दियामा कार्यालय सञ्चालनमा ल्याई कामको थालनी गरिसकेको छ। किसानलाई धनी बनाउँदै देशलाई आत्मनिर्भर बनाउने बैंकको महत्वाकांक्षी योजना छ। नेपालमा कृषिलाई उद्योगको रुपमा व्यवसायीक बनाउँदै उत्पादन गर्न सके खाद्यान्नमा आत्मनिर्भर बन्न समस्या नरहेको वनस्पतिविद् प्राध्यापक मोहनप्रसाद पन्थीले बताए। खाद्य बैंक परम्परागत तथा आधुनिक कृषि प्रणालीको सेतुका रुपमा उदाएको छ। किसानहरुले बहुउपयोगी वनस्पतिहरुको उत्पादनले आम्दानी बढाउन सकिने विद्हरुको सुझाव छ। भर्खर नेपालमा भित्रिएको यजोला बहुउपयोगी बनस्पति खेती हो। उनले भने 'पानी, वा तलावमा खेती गर्न सकिने यजोलाले नाईट्रोजनको मात्रा भण्डारणको क्षमता रहेकाले पशुपंक्षीको आहारालगायत मलका रुपमा प्रयोग गर्न सकिने छ।' प्रयोगात्मक रुपमा पानीमा यजोला रोप्दै उनले भने 'मलको रुपमा प्रयोग गरे १० देखि १२ प्रतिशत उत्पादकत्व वृद्धि गर्छ। पुरानो ढर्राबाट खेती गर्दा केही फाइदा छैन। नविनतम सोच र प्रणालीको प्रयोग बढाउन सक्नुपर्छ।' कृषकका लागि खाद्य बैंक भोकमुक्त गर्न खाद्य बैंक बर्दियामा खाद्य बैंक बारेकोटमा खाद्य बैंक स्थापना हुने बारेकोटमा खाद्य बैंक स्थापना"
किसानहरुको उत्पादनको सम्मान गर?,काठमाडौं : किसानहरुले माइतीघरमा प्रदर्शन गरेका छन्। गुणस्तरहीन धानको बिउका कारण उत्पादनमा ह्रास आएको भन्दै किसानहरुले प्रदर्शन गरेका हुन्। किसानहरुको उत्पादनको सम्मान गर्न सरकारसँग माग समेत गरेका छन्। गुणस्तरहीन धानको बिउका कारण धानमा बाला नलागेपछि किसानहरु चिन्तित छन्।
जोमसोम अस्पतालमा छैनन् चिकित्सक,"जोमसोम : मुस्ताङकै एक मात्र जोमसोम अस्पतालमा चिकित्सकीय सेवा प्रभावित बनेको छ। अस्पतालमा कार्यरत २ जना चिकित्सकको सेवा करार अवधि सकिएर बिदा भईसकेको र अस्पतालका मेडिकल सुपरिटेन्डेनको पनि स्वास्थ्य तथा जनसंख्या मन्त्रालयमा काजमा खटिएसँगै जोमसोम अस्पताल चिकित्सक विहिन बनेको हो। जोमसोम अस्पतालमा कार्यरत डाऋषव खनाल र डा साजन बरालको करार अवधि असोज अगावै सकिएकोमा गत हप्तानै उनीहरुअस्पतालबाट बिदा भईसकेको अस्पतालका सूचना अधिकारी एकराज बस्नेतले जानकारी दिए। उनका अनुसार अस्पतालका मेसु मनोज घिमिरे पनि मन्त्रालयमा गएपछि जोमसोम अस्पताल चिकित्सक विहिन बनेको हो। एकजना नवौं तहको चिकित्सकसहित कुल १८ जना स्वास्थ्यकर्मीको दरबन्दी रहेको जोमसोम अस्पतालमा २ जना कार्यालय सहयोगीसहित ६ जना स्वास्थ्यकर्मी मात्र कार्यस्थलमा उपस्थित छन्। जोमसोम अस्पतालमा १ जना नवौं तहको चिकित्सक, १ जना आठौं तहको चिकित्सक, स्टाफ नर्स २ जना, अहेब ३ जना, अनमी २ जना, नायब सुब्बा १ जना, ल्याब टेक्निसियन १ जना, डाक रुम असिस्टेन १ जना र ६ जना कार्यालय सहयोगीको स्थायी दरबन्दी छ। तर, अस्पतालका लागि पर्याप्त दरबन्दी कायम रहेपनि सरकारको यथोचित व्यवस्थापन नहुँदा स्वास्थ्यकर्मीको अभाव खट्किएको अस्पतालका सूचना अधिकारी एकराज बस्नेतको भनाई छ। उनका अनुसार अस्पतालका लागि तोकिएको १८ जना दरबन्दी मध्ये हाल स्टाप नर्स १ जना ,नायब सुब्बा १ जना, ल्याब असिस्टेन १ जना र २ जना कार्यालय सहयोगी मात्र छन्। अस्पतालका सूचना अधिकारी बस्नेतले जोमसोम अस्पतालमा चिकित्सकको अभाव भएको जानकारी सरकारलाई पटकपटक जानकारी गराएको भएपनि सरकारले त्यसको सम्वोधन गर्न नसकेको जानकारी दिए। जोमसोम अस्पतालमा चिकित्सकको अभाव भईरहँदा स्वास्थ्य तथा जनसंख्या मन्त्रालय गण्डकी प्रदेशले राजिव सापकोटालाई करारमा चिकित्सकको रुपमा खटाईएको भएपनि उनी अहिले सम्म कार्यस्थलमा उपस्थित भएका छैनन्। अस्पतालमा अहिले करारमा खटाईएका १ जना स्टाप नर्स ,१ जना अहेब छन्। करारमा परिचालन गरिएका सबै स्वास्थ्यकर्मीको करार अवधि असोजमै सकिएको भएपनि उनीहरुलाई मौखिक आश्वासन दिलाएर थमौती गरिएको अस्पताल श्रोतले जनाएको छ। उनीहरुको करार अवधि सक्किएकाले ठाँडो हाजिरमा काम गरिरहेको जनाईएको छ। यसअघि राष्ट्रिय स्वंयसेवक कार्यक्रमबाट मन्त्रालयले १ अहेब करारमा खटाईएको भएपनि उनले पारिश्रमिक पाउन नसकेपछि दसैं बिदामा घर गएको र कार्यक्षेत्रमा नफर्किएको अस्पतालका सूचना अधिकारी बस्नेतको भनाई छ। उनका अनुसार घर फर्किएका चिकित्सकले आफू कार्यक्षेत्रमा नफर्किने जानकारी अस्पताललाई गराएको उनले बताए। मुस्ताङको जोमसोम अस्पताल १५ शैयाको छ। अस्पताल चिकित्सकविहिन बनेपछि उपल्लो मुस्ताङदेखि तल्लो मुस्ताङसम्मका बिरामीको उपचारमा समस्या परेको छ। चिकित्सक नहुँदा बिरामीले अस्पतालले दिने सघन उपचार र ईमेरजेन्सी सेवा पाउँन वञ्चित छन्। नेपाल सरकारबाट छात्रवृद्धि सुविधा प्राप्त गरी चिकित्सक बनेकाहरुलाई एक वर्ष दुर्गम जिल्लामा खटाउने सरकारले प्रावधान तोकेको छ। कुनैबेला सरकारबाट छात्रवृद्धि पाएर चिकित्सक बनेकाहरु जोमसोम अस्पतालमा अटुट ४ जनादेखि ७ जनासम्म हुने गरेकोमा यसपटक करारका डाक्टरको अभाव भएको अस्पतालले जनाएको छ। जोमसोम अस्पतालमा चिकित्सक अभाव भएसँगै अस्पताल आउने बिरामी जिल्ला बाहिरको अस्पतालमा उपचार गर्न जानुपर्ने बाध्यता परेको छ। बेनीजोमसोम सडकको दुरअवस्था र पोखराजोमसोम हवाई सेवाको भाडा महङ्गो पर्ने भएकाले निम्न आयश्रोत भएका विरामी आर्थिक समस्यामा पर्ने देखिएको छ। जिल्लामा नवौं तहको एमबिबिएस उर्तीण चिकित्सकको दरबन्दी कायम रहेपनि हालसम्म नवौं तहको चिकित्सक अस्पतालमा खटाईएको छैन। नवौं तहको चिकित्सक नहुँदा जोमसोम अस्पतालमा भरपर्दौ स्वास्थ्य सुविधा प्राप्त गर्न कठिनाई भईरहेको स्थानीय बताउँछन्। यस्तै, जिल्ला अस्पताल जोमसोममा भरपर्दौ प्राविधिक उपकरणको सुविधा नहुँदा अस्पताल आउने विरामीलाई विभिन्न समस्या पर्ने गरेको छ। अस्पतालमा साधारण प्रकारको ल्याब र एक्सरे लगायतका उपकरण मात्र हँुदा विरामीको रोगको पहिचान गर्न र उपचारमा कठिनाई भईरहेको छ। जोमसोम अस्प्तालमा हालसम्म डिजिटल एक्सरे उपकरण नभएको र दक्ष प्राविधिक टेक्नियसनसमेत नभएकाले रोग पहिचानमा समस्या उत्पन्न हुने गरेको छ। स्वास्थ्य तथा जनसंख्या मन्त्रालय गण्डकी प्रदेशले जोमसोम अस्पताललाई दुई थान आईसियु र भेन्टिलेटर उपलब्ध गराएपनि दक्ष प्राविधिक नहुँदा आईसियु र भेन्टिलेटर स्टोरमै थनि्कएको छ।"
"दीपावली पर्व सुरु, आज धनतेरस मनाइँदै","काठमाडौं : दीपावली (तिहार) पर्व मंगलबारदेखि सुरु हुँदैछ। कात्तिक कृष्ण त्रयोदशीदेखि कात्तिक शुक्ल द्वितीयासम्म मनाइने दीपावलीको पहिलो दिन आज मिथिलामा धनतेरस मनाइँदै छ। मिथिलाको जनबोलीमा दिवाली भनिने यो पर्वलाई यमपञ्चक पनि भनिन्छ। पर्वको पहिलो दिन आज धातुका नयाँ सामान जोडेर धनतेरस मनाउन लागिएको हो। कात्तिक कृष्ण त्रयोदशीको रात पर्ने दिनलाई मिथिलामा धनतेरस भनिन्छ। यस दिन नयाँ धातुका सामान किनेर पूजाआराधना गर्दै दीपावली पर्व प्रारम्भ गर्ने मैथिल परम्परा छ। आज बिहान ९ बजेअघि नै त्रयोदशी तिथि प्रारम्भ हुने हुँदा नक्षत्रादिको भोगले बिहान ११ बजेपछि धातुका नयाँ सामान किन्न शुभ हुने मैथिल परम्परा र कर्मकाण्डका ज्ञाता बर्दिबास नगरपालिका२ का महेशकुमार झा बताउँछन्। घरघरमा आजै साँझदेखि उज्याला बत्ती बालेर नयाँ किनिएका धातुका सामान र धनधान्यकी देवी लक्ष्मीको पूजाआराधना गरिन्छ। मिथिलामा मिथिला पञ्चाङ्ग र विद्यापति पञ्चाङ्गका आधारमा तिथि, बार, नक्षत्र एवं चाडपर्वको छिनोफानो गरिन्छ। दुवै पञ्चाङ्गमा आज नै धनतेरस उल्लेख रहेको झाले बताउनुभयो। कात्तिक कृष्ण त्रयोदशीकै दिन मनाइने धन्वन्तरी जयन्ती पनि आजै परेको छ। दीपावली मुख्यतः धनधान्यकी देवी लक्ष्मीको पूजाआराधना गरिने पर्व भएको हुँदा पहिलो दिन नै नयाँ वस्तु जोडेर लक्ष्मी खुशी पार्न यो पर्वको परम्परा चलेको मिथिला संस्कृतिका ज्ञाता बताउँछन्। मिथिला क्षेत्रमा दिवालीको पहिलो दिन नै बजारबाट किनेर ल्याइएको धातुका गहना वा भाँडालाई लक्ष्मीको प्रतिमा स्थापित गरिएका ठाउँमा पूजा गरेर यो पर्व विधिवत सुरु गरिने परम्परा छ। सन्ध्याकालमा दीप प्रज्ज्वलनसँगै धनतेरसको पूजा गरेर दिवाली पर्व सुरु गरिन्छ। पर्व विशेषका कारण आज तामा, पित्तल र काँशका भाँडा पसल तथा सुनचाँदीका गहना बनाउने पसलमा ग्राहकको भीडभाड रहन्छ। मिथिलामा आज किनिएको सामान शुभफल दिने, टिकाउ र नाफा दिने हुने जनविश्वास छ।"
सिमिकोट उड्न लागेको सीता एयरको विमानमा ३ वटा बँदेल ठोक्किए,"नेपालगन्ज : नेपालगन्ज विमानस्थलको धावनमार्गमा मंगलबार बिहान सीता एयरको जहाज बँदेलसँग ठोक्किएर दुर्घटना भएको छ । बाँके प्रहरी प्रमुख एसपी श्यामकृष्ण अधिकारीका अनुसार नेपालगन्जबाट हुम्लाको सिमिकोट उड्ने क्रममा बिहान ६:३० बजेतिर बँदेलका ३ वटा पाठा विमानमा ठोक्किएका हुन् । बँदेलका तीन पाठा मरेका थिए । विमान चालक दलका ३ सदस्य र १४ यात्री भने सबै सकुशल रहेको सीता एयरका नेपालगन्ज म्यानेजर सन्दीप भण्डारीले जानकारी दिए । जहाजको अगाडिको टायरभन्दा माथिल्लो भाग (नोज ब्हील) मा क्षति भएको छ । बँदेल ठोक्किएपछि मंगलबारका लागि हुम्लाको उडान रद्द गरिएको छ । दुर्घटनाका कारण नेपालगन्ज विमानस्थलको उडान झन्डै डेढ घण्टा प्रभावित भएको प्रहरीले जनाएको छ। यसअघि पनि नेपालगन्ज विमानस्थलमा बँदेल ठोक्किएको थियो । केही दिनअघि दुम्सी पनि ठोक्किएको थियो। एसपी अधिकारीले भने, ठूलो झाडी छ । त्यहीबाट आउँछन् । अझ झाडी सफा गर्नुपर्छ । नेपालगञ्ज विमानस्थलमा बँदेलसँग ठोक्कियो जहाज"
नेपालगञ्ज विमानस्थलमा बँदेलसँग ठोक्कियो जहाज,"नेपालगञ्ज : हुम्लाको सिमकोट उड्ने क्रममा रहेको सीता एयरको जहाज आज नेपालगञ्ज विमानस्थलको धावनमार्गमा बँदेलसँग ठोक्किएको छ। बिहान करिब ७ बजेतिर चालकदलका सदस्यसहित १७ जना सवार नाइन एन एएचबी नम्बरको जहाज उड्ने क्रममा धावनमार्गमै बँदेलसँग ठोक्किन पुगेको नेपालगञ्ज विमानस्थलका प्रमुख सुवास झाले जानकारी दिए। उनका अनुसार दुर्घटनामा कुनै पनि मानवीय क्षति भएको छैन। सबै यात्रु र चालकदलका सदस्य सकुशल छन्। जहाज धावनमार्गमा गुडिरहेका बेला चालकदललाई जहाजको चक्कामा समस्या आएकोजस्तो अनुभूति भएपछि पाइलटले जहाजलाई उड्नबाट रोकेका थिए। जहाज रोकेर हेर्दा घटनास्थलमा तीन बँदेल टुक्राटुक्रा परेको अवस्थामा फेला परेका थिए। जहाजको अगाडिको टायरमा प्वाल परेको हुँदा धावनमार्गबाट हटाइएको छ। बँदेलको मासु धावनमार्गभरि छरिएका कारण नेपालगञ्ज विमानस्थलको उडान केहीबेर बन्द गरिएको विमानस्थलका प्रमुख झाले बताए। विमानस्थलमा धेरै झाडी र बुट्यान भएका कारण बेलाबेलामा बँदेल, स्याललगायतका जङ्गली जनावार जहाजसँग ठोक्किने गरेका छन्।"
दसौं पुस्तादेखिको समाधिस्थल भत्काएर यलम्बर उद्यान निर्माण गरिन थालेपछि स्थानीयको अवरोध,"खोटाङ : दिक्तेल रुपाकोट मझुवागढी नगरपालिका१४ बुइपास्थित पञ्चदोबाटोमा निर्माण सुरु गरिएको यलम्बर उद्यानको काममा स्थानीय बासिन्दाले अवरोध गरेका छन्। आफ्ना दस पुस्तादेखिका पुर्खाको समाधिस्थल भत्काएर १०० फिट अग्लो किराती प्रथम राजा यलम्बरको कृत्रिम शालिकसहितको उद्यान निर्माण गर्न खोजिएको भन्दै उनीहरुले अवरोध गरेका हुन्। यलम्बर उद्यान निर्माणस्थल पञ्चदोबाटोमा ठेकेदारले स्काभेटर प्रयोग गरी खन्न थालेपछि मानव कङ्कालसमेत निस्किएको छ। करिब तीन हजार ५०० को हाराहारीमा किराती पुर्खाको चिहान भएको यलम्बर उद्यान निर्माणस्थल पञ्चदोबाटोबाटमा मानव कङ्काल निस्किएपछि त्यसको चौतर्फी विरोध भएको छ। निर्माणस्थलमा अहिले पनि २८७ वटा आफ्ना पुर्खाको चिहान स्थानीय युवाले चिनो (नम्बर मार्किङ) गरेर राखेका छन्। ऐतिहासिकस्थलमा यलम्बरको उद्यान बन्ने भएपछि स्थानीय बासिन्दाले आफूहरु विकासविरोधी नभएको भन्दै समाधानका लागि उपयुक्त बाटो खोज्न सम्बन्धित निकायको ध्यानाकर्षण गराएका थिए। पञ्चदोबाटोमा प्रदेश नं १ सरकारको ७० र नगरपालिकाको ३० प्रतिशत गरी रु १० करोड २७ लाखको लागतमा यलम्बर उद्यान निर्माणको काम थालिएको थियो। निर्माणको प्रारम्भिक चरणमै स्थानीयले अवरोध गरेपछि यलम्बर उद्यान बन्नेबारे अन्योल भएको छ। यलम्बर उद्यान निर्माणस्थल पञ्चदोबाटो बुइपास्थित तम्रुङ, गैरीगाउँ, खालिङटोल, डङ्कुरा, बीचगाउँ, बरबोटलगायतका गाउँको संयुक्त समाधिस्थल भएकाले यसलाई जोगाउनुपर्ने स्थानीय बासिन्दा एवं नेकपा (माओवादी केन्द्र)का नेता डार्विन राईले बताए। हामीले यलम्बरको मूर्ति बनाउन नै हुँदैन भनेका छैनौँ, उनले भने, समाधिस्थललाई सुरक्षित राखेर मूर्ति बनाइनुपर्छ भन्ने माग हो। यसमा केठेदारले सहमति उलङ्घन गरेका छन्। निर्माण व्यवसायीले यलम्बरको मूर्ति बनाउनुअघि आफूहरुसँग गरेको सहमति उल्लङ्घन गर्दै स्काभेटर लगाएर पुराना समाधि ध्वस्त पार्न थालेकाले रोक्न बाध्य भएको स्थानीयको भनाइ छ। स्थानीय र निर्माण कम्पनीबीच समाधिस्थलमा भएका चिहानको संयुक्त आत्माघर बनाउने, त्यहाँ भेटिएका पुरातात्विक वस्तुलाई सङ्ग्रहालयमा राख्नेलगायत सहमति भएको थियो। यलम्बर उद्यान निर्माणको काममा विवाद भएपछि बुइपाका वडाध्यक्ष दिनेश राईले सहमतिअनुसार काम नभएको स्वीकार्दै अब सच्याएर निर्माणको कामलाई अगाडि बढाइने बताए। सुरुमा स्थानीय बासिन्दासँग गरेको सहमतिअनुसार काम नभएकै हो, उनले भने, सहमतिअनुसार काम नभएपछि उहाँहरूको भावनामा चोट पुगेको छ। आगामी दिनमा सच्याएर काम अघि बढाउँछौँ। निर्माण कम्पनी उमातुवाचुङअन्सुली जेभीका प्रतिनिधि एवं तुवाचुङ कन्सट्रक्शन प्रालिका प्रबन्ध निर्देशक सुनिल राईले आफू नहुँदा कामदारले अन्धाधुन्द संरचना भत्काएको र अब त्यसो नहुने बताए। अब सहमति अनुसार नै काम हुन्छ। उहाँहरूको भावनामा चोट पुग्न दिँदैनौँ, उनले भने। पञ्चदोबाटोमा निर्माण सुरु गरिएको यलम्बरको शालिकसहितको उद्यान चोभारको मञ्जुश्री पार्क शैलीमा निर्माण सुरु गरिएको थियो। निर्माणको काम सुरु गरेलगत्तै विवाद भएपछि अठार महिनाभित्र निर्माणको काम सम्पन्न गर्ने गरी सम्झौता गरिएको काम तोकिएको समयमा सम्पन्न नहुने देखिएको छ। नगरपालिकाले गौरवको आयोजनाअन्तर्गत राखेको यलम्बर उद्यानको आम्दानी ६० प्रतिशत नगरपालिका र ४० प्रतिशत प्रदेश नं १ मा जम्मा हुने निर्माण उपभोक्ता समितिले जनाएको छ। सगरमाथा राजमार्गको दिक्तेलगाईघाट सडकखण्डमा पर्ने बुइपामा निर्माणाधीन यलम्बर उद्यान पर्यटकका लागि आवतजावत गर्नसमेत सहज हुने गरी निर्माणस्थल छनोट गरिएको हो। हिन्दू, बौद्ध र किरात धर्मावलम्बीको सङ्गमस्थल हलेसी नजिक रहेको बुइपामा निर्माण सुरु गरिएको उद्यानमा हलेसी आउने पर्यटकलाई समेत घुमाउन सकिने निर्माण उपभोक्ता समितिका अध्यक्ष मिलन राईले बताए। यलम्बर उद्यानबाट किराती सभ्यताको उद्गमथलो मानिने हलेसी तुवाचुङ नगरपालिकास्थित तुवाचुङ जायजुमसम्म पदमार्ग निर्माण गर्ने योजना बनाइएको छ। सरकारले निर्धारण गरेको १०० पदमार्गमा पर्ने मुन्दुम ट्रेल पनि सोही क्षेत्रमा पर्ने भएकाले निर्माणाधीन यलम्बर उद्यानलाई महत्वका साथ हेरिएको छ।"

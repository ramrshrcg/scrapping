शीर्षक,विवरण
चीनको सहयोगमा पाकिस्तानले बनायो कोरोना खोप,इस्लामाबाद: पाकिस्तानको स्थानीय कम्पनीले उत्पादन गरेको कोभिड१९ विरुद्धको खोप सार्वजनिक भएको छ । चिनियाँ कम्पनी क्यानसिनोले विकास गरेको खोप पाकिस्तानले मंगलबार सार्वजनिक गरेको हो। पाकिस्तानी अधिकारीहरुका अनुसार यस खोप उत्पादनका लागि छिमेकी मित्र राष्ट्र चीनले कच्चा पदार्थ उपलब्ध गराएको हो । यद्यपि उक्त खोप उत्पादनमा धेरै जटिलता आएको अधिकारीहरुले बताए । 'पाकभ्याक' नाम दिइएको उक्त खोप इस्लामाबादस्थित नेशनल इन्स्टिच्युट अफ हेल्थ (एनआईएच)मा एक कार्यक्रम आयोजना गरी सार्वजनिक गरिएको हो । यस खोपबारे पाकिस्तानमा सकारात्मक टिप्पणी आएका छन् । प्रधानमन्त्री इमरान खानले स्थानीय स्तरमा उत्पादन गरिएको यस खोप पाकिस्तानको लागि कोसेढुङ्गा सावित भएको प्रतिक्रिया दिएका छन् । साथै कोरोना विरुद्धको लडाइँमा यसले महत्वपूर्ण भूमिका खेल्ने बताइएको छ । यसअघि उक्त खोपको तेस्रो चरणको क्लिनिकल परीक्षण सम्पन्न भइसकेको थियो । पाकिस्तानमा हालसम्म ९ लाख २२ हजार भन्दा धेरै कोरोना संक्रमित भइसकेका छन् । साथै दैनिक रुपमा २ हजारको हाराहारीमा संक्रमण पुष्टि हुने गरेको यहाँको स्वास्थ्य मन्त्रालयले जनाएको छ । पाकिस्तान सरकारले हालसम्म आफ्ना ५० लाख ३० हजार नागरिकलाई ७० लाख ३० हजार डोज कोभिड विरुद्धको खोप लगाइसकेको छ । तीमध्ये झण्डै २० लाख मानिसले दोस्रो चरणको खोप समेत लगाइसकेका छन् ।
"नेपालमा नयाँ भेरियन्ट देखिएको बेलायती मिडियाको दावी, के भन्छन् नेपाली विज्ञहरु ?","काठमाडौँ: नेपालमा कोरोना भाइरसको नयाँ भेरियन्ट देखिएको भन्दै विभिन्न अन्तर्राष्ट्रिय सञ्चारमाध्यमले तयार पारेका समाचारको नेपाल सरकारले खण्डन गरेको छ । उक्त समाचारलाई गलत हल्ला भन्दै स्वास्थ्य मन्त्रालयले ती समाचारमा सत्यता नभएको बताएको छ । बेलायती नागरिकमा नयाँ भेरियन्ट देखिएको भन्दै समाचार सार्वजनिक भएपछि नेपालको स्वास्थ्य मन्त्रालयका प्रवक्ता डा कृष्णप्रसाद पौडेलले यसमा सत्यता नभएको बताए । यसबारे बेलायत सरकारका निकायसँग पनि आफूहरुको सम्पर्क भइरहेको उनको भनाइ छ । डा पौडेलले बीबीसी नेपालीसँग दिएको अन्तर्वार्तामा भनेका छन् ""बुधवारसम्म उहाँहरूले हामीलाई उपलब्ध गराएको सूचनाअनुसार त्यस्तो केही छैन। नेपालबाट फर्केका बेलायती नागरिकमा कुनै नयाँ भेरिअन्ट नदेखिएको हामीलाई जानकारी गराइएको छ ।"" यद्यपि यसबारे आफूहरुले थप खोजी गरिरहेको पौडेलले बताएका छन् । पौडेलका अनुसार पछिल्लो समय नेपालमा अल्फा बी११७०, डेल्टा बी१६१७२ र कप्पा ९ बी१६१७१ भेरियन्ट देखिएको हो । हाल यी भेरियन्टमध्ये डेल्टा बी१६१७२ धेरै संक्रमितमा देखिएको उनले बताए । ""डब्ल्यूएचओले पनि त्यस्तो केही भनेको छैन र हाम्रो आधिकारिक जानकारीमा पनि छैन"" पौडेलले भनेका छन् । नेपालमा हालसम्म बेलायतमा देखिएको अल्फा भेरियन्ट र भारतमा देखिएका डेल्टा तथा कापा भेरिअन्ट पुष्टि भएको स्वास्थ्य मन्त्रालयको रिपोर्टमा छ । विश्व स्वास्थ्य संगठनले समेत नेपाल भेरियन्ट भनी तोकिनसकेकाले यसबारे दावी गर्न नमिल्ने पौडेलको भनाइ छ । यसवाहेक अन्य विज्ञहरुले समेत यस्ता समाचारबारे टिप्पणी गरेका छन् । बेलायतको डेली मेलले हालै नेपाल भेरियन्ट भेटिएको भन्दै एक समाचार तयार पारेको थियो । त्यसपछी बीबीसीले समेत यरकारे समाचार सम्प्रेषण गरेको थियो । डा लुना भट्टले भने नयाँ भेरियन्ट देखिहाले पनि सबै भेरियन्ट खतरनाक नै हुन्छन् भन्न नमिल्ने बताइन् । बेलायतमा हाल बिदाको अवधिमा नयाँ भेरियन्ट खतरनाक हुनसक्ने दावी डेली मेलले गरेको छ ।"
लुम्बिनीमा बिनियोजन विधेयक संसदमा पेश,"बुटवल : लुम्बिनी प्रदेश सरकारले कोरोना महामारी नियन्त्रण र महामारीबाट भएको क्षति न्यूनिकरण गर्ने गरी बजेट ल्याउने तयारी गरेको छ। कोरोना नियन्त्रण, उपचार, बेरोजगारी न्युनिकरण र राहतमुलक कार्यक्रमलाई बजेटका प्राथमिकतामा राखिएको छ। प्रदेश सरकारका आर्थिक मामिला तथा योजनामन्त्री बैजनाथ चौधरीले प्रदेशसभामा विनियोजन विधेयक २०७८ का सिद्धान्त, उद्देश्य र प्राथमिकता सार्वजनिक गर्दै महामारी नियन्त्रणमा जोड दिएको बताए। बजेटभन्दा १५ दिन अगावै प्रस्तुत गर्नुपर्ने विधेयक जेठ १६ मै प्रदेश सांसदलाई बाँडिएको थियो। संसदमा भने बिहीबार मात्रै प्रस्तुत भयो। आर्थिक मामिलामन्त्री चौधरीले कोभिडले थलिएको अर्थतन्त्र चलायमा बनाउने गरी बजेट आउने बताए। जनताको पहुँचमा स्वास्थ्यसेवा पुर्याउने, अर्थतन्त्र चलायमान बनाउन राहतमुलक कार्यक्रमलाई प्राथमिकतामा राखिएको उनले बताए। सरकारका ११ बुँदे प्राथमिकतामा कोभिडबाट रोजगारी गुमाएकालाई अवसरको सिर्जना गर्ने, प्रतिफल प्राप्त गर्ने खालका योजनामा बजेट बिनियोजन गर्ने, सरकारको सेवाप्रवाहलाई सहज र वृद्धि परेका छन्। समाजवादोन्मुख अर्थतन्त्र निर्माणमा योगदान पुग्ने गरी दीगो विकासलाई प्राथमिकतामा राखिएको छ, मन्त्री चौधरीले भने, प्रदेशको आवधिक योजना, गरिवी निवारणमा सरकारको प्राथमिकतामा छन्। अन्य प्रदेशभन्दा विशिष्ट स्थानमा रहेको लुम्बिनीको प्रदेशको बजेट आर्थिक र वित्तीय अनुशासनमा रहेर आउने बताए। उनले बजेट निर्माणसँगै कार्यान्वयनलाई समेत ध्यानमा राखेर बजेट निर्माण हुने बताए। बिनियोजन विधेयकमाथि छलफल गर्दै विपक्षी दलका सांसदले जनताको आँखामा छारो हाल्ने काम मात्रै सरकारले गरिरहेको बताए। सरकार नै अवैधानिक भएको टिप्पणी गर्दै सांसदले यो सरकारले ल्याएको बजेट कार्यान्वयनमा समेत वैधानिक प्रश्न कायम हुने बताए। कांग्रेसका सांसद अष्टभुजा पाठकले कोरोना नियन्त्रण गर्न नसकेको सरकारले कोभिड नियन्त्रणमैत्री बजेट ल्याउन भन्ने विश्वास नै नरहेको बताए। सरकारको बजेट नारामा राम्रो सुनिने मात्रै नभएर गरिवको झुपडीसम्म पुग्नुपर्ने उनले बताए। कांग्रेसका अर्का सांसद शंकर गिरीले चुनाव केन्द्रित बजेट ल्याउने रणनीति सरकारको रहेको बताए। गत वर्षकै हरफ सारिएको भन्दै यस्ता बजेटले प्रदेशको विकासमा खास परिवर्तन नल्याउने टिप्पणी गरे। एमालेका सांसद विष्णु पन्थीले बजेटका सिद्धान्त र प्राथमिकता प्रशंसा गर्न लायक र उत्कृष्ट रहेको बताए। सरकारले उचित नीति अवलम्बन गरेको र समाजवादोन्मुख बजेट ल्याउने गरी प्राथमिकता तोकेको भन्दै प्रशंसा गरे। एमालेका अर्का सांसद तुलसी चौधरीले कोभिडको समस्याको सूक्ष्म अध्ययन गरेर प्राथमिकता तोकिएको भन्दै यसले प्रदेशलाई आर्थिक रुपमा चलायमान बनाउन ठूलो भूमिका खोल्ने बताए। तीन वर्षसम्म आएका बजेटले लुम्बिनी प्रदेश उत्कृष्ट बन्दै आएको भन्दै उनले आगामी बजेट अझ परिष्कृत भएर आउनेमा विश्वास व्यक्त गरे। जनमोर्चाकी सांसद तारा जिसीले सांसद विकास कोषको बजेट प्रत्यक्ष निर्वाचित सांसदलाई दिने र उनीमातहत समानुपातिक सांसदले कार्यान्वयन गर्ने भन्ने कुराप्रति आपत्ति जनाइन्। प्रत्यक्ष सांसदलाई बजेट दिने र समानुपातिकले माग्नुपर्ने प्रति आपत्ति जनाउँदै यस्तो चलखेल हुन नहुने उनले बताइन्। सांसदहरु दीपेश थारु, दीपा विक, दामाकुमारी शर्मा, अग्निप्रसाद खरेल, तुलाराम घर्ती, रमा अर्याल लगायतले विधेयकमाथि टिप्पणी गर्दै गत वर्षकै कपी गरेको आरोप लगाए। सांसदले सरकारको वैद्यतामाथि समेत प्रश्न उठाए। अल्पमतको मुख्यमन्त्रीले बजेट ल्याउन नसक्ने उनीहरुको जिकिर छ। सरकारका प्रवक्ता समेत रहेका आर्थिक मामिलामन्त्री चौधरीले सांसदको प्रश्नको जवाफमा वर्तमान सरकार वैद्यानिक भएको जिकिर गरे। संविधानका धाराहरुको सबै मापदण्ड पुरा गरेर बनेको सरकारलाई अवैधानिक भन्नु गलत रहेको उनले बताए। बिहीबाको बैठकमा भूमि व्यवस्था, कृषि तथा सहकारीमन्त्री विजयबहादुर यादवले जीवनासक सम्बन्धी विधेयक संसदमा प्रस्तुत गरेका छन्। प्रदेशसभाको अर्काे बैठक जेठ २५ गते बस्नेछ।"
"पछिल्लो २४ घन्टामा ६ हजार ८२५ जनामा कोरोना संक्रमण, ७५ को मृत्यु",काठमाडौं : पछिल्लो २४ घन्टामा थप ६ हजार ८२५ जनामा कोरोना भाइरस (कोभिड१९) संक्रमण पुष्टि भएको छ। विभिन्न प्रयोगशालामा गराएका २१ हजार ७७३ नमूना परीक्षणमा ६ हजार ८२५ जनामा कोरोना संक्रमण देखिएको स्वास्थ्य तथा जनसंख्या मन्त्रालयले जनाएको छ। १८ हजार ५६२ पीसीआर र ३ हजार २११ नमूनाको एन्टिजेन विधिबाट परीक्षण गराउँदा सो संख्यामा भाइरस संक्रमण देखिएको हो। यस्तै पछिल्लो २४ घन्टामा कोरोनाबाट थप ७५ जनाको ज्यान गएको छ। यो सहित नेपालमा कोरोनाबाट ज्यान गुमाउनेको संख्या ७ हजार ६३० पुगेको छ। मन्त्रालयका अनुसार बिहीबार ५ हजार ९०४ जना कोरोनामुक्त भएका छन्। हाल १ लाख १८ हजार ३९ जना कोरोनाका सक्रिय संक्रमित छन्।
चुरेबारेको निर्णय सच्याउन केन्द्र सरकारलाई प्रदेश २ का मुख्यमन्त्रीको चेतावनी,"जनकपुर : प्रदेश २ का मुख्यमन्त्री लालबाबु राउतले चुरे दोहन गरेर ढुंगा, गिटी, बालुवा निकासी गर्ने केन्द्र सरकारको कार्यक्रम फिर्ता गर्न चेतावनी दिएका छन्। बिहीबार विज्ञप्ति सार्वजनिक गर्दै मुख्यमन्त्री राउतले केन्द्र सरकारले अध्यादेशमार्फत ल्याएको बजेटमा समावेश भएको ढुंगा, गिटी, बालुवा निकासी गर्ने कार्यक्रम हटाउन भनेका हुन्। यो कार्यक्रम नहटाए प्रदेश २ ले चुरे संरक्षणका लागि आवश्यक निर्णय लिने चेतावनीसमेत राउतले दिएका छन्। नेपाल सरकारको बजेट वक्तव्यलाई सच्याउन आग्रह गर्नुको साथै यस्तो कार्य तत्काल नरोकिए तराई मधेसको चुरे संरक्षण र प्राकृतिक सम्पदाको रक्षार्थ प्रदेश सरकारले आवश्यक निर्णय लिनेछ, विज्ञप्तिमा भनिएको छ। चुरे दोहनले तराईको बासस्थान गुम्ने उनको भनाइ छ । देशकै अन्न भण्डारको रुपमा रहेको तराई मरुभूमी हुने भन्दै सरकारलाई सचेत गराएका छन् । उनले यो निर्णयले जनताको बिल्लीबाठ हुने निश्चित भएको भन्दै विरोध जनाएका हुन्। चुरे क्षेत्रको माटो एकदमै कमजोर छ। चुरे दोहनले सबै प्राकृतिक सम्पदाले आफ्नो बासस्थान गुमाउने निश्चित छ, राउतले सार्वजनिक गरेको विज्ञप्तिमा भनेका छन्, सरकारको यस्तो अदुरदर्शी निर्णयले प्रदेश नम्बर २ बाट ढुंगा, गिटी, बालुवा उत्खनन् गर्ने योजनाले देशकै अन्न भण्डारका रूपमा रहेको भूभाग मरूभूमिकरण भई शतप्रतिशत जनताको विल्लीबाठ हुने निश्चित छ। प्रदेश २ लाई मरुभूमीकरणबाट जोगाउने कार्यमा प्रदेश सरकार सजग रहेको उनको भनाइ छ। वन विनाश, वातावरणीय सन्तुलन, जैविक विविधताको संरक्षण, पानी मुहान संरक्षको साथै प्रदेश २ लाई मरुभूमिकरण हुनबाट जोगाउने कार्यप्रति प्रदेश सरकार सजग छ, विज्ञप्तिमा भनिएको छ।"
०७५ जेठ २ मा नफर्किए पार्टी बिसर्जन हुने नेपाल समूहका १७ भातृ संगठनको घोषणा,"काठमाडौं : नेकपा (एमाले) माधव नेपाल पक्षका १७ भातृ संगठनले पार्टीका सबै संरचनालाई २०७५ जेठ २ को अवस्थामा नफर्काए पार्टी बिसर्जन हुने घोषणा गरेका छन्। बिहीबार संयुक्त विज्ञप्ति सार्वजनकि गर्दै अहिलेसम्म आफूहरु एकतावद्ध एमालेकै पक्षमा रहेको भन्दै यस्तो घोषणा गरेका हुन्। हामी चाहन्छौँ, आम नेता तथा कार्यकर्ता चाहन्छन्, एकतावद्ध नेकपा (एमाले)कै नेतृत्वमा कम्युनिस्ट आन्दोलन सुदृढ बनोस्। हामी चाहन्छौँ, नेकपा एमालेकै नेतृत्वमा नेपाली जनताको समृद्ध नेपाल, सुखी नेपालीको राष्ट्रिय आकांक्षा पूरा होस्। यसका निम्ती पार्टी, जनसंगठन र पेशागत संगठनका साथै संरचनाहरुलाई २०७५ जेठ २ गतेको स्थितिबाट केन्द्रदेखि स्थानीय तहसम्म क्रियाशील बनाइयोस्, विज्ञप्तिमा भनिएको छ, यदि त्यो नगरिए पार्टी र आन्दोलन बिसर्जनको बाटोमा जानसक्छ। विज्ञप्तिमा पार्टी अध्यक्ष एवम् प्रधानमन्त्री केपी ओलीले अवैधानिक कार्य गर्दै आएको भन्दै ती सबै खारेजयोग्य भएको दाबी गरेका छन्। विज्ञप्तिमा अध्यक्ष ओलीलाई संविधान, पार्टी विधान र पद्धतिविरुद्ध गरेका निर्णय सच्याउन भनेका छन्। प्रधानमन्त्री ओलीको असंवैधानिक, अलोकतान्त्रिक र प्रतिगामी कदमले नेपाली जनताको लामो संघर्ष र बलिदानबाट स्थापित संघीय लोकतान्त्रिक व्यवस्था र संविधान गुम्ने खतरा पैदा भएको छ भने पार्टी विधानविपरीतका एकपछि अर्को गरिएका स्वेच्छाचारी निर्णयले नेकपा (एमाले) र कम्युनिस्ट आन्दोलन संकटमा परेको छ, विज्ञप्तिमा भनिएको छ, संविधान, पार्टी विधान र पद्धतिविरुद्ध गरिएका सम्पूर्ण निर्णयहरू सच्याएर सुदृढ र एकतावद्ध नेकपा (एमाले) निर्माणको लागि हामी अध्यक्ष ओलीलाई आग्रह गर्दछौं। विज्ञप्तिमा माधव नेपाल पक्षको किसान महासंघका अध्यक्ष बलराम बाँस्कोटा, महिला संघकी अध्यक्ष जयन्ती राई, प्रेस चौतारीका विश्वमणी सुवेदी, अनेरास्ववियुका अध्यक्ष सुदेश पराजुली, युवा संघका नरेश शाही, नेपाल ट्रड युनियन महासंघका विष्णु लम्साल, नेपाल उत्पीडित जाति समाजका गणेश विक लगायतले हस्ताक्षर गरेका छन्।"
अमेरिकाले नेपालसहित एसियाली मुलुकलाई ७० लाख डोज खोप उपलब्ध गराउने,"काठमाडौं : अमेरिकाले नेपालसहित १६ एसियाली मुलुकलाई ७० लाख डोज कोरोनाविरुद्धको खोप उपलब्ध गराउने भएको छ । राष्ट्रपति कार्यालयका सञ्चार विज्ञ टीकाप्रसाद ढकालले नेपालको अनुरोधलाई स्वीकार गर्दै संयुक्त राज्य अमेरिकाले खोप उपलब्ध गराउने जनकारी आएको बताएका हुन् । राष्ट्रपतिज्यूको अग्रसरता र नेपाल सरकारको क्रियाशीलताले कोभिड१९ विरुद्धको खोप प्राप्तिमा आज अर्को सफलता प्राप्त भएको छ, ढकालले भने, हाम्रो अनुरोधलाई स्वीकार गर्दै संयुक्त राज्य अमेरिकाले नेपाललाई खोप उपलब्ध गराउने जानकारी गराएको छ । सुरुमा नेपाललाई ५० लाख डोज उपलब्ध गराएको भनेर ट्वीटरमा उल्लेख गरेका ढकालले केही समयमै उक्त विवरण सच्याएका छन् । उनले भनेका छन्, मैले उल्लेख गरेको परिमाणलाई म तत्काल सच्याउन चाहन्छु । यो परिमाण हाम्रो अपेक्षा र अनुरोध हो ।' बिहीबार अमेरिकी राष्ट्रपति जो बाइडेनले संसारभर अमेरिकाले दिने कोभिड१९ विरुद्धको खोप सहयोगको घोषणा गरेको नेपालस्थित अमेरिकी दूतावासले जनाएको छ । बाइडेनले संसारभर अमेरिकाले दिने खोप सहयोगको घोषणा गरेका हुन् । नेपालसहित एसियाका विभिन्न देशले ७० लाख डोज कोरोनाविरुद्धको खोप पाउने दूतावासले जनाएको हो । एसियाका विभिन्न देशलाई दिएको ७० लाख डोजमध्ये कति नेपालले पाउने भन्ने विषयमा दूतावासले केही खुलाएको छैन। हामी विश्वव्यापी रूपमा नै कोभीड१९ को महामारीसँग लडिरहेको यो समयमा आज अमेरिकी राष्ट्रपती जो बाइडेनले संसारभर अमेरिकाले दिने कोभीड१९ भ्याक्सीन सहयोगको घोषणा गर्नुभएको छ, नेपालस्थित अमेरिकी दूतावासले फेसबुकमा लेखेको छ, कोभ्याक्समार्फत विश्वव्यापी भ्याक्सीन पहुँचका लागि अमेरिकाले गरिरहेको विभिन्न सहयोगसँगै नेपाल लगायत एसियाका विभिन्न देशले झन्डै ७० लाख डोज कोभिड१९ भ्याक्सीन प्राप्त गर्नेछन्। हामी सबै मिलेर भाइरसलाई पराजित गर्न सफल हुनेछौं भन्ने हामीलाई विश्वास छ। अमेरिकाको यो घोषणा लगत्तै प्रधानमन्त्री केपी ओलीले अमेरिकी राष्ट्रपति बाइडेन र उपराष्ट्रपति कमला ह्यारिसलाई धन्यवाद दिएका छन् । उनले अमेरिकी घोषणाको ट्वीटरमार्फत स्वागत गर्दै धन्यवाद दिएका हुन । अमेरिकाले नेपाल, भारत, पाकिस्तान, बंगलादेश, माल्दिभ्स, भियतनाम, थाइल्याण्ड, श्रीलंका, अफगानिस्तान, इन्डोनसिया, मलेसिया फिलिपिन्स, लाओस, पपुवा न्युगिनी, ताइवान र प्यासिफिक आइल्याण्डलाई झण्डै ७० लाख डोज खोप उपलब्ध गराएको जनाएको छ । यससँगै अमेरिकाले विश्वभर २ करोड ५० लाख खोप उपलब्ध गराएको छ । जुन महिनाको अन्त्यसम्म ८ करोड डोज खोप विश्वभर उपलब्ध गराउने घोषणा गरेको अमेरिकाले पहिलो चरणमा २ करोड ५० लाख वितरण गरेको हो ।"
दलित बस्तीलाई खाद्यान्न र स्वास्थ्य सामग्री वितरण,मुगु : निषेधाज्ञामा खाद्यान्न जोहो गर्न नसकेका ५० घरधुरी दलित समुदायलाई खाद्यान्न तथा स्वास्थ्य सामग्री वितरण गरिएको छ । सोरु गाँउपालीका४ रावल वडामा रहेका ५० घर धुरीका स्थानीयलाई स्टोरिज अफ नेपाल समुदाय काठमाडौंको आर्थिक सहयोगमा ग्रामिण समुदाय संस्था जीएस एसको सहजीकरणमा खाद्यन्न तथा स्वास्थ्य सामग्री वितरण गरिएको हो । स्टोरजि अफ नेपाल समूदाय काठमाडौंको ३ लाख ५६ हजार ७ सय ५० रुपैयाँको आर्थिक सहयोग र ग्रामीण सामुदायक संस्था मुगुको सहजीकरणमा प्रति घरलाई खाद्या तथा स्वास्थ्य सामग्री वितरण गरिएको स्थानीय सहजीकरण संस्था जीएस एस मुगुका कार्यक्रम संयोजक बासु रावलले जानकारी दिए। अघिल्लो वर्ष समेत कोरोनका कारण जिल्लाको छाँयानाथ रारा नगरपालिका सोरु र मुगुम कार्मारोङ गाउँपालिकाको क्वारेन्टाइन र आइसोलेसनमा बसेका साथै अन्य विपन्न परिवारलाई स्टोरजी अफ नेपाल समुदाय काठमाडौंको आर्थिक सहयोगमा खाद्यन्न र सरसफाइका सामग्री वितरण गरिएको थियो।
लुम्बिनी राष्ट्रियसभा उपनिर्वाचन परिणाम राष्ट्रपति समक्ष पेश,"काठमाडौं : लुम्बिनी प्रदेश राष्ट्रियसभा उपनिर्वाचनको परिणाम राष्ट्रपति समक्ष पेश भएको छ । राष्ट्रपति कार्यालयका सहायक प्रवक्ता केशवप्रसाद घिमिरेका अनुसार बिहीबार लुम्बिनी प्रदेश रााष्ट्रियसभा उपनिर्वाचनको परिणाम राष्ट्रपति विद्यादेवी भण्डारीसमक्ष पेश भएको छ । भट्टराईका अनुसार नेपालको संविधानको धारा ८६ को उपधारा (२ं) को खण्ड (क) तथा राष्ट्रिय सभा सदस्य निर्वाचन ऐन, २०७५ को दफा ३ को उपदफा १ को खण्ड (घ) बमोजिमको रिक्त पदमा सोही ऐनको दफा (३) को उपदफा (२) को व्यवस्था अनुसार सम्पन्न भएको राष्ट्रिय सभा सदस्य (लुम्बिनी प्रदेश) उपनिर्वाचनको परिणाम पेश भएको हो । निर्वाचन परिणाम सहितको प्रतिवेदन राष्ट्रिय सभा सदस्य निर्वाचन ऐन, २०७५ को दफा ६० बमोजिम निर्वाचन आयोगले राष्ट्रपति भण्डारीसमक्ष पेश गरेको हो ।"
भारतलाई नै सहायता दिने गरी बंगलादेशले कसरी गर्यो तिब्र आर्थिक विकास ?,नयानिमा बशू ढाका: भारतलाई कोभिड विरुद्धका सामग्री उपलब्ध गराउनुका साथै श्रीलंकालाई आर्थिक सहयोग गर्नेसम्मका कामबाट बंगलादेशले आफूलाई पछिल्लो समय आर्थिक उन्नती गर्ने बलियो देशको रुपमा उभ्याउन थालेको छ । यसै साताको सुरुमा बंगलादेशले श्रीलंकालाई २०० मिलियन डलर सहायता गर्न सम्झौता गरेको छ । उक्त सहायता आर्थिक र स्वास्थ्य संकट झेल्दै गरेको श्रीलंकाका लागि ठूलो मद्दत पुगेको बताइन्छ । भारी वैदेशिक ऋणबाट थिचिँदै गरेको श्रीलंकाको राजनीति पनि अस्थिरताबाटै गुज्रिएको छ । यस वर्ष मात्रै श्रीलंकाको वैदेशिक ऋण ३ दशमलब ७ बिलियन डलर पुगेको छ । यस्तो अवस्थामा बंगलादेशले दिने आर्थिक सहायताले उसको आर्थिक अवस्था उकासिने अपेक्षा गरिएको छ । गत मार्च महिनामा श्रीलंकाका प्रधानमन्त्री महिन्दा राजपाक्षेको बंगलादेश भ्रमणको क्रममा यस्तो सहायताबारे सहमति भएको थियो । २०१९ मा भएको चर्चमा बम हमलापछि र कोरोना माहामारीसँगै श्रीलंकाको आर्थिक अवस्था गम्भीर समस्यामा फँसेको छ । जसले गर्दा पर्यटन उद्योग र अन्य क्षेत्र झन् कमजोर बन्दै गएका छन् । बंगलादेश भने त्यस्ता ४० देशको समूहमा परेको छ जुन देशहरुले भारतलाई कोरोनाको दोस्रो लहरविरुद्ध जुध्न राहत सहायता पठाएका थिए । मे १८ मा बंगलादेशले विभिन्न २ हजार ६ सय ७२ बक्स एन्टि भाइरल ड्रग्स र कोभिड नियन्त्रक सामग्रीहरु भारतलाई हस्तान्तरण गरेको थियो । त्यसभन्दा पहिले मे ६ मा नै ढाकाले भारतलाई १० हजार भायल्स रेम्डेसिभिर पठाएको थियो । बंगलादेशले यस आर्थिक वर्षमा ५ दशमलब ८ प्रतिशत जिडिपी बढाउने समेत अपेक्षा गरिएको छ । यही वर्षको अप्रिलमा अमेरिकन चेम्बर अफ कमर्सले 'यूएस बंगलादेश बिजनेश काउन्सिल' स्थापना गर्यो । जसमार्फत् अमेरिकी लगानीकर्ताको लगानी सम्भाव्यता अवलोकन र दुई देशको व्यापार बढाउने अपेक्षा गरिएको छ । प्रधानमन्त्री शेख हसिना नेतृत्वको सरकारले आफ्नो प्रतिद्वन्द्धी पाकिस्तानबाट यसको आर्थिक प्रगतिमा प्रशंसा समेत पाएको छ । पाकिस्तान कार्यक्रमका लागि विश्व बैंकका पूर्व सल्लाहकार अबिद हसनले भनेका छन् कि पाकिस्तानका वर्तमान सरकार सहित हरेक सरकारले भीख माग्ने कचौरा लिएर विश्वभर गएका छन् । २०२० मा बंगलादेशको जिडिपी पाकिस्तानको भन्दा झण्डै दोब्बर होला भन्ने कुरा २० वर्षअघि सोच्न पनि सकिँदैनथ्यो । यदी यस्तै रुपमा अगाडि गयो भने बंगलादेश २०३० मा आर्थिक रुपमा पावरहाउस बन्नसक्छ । यदी पाकिस्तानले यस्तै निराशाजनक अवस्थालाई जारी राख्यो भने अब २०३० मा हामीले बंगलादेशबाट आर्थिक सहायता खोज्ने सम्भावना छ । एसियाको नयाँ 'रोयल बंगाल टाइगर' विकासोन्मुख देशहरुका लागि अनुसन्धान र सूचना प्रणाली (आरईएस) का प्राध्यापक प्रवीर डेका अनुसार बंगलादेशको आर्थिक उन्नतिको मुख्य कारण भनेको बंगलादेशले यूरोपेली संघको प्राथमिकता योजना ()कार्यक्रम र अन्य व्यापार प्राथमिकताहरूबाट लाभहरू लिन गर्न जारी राखेको छ । डे ले त बंगलादेशलाई पछिल्लो समय एसियाको रोयल बंगाल टाइगरको संज्ञा समेत दिएका छन् । उनका अनुसार बंगलादेशले ईयूको जिएसपी स्किमबाट नियमित रुपमा आर्थिक लाभ लिन सक्षम रह्यो । जसबाट ढाकाले प्रसस्त राजस्व कमाउन सफल बन्यो । यससँगै बंगलादेशले रेमिटेन्सबाट पनि राम्रो रकम कमाउने गरेको छ । बंगलादेशले आन्तरिक रुपमा रेमिटेन्स मात्रै २०० बिलियन डलर कमाउँछ । साथै २०२१ मा मात्रै बंगलादेशले विदेशी मुद्रा भण्डारबाट ४५ बिलियन डलर कमायो । जबकि २०१० मा जम्मा ९ बिलियन डलर कमाएको थियो । विज्ञहरुका अनुसार बंगलादेश आफ्ना छिमेकीहरूसँग जिम्मेवार ढंगले व्यवहार गर्ने र उनीहरूलाई सहयोग पुर्याउने कुरामा विश्वास गर्छ । साथै अब छिमेकीहरूसँगको गहिरो एकीकरणलाई उसले हेरिरहेको छ । डे का अनुसार बंगलादेश हाल आसियानका ठूला देशहरूसँग व्यापार गरिरहेको छ । साथै आसियानका केही देशहरूसँग व्यापार सम्झौता गर्ने र कनेक्टिभिटी प्रोजेक्टमा सामेल हुनेमा बंगलादेशले विचार गरिरहेको डे बताउँछन् । (यस लेख भारतीय अनलाईन पत्रिका 'द प्रिन्ट' बाट भावानुवाद गरिएको हो ।)
मन्त्रिपरिषद्को नियमित बैठक बस्दै : स्वास्थ्य सुरक्षा विधेयकमाथि छलफल,"काठमाडौं : नेपाल सरकार मन्त्रिपरिषद्को नियमित बैठक बस्दै छ। प्रधानमन्त्री केपी ओलीले बिहीबार साँझ ६ बजेका लागि बैठक बोलाएका हुन्। बैठकमा नियमित एजेन्डामा छलफल हुने एक मन्त्रीले जानकारी दिए। कोरोना भाइरस (कोभिड१९) संक्रमण तथा रोकथामका विषयमा बैठकमा छलफल हुनेछ। सरकारले कोरोना रोकथाम तथा नियन्त्रणमा खटिएका स्वास्थ्यकर्मीको सुरक्षा सम्बन्धी विधेयक ल्याउन लागेको छ। बिहीबारको बैठकमा विधेयकमाथि छलफल हुनेछ। आजको बैठकमा एउटा स्वास्थ्यकर्मीको सुरक्षा सम्बन्धी विधेयकमाथि छलफलको कार्यसूची पनि छ, ती मन्त्रीले भने, अन्य नियमित विषयमा छलफल हुनेछ।"
अन्तर्राष्ट्रिय मिडियाको समाचार खण्डन गर्दै सरकारले भन्यो: नेपालमा नयाँ भेरियन्ट छैन,"काठमाडौँ: बेलायती मिडियाले नेपालमा कोरोनाको नयाँ भेरियन्ट भेटिएको भन्दै सम्प्रेषण गरेका समाचारप्रति नेपाल सरकारले आपत्ति जनाएको छ । स्वास्थ्य तथा जनसंख्या मन्त्रालयले बिहीबार विज्ञप्ति जारी गर्दै यस्ता निराधार समाचार नफैलाइदिन तथा जिम्मेवार बनिदिन अन्तर्राष्ट्रिय मिडियालाई आग्रह गरेको छ । स्वास्थ्य मन्त्रालयका अनुसार नेपालमा हाल फैलिएको कोभिड १९ को नयाँ भेरियन्ट डेल्टा नामको हो । उक्त भेरियन्टलाई वैज्ञानिक भाषामा बी१६१७२ नाम दिइएको छ । जुन भेरियन्ट पछिल्लो पटक भारतबाटै फेलिएको हो । र यसबाहेक नेपालमा कुनै पनि नयाँ भेरियन्ट नभेटिएको स्वास्थ्य मन्त्रालयले जनाएको छ । बेलायती मिडिया डेली मेल, बीबीसी लगायतले नेपालमा नयाँ भेरियन्ट भेटिएको र यो बेलायतमा नयाँ खतराको रुपमा देखिएको आशयका समाचार सम्प्रेषण गरेका थिए । यस्ता समाचार आएलगत्तै नेपाल सरकार स्वास्थ्य मन्त्रालयले यस्ता समाचारप्रति आफ्नो ध्यानाकर्षण भएको भन्दै खण्डन गरेको हो । यसबाहेक विश्व स्वास्थ्य संगठन (डब्लूएचओ)ले समेत नेपालमा नयाँ भेरियन्ट भेटिएको कुरा जनाएको छैन ।"
नवलपरासीको भलुही खोलामा नदीजन्य पदार्थको व्यापक दोहन,"परासीः पश्चिम नवलपरासीको बासाबसहीस्थित भलुही खोलामा नदीजन्य पदार्थको दोहन भइरहेको पाइएको छ । नदी दोहनले बस्ती नै जोखिममा परेको भन्दै स्थानीयहरुले गुनासो गरेका छन् । उक्त खोलाको सरावल गाउँपालिकाले ठेक्का लगाएको हो । जेठ मसान्तसम्मका लागि ठेक्का लगाइएको भए पनि ठेक्काको म्याद सकिने समय नजिकिँदै गर्दा ठेकेदारले मेसिन प्रयोग गरेर नदीजन्य पदार्थ दोहन गर्न सुरु गरेको स्थानीयको गुनासो छ। गाउँपालिकाले सुनवलस्थित पञ्चतारा कन्स्ट्रक्सनका प्रोपाइटर प्रदीप पोखरेललाई ४५ लाखमा ठेक्का दिएको गाउँपालिका अध्यक्ष राधेश्याम चौधरीले बताए । नदीजन्य पदार्थ उत्खनन् गर्दा मेसिन प्रयोग गर्न नपाइने गरी दिइएको उनले जानकारी दिए । तर ठेकेदारले बस्ती नै जोखिममा पर्ने गरी ढुंगा, बालुवा निकालेपछि स्थानीयले बिरोध गरेका छन् । ठेकेदारले दिनमा ३ वटासम्म स्काभेटर प्रयोग गरेर नदीजन्य पदार्थ निकाल्ने गरेको स्थानीयले बताए । यसैबीच नदीजन्य पदार्थको दोहन भएको गुनासो बढेपछि प्रहरीले एक स्काभेटरसहित १५ वटा टेक्टर खोलाबाट पक्राउ गरेको छ । तीन वटा स्काभेटरले नदीजन्य पदार्थ निकालेको जानकारी पाएपछि गएको प्रहरीले खोलाबाट एउटा स्काभेटरसहित टेक्टर पक्राउ गरेको हो । दुई वटा भने ठेकेदारले पहिल्य नै भगाइसकेकाले पक्राउ पर्न नसकेको स्थानीयले बताए । खोलामा जथाभावी रुपमा मेसिन प्रयोग गरेको जानकारी पाएपछि गएको प्रहरी टोलीले स्काभेटर र ट्याक्टर पक्राउ गरेको जिल्ला प्रहरी कार्यालयका सूचना अधिकारी डिएसपी राजु लामाले बताए । पक्राउ परेका सबै सवारी साधनलाई आवश्यक कारवाहीका लागि गाउँपालिका पठाइने लामाले जानकारी दिए ।"
प्रधानन्यायाधीश राणाले बोलाए सर्वोच्चको पूर्ण बैठक,"काठमाडौं : प्रधानन्यायाधीश चोलेन्द्रशमशेर जबराले सर्वोच्च अदालतको पूर्ण बैठक बोलाएका छन् । फुट कोर्ट भनिने यो बैठकमा सर्वोच्चका सबै न्यायाधीश सहभागी हुनेछन् । सर्वोच्च अदालत स्रोतका अनुसार संवैधानिक इजलास गठन सम्बन्धी नियमावली संशोधन, कोरोना महामारीका कारण रोकिएका सेवाको विषयमा न्यायाधीशहरुसँग छलफल गर्न प्रधानन्यायाधीश राणाले पूर्ण बैठक बोलाएका हुन्। यसअघि जेठ १३ गते बसेको सर्वोच्चको पूर्ण बैठकले महामारीको समयमा नियमित मुद्दा र रिट निवेदनमाथिको कारवाही रोकेको थियो । शुक्रबारका लागि बोलाइएको पूर्ण बैठकमा संवैधानिक इजलास गठन सम्बन्धी नियमावलीको विषयमा छलफल हुने बताइएको छ । प्रधानन्यायाधीश राणाले संवैधानिक इजलास गठन सम्बन्धी नियमावली संशोधनको विषयमा छलफल गर्न बैठक बोलाएको अनुमान गरिएको छ । यो विषयमा सर्वोच्चका न्यायाधीशको धारणा सुनेपछि निर्णय हुनसक्छ । प्रतिनिधिसभा विघटनसम्बन्धी मुद्दाको सुनुवाइका लागि गठन भएको संवैधानिक इजालास विवादित बनेपछि राणाले बोलाएको पूर्ण बैठकलाई महत्वकासाथ हेरिएको छ । प्रतिनिधिसभा विघटनसम्बन्धी मुद्दा हेर्न गठित संवैधानिक इजलासबाट न्यायाधीश दिपककुमार कार्की र डा आनन्दमोहन भट्टराई अलग भएपछि राणाले जेठ २३ गते अर्को इजलास तोकेका छन् । सुनुवाइको मिति तोके पनि राणाले संवैधानिक इजलास गठन गर्न सकेका छैनन् । राणाले न्यायाधीशहरुसँगको छलफलपछि वरिष्ठताका आधारमा संवैधानिक इजलास गठनको तयारी गरेका छन् । जसका लागि नियमावली नै परिवर्तन गरेर जाने उनको योजना छ । जेठ ७ गते मध्यरातम दोस्रो पटक संसद् भंग भएपछि त्यसका विरुद्ध परेका ३० वटा रिटमाथिको सुनुवाइका लागि प्रधानन्यायाधीश राणाले आफ्नो नेतृत्वमा न्यायाधीशहरु दीपककुमार कार्की, आनन्दमोहन भट्टराई, तेजबहादुर केसी र बमकुमार श्रेष्ठको संवैधानिक इजलास गठन गरेका थिए। बहसका क्रममा अधिवक्ताहरुले न्यायाधीशमाथि प्रश्न उठाएपछि उनीहरु इजलासबाट अलग हुने निर्णय गरेका हुन् । माओवादी केन्द्र र नेकपा (एमाले)बीचको एकतापछि बनेको नेपाल कम्युनिस्ट पार्टी (नेकपा) भंग गर्ने मुद्दामा सहभागी भएको भन्दै अधिवक्ताहरुले न्यायाधीशमाथि प्रश्न उठाएका थिए ।"
प्रेस काउन्सिलको अध्यक्षमा बालकृष्ण बस्नेत नियुक्त,काठमाडौं : नेपाल प्रेस काउन्सिलको अध्यक्षमा पत्रकार बालकृष्ण बस्नेत नियुक्त भएका छन् । बिहीबार साँझ बालुवाटारमा बसेको मन्त्रिपरिषद् बैठकले बस्नेतलाई चार वर्षका लागि काउन्सिलको अध्यक्षमा नियुक्त गरेको हो । भर्खरै सम्पन्न नेपाल पत्रकार महासंघको निर्वाचनमा महासचिव पदमा पराजित बस्नेत नेपाल टेलिभिजनको बोर्ड सदस्य हुन् । कान्तिपुर दैनिकमा लामो समय काम गरेका बस्नेत नेपाल पत्रकार महासंघका पूर्वकेन्द्रीय सदस्य हुन् ।
उदय शमशेरको समन्वयमा बज्रबाराही अस्पताललाई २ वटा भेन्टिलेटर सहयोग,"काठमाडौं: नेपाली कांग्रेस नेता उदयशमशेर राणाको समन्वयमा ललितपुरको बज्रबाराही अस्पताललाई २ वटा भेन्टिलेटर सहयोग गरिएको छ । कोरोना संक्रमणलाई मध्यनजर गर्दै राणाले नेपाल भेन्टिलेटर सर्भिससँग समन्वय गरी ललितपुरको गोदावरी नगरपालिकामार्फत बज्रबाराही अस्पताललाई दुई वटा भेन्टिलेटर सहयोग स्वरुप उपलब्ध गराएका हुन् । बिहीबार राणाले एक कार्यक्रमकाबीच भेन्टिलेटर नगरपालिकाका मेयर गजेन्द्र महर्जनमार्फत वितरण गरेका हुन् । दोस्रो चरणको कोभिडको महामारी सुरु भएपछि अस्पताललाई सक्रिय र बलियो बनाउन गरेको छलफल स्वरुप विभिन्न स्वास्थ्य उपकरण सहयोग गर्दै आएको राणाले बताए । सहरमा मात्रै नभइ सहरभन्दा बाहिर पनि कोरोना फैलिएकोले स्वास्थ्यको जोखिम ख्याल गर्दै भेन्टिलेटर बज्रबाराही अस्पताललाई उपलब्ध गराइएको हो, उनले भने । जनशक्तिको सीमितताले ठूलोको सट्टा सानो खालको भेन्टिलेटर उपलब्ध गराइएको राणाको भनाइ छ । उक्त भेन्टिलेटर बज्रवाराही चापागाउँ अस्पतालले बिहीबारदेखि प्रयोगमा ल्याउने बताएको छ । कोरोना संक्रमितको संख्या बढेसँगै अक्सिजन, आइसियू तथा भेन्टिलेटरको अभावमा संक्रमितको ज्यान गइरहेको अवस्थामा भेन्टिलेटर सञ्चालनमा आएपछि नागरिकको जीवन रक्षामा मद्धत पुग्ने अस्पतालको विश्वास छ ।"
खेतमा परिणत हुँदै बगर,"स्याङ्जा : झन्डै २३ वर्षअघि खोलाले पुरेर बगर बनेको खेत अहिले खेतीयोग्य बनेको छ। पुतलीबजार नगरपालिका१ मालेबगर नजिक लगनतुमस्थित बगरे जमिन अहिले खेतीयोग्य बनेको हो। जिल्लामा लकडाउनको समयको सदुपयोग गर्दे जग्गाधनीले खेत बनाउने अभियानमा जुटेका हुन्। सीमित व्यक्ति र पारिवारिक सदस्य मिलेर बगर पन्छाएका हुन्। सुरुका केही दिन डोजर र ट्याक्टर प्रयोग गरिए भने पछिल्ला दिनमा आफैंले सम्याउँदै आएको खेतधनी चेतनारायण श्रेष्ठले बताए। हाम्रो दुई रोपनी जग्गा, १८ मुरी माटो हो। धानसितै खोलाले पुरेको थियो। त्यतिबेला हामी यहाँ थिएनौं, चर्न बाहिर गएका थियौं। अहिले अलि निषेधाज्ञाले सबैलाई जुटायो, फुर्सद मिल्यो र दाजुभाइ मलेर खेत बनाउँदैछौं,उनले भने लामो निषेधाज्ञाको सदुपयोग गर्दैछौं। २०५५ साल भदौ १३ गते रातको समयमा आएको विनाशकारी बाढीले आँधीखोला किनारका धेरै खेत पुरेको थियो। ती खेतमा ठूल्ठूला ढुंगा, गिटी र बालुवाका थुप्रा थिए। केहीले बगरमा खेती गरेका छन् भने केही त अझै बगरै छन्। जिल्लामा तेस्रो पटक थपिएको निषेधाज्ञा जारी छ। दिनमा घरबाट अनलाइन कक्षा लिएको छु। साँझ र बिहान शीतलको समयमा दाजुभाइ मिलेर खेतमा आउछौं। सकेका ढुंगा पन्छाउने गरेका छौं। शारीरिक व्यायाम पनि भएको छ। खेत पनि बनेको छ महेश श्रेष्ठ भन्छन्। श्रेष्ठ दाजुभाइसँगै उनका छिमेकी राजु र सनिता जीटी परिवार पनि बगरे खेत बनाएका छन्। भन्डै ८९ परिवारले यसरी नै आँधीखोलाले पुरेको खेत बिराएका छन्। केही गह्रामा मकै, तरकारी र कोदो रोप्दै छन् भने कही कही भर्खर उम्रदैछन्। तरकारी र अन्न लगाउन पनि सुरु गरेका छन्। वर्षौंदेखि बगर पल्टेको जग्गा मलिलो देखिएको छ। पहिला हामीले खेत रोप्थ्यौ यहाँ। खोलाले पुरेपछि बगरै बन्यो। भर्खर बनाएर खेत बनेपछि सिँचाइको व्यवस्था नभएकाले कोदो रोप्दैछु सनिता जीटीले भनिन्। पति र जेठाजुले खेतका ढुंगा उठाउँदै गरेका र दुई छोराले खेत खनेपछि उनले कोदो रोप्दै थिइन्। स्नातक तहमा पढ्दै गरेका सञ्जीत जीटी पढाइ नभएका बेला खेत बनाउन पाउँदा खुसी देखिए। लाखौं मूल्य बराबरको आफ्नो जग्गामा ढुंगा र बालुवाले पुरे बगर बनेको छ भन्ने सुन्दा नरमाइलो लाग्ने गरेको उनले बताए। उनले भने, कलेजमा अहिले पढाइ छैन। घरमा कति बस्नु। शीतल बेला पारेर खेत बिराउन आएको हुँ। निषेधाज्ञा पालना गर्र्दै सदुपयोग गरेको छु। एकाघरका दाजुभाइ र अर्काघरका आमा, बाबा र छोराहरू मिलेर वर्षौंदेखि बगरे जमिन खेतीयोग्य बनाएका हुन्। सुरुका समय डोजर, ट्याक्टरको प्रयोग गरी ढुंगा, गिटी, बालुवा पन्छाएपछि आफूहरू मिलेर खेती योग्य जमिन बनाएका छन्। बढ्दो कोरोना संक्रमणलाई ध्यान दिँदै सीमित व्यक्ति अथवा आफ्नै परिवार मात्र मिलेर काम गर्ने गरेको उनीहरूको भनाइ छ। २०५५ भदौ १३ गते रातिको बाढीका कारण वहाकोटको काउले, पुतलीबजारको वीरेन्द्रनगर, लाम्पाटा बजारका दर्जनौं घर बगाउनुका साथै आँधीखोला र अरौंदीखोला वरपरका सयौं रोपनी जग्गाहरू बगर बनेका थिए। बाढीसँगै बगेर सयौं पशुचौपायालगायत ५५ जना मानिसको निधन भएको जानकारहरू बताउँछन्।"
कालो ढुसीको सङ्क्रमणबाट कैलालीमा एकको मृत्यु,धनगढी : कैलालीको धनगढीस्थित सेती प्रादेशिक अस्पतालमा उपचाररत एक म्युकोमाइकोसिस (कालो ढुसी) सङक्रमितको मृत्यु भएको छ । यही जेठ १७ गतेदेखि अस्पतालमा उपचाररत कैलालीको बर्दगोरियाकाका ६५ वर्षीय पुरुषको म्युकोमाइकोसिस (कालो ढुसी)का कारण मृत्यु भएको हो । उनको बिहीबार बिहान ७ बजे मृत्यु भएको अस्पतालका सूचना अधिकारी दिलीपकुमार श्रेष्ठले जानकारी दिए । लक्षण देखिएपछि बायोप्सी परीक्षण गर्दा कालो ढुसी पुष्टि भएको अस्पताल प्रशासनले जनाएको छ । रासस
उद्यमशील विश्वकप हुने,"काठमाडौं : उद्यमशील विश्वकप सन् २०२१ को लागि आवेदन खुला भएको छ । पहिलो वर्षमा जस्तै यस वर्ष पनि दुई सयभन्दा बढी देशबाट १ लाख ७५ हजार जनाभन्दा बढी प्रतियोगीले भाग लिने आयोजकको अपेक्षा छ । यस कार्यक्रमले एक लाख यूएस डलर राशिको नगद पुरस्कार विश्वव्यापी रूपमा घोषणा गर्दछ । साथै थप ७ लाख ५० हजार यूएस डलरबराबरको अन्य प्रकारको सहयोग र थप लगानी गर्ने अवसर उपलब्ध गराउने छ । यस प्रतियोगिता नेपालमा पहिलो पटक आयोजना हुन गइरहेको छ । नेपाली युवा उद्यमी मञ्च (एनवाइइएफ) यस वर्ष नेपालका लागि आधिकारिक रूपमा राष्ट्रिय आयोजक छ । यसले नेपालभित्र र बाहिर रहेका उद्यमीलाई यस प्रतियोगितामा भाग लिन सहयोग पुर्याउनेछ । व्यवसाय सञ्चालनका लागि आवश्यक पर्ने साझेदारी, शिक्षा, तालिम तथा अन्तरसंवादको आयोजना गर्दै आएको छ । २००३ को सेप्टेम्बर २६ तारिखमा नेपाल उद्योग वाणिज्य महासंघले यस मञ्चलाई स्थापना गरेको थियो । एनवाइइएफले देशभरिबाट युवा उद्यमीलाई एकसाथ ल्याएको छ । ईडब्लूसी एउटा विश्वव्यापी कडा प्रतिस्पर्धात्मक प्रतियोगिता हो । जसको पुरस्कार राशिले एकैपटकमा जीवन परिवर्तन गर्नेछ । यसका साथै यसले व्यवसायीलाई आफ्नो व्यवसाय प्रवद्र्धन गर्न स्रोत, साधन पनि उपलब्ध गराउन मद्दत गर्नेछ । इडब्लूसीले भर्चुअल माध्यमको तालिम र विषयगत कार्यक्रमलाई अगाडि लैजान र व्यवसायीहरूको ज्ञान, सीपमा निखारपन ल्याई राष्ट्रिय प्रतिस्पर्धा जित्ने मौका मिल्नेछ । यसैगरी उनीहरू विश्वस्तरीय फाइनलमा भाग लिन सक्नेछन् । ईडब्लूसी अनलाइन प्लेटफर्मले प्रतियोगीलाई २५ हजार यूएस डलरभन्दा बढी रकम बराबरको गुगल क्लाउड, हटस्पट, स्ट्रिप आदिमा आकर्षक पहँुच प्राप्त हुनेछ । राष्ट्रियस्तरको अन्तिम प्रतियोगिता सन् २०२१ को जुलाइमा हुनेछ । छानिएका एक सय जना प्रतियोगी नोभेम्बरमा साउदी अरेबियाको रियाद जानेछन् । त्यहाँस्थित शिविरमा रही ईडब्लूसीसम्बन्धी विशेष कार्यक्रममा सहभागी भई अन्त्यमा ईडब्लूसीको फाइनलमा भाग लिने छन् ।"
फिफा विश्वकप छनोट खेल : ताइपेईसँग प्रतिष्ठाको लडाइँ,"काठमाडौं : अर्को वर्ष कतारमा आयोजना हुने फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोटमा नेपालले बिहीबार चाइनिज ताइपेईसँग प्रतिस्पर्धा गर्दै छ। कुवेतको राजधानी कुवेत सिटीमा नेपाल र ताइपेईबीचको खेल राति ९ः४५ बजे सुरु हुनेछ। कोरोना महामारीका कारण यसअघि पटकपटक स्थगित हुँदै आएको खेल न्युट्रल भेन्यु कुवेतमा हुन लागेको हो। कुवेतमा नेपालले चाइनिज ताइपेईसँगै जोर्डन र अस्ट्रेलियासँग प्रतिस्पर्धा गर्दैछ। नेपालले घरेलु मैदानमा खेल्नुपर्ने विश्वकप छनोटका खेलहरू कोरोना महामारीका कारण कुवेतमा हुन लागेको हो। नेपालमा कोरोना महामारी बढेपछि एसियाली फुटबल महासंघ (एएफसी) ले सेन्ट्रल भेन्युका रूपमा कुवेतमा खेलाउन लागेको हो। विश्वकप छनोटका खेलको तयारीका लागि नेपालले नेपालले फिफा वरीयतामा निकै माथि रहेको इराकसँग गत शनिबार मैत्रीपूर्ण खेल खेलेको थियो। दुई दशकपछि इराकविरुद्ध मैदान उत्रिएको नेपाल ६२ गोलले पराजित भएको थियो। उक्त खेलमा नेपालका मनीष डाँगीले एक गोल गरेका थिए भने अर्को गोल आतमघाती रूपमा इराकबाट उपहार पाएको थियो। फिफाको पछिल्लो वरीयतामा नेपाल एक सय ७१औं स्थानमा छ भने इराक ६८औं स्थानमा छ। इराकसँगको मैत्रीपूर्ण खेलपछि नेपाली टोली स्थलमार्ग हुँदै कुवेत पुगेको थियो। आइतबार कुवेत पुगेको नेपाली टोलीले त्यहीं तयारी गर्दै आएको छ। नेपाल चाइनिज ताइपेईविरुद्ध बलियो देखिएको छ। अहिलेसम्म नेपाल र चाइनिज ताइपेइले अहिलेसम्म जम्मा दुई खेल खेलेको छ। पहिलो खेलमा बराबरी गरेको नेपालले दोस्रो खेलमा भने २० को प्रभावशाली जित निकालेको थियो। चाइनिज ताइपेइविरुद्धको दुवै खेलमा नेपालले गोलविहीन हुनु परेको छैन। दुवै खेलमा नेपालले गोल गर्न सफल भएको छ। चाइनिज ताइपेइविरुद्ध नेपालको प्रदर्शन राम्रो रहे पनि फिफा वरीयतामा भने नेपाल ३० स्थान पछि छ। फिफाको पछिल्लो वरीयतामा नेपाल १ सय ७१औं स्थानमा छ भने चाइनिज ताइपेई १ सय ४१औं स्थानमा छ। सन् २०१९ जुन ६ मा चाइनिज ताइपेईसँगको पहिलो भेटमा नेपालले ११ गोलको बराबरी खेलेका थिए। मैत्रीपूर्ण उक्त खेलमा एक गोलले पछि परेको अवस्थामा युवा खेलाडी अभिषेक रिजालले बराबरी गोल गरेका थिए। चाइनिज ताइपेईमै भएको दोस्रो भेट विश्वकप छनोटअन्तर्गतको खेल थियो। सन् २०१९ मा चाइनिज ताइपेईमै भएको उक्त खेलमा नेपाल २० गोलले विजयी भएको थियो। नेपालका अञ्जन विष्टले दुवै गोल गरेका थिए। त्यसैले नेपाल चाइनिज ताइपेईसँगको तेस्रो भेटलाई पनि सुखद बनाउने अभियानमा छ। विश्वकप छनोटअन्तर्गत नेपालले आठ खेलमध्ये पाँच खेल खेलिसकेको छ। चाइनिज ताइपेईलाई २० गोलले पराजित गरेको नेपालले कुवेतसँगको पहिलो खेलमा ७० र दोस्रो खेलमा १० गोलले हार बेहोरेको थियो। नेपाल अस्ट्रेलियासँगको पहिलो खेलमा ५० र जोर्डनसँग ३० गोलले पराजित भएको थियो। अहिले समूहमा १२ अंकसहित अस्ट्रेलिया शीर्ष स्थानमा छ। कुवेत १० अंकसहित दोस्रो, १० नै अंक बनाएको जोर्डन तेस्रो, नेपाल तीन अंकसहित चौथो र अंक जोड्न नसकेको चाइनिज ताइपेई पुछारमा छ। नेपालले जुन ७ मा जोर्डन र जुन ११ मा बलियो प्रतिद्वन्द्वी अस्ट्रेलियाको सामना गर्नेछ। नेपाली टोलीका मुख्य प्रशिक्षक अब्दुल्लाह अलमुताइरीले टोलीमा व्यापक परिवर्तन गर्दै युवा खेलाडीलाई मौका दिएका छन्। उनले गत चैतमा थ्री नेसन्स कप जित्दाको टोलीका १३ खेलाडी परिवर्तन गरेका थिए। नेपाली टोलीको गोलरक्षकमा किरण चेम्जोङ, विशाल सुनार र दीप कार्की छन्। यस्तै रक्षकमा रोहित चन्द, अनन्त तामाङ, दिनेश राजवंशी, गौतम श्रेष्ठ, सुमन अर्याल र विकास खवास छन्। यसैगरी मिडफिल्डरमा विशाल राई, मनीष डाँगी, एरिक विष्ट, कमल थापा, सन्तोष तामाङ, सुमन लामा, सुनील बल, सुरज ठकुरी, पूजन उपरकोटी र आयुष घलानलाई छन्। स्ट्राइकरमा अभिषेक रिजाल, अञ्जन विष्ट, नवयुग श्रेष्ठ र आशिष लामा छन्। गोलरक्षक विशाल सुनार, दीप कार्की, मिडफिल्डर कमल थापा, सुरज ठकुरी र आयुष घलानले राष्ट्रिय टोलीबाट डेब्यु गर्न बाँकी छ। मिडफिल्डर मनीष डाँगी र रक्षक गौतम श्रेष्ठले भने शनिबार भएको इराकविरुद्धको खेलमा डेब्यु गरेका थिए। उक्त खेलमा मनीषले एक गोल पनि गरेका थिए। उनी डेब्यु खेलमै गोल गर्ने तेस्रो नेपाली खेलाडी बनेका छन्। विश्वकप छनोटको अघिल्लो चरणमा पुग्ने नेपालको सम्भावना गणितीय रूपमा मात्र बाँकी छ। शीर्ष स्थानमा रहेको अस्ट्रेलियाले १२ अंक जोड्दा चौथो स्थानमा रहेको नेपालको तीन अंक मात्र छ। विश्वकप छनोटको अघिल्लो चरणमा पुग्ने गणितीय सम्भावना जीवित राख्न मात्र होइन, सन् २०२३ मा हुने एसियन कपमा छनोट हुन पनि नेपाललाई बाँकी तीन खेलको नतिजा महत्वपूर्ण मानिनेछ। नेपाल चौथो स्थानमै रहेर छनोट हुन सकेमा एसिया कपका लागि सीधै छनोट हुने सम्भावना छ। विश्वकप छनोटमा पाँचौं स्थानमा रहेमा भने नेपालले एसिया कपको अर्को चरणमा पुग्नका लागि प्लेअफ राउन्डका खेल खेल्नुपर्ने हुन्छ।"
जनमोर्चाका सांसद कृष्ण थापा निलम्बित,पोखरा : गण्डकी प्रदेशमा राष्ट्रिय जनमोर्चाका सांसद कृष्ण थापाको पद उनकै पार्टीले खारेज गरेको छ । पार्टीले उनलाई सांसदबाट हटाएको पत्र प्राप्त भएको सूचना सभामुख नेत्रनाथ अधिकारीले बिहीबार प्रदेश सभामा पढेर सुनाए । जनमोर्चाका महासचिव मनोज भट्ट र सांसद पियारी थापाले सांसद थापालाई हटाएको पत्र प्रदेश सभा सचिवालयमा बिहीबारै दर्ता गराएका थिए । जनमोर्चाको बिहीबारको केन्द्रीय बैठकले थापालाई सांसद पदबाट हटाउने निर्णय गरेको पियारी र मनोजले दर्ता गरेको पत्रमा उल्लेख छ । मुख्यमन्त्री पृथ्वीसुब्बा गुरुङविरुद्ध दर्ता भएको अविश्वासको प्रस्ताव सफल बनाउन नलागेको भन्दै उनको पार्टीले थापालाई निलम्बन गरेको हो । उनले कांग्रेसका नेता कृष्णचन्द्र नेपाली पोखरेललाई मुख्यमन्त्री प्रस्तावित दाबीपत्रमा पनि हस्ताक्षर गर्न मानेका थिएनन् । थापा बाग्लुङ १ को क बाट प्रत्यक्ष निर्वाचित सांसद हुन् । जनमोर्चाका ३ सांसद रहेकामा अब गण्डकीमा २ सांसदमात्र बाँकी छन्।
आइसोलेसनबाटै बिरामीलाई परामर्श,"विराटनगर : विराटनगरस्थित कोसी अस्पतालका वरिष्ठ हाडजोर्नी एवं नसा रोग विशेषज्ञ डायज्ञराज खरेललाई कोरोना संक्रमण भयो। पीसीआर परीक्षण गराउँदा वैशाख २९ गते रिपोर्ट पोजिटिभ आएका उनले घरमै बसेर कोरोनालाई जितेका छन्। होम आइसोलेसनमै रहँदा जेठ १५ गते रिपोर्ट नेगेटिभ आएका उनलाई बिरामीको उपचार गराउने क्रममै संक्रमण भएको हो। श्रीमती र दुई बच्चा पनि संक्रमित भए। तर होम आइसोलेसनमा रहँदा टेलिफोन र इन्टरनेटको माध्यमबाट अरू संक्रमितकै सेवामा उनी सक्रिय भए। उनलाई संक्रमितकै विषयमा परामर्श लिन एक दिनमा एक दर्जनभन्दा बढी फोन आउँथे। कतिपयले बिरामीको अवस्था अत्यन्त गम्भीर रहेको भन्दै आईसीयू र बेड मिलाइदिनसमेत आग्रह गर्थे, डा खरेलले भने। बिरामीले समस्यामा परेर मध्यरातमा फोन गर्दा पनि उनले असहज मानेनन्।सम्बन्धित निकायसँग समन्वय गर्दै उनीहरूको सेवामा आफूलाई समर्पित गरिरहे। म आफैं संक्रमित भएर होम आइसोलेसनमा थिएँ, उनले भने, आएका फोन रेस्पोन्स गर्दै सकेजति सहयोग गरिरहेँ। संक्रमणमुक्त भएपछि उनले हतियार प्रहार गरेर ल्याइएकी एक युवतीको सफल शल्यक्रिया गरिसकेका छन्। कोरोनाविरुद्धको दुवै डोज खोप लगाइसकेका कारण आफूलाई त्यति समस्या नभएको र लक्षणविहीन सामान्य अवस्थामै संक्रमणलाई पराजित गर्न सकेको डा खरेलको अनुभव छ। संक्रमणमुक्त भइसकेपछि उनी अहिले बिरामीको उपचारमा फर्किसकेका छन्। कोसी अस्पतालकै वरिष्ठ फिजिसियन डा रोशन खड्का पहिलो भेरियन्टमा संक्रमित बने। अरू बिरामीको उपचार गर्ने क्रममैकोरोना पुष्टि भएका उनी कोरोनामुक्त भएर अहिलेसंक्रमितकै उपचारमा सक्रिय छन्। आफैं संक्रमित बन्दाको अनुभव पनि बटुलेको छु, उनले भने, त्यो कठिन अवस्था पार गरेर आएको म अहिले संक्रमितको उपचारमा लागेको छु। कोसी अस्पतालले सञ्चालन गरेको कोभिड उपचार युनिटमा संक्रमितको उपचारमा उनको १४ दिन बितिसकेको छ। डा खड्काले बुधबारबाट अब एक साताका लागि होम क्वारेन्टाइनमा बस्ने गरी छुट्टी पाएका छन्। क्वारेन्टाइनमा बस्दै पीसीआर परीक्षण गरेर रिपोर्ट यकिन गरेपछि उनी पुनः संक्रमितको सेवामा फर्किने छन्। डा खड्काले जस्तोसुकै अवस्थामा फोनमार्फत भए पनि आवश्यक परामर्श लिने बिरामीलाई सहयोग गरिरहेको सुनाए। बिरामीको इम्युनिटी पावर बढाउनेदेखि लिएर औषधिको सेवन तथा कोभिड हुँदा अपनाउनुपर्ने सावधानी एवं मनोबल उच्च बनाउने बारेमा परामर्श दिने गरेको छु, उनले भने, यो संकटपूर्ण अवस्थामा सेवा नै धर्म हो भनेर सबै स्वास्थ्यकर्मी संक्रमितको सेवामा लागेका छौँ। संक्रमितलाई फोनमार्फत सल्लाह दिँदा र उनीहरूको उपचारमा खटिँदाखटिँदै समय बितेको पत्तै नहुने खड्काको भनाइ छ। तर मिहिनेत गरेर बचाउने प्रयास गरिएका बिरामीको अचानक मृत्यु हुँदा भने विरक्त लागेर मन नै कुँडिने उनी सुनाउँछन्। कोसी अस्पताल विराटनगरका मेडिकल सुपरिटेन्डेन्ड डा चुमनलाल दासका अनुसार कोरोना तीव्र रूपले फैलिँदै जाँदा फ्रन्टलाइनमा खटिएका स्वास्थ्यकर्मी तथा चिकित्सकमा पनि संक्रमण देखिन थालेको छ। उनका अनुसार दोस्रो भेरियन्टयता मात्रै चार चिकित्सक र २१ नर्स संक्रमित भइसकेका छन्। ०००० संक्रमण पुष्टि भएका सबै जना होम आइसोलेसनमै रहेको बताउँदै डा दासले कतिपयले कोरोना जितिसकेको जानकारी दिए। उनका अनुसार अवस्था गम्भीर भएर स्वास्थ्यकर्मीलाई उपचारका लागि अस्पताल भर्ना गर्न परेको छैन। बिरामीको उपचारसँगै सम्भावित संक्रमितको प्रत्यक्ष सम्पर्कमा रहेर काम गरिरहँदा चिकित्सक र स्वास्थ्यकर्मीलाई संक्रमणको जोखिम धेरै हुने डा दासले बताए। चिकित्सक संघ कोसीका अध्यक्ष डा फरवार्ड सिलवाल आफू संक्रमित हुँदा पनि चिकित्सक र स्वास्थ्यकर्मीले अरू बिरामीलाई सेवा दिएको बताउँछन्। स्वास्थ्य क्षेत्रमा आबद्ध भएकाले आफू संक्रमित भएँ भनेर त्यत्तिकै घरमा बस्न नैतिकताले पनि दिँदैन, उनी भन्छन्, अन्य संक्रमितलाई होम आइसोलेसनबाटै परामर्श दिने काम चिकित्सकले गरेका छन्।यस्तो महामारीका समयमा पनि फ्रन्टलाइनरले पुयाएको योगदान महŒवपूर्ण रहेको डा सिलवालको भनाइ छ। डा सिलवालका अनुसार विराटनगरमा कोरोनाको संक्रमण भएका स्वास्थ्यकर्मीलाई पछिल्लो समय उपचारका लागि अस्पताल भर्ना गर्नु परेको छैन। संक्रमण देखिएकाको स्वास्थ्य सामान्य नै छ, उनले भने, कतिपयले होम आइसोलेसनमै बसेर कोरोनालाई पराजित गरिसकेका छन्। सिलवालका अनुसार कसैलाई संक्रमण भयो भने मनोबल उच्च बनाउन र नआत्तिन हौसला प्रदान गरिन्छ। मोरङको बूढीगंगा गाउँपालिकास्थित विराट शिक्षण अस्पतालका कोभिड इन्चार्ज सुनील देवका अनुसार अस्पतालमा कार्यरत छ चिकित्सक र १२ नर्समा संक्रमण भइसकेको छ । पीसीआर पोजिटिभ आएकाहरू होम आइसोलेसनमा रहेका छन्। संक्रमण देखिएका चिकित्सक र स्वास्थ्यकर्मीलाई अस्पतालले मनिटरिङ गरिरहेको हुन्छ, उनले भने, कतिपय होम आइसोलेसनमा बसेर भए पनि फोन र इन्टरनेटको प्रयोग गर्दै अरु बिरामीको सेवामा सक्रिय छन्। नोबेल शिक्षण अस्पतालका निर्देशक एवं वरिष्ठ मुटु रोग विशेषज्ञ डा राजेश नेपाल कोरोना संक्रमण हुँदा तनाव लिन नहुने बताउँछन्। तनावले मान्छेमाथप समस्या निम्त्याउँछ। त्यही भएर आत्माबल दह्रो बनाउनेतर्फ लाग्नुपर्छ, उनी भन्छन्, व्यस्त बनिरहने उपाय खोज्नुपर्छ। अस्पतालका प्रबन्धक नारायण दाहालका अनुसार कोभिडको दोस्रो भेरियन्ट सुरु भएयतासात चिकित्सक र ३४ नर्स गरेर ४१ स्वास्थ्यकर्मी संक्रमित भइसकेका छन्। डा नेपाल कोरोनाका बारेमा कुनै नयाँ कुरा आउनसाथ सबै चिकित्सकको टिम बसेर अपडेट हुने र उपचारलाई सहज बनाउनेतर्फ छलफल गर्ने गरिएको बताउँछन्।"
पूर्वसांसद खतिवडाले जुटाए ८ लाख बराबरको स्वास्थ्य सामग्री,"ओखलढुंगा: कोरोना संक्रमण रोकथामको अभियानमा पूर्व सांसद रामहरि खतिवडाले हातेमालो थालेका छन् । उनले जिल्लाका सबै स्थानीय तह, अस्पताल र सुरक्षा निकायलाई स्वास्थ्य सामग्री हस्तान्ततरण गरेका छन् । कांग्रेस नेता समेत रहेका संविधानसभा सदस्य खतिवडाले जुटाएको ८ लाख बराबरको स्वास्थ्य सामग्री बिहीबार जिल्लाका सुरक्षा निकाय तथा स्थानीय तहलाई हस्तान्तरण गरेका हुन् । खतिवडाले राजधानीमा जुटाएको स्वास्थ्य सामग्री सर्जिकल मास्क, सेनिटाइजर, केएन ९५ मास्क, शव बाकस र साबुन जिल्ला ल्याएका हुन् । उनले ९८ हजार सर्जिकल मास्क, २ हजार एन नाइन्टी मास्क, ८८ सेट पीपीई, ४ सय ५० लिटर सेनिटाइजर, १ हजार ५ सय थान पतञ्जली साबुन हस्तान्तरण गरेको जानकारी दिए । विपदका बेला जनताले घरघरमा पुग्न नसक्ने अवस्था सिर्जना भएकाले सम्बन्धित स्थानीय तह तथा रकारी कार्यालयका जिम्मेवार पदाधिकामार्फत् स्वास्थ्य सामग्री पठाएको खतिवडाले बताए । कांग्रेस नेता बहादुरसिंह लामा लगायत अन्य केही व्यक्तिको सहयोगमा जुटाएको उक्त सामग्री जिल्लाका लागि ल्याएको उनको भनाइ छ । उनले ७५ वडामा प्रतिवडा १ हाजार मास्क र ५ लिटर सेनिटाइजरवितरण गरेका हुन् । त्यस्तै फ्रन्ट लाइनमा रहेर काम गर्ने, स्वास्थ्य संस्था, सुरक्षा निकाय र सञ्चारकर्मीहरुलाई आवश्यक स्वास्थ्य सुरक्षाका सामाग्रीहरु वितरण गरिएको छ । यसअघि विघटित प्रतिनिधि सभाका सांसद यज्ञराज सुनुवार, एमाले नेता हंशराज वाग्ले लगायतले पनि स्थानीय तह, वडा र सुरक्षा निकायलाई स्वास्थ्य सामग्री वितरण गरेका थिए ।"
वन्यजन्तुको चोरी सिकारीमा संलग्न गिरोह पक्राउ,"विराटनगर : मोरङको इलाका प्रहरी कार्यालय बेलबारीले वन्यजन्तुको चोरी सिकारीमा संलग्न गिरोहलाई पक्राउ गरेको छ । वन्यजन्तुको सिकार गर्ने क्रममा भरुवा बन्दुकले लागेर सँगै गएका साथीको मृत्यु भएपछि फरार रहेको गिरोहमा संलग्नमध्ये चारजना पक्राउ परेका हुन् । पक्राउ पर्नेमा मोरङको केराबारी गाउँपालिका३ का ४४ वर्षीय डिकबहादुर राई, ३६ वर्षीय बुद्धवीर लिम्बू, १९ वर्षीय रामप्रसाद राई र लेटाङ नगरपालिका१ का १९ वर्षीय विपन लिम्बू रहेका छन् । बेलबारी प्रहरीका निरीक्षक सरोज खनाल नेतृत्वको टोलीले उनीहरुलाई बुधबारसाँझ पक्राउ गरेको हो । पक्राउ परेकाहरुले विभिन्न स्थानमा लुकाएर राखेको चार नाल भरुवा बन्दुक पनि प्रहरीले बरामद गरेको छ । बन्दुकले लागेर साथीको मृत्यु भएको घटनापछि उनीहरु रूख र ढुंगाको चेप तथा ओढारमा बन्दुक लुकाएर फरार भएको खुलेको मोरङ प्रहरीका प्रवक्ता डीएसपी मानबहादुर राईले जानकारी दिए । पक्राउ गरेर अनुसन्धानको दायरामा ल्याइएपछि उनीहरुले नै दिएको बयानका आधारमा प्रहरीले चार नाल बन्दुक नियन्त्रणमा लिएको उनको भनाइ छ । राईका अनुसार वन्यजन्तुको चोरी सिकारीमा संलग्न गिरोहलाई नियन्त्रणमा लिन केराबारी र लेटाङ क्षेत्रमा विशेष सर्च अप्रेशन चलाइएको थियो । घटना अनुसार गत वैशाख ८ गते राति १० जनाको समूह केराबारीको बाँसघारी खोप सरकारी राष्ट्रिय वनमा वन्यजन्तुको सिकार खेल्न गएका थिए । सिकार खेल्ने क्रममा मृगलाई हानेको बन्दुकले लागेर एक जनाको घटनास्थलमै मृत्यु भयो । डीएसपी राईका अनुसार सिकार खेल्न गएकामध्ये ३७ वर्षीय गजेन्द्र राईले मृगलाई हानेको भरुवा बन्दुकको छर्राले लागेर केराबारी३ का ३२ वर्षीय हस्त राईको मृत्यु भएको हो । घटना भएको भोलिपल्टै प्रहरीले सिकार खेल्न गएकामध्ये गजेन्द्र र २६ वर्षीय रुविन लिम्बूलाई पक्राउ गरेको थियो । गजेन्द्र र रुविनका साथबाट प्रहरीले एक नाल भरुवा बन्दुक त्यतिबेला नियन्त्रणमा लिएको थियो । ज्यान सम्बन्धी र हातहतियार खरखजना कसूरमा मुद्दा चलाउन प्रहरीले पक्राउ परेकाविरुद्ध म्याद थप गरेर घटनाको अनुसन्धान थालेपछि सिकार खेल्न गएको गिरोहका बारेमा खुलेको राईको भनाइ छ । अनुसन्धानकै क्रममा उनीहरुले दिएको बयानका आधारमा सिकार खेल्न गएकामध्ये अरु चार जनालाई पक्राउ गर्न प्रहरी सफल भएको हो । अरु तीन जना अझैसम्म फरार रहेका कारण खोजी भइरहेको जानकारी राईले दिए । कोरोना महामारीका समयमा वन क्षेत्रमा वन्यजन्तुको चोरी सिकारी गर्ने समूह सक्रिय रहेको पाइयो, उनले भने,सिकार खेल्न गएकामध्ये बन्दुकले लागेर एक जनाको मृत्यु भएपछि घटनाको अनुसन्धान अघि बढाउँदा गिरोहका बारेमा सबै कुरा खुलेको हो । पछिल्लो पटक पक्राउ परेका चार जनाविरुद्ध म्याद थप गरेर अनुसन्धान थालिएको डीएसपी राईले बताए ।"
"बालुवाटारमा एमाले स्थायी कमिटी बैठक, के के छन् एजेन्डा ?","काठमाडौं : नेकपा एमालेको स्थायी कमिटी बैठक बस्दैछ। प्रधानमन्त्री निवास बालुवाटारमा अपराह्न ४ बजे बैठक बस्ने भएको हो । बुधबार स्थगन गरिएको बैठक आज बस्न लागिएको एमाले पार्टी कार्यालय सचिव शेरबहादुर तामाङले जानकारी दिए। उनका अनुसार बैठकमा पार्टीको आन्तरिक विषयमा छलफल हुनेछ । एमालेको पार्टीभित्र देखिएको विवाद समाधानका लागि बैठक लगातार बस्दै आएको छ । यता आजै पार्टीका नेता माधवकुमार नेपालझलनाथ खनाल पक्षको बैठक पनि बसिरहेको छ । यसअघिको बैठकले माधवकुमार नेपाल पक्षका १२ जना सांसदलाई स्पष्टीकरण सोधेको थियो । स्पष्टीकरण सोधिएकाहरुमा घनश्याम भूसाल, सुरेन्द्र पाण्डे, विरोध खतिवडा, जीवनराम श्रेष्ठ, सोमप्रसाद पाण्डे, कृष्णलाल महर्जन, झपट रावल, भवानी प्रसाद खापुङ, यज्ञ सुनुवार, मेटमणि चौधरी, दिपकप्रकाश भट्ट र नारायण खतिवडा रहेका छन्। एमाले संस्थापन पक्षले वरिष्ठ नेता माधव नेपाल, झलनाथ खनाल, उपाध्यक्ष भीम रावललगायत ११ जनालाई साधारण सदस्य समेत नरहने गरी कारबाही गरिसकेको छ । आजको बैठकमा उक्त कारबाहीबारे छलफल हुनसक्ने बताइएको छ । ओलीले माधवकुमार नेपाल र झलनाख खनालसहितका सांसदलाई स्पष्टीकरण मागेको भएपनि उनीहरुले स्पष्टीकरण नबुझाउने अडान लिएका छन्। नेपाली कांग्रेसका सभापति शेरबहादुर देउवालाई प्रधानमन्त्री बनाउन हस्ताक्षर गरेपछि नेपालखनालसहित ११ जनालाई ओलीले पार्टीबाट निष्कासित गरेका थिए। पार्टीभित्र विवाद चर्किदै गएपछि नेपाल पक्षले भने बेग्लै पार्टी खोल्ने तयारी गरिरहेको छ।"
लिचीको दाना अड्किएर बालकको मृत्यु,"महेन्द्रनगर : कञ्चनपुरको भीमदत्त नगरपालिका५ मा लिचीको दाना अड्किएर एक बालकको मृत्यु भएको छ । जिल्ला प्रहरी कार्यालयका प्रवक्ता प्रहरी नायब उपरीक्षक अमरबहादुर थापाले बुधबार साँझ लिचीको दाना अड्किएर छ महिने बालक वीरेन्द्र चन्दको मृत्यु भएको जानकारी दिए। 'खेल्दाखेल्दै लिचीको दाना खाँदा अड्किएर अस्पताल लगिएको थियो, उनले भने, 'महाकाली अस्पताल पुग्दापुग्दै चिकित्सकले मृत घोषणा गरे ।' छोरी करणी गर्ने बुवा पक्राउ कञ्चनपुर प्रहरीले १३ वर्षीया छोरीलाई बलात्कार गरी गर्भवती बनाउने बुवालाई पक्राउ गरी कारवाही अघि बढाएको छ । यहाँको बेदकोट नगरपालिकामा ५५ वर्षीय पुरुषले आफ्नै छोरीलाई गर्भवती बनाएको खबरपछि पक्राउ गरी जबर्जस्ती करणीमा मुद्दा चलाइएको छ । 'प्रारम्भिकरूपमा हेर्दा बालिका गर्भवती रहेको सात महिनाभन्दा बढी समय भइसकेको छ, प्रवक्ता थापाले भने, 'घरमा मौका छोपी ती पुरुषले एक वर्षअघिदेखि छोरीलाई बलात्कार गर्दै आएको देखिन्छ ।' प्रहरी स्रोतका अनुसार शुरुमा डर, त्रासले ती बालिकाले बुवाले गर्ने घटना बाहिर ल्याउन सकिनन् । पेट बढ्दै गएपछि आफन्तले थाहा पाएपछि स्थानीयवासीमार्फत प्रहरीमा त्यसको खबर पुग्यो । 'बुवाले नै बलात्कार गरेको सुरुमा बालिकाले भन्न गाह्रो मानिन्, प्रहरी स्रोतले भन्यो, 'पछि अनुसन्धान गर्दै जाँदा बालिकाले घटनाको बेलीविस्तार पोखिन् ।' अहिले बालिकालाई सेफहाउसमा राखिएको छ भने अभियुक्त बुवा प्रहरी नियन्त्रणमा छन् । रासस"
एमाले स्थायी कमिटी बैठक अनिश्चित,"काठमाडौं : सत्तारुढ नेकपा (एमाले)को स्थायी कमिटी बैठक स्थगित भएको छ । पार्टी एकताको विषयमा वरिष्ठ नेता माधवकुमार नेपाल र झलनाथ खनाल पक्षसँग सकारात्मक छलफल जारी रहेको भन्दै बिहीबारका लागि बोलाइएको बैठक स्थगित भएको हो । एमाले पार्टी कार्यालय सचिव शेरबहादुर तामाङका अनुसार पार्टीमा देखिएको विवाद समाधानका लागि सकारात्मक छलफल जारी रहेकाले बिहीबारका लागि बोलाइएको बैठक स्थगित भएको हो । परिस्थिति हेरेर बैठक पुनः बोलाउने उनको भनाइ छ । यसअघि बुधबारका लागि बोलाइएको एमाले स्थायी कमिटी बैठक बिहीबारका लागि सारिएको थियो । नेपालखनाल पक्षले बिहीबार केन्द्रीय कमिटी बैठक राखेपछि प्रधानमन्त्रीसमेत रहेका पार्टी अध्यक्ष ओलीले आजको बैठक स्थगित गरेका हुन् । एमाले संस्थापन पक्षले नेपालखनाल समूहले बोलाएको केन्द्रीय कमिटी बैठकमा उपस्थित नहुन सबै केन्द्रीय सदस्यलाई भनिसकेको छ । यसअघिको बैठकले माधवकुमार नेपाल पक्षका १२ जना सांसदलाई स्पष्टीकरण सोधेको थियो । स्पष्टीकरण सोधिएकामा घनश्याम भूसाल, सुरेन्द्र पाण्डे, विरोध खतिवडा, जीवनराम श्रेष्ठ, सोमप्रसाद पाण्डे, कृष्णलाल महर्जन, झपट रावल, भवानी प्रसाद खापुङ, यज्ञ सुनुवार, मेटमणि चौधरी, दिपकप्रकाश भट्ट र नारायण खतिवडा रहेका छन्। एमाले संस्थापन पक्षले वरिष्ठ नेता माधव नेपाल, झलनाथ खनाल, उपाध्यक्ष भीम रावललगायत ११ जनालाई साधारण सदस्य समेत नरहने गरी कारबाही गरिसकेको छ । बैठकमा उक्त कारबाहीबारे छलफल हुनसक्ने बताइएको थियो । ओलीले माधवकुमार नेपाल र झलनाख खनालसहितका सांसदलाई स्पष्टीकरण मागेको भए पनि उनीहरुले स्पष्टीकरण नबुझाउने अडान लिएका छन्। नेपाली कांग्रेसका सभापति शेरबहादुर देउवालाई प्रधानमन्त्री बनाउन हस्ताक्षर गरेपछि नेपालखनालसहित ११ जनालाई ओलीले पार्टीबाट निष्कासित गरेका थिए। पार्टीभित्र विवाद चर्किदै गएपछि नेपाल पक्षले भने बेग्लै पार्टी खोल्ने तयारी गरिरहेको छ।"
गुराँस गाउँपालिकालाई पाँच सय एन्टिजेट किट सहयोग,"दैलेख : कोरोना भाइरसको दोस्रो लहर सुरु भएयता विभिन्न संघसंस्थाबाट दैलेख अस्पताल र जिल्लाका स्थानीय सरकारहरुलाई सहयोग प्रदान भइरहेको छ । बुधबार मात्रै दैलेखको गुराँस गाउँपालिकालाई एन्टिजेन किटसहित स्वास्थ्य सामग्री प्रदान गरिएको छ । सेभ द चिल्ड्रेन र सोसेकको साझेदारीमा गुराँस गाउँपालिकामा सञ्चालित सहयात्रा दोस्रो परियोजनाले सामग्री प्रदान गरेको हो । गाउँपालिकालाई पाँच सय एन्टिजेन किटसहित स्वास्थ्य सामग्री हस्तान्तरण गरिएको सोसेकका कार्यक्रम निर्देशक नवराज बिसीले बताए । एन्टिजेन किटबाट गरिएको परीक्षणबाट तत्काल कोरोना संक्रमण भए नभएको पत्ता लगाउन सकिन्छ । पाँच सय एन्टिजेन किट सहित १० वटा हस्पिटल बेड, एक सय वटा पीपिई सेट, १० वटा डेड बडी ब्याग सहयोग हस्तान्तरण गरिएको हो । त्यसैगरी १६ लिटरको दुई वटा इस्प्रे पम्प, ५ सेट पल्स अक्सिमिटर, दुई हजार पीस सर्जिकल मास्क र ५ सय जोडी ग्लोब्स सहयोग हस्तान्तरण गरिएको कार्यक्रम निर्देशक बिसीले बताए । गुराँस गाउँपालिकाले रानीमत्तामा सञ्चालनमा ल्याएको कोभिड१९ अस्पतालका लागि एन्टिजेन किट सहित स्वास्थ्य सामग्री सहयोग गरिएको बिसीको भनाई छ । बुधवार गुराँस गाउँपालिकाका अध्यक्ष खेमराज ओली, स्वास्थ्य शाखाका कर्मचारीहरुलाई स्वास्थ्य सामग्री हस्तान्तरण गरिएको छ । सामग्री हस्तान्तरण कार्यक्रममा अध्यक्ष ओलीले परियोजनाले कोरोना संक्रमण रोकथाम, नियन्त्रण र उपचारका सन्दर्भमा महत्वपूर्ण सहयोग गरेको उल्लेख गरे । उनले अब आवश्यकता अनुसार एन्टिजेनमार्फत कोरोना परीक्षण गर्न सकिने बताए ।"
आयोजनामा निर्माण सामग्रीको अभाव,"सुर्खेत : कोरोना महामारीमा पनि काम नरोकिएका विकास आयोजनामा निर्माण सामग्रीको अभाव हुन थालेको छ । निषेधाज्ञाका कारण निर्माण सामग्री उत्पादन गर्ने कम्पनीहरु बन्द छन् । यसकारण पनि हाल संचालन भइरहेका आयोजनाहरुमा निर्माण सामग्रीको अभाव भएको हो । निर्माण सामग्री अभाव भएपछि आयोजनाको काम पनि प्रभावित हुने देखिएको छ । कोरोना त्रासका कारण कर्णालीका अधिकांश जिल्लामा निषेधाज्ञा छ । तर पनि विकास आयोजनामा सावधानी अपनाएर निर्माणको काम चलिरहेको छ । काम जारी रहेपनि निर्माण सामग्रीको अभाव हुन थालेपछि काम प्रभावित हुने अवस्था आएको हो । ठूला आयोजनाले यतिबेला निर्माण सामग्रीको अभाव झेलिरहेका हुन् । सरकारले निर्माण सामग्रीको अभाव हुन नदिने जनाए पनि राष्ट्रिय गौरवका आयोजनाहरुमा निर्माण सामग्रीको अभाव सुरु भएको हो । सुर्खेतस्थित निर्माणाधिन राष्ट्रिय गौरवको भेरीबबई डाइभर्सन बहुउद्देश्यीय आयोजनामा निर्माण सामग्री अभाव भएको छ । निषेधाज्ञामा पनि आयोजनामा निर्माणको काम जारी छ, तर हामीलाई सरियाको अभाव भइसक्यो आयोजनाका सुचना अधिकारी इश्वरीप्रसाद तिवारीले भने, कोरोनाका कारण निर्माण कम्पनी बन्द छन्, उतपादन नै नभएपछि सिमेन्टको पनि अभाव भएको छ । ठूला र गुणस्तरिय सरिया मात्रै प्रयोग गर्ने भएका कारण आयोजनालाई हिजोआज सरियाको अभाव भएको हो । आयोजनालाई आवश्यक पर्ने सरिया कम्पनीमै अर्डर दिनुपर्छ तिवारीले भने, अहिले निर्माण कम्पनी नै बन्द हुँदा सरिया अभाव भएको हो । सरिया अभाव भए पनि आयोजनाको बाँकी काम नै रोकिएको छैन । सरिया प्रयोग हुने काम रोकिएको छ, तर आयोजनाको अरु काम जारी राखेका छौं उनले भने, निषेधाज्ञा लम्बिदै गयो भने सामग्री अभावमा अरु काम पनि प्रभावित हुनसक्छ । निर्माण सामग्री अभावकै कारण यो आयोजनाको निर्माण कार्य तोकिएको समयभन्दा लम्बिन सक्नेछ । काम जारी रहेपनि कोरोनाबाट जोगिन त्यहाँ कार्यरत मजदुरलाई बाहिरका व्यक्तिसँग भेटघाट गर्न प्रतिबन्ध लगाइएको छ । आयोजनामा ६० भन्दा बढी स्थानीय मजदुरहरु कार्यरत छन् । आयोजनामा कार्यरत मजदुरमा कोरोना संक्रमण हुन नदिन सबै मजदुरलाई क्याम्पमै बसोबासको व्यवस्थापन गरिएको छ । यो आयोजनामा हालसम्म ४३ प्रतिशत काम सकिएको छ । भेरी नदीको पानी बबई नदीमा खसालेर यो आयोजनाबाट बाँके र बर्दियाको ५२ हजार हेक्टर क्षेत्रफलमा सिँचाइ र ४८ मेगावाट विजुली उत्पादन गर्ने योजना छ । यो आयोजनामा हाल भेरी नदीमा बाँध र पावर हाउस (विद्युतगृह) निर्माणको काम जारी छ । बाँध निर्माणतर्फ क्याम्प, क्रसर प्लान्ट, ब्याचिङ प्लान्टलगायतका कामहरु भइरहेको हो । यो आयोजना सम्पन्न गर्न कुल ३३ अर्ब १९ करोड खर्च हुने अनुमान छ । आर्थिक वर्ष २०७९०८० मा यो आयोजनाको काम सम्पन्न गर्ने लक्ष्य लिइएको छ । २०७१ सालदेखि सुरु भएको यो आयोजनामा २०७४ कात्तिकदेखि सुरुङ निर्माणको काम थालिएको थियो । सुरुङ निर्माणको काम निर्धारित समयभन्दा अगाडि नै सम्पन्न गरेर प्रशंसा बटुलेको आयोजनाको दोस्रो चरणको काम भने सुस्त छ । महत्वपूर्ण मानिएको विद्युतगृह निर्माणको काम झनै सुस्त छ । शिलान्यास भएको लामो समयपछि मात्र विद्युतगृह निर्माणको काम सुरु भएको छ । दोस्रो चरणको बाँध र पावर हाउस (विद्युत गृह) निर्माणको जिम्मा चीनको ग्वाङ्डोनयुनाटियन र नेपालको रमण कन्स्ट्रक्सन जेभीले लिएका छन् । नेपालमै पहिलो पटक टनेल बोरिङ मेसिन (टिबिएम) बाट १२२ किलोमिटर सुरुङ खन्ने काम सम्पन्न भइसकेको छ"
आफैले थापेको पासोमा करेन्ट लागेर महिलाको मृत्यु,"राजविराज : सप्तरीमा पाहुनाका लागि तरकारी टिप्न खेत गएकी एक महिलाको बिजुलीको करेन्ट लागेर मृत्यु भएको छ । सप्तरीको डाक्नेश्वरी नगरपालिका३ तरहीका रामबृक्ष रायकी श्रीमती ५५ वर्षीया इनरदेबी रायको बिहीबार करेन्ट लागेर मृत्यु भएको स्थानीय शोभानन्द रायले जानकारी दिए । स्थानीयवासीका अनुसार सुँगुर, स्याललगायतका जनवारबाट तरकारीबालीको सुरक्षार्थ घेरबार गरी बिछ्याइएको बिजुलीको नाङ्गो तारमा करेन्ट लागेर महिलाको मृत्यु भएको हो । घरमा पाहुनासँग श्रीमान बसिरहेको बेला इनरदेबी तरकारी टिप्न खेत गएकी थिइन् । अन्य दिन श्रीमान रामबृक्ष रायसँग उनी तरकारी खेत जाने गरेकी थिइन् । केही दिन अगाडि सो पासोमा परेर एउटा स्यालको मृत्यु भएको गाउँलेहरूले जानकारी दिए । घटनास्थलमै मृत्यु भएको महिलाको शवलाई पोष्टमार्टमका लागि राजविराजस्थित गजेन्द्रनारायण सिंह अस्पताल ल्याइएको जिल्ला प्रहरी कार्यालय सप्तरीले जनाएको छ ।"
दार्चुलाको खुलामञ्चमा बम भेटियो,दार्चुला : दार्चुला सदरमुकाम खलंगास्थित खुलामञ्चमा वेवारिसे अवस्थामा बम भेटिएको छ । खेल मैदान बनाउने बेला वेवारिसे अवस्थामा पाइपको सकेट बम फेला परेको हो । २ फिट लम्बाइ र ६ इन्च मोटाइ भएको सकेट बम फेला परेको जिल्ला प्रहरी कार्यालय दार्चुलाका प्रहरी प्रमुख डिएसपी मनोहर प्रसाद भट्टले बताए। उनले खुलामञ्चको मध्य भागमा मजदुरले फिल्ड निर्माण गरिरहेको बेला सवा ११ बजे वम फेला परेको हो । वम निष्क्रिय पार्न अहिले नेपाली सेनाको टोली बोलाइएको प्रहरीले जनाएको छ ।
फर्निचर उद्योग र होटलमा आगलागी हुँदा ७० लाखको क्षति,"विराटनगर : मोरङको धनपालथान गाउँपालिका४ स्थित कर्सिया बजारमा रहेको एउटा फर्निचर उद्योग र होटलमा बिहीबार आगलागी भएको छ । आगोले जलेर उद्योग र होटल खरानी हुँदा ७० लाख बराबरको क्षति भएको अनुमान प्रहरीले गरेको छ । रंगेली नगरपालिका२ मंगलबारेका राजेन्द्र शर्माले सञ्चालन गरेको फर्निचर उद्योगबाट बिहान ९ बजेदेखि आगलागी सुरु भएको थियो । फर्निचर उद्योगबाट सुरु भएको आगोले बद्रीकुमार कार्कीले सञ्चालन गरेको होटलमा पनि क्षति पुर्याएको प्रहरीले जनाएको छ । मोरङ प्रहरीका प्रवक्ता डीएसपी मानबहादुर राईका अनुसार फर्निचर उद्योगबाट सुरु भएको आगोले उद्योगसहित त्यहीँ रहेको होटल पूर्ण रूपमा ध्वस्त बनाएको छ । कोरोना भाइरस संक्रमण नियन्त्रणका लागि लगाइएको निषेधाज्ञाका कारण उद्योग र होटल दुवै बन्द थिए । बन्द अवस्थामा विद्युत सर्ट भएर आगो लागेको हुनसक्ने राईले बताए। आगोले फर्निचर उद्योगमा ६० लाख बराबरको र होटलमा १० लाख बराबरको क्षति भएको प्रहरीले जनाएको छ । स्थानीय बासिन्दा, प्रहरी र दमकलको सहयोगमा आगो नियन्त्रणमा लिन दुई घण्टाभन्दा बढी समय लागेको डीएसपी राईले बताए । उनले घटनाका बारेमा अनुसन्धान थालिएको जनाए ।"
"उमेर सय, कोरोना पराजय","सिन्धुली : स्वास्थ्यमा समस्या आएपछि एक सय वर्षकी इन्दिराकुमारी थापा एक साता घरमै आइसोलेसनमा बसिन्। सुधार नभएपछि जेठ १३ गते बिहीबार कोभिड अस्पतालमा भर्ना गरियो। कोरोना परीक्षण गर्दा रिपोर्ट पोजिटिभ आयो। तर, उनले आत्मबललाई कमजोर हुन दिइनन्। त्यसको परिणाम स्वरूप एक सातामै निको भएर उनी कमलामाई नगरपालिका६ स्थित घर फर्किएकी छन्। स्वास्थ्य सुरक्षामा परिवारले गरेको व्यवस्थापन, समयमा अस्पताल भर्ना र डाक्टरहरूको अथक मेहनत तथा वृद्धा आमाको दृढ आत्मबलका कारण सजिलै कोरोना भाइरसको दोस्रो भेरियन्टलाई जित्नुभयो, सिन्धुली अस्पताल विकास समितिका अध्यक्ष प्रलाद पोखरेलले भने, हामी अत्यन्तै खुसी भएका छौं। हाम्रा डाक्टर तथा नर्सहरूमा थप आत्मबल र हौसला प्राप्त भएको छ। समयमा उपचार पाए, खानपान व्यवस्थापन गर्न सके, दर्बिलो आत्मबल बनाए सहजै कोरोनालाई परास्त गर्न सकिने अध्यक्ष पोखरेलको भनाइ छ। उनका अनुसार उमेरले खासै प्रभाव नपार्ने प्रस्ट भएको छ। वृद्धा थापाले निको भएर अस्पतालबाट घर फर्किन पाउँदा खुसी लागेको प्रतिक्रिया जनाइन्। छोरीले समयमा अस्पताल लगेकी हुनाले म बाँचेकी हुँ। मसँग ऊबेला सुकामानो घ्यू खाएको बल रहेछ, उनले भनिन्, त्यही भएर आज म सय वर्षकी वृद्धासँग पनि कोरोना भाइरसले हार्यो, मैले जितेँ। उनलाई छोरीले अस्पताल ल्याउँदा भने निको भएर घर फर्कन्छु भन्ने लागेको रहेनछ। तर, डाक्टर साबहरूको सहायताले म बाँचँें। सय वर्षमा पनि मलाई बचाउने उहाँहरू (डाक्टर) लाखलाख वर्ष बाँचिरहुन मेरो शुभकामना छ, उनले भनिन्। वृद्धाकी छोरी निर्मला बस्नेतले सुरुमा केही स्वास्थ्य समस्या देखिए पनि अस्पताल भर्ना भएपछि धेरै समस्या नदेखिएको बताइन्। परिवारका सदस्य चिन्तित भए पनि आमाले चिन्ता नलिएको उनको भनाइ छ। आमाको आत्मबलले नै कोरोनालाई पराजित गर्न सहज भयो, उनले भनिन्। सिन्धुली अस्पतालका प्रवक्ता डा सागर देवकोटाले मंगलबार पुनः स्वाब परीक्षण गर्दा रिपोर्ट नेगेटिभ आएपछि बुधबार घर फर्काइएको बताए। वृद्धाको स्वास्थ्य अवस्था सामान्य छ। वृद्धामा अक्सिनको मात्रा निकै कम थियो। ज्वरो पनि थियो। सुरुमा हामीले निकै कठिन होला भन्ने ठानेका थियौं, प्रवक्ता डा देवकोटाले भने, तर, उहाँले सय वर्षको उमेरमा पनि सहजै रूपमा कोभिड जित्नु भएर हामीमा थप उत्साह र हौसला प्रदान गर्नुभयो। वृद्धालाई हाई फ्लो अक्सिजन दिएर उपचार थालिएको थियो। तर, क्रमिक रूपमा स्वास्थ्यमा सुधार भई उच्च आत्मबलका कारण कोरोना भाइरसलाई जित्न सफल भएको डा देवकोटाको भनाइ छ। सय वर्षको उमेरमा पनि सहजै कोरोना भाइरसलाई जितेपछि बुधबार वृद्धासँग समितिका अध्यक्ष पोखरेल, डाक्टर र नर्सले आशीर्वाद लिएर अस्पतालबाट बिदाइ गरेका हुन्। सय वर्षकी वृद्धाले एक सातामै कोरोना जितेर घर फर्किँदा आफू अत्यन्तै हर्षित भएको अध्यक्ष पोखरेलले बताए। सिन्धुलीमा हालसम्म १ हजार ३ सय ८१ जना संक्रमितमध्ये २ सय ६४ जना निको भएका छन्। २५ जनाको मृत्यु भएको छ।"
मुस्ताडका स्थानीय तहलाई १२ थान अक्सिजन कल्सन्ट्रेटर सहयोग,"जोमसोम: हिमाली जिल्ला मुस्ताडका स्थानीय तहलाई बिहीबार १२ थान अक्सिजन कल्सन्ट्रेटरसहित स्वास्थ्य सामग्री हस्तान्तरण गरिएको छ।मुस्ताडका निवर्तमान संघीय सांसद प्रेमप्रसाद तुलाचनको पहलमा माउन्टेन हर्ट नेपाल नामक संस्थाले अक्सिजन कल्सन्ट्रेटरसहित स्वास्थ्य सामाग्री हस्तान्तरण गरेको हो । कोरोना माहामारीको विषम अवस्थामा स्वास्थ्य सम्बन्धी सेवामा सहयोग पुर्याउँदै आइरहेको माउन्टेन हर्ट नेपालले अमेरिकन संस्था डाईरेक्ट रिलिभ मार्फत उपलब्ध अक्सिजन कल्सन्ट्रेटर लगायतका स्वाथ्य समाग्रीहरु स्वास्थ्यको पहुँच नपुगेका जिल्लामा वितरण सुरु गरेको माउन्टेन हर्ट नेपालका अध्यक्ष अवन गौतमले जानकारी दिए । निवर्तमान संघीय सांसद प्रेमप्रसाद तुलाचनको उपस्थितीमा मुस्ताडका ५ स्थानीय तहलाई २२ थान र जिल्ला अस्पताल जोमसोमलाई २ थान अक्सिजन कल्सन्ट्रेटर हस्तान्तर गरेको हो ।हस्तान्तरण कार्यक्रममा मुस्ताडका ५ वटै पालिकाका स्थानीय जनप्रतिनिधि ,स्वास्थ्य संयोजक र जिल्ला अस्पतालका प्रतिनिधि लगायत सरोकारवालको उपस्थिती रहेको थियो । सो अवसरमा निवर्तमान संघीय सांसद तुलाचनले माउन्टेन हट नेपालले उपलब्ध गराएको अक्सिजन कल्सन्ट्रेटरले जिल्लाका कोभिडका बिरामीलाई मात्र नभई दिर्घकालिन रुपमा मुस्ताडका स्थानीय तथा मुस्ताडमा हाईअल्टिच्यूड भई बिरामी पर्ने पर्यटकलाई समेत फाईदा पुग्ने उल्लेख गरे । निवर्तमान संघीय सांसद तुलाचनले कोरोनाको दोश्रो लहरले मुस्ताड जिल्ला समेत प्रदाडित बनेको उल्लेख गर्दै जिल्लाको स्वास्थ्य सुरक्षा तथा जिल्लाबासीको उपचार गर्ने क्रममा आफूले निरन्तर सहजीकरण गर्दै आइरहेको बताए । माउन्टेन हर्ट नेपालले हिमाली तथा उच्चपहाडी जिल्ला लगायत आवश्यक पर्ने जिल्लालाई लक्ष्यगरी उक्त स्वास्थ्य सामाग्री हस्तान्तर गर्ने योजना बनाएको हो । पर्याप्त स्वास्थ्यको पहुँच नपुगेका जिल्लामा अक्सिजनकै कारण कोही पनि नागरिक अकालमा मृत्युवरण गर्न नपरोस भन्ने उद्देश्यले अक्सिजन कल्सन्ट्रेटर हस्तान्तरण अभियान सुरु गरिएको माउन्टेन हर्ट नेपालले जनाएको छ । विदेशी संस्थाबाट उपलब्ध अक्सिजनसहितको स्वास्थ्य समाग्री वितरणको सहजीकरण माउन्टेन हर्ट नेपालले गरेको छ । विदेशी संस्थाबाट सहयोग प्राप्त सामाग्री हस्तान्तरणका लागि अध्यक्ष अवन गौतमसहित संस्थाका मेनेजर बिजय पौडेल र इन्जिनियर प्रताप अधिकारी हेलिकोप्टर चढेर मुस्ताड आएका हुन् । माउन्टेन हर्ट नेपालले गोर्खा ,नुवाकोट र मुस्ताडमा कल्सन्ट्रेटर हस्तान्तरण गरेको जनाएको छ । संस्थाले केही दिनभित्रै मनाड,म्याग्दी,रसुवा र कास्कीसहित आवश्यक पर्ने जिल्लाहरुमा अस्किसजन कल्सन्ट्रेटर हस्तान्तरण गर्ने तैयारी गरेको छ । भौगोलिक रुपले विकट मानिएको हिमाली जिल्ला मुस्ताड अस्पतालमा हालसम्म पनि अतिआवश्यक आइसीयु र भेन्टिलेटरको सुविधा नभएको र पर्याप्त स्वास्थ्य जनशक्ती समेत नभएकाले संस्थाले प्रदान गरेको अक्सिजन कल्सन्ट्रेटर मुस्ताडका स्थानीयलाई बहुउपयोगी हुने जनाइएको छ । मुस्ताड जिल्ला अस्पतालमा न्यून क्षमताको अक्सिजन प्लान भएको र सिलिन्डरमा अक्सिजन भर्ने उपकरण समेत नभएकाले अक्सिजन ढुवानीमा समस्या पर्दै आइरहेको छ । बर्खायामको मौसममा बाढीपहिरो र नदीकटानका कारण सडकको दुरअवस्थाका कारण पनि अक्सिजन भरेर मुस्ताडलाई पुर्याउन समस्या पर्ने गरेको छ ।"
कोरोना जितेपछि पूर्वराजा ज्ञानेन्द्र दम्पत्तिको भिडियो सन्देश : अग्रपङ्तिमा खटेकालाई धन्यवाद,"काठमाडौं : कोरोना भाइरस (कोभिड१९) संक्रमण जितेपछि पूर्वराज ज्ञानेन्द्र शाहले भिडियो सन्देशमार्फत् आफूहरुको स्वास्थ्यलाई लिएर चासो र चिन्ता व्यक्त गर्ने सबैप्रति आभार व्यक्त गरेका छन्। पूर्वरानी कोमल राज्यलक्ष्मीदेवीलाई साथमे राखेर ज्ञानेन्द्रले भिडियोमार्फत् आफूहरुको स्वास्थ्यलाई लिएर चासो र चिन्ता व्यक्त गर्नेलाई धन्यवाद दिएका हुन्। उनले आफूहरुले स्वास्थ्य लाभ गरे पनि देश भित्र र बाहिर देखिएको महामारीले चिन्तित बनाएको बताएका छन्। हामी दुवै पूर्ण स्वास्थ्य लाभको प्रक्रियामा छौँ। तर देश भित्र र बाहिर महामारीको अवस्थाले हामीलाई चिन्तित बनाएको छ, ज्ञानेन्द्रले भनेका छन्, यो महामारीसँग जुध्नका लागि हाम्रो आन्तरिक पहल र बाह्य सहयोगको खाँचो छ। पूर्वराजा ज्ञानेन्द्रले महामारी रोकथाम था नियन्त्रणमा दिनराख खट्ने स्वास्थ्यकर्मी, सुरक्षाकर्मी, सफाइकर्मी र सामाजिक कार्यकर्तालाई धन्यवादसमेत दिएका छन्। अग्रपंक्तिमा रहेर काम गर्ने स्वास्थ्यकर्मी, सुरक्षाकर्मी, सफाइकर्मी तथा सामाजिक कार्यकर्तालाई धन्यवाद दिन चाहन्छौँ, भिडियो सन्देशमा भनिएको छ।"
प्रिबजेटको छलफल पाँच दिनमै सक्न अध्यादेश,"विराटनगर : कोरोना महामारी र राजनीतिक विवादका कारण कानुनअनुसार तोकिएको समयमा बजेट अधिवेशन आह्वान गर्न नसकेको प्रदेश १ सरकारले आर्थिक कार्यविधि ऐनलाई संशोधन गर्दै छलफलको समय घटाउने भएको हो। जसका लागि अध्यादेश जारी गर्ने निर्णय बुधबार बसेको प्रदेश मन्त्रिपरिषद् बैठकले गरेको छ। सरकारले बजेटमाथिको पूर्वछलफल गर्ने अवधि घटाउन आर्थिक कार्यविधि ऐन २०७४, संशोधन गर्ने निर्णय गरेको सरकारका प्रवक्तासमेत रहेका आन्तरिक मामिला तथा कानुनमन्त्री हिक्मत कार्कीले जानकारी दिए। यसलाई संशोधन गर्न बनेको अध्यादेश प्रदेश प्रमुखसमक्ष पेस गर्ने निर्णय भएको मन्त्री कार्कीको भनाइ छ। ऐन संशोधन गरी १५ दिनअगावै पूर्वबजेट छलफल गराउनुपर्नेमा अब अध्यादेशमार्फत त्यो अवधि घटाएर पाँच दिन बनाइने छ, मन्त्री कार्कीले मन्त्रिपरिषद्को निर्णय सार्वजनिक गर्दै भने। मन्त्री कार्कीका अनुसार बैठकलाई लामो गर्न नसक्ने भएकोले पाँच दिनअगावै छलफल सक्ने गरी अध्यादेशमार्फत गर्ने निर्णयमा प्रदेश सरकार पुगेको हो। मंगलबार भएको विपक्षी दलसँग भएको छफलमा पनि मुख्यमन्त्री शेरधन राईले बजेट अधिवेशन डाक्ने र बजेट पेस हुने तर, छोटो समयमा सक्नुपर्ने बाध्यता रहेको बताएका थिए। मन्त्री कार्कीले केही दिनमै बजेट अधिवेशन आह्वान हुनेसमेत बताएका छन्। प्रदेश प्रमुख सोमनाथ अधिकारी प्यासबाट अध्यादेश जारी भएपछि बिहीबार पुनः बस्ने मन्त्रिपरिषद् बैठकले संसद् अधिवेशन आह्वान गर्ने सम्भावना छ। प्रदेश १ सरकारले पनि बजेट अधिवेशन बोलाउन आनाकानी गरेर अध्यादेशबाट बजेट ल्याउने प्रयास गरेको भन्दै विपक्षीहरूले प्रदेश सरकारको आलोचना गर्दै आएका थिए। उनीहरूले प्रदेश प्रमुखलाई समेत भेटेर बजेट अधिवेशन नबोलाइ अध्यादेशबाट बजेट ल्याउने प्रयास भए विशेष अधिवेशन बोलाउने बताएपछि सरकार अधिवेशन आह्वान गर्ने तयारीमा जुटेको हो। प्रदेश १ सरकारले कोरोना जनसुरक्षा कोष मा १० करोड रुपैयाँ थप गर्ने निर्णय गरेको छ। बुधबार बसेको मन्त्रिपरिषद्को बैठकले उक्त निर्णय गरेको हो। योसँगै अब प्रदेश १ को कोषमा २० करोड ५६ लाख ९१ हजार ५ सय ६ रुपैयाँ मौज्दात पुग्नेछ। कोषबाट अहिलेसम्म १७ करोड बढी रकम खर्च भएको छ। प्रदेश सरकारका अनुसार कोषमा रकम रित्तिँदै गएपछि प्रदेश सरकारको कोषबाट कोरोना जनसुरक्षा कोषमा रकम थप्ने निर्णय भएको हो। हालसम्म आन्तरिक मामिला तथा कानुन मन्त्रालयमार्फत २ करोड २ लाख १२ हजार ३ सय ८६ र सामाजिक विकास मन्त्रालयमार्फत १५ करोड ४८ लाख २६ हजार रुपैयाँ निकासा भई खर्च भएको तथ्यांक छ। २०७७ चैत ११ गते बसेको मन्त्रिपरिषद्को बैठकले प्रदेशमा कोरोना जनसुरक्षा कोष स्थापना गर्ने निर्णय गरेको थियो। सरकारले प्रदेशका जिल्ला र तहहरूमा क्वारेन्टाइन, आइसोलेसन तथा कोरोना संक्रमितको व्यवस्थापनका लागि कोषबाट मन्त्रालयगत रूपमा रकम निकासा गरी खर्च गर्दै आएको छ। प्रदेश १ को बर्खे अधिवेशन जेठ २४ गते आह्वान गर्ने निर्णय"
पार्टी एकता गर्न अन्तिमसम्म लागिरहनेछौं : गोकर्ण विष्ट,"काठमाडौं : नेकपा एमाले नेता गोकर्ण विष्टले पार्टी एकता गर्न अन्तिमसम्म लागिरहने बताएका छन् । बिहीबार फेसबुकमार्फत उनले नेकपा एमालेको एकता जोगाउन भैरहेको प्रयासलाई कमजोर पार्ने दुराशयले आफ्नो नाम समेत जोडेर केही सञ्चार माध्यमहरूमा भ्रमपूर्ण समाचार प्रकाशित गरिएको भन्दै आपत्ति जनाएका छन् । विष्टले एकताका लागि गरिएका इमान्दारपूर्ण प्रयासहरूलाई कमजोर पार्न कसले, किन र कसका लागि यस्ता झुठा प्रचार गराउँदै छन् ? समयले नै बताउने प्रतिक्रिया दिएका छन् । पार्टी पार्टीको सम्पूर्ण एकता नै हाम्रो विश्वास भएकाले एकता गर्न निरन्तर प्रयत्नशील रहेको धारणा राखेका छन् । पार्टी र जनसंगठनका सबै तहका कमिटीहरूलाई २०७५ जेठ २ गतेको पूर्ववत अवस्थामा फर्काएर राष्ट्र, जनता, लोकतन्त्र र कम्युनिस्ट आन्दोलनको हितमा सही विचार र कार्यदिशा सहितको सबल एवं एकीकृत कम्युनिस्ट पार्टी निर्माण गर्ने हाम्रो चाहना हो । विष्टले भनेका छन्, हामी यसमा निरन्तर प्रयत्नशील छौँ । अन्तिमसम्म लागिरहनेछौँ । पार्टीको सम्पूर्ण एकता नै हाम्रो विश्वास हो । हाम्रो अडान हो । समानान्तर गतिविधि गरिरहेको माधवकुमार नेपाल पक्षमा दुई धार देखिएको छ । दोस्रो तहका नेता एमालेमै बसेर अन्तरसंघर्ष गर्नुपर्ने पक्षमा छन् । पुराना तथा तेस्रो, चौथो पुस्ताका नेता समूह छुटै पार्टी गठन गर्नुपर्ने पक्षमा देखिएका छन् । सुरेन्द्र पाण्डे, घनश्याम भुसाल, योगेश भट्टराई, गोकर्ण विष्टलगायत नेताले पार्टी एकतामा जोड दिएका छन् । एमाले अध्यक्ष एवं प्रधानमन्त्री केपी शर्मा ओली पक्षका नेता र उनीहरुबीच छलफल भइरहेको छ । उनीहरूले सुवास नेम्बाङ, विष्णु पौडेल र प्रदीप ज्ञवालीसँग सघन छलफल चलाइरहेका हुन् । माधव नेपाल पक्ष बिहीबार आफू निकट केन्द्रीय कमिटीको बैठक बोलाएका छन् । पार्टी एकताकै लागि भनेर एमाले स्थायी कमिटी बैठक बुधबार पनि सरेको छ । माधव पक्षले बैठक बोलाएपछि सत्तारूढ नेकपा (एमाले) का केन्द्रीय कार्यालय सचिव शेरबहादुर तामाङ्गले बिहीबार एक वक्तव्य जारी गर्दै पार्टीले कारवाही गरेका अनधिकृत व्यक्तिले बोलाएको बैठकमा सहभागी नहुन आग्रह गरेका छन्। तामाङले पार्टी केन्द्रीय कमिटीका सदस्यलाई पार्टीको विधान र मुलुकको कानून विपरितको त्यस्ता क्रियाकलापमा सहभागी नहुन आह्वान गरेका हुन्।"
जङ्गली हात्तीका कारण गौरीगाई गणना स्थगित,"नवलपुर : चितवन राष्ट्रिय निकुञ्जमा शुरु भएको सङ्कटापन्न सूचीमा सूचीकृत गौरीगाई गणना बीचैमा स्थगन भएको छ । आन्तरिक प्रयोजनका लागि भन्दै निकुञ्जले गत वैशाख २८ गतेदेखि शुरु गरेको गौरीगाई गणना जङ्गली हात्तीको अवरोधका कारण स्थगन गरिएको निकुञ्जले जनाएको छ । चितवन राष्ट्रिय निकुञ्जका सूचना अधिकारी एवं सहायक संरक्षण अधिकृत लोकेन्द्र अधिकारीका अनुसार गणना अन्तिम चरणमा पुगेको बेला जङ्गली हात्तीले अवरोध पुर्याएको हो । 'निकुञ्जमा गौरीगाई पाइने क्षेत्रलाई १४ वटा ब्लकमा विभाजन गरेर गणना भइरहेको थियो', अधिकारीले भने, '१२ वटा ब्लक सकाएर अन्तिमको दुई वटा गणना गर्ने बेलामा जङ्गली हात्तीले अवरोध गरेपछि गणना स्थगन गरिएको छ ।' गौरी गाई गणना कहिलेदेखि पुनः शुरु गर्ने भन्ने बारे यकिन नभएको अधिकारीले बताए। राष्ट्रिय निकुञ्ज तथा वन्यजन्तु संरक्षण ऐन, २०२९ अनुसार संरक्षित वन्यजन्तुको सूचीमा सूचीकृत सङ्कटापन्न अवस्थाको जङ्गली गाई (गौरीगाई)को निकुञ्जले पाँच वर्षपछि गणना थालेको थियो । गौरीगाईको पछिल्लो अवस्थाका बारेमा जानकारी लिने उद्देश्यका साथ आन्तरिक अनुगमन तथा गणनाका लागि निकुञ्जका २२ वटा हात्ती र ६० जनशक्ति परिचालन गरिएको थियो । चितवन राष्ट्रिय निकुञ्जको गौरी पाइने सम्भावित चुरे, भावर र नदी तटीय क्षेत्रमा सालको वनसँग जोडिएका घाँसे मैदानलाई १४ वटा ब्लकमा विभाजन गरी प्रत्यक्ष अवलोकन विधिबाट गणना शुरु भएको थियो । सन् २०१६ को गणनाअनुसार नेपालमा पर्सा राष्ट्रिय निकुञ्ज र चितवन राष्ट्रिय निकुञ्जमा गरी ४७३ गौरीगाई रहेकामा चितवनमा ३६८ पाइएको थियो । सन् १९५० को दशकमा नेपालको पूर्वी क्षेत्र उदयपुर तथा कोशी टप्पु क्षेत्रमा प्रशस्त पाइने गौरीगाई पछिल्ला दिनमा देखिन छाडेका छन् । सन् २०११ को गणनामा ३१२ वटा गौरीगाई रेकर्ड भएका थिए । नेपाल र भारतसमेत दक्षिण एशिया तथा दक्षिणपूर्वी एशियाका ११ देशमा तीन उपप्रजातिका गौरीगाई पाइने गरेको छ । विशेषगरी सुक्खा भागमा बस्न रुचाउने गौरीगाईको सरदर आयु २० देखि ३० वर्ष हुने गरेको छ । ठूलो झुण्डमा बस्न रुचाउने यो वन्यजन्तु कहिलेकाहीँ बाघको शिकारमा पनि पर्ने गरेको छ । भाले गौरीगाई ६०० देखि १००० किलोग्रामसम्म हुन्छ । प्रायः जसो एउटा हुलमा आठदेखि ११ वटाको सङ्ख्यामा गौरीगाई रहने गरेको निकुञ्जले जनाएको छ । रासस"
कोरोना संक्रमणबाट एकै घरका तीन जनाको मृत्यु,उदयपुर : उदयपुरमा कोरोना भाइरसबाट एक सातामा एकै परिवारका तीन जनाको मृत्यु भएको छ । दुई छोराको मृत्युकाको शोकमा रहेकै बेला बिहीबार बिहान ४:२५ बजे रौतामाई गाउँपालिका ७ मुर्कुचीकी ७१ वर्षिया आमा तिलमाया मश्राङ्गी मगरको मृत्यु भएको गाउँपालिकाका अध्यक्ष गजेन्द्रबहादुर खड्काले जानकारी दिए । दुई साताअघि कोरोना परीक्षण गर्दा उनलाई कोरोना पोजेटिभ देखिएपछि गाईघाटस्थित मदन भण्डारी आँखा अस्पतालको आईसोलेसन वार्डमा राखी उपचार गरिएको आफन्त विरेन्द्रकुमार मगरले बताए । सामान्य उपचारपछि बिरामीको आग्रहमा उनलाई होमआइसोलेसनमा लगिएको थियो । यसअघि श्वासप्रश्वासमा समस्या देखिएपछि विराटनगरमा उपचारको क्रममा दुई छोराको मृत्यु भएको थियो । जेष्ठ १५ गते साईलो छोरा ४५ वर्षीय तुलबहादुर मश्राङ्गीको विराट मेडिकल कलेज र १८ गते जेठो छोरा ५० वर्षीय पुस्कल मश्राङ्गीको नोवेल शिक्षण अस्पतालमा मृत्यु भएको थियो । दुबैलाई आईसियुमा राखेर उपचार गर्दा गर्दै कोरोनाले मृत्यु भएको जिल्ला स्वास्थ्य कार्यालय प्रमुख मोहन सुबेदीले जानकारी दिए । दुई साता अघि एकै पटक घरका तीन दाजुभाई र आमामा कोरोना पोजेटिभ देखिएपछि उनीहरु आँखा अस्पताल गाईघाटको आईसोलेसन वार्डमा उपचार गर्दै थिए । योसँगै उदयपुरमा कोरोना भाइरसबाट मृत्यु हुनेको संख्या ३७ पुगेको छ ।
प्रदेश १ को बर्खे अधिवेशन जेठ २४ गते आह्वान गर्ने निर्णय,"विराटनगर : प्रदेश १ को बर्खे अधिवेशन यही जेठ २४ गते दिउँसो बस्ने भएको छ। विराटनगरस्थित प्रदेश १ को मुख्यमन्त्री तथा मन्त्रिपरिषद्को कार्यालयमा बिहीबार बिहान बसेको मन्त्रिपरिषद् बैठकले अधिवेशन बोलाउने निर्णय गरेको हो। प्रदेशसभा भवनमा जेठ २४ गते दिउँसो २ बजे अधिवेशन आह्वान गर्ने निर्णय बैठकमा भएको प्रदेश सरकारका प्रवक्ता एवं आन्तरिक मामिला तथा कानुनमन्त्री हिक्मत कार्कीले जानकारी दिए। उनका अनुसार बैठक आह्वानका लागि प्रदेश प्रमुख सोमनाथ अधिकारी प्यासीसमक्ष सिफारिस गरिने छ। अधिवेशनमा प्रिबजेटमाथि छलफल हुने बताइएको छ। कोरोना महामारी र राजनीतिक विवादका कारण कानुनअनुसार तोकिएको समयमा बजेट अधिवेशन आह्वान गर्न नसकेको प्रदेश सरकारले आर्थिक कार्यविधि ऐनलाई संशोधन गर्दै छलफलको समय घटाउने भएको छ। जसका लागि प्रदेश सरकारको सिफारिसमा प्रदेश प्रमुखले बुधबार अध्यादेश जारी गरेका थिए। बुधबार दिउँसो बसेको मन्त्रिपरिषद् बैठकले बजेटमाथिको पूर्वछलफल गर्ने अवधि घटाउन आर्थिक कार्यविधि ऐन, २०७४ संशोधन गर्ने निर्णय गरेको थियो। सरकारको सिफारिसमा बुधबार बेलुका प्रदेश प्रमुख प्यासीले प्रदेश आर्थिक कार्यविधि (दोस्रो संसोधन) अध्यादेश २०७८ जारी गरिसकेका छन्। मन्त्री कार्कीले संशोधन गर्न बनेको अध्यादेश प्रदेश प्रमुखसमक्ष बुधबार दिउँसो पेस गर्ने निर्णय भएको र बेलुका जारी भएको बताए। ऐन संशोधन गरी १५ दिनअगावै पूर्वबजेट छलफल गराउनुपर्नेमा अब अध्यादेशमार्फत त्यो अवधि घटाएर पाँच दिन बनाइएको उनको भनाइ छ। बैठकलाई लामो समयसम्म सञ्चालन गर्न नसकिने भएकोले पाँच दिनअगावै छलफल सक्ने निर्णयमा प्रदेश सरकार पुगेको हो। मङ्गलबार भएको विपक्षी दलसँग भएको छफलमा पनि मुख्यमन्त्री शेरधन राईले बजेट अधिवेशन डाक्ने र बजेट पेस हुने तर, छोटो समयमा सक्नुपर्ने बाध्यता रहेको बताएका थिए। प्रदेश प्रमुख प्यासीबाट अध्यादेश जारी भएपछि बिहीबार पुनः बसेको मन्त्रिपरिषद् बैठकले संसद अधिवेशन आह्वानको निर्णय गरेको हो। बजेट अधिवेशन बोलाउन आनाकानी गरेर अध्यादेशबाट बजेट ल्याउने प्रयास भइरहेको भन्दै विपक्षीहरुले प्रदेश सरकारको आलोचना गर्दै आएका थिए। उनीहरुले प्रदेश प्रमुखलाई समेत भेटेर बजेट अधिवेशन नबोलाई अध्यादेशबाट बजेट ल्याउने प्रयास भए विशेष अधिवेशन बोलाउने बताएपछि सरकार अधिवेशन आह्वान गर्ने तयारीमा लागेको थियो।"
बजेटमा महिला सशक्तीकरण,"महिलालाई बजेटले राम्रोसँग सम्बोधन गर्नु भनेको मुलुकको ५० प्रतिशतभन्दा बढी जनसंख्याको सन्तुष्टिको संकेत हो संवैधानिक सुनिश्चितता भएको मितिमै सरकारले आगामी आर्थिक वर्षका लागि बजेट सार्वजनिक गरेको छ। संसद् विहिनताको बाध्यताका कारण अध्यादेशबाटै भए पनि बजेट प्रस्तुत गर्नुपर्ने दायित्वलाई पूरा गर्दै गर्दा बजेटका विशेषताहरूबाट सरकारको आगामी बाटो प्रष्टिन्छ। संसद्को सबैभन्दा ठूलो पार्टीको रूपमा रहेको नेकपा एमालेको एकलौटी सरकारले प्रस्तुत गरेको बजेट मूलतः आफ्नो राजनीतिक लक्ष्य र आत्मालाई प्रतिविम्बित हुने गरी आएकोमा विपक्षी दलहरू तथा विश्लेषकहरूले समेत टिप्पणी गरेका छन्। राजनीतिक विश्लेषकहरूले पार्टीको निर्वाचन घोषणापत्रकै लिकबाट बजेट हिँडेको भन्नु र अर्थविद्हरूले बजेटको अंकमा भन्दा कार्यक्रममा हेर्दा समाजवादी बाटोमै छ भन्नुले सरकार पूर्वघोषित प्रतिवद्धताको लिक नछोडी हिँडेकोमा मतदाता, नेता तथा कार्यकर्ता र पार्टीलाई विश्वास गर्ने शुभचिन्तकले गौरव गरेका छन्। मूलतः समाजवादी अर्थव्यवस्था अवलम्बन गर्ने संकल्प गरेर निर्वाचनमा होमिएको नेकपा एमालेले सरकार गठनलगत्तै गरेको पार्टी एकता र तत्कालीन समर्थक दलहरूसँगको सत्ता साझेदारीका बाध्यात्मक कारणले विगतमा समेट्न नसकेका थुप्रै लोकप्रिय कार्यक्रमलाई प्रस्तुत गरेर एमाले एक्लैको सरकार हुँदा यसरी जाने रहेछ भन्ने छनक दिएको छ। सरकारका काम अर्थात् शासन जनमुखी हुनुपर्छ, जनसमुदायको सबै वर्ग, क्षेत्र, तह र तप्कालाई समेट्नु पर्छ भन्ने आधारभूत मान्यतामा टेकेर प्रस्तुत भएका कारण बजेटको खुलेर र तथ्यसँगत विरोध गर्न विपक्षी विरोधीहरू समेत सकिरहेका छैनन्। नियमित र बाध्यात्मक शैलीले कार्यान्वयन जटील, साधारण खर्च ज्यादा र ऋणात्मक भनेर आलोचना गर्नेबाहेक खासै तर्क नहुँदा बजेटमार्फत सरकारको सकारात्मकतामा वृद्धि भएको छ। विश्वव्यापी महामारी कोरोना भाइरससँग जुध्नुपर्ने सन्निकट संकटपछि दोस्रो प्राथमिकतामा शिक्षालाई राख्नुले बजेटले आधारभूत रूपमा शिक्षा स्वास्थ्यमा नागरिकलाई आश्वस्त तुल्याउन खोजेको प्रष्टिन्छ। सामाजिक सुरक्षाको सवाललाई जति महŒव दिन्छ उसले कल्याणकारी राज्य व्यवस्थाप्रति दिएको दिलजस्पी प्रष्ट्याउँछ भन्ने मान्यतालाई बजेटले प्रष्टै देखाएको छ। समाजवादी मोडलको शासन व्यवस्था सञ्चालन गर्न खोजेको राजनीतिक दलले आफ्ना कार्यक्रमार्फत किनारामा पारिएको वर्ग, समुदाय, लिंगसहितलाई अभिभावकत्व प्रदान गर्नुपर्ने कर्तव्यलाई बजेटमार्फत सरकारले राम्रोसँग स्थापित गराएको छ। ६ दशमलव ५ प्रतिशतको आर्थिक वृद्धि लक्ष्य लिइएको बजेटमा चालु खर्चको अनुपातमा पुँजीगत खर्चको सन्तुलन नमिल्ने आलोचनाहरू विद्वत् वर्गबाट आए पनि लोककल्याणकारी कार्यक्रमहरूमा भएको विनियोजनले बजेटको लोकप्रियता बढाएको छ। सरकारले युवा, महिला, ज्येष्ठ नागरिक, एकल महिला, बालबालिका, किशोरीहरू लगायतलाई अलग अलग रूपले गरेका सम्बोधनले क्षेत्रगत रूपमा उत्साह सञ्चार गरेको छ। संवैधानिक हिसाबले हरेक निकायमा महिलाको ३३ प्रतिशत सहभागिता सुरक्षित गरेको भए पनि कूल संख्यामा मात्रै सीमित हुने गरेकोमा बजेटमार्फत कार्यकारी तहमा पनि ३३ प्रतिशत पुर्याउने लक्ष्य लिइनु अत्यन्तै उत्साहप्रद छ। ४० वर्ष पूरा गरेका सबै एकल महिलालाई सामाजिक सुरक्षा भत्ताको दायरामा समेट्ने कार्यक्रम पनि एकल महिलाहरूले विगत लामो समयदेखि उठाउँदै आएको माग सम्बोधन भएको छ। पछिल्ला केही समय यता राष्ट्रपति विद्यादेवी भण्डारीलाई आन्तरिक राजनीतिक तथा राष्ट्रिय सरोकारका सवालहरूमार्फत विवादमा तान्ने प्रयासहरू भइरहेको बेला सरकारले बजेटमार्फत राष्ट्रपति महिला उत्थान कार्यक्रमको वृद्धि गरेर गतिलो जवाफ दिएको छ। बजेटमार्फत राष्ट्रपति महिला उत्थान कार्यक्रम सबै स्थानीय तहसम्म नै पुग्ने व्यवस्था गरिएको छ। उद्यमशीलता सहजीकरण केन्द्रको स्थापना तथा महिला उद्यमशीलता तालिम सञ्चालन गरेर महिलाहरूलाई उद्यमशील बनाउने सरकारी प्रयासले राष्ट्रपति संस्थाको गरिमा बढ्ने र सरकारको लोकप्रियता बढ्ने निश्चित छ। दुर्गम क्षेत्रमा सुत्केरी हुन नसकेका तथा गर्भवती महिलाहरूको उद्धार गर्ने कार्यक्रमलाई थप प्रभावकारी बनाउने संकल्पले पनि महिलाप्रतिको सरकारी संवेदनशीलता झन् बलियो भएको छ। बलात्कारी र एसिड आक्रमणकारीलाई कारबाही गर्ने कानुनले वर्तमान सरकार महिला संवेदनशीलतालाई लिएर कानुनी व्यवस्था गर्न तदारुकताका साथ लागेको छ भन्ने प्रमाणित भइसकेको छ। अझै बजेटमार्फत पनि महिला हिंसा, घरेलु हिंसाजस्ता मानवअधिकार र महिला अधिकार उल्लंघनका घटनाहरूको न्युनीकरण तथा कानुन निर्माण गरेर नियन्त्रण निरूपण गर्न प्रतिबद्ध भएको प्रष्ट पारेको छ। सरकारले विपन्न दलित, आदिवासी, एकल महिला, अपांगता भएका महिला, वादी, कमलरी, कमैया, चेपाङ, राउटे, लोपोन्मुख र वञ्चितीकरणमा परेको क्षेत्र वर्ग र समुदायका महिलाहरूलाई आत्मनिर्भर बनाउनेतर्फ कार्यक्रम सञ्चालन गर्नेतर्फ सरकारी प्रतिबद्धताले महिलाहरूमा उत्साह थपिएको छ। आमाको नामबाट नागरिकता पाउन सक्ने कानुनी व्यवस्था गरेलगत्तै उत्साही भएका महिलाहरू बजेटका कार्यक्रमबाट थप आशावादी भएका छन्। हिंसापीडित महिलाहरू भौतिक हिसाबले समेत संकटमा हुने गरेको अवस्थालाई मध्यनजर गर्दै भक्तपुरमा मंगलासाहना पुनस्र्थापना केन्द्र निर्माणका लागि बजेट व्यवस्था गर्नुले अप्ठ्यारोमा परेका महिलाहरूको भौतिक सुरक्षा तथा पुनस्र्थापनाको आशालाई थप उज्यालो बनाएको छ। एकल महिलालाई निःशुल्क औषधोपचारको व्यवस्था पनि सरकारको निकै दूरगामी लोककल्याणकारी काम हो। बजेटमार्फत महिला सशक्तीकरणका कार्यक्रमलाई यसरी महिलाका शीर्षकमा मात्रै सीमित गरिएको छैन। बृहत रूपमा कार्यान्वयन, अनुगमन, सुपरिवेक्षण लगायतका पक्षमा समेत महिला सहभागितालाई बढाइने लक्ष्य लिइएको छ। महिलाहरूका सवालमा राज्य जिम्मेवार भएको स्कूले बालिकाहरूले समेत अनुभूति गर्न सस्क्ने व्यवस्था बजेटमार्फत गरिएको छ। कक्षा १२ सम्मका किशोरीहरूका लागि निःशुल्क सेनेटरी प्याडको व्यवस्था गर्ने गरी सरकारले बालिकाहरूको स्वास्थ्यमा चासो राखेको छ। अझ महिनावारी शिक्षा तथा निःशुल्क सेनेटरी प्याडको व्यवस्थाले बालिकाहरूको मनोविज्ञानमै सरकारले आफ्नो उपस्थिति जनाएको छ। महिलाहरूलाई विभिन्न क्षेत्रमा परेका अफ्ठेराहरूलाई समेत बजेटले सम्बोधन गरेको छ। प्रारम्भिक बाल विकास केन्द्रका शिक्षिकाहरूको तलबमा उल्लेख्य वृद्धि गरेर नेपाल सरकारको न्युनत्तम मासिक पारिश्रमिकको तहमा पुर्याएर सामाजिक न्यायको अनुभूति गराएको छ। महिला भएकै कारण उनीहरूमा हुने गरेको पारिश्रमिकको शोषणको कारण उनीहरूको पेशाप्रति हुने गरेको हीनताबोधका कारण सिर्जना भएको मनोवैज्ञानिक असरलाई समेत क्षतिपूर्ति हुने गरी सम्बोधन गरिएको छ। लोककल्याणकारी कार्यक्रमहरूमा भएको विनियोजनले बजेटको लोकप्रियता बढाएको छ। सरकारले युवा, महिला, ज्येष्ठ नागरिक, एकल महिला, बालबालिका, किशोरीहरू लगायतलाई अलग अलग रूपले गरेका सम्बोधनले क्षेत्रगत रूपमा उत्साह सञ्चार गरेको छ। टोलटोलमा स्वास्थ्य शिक्षा, सचेतना तथा स्वास्थ्य सञ्चारका फ्रन्ट लाइनर महिला स्वास्थ्य स्वयंसेविकाको कामलाई वर्तमान सरकारले मात्रै यति धेरै महŒव दिएर सम्बोधन गरेको छ जुन काम यसअघि कहिल्यै भएको थिएन। देशैभरका ५२ हजार स्वयंसेविकाहरूलाई यातायात खर्चमा शतप्रतिशत वृद्धि गरी मासिक १२ हजार उपलब्ध गराउने निर्णयले स्वयंसेविकामा अनौठो उत्साह सञ्चार भएको छ। अघिल्लो पुस्ताले धानेको स्वयंसेविकाको हस्तान्तरणका लागि युवा पुस्ता तयार नहुने कतिपय अवस्थामा यातायात खर्च राम्रो प्रोत्साहन हुने विश्वास लिइएको छ। राष्ट्रिय युवा परिषद्मार्फत सञ्चालित हुने कार्यक्रममार्फत युवा महिलाहरूको सीप विकास, क्षमता अभिवृद्धिका कामहरूलाई सरकारले प्राथमिकतामा राखेको छ। यस्तै न्यायमा पहुँच नभएका तथा हिंसापीडित महिलाहरूका लागि निःशुल्क कानुनी सहायता कार्यक्रमलाई ४७ जिल्लाबाट बढाएर ७७ जिल्लामै पुर्याउने संकल्प पनि सरकारको उदाहरणीय लोककल्याणकारी कामको रूपमा लिन सकिन्छ। सामाजिक संरचनामा निर्णायक र सशक्त एवं सृष्टिको आधा शक्तिको रूपमा रहेको महिलालाई बजेटले राम्रोसँग सम्बोधन गर्नु भनेको मुलुकको ५० प्रतिशतभन्दा बढी जनसंख्याको सन्तुष्टिको संकेत हो। बजेट रकमको हिसावले सबै क्षेत्रका माग र आवश्यकतालाई धान्न कठिन छ यो सत्य कसैले अस्वीकार गर्न सक्दैन तर बजेटको छुवाइ र सम्बोधन तथा सन्तुलित वितरणले सरकारको समाजवादी कार्यक्रमको बाटो समातेको छ। निर्वाचनमा प्रस्तुत गरिएका वाचा, घोषणापत्र तथा संकल्पलाई फेरि एकपटक ब्युँझाएको छ। पार्टी नीति र योजना अनुसार काम गर्न पाएको भए गर्ने रहेछ भन्ने आशाको सञ्चार गराउन सरकार सफल भएको छ। बजेटले लक्ष्य लिएको आर्थिक वृद्धि, मुद्रास्फ्रिति तथा प्रतिव्यक्ति आयको प्रक्षेपण पूरा हुन विभिन्न अवस्थाहरूमा निर्भर होला तर प्रस्तुतिले नै आशा भने जगाएको छ।"
कसले पाउला जसपाको आधिकारिकता ?,"काठमाडौं : जनता समाजवादी पार्टी (जसपा)को विवाद निर्वाचन आयोगमा पुगेको छ। आयोगले बुधबार अध्यक्षद्वय महन्थ ठाकुर र उपेन्द्र यादवको पत्रको ढाँचा नमिलेको भन्दै मिलाएर पठाउन परिपत्र गरेको छ। दुवै अध्यक्षले पठाएको कारबाहीसम्बन्धी पत्र नियमावलीको अनुसूचीको ढाँचाअनुसार नमिलेको आयोगका प्रवक्ता राजकुमार श्रेष्ठले बताए। एकले अर्कोलाई पार्टीबाट निष्कासन गरेको भन्दै मंगलबार दुवै पक्षले आयोगलाई पत्राचार गरेका थिए। सुरुमा यादवले अध्यक्ष ठाकुरसहित राजेन्द्र महतो, लक्ष्मणलाल कर्ण र सर्वेन्द्रनाथ शुक्ललाई निस्कासन गरिएको जानकारी आयोगलाई गराएका थिए। त्यसलगतै ठाकुरले यादवलाई पार्टीबाट निस्कासन गरिएको पत्र पठाएका थिए। आयोगलाई पठाएको दुवैका पत्रमा राजनीतिक दलसम्बन्धी ऐनबमोजिम दलको दर्ताबाट नाम हटाई अध्यावधिक गर्न अनुरोध गरिएको थियो। आयोगका प्रवक्ता श्रेष्ठले ठाकुर र यादव दुवै पक्षलाई राजनीतिक दलसम्बन्धी नियमावली २०७४ को अनुसूची १८ बमोजिमको ढाँचामा कागजात पेस गर्न पत्र पठाइएको जानकारी दिए। उनका अनुसार कुनै राजनीतिक दलको विवरण हेरफेर गर्नुपर्ने भए अनुसूची १८ बमोजिमको ढाँचाअनुसार निर्वाचन आयोगमा लेखिपठाउनुपर्ने व्यवस्था छ। ठाकुर पक्षलाई केन्द्रीय कार्यकारिणी बैठकको हस्ताक्षरसहितको निर्णयको प्रतिलिपि पठाउन भनिएको उनले बताए। जसपा एकीकरण भएको वर्षमा विभाजनको अवस्थामा पुगेको हो। ठाकुरले नेतृत्व गरेको राष्टिय जनता पाटी (राजपा) र समाजवादी पार्टीबीच गत वर्ष मात्रै एकीकरण भएको थियो। प्रधानमन्त्री केपी शर्मा ओलीले राजनीतिक दलसम्बन्धि अध्यादेश ल्याएपछि दुवै दल मिलेका थिए। एकीकरण हुँदाको अवस्थामा कार्यकारिणी समितिमा ठाकुर पक्ष हाबी थियो। तर, नेता महेन्द्रराय यादव अर्कातिर लागेपछि केन्द्रीय कार्यकारिणी समितिमा यादव पक्षको बहुमत छ। भने विघटित सांसदमा ठाकुर पक्षको बहुमत छ। कार्यकारिणी समिति ५१ सदस्यीय छ। विघटित प्रतिनिधिसभामा ३४ सांसद थिए। जसमा रेशमलाल चौधरी र हरिनारायण रौनियार निलम्बीत छन्। ओली नेतृत्वको सरकारप्रतिको दृष्टिकोणका कारण जसपा विभाजनको अवस्थामा पुगेको हो। ठाकुर पक्ष आफना माग, मुद्दा सम्बोधन भइरहेकोले ओली सरकारको पक्षमा छ भने यादव पक्ष ओलीलाई प्रतिगमनको नायक भन्दै आएको छ।"
एमालेको निर्देशन : पार्टीले कारवाही गरेका व्यक्तिले बोलाएको बैठकमा सहभागी नहुनू,"काठमाडौं : सत्तारूढ नेकपा (एमाले)ले केन्द्रीय कमिटीको बैठक नबोलाएको स्पष्ट पारेको छ। एमालेका केन्द्रीय कार्यालय सचिव शेर बहादुर तामाङ्गले बिहीबार एक वक्तव्य जारी गर्दै पार्टीले कारवाही गरेका अनधिकृत व्यक्तिले बोलाएको बैठकमा सहभागी नहुन आग्रह गर्दै निन्दा र भर्त्सना गरेको जनाएका छन्। तामाङले पार्टी केन्द्रीय कमिटीका सदस्यलाई पार्टीको विधान र मुलुकको कानून विपरितको त्यस्ता क्रियाकलापमा सहभागी नहुन आह्वान गरेका छन्। अध्यक्षसँगको परामर्शमा महासचिवले बैठक बोलाउने नेकपा (एमाले) को वैधानीक व्यवस्था विपरित पार्टीले कारवाही गरेका अनधिकृत व्यक्तिले नेकपा एमाले केन्द्रीय कमिटीको बैठक बोलाएको भन्ने सुन्नमा आएको छ त्यस्तो कृयाकलापको निन्दा एवम् भर्त्सना गर्दछु। वक्तव्यमा भनिएको छ, पार्टी केन्द्रीय कमिटीका सदस्य कमरेडहरुलाई पार्टीको विधान र मुलुकको कानून विपरितको त्यस्ता कृयाकलापमा सहभागी नहुन सुचित गर्दछु। एमालेबाट निस्काशित भइसकेका माधवकुमार नेपालले बिहीबार एमालेको नामबाट केन्द्रिय कमिटीको बैठक बोलाएका छन्। माधव समूहले बोलाएको बैठकलाई एमालेले अनधिकृत रहेको जानकारी दिएको हो। विभाजनको डिलमा पुगेपछि एमालेको आपसी विवाद मिलाउन दोस्रो तहका नेता अनौपचारिक रुपमा सक्रिय भएका छन्। केहीदिन यता संस्थापन पक्षबाट सुवासचन्द्र नेम्वाङ, विष्णुप्रसाद पौडेल, प्रदीपकुमार ज्ञवाली र नेपा पक्षबाट सुरेन्द्र पाण्डे, भट्टराई र गोकर्णराज विष्टबीच निरन्तर एकताको गृहकार्य भइरहेको छ।"
आयोजनामा निर्माण सामग्रीको अभाव,"सुर्खेत : कोरोना महामारीमा पनि काम नरोकिएका विकास आयोजनामा निर्माण सामग्रीको अभाव हुन थालेको छ । निषेधाज्ञाका कारण निर्माण सामग्री उत्पादन गर्ने कम्पनीहरु बन्द छन् । यसकारण पनि हाल संचालन भइरहेका आयोजनाहरुमा निर्माण सामग्रीको अभाव भएको हो । निर्माण सामग्री अभाव भएपछि आयोजनाको काम पनि प्रभावित हुने देखिएको छ । कोरोना त्रासका कारण कर्णालीका अधिकांश जिल्लामा निषेधाज्ञा छ । तर पनि विकास आयोजनामा सावधानी अपनाएर निर्माणको काम चलिरहेको छ । काम जारी रहेपनि निर्माण सामग्रीको अभाव हुन थालेपछि काम प्रभावित हुने अवस्था आएको हो । ठूला आयोजनाले यतिबेला निर्माण सामग्रीको अभाव झेलिरहेका हुन् । सरकारले निर्माण सामग्रीको अभाव हुन नदिने जनाए पनि राष्ट्रिय गौरवका आयोजनाहरुमा निर्माण सामग्रीको अभाव सुरु भएको हो । सुर्खेतस्थित निर्माणाधिन राष्ट्रिय गौरवको भेरीबबई डाइभर्सन बहुउद्देश्यीय आयोजनामा निर्माण सामग्री अभाव भएको छ । निषेधाज्ञामा पनि आयोजनामा निर्माणको काम जारी छ, तर हामीलाई सरियाको अभाव भइसक्यो आयोजनाका सुचना अधिकारी इश्वरीप्रसाद तिवारीले भने, कोरोनाका कारण निर्माण कम्पनी बन्द छन्, उतपादन नै नभएपछि सिमेन्टको पनि अभाव भएको छ । ठूला र गुणस्तरिय सरिया मात्रै प्रयोग गर्ने भएका कारण आयोजनालाई हिजोआज सरियाको अभाव भएको हो । आयोजनालाई आवश्यक पर्ने सरिया कम्पनीमै अर्डर दिनुपर्छ तिवारीले भने, अहिले निर्माण कम्पनी नै बन्द हुँदा सरिया अभाव भएको हो । सरिया अभाव भए पनि आयोजनाको बाँकी काम नै रोकिएको छैन । सरिया प्रयोग हुने काम रोकिएको छ, तर आयोजनाको अरु काम जारी राखेका छौं उनले भने, निषेधाज्ञा लम्बिदै गयो भने सामग्री अभावमा अरु काम पनि प्रभावित हुनसक्छ । निर्माण सामग्री अभावकै कारण यो आयोजनाको निर्माण कार्य तोकिएको समयभन्दा लम्बिन सक्नेछ । काम जारी रहेपनि कोरोनाबाट जोगिन त्यहाँ कार्यरत मजदुरलाई बाहिरका व्यक्तिसँग भेटघाट गर्न प्रतिबन्ध लगाइएको छ । आयोजनामा ६० भन्दा बढी स्थानीय मजदुरहरु कार्यरत छन् । आयोजनामा कार्यरत मजदुरमा कोरोना संक्रमण हुन नदिन सबै मजदुरलाई क्याम्पमै बसोबासको व्यवस्थापन गरिएको छ । यो आयोजनामा हालसम्म ४३ प्रतिशत काम सकिएको छ । भेरी नदीको पानी बबई नदीमा खसालेर यो आयोजनाबाट बाँके र बर्दियाको ५२ हजार हेक्टर क्षेत्रफलमा सिँचाइ र ४८ मेगावाट विजुली उत्पादन गर्ने योजना छ । यो आयोजनामा हाल भेरी नदीमा बाँध र पावर हाउस (विद्युतगृह) निर्माणको काम जारी छ । बाँध निर्माणतर्फ क्याम्प, क्रसर प्लान्ट, ब्याचिङ प्लान्टलगायतका कामहरु भइरहेको हो । यो आयोजना सम्पन्न गर्न कुल ३३ अर्ब १९ करोड खर्च हुने अनुमान छ । आर्थिक वर्ष २०७९०८० मा यो आयोजनाको काम सम्पन्न गर्ने लक्ष्य लिइएको छ । २०७१ सालदेखि सुरु भएको यो आयोजनामा २०७४ कात्तिकदेखि सुरुङ निर्माणको काम थालिएको थियो । सुरुङ निर्माणको काम निर्धारित समयभन्दा अगाडि नै सम्पन्न गरेर प्रशंसा बटुलेको आयोजनाको दोस्रो चरणको काम भने सुस्त छ । महत्वपूर्ण मानिएको विद्युतगृह निर्माणको काम झनै सुस्त छ । शिलान्यास भएको लामो समयपछि मात्र विद्युतगृह निर्माणको काम सुरु भएको छ । दोस्रो चरणको बाँध र पावर हाउस (विद्युत गृह) निर्माणको जिम्मा चीनको ग्वाङ्डोनयुनाटियन र नेपालको रमण कन्स्ट्रक्सन जेभीले लिएका छन् । नेपालमै पहिलो पटक टनेल बोरिङ मेसिन (टिबिएम) बाट १२२ किलोमिटर सुरुङ खन्ने काम सम्पन्न भइसकेको छ"
राजा वीरेन्द्र सबैका प्यारा,"नेपालको इतिहासमा २०५८ जेठ १९ रातिको दरबार हत्याकाण्ड नेपाली जनमानसमा एक दुःखद् घटनाका रूपमा चित्रित छ। सो घटनामा राजारानीसहित राजपरिवारका १० जनाको एकसाथ ज्यान गएको त्यो घटनाले नेपालतर्फ विश्वकै ध्यानाकृष्ट भएको थियो। यो काण्ड भएको १९ वर्ष पूरा भई २० वर्षमा लागेको छ। जुन खासगरि नेपाल र नेपालका लागि अत्यन्त पीडादायक घटना थियो। घटनामा मारिएका राजा वीरेन्द्र पृथ्वीनारायण शाहका वंशज, राजा त्रिभुवनका नाति र राजा महेन्द्रका सुपुत्र मात्र थिएनन्, आफ्नो कालखण्डमा संसारमै अत्यन्त सम्मानित, विशिष्ट राजनेता (स्ट्रेसम्यान) मध्ये एक थिए। मूलतः अमेरिका, चीन, सोभियत संघ, फ्रान्स, जर्मनी, ब्रिटेन, भारतलगायतका धेरै राष्ट्रको भ्रमण गर्दा उनले पाएको ठूलो सम्मानले नेपाल र नेपालीको शिर ठाडो हुन्थ्यो। एउटा अल्पविकसित राष्ट्रका राष्ट्राध्यक्षले सुसम्पन्न र अति विकसित राष्ट्रका राष्ट्राध्यक्षहरूसँग संवाद गर्दा समसामयिक विषयमा महत्वपूर्ण सुझाव दिन सक्छन् र त्यसले संयुक्त राष्ट्रसंघ एवं महाशक्तिहरूलाई पनि सोच्न बाध्य बनाउँछ भन्ने कुरा राजा वीरेन्द्रले राम्रोसँग प्रमाणित गरेर देखाइदिए। केही दशकयता नेपाली राज्यले भोगेको सबैभन्दा ठुलो प्रकृतिसिर्जित संकट पाँचछ वर्षअघिको विध्वंसकारी भूकम्प तथा नाकाबन्दी पनि थियो भने त्यसअघिको अर्को राष्ट्रिय संकट दरबार हत्याकाण्ड थियो। ती दुवै त्रासदीलाई नेपाली राज्यले कमीकमजोरीका बावजुद पार लगाएको छ। जहाँसम्म त्यो हत्याकाण्डको सूत्रधार को थियो ? भत्रे सदाबहार प्रश्न हो, त्योचाहिंँ सायद इतिहासको रहस्यकै रूपमा रहने छ। यस्तो रहस्य, जसको बारेमा कुनै दिन पूर्ण सत्य उजागर भयो भने पनि सबैले पत्याउने अवस्था नरहन सक्छ। दरबार हत्याकाण्डको पहिलो असर राजतन्त्रमाथि नै पर्यो। मानिसले दरबारको जग कति कमजोर रहेछ भन्ने प्रस्टसँग देखे, जसले गर्दा त्यसप्रति रहेको परम्परागत जनविश्वास स्वाठ्ठै घट्यो। अस्वाभाविक परिवेशमा भएको ज्ञानेन्द्रको गद्दीरोहणलाई मानिसले बाध्यतावश स्वीकारेका थिए। उनले कू गर्ने गल्ती गरेर राजतन्त्रलाई विस्थापन गर्ने कारक पनि बने। गोरखाबाट हिसाब किताब गर्ने हो भने झन्डै ४ सय ५० वर्षको शाहवंशीय राजतन्त्रकै अध्याय समाप्त भयो। तथापि, अझ किराँत, लिच्छवि, मल्ल आदि राजवंशलाई जोड्ने हो भने त त्यो एउटा युग कै समाप्ति थियो। यसर्थ दरबार हत्याकाण्ड भएको १९ वर्ष बितिसक्दा पनि यस्ता आशंका र जिज्ञासाहरू मेटिएका छैनन्, बरु अनेक अनुमान थपिँदै गएका छन्। यस्तो किन भयो भने आधुनिक नेपाली इतिहासको त्यो सनसनी घटनाको जरोमा पुग्ने गरी खोज अनुसन्धान नै गरिएन। एकातिर राजा वीरेन्द्रले सो प्रस्तावबाट नेपालको राष्ट्रिय स्वाभिमान खरानी हुन्छ भन्दै भारतको ठाडै अस्वीकार गरिदिए। अर्कोतिर ब्रिटिस मोडलको संवैधानिक राजतन्त्र स्वीकार गर्ने नेपालका प्रथम राजा बने। पश्चिमका सञ्चारमाध्यमले समेत उनलाई प्रजातान्त्रिक र उदार राजा भनेका छन्। त्यतिबेला प्रधानन्यायाधीश र सभामुख रहेको एउटा टोलीले घटनास्थलको अवलोकन र प्रत्यक्षदर्शीहरूको बयान संकलन त गर्यो, तर कुनै निचोड निकालेन। न त त्यसपछि कुनै खोजबिन गरियो। कतिसम्म भने राष्ट्राध्यक्षको हत्यासहित त्यति ठुलो शाही संहार हुँदा तत्कालीन संसद्मा समेत बहस भएन। न त राजनीतिक दलहरू गहिराइमा पुग्न चाहे। तत्कालीन प्रधानमन्त्री गिरिजाप्रसाद कोइराला नयाँ राजा ज्ञानेन्द्रलाई स्थापित गर्नेमै केन्द्रित भए, भलै तिनै राजाबाट पछि धोका पाए। पदमुक्त भएपछि चाहिँ उनले त्यो हत्याकाण्डलाई आफूले भन्ने गरेको ग्रान्ड डिजाइनको फर्मुलासँग जोडे, तापनि धेरै खुल्न चाहेनन्। २०४३ सालमा प्रधानमन्त्री भएका मरिचमानसिंह श्रेष्ठ राजा वीरेन्द्रसँग खुलेर छलफल गर्थे भन्ने कुरा उनका अन्तर्वार्ता र उनीसँगको कुराकानीका प्रसंगमा छर्लंग भएका छन्। २०४५ सालमा सेनाले चीनबाट एन्टी एयरक्र्याफ्ट गनलगायतका सामग्री झिकाउँदा भारतले १५ महिनासम्म नेपालविरुद्ध नाकाबन्दी गर्यो। भारतका विदेशसचिव एसके सिंह ६ बुँदे प्रस्ताव लिएर आए। अब भारतसँग मात्र हतियार किन्नुपर्ने, भारतको स्वीकृतिबेगर कुनै राष्ट्रसँग कूटनीतिक सम्बन्ध राख्न नपाइने, व्यापार र पारवहनमा भारतको स्वीकृति लिनुपर्ने आदि विषय त्यसमा उल्लेख थियो। राजा वीरेन्द्रले सो प्रस्तावबाट नेपालको राष्ट्रिय स्वाभिमान खरानी हुन्छ भन्दै ठाडै अस्वीकार गरिदिए। त्यसपछि भारतले दिल्लीका नेता एवं पत्रकारहरूको हुल पठाएर राजा वीरेन्द्रको एकाधिकार र निरंकुशता तोडेर दलहरूका हातमा शासन व्यवस्था ल्याउनुपर्छ भन्दै २०४६ सालको आन्दोलन सुरु गरायो। चन्द्रशेखर, हरकिशनसिंह सुरजित, सुब्रमव्यम स्वामी, एमजे अकबरलगायतका नेताले राजा वीरेन्द्र तानाशाह हुन् भन्दा नेपालका कैयन् नेताले थप्पडी बजाए। विपीका जेठा छोरा प्रकाश कोइरालादेखि पूर्वप्रधानमन्त्री टंकप्रसाद आचार्यसमेत धेरै राष्ट्रवादीहरू २०४६ सालको आन्दोलनका पक्षमा थिएनन्। २०२८ माघ १७ गते राजा महेन्द्रको असामयिक स्वर्गारोहण भएपछि युवराज वीरेन्द्र नेपालका राजा भए। राजा महेन्द्रले ५३ राष्ट्रसँग कूटनीति सम्बन्ध स्थापना गरिसकेकाले धेरैजसो राष्ट्र नेपालबारे अनभिज्ञ थिएनन्। विश्वमञ्चमा नेपालको भूमिका महत्वपूर्ण हुँदै गएको र नेपालले हजारौं वर्षदेखि बचाएको स्वतन्त्रता, एकता र अखण्डता अन्य देशका लागिसमेत उदाहरणीय बनेको सन्दर्भमा त्यसबेला संसारले नेपाललाई सूक्ष्म रूपमा हेरिरहेको थियो। २०३८ भदौ १६ गते पेरिसमा आयोजित अल्पविकसित राष्ट्रहरूको सम्मेलनमा राजा वीरेन्द्रले गरेको सम्बोधन संसारमै चर्चित र प्रशंसित बन्न पुग्यो। उनले भाषणमा अभिव्यक्त गरेका हृदयस्पर्शी शब्दहरूले त्यहाँ उपस्थित सम्पूर्ण सहभागी द्रवित र भावविभोर बन्न पुगे। नेपाललाई सदैव सुरक्षित, स्वतन्त्र, शान्त र समुन्नत बनाउने अभिप्रायले राजा वीरेन्द्रले २०३१ फागुन १३ गते (शुभराज्याभिषेकको भोलिपल्ट) शान्ति क्षेत्रको प्रस्ताव राखे। आफ्नो शुभराज्याभिषेकमा काठमाडौंमा उपस्थित भएका विभिन्न देशका राष्ट्राध्यक्ष र सरकार प्रमुखसमक्ष उनले नेपाललाई शान्ति क्षेत्र घोषणा गरियोस् भन्ने प्रस्ताव राखेका थिए। यसमा ११६ राष्ट्रले समर्थन गरे पनि भारतले दुराशयपूर्वक त्यसको समर्थन गरेन। समग्रमा भन्नुपर्दा, हाल आएर हाम्रा छिमेकीमध्ये भारतले देशका विभिन्न ७४ स्थानमा सीमा मिचेको छ भने त्यस्तै चीनले पनि केही उत्तरी नाकामा सीमा मिच्ने क्रम रोकिएको छैन। तत्कालीन समयमा राजा वीरेन्द्रले भारतीय आक्रामकताको सामना गर्ने एकमात्र कार्ड चीनलाई बनाए। राजा बन्नेबित्तिकै महेन्द्रको शासनकालमा संरक्षण पाएका तिब्बती खम्पाहरू विरुद्ध सैन्य कारबाही गरे, जसबाट भारतअमेरिका दुवै चिढिए। २०४५ सालमा चीनबाट विमानभेदी अस्त्रहरू ल्याएपछि भारतले नाकाबन्दी नै लगाइदियो र पञ्चायतविरोधी जनआन्दोलनलाई समर्थन गर्यो। जनआन्दोलनकै बीचमा भारतले एउटा सम्झौता प्रस्ताव राख्यो, जसमा हस्ताक्षर गरेको भए नेपाल भुटानको हैसियतमा पुग्ने निश्चितप्रायः थियो। वीरेन्द्रले मुलुकलाई त्यो मोडमा जोगाए, जनआन्दोलनको भावनाअनुरूप राष्ट्रिय शक्तिहरूसँगै सम्झौता गरेर बहुदलीय प्रजातन्त्रको घोषणा गरे। मूलतः आफ्नो जीवनको उत्तरार्धमा उनले दिल्लीसँग सम्बन्ध सुधार्ने प्रयास पनि गर्दै थिए, त्यो सफल नहुँदै हत्याकाण्डमा ज्यान गयो। ब्रिटेनको इटन कलेज र अक्सफोर्ड विश्वविद्यालय, अमेरिकाको हार्वर्ड विश्वविद्यालय तथा टोकियो विश्वविद्यालयको अब्बल शिक्षाले मात्र राजा वीरेन्द्रको व्यक्तित्वलाई विराट् र उच्च बनाएको होइन। राजदरबारमा परिवारबाट पाएको संस्कार, तालिम, राष्ट्र र जनताप्रति पिताको समर्पण, अदम्य एवं अतुल्य प्रेम एवं राष्ट्रलाई सुदृढ, समृद्ध र युगानुकूल बनाउनुपर्छ भत्रे सचेतनाले राजा वीरेन्द्रलाई सदैव उत्प्रेरित गरिरहेको पाइन्छ। २००२ पुस १४ गतेदेखि २०५८ जेठ १९ सम्मको जीवनकाल अध्ययन गर्दा व्यक्तिगत सुखसयल, भोगविलास, मोजमज्जामा समय बर्बाद नगरी पलपलको सदुपयोग गरे राजा वीरेन्द्रले। अतः राजा वीरेन्द्रको शासनकालमा दुईवटा प्रमुख घटनालाई विश्वका सञ्चारमाध्यम र कूटनीतिज्ञहरूले धेरै महत्व दिएको पाइन्छ। २०३६ सालमा उनले निर्दलीय पञ्चायती व्यवस्थाबारे लोकसम्मति बुझ्न राष्ट्रिय जनमत संग्रह गराउने घोषणा गरे। त्यस्तै, २०४६ सालमा निर्दलीय पञ्चायती व्यवस्थाको सट्टामा बहुदलीय प्रणालीको पुनःस्थापना गराए। ब्रिटिस मोडलको संवैधानिक राजतन्त्र स्वीकार गर्ने उनी नेपालका प्रथम राजा हुन्। त्यसै कारणले गर्दा पनि पश्चिमका सञ्चारमाध्यमले समेत उनलाई प्रजातान्त्रिक र उदार राजा भनेका छन्।"
दुवैजना स्वास्थ्यकर्मीमा कोरोना देखिएपछि लापु स्वास्थ्यचौकी बन्द,"गोरखा : स्वास्थ्यचौकीमा रहेका दुईजना कर्मचारी कोरोना संक्रमित भएपछि धार्चे ७ को लापु स्वास्थ्यचौकी बन्द भएको छ । स्वास्थ्यचौकीमा कार्यरत दुवैजना अहेबमा कोरोना पोजेटिभ रहेको बुधबार रिपोर्ट प्राप्त भएपछि हेल्थपोष्ट बन्द गरिएको स्थानीय धनबहादुर गुरुङले जानकारी दिए । गत शनिबार ४० जनाको पीसीआर परीक्षण गरिएको थियो । बुधबार १५ जनाको पोजिटिभ रिपोर्ट आयो, उनले भने, स्वाब संकलन गरेदेखि नै हेल्थपोष्ट बन्द थियो । अब त झन बन्द हुने नै भइहाल्यो । संक्रमित होम क्वारेण्टाइनमा बसेका छन् भने अरु गाउँलेहरु मकै गोड्नमा व्यस्त रहेको उनको भनाइ छ । स्वास्थ्य चौकी बन्द नहोओस् भन्ने उद्देश्यले केरौँजा हेल्थपोष्टबाट एकजना स्टाफलाई लापु हेल्थपोष्टमा काजमा खटाइएको गाउँपालिकाका अध्यक्ष सन्तोष गुरुङले जानकारी दिए । १५ घरधुरी भएको कोलस्वाँरामा ३६ जना संक्रमित जम्मा १५ घरधुरी रहेको बारपाक सुलीकोट गाउँपालिका वडा नं ४ कोलस्वाँरामा ३६ जना कोरोना संक्रमित रहेका छन् । केहीदिनअघि गरिएको एण्टिजेन परीक्षणमा ठूलो संख्यामा संक्रमित पुष्टि भएको सो वडाका वडा सदस्य सुनेम गुरुङले जानकारी दिए । बिरामीमध्य केही गम्भीर रहेको पनि उनले बताए । अहिले पनि बिरामी बढिरहेको उनले बताए । म हिजो मात्रै त्यहाँ गएको थिएँ । घरैपिच्छे सबका सबजसो बिरामी छन्, उनले भने, फेरि कोरोना परीक्षण गर्नुपर्छ भनेर पालिकामा कुरा राखेको छु । कोलस्वाँरा धेरै बिपन्न गुरुङ समुदायको मात्र बसोबास रहेको गाउँ हो । सोही गाउँपालिका ३ गम्बङमा छ जनामा नमूना परीक्षण गर्दा छ जनामै कोरोना पोजेटिभ देखाएको छ । जम्मा १२ घरधुरी रहेको गम्बङमा छजना बिरामी भएपछि गाउँलेहरु त्रसित भएका स्थानीय शिक्षिका सलिना गुरुङले जानकारी दिइन् ।"
उत्खनन यसकारण ठीक छ,"संसारमा हाल सबैभन्दा ठुलो र महत्वपूर्ण सम्पदा प्राकृतिक सम्पदा हो जुन सीमित हुन्छ सरकारले १५ जेठमा अध्यादेशमार्फत सार्वजनिक गरेको आगामी आर्थिक वर्ष २०७८७९ को बजेटको १९९ बुँदामा वातावरणीय प्रभाव मूल्यांकनका आधारमा खानीजन्य ढुंगा, गिटी, बालुवा निकासी गरी व्यापार घाटा न्यूनीकरण गरिने उल्लेख गरेको छ । निकासी गर्न खानीजन्य निर्माण सामग्रीको परिवहनका लागि उद्योगदेखि निकासी विन्दुसम्म रोपवेसमेत निर्माण गर्न आयातमा लाग्ने भन्सार महसुलमा छुट दिने व्यवस्थाको पनि घोषणा गरेको छ । यससँगै खानीजन्य निर्माण सामग्री उत्खनन र बिक्री साथै चुरे संरक्षणका विषय सतहमा आएका छन्, जसमा केही विषयगत कुरा राख्ने प्रयास गरेको छु । जमिनकोसतह वा भूगर्भभित्र पाइने पेट्रोलियम र ग्यास पदार्थबाहेक कुनै निश्चित भौतिक गुण तथा तत्वको रसायनिक समिश्रणयुक्त अप्रांगारिक पदार्थलाई खनिज पदार्थ भनिन्छ । खानीजन्य निर्माण सामग्रीमा खानीबाट उत्खनन गरेर उत्पादित विभिन्न क्ले वा बलौटे चट्टान, डोलोमाइट, क्वार्जाइट, ग्रेनाइट, स्लेट आदिजस्ता खनिजबाट बनेका ढुंगा, गिट्टी,बालुवा वा माटो समेतलाई बुझिन्छ। चुरेबाट उत्खनन गर्न मिल्छ? हिमालयको सबैभन्दा कान्छो पर्वतशृंखला चुरे पर्वत हो, जसलाई संस्कृतमा मानक पर्वत र अंग्रेजीमा सिलवालिक भनेर चिनिन्छ। करिब एक करोड ६० लाखदेखि ५२ लाख वर्षअगाडिको समयमा तत्कालीन लगभग पृथ्वीकै ठुलो खाडीमा क्रमशः हालको समथर तराईजस्तै गरी उच्च पहाडबाट आएका नदीले थुपारेको माटो, बालुवा, गिटीजस्ता थिग्रोले बनेको कमजोर चुरे पर्वत हिमालय शृंखलाको दक्षिणमा समथर भावरसँग जोडिएर पश्चिममा इन्दुस नदीदेखि पूर्वमा ब्रह्मपुत्र नदीको नजिकसम्मै फैलिएको छ। दक्षिणमा तराईको भावर क्षेत्र र उत्तरमा कडा महाभारत पर्वतको बीचमा लगभग ५६ किलोमिटर मोटाइमा अवस्थित चुरे आफैंमा पनि तहतह छन्। ठूला र शक्तिशाली दरार एमबीटी र एमएफटी क्रमशः उत्तर र दक्षिणमा भएको चुरेको दक्षिणतिरको भाग धेरै भिरालो छ, जहाँ तुलनात्मक रूपमा वर्षा पनि धेरै हुन्छ। चुरे पहाड हिमालयको उत्पत्ति र क्रमशः उठिरहेको प्रक्रियाको राम्रो उदाहरण मान्न पनि सकिन्छ जहाँ भूक्षय, बाढी, पहिरो जस्ता ठुला प्रकोप छन् । सामान्यतः भौगर्भिक रूपमा चुरेलाई तल्लो, मध्य र माथिल्लो चुरेमा विभाजित गरिएको छ। तल्लो चुरे तराईको भावरसँग जोडिएको भाग पर्छ, जसमा थोरै बलौटे चट्टानसँगै बहुरङका हिलो वा कलेबाट बनेको कमजोर चट्टान धेरै पाइन्छ। मध्य चुरेमा बलौटे चट्टानको मात्रा र मोटाइ बढ्दै जान्छ । माथिल्लो चुरेमा क्रमशः क्न्ग्लोमेरेट, ठुला ढुंगा र गिटीसहितको चट्टान धेरै र बलौटे चट्टान पनि कमै पाइन्छ। यस्तो कमजोर पर्वत भएकाले यहाँ भूक्षय र पहिरोको प्रकोप संवेदनशील रूपमा रहेको छ। अधिकांश चुरेको पत्थर कमजोर रहेकाले निर्माण सामग्रीको रूपमा प्रयोग गर्न प्राविधिक रूपले पनि उपयुक्त मानिँदैन। त्यस्तै चुरे पर्वत तराईको भूमिगत जलस्रोतको रिचार्ज क्षेत्र रहेकाले पनि यसको संरक्षण आवश्यक छ। चुरेको उत्खनन परिकल्पनासँगै तराईको भूमिगत जलको सतह तल जाने साथै चुरेको माटो र बालुवा बगेर तराईमा थिग्रिने हँुदा अन्ततः नेपालको अन्नको भण्डार मानिने उर्वर तराईको मरुभूमिकरणसँगै नेपालको करिब ५० प्रतिशतभन्दा धेरै जनसंख्या प्रत्यक्ष विस्थापित हुने पनि प्रस्ट देखिन्छ जुन हजारौं वर्षसम्म नवीकरणीय हुन्न जसलाई अनाविकरनिया मानिन्छ। राष्ट्रपति चुरे तराईमधेससंरक्षण कार्यक्रमजस्ता उच्चस्तरीय कार्यक्रम, ढुंगा, गिटी, बालुवा, उत्खखन, बिक्री तथा व्यवस्थापन मापदण्ड२०७७ जस्ता विभिन्न कानुनका कार्यान्यन के कति प्रभावकारी भए भन्ने पनिसमीक्षाको विषय होला नै। कहाँ सम्भव छ उत्खनन? नेपालमा निर्माणजन्य खनिजको उपलब्धता महाभारत पर्वतमा छ जहाँ निर्माण सामग्रीको रूपमा प्रयोग गर्न सकिने डोलोमाइट, क्वार्जाइटजस्ता विभिन्न अधातु जन्य खनिजहरू पाइन्छन् । यी खनिजहरूमा रहेका पदार्थको उपलब्धता भौतिक विशेषता र रसायनिक संयोजनका आधारमा गुणस्तर निर्धारण गरिन्छ जसअनुसार खनिज औद्योगिक हो वा होइन थाहा हुन्छ। तराईबाट नजिकको दुरी र सहज उपलब्धतामा चुरे पर्वत पार गर्नासाथ महाभारत पर्वतमा पाइन सकिने खनिज डोलोमाइट हो, जसको गुणस्तरको आधारमा निर्माण सामग्रीको लागि प्रयोग गर्न सकिन्छ। क्वार्जाइट, ग्रेनाइट लगायतका केही खनिज गुणस्तरका आधारमा प्रयोग गर्न सकिने भए पनि व्यावसायिक उत्पादनमा बजारको पहुँच र उपलब्धताका महत्वपूर्ण हुन्छ। डोलोमाइट खानी तराईबाट चुरे पर्वत काटेर महाभारत पर्वतको सबैभन्दा नजिक रहेको निर्माण सामग्रीको रूपमा प्रयोग गर्न सकिने खनिज हो । यसको रसायनिक सम्मिश्रण, गुणस्तर र कडापनका आधारमा यसको प्रयोग गर्न सकिन्छ। ठुला भौतिक पूर्वाधार र विकाससँगै यसलाई ढुंगा, गिट्टी र पाउडरबनाउन सकिनुका साथै पाउडरबाट विभिन्न निर्माण सामग्री पनि बनाउन सकिन्छ ।डोलोमाइटजस्ता निर्माण खनिजको उत्खनन बिक्री गरी विदेशी मुद्रा आर्जन गर्न सकिने हुनाले नै यसलाई नेपालको सेतो सुन भनिएको पनि पाइन्छ। देशभित्रका पूर्वाधार विकासमा हाल नदीजन्य उत्पादनले आवश्यक निर्माण सामग्रीको माग पूर्ति गर्न नसकेको र छिमेकी राष्ट्र भारत र बंगलादेशमा निर्माण सामग्रीको ठुलो माग रहेको हुँदा हाम्रो खानीजन्य निर्माण सामग्रीको उत्पादन आर्थिक संवृद्धिको आधार बन्न सक्छ। खानीजन्य उत्खनन र उत्पादन गर्न विस्तृत अध्ययनमा भौगर्भिक र वातावरणीयरूपमा उपयुक्त हुनुपर्ने कानुनी व्यवस्था छ । खानीजन्य निर्माण सामग्रीको गुणस्तर, व्यावसायिक उत्पादन र राज्यले गर्न सक्ने आम्दानी, नदीजन्य निर्माण सामग्रीभन्दा धेरै छ। नदी वा खोलाले महाभारत र चुरे पर्वतबाट बगाएर चुरेको फेदी र तराईको भावर क्षेत्रमा थुपारेको निर्माण सामग्रीको उपयोगमा विस्तृत भौगर्भिक अध्ययन नहुनु, नीति निर्मातासमेत प्रभावित हुनु र कानुनको परिपालनामा प्रशासनिक कमजोरीका कारणले अव्यवस्थित उत्खनन र चुरेको विनाश भएको सर्वविदितै छ। चुरेको फेद र भावर लगायतको तराई क्षेत्रबाट उत्खनन गरिने निर्माण सामग्री न्यून गुणस्तर र थोरै परिणाममा हुने हँुदा देशभित्रकै पूर्वाधार विकासमा समेत निर्माण सामग्रीको अभाव छ जसले चुरे दोहनलाई अप्रत्यक्ष प्रोहत्साहित गरेको छ। त्यसैले खानीजन्य निर्माण सामग्रीको उपयोग हुन सके चुरे संरक्षणमा पनि सहज हुने छ। निर्यातका सम्भावनाहरू खानी तथा खनिज पदार्थ ऐन, २०४२ (संशोधित) ले नेपाल सरकारले राष्ट्रिय सुरक्षा वा आन्तरिक माग आपूर्ति गर्नका लागि कुनै खनिज पदार्थ विदेशमा निर्यात गर्न नपाउने आदेश जारी गरी आवश्यक बन्देज नलगाएको अवस्थामा अनुमति प्राप्त व्यक्तिले आफूले उत्खनन गरेको खनिज पदार्थ तोकिएबमोजिम विदेशमा निर्यात गर्न पाउने स्पष्ट बताएको छ। हाम्रो देशभित्रका पूर्वाधार विकासमा हाल नदीजन्य उत्पादनले आवश्यक निर्माण सामग्रीको माग पूर्ति गर्न नसकेको र छिमेकी राष्ट्र भारत र बंगलादेशमा निर्माण सामग्रीको ठुलो माग रहेको हुँदा हाम्रो खानीजन्य निर्माण सामग्रीको उत्पादन आर्थिक संवृद्धिको आधार बन्न सक्छ। खानीजन्य उत्खनन र उत्पादन गर्न विस्तृत अध्ययनमा भौगर्भिक र वातावरणीयरूपमा उपयुक्त हुनुपर्ने कानुनी व्यवस्था छ, जसअनुसार मात्रै खानी उत्खनन अनुमति प्राप्त गर्न सक्छ। देशको भूराजनीति, अर्थव्यवस्था, जनजीविका जस्ता संवेदशील विषय रहेकाले यसको प्राविधिक अध्ययन अत्यन्त प्रभावकारी हुन आवश्यक हुन्छ। नेपालको सविधानको धारा ५१ को खण्ड (छ) को प्राकृतिक साधनस्रोतको संरक्षणरउपयोगसम्बन्धी राज्यको नीतिमा राष्ट्रिय हितअनुकूल तथा अन्तरपुस्ता समन्यायको मान्यता आत्मसात गर्दै देशमा उपलब्ध प्राकृतिक साधनस्रोतको संरक्षण, संवर्धन र वातावरण अनुकूल दिगो रूपमा प्रयोग गर्ने र स्थानीय समुदायलाई प्राथमिकता अग्राधिकार दिँदै प्राप्त प्रतिफलहरूको न्यायोचित वितरण गर्ने भन्ने प्रस्ट पारेको छ। खानी तथा खनिज पदार्थ ऐन, २०४२ (संशोधित) र सो नियमावली, २०५६, राष्ट्रिय खनिज नीति, २०७४ लगायतका ऐन तथा नियमावलीभित्र रही खानी तथा खनिजजन्य पदार्थको उत्खनन एवं उपयोग गरिन्छ। तसर्थ, नेपालमा चुरे पर्वत र तराईको अनिवार्य संरक्षण गर्दै महाभारत पर्वतमा रहेको खानीजन्य निर्माण सामग्रीको वैज्ञानिक र योजनाबद्ध उपयोग गरी आर्थिक संवृद्धि हासिल गर्न सकिन्छ।देशको महत्वपूर्ण खनिज सम्पदाको निर्यात गर्ने र वैदेशिक मुद्रा आर्जन गर्ने योजना सँगसँगै हामीले देशको दीर्घकालीन विकासका योजना र निर्माण सामग्रीको उपयोगिता सँगसँगै यसको वैज्ञानिक बजार, बजार मूल्य अवश्य नै मध्यनजर गर्नुपर्छ। राष्ट्रिय हितलाई केन्द्रमा राख्दै आफ्नो प्राकृतिक सम्पदाको संरक्षण गर्दै, उत्खनन योग्य खानीको व्यवस्थित उपयोग गरी राष्ट्रिय पुँजी निर्माण गर्ने सकिन्छ। संसारमा हाल सबैभन्दा ठुलो र महत्वपूर्ण सम्पदा प्राकृतिक सम्पदा हो जुन सीमित हुन्छ। त्यसैले यस्ता सम्पदाको बजारीकरणमा नेपाल उत्पादक राष्ट्रको हिसाबले माथि हुनुपर्छ । ती पहाडमा बर्सौंदेखि पर्वत पखेरामा खाली खुट्टा र हातले कोतरेर जीवन चलाएका जीवनमा गर्व र संवृद्धिको क्षितिज हेरेर बसेका हरेक नेपाली नागरिकको आँखामा चमक, शिरमा शान आउनुपर्छ जसको जिम्मेवारी सरकार हुनुपर्छ।  लेखक चीनको विश्वविद्यालयमा भूगर्भशास्त्रमा अध्ययनरत छन् ।"
कालो ढुसीको नयाँ त्रास,"नेपालमा धेरै मानवीय क्षति हुने गरी फैलने ठुला महामारी नआएको लामो समय भएको थियो। तर गत वर्ष कोरोना भाइरस विश्वव्यापी महामारीकै रूपमा नेपाल पनि भित्रियो। चीनबाट सुरु भई अन्य देश हुँदै भित्रिएको कोरोना भाइरसको पहिलो लहरमा दोस्रो भेरियन्टको जति मानवीय क्षति त भएन। तर, संक्रमणलाई जित्न निकै मुस्किल पर्यो। स्वास्थ्य मापदण्ड अपनाउनुपर्ने र रोगप्रतिरोधात्मक क्षमता बढाउनु पर्ने ज्ञान पहिलोपटक भित्रिएको भाइरसले नै दिएको थियो। तर, पनि दोस्रो भेरियन्टमा धेरैले ज्यान गुमाउनु परेको छ। अझै मृतकको ग्राफ कति उक्लने हो, अनुमान गर्न सकिन्न। नयाँ भाइरसको महामारी फैलने, यसले पुर्याउनेको क्षति र मानव स्वास्थ्यमा कस्तो लक्षण देखाउँछ अझै अनुसन्धानका क्रममा नयाँ कुरा थपिँदोछन्। पहिलोपटक कोरोना भाइरस भित्रँदा संक्रमितमा देखिने लक्षण दोस्रो लहरमा बदलिँदो पनि छ। जसका कारण संक्रमितको उपचार र पहिचानमा स्वास्थ्यकर्मीलाई समेत हम्मे हम्मे पार्ने गरेको छ। कोरोना भाइरसको संक्रमण फैलिरहेकै अवस्थामा नेपालमा फेरि अर्को रोग कालो ढुसी (म्युकर माइकोसिस)ले चिन्ता बढाएको छ। यो रोग कोरोना संक्रमित वा कोरोनाबाट ठीक भएका बिरामीहरूमा बढी देखिन थालेको स्वास्थ्यविद् बताउँछन्। सामान्य भाषामा यसलाई ब्ल्याक फंगस भनिन्छ। अनुसन्धानका क्रममा ब्ल्याक फंगस नामको यस रोग डायबेटिजका बिरामीमा धेरै पाइएको छ। यसले आँखा, नाकमा असर पार्छ र आँखाको ज्योति हराउने, नाक बांगो हुनेजस्ता समस्या पनि देखिएको चिकित्सक बताउँछन्। विज्ञका अनुसार यो रोग लाग्नुको मुख्य कारण स्टेरोइड औषधिको धेरै प्रयोग हो। जसमा अनुसन्धान जारी छ। स्टेराइड औषधिले कोभिडका बिरामी चाँडै संक्रमित हुन्छन् तर ब्ल्याक फंगस संक्रमणमुक्त भएकाहरूमा पाइएको भारतमा गरिएको एक अनुसन्धानले देखाएको छ। अमेरिका र पटक भारतमा कोरोनाबाट मुक्त भएकामा यस्तो संक्रमण धेरैमा देखिएको छ। अन्य देश हुँदै कोरोना भाइरस नेपालमा भित्रिएजसरी नयाँ रोगसमेत क्रमशः देखिन थालेका छन्। कोभिडका संक्रमित घट्दै जाँदा फैलदै गरेको कालो ढुसीले पुनः नागरिकलाई त्रसित बनाएको छ। भारतमा बढी देखिएका यसका बिरामी अहिले नेपालमा पनि क्रमशः बढ्दै छन्। काठमाडौंसहित देशका केही मुख्य सहरमा कालो ढुसीका बिरामी भेटिएपछि यसले स्वास्थ्य क्षेत्रमा थप चिन्ता बढाएको छ। कोरोना संक्रमित भएर निको भएकामा यो समस्या बढी देखिएपछि संक्रमण मुक्त भएकालाई हुने हुँदा सजग हुनुपर्ने भएको छ। नयाँ रोगलाई नयाँ ढंगले तयारी गर्नुको अब विकल्प छैन। यसले पनि महामारीको रूप लिने त होइन ? प्रश्न चिह्न खडा भएको छ। हाम्रो शरीरलाई पटक पटक सताउनेमा अधिकांश सरुवा रोग छन्। एक व्यक्तिबाट अर्को व्यक्ति हुँदै फैलने रोगले पछिल्लो समय चाँडो महामारीको रूप लिने गरेको छ। यो समस्या विश्वका विभिन्न देशसँगै नेपालले पनि भोगिरहेको छ। हवाई र स्थलमार्ग हुँदै छोटो समयमा विश्वका विभिन्न देशमा मानिसको आवतजावत हुने हुँदा एक देशमा फैलिएको रोग केही दिनमै विश्वव्यापी बन्दै छ। स्वास्थ्य सावधानीसहित समयमा सबै निकाय सचेत नभए हजारौंले मृत्युको मुखमा पुग्नुपर्छ भन्ने पाठ कोरोनाले पढाएको छ। रोगलाई सामान्य ठानेर नेपालीले जित्छन् भन्ने भ्रम र हेलचेत्र्याईका कारण अहिले देशले मानवीय र आर्थिक रूपमा ठुलो क्षति भोगिरहेको छ। रोग र समयसमयमा फैलने महामारीको अन्त्य हुँदै छ। एकपटक फैलिएको भाइरस अर्कोपटक अझै शक्तिसाली भएर आउँछ भन्ने कोरोना भाइरसकै उदाहरण काफी छ। विश्वका कुनै पनि देशमा देखिएको रोग क्षणभरमै विश्वव्यापी हुन थालेको छ। समयमा सीमा नाका र अन्तर्राष्ट्रिय उडान बन्द नगर्दा छिमेकी मुलुक भारतमा जे फैलन्छ त्यसले नेपालमा सहजै स्थान पाइरहेको छ। रोगलाई गम्भीर रूपमा लिएर सरकारले बेलैमा पूर्वतयारी नगरे जनसँगै धनको क्षति हुने देखिइसकेको छ। रोगका विषयमा प्रचार गरेर नागरिकलाई समयमा सचेत गर्न सरकार चुकेको छ, पुनः नचुकोस्। यो समय गल्तीबाट पाठ सिकेर अघि बढ्ने हो। नागरिक सचेत बनौं र सरकार जिम्मेवार बनोस्। गल्ती दोहोरिए समयले सजाय दिनेछ।"
उत्खनन यसकारण ठीक छैन,"बजेटमा नदीजन्य पदार्थ उत्खनन् गरेर निकास गर्ने ल्याएको नीतिले पूरा मधेस ध्वस्त हुनेमा दुईमत छैन बाल्यकालमा मामाघर जान खुब रुचाउँथें। वैशाखअसारको गर्मीमा बर्खे बिदा हुन्थ्यो। त्यो बेला मामाघर जाँदाधेरैमाया पाएको महसुस हुन्थ्यो। मामाको घरभन्दा पूर्वपट्टि एउटा बोरिङ थियो। त्यसमा केही नगरी आफैं मज्जाले पानी आउँथ्यो।बोरिङमा नुहाउन र पानी थाप्न गाउँभरीका मानिसको ठुलो भिड लाग्थ्यो। ढिलैपुगे पनि भिडमा चाँडैं पालो पाउँथें। फुच्चे भान्जा भन्दै गाउँका मामाहरूले नुहाइ पनि दिनुहुन्थ्यो। हिमालको पानी पातालबाट आउँछ, बरफजस्तै चिसो हुन्छ है भान्जा, मामाहरूले भन्नुहुन्थ्यो। डेढ दसकअघि मैले नुहाएकोे पातालको पानी आउने त्यो बोरिङ आज सुकेको छ। पातालबाट आउने त्यो बोरिङको पानी कहाँ र कसरी विलायो ? प्रश्नहरू अनुत्तरित छन्। चुरेको विषयमा जब मैले समाचार लेख्न थालें, त्यसपछि पोथाहा पाएँ, चुरेको दोहनले बोरिङ सुकेको रहेछ।मामाघर महोत्तरीको रामगोपारपुर नगरपालिकाको विश्वम्भरपुरमा पर्छ। त्यो बोरिङ सुकेपछि मामाघर जान रमाइलो लागेन।त्यो बोरिङ सुकेपछि मामाले घरमैदुई इन्चको ३ सय ८० फिट गहिराइमा बोरिङ गाड्नुभयो, पातालको चिसो पानी ल्याउन। केही समयत पानी आयो तर त्यसपछि भेन्टिलेटरमै छ। चुरे दोहनले मामागाउँमा बोरिङ सुकेको घटना प्रतिनिधि उदाहरण मात्रै हो। चुरे क्षेत्रबाट बालुवा, गिटी, ढुंगाको दोहन भएपछि तराईका ३७ जिल्लामा खानेपानीको मुहान सुक्दै गएको छ। इनार, चापाकल, पोखरी, नदी, दहहरूसबै पानीविहीन बन्दै गएको छ। बालुवा, गिटी, ढुंगा, माटोले चुरेक्षेत्र थिल्थििएको छ र भिरमा बाख्रा कुद्दा पनि सुख्खा पहिरो खस्छ।चुरेलाई संवेदनशील क्षेत्र भन्दै सरकारले २०७२ सालमा संरक्षित क्षेत्र घोषणा गर्यो।चुरेलाई जनजनले चुरीयामाई भन्दै पूजा गर्छन्।चुरे जनजनको आस्था, भरोसा र जीवन हो। चुरेमा चाप परेपछि वातावरण सन्तुलन खलबलिएको छ। केही लोभीपापीको हर्कतले चुरे विनासले सिंगो मधेुमा बाढी र डुबानजस्ता प्राकृतिक प्रकोपका त्रास बढ्न थालेका छन्।चुरेले संरक्षणको चौतर्फी आवाज उठिरहेको बेला हालै सरकारले ल्याएको आर्थिक वर्ष २०७८७९ मा बजेटमा नदीजन्य पदार्थ उत्खनन् गरेर निकास गर्ने ल्याएको नीतिले पूरा मधेस ध्वस्त हुनेमा दुईमत छैन। चुरेमा भएको घाउ अझै निको भएको छैन। झन् उत्खनन् गरियो भने चुरेको मुटु छियाछिया बन्ने विज्ञहरूले चिन्ता जनाएका छन्।वातावरणीय प्रभाव मूल्यांकनको आधारमा खानीजन्य ढुंगा, वालुबा निकासी गरी व्यापार घाटा न्यूनीकरण गरिनेछ, अर्थमन्त्री विष्णु पौडेलले प्रस्तुत गरेको बजेट भाषणको १९९ नम्बर बुँदामा भनिएको छ,निकासी गरिने खानीजन्य निर्माण सामग्रीको परिवहनका लागि उद्योगदेखि निकासी विन्दुसम्म रोपवे निर्माण गर्न आयातमा लाग्ने भन्सार महसुल छुट दिने व्यवस्था मिलाएको छु। हिमाली र पहाडी जिल्लामा नदीजन्य पदार्थ निकाले खानी छ तर त्यसको कुनै अध्ययन भएको छैन। विस्तृत अध्ययन गरेर त्यसलाई उपयोग गर्दा त राम्रै हुन्छ। त्यहाँबाट नदीजन्य पदार्थ निकासी गर्न व्यापारीहरूले लगानी गर्दैैनन् किनभने बाटो, बिजुली बत्तीलगायतमा धेरै लगानी हुन्छ।व्यापारी धेरै लगानी गरेर थोरै नाफा कमाउन चाहँदैनन्। कम लगानीमा मालामाल हुन पाउँ भन्ने उनीहरूको इच्छा हुन्छ।त्यसैले सरकारले चुरेबाट नदीजन्य पदार्थ निकाल्ने भनेको छैन तर निकाल्नमा सस्तो र भारतमा निकासीको सजिलो ठाउँ भनेको चुरेबाट बग्ने देशका १६४ नदी नै हुन्।त्यसले सरकारले ल्याएको बालुवा, गिटी, ढुंगा निकासीले फेरि पनि देशको लाइफलाइन मानिने चुरेक्षेत्रमै गम्भीर असर पर्छ। चुरे जलको भण्डार हो भने मधेस अन्नको भकारी हो। चुरेको अर्को भाग भावर क्षेत्रमा पर्ने नदीहरूको दोहनले जलको भण्डार नष्ट हुन्छ। अनि मधेस अन्नको भण्डारबाट च्यूत हुन्छ। मधेस मरुभूमीकरण भएर हराभरा मधेस बालुवा गिटीले पुरिन्छ।चुरे दोहनले देशको सांस्कृतिक, सामाजिक, राष्ट्रिय एकताको पहिचानमा असर पुग्नेछ। तराई भनेको आधा नेपाल हो। नेपालको जनगणना २०६८ अनुसार एक करोड ४७ लाख ४८ हजार ६ सय ७२ जना मानिस चुरेआसपास फैलिएको मधेसमा बसोबास गर्छन्।अन्न, पानी, प्राणवायु,जडिबुटी, फलफूल, कन्दमुललगायत सबै चिजवस्तु उनीहरू चुरेबाटै उपभोग गर्छन्। चुरेमा चाप परेपछि वातावरण सन्तुलन खलबलिएको छ। केही लोभीपापीको हर्कतले चुरे विनासले सिंगो मधेुमा बाढी र डुबानजस्ता प्राकृतिक प्रकोपका त्रास बढ्न थालेका छन्। बाघ, हात्ती, गैंडा, अर्नाजस्ता ठुला स्तनधारी वन्यजन्तुको वासस्थान पनि चुरेका वनजंगल र फाँटहरू नै हुन्। जैविक विविधताले चुरेक्षेत्र महŒवपूर्ण छ। यो भूभागमा २८१ प्रजातिका रुख, १८६ प्रजातिका बुट्यान र वनस्पति पाइन्छन्। जीवजन्तुको विविधताका हिसाबले नेपालमा पाइने एक हजार ९१८ प्रजातिमध्ये एक हजार ३०८ चुरे तथा तराई मधेसमा पाइन्छन्। नेपालमा संकटमा रहेका ४९३ प्रजातिका जीवजन्तु चुरेक्षेत्रमा पाइन्छन्। त्यसैले चुरे चराचुरुंगी, जीवजन्तु, वनस्पतिको संरक्षणको मुहान हो। जीवजन्तु र चराचुरुंगी चुरेको गहना हो भने मानवका लागि जीवन। संरक्षित चुरे रहँदैन भने हाम्रो प्रकृति सुन्दरताविहीन बन्छ।चुरेले मानवलाई वातावरणीय सेवा दिन्छ। केही पक्षले नेपालका नदीजन्य पदार्थलाई सेतो सुन भन्दै चर्चा गरेर भजन मण्डलीलाई पोस्न मिठो भाका हालेर बेलाबेलामा चुरेदोहनको नीति ल्याउँछन्। जसको जनस्तरबाट हुने विरोध सरकारले थेगिनसक्नु हुन्छ। हालै ल्याएको नीतिको पनि जनस्तरबाट चर्को आलोचना भइरहेको छ। २०७१ सालअघिचुरेमै क्रसर माफियाले क्रसर राखेर त्यहाँको नदीजन्य पदार्थ भारततर्फ पठाए। देशको ढुकुटीमा जम्मा भएको राजस्वभन्दा बढी क्रसरवालाहरूले बैंक ब्यालेन्स गरे।आज मधेसले चुरे दोहनका कारण बाढी र पिउने पानीको हाहाकार खेप्दैछ।केहीको खल्ती भर्ने स्वार्थमा ल्याएको नीतिले प्रत्येक वर्ष चुरेका नदीमा बौलाएर आउने बाढीको भेलले मधेसका नागरिकको बस्ने बास, अन्न फल्ने उर्बर फाँट र त्यस्तै परे बगाएर जीवनलीला नै समाप्त पार्दै आएको छ। चुरे विनासले यहाँका नागरिक प्रत्येक वर्ष असार,साउन, भदौ, असोजसम्म आकास हेरेर रात काट्छन्, राति आउने बाढीले न बगाइदेओस् भनेर कामना गर्दै !यस्तो अवस्थामा जनतामारा पुरानै नीति नयाँ कागजको खोल फेरेर ल्याएको कति उपयुक्त होला ?बहसको विषय नै हो। डोजरले चुरेको नास गरिसकेकै छ। माफियाहरूले तीर हाने गम्भीर घाइते नै भइसकेको प्राकृतिक जीवन नयाँ नीतिले मधेसको जीवन आर्यघाटमा पुग्ने बढ्दो त्रास छ। पानीको हाहाकार मात्र होइन, सिँचाइको कमीले खेतहरू बाँझै छन्। परिणामयहाँका युवा गाँस खोज्दै विदेशिएका छन्। चुरे दोहनले समृद्ध नेपाल : सुखी नेपालीको सपना पूरा होला त सरकार?अवश्य हुँदैन। होसियार गरिएन भने चुरे दोहनले दरिद्र नेपाल : दुःखी नेपाली बन्न सक्छ। चुरेकैसन्दर्भमा १७ महिना अघिको घटना याद आयो। खोलाको अवैध दोहन रोक्न गएका धनुषाका दिलीप महतोलाई क्रसरमाफियाले टिपरले किचेर मारे।प्रथम राष्ट्रपति डा रामवरण यादव चुरे नासिने खतरा बढेपछि चिन्तित छन्।२०६२२०७१ सम्म नेपालका प्राकृतिक स्रोतसाधन भारत निकासीको लहर चल्यो। चुरेमाफिया क्रसर खोलेर मोटरसाइकलबाटरातारात स्कोपियो कार चढ्न थाले। खुवाएर पियाएर मान्छे परिचालन गरेर पेस्तोल देखाउँदै चुरे लुटे।उनीहरूबाटै नेताहरूले पनि राम्रै भेटी पाए, कति त नेता नै बने चुनावमा भोट किनेर। देशको जीवनरेखा मानिने चुरेको विनाश लीलाले मधेसको जीवन घर न घाटको भयो। हिउँदमा पिउने पानीको हाहाकार, वर्षा लागेपछि बाढीको वितण्डा। कस्तो हराभरा तराई थियो जहाँ बसोबास गर्न पहाडबाट बसाई सर्थे तर अहिले मधेसका बस्तीहरू रोइरहेका छन्, गाँस र वासको पीरले। यस्तै समस्याबाट प्रताडित भएका नागरिकले खोला दोहन र भारत निकासीबारे आन्दोलन चर्काए। २०६२२०७२ सम्म सडकदेखि सदनसम्म वातावरण जोगाउ अभियानकर्ता र मिडियाले चुरे संरक्षणलाई मुख्य मुद्दा बनाए।जसका कारण मन्त्रिपरिषद्ले २०७१ सालदेखि भारत निकासीमा रोक लगायो। त्यसपछि निकासी बन्द थियो।सरकारले फेरि फेल भएको नीति ल्याएको छ। यादवकै पहलमा देशमा राष्ट्रपति चुरेतराईमधेस विकास समिति गठन भयो।त्यसो त समितिले चुरेको माटो चुरेलाई, सफापानी सबैलाई नारा दियो। सरकारले चुरेलाईसंरक्षित क्षेत्र घोषणा गर्यो। बीस बर्से चुरे संरक्षण कार्ययोजना बनायो।त्यसमा चुरेबाट बग्ने १६४ वटा नदी संरक्षण गर्न २ खर्ब ४९ अर्ब ७० करोड १ लाख ९६ हजार बजेट चाहिने भनी प्रतिवेदन पनि तयार भयो। सरकारले चुरे संरक्षणलाई गौरवको योजनाकै रूपमा अगाडि बढाउँदै आएको छ।यसले नासिएको चुरे फेरि हराभरा बन्दै गए पनि सरकारले नैपुनः नदीजन्य पदार्थ निकासी गर्ने नीति फेरि ल्याएको छ।यसलेसंरक्षित चुरे र भावर क्षेत्र ध्वस्त हुने र मधेसको उठिबास हुने सम्भावना बढाएको वातावरण विज्ञको भनाइ छ।"
हस्तकला विकासका लागि सरकारले लिएको नीति सकारात्मक : हस्तकला महासंघ,"काठमाडौं : नेपाल हस्तकला महासंघले नेपालको हस्तकला क्षेत्रको विकास र विस्तारका लागि सरकारले लिएको नीति सकारात्मक रहेको बताएको छ। महासंघले आर्थिक वर्ष २०७८०७९ को बजेटको समीक्षा गर्दै कोभिड१९ का कारण थलिएको नेपाली हस्तकला उद्योगको विकास र विस्तारमा सरकारले खेलेको भूमिका सकारात्मक भएको बताएको हो। महासंघका अध्यक्ष सुरेन्द्रभाइ शाक्यले कोभिड१९ बाट थलिएको हस्तकला उद्योग व्यवसायको पुनरुत्थानको निमित्त निकासी अभिवृद्धिको पञ्चवर्षीय लक्ष्यसहित महासंघले सरोकारवाला निकायको ध्यानाकर्षण गराएको अवस्थामा सोहीअनुसार बजेट विनियोजन हुनु सराहनीय र स्वागतयोग्य भएको उल्लेख गरे। 'हस्तकला उद्योग व्यवसाय प्रवद्र्धनका निमित्त सीपमूलक तालिमको व्यवस्था, उद्योग व्यवसाय सञ्चालनका लागि स्टार्टअफ ऋणको व्यवस्था, कर सहुलियत व्यवस्था, पुनरकर्जा कोषको निरन्तरता, महिला तथा युवालाई उद्यमशीलताका लागि बजेटलगायतका व्यवस्था सकारात्मक छन्', उनले भने। सार्वजनिक निजी साझेदारी अवधारणाअनुसार स्थापना गरिने सार्क हस्तकला विकास केन्द्रको भवन निर्माणलाई पूर्णता प्रदान गर्ने नेपाल सरकारको प्रतिबद्धता राम्रो भएको महासंघको भनाइ छ। प्रशस्त मात्रामा रोजगारीका अवसर उपलब्ध गराउन सरकारी बजेटले सम्बोधन गरिएको सीप विकास तथा रोजगारी मूलक तालिम कार्यक्रम सराहनीय रहेको अध्यक्ष शाक्यले बताए। यस्तै महासंघले उद्योग, वाणिज्य तथा आपूर्ति मन्त्रालयमा पेश गरेको हस्तकला नीति कार्यान्वयनमा ल्याउनुपर्ने महासंघको सुझावप्रति बजेट मौन रहेको र सातै प्रदेशमा हस्तकला ग्राम स्थापना गर्ने महासंघको सुझावलाई बेवास्ता गरिएको महासंघले जनाएको छ।"
नेपाल पक्षमा दुई धार,"काठमाडौं : एमालेको माधवकुमार नेपाल पक्षमा दुई धार देखिएको छ । दोस्रो तहका नेता एमालेमै बसेर अन्तरसंघर्ष गर्नुपर्ने पक्षमा छन् । पुराना तथा तेस्रो, चौथो पुस्ताका नेता समूह छुटै पार्टी गठन गर्नुपर्ने पक्षमा देखिएका छन् । सुरेन्द्र पाण्डे, घनश्याम भुसाल, योगेश भट्टराई, गोकर्ण विष्टलगायत नेताले पार्टी एकतामा जोड दिएका छन् । एमाले अध्यक्ष एवं प्रधानमन्त्री केपी शर्मा ओली पक्षका नेता र उनीहरुबीच छलफल भइरहेको छ । उनीहरूले सुवास नेम्बाङ, विष्णु पौडेल र प्रदीप ज्ञवालीसँग सघन छलफल चलाइरहेका हुन् । अध्यक्ष ओली पार्टीलाई २०७५ जेठ २ को अवस्थामा फर्किन ससर्त सहमत भइसकेका छन् । महासचिव ईश्वर पोखरेल र भट्टराईबीच बुधबार संवाद भएको छ । अध्यक्ष ओलीले भीम आचार्यलगायत नेतालाई सिंहदबारमै बोलाएर एकताको पक्षमा लाग्न आग्रह गरेका छन् । राजीनामा दिन तयार नेपाल पक्षका सांसदले दोस्रो तहका नेताहरुकै दबाबमा प्रतिनिधिसभामा अनुपस्थिति मात्रै जनाएका थिए । नेपालसहित चार नेताको निलम्बन जेठ ३१ मा फुकुवा भएसँगै बुढानीलकण्ठ वार्ताको वातावरण बनेको थियो । त्यसपछि कार्यदल बनाएर अघि बढ्ने विषयमा युवा नेताको सक्रियता प्रमुख कारण हो । जेठ ६ को राष्टियसभा उपनिर्वाचनमा पार्टीका उमेदवारविरुद्ध स्वतन्त्र उम्मेदवारलाई नेपाल पक्षले साथ दिएपछि वार्ताको वातावरण धमिलिएको थियो । प्रधानमन्त्री ओलीले जेठ ७ मा प्रतिनिधिसभा विघटन गरेपछि अवस्था अझ जटिल बन्यो । तर, दोस्रो तहका नेता हरेस नखाई एकताको पक्ष लागिरहेका छन् । नेपाल, झलनाथ खनाल, भीम रावललगायत ११ जनालाई जेठ ८ मा स्पष्टीकरण सोधिएको थियो । दोस्रो तहका नेताबीच जेठ ९ मा पनि ओली जेठ २ मा फर्किने र नेपाल पक्ष अदालत नजाने भनेर सहमतिनजिक पुगेको नेताहरुले बताउँदै आएका छन् । तर, नेपाल पक्ष कांग्रेस सभापति शेरबहादुर देउवाको पक्षमा अदालतमा हस्ताक्षर गर्न पुगे । एमालेले जेठ १० गते नेपालसहित ११ जनालाई पार्टीको साधारण सदस्यसमेत नरहने गरी कारबाही गरेको थियो । १२ जनासँग स्पष्टीकरण सोधिएको थियो । वार्तामा संलग्न भट्टराई र विष्टले भने अदालत गएर देउवाको पक्षमा हस्ताक्षर गरेका थिएनन् । नेपाल पक्षले अदालतमा गरेको हस्ताक्षर फिर्ता गर्ने र ओलीले जेठ २ मा फर्किने गरी सहमतिको अवस्था छ । तर, ओलीप्रति अनुराग राख्दै आएका नेताहरुले अब जेठ २ मा फर्के पनि पार्टी एकता हुन नसक्ने बताउँदै आएका छन् । नेपाल पक्षका युवा नेता नीरज आचार्यले कुरा भइरहेको तर टुंगोमा पुगिनसकेको बताए । उनले भने, र्सको कुरा औपचारीक रूपमा केही आएको छैन । जेठ २ लाई प्रस्थान विन्दु बनाएर अगाडि बढौ भन्ने कुरा हो । त्यसयताका घटना सवै त्यसकै सहउत्पादन हुन । मिलेर जाँदा आआफ्नो तर्फवाट भएका कमजोरी हरुको महशुसत सवैले गर्ने पर्ने हुन्छ । कतिपय नेताले भने २०७५ जेठ २ मा फर्किए पनि अब एकता सम्भव नरहेको बताइरहेका छन् । खनाल, रावलसहित युवराज ज्ञवाली, अमृत बोहरा, मुुकुन्द न्यौपाने, अष्टलक्ष्मी शाक्य, बेदुराम भुसाललगायत नेता ओलीसँग मिल्न नसकिने, छुटै पार्टी बनाएर जाने पक्षमा छन् । नेपाल पक्षका नेता मेटमणि चौधरीले राजनीतिमा असम्भव केही पनि नहुने भए पनि अहिलेसम्मको अवस्थामा पार्टी एकता सम्भावना क्षीण रहेको बताए । परिस्थीति धेरै अगाडि बढिसकेको छ । अब ओलीसँग एकताको सम्भावना मचाँहि देख्दिनँ, चौधरीले भने, तर, राजनीतिमा असम्भव भन्ने त केही हुन्न । आफू कमजोर भएपछि ओलीले लचकता देखाएको उनको भनाइ छ । ओली कमजोर हुदै गए, राष्टिय सभाको निर्वाचनमा उनको अवस्थाको उजागर भयो, उनले भने, गठबन्धन यस्तै बलियो हुदै गयो भने आफनो अस्तित्व सकिने डरले लचक भएका हुन सक्छन् । उनले ओली पक्षका दोस्रो तह नेताको दबावमा ओली लचिलो भएको हुन सक्ने बताए । चिया पिउन बसेका बेला गरेका कुरालाई वार्ता भन्न सकिँदैन, उनले भने, यो अलमल्याउने खेल मात्रै हो । नेपालले अब कसरी जाने भन्ने विषयमा सघन छलफल थालेका छन् । बुधबार आफू निकट जनवर्गिय संगठनका पदाधिकारीसँग छलफल चलाएका हुन । छलफल एकता वा छुटै पार्टी गरेर जाने भन्ने विषयमा केन्द्रित भएको थियो । नेपाल पक्षका युवा संघ नेपालका अध्यक्ष नरेश शाहीले ओली पक्षले विघटनको पक्षमा निकालेको विज्ञप्ति र पार्टीको एकता पक्षमा नै छलफल भएको बताए । २०७५ जेठ २ मा फर्किने अपिल जारी गरेर मात्रै नहुने, सबै कमिटी पुराना अवस्थामा फर्किनुपर्नेमा जोडदार आवाज उठेको उनको भनाइ छ । माधव नेपाल पक्ष बिहीबार आफू निकट केन्द्रीय कमिटीको बैठक बोलाएका छन् । पार्टी एकताकै लागि भनेर एमाले स्थायी कमिटी बैठक बुधबार पनि सरेको छ ।"
कालो ढुसीको नयाँ त्रास,"नेपालमा धेरै मानवीय क्षति हुने गरी फैलने ठुला महामारी नआएको लामो समय भएको थियो। तर गत वर्ष कोरोना भाइरस विश्वव्यापी महामारीकै रूपमा नेपाल पनि भित्रियो। चीनबाट सुरु भई अन्य देश हुँदै भित्रिएको कोरोना भाइरसको पहिलो लहरमा दोस्रो भेरियन्टको जति मानवीय क्षति त भएन। तर, संक्रमणलाई जित्न निकै मुस्किल पर्यो। स्वास्थ्य मापदण्ड अपनाउनुपर्ने र रोगप्रतिरोधात्मक क्षमता बढाउनु पर्ने ज्ञान पहिलोपटक भित्रिएको भाइरसले नै दिएको थियो। तर, पनि दोस्रो भेरियन्टमा धेरैले ज्यान गुमाउनु परेको छ। अझै मृतकको ग्राफ कति उक्लने हो, अनुमान गर्न सकिन्न। नयाँ भाइरसको महामारी फैलने, यसले पुर्याउनेको क्षति र मानव स्वास्थ्यमा कस्तो लक्षण देखाउँछ अझै अनुसन्धानका क्रममा नयाँ कुरा थपिँदोछन्। पहिलोपटक कोरोना भाइरस भित्रँदा संक्रमितमा देखिने लक्षण दोस्रो लहरमा बदलिँदो पनि छ। जसका कारण संक्रमितको उपचार र पहिचानमा स्वास्थ्यकर्मीलाई समेत हम्मे हम्मे पार्ने गरेको छ। कोरोना भाइरसको संक्रमण फैलिरहेकै अवस्थामा नेपालमा फेरि अर्को रोग कालो ढुसी (म्युकर माइकोसिस)ले चिन्ता बढाएको छ। यो रोग कोरोना संक्रमित वा कोरोनाबाट ठीक भएका बिरामीहरूमा बढी देखिन थालेको स्वास्थ्यविद् बताउँछन्। सामान्य भाषामा यसलाई ब्ल्याक फंगस भनिन्छ। अनुसन्धानका क्रममा ब्ल्याक फंगस नामको यस रोग डायबेटिजका बिरामीमा धेरै पाइएको छ। यसले आँखा, नाकमा असर पार्छ र आँखाको ज्योति हराउने, नाक बांगो हुनेजस्ता समस्या पनि देखिएको चिकित्सक बताउँछन्। विज्ञका अनुसार यो रोग लाग्नुको मुख्य कारण स्टेरोइड औषधिको धेरै प्रयोग हो। जसमा अनुसन्धान जारी छ। स्टेराइड औषधिले कोभिडका बिरामी चाँडै संक्रमित हुन्छन् तर ब्ल्याक फंगस संक्रमणमुक्त भएकाहरूमा पाइएको भारतमा गरिएको एक अनुसन्धानले देखाएको छ। अमेरिका र पटक भारतमा कोरोनाबाट मुक्त भएकामा यस्तो संक्रमण धेरैमा देखिएको छ। अन्य देश हुँदै कोरोना भाइरस नेपालमा भित्रिएजसरी नयाँ रोगसमेत क्रमशः देखिन थालेका छन्। कोभिडका संक्रमित घट्दै जाँदा फैलदै गरेको कालो ढुसीले पुनः नागरिकलाई त्रसित बनाएको छ। भारतमा बढी देखिएका यसका बिरामी अहिले नेपालमा पनि क्रमशः बढ्दै छन्। काठमाडौंसहित देशका केही मुख्य सहरमा कालो ढुसीका बिरामी भेटिएपछि यसले स्वास्थ्य क्षेत्रमा थप चिन्ता बढाएको छ। कोरोना संक्रमित भएर निको भएकामा यो समस्या बढी देखिएपछि संक्रमण मुक्त भएकालाई हुने हुँदा सजग हुनुपर्ने भएको छ। नयाँ रोगलाई नयाँ ढंगले तयारी गर्नुको अब विकल्प छैन। यसले पनि महामारीको रूप लिने त होइन ? प्रश्न चिह्न खडा भएको छ। हाम्रो शरीरलाई पटक पटक सताउनेमा अधिकांश सरुवा रोग छन्। एक व्यक्तिबाट अर्को व्यक्ति हुँदै फैलने रोगले पछिल्लो समय चाँडो महामारीको रूप लिने गरेको छ। यो समस्या विश्वका विभिन्न देशसँगै नेपालले पनि भोगिरहेको छ। हवाई र स्थलमार्ग हुँदै छोटो समयमा विश्वका विभिन्न देशमा मानिसको आवतजावत हुने हुँदा एक देशमा फैलिएको रोग केही दिनमै विश्वव्यापी बन्दै छ। स्वास्थ्य सावधानीसहित समयमा सबै निकाय सचेत नभए हजारौंले मृत्युको मुखमा पुग्नुपर्छ भन्ने पाठ कोरोनाले पढाएको छ। रोगलाई सामान्य ठानेर नेपालीले जित्छन् भन्ने भ्रम र हेलचेत्र्याईका कारण अहिले देशले मानवीय र आर्थिक रूपमा ठुलो क्षति भोगिरहेको छ। रोग र समयसमयमा फैलने महामारीको अन्त्य हुँदै छ। एकपटक फैलिएको भाइरस अर्कोपटक अझै शक्तिसाली भएर आउँछ भन्ने कोरोना भाइरसकै उदाहरण काफी छ। विश्वका कुनै पनि देशमा देखिएको रोग क्षणभरमै विश्वव्यापी हुन थालेको छ। समयमा सीमा नाका र अन्तर्राष्ट्रिय उडान बन्द नगर्दा छिमेकी मुलुक भारतमा जे फैलन्छ त्यसले नेपालमा सहजै स्थान पाइरहेको छ। रोगलाई गम्भीर रूपमा लिएर सरकारले बेलैमा पूर्वतयारी नगरे जनसँगै धनको क्षति हुने देखिइसकेको छ। रोगका विषयमा प्रचार गरेर नागरिकलाई समयमा सचेत गर्न सरकार चुकेको छ, पुनः नचुकोस्। यो समय गल्तीबाट पाठ सिकेर अघि बढ्ने हो। नागरिक सचेत बनौं र सरकार जिम्मेवार बनोस्। गल्ती दोहोरिए समयले सजाय दिनेछ।"
अन्तर्राष्ट्रिय मिडियाको समाचार खण्डन गर्दै सरकारले भन्यो: नेपालमा नयाँ भेरियन्ट छैन,"काठमाडौँ: बेलायती मिडियाले नेपालमा कोरोनाको नयाँ भेरियन्ट भेटिएको भन्दै सम्प्रेषण गरेका समाचारप्रति नेपाल सरकारले आपत्ति जनाएको छ । स्वास्थ्य तथा जनसंख्या मन्त्रालयले बिहीबार विज्ञप्ति जारी गर्दै यस्ता निराधार समाचार नफैलाइदिन तथा जिम्मेवार बनिदिन अन्तर्राष्ट्रिय मिडियालाई आग्रह गरेको छ । स्वास्थ्य मन्त्रालयका अनुसार नेपालमा हाल फैलिएको कोभिड १९ को नयाँ भेरियन्ट डेल्टा नामको हो । उक्त भेरियन्टलाई वैज्ञानिक भाषामा बी१६१७२ नाम दिइएको छ । जुन भेरियन्ट पछिल्लो पटक भारतबाटै फेलिएको हो । र यसबाहेक नेपालमा कुनै पनि नयाँ भेरियन्ट नभेटिएको स्वास्थ्य मन्त्रालयले जनाएको छ । बेलायती मिडिया डेली मेल, बीबीसी लगायतले नेपालमा नयाँ भेरियन्ट भेटिएको र यो बेलायतमा नयाँ खतराको रुपमा देखिएको आशयका समाचार सम्प्रेषण गरेका थिए । यस्ता समाचार आएलगत्तै नेपाल सरकार स्वास्थ्य मन्त्रालयले यस्ता समाचारप्रति आफ्नो ध्यानाकर्षण भएको भन्दै खण्डन गरेको हो । यसबाहेक विश्व स्वास्थ्य संगठन (डब्लूएचओ)ले समेत नेपालमा नयाँ भेरियन्ट भेटिएको कुरा जनाएको छैन ।"
चुरेबारेको निर्णय सच्याउन केन्द्र सरकारलाई प्रदेश २ का मुख्यमन्त्रीको चेतावनी,"जनकपुर : प्रदेश २ का मुख्यमन्त्री लालबाबु राउतले चुरे दोहन गरेर ढुंगा, गिटी, बालुवा निकासी गर्ने केन्द्र सरकारको कार्यक्रम फिर्ता गर्न चेतावनी दिएका छन्। बिहीबार विज्ञप्ति सार्वजनिक गर्दै मुख्यमन्त्री राउतले केन्द्र सरकारले अध्यादेशमार्फत ल्याएको बजेटमा समावेश भएको ढुंगा, गिटी, बालुवा निकासी गर्ने कार्यक्रम हटाउन भनेका हुन्। यो कार्यक्रम नहटाए प्रदेश २ ले चुरे संरक्षणका लागि आवश्यक निर्णय लिने चेतावनीसमेत राउतले दिएका छन्। नेपाल सरकारको बजेट वक्तव्यलाई सच्याउन आग्रह गर्नुको साथै यस्तो कार्य तत्काल नरोकिए तराई मधेसको चुरे संरक्षण र प्राकृतिक सम्पदाको रक्षार्थ प्रदेश सरकारले आवश्यक निर्णय लिनेछ, विज्ञप्तिमा भनिएको छ। चुरे दोहनले तराईको बासस्थान गुम्ने उनको भनाइ छ । देशकै अन्न भण्डारको रुपमा रहेको तराई मरुभूमी हुने भन्दै सरकारलाई सचेत गराएका छन् । उनले यो निर्णयले जनताको बिल्लीबाठ हुने निश्चित भएको भन्दै विरोध जनाएका हुन्। चुरे क्षेत्रको माटो एकदमै कमजोर छ। चुरे दोहनले सबै प्राकृतिक सम्पदाले आफ्नो बासस्थान गुमाउने निश्चित छ, राउतले सार्वजनिक गरेको विज्ञप्तिमा भनेका छन्, सरकारको यस्तो अदुरदर्शी निर्णयले प्रदेश नम्बर २ बाट ढुंगा, गिटी, बालुवा उत्खनन् गर्ने योजनाले देशकै अन्न भण्डारका रूपमा रहेको भूभाग मरूभूमिकरण भई शतप्रतिशत जनताको विल्लीबाठ हुने निश्चित छ। प्रदेश २ लाई मरुभूमीकरणबाट जोगाउने कार्यमा प्रदेश सरकार सजग रहेको उनको भनाइ छ। वन विनाश, वातावरणीय सन्तुलन, जैविक विविधताको संरक्षण, पानी मुहान संरक्षको साथै प्रदेश २ लाई मरुभूमिकरण हुनबाट जोगाउने कार्यप्रति प्रदेश सरकार सजग छ, विज्ञप्तिमा भनिएको छ।"
कोरोना जितेपछि पूर्वराजा ज्ञानेन्द्र दम्पत्तिको भिडियो सन्देश : अग्रपङ्तिमा खटेकालाई धन्यवाद,"काठमाडौं : कोरोना भाइरस (कोभिड१९) संक्रमण जितेपछि पूर्वराज ज्ञानेन्द्र शाहले भिडियो सन्देशमार्फत् आफूहरुको स्वास्थ्यलाई लिएर चासो र चिन्ता व्यक्त गर्ने सबैप्रति आभार व्यक्त गरेका छन्। पूर्वरानी कोमल राज्यलक्ष्मीदेवीलाई साथमे राखेर ज्ञानेन्द्रले भिडियोमार्फत् आफूहरुको स्वास्थ्यलाई लिएर चासो र चिन्ता व्यक्त गर्नेलाई धन्यवाद दिएका हुन्। उनले आफूहरुले स्वास्थ्य लाभ गरे पनि देश भित्र र बाहिर देखिएको महामारीले चिन्तित बनाएको बताएका छन्। हामी दुवै पूर्ण स्वास्थ्य लाभको प्रक्रियामा छौँ। तर देश भित्र र बाहिर महामारीको अवस्थाले हामीलाई चिन्तित बनाएको छ, ज्ञानेन्द्रले भनेका छन्, यो महामारीसँग जुध्नका लागि हाम्रो आन्तरिक पहल र बाह्य सहयोगको खाँचो छ। पूर्वराजा ज्ञानेन्द्रले महामारी रोकथाम था नियन्त्रणमा दिनराख खट्ने स्वास्थ्यकर्मी, सुरक्षाकर्मी, सफाइकर्मी र सामाजिक कार्यकर्तालाई धन्यवादसमेत दिएका छन्। अग्रपंक्तिमा रहेर काम गर्ने स्वास्थ्यकर्मी, सुरक्षाकर्मी, सफाइकर्मी तथा सामाजिक कार्यकर्तालाई धन्यवाद दिन चाहन्छौँ, भिडियो सन्देशमा भनिएको छ।"
आइसोलेसनबाटै बिरामीलाई परामर्श,"विराटनगर : विराटनगरस्थित कोसी अस्पतालका वरिष्ठ हाडजोर्नी एवं नसा रोग विशेषज्ञ डायज्ञराज खरेललाई कोरोना संक्रमण भयो। पीसीआर परीक्षण गराउँदा वैशाख २९ गते रिपोर्ट पोजिटिभ आएका उनले घरमै बसेर कोरोनालाई जितेका छन्। होम आइसोलेसनमै रहँदा जेठ १५ गते रिपोर्ट नेगेटिभ आएका उनलाई बिरामीको उपचार गराउने क्रममै संक्रमण भएको हो। श्रीमती र दुई बच्चा पनि संक्रमित भए। तर होम आइसोलेसनमा रहँदा टेलिफोन र इन्टरनेटको माध्यमबाट अरू संक्रमितकै सेवामा उनी सक्रिय भए। उनलाई संक्रमितकै विषयमा परामर्श लिन एक दिनमा एक दर्जनभन्दा बढी फोन आउँथे। कतिपयले बिरामीको अवस्था अत्यन्त गम्भीर रहेको भन्दै आईसीयू र बेड मिलाइदिनसमेत आग्रह गर्थे, डा खरेलले भने। कोरोनाविरुद्धको दुवै डोज खोप लगाइसकेका कारण आफूलाई त्यति समस्या नभएको र लक्षणविहीन सामान्य अवस्थामै संक्रमणलाई पराजित गर्न सकेको डा खरेलको अनुभव छ। संक्रमणमुक्त भइसकेपछि उनी अहिले बिरामीको उपचारमा फर्किसकेका छन्। कोसी अस्पतालकै वरिष्ठ फिजिसियन डा रोशन खड्का पहिलो भेरियन्टमा संक्रमित बने। अरू बिरामीको उपचार गर्ने क्रममैकोरोना पुष्टि भएका उनी कोरोनामुक्त भएर अहिलेसंक्रमितकै उपचारमा सक्रिय छन्। आफैं संक्रमित बन्दाको अनुभव पनि बटुलेको छु, उनले भने, त्यो कठिन अवस्था पार गरेर आएको म अहिले संक्रमितको उपचारमा लागेको छु। कोसी अस्पतालले सञ्चालन गरेको कोभिड उपचार युनिटमा संक्रमितको उपचारमा उनको १४ दिन बितिसकेको छ। डा खड्काले बुधबारबाट अब एक साताका लागि होम क्वारेन्टाइनमा बस्ने गरी छुट्टी पाएका छन्। क्वारेन्टाइनमा बस्दै पीसीआर परीक्षण गरेर रिपोर्ट यकिन गरेपछि उनी पुनः संक्रमितको सेवामा फर्किने छन्। डा खड्काले जस्तोसुकै अवस्थामा फोनमार्फत भए पनि आवश्यक परामर्श लिने बिरामीलाई सहयोग गरिरहेको सुनाए। बिरामीको इम्युनिटी पावर बढाउनेदेखि लिएर औषधिको सेवन तथा कोभिड हुँदा अपनाउनुपर्ने सावधानी एवं मनोबल उच्च बनाउने बारेमा परामर्श दिने गरेको छु, उनले भने, यो संकटपूर्ण अवस्थामा सेवा नै धर्म हो भनेर सबै स्वास्थ्यकर्मी संक्रमितको सेवामा लागेका छौँ। संक्रमितलाई फोनमार्फत सल्लाह दिँदा र उनीहरूको उपचारमा खटिँदाखटिँदै समय बितेको पत्तै नहुने खड्काको भनाइ छ। तर मिहिनेत गरेर बचाउने प्रयास गरिएका बिरामीको अचानक मृत्यु हुँदा भने विरक्त लागेर मन नै कुँडिने उनी सुनाउँछन्। कोसी अस्पताल विराटनगरका मेडिकल सुपरिटेन्डेन्ड डा चुमनलाल दासका अनुसार कोरोना तीव्र रूपले फैलिँदै जाँदा फ्रन्टलाइनमा खटिएका स्वास्थ्यकर्मी तथा चिकित्सकमा पनि संक्रमण देखिन थालेको छ। उनका अनुसार दोस्रो भेरियन्टयता मात्रै चार चिकित्सक र २१ नर्स संक्रमित भइसकेका छन्। ००००संक्रमण पुष्टि भएका सबै जना होम आइसोलेसनमै रहेको बताउँदै डा दासले कतिपयले कोरोना जितिसकेको जानकारी दिए। उनका अनुसार अवस्था गम्भीर भएर स्वास्थ्यकर्मीलाई उपचारका लागि अस्पताल भर्ना गर्न परेको छैन। बिरामीको उपचारसँगै सम्भावित संक्रमितको प्रत्यक्ष सम्पर्कमा रहेर काम गरिरहँदा चिकित्सक र स्वास्थ्यकर्मीलाई संक्रमणको जोखिम धेरै हुने डा दासले बताए। चिकित्सक संघ कोसीका अध्यक्ष डा फरवार्ड सिलवाल आफू संक्रमित हुँदा पनि चिकित्सक र स्वास्थ्यकर्मीले अरू बिरामीलाई सेवा दिएको बताउँछन्। स्वास्थ्य क्षेत्रमा आबद्ध भएकाले आफू संक्रमित भएँ भनेर त्यत्तिकै घरमा बस्न नैतिकताले पनि दिँदैन, उनी भन्छन्, अन्य संक्रमितलाई होम आइसोलेसनबाटै परामर्श दिने काम चिकित्सकले गरेका छन्।यस्तो महामारीका समयमा पनि फ्रन्टलाइनरले पुयाएको योगदान महŒवपूर्ण रहेको डा सिलवालको भनाइ छ। डा सिलवालका अनुसार विराटनगरमा कोरोनाको संक्रमण भएका स्वास्थ्यकर्मीलाई पछिल्लो समय उपचारका लागि अस्पताल भर्ना गर्नु परेको छैन। संक्रमण देखिएकाको स्वास्थ्य सामान्य नै छ, उनले भने, कतिपयले होम आइसोलेसनमै बसेर कोरोनालाई पराजित गरिसकेका छन्। सिलवालका अनुसार कसैलाई संक्रमण भयो भने मनोबल उच्च बनाउन र नआत्तिन हौसला प्रदान गरिन्छ। मोरङको बूढीगंगा गाउँपालिकास्थित विराट शिक्षण अस्पतालका कोभिड इन्चार्ज सुनील देवका अनुसार अस्पतालमा कार्यरत छ चिकित्सक र १२ नर्समा संक्रमण भइसकेको छ । पीसीआर पोजिटिभ आएकाहरू होम आइसोलेसनमा रहेका छन्। संक्रमण देखिएका चिकित्सक र स्वास्थ्यकर्मीलाई अस्पतालले मनिटरिङ गरिरहेको हुन्छ, उनले भने, कतिपय होम आइसोलेसनमा बसेर भए पनि फोन र इन्टरनेटको प्रयोग गर्दै अरु बिरामीको सेवामा सक्रिय छन्। नोबेल शिक्षण अस्पतालका निर्देशक एवं वरिष्ठ मुटु रोग विशेषज्ञ डा राजेश नेपाल कोरोना संक्रमण हुँदा तनाव लिन नहुने बताउँछन्। तनावले मान्छेमाथप समस्या निम्त्याउँछ। त्यही भएर आत्माबल दह्रो बनाउनेतर्फ लाग्नुपर्छ, उनी भन्छन्, व्यस्त बनिरहने उपाय खोज्नुपर्छ। अस्पतालका प्रबन्धक नारायण दाहालका अनुसार कोभिडको दोस्रो भेरियन्ट सुरु भएयतासात चिकित्सक र ३४ नर्स गरेर ४१ स्वास्थ्यकर्मी संक्रमित भइसकेका छन्। डा नेपाल कोरोनाका बारेमा कुनै नयाँ कुरा आउनसाथ सबै चिकित्सकको टिम बसेर अपडेट हुने र उपचारलाई सहज बनाउनेतर्फ छलफल गर्ने गरिएको बताउँछन्।"
कसले पाउला जसपाको आधिकारिकता ?,"काठमाडौं : जनता समाजवादी पार्टी (जसपा)को विवाद निर्वाचन आयोगमा पुगेको छ। आयोगले बुधबार अध्यक्षद्वय महन्थ ठाकुर र उपेन्द्र यादवको पत्रको ढाँचा नमिलेको भन्दै मिलाएर पठाउन परिपत्र गरेको छ। दुवै अध्यक्षले पठाएको कारबाहीसम्बन्धी पत्र नियमावलीको अनुसूचीको ढाँचाअनुसार नमिलेको आयोगका प्रवक्ता राजकुमार श्रेष्ठले बताए। एकले अर्कोलाई पार्टीबाट निष्कासन गरेको भन्दै मंगलबार दुवै पक्षले आयोगलाई पत्राचार गरेका थिए। सुरुमा यादवले अध्यक्ष ठाकुरसहित राजेन्द्र महतो, लक्ष्मणलाल कर्ण र सर्वेन्द्रनाथ शुक्ललाई निस्कासन गरिएको जानकारी आयोगलाई गराएका थिए। त्यसलगतै ठाकुरले यादवलाई पार्टीबाट निस्कासन गरिएको पत्र पठाएका थिए। आयोगलाई पठाएको दुवैका पत्रमा राजनीतिक दलसम्बन्धी ऐनबमोजिम दलको दर्ताबाट नाम हटाई अध्यावधिक गर्न अनुरोध गरिएको थियो। आयोगका प्रवक्ता श्रेष्ठले ठाकुर र यादव दुवै पक्षलाई राजनीतिक दलसम्बन्धी नियमावली २०७४ को अनुसूची १८ बमोजिमको ढाँचामा कागजात पेस गर्न पत्र पठाइएको जानकारी दिए। उनका अनुसार कुनै राजनीतिक दलको विवरण हेरफेर गर्नुपर्ने भए अनुसूची १८ बमोजिमको ढाँचाअनुसार निर्वाचन आयोगमा लेखिपठाउनुपर्ने व्यवस्था छ। ठाकुर पक्षलाई केन्द्रीय कार्यकारिणी बैठकको हस्ताक्षरसहितको निर्णयको प्रतिलिपि पठाउन भनिएको उनले बताए। जसपा एकीकरण भएको वर्षमा विभाजनको अवस्थामा पुगेको हो। ठाकुरले नेतृत्व गरेको राष्टिय जनता पाटी (राजपा) र समाजवादी पार्टीबीच गत वर्ष मात्रै एकीकरण भएको थियो। प्रधानमन्त्री केपी शर्मा ओलीले राजनीतिक दलसम्बन्धि अध्यादेश ल्याएपछि दुवै दल मिलेका थिए। एकीकरण हुँदाको अवस्थामा कार्यकारिणी समितिमा ठाकुर पक्ष हाबी थियो। तर, नेता महेन्द्रराय यादव अर्कातिर लागेपछि केन्द्रीय कार्यकारिणी समितिमा यादव पक्षको बहुमत छ। भने विघटित सांसदमा ठाकुर पक्षको बहुमत छ। कार्यकारिणी समिति ५१ सदस्यीय छ। विघटित प्रतिनिधिसभामा ३४ सांसद थिए। जसमा रेशमलाल चौधरी र हरिनारायण रौनियार निलम्बीत छन्। ओली नेतृत्वको सरकारप्रतिको दृष्टिकोणका कारण जसपा विभाजनको अवस्थामा पुगेको हो। ठाकुर पक्ष आफना माग, मुद्दा सम्बोधन भइरहेकोले ओली सरकारको पक्षमा छ भने यादव पक्ष ओलीलाई प्रतिगमनको नायक भन्दै आएको छ।"
"उमेर सय, कोरोना पराजय","सिन्धुली : स्वास्थ्यमा समस्या आएपछि एक सय वर्षकी इन्दिराकुमारी थापा एक साता घरमै आइसोलेसनमा बसिन्। सुधार नभएपछि जेठ १३ गते बिहीबार कोभिड अस्पतालमा भर्ना गरियो। कोरोना परीक्षण गर्दा रिपोर्ट पोजिटिभ आयो। तर, उनले आत्मबललाई कमजोर हुन दिइनन्। त्यसको परिणाम स्वरूप एक सातामै निको भएर उनी कमलामाई नगरपालिका६ स्थित घर फर्किएकी छन्। स्वास्थ्य सुरक्षामा परिवारले गरेको व्यवस्थापन, समयमा अस्पताल भर्ना र डाक्टरहरूको अथक मेहनत तथा वृद्धा आमाको दृढ आत्मबलका कारण सजिलै कोरोना भाइरसको दोस्रो भेरियन्टलाई जित्नुभयो, सिन्धुली अस्पताल विकास समितिका अध्यक्ष प्रलाद पोखरेलले भने, हामी अत्यन्तै खुसी भएका छौं। हाम्रा डाक्टर तथा नर्सहरूमा थप आत्मबल र हौसला प्राप्त भएको छ। समयमा उपचार पाए, खानपान व्यवस्थापन गर्न सके, दर्बिलो आत्मबल बनाए सहजै कोरोनालाई परास्त गर्न सकिने अध्यक्ष पोखरेलको भनाइ छ। उनका अनुसार उमेरले खासै प्रभाव नपार्ने प्रस्ट भएको छ। उनलाई छोरीले अस्पताल ल्याउँदा भने निको भएर घर फर्कन्छु भन्ने लागेको रहेनछ। तर, डाक्टर साबहरूको सहायताले म बाँचँें। सय वर्षमा पनि मलाई बचाउने उहाँहरू (डाक्टर) लाखलाख वर्ष बाँचिरहुन मेरो शुभकामना छ, उनले भनिन्। वृद्धाकी छोरी निर्मला बस्नेतले सुरुमा केही स्वास्थ्य समस्या देखिए पनि अस्पताल भर्ना भएपछि धेरै समस्या नदेखिएको बताइन्। परिवारका सदस्य चिन्तित भए पनि आमाले चिन्ता नलिएको उनको भनाइ छ। आमाको आत्मबलले नै कोरोनालाई पराजित गर्न सहज भयो, उनले भनिन्। सिन्धुली अस्पतालका प्रवक्ता डा सागर देवकोटाले मंगलबार पुनः स्वाब परीक्षण गर्दा रिपोर्ट नेगेटिभ आएपछि बुधबार घर फर्काइएको बताए। वृद्धाको स्वास्थ्य अवस्था सामान्य छ। वृद्धामा अक्सिनको मात्रा निकै कम थियो। ज्वरो पनि थियो। सुरुमा हामीले निकै कठिन होला भन्ने ठानेका थियौं, प्रवक्ता डा देवकोटाले भने, तर, उहाँले सय वर्षको उमेरमा पनि सहजै रूपमा कोभिड जित्नु भएर हामीमा थप उत्साह र हौसला प्रदान गर्नुभयो। वृद्धालाई हाई फ्लो अक्सिजन दिएर उपचार थालिएको थियो। तर, क्रमिक रूपमा स्वास्थ्यमा सुधार भई उच्च आत्मबलका कारण कोरोना भाइरसलाई जित्न सफल भएको डा देवकोटाको भनाइ छ। सय वर्षको उमेरमा पनि सहजै कोरोना भाइरसलाई जितेपछि बुधबार वृद्धासँग समितिका अध्यक्ष पोखरेल, डाक्टर र नर्सले आशीर्वाद लिएर अस्पतालबाट बिदाइ गरेका हुन्। सय वर्षकी वृद्धाले एक सातामै कोरोना जितेर घर फर्किँदा आफू अत्यन्तै हर्षित भएको अध्यक्ष पोखरेलले बताए। सिन्धुलीमा हालसम्म १ हजार ३ सय ८१ जना संक्रमितमध्ये २ सय ६४ जना निको भएका छन्। २५ जनाको मृत्यु भएको छ।"
खेतमा परिणत हुँदै बगर,"स्याङ्जा : झन्डै २३ वर्षअघि खोलाले पुरेर बगर बनेको खेत अहिले खेतीयोग्य बनेको छ। पुतलीबजार नगरपालिका१ मालेबगर नजिक लगनतुमस्थित बगरे जमिन अहिले खेतीयोग्य बनेको हो। जिल्लामा लकडाउनको समयको सदुपयोग गर्दे जग्गाधनीले खेत बनाउने अभियानमा जुटेका हुन्। सीमित व्यक्ति र पारिवारिक सदस्य मिलेर बगर पन्छाएका हुन्। सुरुका केही दिन डोजर र ट्याक्टर प्रयोग गरिए भने पछिल्ला दिनमा आफैंले सम्याउँदै आएको खेतधनी चेतनारायण श्रेष्ठले बताए। जिल्लामा तेस्रो पटक थपिएको निषेधाज्ञा जारी छ। दिनमा घरबाट अनलाइन कक्षा लिएको छु। साँझ र बिहान शीतलको समयमा दाजुभाइ मिलेर खेतमा आउछौं। सकेका ढुंगा पन्छाउने गरेका छौं। शारीरिक व्यायाम पनि भएको छ। खेत पनि बनेको छ महेश श्रेष्ठ भन्छन्। श्रेष्ठ दाजुभाइसँगै उनका छिमेकी राजु र सनिता जीटी परिवार पनि बगरे खेत बनाएका छन्। भन्डै ८९ परिवारले यसरी नै आँधीखोलाले पुरेको खेत बिराएका छन्। केही गह्रामा मकै, तरकारी र कोदो रोप्दै छन् भने कही कही भर्खर उम्रदैछन्। तरकारी र अन्न लगाउन पनि सुरु गरेका छन्। वर्षौंदेखि बगर पल्टेको जग्गा मलिलो देखिएको छ। पहिला हामीले खेत रोप्थ्यौ यहाँ। खोलाले पुरेपछि बगरै बन्यो। भर्खर बनाएर खेत बनेपछि सिँचाइको व्यवस्था नभएकाले कोदो रोप्दैछु सनिता जीटीले भनिन्। पति र जेठाजुले खेतका ढुंगा उठाउँदै गरेका र दुई छोराले खेत खनेपछि उनले कोदो रोप्दै थिइन्। स्नातक तहमा पढ्दै गरेका सञ्जीत जीटी पढाइ नभएका बेला खेत बनाउन पाउँदा खुसी देखिए। लाखौं मूल्य बराबरको आफ्नो जग्गामा ढुंगा र बालुवाले पुरे बगर बनेको छ भन्ने सुन्दा नरमाइलो लाग्ने गरेको उनले बताए। उनले भने, कलेजमा अहिले पढाइ छैन। घरमा कति बस्नु। शीतल बेला पारेर खेत बिराउन आएको हुँ। निषेधाज्ञा पालना गर्र्दै सदुपयोग गरेको छु। एकाघरका दाजुभाइ र अर्काघरका आमा, बाबा र छोराहरू मिलेर वर्षौंदेखि बगरे जमिन खेतीयोग्य बनाएका हुन्। सुरुका समय डोजर, ट्याक्टरको प्रयोग गरी ढुंगा, गिटी, बालुवा पन्छाएपछि आफूहरू मिलेर खेती योग्य जमिन बनाएका छन्। बढ्दो कोरोना संक्रमणलाई ध्यान दिँदै सीमित व्यक्ति अथवा आफ्नै परिवार मात्र मिलेर काम गर्ने गरेको उनीहरूको भनाइ छ। २०५५ भदौ १३ गते रातिको बाढीका कारण वहाकोटको काउले, पुतलीबजारको वीरेन्द्रनगर, लाम्पाटा बजारका दर्जनौं घर बगाउनुका साथै आँधीखोला र अरौंदीखोला वरपरका सयौं रोपनी जग्गाहरू बगर बनेका थिए। बाढीसँगै बगेर सयौं पशुचौपायालगायत ५५ जना मानिसको निधन भएको जानकारहरू बताउँछन्।"
फिफा विश्वकप छनोट खेल : ताइपेईसँग प्रतिष्ठाको लडाइँ,"काठमाडौं : अर्को वर्ष कतारमा आयोजना हुने फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोटमा नेपालले बिहीबार चाइनिज ताइपेईसँग प्रतिस्पर्धा गर्दै छ। कुवेतको राजधानी कुवेत सिटीमा नेपाल र ताइपेईबीचको खेल राति ९ः४५ बजे सुरु हुनेछ। कोरोना महामारीका कारण यसअघि पटकपटक स्थगित हुँदै आएको खेल न्युट्रल भेन्यु कुवेतमा हुन लागेको हो। कुवेतमा नेपालले चाइनिज ताइपेईसँगै जोर्डन र अस्ट्रेलियासँग प्रतिस्पर्धा गर्दैछ। नेपालले घरेलु मैदानमा खेल्नुपर्ने विश्वकप छनोटका खेलहरू कोरोना महामारीका कारण कुवेतमा हुन लागेको हो। नेपालमा कोरोना महामारी बढेपछि एसियाली फुटबल महासंघ (एएफसी) ले सेन्ट्रल भेन्युका रूपमा कुवेतमा खेलाउन लागेको हो। विश्वकप छनोटका खेलको तयारीका लागि नेपालले नेपालले फिफा वरीयतामा निकै माथि रहेको इराकसँग गत शनिबार मैत्रीपूर्ण खेल खेलेको थियो। दुई दशकपछि इराकविरुद्ध मैदान उत्रिएको नेपाल ६२ गोलले पराजित भएको थियो। उक्त खेलमा नेपालका मनीष डाँगीले एक गोल गरेका थिए भने अर्को गोल आतमघाती रूपमा इराकबाट उपहार पाएको थियो। फिफाको पछिल्लो वरीयतामा नेपाल एक सय ७१औं स्थानमा छ भने इराक ६८औं स्थानमा छ। इराकसँगको मैत्रीपूर्ण खेलपछि नेपाली टोली स्थलमार्ग हुँदै कुवेत पुगेको थियो। आइतबार कुवेत पुगेको नेपाली टोलीले त्यहीं तयारी गर्दै आएको छ। नेपाल चाइनिज ताइपेईविरुद्ध बलियो देखिएको छ। अहिलेसम्म नेपाल र चाइनिज ताइपेइले अहिलेसम्म जम्मा दुई खेल खेलेको छ। पहिलो खेलमा बराबरी गरेको नेपालले दोस्रो खेलमा भने २० को प्रभावशाली जित निकालेको थियो। चाइनिज ताइपेइविरुद्धको दुवै खेलमा नेपालले गोलविहीन हुनु परेको छैन। दुवै खेलमा नेपालले गोल गर्न सफल भएको छ। चाइनिज ताइपेइविरुद्ध नेपालको प्रदर्शन राम्रो रहे पनि फिफा वरीयतामा भने नेपाल ३० स्थान पछि छ। फिफाको पछिल्लो वरीयतामा नेपाल १ सय ७१औं स्थानमा छ भने चाइनिज ताइपेई १ सय ४१औं स्थानमा छ। सन् २०१९ जुन ६ मा चाइनिज ताइपेईसँगको पहिलो भेटमा नेपालले ११ गोलको बराबरी खेलेका थिए। मैत्रीपूर्ण उक्त खेलमा एक गोलले पछि परेको अवस्थामा युवा खेलाडी अभिषेक रिजालले बराबरी गोल गरेका थिए। चाइनिज ताइपेईमै भएको दोस्रो भेट विश्वकप छनोटअन्तर्गतको खेल थियो। सन् २०१९ मा चाइनिज ताइपेईमै भएको उक्त खेलमा नेपाल २० गोलले विजयी भएको थियो। नेपालका अञ्जन विष्टले दुवै गोल गरेका थिए। त्यसैले नेपाल चाइनिज ताइपेईसँगको तेस्रो भेटलाई पनि सुखद बनाउने अभियानमा छ। विश्वकप छनोटअन्तर्गत नेपालले आठ खेलमध्ये पाँच खेल खेलिसकेको छ। चाइनिज ताइपेईलाई २० गोलले पराजित गरेको नेपालले कुवेतसँगको पहिलो खेलमा ७० र दोस्रो खेलमा १० गोलले हार बेहोरेको थियो। नेपाल अस्ट्रेलियासँगको पहिलो खेलमा ५० र जोर्डनसँग ३० गोलले पराजित भएको थियो। अहिले समूहमा १२ अंकसहित अस्ट्रेलिया शीर्ष स्थानमा छ। कुवेत १० अंकसहित दोस्रो, १० नै अंक बनाएको जोर्डन तेस्रो, नेपाल तीन अंकसहित चौथो र अंक जोड्न नसकेको चाइनिज ताइपेई पुछारमा छ। नेपालले जुन ७ मा जोर्डन र जुन ११ मा बलियो प्रतिद्वन्द्वी अस्ट्रेलियाको सामना गर्नेछ। नेपाली टोलीका मुख्य प्रशिक्षक अब्दुल्लाह अलमुताइरीले टोलीमा व्यापक परिवर्तन गर्दै युवा खेलाडीलाई मौका दिएका छन्। उनले गत चैतमा थ्री नेसन्स कप जित्दाको टोलीका १३ खेलाडी परिवर्तन गरेका थिए। नेपाली टोलीको गोलरक्षकमा किरण चेम्जोङ, विशाल सुनार र दीप कार्की छन्। यस्तै रक्षकमा रोहित चन्द, अनन्त तामाङ, दिनेश राजवंशी, गौतम श्रेष्ठ, सुमन अर्याल र विकास खवास छन्। यसैगरी मिडफिल्डरमा विशाल राई, मनीष डाँगी, एरिक विष्ट, कमल थापा, सन्तोष तामाङ, सुमन लामा, सुनील बल, सुरज ठकुरी, पूजन उपरकोटी र आयुष घलानलाई छन्। स्ट्राइकरमा अभिषेक रिजाल, अञ्जन विष्ट, नवयुग श्रेष्ठ र आशिष लामा छन्। गोलरक्षक विशाल सुनार, दीप कार्की, मिडफिल्डर कमल थापा, सुरज ठकुरी र आयुष घलानले राष्ट्रिय टोलीबाट डेब्यु गर्न बाँकी छ। मिडफिल्डर मनीष डाँगी र रक्षक गौतम श्रेष्ठले भने शनिबार भएको इराकविरुद्धको खेलमा डेब्यु गरेका थिए। उक्त खेलमा मनीषले एक गोल पनि गरेका थिए। उनी डेब्यु खेलमै गोल गर्ने तेस्रो नेपाली खेलाडी बनेका छन्।विश्वकप छनोटको अघिल्लो चरणमा पुग्ने नेपालको सम्भावना गणितीय रूपमा मात्र बाँकी छ। शीर्ष स्थानमा रहेको अस्ट्रेलियाले १२ अंक जोड्दा चौथो स्थानमा रहेको नेपालको तीन अंक मात्र छ। विश्वकप छनोटको अघिल्लो चरणमा पुग्ने गणितीय सम्भावना जीवित राख्न मात्र होइन, सन् २०२३ मा हुने एसियन कपमा छनोट हुन पनि नेपाललाई बाँकी तीन खेलको नतिजा महत्वपूर्ण मानिनेछ। नेपाल चौथो स्थानमै रहेर छनोट हुन सकेमा एसिया कपका लागि सीधै छनोट हुने सम्भावना छ। विश्वकप छनोटमा पाँचौं स्थानमा रहेमा भने नेपालले एसिया कपको अर्को चरणमा पुग्नका लागि प्लेअफ राउन्डका खेल खेल्नुपर्ने हुन्छ।"
उत्खनन यसकारण ठीक छैन,"बजेटमा नदीजन्य पदार्थ उत्खनन् गरेर निकास गर्ने ल्याएको नीतिले पूरा मधेस ध्वस्त हुनेमा दुईमत छैन बाल्यकालमा मामाघर जान खुब रुचाउँथें। वैशाखअसारको गर्मीमा बर्खे बिदा हुन्थ्यो। त्यो बेला मामाघर जाँदाधेरैमाया पाएको महसुस हुन्थ्यो। मामाको घरभन्दा पूर्वपट्टि एउटा बोरिङ थियो। त्यसमा केही नगरी आफैं मज्जाले पानी आउँथ्यो।बोरिङमा नुहाउन र पानी थाप्न गाउँभरीका मानिसको ठुलो भिड लाग्थ्यो। ढिलैपुगे पनि भिडमा चाँडैं पालो पाउँथें। फुच्चे भान्जा भन्दै गाउँका मामाहरूले नुहाइ पनि दिनुहुन्थ्यो। हिमालको पानी पातालबाट आउँछ, बरफजस्तै चिसो हुन्छ है भान्जा, मामाहरूले भन्नुहुन्थ्यो। डेढ दसकअघि मैले नुहाएकोे पातालको पानी आउने त्यो बोरिङ आज सुकेको छ। पातालबाट आउने त्यो बोरिङको पानी कहाँ र कसरी विलायो ? प्रश्नहरू अनुत्तरित छन्। चुरेको विषयमा जब मैले समाचार लेख्न थालें, त्यसपछि पोथाहा पाएँ, चुरेको दोहनले बोरिङ सुकेको रहेछ।मामाघर महोत्तरीको रामगोपारपुर नगरपालिकाको विश्वम्भरपुरमा पर्छ। त्यो बोरिङ सुकेपछि मामाघर जान रमाइलो लागेन।त्यो बोरिङ सुकेपछि मामाले घरमैदुई इन्चको ३ सय ८० फिट गहिराइमा बोरिङ गाड्नुभयो, पातालको चिसो पानी ल्याउन। केही समयत पानी आयो तर त्यसपछि भेन्टिलेटरमै छ। चुरे दोहनले मामागाउँमा बोरिङ सुकेको घटना प्रतिनिधि उदाहरण मात्रै हो। चुरे क्षेत्रबाट बालुवा, गिटी, ढुंगाको दोहन भएपछि तराईका ३७ जिल्लामा खानेपानीको मुहान सुक्दै गएको छ। इनार, चापाकल, पोखरी, नदी, दहहरूसबै पानीविहीन बन्दै गएको छ। बालुवा, गिटी, ढुंगा, माटोले चुरेक्षेत्र थिल्थििएको छ र भिरमा बाख्रा कुद्दा पनि सुख्खा पहिरो खस्छ।चुरेलाई संवेदनशील क्षेत्र भन्दै सरकारले २०७२ सालमा संरक्षित क्षेत्र घोषणा गर्यो।चुरेलाई जनजनले चुरीयामाई भन्दै पूजा गर्छन्।चुरे जनजनको आस्था, भरोसा र जीवन हो। चुरेमा चाप परेपछि वातावरण सन्तुलन खलबलिएको छ। केही लोभीपापीको हर्कतले चुरे विनासले सिंगो मधेुमा बाढी र डुबानजस्ता प्राकृतिक प्रकोपका त्रास बढ्न थालेका छन्।चुरेले संरक्षणको चौतर्फी आवाज उठिरहेको बेला हालै सरकारले ल्याएको आर्थिक वर्ष २०७८७९ मा बजेटमा नदीजन्य पदार्थ उत्खनन् गरेर निकास गर्ने ल्याएको नीतिले पूरा मधेस ध्वस्त हुनेमा दुईमत छैन। चुरेमा भएको घाउ अझै निको भएको छैन। झन् उत्खनन् गरियो भने चुरेको मुटु छियाछिया बन्ने विज्ञहरूले चिन्ता जनाएका छन्।वातावरणीय प्रभाव मूल्यांकनको आधारमा खानीजन्य ढुंगा, वालुबा निकासी गरी व्यापार घाटा न्यूनीकरण गरिनेछ, अर्थमन्त्री विष्णु पौडेलले प्रस्तुत गरेको बजेट भाषणको १९९ नम्बर बुँदामा भनिएको छ,निकासी गरिने खानीजन्य निर्माण सामग्रीको परिवहनका लागि उद्योगदेखि निकासी विन्दुसम्म रोपवे निर्माण गर्न आयातमा लाग्ने भन्सार महसुल छुट दिने व्यवस्था मिलाएको छु। हिमाली र पहाडी जिल्लामा नदीजन्य पदार्थ निकाले खानी छ तर त्यसको कुनै अध्ययन भएको छैन। विस्तृत अध्ययन गरेर त्यसलाई उपयोग गर्दा त राम्रै हुन्छ। त्यहाँबाट नदीजन्य पदार्थ निकासी गर्न व्यापारीहरूले लगानी गर्दैैनन् किनभने बाटो, बिजुली बत्तीलगायतमा धेरै लगानी हुन्छ।व्यापारी धेरै लगानी गरेर थोरै नाफा कमाउन चाहँदैनन्। कम लगानीमा मालामाल हुन पाउँ भन्ने उनीहरूको इच्छा हुन्छ।त्यसैले सरकारले चुरेबाट नदीजन्य पदार्थ निकाल्ने भनेको छैन तर निकाल्नमा सस्तो र भारतमा निकासीको सजिलो ठाउँ भनेको चुरेबाट बग्ने देशका १६४ नदी नै हुन्।त्यसले सरकारले ल्याएको बालुवा, गिटी, ढुंगा निकासीले फेरि पनि देशको लाइफलाइन मानिने चुरेक्षेत्रमै गम्भीर असर पर्छ। चुरे जलको भण्डार हो भने मधेस अन्नको भकारी हो। चुरेको अर्को भाग भावर क्षेत्रमा पर्ने नदीहरूको दोहनले जलको भण्डार नष्ट हुन्छ। अनि मधेस अन्नको भण्डारबाट च्यूत हुन्छ। मधेस मरुभूमीकरण भएर हराभरा मधेस बालुवा गिटीले पुरिन्छ।चुरे दोहनले देशको सांस्कृतिक, सामाजिक, राष्ट्रिय एकताको पहिचानमा असर पुग्नेछ। तराई भनेको आधा नेपाल हो। नेपालको जनगणना २०६८ अनुसार एक करोड ४७ लाख ४८ हजार ६ सय ७२ जना मानिस चुरेआसपास फैलिएको मधेसमा बसोबास गर्छन्।अन्न, पानी, प्राणवायु,जडिबुटी, फलफूल, कन्दमुललगायत सबै चिजवस्तु उनीहरू चुरेबाटै उपभोग गर्छन्। चुरेमा चाप परेपछि वातावरण सन्तुलन खलबलिएको छ। केही लोभीपापीको हर्कतले चुरे विनासले सिंगो मधेुमा बाढी र डुबानजस्ता प्राकृतिक प्रकोपका त्रास बढ्न थालेका छन्। बाघ, हात्ती, गैंडा, अर्नाजस्ता ठुला स्तनधारी वन्यजन्तुको वासस्थान पनि चुरेका वनजंगल र फाँटहरू नै हुन्। जैविक विविधताले चुरेक्षेत्र महŒवपूर्ण छ। यो भूभागमा २८१ प्रजातिका रुख, १८६ प्रजातिका बुट्यान र वनस्पति पाइन्छन्। जीवजन्तुको विविधताका हिसाबले नेपालमा पाइने एक हजार ९१८ प्रजातिमध्ये एक हजार ३०८ चुरे तथा तराई मधेसमा पाइन्छन्। नेपालमा संकटमा रहेका ४९३ प्रजातिका जीवजन्तु चुरेक्षेत्रमा पाइन्छन्। त्यसैले चुरे चराचुरुंगी, जीवजन्तु, वनस्पतिको संरक्षणको मुहान हो। जीवजन्तु र चराचुरुंगी चुरेको गहना हो भने मानवका लागि जीवन। संरक्षित चुरे रहँदैन भने हाम्रो प्रकृति सुन्दरताविहीन बन्छ।चुरेले मानवलाई वातावरणीय सेवा दिन्छ। केही पक्षले नेपालका नदीजन्य पदार्थलाई सेतो सुन भन्दै चर्चा गरेर भजन मण्डलीलाई पोस्न मिठो भाका हालेर बेलाबेलामा चुरेदोहनको नीति ल्याउँछन्। जसको जनस्तरबाट हुने विरोध सरकारले थेगिनसक्नु हुन्छ। हालै ल्याएको नीतिको पनि जनस्तरबाट चर्को आलोचना भइरहेको छ। २०७१ सालअघिचुरेमै क्रसर माफियाले क्रसर राखेर त्यहाँको नदीजन्य पदार्थ भारततर्फ पठाए। देशको ढुकुटीमा जम्मा भएको राजस्वभन्दा बढी क्रसरवालाहरूले बैंक ब्यालेन्स गरे।आज मधेसले चुरे दोहनका कारण बाढी र पिउने पानीको हाहाकार खेप्दैछ।केहीको खल्ती भर्ने स्वार्थमा ल्याएको नीतिले प्रत्येक वर्ष चुरेका नदीमा बौलाएर आउने बाढीको भेलले मधेसका नागरिकको बस्ने बास, अन्न फल्ने उर्बर फाँट र त्यस्तै परे बगाएर जीवनलीला नै समाप्त पार्दै आएको छ। चुरे विनासले यहाँका नागरिक प्रत्येक वर्ष असार,साउन, भदौ, असोजसम्म आकास हेरेर रात काट्छन्, राति आउने बाढीले न बगाइदेओस् भनेर कामना गर्दै !यस्तो अवस्थामा जनतामारा पुरानै नीति नयाँ कागजको खोल फेरेर ल्याएको कति उपयुक्त होला ?बहसको विषय नै हो। डोजरले चुरेको नास गरिसकेकै छ। माफियाहरूले तीर हाने गम्भीर घाइते नै भइसकेको प्राकृतिक जीवन नयाँ नीतिले मधेसको जीवन आर्यघाटमा पुग्ने बढ्दो त्रास छ। पानीको हाहाकार मात्र होइन, सिँचाइको कमीले खेतहरू बाँझै छन्। परिणामयहाँका युवा गाँस खोज्दै विदेशिएका छन्। चुरे दोहनले समृद्ध नेपाल : सुखी नेपालीको सपना पूरा होला त सरकार?अवश्य हुँदैन। होसियार गरिएन भने चुरे दोहनले दरिद्र नेपाल : दुःखी नेपाली बन्न सक्छ। चुरेकैसन्दर्भमा १७ महिना अघिको घटना याद आयो। खोलाको अवैध दोहन रोक्न गएका धनुषाका दिलीप महतोलाई क्रसरमाफियाले टिपरले किचेर मारे।प्रथम राष्ट्रपति डा रामवरण यादव चुरे नासिने खतरा बढेपछि चिन्तित छन्।२०६२२०७१ सम्म नेपालका प्राकृतिक स्रोतसाधन भारत निकासीको लहर चल्यो। चुरेमाफिया क्रसर खोलेर मोटरसाइकलबाटरातारात स्कोपियो कार चढ्न थाले। खुवाएर पियाएर मान्छे परिचालन गरेर पेस्तोल देखाउँदै चुरे लुटे।उनीहरूबाटै नेताहरूले पनि राम्रै भेटी पाए, कति त नेता नै बने चुनावमा भोट किनेर। देशको जीवनरेखा मानिने चुरेको विनाश लीलाले मधेसको जीवन घर न घाटको भयो। हिउँदमा पिउने पानीको हाहाकार, वर्षा लागेपछि बाढीको वितण्डा। कस्तो हराभरा तराई थियो जहाँ बसोबास गर्न पहाडबाट बसाई सर्थे तर अहिले मधेसका बस्तीहरू रोइरहेका छन्, गाँस र वासको पीरले। यस्तै समस्याबाट प्रताडित भएका नागरिकले खोला दोहन र भारत निकासीबारे आन्दोलन चर्काए। २०६२२०७२ सम्म सडकदेखि सदनसम्म वातावरण जोगाउ अभियानकर्ता र मिडियाले चुरे संरक्षणलाई मुख्य मुद्दा बनाए।जसका कारण मन्त्रिपरिषद्ले २०७१ सालदेखि भारत निकासीमा रोक लगायो। त्यसपछि निकासी बन्द थियो।सरकारले फेरि फेल भएको नीति ल्याएको छ। यादवकै पहलमा देशमा राष्ट्रपति चुरेतराईमधेस विकास समिति गठन भयो।त्यसो त समितिले चुरेको माटो चुरेलाई, सफापानी सबैलाई नारा दियो। सरकारले चुरेलाईसंरक्षित क्षेत्र घोषणा गर्यो। बीस बर्से चुरे संरक्षण कार्ययोजना बनायो।त्यसमा चुरेबाट बग्ने १६४ वटा नदी संरक्षण गर्न २ खर्ब ४९ अर्ब ७० करोड १ लाख ९६ हजार बजेट चाहिने भनी प्रतिवेदन पनि तयार भयो। सरकारले चुरे संरक्षणलाई गौरवको योजनाकै रूपमा अगाडि बढाउँदै आएको छ।यसले नासिएको चुरे फेरि हराभरा बन्दै गए पनि सरकारले नैपुनः नदीजन्य पदार्थ निकासी गर्ने नीति फेरि ल्याएको छ।यसलेसंरक्षित चुरे र भावर क्षेत्र ध्वस्त हुने र मधेसको उठिबास हुने सम्भावना बढाएको वातावरण विज्ञको भनाइ छ।"
नेपाल पक्षमा दुई धार,"काठमाडौं : एमालेको माधवकुमार नेपाल पक्षमा दुई धार देखिएको छ । दोस्रो तहका नेता एमालेमै बसेर अन्तरसंघर्ष गर्नुपर्ने पक्षमा छन् । पुराना तथा तेस्रो, चौथो पुस्ताका नेता समूह छुटै पार्टी गठन गर्नुपर्ने पक्षमा देखिएका छन् । सुरेन्द्र पाण्डे, घनश्याम भुसाल, योगेश भट्टराई, गोकर्ण विष्टलगायत नेताले पार्टी एकतामा जोड दिएका छन् । एमाले अध्यक्ष एवं प्रधानमन्त्री केपी शर्मा ओली पक्षका नेता र उनीहरुबीच छलफल भइरहेको छ । उनीहरूले सुवास नेम्बाङ, विष्णु पौडेल र प्रदीप ज्ञवालीसँग सघन छलफल चलाइरहेका हुन् । अध्यक्ष ओली पार्टीलाई २०७५ जेठ २ को अवस्थामा फर्किन ससर्त सहमत भइसकेका छन् । महासचिव ईश्वर पोखरेल र भट्टराईबीच बुधबार संवाद भएको छ । अध्यक्ष ओलीले भीम आचार्यलगायत नेतालाई सिंहदबारमै बोलाएर एकताको पक्षमा लाग्न आग्रह गरेका छन् । राजीनामा दिन तयार नेपाल पक्षका सांसदले दोस्रो तहका नेताहरुकै दबाबमा प्रतिनिधिसभामा अनुपस्थिति मात्रै जनाएका थिए । नेपालसहित चार नेताको निलम्बन जेठ ३१ मा फुकुवा भएसँगै बुढानीलकण्ठ वार्ताको वातावरण बनेको थियो । त्यसपछि कार्यदल बनाएर अघि बढ्ने विषयमा युवा नेताको सक्रियता प्रमुख कारण हो । जेठ ६ को राष्टियसभा उपनिर्वाचनमा पार्टीका उमेदवारविरुद्ध स्वतन्त्र उम्मेदवारलाई नेपाल पक्षले साथ दिएपछि वार्ताको वातावरण धमिलिएको थियो । प्रधानमन्त्री ओलीले जेठ ७ मा प्रतिनिधिसभा विघटन गरेपछि अवस्था अझ जटिल बन्यो । तर, दोस्रो तहका नेता हरेस नखाई एकताको पक्ष लागिरहेका छन् । नेपाल, झलनाथ खनाल, भीम रावललगायत ११ जनालाई जेठ ८ मा स्पष्टीकरण सोधिएको थियो । दोस्रो तहका नेताबीच जेठ ९ मा पनि ओली जेठ २ मा फर्किने र नेपाल पक्ष अदालत नजाने भनेर सहमतिनजिक पुगेको नेताहरुले बताउँदै आएका छन् । तर, नेपाल पक्ष कांग्रेस सभापति शेरबहादुर देउवाको पक्षमा अदालतमा हस्ताक्षर गर्न पुगे । एमालेले जेठ १० गते नेपालसहित ११ जनालाई पार्टीको साधारण सदस्यसमेत नरहने गरी कारबाही गरेको थियो । १२ जनासँग स्पष्टीकरण सोधिएको थियो । वार्तामा संलग्न भट्टराई र विष्टले भने अदालत गएर देउवाको पक्षमा हस्ताक्षर गरेका थिएनन् । नेपाल पक्षले अदालतमा गरेको हस्ताक्षर फिर्ता गर्ने र ओलीले जेठ २ मा फर्किने गरी सहमतिको अवस्था छ । तर, ओलीप्रति अनुराग राख्दै आएका नेताहरुले अब जेठ २ मा फर्के पनि पार्टी एकता हुन नसक्ने बताउँदै आएका छन् । नेपाल पक्षका युवा नेता नीरज आचार्यले कुरा भइरहेको तर टुंगोमा पुगिनसकेको बताए । उनले भने, र्सको कुरा औपचारीक रूपमा केही आएको छैन । जेठ २ लाई प्रस्थान विन्दु बनाएर अगाडि बढौ भन्ने कुरा हो । त्यसयताका घटना सवै त्यसकै सहउत्पादन हुन । मिलेर जाँदा आआफ्नो तर्फवाट भएका कमजोरी हरुको महशुसत सवैले गर्ने पर्ने हुन्छ । कतिपय नेताले भने २०७५ जेठ २ मा फर्किए पनि अब एकता सम्भव नरहेको बताइरहेका छन् । खनाल, रावलसहित युवराज ज्ञवाली, अमृत बोहरा, मुुकुन्द न्यौपाने, अष्टलक्ष्मी शाक्य, बेदुराम भुसाललगायत नेता ओलीसँग मिल्न नसकिने, छुटै पार्टी बनाएर जाने पक्षमा छन् । नेपाल पक्षका नेता मेटमणि चौधरीले राजनीतिमा असम्भव केही पनि नहुने भए पनि अहिलेसम्मको अवस्थामा पार्टी एकता सम्भावना क्षीण रहेको बताए । परिस्थीति धेरै अगाडि बढिसकेको छ । अब ओलीसँग एकताको सम्भावना मचाँहि देख्दिनँ, चौधरीले भने, तर, राजनीतिमा असम्भव भन्ने त केही हुन्न । आफू कमजोर भएपछि ओलीले लचकता देखाएको उनको भनाइ छ । ओली कमजोर हुदै गए, राष्टिय सभाको निर्वाचनमा उनको अवस्थाको उजागर भयो, उनले भने, गठबन्धन यस्तै बलियो हुदै गयो भने आफनो अस्तित्व सकिने डरले लचक भएका हुन सक्छन् ।उनले ओली पक्षका दोस्रो तह नेताको दबावमा ओली लचिलो भएको हुन सक्ने बताए । चिया पिउन बसेका बेला गरेका कुरालाई वार्ता भन्न सकिँदैन, उनले भने, यो अलमल्याउने खेल मात्रै हो । नेपालले अब कसरी जाने भन्ने विषयमा सघन छलफल थालेका छन् । बुधबार आफू निकट जनवर्गिय संगठनका पदाधिकारीसँग छलफल चलाएका हुन । छलफल एकता वा छुटै पार्टी गरेर जाने भन्ने विषयमा केन्द्रित भएको थियो । नेपाल पक्षका युवा संघ नेपालका अध्यक्ष नरेश शाहीले ओली पक्षले विघटनको पक्षमा निकालेको विज्ञप्ति र पार्टीको एकता पक्षमा नै छलफल भएको बताए । २०७५ जेठ २ मा फर्किने अपिल जारी गरेर मात्रै नहुने, सबै कमिटी पुराना अवस्थामा फर्किनुपर्नेमा जोडदार आवाज उठेको उनको भनाइ छ । माधव नेपाल पक्ष बिहीबार आफू निकट केन्द्रीय कमिटीको बैठक बोलाएका छन् । पार्टी एकताकै लागि भनेर एमाले स्थायी कमिटी बैठक बुधबार पनि सरेको छ ।"
मन्त्रिपरिषद्को नियमित बैठक बस्दै : स्वास्थ्य सुरक्षा विधेयकमाथि छलफल,"काठमाडौं : नेपाल सरकार मन्त्रिपरिषद्को नियमित बैठक बस्दै छ। प्रधानमन्त्री केपी ओलीले बिहीबार साँझ ६ बजेका लागि बैठक बोलाएका हुन्। बैठकमा नियमित एजेन्डामा छलफल हुने एक मन्त्रीले जानकारी दिए। कोरोना भाइरस (कोभिड१९) संक्रमण तथा रोकथामका विषयमा बैठकमा छलफल हुनेछ। सरकारले कोरोना रोकथाम तथा नियन्त्रणमा खटिएका स्वास्थ्यकर्मीको सुरक्षा सम्बन्धी विधेयक ल्याउन लागेको छ। बिहीबारको बैठकमा विधेयकमाथि छलफल हुनेछ। आजको बैठकमा एउटा स्वास्थ्यकर्मीको सुरक्षा सम्बन्धी विधेयकमाथि छलफलको कार्यसूची पनि छ, ती मन्त्रीले भने, अन्य नियमित विषयमा छलफल हुनेछ।"
चुरेबारेको निर्णय सच्याउन केन्द्र सरकारलाई प्रदेश २ का मुख्यमन्त्रीको चेतावनी,"जनकपुर : प्रदेश २ का मुख्यमन्त्री लालबाबु राउतले चुरे दोहन गरेर ढुंगा, गिटी, बालुवा निकासी गर्ने केन्द्र सरकारको कार्यक्रम फिर्ता गर्न चेतावनी दिएका छन्। बिहीबार विज्ञप्ति सार्वजनिक गर्दै मुख्यमन्त्री राउतले केन्द्र सरकारले अध्यादेशमार्फत ल्याएको बजेटमा समावेश भएको ढुंगा, गिटी, बालुवा निकासी गर्ने कार्यक्रम हटाउन भनेका हुन्। यो कार्यक्रम नहटाए प्रदेश २ ले चुरे संरक्षणका लागि आवश्यक निर्णय लिने चेतावनीसमेत राउतले दिएका छन्। नेपाल सरकारको बजेट वक्तव्यलाई सच्याउन आग्रह गर्नुको साथै यस्तो कार्य तत्काल नरोकिए तराई मधेसको चुरे संरक्षण र प्राकृतिक सम्पदाको रक्षार्थ प्रदेश सरकारले आवश्यक निर्णय लिनेछ, विज्ञप्तिमा भनिएको छ। चुरे दोहनले तराईको बासस्थान गुम्ने उनको भनाइ छ । देशकै अन्न भण्डारको रुपमा रहेको तराई मरुभूमी हुने भन्दै सरकारलाई सचेत गराएका छन् । उनले यो निर्णयले जनताको बिल्लीबाठ हुने निश्चित भएको भन्दै विरोध जनाएका हुन्। चुरे क्षेत्रको माटो एकदमै कमजोर छ। चुरे दोहनले सबै प्राकृतिक सम्पदाले आफ्नो बासस्थान गुमाउने निश्चित छ, राउतले सार्वजनिक गरेको विज्ञप्तिमा भनेका छन्, सरकारको यस्तो अदुरदर्शी निर्णयले प्रदेश नम्बर २ बाट ढुंगा, गिटी, बालुवा उत्खनन् गर्ने योजनाले देशकै अन्न भण्डारका रूपमा रहेको भूभाग मरूभूमिकरण भई शतप्रतिशत जनताको विल्लीबाठ हुने निश्चित छ। प्रदेश २ लाई मरुभूमीकरणबाट जोगाउने कार्यमा प्रदेश सरकार सजग रहेको उनको भनाइ छ। वन विनाश, वातावरणीय सन्तुलन, जैविक विविधताको संरक्षण, पानी मुहान संरक्षको साथै प्रदेश २ लाई मरुभूमिकरण हुनबाट जोगाउने कार्यप्रति प्रदेश सरकार सजग छ, विज्ञप्तिमा भनिएको छ।"
०७५ जेठ २ मा नफर्किए पार्टी बिसर्जन हुने नेपाल समूहका १७ भातृ संगठनको घोषणा,"काठमाडौं : नेकपा (एमाले) माधव नेपाल पक्षका १७ भातृ संगठनले पार्टीका सबै संरचनालाई २०७५ जेठ २ को अवस्थामा नफर्काए पार्टी बिसर्जन हुने घोषणा गरेका छन्। बिहीबार संयुक्त विज्ञप्ति सार्वजनकि गर्दै अहिलेसम्म आफूहरु एकतावद्ध एमालेकै पक्षमा रहेको भन्दै यस्तो घोषणा गरेका हुन्। हामी चाहन्छौँ, आम नेता तथा कार्यकर्ता चाहन्छन्, एकतावद्ध नेकपा (एमाले)कै नेतृत्वमा कम्युनिस्ट आन्दोलन सुदृढ बनोस्। हामी चाहन्छौँ, नेकपा एमालेकै नेतृत्वमा नेपाली जनताको समृद्ध नेपाल, सुखी नेपालीको राष्ट्रिय आकांक्षा पूरा होस्। यसका निम्ती पार्टी, जनसंगठन र पेशागत संगठनका साथै संरचनाहरुलाई २०७५ जेठ २ गतेको स्थितिबाट केन्द्रदेखि स्थानीय तहसम्म क्रियाशील बनाइयोस्, विज्ञप्तिमा भनिएको छ, यदि त्यो नगरिए पार्टी र आन्दोलन बिसर्जनको बाटोमा जानसक्छ। विज्ञप्तिमा पार्टी अध्यक्ष एवम् प्रधानमन्त्री केपी ओलीले अवैधानिक कार्य गर्दै आएको भन्दै ती सबै खारेजयोग्य भएको दाबी गरेका छन्। विज्ञप्तिमा अध्यक्ष ओलीलाई संविधान, पार्टी विधान र पद्धतिविरुद्ध गरेका निर्णय सच्याउन भनेका छन्। प्रधानमन्त्री ओलीको असंवैधानिक, अलोकतान्त्रिक र प्रतिगामी कदमले नेपाली जनताको लामो संघर्ष र बलिदानबाट स्थापित संघीय लोकतान्त्रिक व्यवस्था र संविधान गुम्ने खतरा पैदा भएको छ भने पार्टी विधानविपरीतका एकपछि अर्को गरिएका स्वेच्छाचारी निर्णयले नेकपा (एमाले) र कम्युनिस्ट आन्दोलन संकटमा परेको छ, विज्ञप्तिमा भनिएको छ, संविधान, पार्टी विधान र पद्धतिविरुद्ध गरिएका सम्पूर्ण निर्णयहरू सच्याएर सुदृढ र एकतावद्ध नेकपा (एमाले) निर्माणको लागि हामी अध्यक्ष ओलीलाई आग्रह गर्दछौं। विज्ञप्तिमा माधव नेपाल पक्षको किसान महासंघका अध्यक्ष बलराम बाँस्कोटा, महिला संघकी अध्यक्ष जयन्ती राई, प्रेस चौतारीका विश्वमणी सुवेदी, अनेरास्ववियुका अध्यक्ष सुदेश पराजुली, युवा संघका नरेश शाही, नेपाल ट्रड युनियन महासंघका विष्णु लम्साल, नेपाल उत्पीडित जाति समाजका गणेश विक लगायतले हस्ताक्षर गरेका छन्।"
लुम्बिनीमा बिनियोजन विधेयक संसदमा पेश,"बुटवल : लुम्बिनी प्रदेश सरकारले कोरोना महामारी नियन्त्रण र महामारीबाट भएको क्षति न्यूनिकरण गर्ने गरी बजेट ल्याउने तयारी गरेको छ। कोरोना नियन्त्रण, उपचार, बेरोजगारी न्युनिकरण र राहतमुलक कार्यक्रमलाई बजेटका प्राथमिकतामा राखिएको छ। प्रदेश सरकारका आर्थिक मामिला तथा योजनामन्त्री बैजनाथ चौधरीले प्रदेशसभामा विनियोजन विधेयक २०७८ का सिद्धान्त, उद्देश्य र प्राथमिकता सार्वजनिक गर्दै महामारी नियन्त्रणमा जोड दिएको बताए। बजेटभन्दा १५ दिन अगावै प्रस्तुत गर्नुपर्ने विधेयक जेठ १६ मै प्रदेश सांसदलाई बाँडिएको थियो। संसदमा भने बिहीबार मात्रै प्रस्तुत भयो। आर्थिक मामिलामन्त्री चौधरीले कोभिडले थलिएको अर्थतन्त्र चलायमा बनाउने गरी बजेट आउने बताए। जनताको पहुँचमा स्वास्थ्यसेवा पुर्याउने, अर्थतन्त्र चलायमान बनाउन राहतमुलक कार्यक्रमलाई प्राथमिकतामा राखिएको उनले बताए। सरकारका ११ बुँदे प्राथमिकतामा कोभिडबाट रोजगारी गुमाएकालाई अवसरको सिर्जना गर्ने, प्रतिफल प्राप्त गर्ने खालका योजनामा बजेट बिनियोजन गर्ने, सरकारको सेवाप्रवाहलाई सहज र वृद्धि परेका छन्। समाजवादोन्मुख अर्थतन्त्र निर्माणमा योगदान पुग्ने गरी दीगो विकासलाई प्राथमिकतामा राखिएको छ, मन्त्री चौधरीले भने, प्रदेशको आवधिक योजना, गरिवी निवारणमा सरकारको प्राथमिकतामा छन्। अन्य प्रदेशभन्दा विशिष्ट स्थानमा रहेको लुम्बिनीको प्रदेशको बजेट आर्थिक र वित्तीय अनुशासनमा रहेर आउने बताए। उनले बजेट निर्माणसँगै कार्यान्वयनलाई समेत ध्यानमा राखेर बजेट निर्माण हुने बताए। बिनियोजन विधेयकमाथि छलफल गर्दै विपक्षी दलका सांसदले जनताको आँखामा छारो हाल्ने काम मात्रै सरकारले गरिरहेको बताए। सरकार नै अवैधानिक भएको टिप्पणी गर्दै सांसदले यो सरकारले ल्याएको बजेट कार्यान्वयनमा समेत वैधानिक प्रश्न कायम हुने बताए। कांग्रेसका सांसद अष्टभुजा पाठकले कोरोना नियन्त्रण गर्न नसकेको सरकारले कोभिड नियन्त्रणमैत्री बजेट ल्याउन भन्ने विश्वास नै नरहेको बताए। सरकारको बजेट नारामा राम्रो सुनिने मात्रै नभएर गरिवको झुपडीसम्म पुग्नुपर्ने उनले बताए। कांग्रेसका अर्का सांसद शंकर गिरीले चुनाव केन्द्रित बजेट ल्याउने रणनीति सरकारको रहेको बताए। गत वर्षकै हरफ सारिएको भन्दै यस्ता बजेटले प्रदेशको विकासमा खास परिवर्तन नल्याउने टिप्पणी गरे। एमालेका सांसद विष्णु पन्थीले बजेटका सिद्धान्त र प्राथमिकता प्रशंसा गर्न लायक र उत्कृष्ट रहेको बताए। सरकारले उचित नीति अवलम्बन गरेको र समाजवादोन्मुख बजेट ल्याउने गरी प्राथमिकता तोकेको भन्दै प्रशंसा गरे। एमालेका अर्का सांसद तुलसी चौधरीले कोभिडको समस्याको सूक्ष्म अध्ययन गरेर प्राथमिकता तोकिएको भन्दै यसले प्रदेशलाई आर्थिक रुपमा चलायमान बनाउन ठूलो भूमिका खोल्ने बताए। तीन वर्षसम्म आएका बजेटले लुम्बिनी प्रदेश उत्कृष्ट बन्दै आएको भन्दै उनले आगामी बजेट अझ परिष्कृत भएर आउनेमा विश्वास व्यक्त गरे। जनमोर्चाकी सांसद तारा जिसीले सांसद विकास कोषको बजेट प्रत्यक्ष निर्वाचित सांसदलाई दिने र उनीमातहत समानुपातिक सांसदले कार्यान्वयन गर्ने भन्ने कुराप्रति आपत्ति जनाइन्। प्रत्यक्ष सांसदलाई बजेट दिने र समानुपातिकले माग्नुपर्ने प्रति आपत्ति जनाउँदै यस्तो चलखेल हुन नहुने उनले बताइन्। सांसदहरु दीपेश थारु, दीपा विक, दामाकुमारी शर्मा, अग्निप्रसाद खरेल, तुलाराम घर्ती, रमा अर्याल लगायतले विधेयकमाथि टिप्पणी गर्दै गत वर्षकै कपी गरेको आरोप लगाए। सांसदले सरकारको वैद्यतामाथि समेत प्रश्न उठाए। अल्पमतको मुख्यमन्त्रीले बजेट ल्याउन नसक्ने उनीहरुको जिकिर छ। सरकारका प्रवक्ता समेत रहेका आर्थिक मामिलामन्त्री चौधरीले सांसदको प्रश्नको जवाफमा वर्तमान सरकार वैद्यानिक भएको जिकिर गरे। संविधानका धाराहरुको सबै मापदण्ड पुरा गरेर बनेको सरकारलाई अवैधानिक भन्नु गलत रहेको उनले बताए। बिहीबाको बैठकमा भूमि व्यवस्था, कृषि तथा सहकारीमन्त्री विजयबहादुर यादवले जीवनासक सम्बन्धी विधेयक संसदमा प्रस्तुत गरेका छन्। प्रदेशसभाको अर्काे बैठक जेठ २५ गते बस्नेछ।"
प्रधानन्यायाधीश राणाले बोलाए सर्वोच्चको पूर्ण बैठक,"काठमाडौं : प्रधानन्यायाधीश चोलेन्द्रशमशेर जबराले सर्वोच्च अदालतको पूर्ण बैठक बोलाएका छन् । फुट कोर्ट भनिने यो बैठकमा सर्वोच्चका सबै न्यायाधीश सहभागी हुनेछन् । सर्वोच्च अदालत स्रोतका अनुसार संवैधानिक इजलास गठन सम्बन्धी नियमावली संशोधन, कोरोना महामारीका कारण रोकिएका सेवाको विषयमा न्यायाधीशहरुसँग छलफल गर्न प्रधानन्यायाधीश राणाले पूर्ण बैठक बोलाएका हुन्। यसअघि जेठ १३ गते बसेको सर्वोच्चको पूर्ण बैठकले महामारीको समयमा नियमित मुद्दा र रिट निवेदनमाथिको कारवाही रोकेको थियो । शुक्रबारका लागि बोलाइएको पूर्ण बैठकमा संवैधानिक इजलास गठन सम्बन्धी नियमावलीको विषयमा छलफल हुने बताइएको छ । प्रधानन्यायाधीश राणाले संवैधानिक इजलास गठन सम्बन्धी नियमावली संशोधनको विषयमा छलफल गर्न बैठक बोलाएको अनुमान गरिएको छ । यो विषयमा सर्वोच्चका न्यायाधीशको धारणा सुनेपछि निर्णय हुनसक्छ । प्रतिनिधिसभा विघटनसम्बन्धी मुद्दाको सुनुवाइका लागि गठन भएको संवैधानिक इजालास विवादित बनेपछि राणाले बोलाएको पूर्ण बैठकलाई महत्वकासाथ हेरिएको छ । प्रतिनिधिसभा विघटनसम्बन्धी मुद्दा हेर्न गठित संवैधानिक इजलासबाट न्यायाधीश दिपककुमार कार्की र डा आनन्दमोहन भट्टराई अलग भएपछि राणाले जेठ २३ गते अर्को इजलास तोकेका छन् । सुनुवाइको मिति तोके पनि राणाले संवैधानिक इजलास गठन गर्न सकेका छैनन् । राणाले न्यायाधीशहरुसँगको छलफलपछि वरिष्ठताका आधारमा संवैधानिक इजलास गठनको तयारी गरेका छन् । जसका लागि नियमावली नै परिवर्तन गरेर जाने उनको योजना छ । जेठ ७ गते मध्यरातम दोस्रो पटक संसद् भंग भएपछि त्यसका विरुद्ध परेका ३० वटा रिटमाथिको सुनुवाइका लागि प्रधानन्यायाधीश राणाले आफ्नो नेतृत्वमा न्यायाधीशहरु दीपककुमार कार्की, आनन्दमोहन भट्टराई, तेजबहादुर केसी र बमकुमार श्रेष्ठको संवैधानिक इजलास गठन गरेका थिए। बहसका क्रममा अधिवक्ताहरुले न्यायाधीशमाथि प्रश्न उठाएपछि उनीहरु इजलासबाट अलग हुने निर्णय गरेका हुन् । माओवादी केन्द्र र नेकपा (एमाले)बीचको एकतापछि बनेको नेपाल कम्युनिस्ट पार्टी (नेकपा) भंग गर्ने मुद्दामा सहभागी भएको भन्दै अधिवक्ताहरुले न्यायाधीशमाथि प्रश्न उठाएका थिए ।"
प्रेस काउन्सिलको अध्यक्षमा बालकृष्ण बस्नेत नियुक्त,काठमाडौं : नेपाल प्रेस काउन्सिलको अध्यक्षमा पत्रकार बालकृष्ण बस्नेत नियुक्त भएका छन् । बिहीबार साँझ बालुवाटारमा बसेको मन्त्रिपरिषद् बैठकले बस्नेतलाई चार वर्षका लागि काउन्सिलको अध्यक्षमा नियुक्त गरेको हो । भर्खरै सम्पन्न नेपाल पत्रकार महासंघको निर्वाचनमा महासचिव पदमा पराजित बस्नेत नेपाल टेलिभिजनको बोर्ड सदस्य हुन् । कान्तिपुर दैनिकमा लामो समय काम गरेका बस्नेत नेपाल पत्रकार महासंघका पूर्वकेन्द्रीय सदस्य हुन् ।
एमाले स्थायी कमिटी बैठक अनिश्चित,"काठमाडौं : सत्तारुढ नेकपा (एमाले)को स्थायी कमिटी बैठक स्थगित भएको छ । पार्टी एकताको विषयमा वरिष्ठ नेता माधवकुमार नेपाल र झलनाथ खनाल पक्षसँग सकारात्मक छलफल जारी रहेको भन्दै बिहीबारका लागि बोलाइएको बैठक स्थगित भएको हो । एमाले पार्टी कार्यालय सचिव शेरबहादुर तामाङका अनुसार पार्टीमा देखिएको विवाद समाधानका लागि सकारात्मक छलफल जारी रहेकाले बिहीबारका लागि बोलाइएको बैठक स्थगित भएको हो । परिस्थिति हेरेर बैठक पुनः बोलाउने उनको भनाइ छ । यसअघि बुधबारका लागि बोलाइएको एमाले स्थायी कमिटी बैठक बिहीबारका लागि सारिएको थियो । नेपालखनाल पक्षले बिहीबार केन्द्रीय कमिटी बैठक राखेपछि प्रधानमन्त्रीसमेत रहेका पार्टी अध्यक्ष ओलीले आजको बैठक स्थगित गरेका हुन् । एमाले संस्थापन पक्षले नेपालखनाल समूहले बोलाएको केन्द्रीय कमिटी बैठकमा उपस्थित नहुन सबै केन्द्रीय सदस्यलाई भनिसकेको छ । यसअघिको बैठकले माधवकुमार नेपाल पक्षका १२ जना सांसदलाई स्पष्टीकरण सोधेको थियो । स्पष्टीकरण सोधिएकामा घनश्याम भूसाल, सुरेन्द्र पाण्डे, विरोध खतिवडा, जीवनराम श्रेष्ठ, सोमप्रसाद पाण्डे, कृष्णलाल महर्जन, झपट रावल, भवानी प्रसाद खापुङ, यज्ञ सुनुवार, मेटमणि चौधरी, दिपकप्रकाश भट्ट र नारायण खतिवडा रहेका छन्। एमाले संस्थापन पक्षले वरिष्ठ नेता माधव नेपाल, झलनाथ खनाल, उपाध्यक्ष भीम रावललगायत ११ जनालाई साधारण सदस्य समेत नरहने गरी कारबाही गरिसकेको छ । बैठकमा उक्त कारबाहीबारे छलफल हुनसक्ने बताइएको थियो । ओलीले माधवकुमार नेपाल र झलनाख खनालसहितका सांसदलाई स्पष्टीकरण मागेको भए पनि उनीहरुले स्पष्टीकरण नबुझाउने अडान लिएका छन्। नेपाली कांग्रेसका सभापति शेरबहादुर देउवालाई प्रधानमन्त्री बनाउन हस्ताक्षर गरेपछि नेपालखनालसहित ११ जनालाई ओलीले पार्टीबाट निष्कासित गरेका थिए। पार्टीभित्र विवाद चर्किदै गएपछि नेपाल पक्षले भने बेग्लै पार्टी खोल्ने तयारी गरिरहेको छ।"
एमालेको निर्देशन : पार्टीले कारवाही गरेका व्यक्तिले बोलाएको बैठकमा सहभागी नहुनू,"काठमाडौं : सत्तारूढ नेकपा (एमाले)ले केन्द्रीय कमिटीको बैठक नबोलाएको स्पष्ट पारेको छ। एमालेका केन्द्रीय कार्यालय सचिव शेर बहादुर तामाङ्गले बिहीबार एक वक्तव्य जारी गर्दै पार्टीले कारवाही गरेका अनधिकृत व्यक्तिले बोलाएको बैठकमा सहभागी नहुन आग्रह गर्दै निन्दा र भर्त्सना गरेको जनाएका छन्। तामाङले पार्टी केन्द्रीय कमिटीका सदस्यलाई पार्टीको विधान र मुलुकको कानून विपरितको त्यस्ता क्रियाकलापमा सहभागी नहुन आह्वान गरेका छन्। अध्यक्षसँगको परामर्शमा महासचिवले बैठक बोलाउने नेकपा (एमाले) को वैधानीक व्यवस्था विपरित पार्टीले कारवाही गरेका अनधिकृत व्यक्तिले नेकपा एमाले केन्द्रीय कमिटीको बैठक बोलाएको भन्ने सुन्नमा आएको छ त्यस्तो कृयाकलापको निन्दा एवम् भर्त्सना गर्दछु। वक्तव्यमा भनिएको छ, पार्टी केन्द्रीय कमिटीका सदस्य कमरेडहरुलाई पार्टीको विधान र मुलुकको कानून विपरितको त्यस्ता कृयाकलापमा सहभागी नहुन सुचित गर्दछु। एमालेबाट निस्काशित भइसकेका माधवकुमार नेपालले बिहीबार एमालेको नामबाट केन्द्रिय कमिटीको बैठक बोलाएका छन्। माधव समूहले बोलाएको बैठकलाई एमालेले अनधिकृत रहेको जानकारी दिएको हो। विभाजनको डिलमा पुगेपछि एमालेको आपसी विवाद मिलाउन दोस्रो तहका नेता अनौपचारिक रुपमा सक्रिय भएका छन्। केहीदिन यता संस्थापन पक्षबाट सुवासचन्द्र नेम्वाङ, विष्णुप्रसाद पौडेल, प्रदीपकुमार ज्ञवाली र नेपा पक्षबाट सुरेन्द्र पाण्डे, भट्टराई र गोकर्णराज विष्टबीच निरन्तर एकताको गृहकार्य भइरहेको छ।"
पार्टी एकता गर्न अन्तिमसम्म लागिरहनेछौं : गोकर्ण विष्ट,"काठमाडौं : नेकपा एमाले नेता गोकर्ण विष्टले पार्टी एकता गर्न अन्तिमसम्म लागिरहने बताएका छन् । बिहीबार फेसबुकमार्फत उनले नेकपा एमालेको एकता जोगाउन भैरहेको प्रयासलाई कमजोर पार्ने दुराशयले आफ्नो नाम समेत जोडेर केही सञ्चार माध्यमहरूमा भ्रमपूर्ण समाचार प्रकाशित गरिएको भन्दै आपत्ति जनाएका छन् । विष्टले एकताका लागि गरिएका इमान्दारपूर्ण प्रयासहरूलाई कमजोर पार्न कसले, किन र कसका लागि यस्ता झुठा प्रचार गराउँदै छन् ? समयले नै बताउने प्रतिक्रिया दिएका छन् । पार्टी पार्टीको सम्पूर्ण एकता नै हाम्रो विश्वास भएकाले एकता गर्न निरन्तर प्रयत्नशील रहेको धारणा राखेका छन् । समानान्तर गतिविधि गरिरहेको माधवकुमार नेपाल पक्षमा दुई धार देखिएको छ । दोस्रो तहका नेता एमालेमै बसेर अन्तरसंघर्ष गर्नुपर्ने पक्षमा छन् । पुराना तथा तेस्रो, चौथो पुस्ताका नेता समूह छुटै पार्टी गठन गर्नुपर्ने पक्षमा देखिएका छन् । सुरेन्द्र पाण्डे, घनश्याम भुसाल, योगेश भट्टराई, गोकर्ण विष्टलगायत नेताले पार्टी एकतामा जोड दिएका छन् । एमाले अध्यक्ष एवं प्रधानमन्त्री केपी शर्मा ओली पक्षका नेता र उनीहरुबीच छलफल भइरहेको छ । उनीहरूले सुवास नेम्बाङ, विष्णु पौडेल र प्रदीप ज्ञवालीसँग सघन छलफल चलाइरहेका हुन् । माधव नेपाल पक्ष बिहीबार आफू निकट केन्द्रीय कमिटीको बैठक बोलाएका छन् । पार्टी एकताकै लागि भनेर एमाले स्थायी कमिटी बैठक बुधबार पनि सरेको छ । माधव पक्षले बैठक बोलाएपछि सत्तारूढ नेकपा (एमाले) का केन्द्रीय कार्यालय सचिव शेरबहादुर तामाङ्गले बिहीबार एक वक्तव्य जारी गर्दै पार्टीले कारवाही गरेका अनधिकृत व्यक्तिले बोलाएको बैठकमा सहभागी नहुन आग्रह गरेका छन्। तामाङले पार्टी केन्द्रीय कमिटीका सदस्यलाई पार्टीको विधान र मुलुकको कानून विपरितको त्यस्ता क्रियाकलापमा सहभागी नहुन आह्वान गरेका हुन्।"
प्रिबजेटको छलफल पाँच दिनमै सक्न अध्यादेश,"विराटनगर : कोरोना महामारी र राजनीतिक विवादका कारण कानुनअनुसार तोकिएको समयमा बजेट अधिवेशन आह्वान गर्न नसकेको प्रदेश १ सरकारले आर्थिक कार्यविधि ऐनलाई संशोधन गर्दै छलफलको समय घटाउने भएको हो। जसका लागि अध्यादेश जारी गर्ने निर्णय बुधबार बसेको प्रदेश मन्त्रिपरिषद् बैठकले गरेको छ। सरकारले बजेटमाथिको पूर्वछलफल गर्ने अवधि घटाउन आर्थिक कार्यविधि ऐन २०७४, संशोधन गर्ने निर्णय गरेको सरकारका प्रवक्तासमेत रहेका आन्तरिक मामिला तथा कानुनमन्त्री हिक्मत कार्कीले जानकारी दिए। यसलाई संशोधन गर्न बनेको अध्यादेश प्रदेश प्रमुखसमक्ष पेस गर्ने निर्णय भएको मन्त्री कार्कीको भनाइ छ। ऐन संशोधन गरी १५ दिनअगावै पूर्वबजेट छलफल गराउनुपर्नेमा अब अध्यादेशमार्फत त्यो अवधि घटाएर पाँच दिन बनाइने छ, मन्त्री कार्कीले मन्त्रिपरिषद्को निर्णय सार्वजनिक गर्दै भने। मन्त्री कार्कीका अनुसार बैठकलाई लामो गर्न नसक्ने भएकोले पाँच दिनअगावै छलफल सक्ने गरी अध्यादेशमार्फत गर्ने निर्णयमा प्रदेश सरकार पुगेको हो। मंगलबार भएको विपक्षी दलसँग भएको छफलमा पनि मुख्यमन्त्री शेरधन राईले बजेट अधिवेशन डाक्ने र बजेट पेस हुने तर, छोटो समयमा सक्नुपर्ने बाध्यता रहेको बताएका थिए। मन्त्री कार्कीले केही दिनमै बजेट अधिवेशन आह्वान हुनेसमेत बताएका छन्। प्रदेश प्रमुख सोमनाथ अधिकारी प्यासबाट अध्यादेश जारी भएपछि बिहीबार पुनः बस्ने मन्त्रिपरिषद् बैठकले संसद् अधिवेशन आह्वान गर्ने सम्भावना छ। प्रदेश १ सरकारले पनि बजेट अधिवेशन बोलाउन आनाकानी गरेर अध्यादेशबाट बजेट ल्याउने प्रयास गरेको भन्दै विपक्षीहरूले प्रदेश सरकारको आलोचना गर्दै आएका थिए। उनीहरूले प्रदेश प्रमुखलाई समेत भेटेर बजेट अधिवेशन नबोलाइ अध्यादेशबाट बजेट ल्याउने प्रयास भए विशेष अधिवेशन बोलाउने बताएपछि सरकार अधिवेशन आह्वान गर्ने तयारीमा जुटेको हो। प्रदेश १ सरकारले कोरोना जनसुरक्षा कोष मा १० करोड रुपैयाँ थप गर्ने निर्णय गरेको छ। बुधबार बसेको मन्त्रिपरिषद्को बैठकले उक्त निर्णय गरेको हो। योसँगै अब प्रदेश १ को कोषमा २० करोड ५६ लाख ९१ हजार ५ सय ६ रुपैयाँ मौज्दात पुग्नेछ। कोषबाट अहिलेसम्म १७ करोड बढी रकम खर्च भएको छ। प्रदेश सरकारका अनुसार कोषमा रकम रित्तिँदै गएपछि प्रदेश सरकारको कोषबाट कोरोना जनसुरक्षा कोषमा रकम थप्ने निर्णय भएको हो। हालसम्म आन्तरिक मामिला तथा कानुन मन्त्रालयमार्फत २ करोड २ लाख १२ हजार ३ सय ८६ र सामाजिक विकास मन्त्रालयमार्फत १५ करोड ४८ लाख २६ हजार रुपैयाँ निकासा भई खर्च भएको तथ्यांक छ। २०७७ चैत ११ गते बसेको मन्त्रिपरिषद्को बैठकले प्रदेशमा कोरोना जनसुरक्षा कोष स्थापना गर्ने निर्णय गरेको थियो। सरकारले प्रदेशका जिल्ला र तहहरूमा क्वारेन्टाइन, आइसोलेसन तथा कोरोना संक्रमितको व्यवस्थापनका लागि कोषबाट मन्त्रालयगत रूपमा रकम निकासा गरी खर्च गर्दै आएको छ।"
कोरोना जितेपछि पूर्वराजा ज्ञानेन्द्र दम्पत्तिको भिडियो सन्देश : अग्रपङ्तिमा खटेकालाई धन्यवाद,"काठमाडौं : कोरोना भाइरस (कोभिड१९) संक्रमण जितेपछि पूर्वराज ज्ञानेन्द्र शाहले भिडियो सन्देशमार्फत् आफूहरुको स्वास्थ्यलाई लिएर चासो र चिन्ता व्यक्त गर्ने सबैप्रति आभार व्यक्त गरेका छन्। पूर्वरानी कोमल राज्यलक्ष्मीदेवीलाई साथमे राखेर ज्ञानेन्द्रले भिडियोमार्फत् आफूहरुको स्वास्थ्यलाई लिएर चासो र चिन्ता व्यक्त गर्नेलाई धन्यवाद दिएका हुन्। उनले आफूहरुले स्वास्थ्य लाभ गरे पनि देश भित्र र बाहिर देखिएको महामारीले चिन्तित बनाएको बताएका छन्। हामी दुवै पूर्ण स्वास्थ्य लाभको प्रक्रियामा छौँ। तर देश भित्र र बाहिर महामारीको अवस्थाले हामीलाई चिन्तित बनाएको छ, ज्ञानेन्द्रले भनेका छन्, यो महामारीसँग जुध्नका लागि हाम्रो आन्तरिक पहल र बाह्य सहयोगको खाँचो छ। पूर्वराजा ज्ञानेन्द्रले महामारी रोकथाम था नियन्त्रणमा दिनराख खट्ने स्वास्थ्यकर्मी, सुरक्षाकर्मी, सफाइकर्मी र सामाजिक कार्यकर्तालाई धन्यवादसमेत दिएका छन्। अग्रपंक्तिमा रहेर काम गर्ने स्वास्थ्यकर्मी, सुरक्षाकर्मी, सफाइकर्मी तथा सामाजिक कार्यकर्तालाई धन्यवाद दिन चाहन्छौँ, भिडियो सन्देशमा भनिएको छ।"
कसले पाउला जसपाको आधिकारिकता ?,"काठमाडौं : जनता समाजवादी पार्टी (जसपा)को विवाद निर्वाचन आयोगमा पुगेको छ। आयोगले बुधबार अध्यक्षद्वय महन्थ ठाकुर र उपेन्द्र यादवको पत्रको ढाँचा नमिलेको भन्दै मिलाएर पठाउन परिपत्र गरेको छ। दुवै अध्यक्षले पठाएको कारबाहीसम्बन्धी पत्र नियमावलीको अनुसूचीको ढाँचाअनुसार नमिलेको आयोगका प्रवक्ता राजकुमार श्रेष्ठले बताए। एकले अर्कोलाई पार्टीबाट निष्कासन गरेको भन्दै मंगलबार दुवै पक्षले आयोगलाई पत्राचार गरेका थिए। सुरुमा यादवले अध्यक्ष ठाकुरसहित राजेन्द्र महतो, लक्ष्मणलाल कर्ण र सर्वेन्द्रनाथ शुक्ललाई निस्कासन गरिएको जानकारी आयोगलाई गराएका थिए। त्यसलगतै ठाकुरले यादवलाई पार्टीबाट निस्कासन गरिएको पत्र पठाएका थिए। आयोगलाई पठाएको दुवैका पत्रमा राजनीतिक दलसम्बन्धी ऐनबमोजिम दलको दर्ताबाट नाम हटाई अध्यावधिक गर्न अनुरोध गरिएको थियो। आयोगका प्रवक्ता श्रेष्ठले ठाकुर र यादव दुवै पक्षलाई राजनीतिक दलसम्बन्धी नियमावली २०७४ को अनुसूची १८ बमोजिमको ढाँचामा कागजात पेस गर्न पत्र पठाइएको जानकारी दिए। उनका अनुसार कुनै राजनीतिक दलको विवरण हेरफेर गर्नुपर्ने भए अनुसूची १८ बमोजिमको ढाँचाअनुसार निर्वाचन आयोगमा लेखिपठाउनुपर्ने व्यवस्था छ। ठाकुर पक्षलाई केन्द्रीय कार्यकारिणी बैठकको हस्ताक्षरसहितको निर्णयको प्रतिलिपि पठाउन भनिएको उनले बताए। जसपा एकीकरण भएको वर्षमा विभाजनको अवस्थामा पुगेको हो। ठाकुरले नेतृत्व गरेको राष्टिय जनता पाटी (राजपा) र समाजवादी पार्टीबीच गत वर्ष मात्रै एकीकरण भएको थियो। प्रधानमन्त्री केपी शर्मा ओलीले राजनीतिक दलसम्बन्धि अध्यादेश ल्याएपछि दुवै दल मिलेका थिए। एकीकरण हुँदाको अवस्थामा कार्यकारिणी समितिमा ठाकुर पक्ष हाबी थियो। तर, नेता महेन्द्रराय यादव अर्कातिर लागेपछि केन्द्रीय कार्यकारिणी समितिमा यादव पक्षको बहुमत छ। भने विघटित सांसदमा ठाकुर पक्षको बहुमत छ। कार्यकारिणी समिति ५१ सदस्यीय छ। विघटित प्रतिनिधिसभामा ३४ सांसद थिए। जसमा रेशमलाल चौधरी र हरिनारायण रौनियार निलम्बीत छन्। ओली नेतृत्वको सरकारप्रतिको दृष्टिकोणका कारण जसपा विभाजनको अवस्थामा पुगेको हो। ठाकुर पक्ष आफना माग, मुद्दा सम्बोधन भइरहेकोले ओली सरकारको पक्षमा छ भने यादव पक्ष ओलीलाई प्रतिगमनको नायक भन्दै आएको छ।"
प्रदेश १ को बर्खे अधिवेशन जेठ २४ गते आह्वान गर्ने निर्णय,"विराटनगर : प्रदेश १ को बर्खे अधिवेशन यही जेठ २४ गते दिउँसो बस्ने भएको छ। विराटनगरस्थित प्रदेश १ को मुख्यमन्त्री तथा मन्त्रिपरिषद्को कार्यालयमा बिहीबार बिहान बसेको मन्त्रिपरिषद् बैठकले अधिवेशन बोलाउने निर्णय गरेको हो। प्रदेशसभा भवनमा जेठ २४ गते दिउँसो २ बजे अधिवेशन आह्वान गर्ने निर्णय बैठकमा भएको प्रदेश सरकारका प्रवक्ता एवं आन्तरिक मामिला तथा कानुनमन्त्री हिक्मत कार्कीले जानकारी दिए। उनका अनुसार बैठक आह्वानका लागि प्रदेश प्रमुख सोमनाथ अधिकारी प्यासीसमक्ष सिफारिस गरिने छ। अधिवेशनमा प्रिबजेटमाथि छलफल हुने बताइएको छ। कोरोना महामारी र राजनीतिक विवादका कारण कानुनअनुसार तोकिएको समयमा बजेट अधिवेशन आह्वान गर्न नसकेको प्रदेश सरकारले आर्थिक कार्यविधि ऐनलाई संशोधन गर्दै छलफलको समय घटाउने भएको छ। जसका लागि प्रदेश सरकारको सिफारिसमा प्रदेश प्रमुखले बुधबार अध्यादेश जारी गरेका थिए। बुधबार दिउँसो बसेको मन्त्रिपरिषद् बैठकले बजेटमाथिको पूर्वछलफल गर्ने अवधि घटाउन आर्थिक कार्यविधि ऐन, २०७४ संशोधन गर्ने निर्णय गरेको थियो। सरकारको सिफारिसमा बुधबार बेलुका प्रदेश प्रमुख प्यासीले प्रदेश आर्थिक कार्यविधि (दोस्रो संसोधन) अध्यादेश २०७८ जारी गरिसकेका छन्। मन्त्री कार्कीले संशोधन गर्न बनेको अध्यादेश प्रदेश प्रमुखसमक्ष बुधबार दिउँसो पेस गर्ने निर्णय भएको र बेलुका जारी भएको बताए। ऐन संशोधन गरी १५ दिनअगावै पूर्वबजेट छलफल गराउनुपर्नेमा अब अध्यादेशमार्फत त्यो अवधि घटाएर पाँच दिन बनाइएको उनको भनाइ छ। बैठकलाई लामो समयसम्म सञ्चालन गर्न नसकिने भएकोले पाँच दिनअगावै छलफल सक्ने निर्णयमा प्रदेश सरकार पुगेको हो। मङ्गलबार भएको विपक्षी दलसँग भएको छफलमा पनि मुख्यमन्त्री शेरधन राईले बजेट अधिवेशन डाक्ने र बजेट पेस हुने तर, छोटो समयमा सक्नुपर्ने बाध्यता रहेको बताएका थिए। प्रदेश प्रमुख प्यासीबाट अध्यादेश जारी भएपछि बिहीबार पुनः बसेको मन्त्रिपरिषद् बैठकले संसद अधिवेशन आह्वानको निर्णय गरेको हो। बजेट अधिवेशन बोलाउन आनाकानी गरेर अध्यादेशबाट बजेट ल्याउने प्रयास भइरहेको भन्दै विपक्षीहरुले प्रदेश सरकारको आलोचना गर्दै आएका थिए। उनीहरुले प्रदेश प्रमुखलाई समेत भेटेर बजेट अधिवेशन नबोलाई अध्यादेशबाट बजेट ल्याउने प्रयास भए विशेष अधिवेशन बोलाउने बताएपछि सरकार अधिवेशन आह्वान गर्ने तयारीमा लागेको थियो।"
"बालुवाटारमा एमाले स्थायी कमिटी बैठक, के के छन् एजेन्डा ?","काठमाडौं : नेकपा एमालेको स्थायी कमिटी बैठक बस्दैछ। प्रधानमन्त्री निवास बालुवाटारमा अपराह्न ४ बजे बैठक बस्ने भएको हो । बुधबार स्थगन गरिएको बैठक आज बस्न लागिएको एमाले पार्टी कार्यालय सचिव शेरबहादुर तामाङले जानकारी दिए। उनका अनुसार बैठकमा पार्टीको आन्तरिक विषयमा छलफल हुनेछ । एमालेको पार्टीभित्र देखिएको विवाद समाधानका लागि बैठक लगातार बस्दै आएको छ । यता आजै पार्टीका नेता माधवकुमार नेपालझलनाथ खनाल पक्षको बैठक पनि बसिरहेको छ । यसअघिको बैठकले माधवकुमार नेपाल पक्षका १२ जना सांसदलाई स्पष्टीकरण सोधेको थियो । स्पष्टीकरण सोधिएकाहरुमा घनश्याम भूसाल, सुरेन्द्र पाण्डे, विरोध खतिवडा, जीवनराम श्रेष्ठ, सोमप्रसाद पाण्डे, कृष्णलाल महर्जन, झपट रावल, भवानी प्रसाद खापुङ, यज्ञ सुनुवार, मेटमणि चौधरी, दिपकप्रकाश भट्ट र नारायण खतिवडा रहेका छन्। एमाले संस्थापन पक्षले वरिष्ठ नेता माधव नेपाल, झलनाथ खनाल, उपाध्यक्ष भीम रावललगायत ११ जनालाई साधारण सदस्य समेत नरहने गरी कारबाही गरिसकेको छ । आजको बैठकमा उक्त कारबाहीबारे छलफल हुनसक्ने बताइएको छ । ओलीले माधवकुमार नेपाल र झलनाख खनालसहितका सांसदलाई स्पष्टीकरण मागेको भएपनि उनीहरुले स्पष्टीकरण नबुझाउने अडान लिएका छन्। नेपाली कांग्रेसका सभापति शेरबहादुर देउवालाई प्रधानमन्त्री बनाउन हस्ताक्षर गरेपछि नेपालखनालसहित ११ जनालाई ओलीले पार्टीबाट निष्कासित गरेका थिए। पार्टीभित्र विवाद चर्किदै गएपछि नेपाल पक्षले भने बेग्लै पार्टी खोल्ने तयारी गरिरहेको छ।"
जनमोर्चाका सांसद कृष्ण थापा निलम्बित,पोखरा : गण्डकी प्रदेशमा राष्ट्रिय जनमोर्चाका सांसद कृष्ण थापाको पद उनकै पार्टीले खारेज गरेको छ । पार्टीले उनलाई सांसदबाट हटाएको पत्र प्राप्त भएको सूचना सभामुख नेत्रनाथ अधिकारीले बिहीबार प्रदेश सभामा पढेर सुनाए । जनमोर्चाका महासचिव मनोज भट्ट र सांसद पियारी थापाले सांसद थापालाई हटाएको पत्र प्रदेश सभा सचिवालयमा बिहीबारै दर्ता गराएका थिए । जनमोर्चाको बिहीबारको केन्द्रीय बैठकले थापालाई सांसद पदबाट हटाउने निर्णय गरेको पियारी र मनोजले दर्ता गरेको पत्रमा उल्लेख छ । मुख्यमन्त्री पृथ्वीसुब्बा गुरुङविरुद्ध दर्ता भएको अविश्वासको प्रस्ताव सफल बनाउन नलागेको भन्दै उनको पार्टीले थापालाई निलम्बन गरेको हो । उनले कांग्रेसका नेता कृष्णचन्द्र नेपाली पोखरेललाई मुख्यमन्त्री प्रस्तावित दाबीपत्रमा पनि हस्ताक्षर गर्न मानेका थिएनन् । थापा बाग्लुङ १ को क बाट प्रत्यक्ष निर्वाचित सांसद हुन् । जनमोर्चाका ३ सांसद रहेकामा अब गण्डकीमा २ सांसदमात्र बाँकी छन्।
नेपाल पक्षमा दुई धार,"काठमाडौं : एमालेको माधवकुमार नेपाल पक्षमा दुई धार देखिएको छ । दोस्रो तहका नेता एमालेमै बसेर अन्तरसंघर्ष गर्नुपर्ने पक्षमा छन् । पुराना तथा तेस्रो, चौथो पुस्ताका नेता समूह छुटै पार्टी गठन गर्नुपर्ने पक्षमा देखिएका छन् । सुरेन्द्र पाण्डे, घनश्याम भुसाल, योगेश भट्टराई, गोकर्ण विष्टलगायत नेताले पार्टी एकतामा जोड दिएका छन् । एमाले अध्यक्ष एवं प्रधानमन्त्री केपी शर्मा ओली पक्षका नेता र उनीहरुबीच छलफल भइरहेको छ । उनीहरूले सुवास नेम्बाङ, विष्णु पौडेल र प्रदीप ज्ञवालीसँग सघन छलफल चलाइरहेका हुन् । अध्यक्ष ओली पार्टीलाई २०७५ जेठ २ को अवस्थामा फर्किन ससर्त सहमत भइसकेका छन् । महासचिव ईश्वर पोखरेल र भट्टराईबीच बुधबार संवाद भएको छ । अध्यक्ष ओलीले भीम आचार्यलगायत नेतालाई सिंहदबारमै बोलाएर एकताको पक्षमा लाग्न आग्रह गरेका छन् । राजीनामा दिन तयार नेपाल पक्षका सांसदले दोस्रो तहका नेताहरुकै दबाबमा प्रतिनिधिसभामा अनुपस्थिति मात्रै जनाएका थिए । नेपालसहित चार नेताको निलम्बन जेठ ३१ मा फुकुवा भएसँगै बुढानीलकण्ठ वार्ताको वातावरण बनेको थियो । त्यसपछि कार्यदल बनाएर अघि बढ्ने विषयमा युवा नेताको सक्रियता प्रमुख कारण हो । जेठ ६ को राष्टियसभा उपनिर्वाचनमा पार्टीका उमेदवारविरुद्ध स्वतन्त्र उम्मेदवारलाई नेपाल पक्षले साथ दिएपछि वार्ताको वातावरण धमिलिएको थियो । प्रधानमन्त्री ओलीले जेठ ७ मा प्रतिनिधिसभा विघटन गरेपछि अवस्था अझ जटिल बन्यो । तर, दोस्रो तहका नेता हरेस नखाई एकताको पक्ष लागिरहेका छन् । नेपाल, झलनाथ खनाल, भीम रावललगायत ११ जनालाई जेठ ८ मा स्पष्टीकरण सोधिएको थियो । दोस्रो तहका नेताबीच जेठ ९ मा पनि ओली जेठ २ मा फर्किने र नेपाल पक्ष अदालत नजाने भनेर सहमतिनजिक पुगेको नेताहरुले बताउँदै आएका छन् । तर, नेपाल पक्ष कांग्रेस सभापति शेरबहादुर देउवाको पक्षमा अदालतमा हस्ताक्षर गर्न पुगे । एमालेले जेठ १० गते नेपालसहित ११ जनालाई पार्टीको साधारण सदस्यसमेत नरहने गरी कारबाही गरेको थियो । १२ जनासँग स्पष्टीकरण सोधिएको थियो । वार्तामा संलग्न भट्टराई र विष्टले भने अदालत गएर देउवाको पक्षमा हस्ताक्षर गरेका थिएनन् । नेपाल पक्षले अदालतमा गरेको हस्ताक्षर फिर्ता गर्ने र ओलीले जेठ २ मा फर्किने गरी सहमतिको अवस्था छ । तर, ओलीप्रति अनुराग राख्दै आएका नेताहरुले अब जेठ २ मा फर्के पनि पार्टी एकता हुन नसक्ने बताउँदै आएका छन् । नेपाल पक्षका युवा नेता नीरज आचार्यले कुरा भइरहेको तर टुंगोमा पुगिनसकेको बताए । उनले भने, र्सको कुरा औपचारीक रूपमा केही आएको छैन । जेठ २ लाई प्रस्थान विन्दु बनाएर अगाडि बढौ भन्ने कुरा हो । त्यसयताका घटना सवै त्यसकै सहउत्पादन हुन । मिलेर जाँदा आआफ्नो तर्फवाट भएका कमजोरी हरुको महशुसत सवैले गर्ने पर्ने हुन्छ । कतिपय नेताले भने २०७५ जेठ २ मा फर्किए पनि अब एकता सम्भव नरहेको बताइरहेका छन् । खनाल, रावलसहित युवराज ज्ञवाली, अमृत बोहरा, मुुकुन्द न्यौपाने, अष्टलक्ष्मी शाक्य, बेदुराम भुसाललगायत नेता ओलीसँग मिल्न नसकिने, छुटै पार्टी बनाएर जाने पक्षमा छन् । नेपाल पक्षका नेता मेटमणि चौधरीले राजनीतिमा असम्भव केही पनि नहुने भए पनि अहिलेसम्मको अवस्थामा पार्टी एकता सम्भावना क्षीण रहेको बताए । परिस्थीति धेरै अगाडि बढिसकेको छ । अब ओलीसँग एकताको सम्भावना मचाँहि देख्दिनँ, चौधरीले भने, तर, राजनीतिमा असम्भव भन्ने त केही हुन्न । आफू कमजोर भएपछि ओलीले लचकता देखाएको उनको भनाइ छ । ओली कमजोर हुदै गए, राष्टिय सभाको निर्वाचनमा उनको अवस्थाको उजागर भयो, उनले भने, गठबन्धन यस्तै बलियो हुदै गयो भने आफनो अस्तित्व सकिने डरले लचक भएका हुन सक्छन् ।उनले ओली पक्षका दोस्रो तह नेताको दबावमा ओली लचिलो भएको हुन सक्ने बताए । चिया पिउन बसेका बेला गरेका कुरालाई वार्ता भन्न सकिँदैन, उनले भने, यो अलमल्याउने खेल मात्रै हो । नेपालले अब कसरी जाने भन्ने विषयमा सघन छलफल थालेका छन् । बुधबार आफू निकट जनवर्गिय संगठनका पदाधिकारीसँग छलफल चलाएका हुन । छलफल एकता वा छुटै पार्टी गरेर जाने भन्ने विषयमा केन्द्रित भएको थियो । नेपाल पक्षका युवा संघ नेपालका अध्यक्ष नरेश शाहीले ओली पक्षले विघटनको पक्षमा निकालेको विज्ञप्ति र पार्टीको एकता पक्षमा नै छलफल भएको बताए । २०७५ जेठ २ मा फर्किने अपिल जारी गरेर मात्रै नहुने, सबै कमिटी पुराना अवस्थामा फर्किनुपर्नेमा जोडदार आवाज उठेको उनको भनाइ छ । माधव नेपाल पक्ष बिहीबार आफू निकट केन्द्रीय कमिटीको बैठक बोलाएका छन् । पार्टी एकताकै लागि भनेर एमाले स्थायी कमिटी बैठक बुधबार पनि सरेको छ ।"
लुम्बिनी राष्ट्रियसभा उपनिर्वाचन परिणाम राष्ट्रपति समक्ष पेश,"काठमाडौं : लुम्बिनी प्रदेश राष्ट्रियसभा उपनिर्वाचनको परिणाम राष्ट्रपति समक्ष पेश भएको छ । राष्ट्रपति कार्यालयका सहायक प्रवक्ता केशवप्रसाद घिमिरेका अनुसार बिहीबार लुम्बिनी प्रदेश रााष्ट्रियसभा उपनिर्वाचनको परिणाम राष्ट्रपति विद्यादेवी भण्डारीसमक्ष पेश भएको छ । भट्टराईका अनुसार नेपालको संविधानको धारा ८६ को उपधारा (२ं) को खण्ड (क) तथा राष्ट्रिय सभा सदस्य निर्वाचन ऐन, २०७५ को दफा ३ को उपदफा १ को खण्ड (घ) बमोजिमको रिक्त पदमा सोही ऐनको दफा (३) को उपदफा (२) को व्यवस्था अनुसार सम्पन्न भएको राष्ट्रिय सभा सदस्य (लुम्बिनी प्रदेश) उपनिर्वाचनको निर्वाचन परिणाम सहितको प्रतिवेदन राष्ट्रिय सभा सदस्य निर्वाचन ऐन, २०७५ को दफा ६० बमोजिम निर्वाचन आयोगले राष्ट्रपति भण्डारीसमक्ष पेश गरेको हो ।"
आयोजनामा निर्माण सामग्रीको अभाव,"सुर्खेत : कोरोना महामारीमा पनि काम नरोकिएका विकास आयोजनामा निर्माण सामग्रीको अभाव हुन थालेको छ । निषेधाज्ञाका कारण निर्माण सामग्री उत्पादन गर्ने कम्पनीहरु बन्द छन् । यसकारण पनि हाल संचालन भइरहेका आयोजनाहरुमा निर्माण सामग्रीको अभाव भएको हो । निर्माण सामग्री अभाव भएपछि आयोजनाको काम पनि प्रभावित हुने देखिएको छ । कोरोना त्रासका कारण कर्णालीका अधिकांश जिल्लामा निषेधाज्ञा छ । तर पनि विकास आयोजनामा सावधानी अपनाएर निर्माणको काम चलिरहेको छ । काम जारी रहेपनि निर्माण सामग्रीको अभाव हुन थालेपछि काम प्रभावित हुने अवस्था आएको हो । ठूला आयोजनाले यतिबेला निर्माण सामग्रीको अभाव झेलिरहेका हुन् । सरकारले निर्माण सामग्रीको अभाव हुन नदिने जनाए पनि राष्ट्रिय गौरवका आयोजनाहरुमा निर्माण सामग्रीको अभाव सुरु भएको हो । सुर्खेतस्थित निर्माणाधिन राष्ट्रिय गौरवको भेरीबबई डाइभर्सन बहुउद्देश्यीय आयोजनामा निर्माण सामग्री अभाव भएको छ । निषेधाज्ञामा पनि आयोजनामा निर्माणको काम जारी छ, तर हामीलाई सरियाको अभाव भइसक्यो आयोजनाका सुचना अधिकारी इश्वरीप्रसाद तिवारीले भने, कोरोनाका कारण निर्माण कम्पनी बन्द छन्, उतपादन नै नभएपछि सिमेन्टको पनि अभाव भएको छ । ठूला र गुणस्तरिय सरिया मात्रै प्रयोग गर्ने भएका कारण आयोजनालाई हिजोआज सरियाको अभाव भएको हो । आयोजनालाई आवश्यक पर्ने सरिया कम्पनीमै अर्डर दिनुपर्छ तिवारीले भने, अहिले निर्माण कम्पनी नै बन्द हुँदा सरिया अभाव भएको हो । सरिया अभाव भए पनि आयोजनाको बाँकी काम नै रोकिएको छैन । सरिया प्रयोग हुने काम रोकिएको छ, तर आयोजनाको अरु काम जारी राखेका छौं उनले भने, निषेधाज्ञा लम्बिदै गयो भने सामग्री अभावमा अरु काम पनि प्रभावित हुनसक्छ । निर्माण सामग्री अभावकै कारण यो आयोजनाको निर्माण कार्य तोकिएको समयभन्दा लम्बिन सक्नेछ । काम जारी रहेपनि कोरोनाबाट जोगिन त्यहाँ कार्यरत मजदुरलाई बाहिरका व्यक्तिसँग भेटघाट गर्न प्रतिबन्ध लगाइएको छ । आयोजनामा ६० भन्दा बढी स्थानीय मजदुरहरु कार्यरत छन् । आयोजनामा कार्यरत मजदुरमा कोरोना संक्रमण हुन नदिन सबै मजदुरलाई क्याम्पमै बसोबासको व्यवस्थापन गरिएको छ । यो आयोजनामा हालसम्म ४३ प्रतिशत काम सकिएको छ । भेरी नदीको पानी बबई नदीमा खसालेर यो आयोजनाबाट बाँके र बर्दियाको ५२ हजार हेक्टर क्षेत्रफलमा सिँचाइ र ४८ मेगावाट विजुली उत्पादन गर्ने योजना छ । यो आयोजनामा हाल भेरी नदीमा बाँध र पावर हाउस (विद्युतगृह) निर्माणको काम जारी छ । बाँध निर्माणतर्फ क्याम्प, क्रसर प्लान्ट, ब्याचिङ प्लान्टलगायतका कामहरु भइरहेको हो । यो आयोजना सम्पन्न गर्न कुल ३३ अर्ब १९ करोड खर्च हुने अनुमान छ । आर्थिक वर्ष २०७९०८० मा यो आयोजनाको काम सम्पन्न गर्ने लक्ष्य लिइएको छ । २०७१ सालदेखि सुरु भएको यो आयोजनामा २०७४ कात्तिकदेखि सुरुङ निर्माणको काम थालिएको थियो । सुरुङ निर्माणको काम निर्धारित समयभन्दा अगाडि नै सम्पन्न गरेर प्रशंसा बटुलेको आयोजनाको दोस्रो चरणको काम भने सुस्त छ । महत्वपूर्ण मानिएको विद्युतगृह निर्माणको काम झनै सुस्त छ । शिलान्यास भएको लामो समयपछि मात्र विद्युतगृह निर्माणको काम सुरु भएको छ । दोस्रो चरणको बाँध र पावर हाउस (विद्युत गृह) निर्माणको जिम्मा चीनको ग्वाङ्डोनयुनाटियन र नेपालको रमण कन्स्ट्रक्सन जेभीले लिएका छन् । नेपालमै पहिलो पटक टनेल बोरिङ मेसिन (टिबिएम) बाट १२२ किलोमिटर सुरुङ खन्ने काम सम्पन्न भइसकेको छ"
फर्निचर उद्योग र होटलमा आगलागी हुँदा ७० लाखको क्षति,"विराटनगर : मोरङको धनपालथान गाउँपालिका४ स्थित कर्सिया बजारमा रहेको एउटा फर्निचर उद्योग र होटलमा बिहीबार आगलागी भएको छ । आगोले जलेर उद्योग र होटल खरानी हुँदा ७० लाख बराबरको क्षति भएको अनुमान प्रहरीले गरेको छ । रंगेली नगरपालिका२ मंगलबारेका राजेन्द्र शर्माले सञ्चालन गरेको फर्निचर उद्योगबाट बिहान ९ बजेदेखि आगलागी सुरु भएको थियो । फर्निचर उद्योगबाट सुरु भएको आगोले बद्रीकुमार कार्कीले सञ्चालन गरेको होटलमा पनि क्षति पुर्याएको प्रहरीले जनाएको छ । मोरङ प्रहरीका प्रवक्ता डीएसपी मानबहादुर राईका अनुसार फर्निचर उद्योगबाट सुरु भएको आगोले उद्योगसहित त्यहीँ रहेको होटल पूर्ण रूपमा ध्वस्त बनाएको छ । कोरोना भाइरस संक्रमण नियन्त्रणका लागि लगाइएको निषेधाज्ञाका कारण उद्योग र होटल दुवै बन्द थिए । बन्द अवस्थामा विद्युत सर्ट भएर आगो लागेको हुनसक्ने राईले बताए। आगोले फर्निचर उद्योगमा ६० लाख बराबरको र होटलमा १० लाख बराबरको क्षति भएको प्रहरीले जनाएको छ । स्थानीय बासिन्दा, प्रहरी र दमकलको सहयोगमा आगो नियन्त्रणमा लिन दुई घण्टाभन्दा बढी समय लागेको डीएसपी राईले बताए । उनले घटनाका बारेमा अनुसन्धान थालिएको जनाए ।"
"उमेर सय, कोरोना पराजय","सिन्धुली : स्वास्थ्यमा समस्या आएपछि एक सय वर्षकी इन्दिराकुमारी थापा एक साता घरमै आइसोलेसनमा बसिन्। सुधार नभएपछि जेठ १३ गते बिहीबार कोभिड अस्पतालमा भर्ना गरियो। कोरोना परीक्षण गर्दा रिपोर्ट पोजिटिभ आयो। तर, उनले आत्मबललाई कमजोर हुन दिइनन्। त्यसको परिणाम स्वरूप एक सातामै निको भएर उनी कमलामाई नगरपालिका६ स्थित घर फर्किएकी छन्। स्वास्थ्य सुरक्षामा परिवारले गरेको व्यवस्थापन, समयमा अस्पताल भर्ना र डाक्टरहरूको अथक मेहनत तथा वृद्धा आमाको दृढ आत्मबलका कारण सजिलै कोरोना भाइरसको दोस्रो भेरियन्टलाई जित्नुभयो, सिन्धुली अस्पताल विकास समितिका अध्यक्ष प्रलाद पोखरेलले भने, हामी अत्यन्तै खुसी भएका छौं। हाम्रा डाक्टर तथा नर्सहरूमा थप आत्मबल र हौसला प्राप्त भएको छ। समयमा उपचार पाए, खानपान व्यवस्थापन गर्न सके, दर्बिलो आत्मबल बनाए सहजै कोरोनालाई परास्त गर्न सकिने अध्यक्ष पोखरेलको भनाइ छ। उनका अनुसार उमेरले खासै प्रभाव नपार्ने प्रस्ट भएको छ। वृद्धा थापाले निको भएर अस्पतालबाट घर फर्किन पाउँदा खुसी लागेको प्रतिक्रिया जनाइन्। छोरीले समयमा अस्पताल लगेकी हुनाले म बाँचेकी हुँ। मसँग ऊबेला सुकामानो घ्यू खाएको बल रहेछ, उनले भनिन्, त्यही भएर आज म सय वर्षकी वृद्धासँग पनि कोरोना भाइरसले हार्यो, मैले जितेँ। उनलाई छोरीले अस्पताल ल्याउँदा भने निको भएर घर फर्कन्छु भन्ने लागेको रहेनछ। तर, डाक्टर साबहरूको सहायताले म बाँचँें। सय वर्षमा पनि मलाई बचाउने उहाँहरू (डाक्टर) लाखलाख वर्ष बाँचिरहुन मेरो शुभकामना छ, उनले भनिन्। वृद्धाकी छोरी निर्मला बस्नेतले सुरुमा केही स्वास्थ्य समस्या देखिए पनि अस्पताल भर्ना भएपछि धेरै समस्या नदेखिएको बताइन्। परिवारका सदस्य चिन्तित भए पनि आमाले चिन्ता नलिएको उनको भनाइ छ। आमाको आत्मबलले नै कोरोनालाई पराजित गर्न सहज भयो, उनले भनिन्। सिन्धुली अस्पतालका प्रवक्ता डा सागर देवकोटाले मंगलबार पुनः स्वाब परीक्षण गर्दा रिपोर्ट नेगेटिभ आएपछि बुधबार घर फर्काइएको बताए। वृद्धाको स्वास्थ्य अवस्था सामान्य छ। वृद्धामा अक्सिनको मात्रा निकै कम थियो। ज्वरो पनि थियो। सुरुमा हामीले निकै कठिन होला भन्ने ठानेका थियौं, प्रवक्ता डा देवकोटाले भने, तर, उहाँले सय वर्षको उमेरमा पनि सहजै रूपमा कोभिड जित्नु भएर हामीमा थप उत्साह र हौसला प्रदान गर्नुभयो। वृद्धालाई हाई फ्लो अक्सिजन दिएर उपचार थालिएको थियो। तर, क्रमिक रूपमा स्वास्थ्यमा सुधार भई उच्च आत्मबलका कारण कोरोना भाइरसलाई जित्न सफल भएको डा देवकोटाको भनाइ छ। सय वर्षको उमेरमा पनि सहजै कोरोना भाइरसलाई जितेपछि बुधबार वृद्धासँग समितिका अध्यक्ष पोखरेल, डाक्टर र नर्सले आशीर्वाद लिएर अस्पतालबाट बिदाइ गरेका हुन्। सय वर्षकी वृद्धाले एक सातामै कोरोना जितेर घर फर्किँदा आफू अत्यन्तै हर्षित भएको अध्यक्ष पोखरेलले बताए। सिन्धुलीमा हालसम्म १ हजार ३ सय ८१ जना संक्रमितमध्ये २ सय ६४ जना निको भएका छन्। २५ जनाको मृत्यु भएको छ।"
दलित बस्तीलाई खाद्यान्न र स्वास्थ्य सामग्री वितरण,मुगु : निषेधाज्ञामा खाद्यान्न जोहो गर्न नसकेका ५० घरधुरी दलित समुदायलाई खाद्यान्न तथा स्वास्थ्य सामग्री वितरण गरिएको छ । सोरु गाँउपालीका४ रावल वडामा रहेका ५० घर धुरीका स्थानीयलाई स्टोरिज अफ नेपाल समुदाय काठमाडौंको आर्थिक सहयोगमा ग्रामिण समुदाय संस्था जीएस एसको सहजीकरणमा खाद्यन्न तथा स्वास्थ्य सामग्री वितरण गरिएको हो । स्टोरजि अफ नेपाल समूदाय काठमाडौंको ३ लाख ५६ हजार ७ सय ५० रुपैयाँको आर्थिक सहयोग र ग्रामीण सामुदायक संस्था मुगुको सहजीकरणमा प्रति घरलाई खाद्या तथा स्वास्थ्य सामग्री वितरण गरिएको स्थानीय सहजीकरण संस्था जीएस एस मुगुका कार्यक्रम संयोजक बासु रावलले जानकारी दिए। अघिल्लो वर्ष समेत कोरोनका कारण जिल्लाको छाँयानाथ रारा नगरपालिका सोरु र मुगुम कार्मारोङ गाउँपालिकाको क्वारेन्टाइन र आइसोलेसनमा बसेका साथै अन्य विपन्न परिवारलाई स्टोरजी अफ नेपाल समुदाय काठमाडौंको आर्थिक सहयोगमा खाद्यन्न र सरसफाइका सामग्री वितरण गरिएको थियो।
नवलपरासीको भलुही खोलामा नदीजन्य पदार्थको व्यापक दोहन,"परासीः पश्चिम नवलपरासीको बासाबसहीस्थित भलुही खोलामा नदीजन्य पदार्थको दोहन भइरहेको पाइएको छ । नदी दोहनले बस्ती नै जोखिममा परेको भन्दै स्थानीयहरुले गुनासो गरेका छन् । उक्त खोलाको सरावल गाउँपालिकाले ठेक्का लगाएको हो । जेठ मसान्तसम्मका लागि ठेक्का लगाइएको भए पनि ठेक्काको म्याद सकिने समय नजिकिँदै गर्दा ठेकेदारले मेसिन प्रयोग गरेर नदीजन्य पदार्थ दोहन गर्न सुरु गरेको स्थानीयको गुनासो छ। गाउँपालिकाले सुनवलस्थित पञ्चतारा कन्स्ट्रक्सनका प्रोपाइटर प्रदीप पोखरेललाई ४५ लाखमा ठेक्का दिएको गाउँपालिका अध्यक्ष राधेश्याम चौधरीले बताए । नदीजन्य पदार्थ उत्खनन् गर्दा मेसिन प्रयोग गर्न नपाइने गरी दिइएको उनले जानकारी दिए । तर ठेकेदारले बस्ती नै जोखिममा पर्ने गरी ढुंगा, बालुवा निकालेपछि स्थानीयले बिरोध गरेका छन् । ठेकेदारले दिनमा ३ वटासम्म स्काभेटर प्रयोग गरेर नदीजन्य पदार्थ निकाल्ने गरेको स्थानीयले बताए । यसैबीच नदीजन्य पदार्थको दोहन भएको गुनासो बढेपछि प्रहरीले एक स्काभेटरसहित १५ वटा टेक्टर खोलाबाट पक्राउ गरेको छ । तीन वटा स्काभेटरले नदीजन्य पदार्थ निकालेको जानकारी पाएपछि गएको प्रहरीले खोलाबाट एउटा स्काभेटरसहित टेक्टर पक्राउ गरेको हो । दुई वटा भने ठेकेदारले पहिल्य नै भगाइसकेकाले पक्राउ पर्न नसकेको स्थानीयले बताए । खोलामा जथाभावी रुपमा मेसिन प्रयोग गरेको जानकारी पाएपछि गएको प्रहरी टोलीले स्काभेटर र ट्याक्टर पक्राउ गरेको जिल्ला प्रहरी कार्यालयका सूचना अधिकारी डिएसपी राजु लामाले बताए । पक्राउ परेका सबै सवारी साधनलाई आवश्यक कारवाहीका लागि गाउँपालिका पठाइने लामाले जानकारी दिए ।"
जङ्गली हात्तीका कारण गौरीगाई गणना स्थगित,"नवलपुर : चितवन राष्ट्रिय निकुञ्जमा शुरु भएको सङ्कटापन्न सूचीमा सूचीकृत गौरीगाई गणना बीचैमा स्थगन भएको छ । आन्तरिक प्रयोजनका लागि भन्दै निकुञ्जले गत वैशाख २८ गतेदेखि शुरु गरेको गौरीगाई गणना जङ्गली हात्तीको अवरोधका कारण स्थगन गरिएको निकुञ्जले जनाएको छ । चितवन राष्ट्रिय निकुञ्जका सूचना अधिकारी एवं सहायक संरक्षण अधिकृत लोकेन्द्र अधिकारीका अनुसार गणना अन्तिम चरणमा पुगेको बेला जङ्गली हात्तीले अवरोध पुर्याएको हो । 'निकुञ्जमा गौरीगाई पाइने क्षेत्रलाई १४ वटा ब्लकमा विभाजन गरेर गणना भइरहेको थियो', अधिकारीले भने, '१२ वटा ब्लक सकाएर अन्तिमको दुई वटा गणना गर्ने बेलामा जङ्गली हात्तीले अवरोध गरेपछि गणना स्थगन गरिएको छ ।' गौरी गाई गणना कहिलेदेखि पुनः शुरु गर्ने भन्ने बारे यकिन नभएको अधिकारीले बताए। राष्ट्रिय निकुञ्ज तथा वन्यजन्तु संरक्षण ऐन, २०२९ अनुसार संरक्षित वन्यजन्तुको सूचीमा सूचीकृत सङ्कटापन्न अवस्थाको जङ्गली गाई (गौरीगाई)को निकुञ्जले पाँच वर्षपछि गणना थालेको थियो । गौरीगाईको पछिल्लो अवस्थाका बारेमा जानकारी लिने उद्देश्यका साथ आन्तरिक अनुगमन तथा गणनाका लागि निकुञ्जका २२ वटा हात्ती र ६० जनशक्ति परिचालन गरिएको थियो । चितवन राष्ट्रिय निकुञ्जको गौरी पाइने सम्भावित चुरे, भावर र नदी तटीय क्षेत्रमा सालको वनसँग जोडिएका घाँसे मैदानलाई १४ वटा ब्लकमा विभाजन गरी प्रत्यक्ष अवलोकन विधिबाट गणना शुरु भएको थियो । सन् २०१६ को गणनाअनुसार नेपालमा पर्सा राष्ट्रिय निकुञ्ज र चितवन राष्ट्रिय निकुञ्जमा गरी ४७३ गौरीगाई रहेकामा चितवनमा ३६८ पाइएको थियो । सन् १९५० को दशकमा नेपालको पूर्वी क्षेत्र उदयपुर तथा कोशी टप्पु क्षेत्रमा प्रशस्त पाइने गौरीगाई पछिल्ला दिनमा देखिन छाडेका छन् । सन् २०११ को गणनामा ३१२ वटा गौरीगाई रेकर्ड भएका थिए । नेपाल र भारतसमेत दक्षिण एशिया तथा दक्षिणपूर्वी एशियाका ११ देशमा तीन उपप्रजातिका गौरीगाई पाइने गरेको छ । विशेषगरी सुक्खा भागमा बस्न रुचाउने गौरीगाईको सरदर आयु २० देखि ३० वर्ष हुने गरेको छ । ठूलो झुण्डमा बस्न रुचाउने यो वन्यजन्तु कहिलेकाहीँ बाघको शिकारमा पनि पर्ने गरेको छ । भाले गौरीगाई ६०० देखि १००० किलोग्रामसम्म हुन्छ । प्रायः जसो एउटा हुलमा आठदेखि ११ वटाको सङ्ख्यामा गौरीगाई रहने गरेको निकुञ्जले जनाएको छ । रासस"
कोरोना संक्रमणबाट एकै घरका तीन जनाको मृत्यु,उदयपुर : उदयपुरमा कोरोना भाइरसबाट एक सातामा एकै परिवारका तीन जनाको मृत्यु भएको छ । दुई छोराको मृत्युकाको शोकमा रहेकै बेला बिहीबार बिहान ४:२५ बजे रौतामाई गाउँपालिका ७ मुर्कुचीकी ७१ वर्षिया आमा तिलमाया मश्राङ्गी मगरको मृत्यु भएको गाउँपालिकाका अध्यक्ष गजेन्द्रबहादुर खड्काले जानकारी दिए । दुई साताअघि कोरोना परीक्षण गर्दा उनलाई कोरोना पोजेटिभ देखिएपछि गाईघाटस्थित मदन भण्डारी आँखा अस्पतालको आईसोलेसन वार्डमा राखी उपचार गरिएको आफन्त विरेन्द्रकुमार मगरले बताए । सामान्य उपचारपछि बिरामीको आग्रहमा उनलाई होमआइसोलेसनमा लगिएको थियो । यसअघि श्वासप्रश्वासमा समस्या देखिएपछि विराटनगरमा उपचारको क्रममा दुई छोराको मृत्यु भएको थियो । जेष्ठ १५ गते साईलो छोरा ४५ वर्षीय तुलबहादुर मश्राङ्गीको विराट मेडिकल कलेज र १८ गते जेठो छोरा ५० वर्षीय पुस्कल मश्राङ्गीको नोवेल शिक्षण अस्पतालमा मृत्यु भएको थियो । दुबैलाई आईसियुमा राखेर उपचार गर्दा गर्दै कोरोनाले मृत्यु भएको जिल्ला स्वास्थ्य कार्यालय प्रमुख मोहन सुबेदीले जानकारी दिए । दुई साता अघि एकै पटक घरका तीन दाजुभाई र आमामा कोरोना पोजेटिभ देखिएपछि उनीहरु आँखा अस्पताल गाईघाटको आईसोलेसन वार्डमा उपचार गर्दै थिए । योसँगै उदयपुरमा कोरोना भाइरसबाट मृत्यु हुनेको संख्या ३७ पुगेको छ ।
वन्यजन्तुको चोरी सिकारीमा संलग्न गिरोह पक्राउ,"विराटनगर : मोरङको इलाका प्रहरी कार्यालय बेलबारीले वन्यजन्तुको चोरी सिकारीमा संलग्न गिरोहलाई पक्राउ गरेको छ । वन्यजन्तुको सिकार गर्ने क्रममा भरुवा बन्दुकले लागेर सँगै गएका साथीको मृत्यु भएपछि फरार रहेको गिरोहमा संलग्नमध्ये चारजना पक्राउ परेका हुन् । पक्राउ पर्नेमा मोरङको केराबारी गाउँपालिका३ का ४४ वर्षीय डिकबहादुर राई, ३६ वर्षीय बुद्धवीर लिम्बू, १९ वर्षीय रामप्रसाद राई र लेटाङ नगरपालिका१ का १९ वर्षीय विपन लिम्बू रहेका छन् । बेलबारी प्रहरीका निरीक्षक सरोज खनाल नेतृत्वको टोलीले उनीहरुलाई बुधबारसाँझ पक्राउ गरेको हो । पक्राउ परेकाहरुले विभिन्न स्थानमा लुकाएर राखेको चार नाल भरुवा बन्दुक पनि प्रहरीले बरामद गरेको छ । बन्दुकले लागेर साथीको मृत्यु भएको घटनापछि उनीहरु रूख र ढुंगाको चेप तथा ओढारमा बन्दुक लुकाएर फरार भएको खुलेको मोरङ प्रहरीका प्रवक्ता डीएसपी मानबहादुर राईले जानकारी दिए । पक्राउ गरेर अनुसन्धानको दायरामा ल्याइएपछि उनीहरुले नै दिएको बयानका आधारमा प्रहरीले चार नाल बन्दुक नियन्त्रणमा लिएको उनको भनाइ छ । राईका अनुसार वन्यजन्तुको चोरी सिकारीमा संलग्न गिरोहलाई नियन्त्रणमा लिन केराबारी र लेटाङ क्षेत्रमा विशेष सर्च अप्रेशन चलाइएको थियो । घटना अनुसार गत वैशाख ८ गते राति १० जनाको समूह केराबारीको बाँसघारी खोप सरकारी राष्ट्रिय वनमा वन्यजन्तुको सिकार खेल्न गएका थिए । सिकार खेल्ने क्रममा मृगलाई हानेको बन्दुकले लागेर एक जनाको घटनास्थलमै मृत्यु भयो । डीएसपी राईका अनुसार सिकार खेल्न गएकामध्ये ३७ वर्षीय गजेन्द्र राईले मृगलाई हानेको भरुवा बन्दुकको छर्राले लागेर केराबारी३ का ३२ वर्षीय हस्त राईको मृत्यु भएको हो । घटना भएको भोलिपल्टै प्रहरीले सिकार खेल्न गएकामध्ये गजेन्द्र र २६ वर्षीय रुविन लिम्बूलाई पक्राउ गरेको थियो । गजेन्द्र र रुविनका साथबाट प्रहरीले एक नाल भरुवा बन्दुक त्यतिबेला नियन्त्रणमा लिएको थियो । ज्यान सम्बन्धी र हातहतियार खरखजना कसूरमा मुद्दा चलाउन प्रहरीले पक्राउ परेकाविरुद्ध म्याद थप गरेर घटनाको अनुसन्धान थालेपछि सिकार खेल्न गएको गिरोहका बारेमा खुलेको राईको भनाइ छ । अनुसन्धानकै क्रममा उनीहरुले दिएको बयानका आधारमा सिकार खेल्न गएकामध्ये अरु चार जनालाई पक्राउ गर्न प्रहरी सफल भएको हो । अरु तीन जना अझैसम्म फरार रहेका कारण खोजी भइरहेको जानकारी राईले दिए । कोरोना महामारीका समयमा वन क्षेत्रमा वन्यजन्तुको चोरी सिकारी गर्ने समूह सक्रिय रहेको पाइयो, उनले भने,सिकार खेल्न गएकामध्ये बन्दुकले लागेर एक जनाको मृत्यु भएपछि घटनाको अनुसन्धान अघि बढाउँदा गिरोहका बारेमा सबै कुरा खुलेको हो । पछिल्लो पटक पक्राउ परेका चार जनाविरुद्ध म्याद थप गरेर अनुसन्धान थालिएको डीएसपी राईले बताए ।"
लिचीको दाना अड्किएर बालकको मृत्यु,"महेन्द्रनगर : कञ्चनपुरको भीमदत्त नगरपालिका५ मा लिचीको दाना अड्किएर एक बालकको मृत्यु भएको छ । जिल्ला प्रहरी कार्यालयका प्रवक्ता प्रहरी नायब उपरीक्षक अमरबहादुर थापाले बुधबार साँझ लिचीको दाना अड्किएर छ महिने बालक वीरेन्द्र चन्दको मृत्यु भएको जानकारी दिए। 'खेल्दाखेल्दै लिचीको दाना खाँदा अड्किएर अस्पताल लगिएको थियो, उनले भने, 'महाकाली अस्पताल पुग्दापुग्दै चिकित्सकले मृत घोषणा गरे ।' छोरी करणी गर्ने बुवा पक्राउ कञ्चनपुर प्रहरीले १३ वर्षीया छोरीलाई बलात्कार गरी गर्भवती बनाउने बुवालाई पक्राउ गरी कारवाही अघि बढाएको छ । यहाँको बेदकोट नगरपालिकामा ५५ वर्षीय पुरुषले आफ्नै छोरीलाई गर्भवती बनाएको खबरपछि पक्राउ गरी जबर्जस्ती करणीमा मुद्दा चलाइएको छ । 'प्रारम्भिकरूपमा हेर्दा बालिका गर्भवती रहेको सात महिनाभन्दा बढी समय भइसकेको छ, प्रवक्ता थापाले भने, 'घरमा मौका छोपी ती पुरुषले एक वर्षअघिदेखि छोरीलाई बलात्कार गर्दै आएको देखिन्छ ।' प्रहरी स्रोतका अनुसार शुरुमा डर, त्रासले ती बालिकाले बुवाले गर्ने घटना बाहिर ल्याउन सकिनन् । पेट बढ्दै गएपछि आफन्तले थाहा पाएपछि स्थानीयवासीमार्फत प्रहरीमा त्यसको खबर पुग्यो । 'बुवाले नै बलात्कार गरेको सुरुमा बालिकाले भन्न गाह्रो मानिन्, प्रहरी स्रोतले भन्यो, 'पछि अनुसन्धान गर्दै जाँदा बालिकाले घटनाको बेलीविस्तार पोखिन् ।' अहिले बालिकालाई सेफहाउसमा राखिएको छ भने अभियुक्त बुवा प्रहरी नियन्त्रणमा छन् । रासस"
उदय शमशेरको समन्वयमा बज्रबाराही अस्पताललाई २ वटा भेन्टिलेटर सहयोग,"काठमाडौं: नेपाली कांग्रेस नेता उदयशमशेर राणाको समन्वयमा ललितपुरको बज्रबाराही अस्पताललाई २ वटा भेन्टिलेटर सहयोग गरिएको छ । कोरोना संक्रमणलाई मध्यनजर गर्दै राणाले नेपाल भेन्टिलेटर सर्भिससँग समन्वय गरी ललितपुरको गोदावरी नगरपालिकामार्फत बज्रबाराही अस्पताललाई दुई वटा भेन्टिलेटर सहयोग स्वरुप उपलब्ध गराएका हुन् । बिहीबार राणाले एक कार्यक्रमकाबीच भेन्टिलेटर नगरपालिकाका मेयर गजेन्द्र महर्जनमार्फत वितरण गरेका हुन् । दोस्रो चरणको कोभिडको महामारी सुरु भएपछि अस्पताललाई सक्रिय र बलियो बनाउन गरेको छलफल स्वरुप विभिन्न स्वास्थ्य उपकरण सहयोग गर्दै आएको राणाले बताए । सहरमा मात्रै नभइ सहरभन्दा बाहिर पनि कोरोना फैलिएकोले स्वास्थ्यको जोखिम ख्याल गर्दै भेन्टिलेटर बज्रबाराही अस्पताललाई उपलब्ध गराइएको हो, उनले भने । जनशक्तिको सीमितताले ठूलोको सट्टा सानो खालको भेन्टिलेटर उपलब्ध गराइएको राणाको भनाइ छ । उक्त भेन्टिलेटर बज्रवाराही चापागाउँ अस्पतालले बिहीबारदेखि प्रयोगमा ल्याउने बताएको छ । कोरोना संक्रमितको संख्या बढेसँगै अक्सिजन, आइसियू तथा भेन्टिलेटरको अभावमा संक्रमितको ज्यान गइरहेको अवस्थामा भेन्टिलेटर सञ्चालनमा आएपछि नागरिकको जीवन रक्षामा मद्धत पुग्ने अस्पतालको विश्वास छ ।"
दार्चुलाको खुलामञ्चमा बम भेटियो,दार्चुला : दार्चुला सदरमुकाम खलंगास्थित खुलामञ्चमा वेवारिसे अवस्थामा बम भेटिएको छ । खेल मैदान बनाउने बेला वेवारिसे अवस्थामा पाइपको सकेट बम फेला परेको हो । २ फिट लम्बाइ र ६ इन्च मोटाइ भएको सकेट बम फेला परेको जिल्ला प्रहरी कार्यालय दार्चुलाका प्रहरी प्रमुख डिएसपी मनोहर प्रसाद भट्टले बताए। उनले खुलामञ्चको मध्य भागमा मजदुरले फिल्ड निर्माण गरिरहेको बेला सवा ११ बजे वम फेला परेको हो । वम निष्क्रिय पार्न अहिले नेपाली सेनाको टोली बोलाइएको प्रहरीले जनाएको छ ।
कालो ढुसीको सङ्क्रमणबाट कैलालीमा एकको मृत्यु,धनगढी : कैलालीको धनगढीस्थित सेती प्रादेशिक अस्पतालमा उपचाररत एक म्युकोमाइकोसिस (कालो ढुसी) सङक्रमितको मृत्यु भएको छ । यही जेठ १७ गतेदेखि अस्पतालमा उपचाररत कैलालीको बर्दगोरियाकाका ६५ वर्षीय पुरुषको म्युकोमाइकोसिस (कालो ढुसी)का कारण मृत्यु भएको हो । उनको बिहीबार बिहान ७ बजे मृत्यु भएको अस्पतालका सूचना अधिकारी दिलीपकुमार श्रेष्ठले जानकारी दिए । लक्षण देखिएपछि बायोप्सी परीक्षण गर्दा कालो ढुसी पुष्टि भएको अस्पताल प्रशासनले जनाएको छ । रासस

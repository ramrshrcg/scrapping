शीर्षक,विवरण
अफगानिस्तानबाट चाँडै होस् नेपालीको उद्धार,"तालिवानले अफगानिस्तानमा पुनः कब्जा जमाएको छ। सन् २००१ मा अमेरिकाको आक्रमणपछि सत्ताच्यूत भएको तालिवानले अमेरिकी सेना फिर्ता गएसँगै अफगानिस्तानलाई हातमा लिएको हो। यो समय अमेरिकी सेनाले २० वर्षसम्म त्यहाँ लडाइँ गर्यो। अहिले आफ्नो नागरिकलाई फिर्ता लैजान मात्रै थप पाँच हजार सैनिक काबुलमा पठाएको छ। युद्धकै यो समयमा सो सेनाले अमेरिकी नागरिकलाई सुरक्षित फिर्ता लानेछ। तर, त्यहाँ अमेरिका मात्र नभई नेपालसहित विश्वका धेरै राष्ट्रका नागरिक छन्। उनीहरू यो परिवर्तनले अप्ठ्यारोमा परेका छन्। सत्ता नै तालिवानको हातमा पुगेपछि त्यहाँ रहेका नागरिकलाई चाँडो फिर्ता बोलाउन असहज भएको विभिन्न देशले जनाएका छन्। नेपाली नागरिकले पनि सरकारसँग आपूहरूलाई चाँडो फिर्ता बोलाउन अपिल गरेका छन्। काबुल तनावग्रस्त छ। राष्ट्रपति असरफ घानीले देश छाडेका छन्। तालिवानको कडा दबावपछि उनी ताजिकिस्तानका लागि उडे। अब के हुन्छ ? त्रासमा अफगानिस्तानमा रहेका विदेशी नागरिक छन्। यहाँ विभिन्न बाटो भएर विदेशी नागरिक पुगेका छन्। त्यसमा नेपालीको संख्या पनि ठुलो छ। कोही जोखिम मोलेर अनौपचारिक रूपमा पुगेका छन् भने कोही अमेरिकी सेनाको क्याम्पमा काम गर्छन्। तनावग्रस्त अवस्था भएकाले उनीहरू सबै जोखिममा छन्। विद्रोही समूह तालिवान काबुल प्रवेश गरेपछि आफूहरू तनावमा रहेको नेपालीहरूले विभिन्न माध्यमबाट बताइरहेका छन्। अफगानिस्तानमा नेपाली राजदूतावास नभएकाले उद्धारका लागि कहाँ कोसँग पहल गर्ने उनीहरूमा अन्योल कायमै छ। विद्रोहीहरू राजधानीभित्र छिरिसकेकाले जति बेला जे पनि हुनसक्छ। यो समस्या आइसक्दा पनि नेपाल सरकारले भने तत्काल उद्धारको कुनै योजना बनाएको छैन। आफ्ना नागरिक जुनै स्थानमा भए पनि उनीहरूको रक्षा गर्ने दायित्व सरकारको हो। अझै सत्ता कब्जा र युद्धको चपेटामा रहेका मुलुकबाट नागरिकलाई चाँडो फिर्ता ल्याउनुपर्नेमा सरकार चनाखो बन्नु पर्ने हो। राजदूतावास नभएकाले समय लागेको बहाना सरकारको छ। अफगानिस्तानबाट नागरिकको गुहारसँगै सदन र सडकमा पनि चाँडो फिर्ताका लागि पहल गर्न आवाज उठेका छन्। तर, सरकारले हालसम्म कुनै प्रकृयाको सुरुआत नगर्नु दुःखद् पाटो हो। अफगानिस्तानमा जोखिम मोलेर अनौपचारिक रूपमा पुगेका नेपाली झनै त्रासमा छन्। औपचारिक रूपमा पुगेकाहरू धेरै अमेरिकामार्फत पुगेका छन्। अमेरिकाले आफ्ना नागरिकलाई मात्रै फिर्ता लैजान चासो दिएकाले नेपालीलाई थप तनाव सृजना भएको छ। काबुलमा गैरआवासीय नेपाली संघको राष्ट्रिय समन्वय समितिसमेत छैन। अमेरिकी सेना काबुलस्थित अन्तर्राष्ट्रिय विमानस्थलको सुरक्षामा अझै कार्यरत छन्। उनीहरूले नेपाली कामदारलाई उच्च सतर्कता साथ बस्न भनेका छन्। यसले पनि नेपालीलाई दिनरात काट्न समस्या छ। तालिवान विद्रोहीले शान्तिपूर्ण तवरले सत्ता प्राप्तिको पक्षमा रहेको बताइरहे पनि ढुक्क हुन सक्ने अवस्था त्यहाँ छैन। क्याम्पमा काम गर्न पुगेका धेरै नेपाली अमेरिकी सेनासँग भएकाले केही राहत त महसुस गरेका छन् तर तालिवानले राजधानीसमेत कब्जा गर्दै आएकाले तत्काल शान्ति हुने अवस्था छैन। वैदेशिक रोजगारीका क्रममा बर्सेनि हजारभन्दा बढी नेपाली अफगानिस्तान पुग्ने गरेका छन्। परराष्ट्र मन्त्रालयका अनुसार यहाँ औपचारिक रूपमा एक हजार चार सय नेपाली कार्यरत छन्। संस्थागतभन्दा व्यक्तिगत रूपमा जाने कामदारको संख्या धेरै छ। यस्ता कामदारको रेकर्ड पाउन मुस्किल पनि पर्छ। अब ढिला नगरी सरकारले यहाँ रहेका नेपाली नागरिकको तथ्यांक निकालेर हवाईलगायत अन्य माध्यमबाट तत्काल उद्धार गर्नुपर्छ। धेरै नेपाली काबुलमा रहेका र त्यहाँ पनि तालिवान समूहले हिंसा गर्दैन भन्न सकिने अवस्था छैन। त्यसैले नेपालीको उद्धारमा ढिला नहोस्।"
"२९ दिनमै अधिवेशन अन्त्य, फेरि अध्यादेशतर्फै","काठमाडौं : केपी शर्मा ओली नेतृत्वको सरकारले अध्यादेशबाट बजेट ल्याउँदा कुनै दलले विरोध जनाएनन्। कारण र बाध्यता थियो प्रतिनिधिसभा विघटनको अवस्था। बजेट नआउँदा मुलुक ठप्प हुने र बजेट ल्याउने अर्को विकल्प नभएको भन्दै अध्यादेशलाई स्वीकार गरियो। तर, सर्वोच्च अदालतले असार २८ गते प्रतिनिधिसभा पुनःस्थापना गर्यो। कांग्रेस सभापति शेरबहादुर देउवालाई प्रधानमन्त्रीमा नियुक्ति गर्न परमादेश जारी भयो। सर्वोच्चको निर्णयबमोजिम पुनःस्थापित प्रतिनिधिसभा अधिवेशन साउन ३ गते सुरु भयो। तर, देउवा नेतृत्वको सरकारले यो अवधिमा अध्यादेश प्रतिस्थापन गर्ने कानुन बनाएन। नयाँ कानुनका लागि कुनै विधेयक पनि ल्याएन। उल्टै २९ दिनमा अधिवेशन अन्त्य गरी अध्यादेशकै बाटोतिर आफूलाई डोर्याएको छ। ओली सरकारले जारी गरेको बजेट अध्यादेशलाई अलपत्र छाडेर नयाँ अध्यादेशको तयारी गरेको आरोप विपक्षी दलले लगाएका छन्। प्रतिनिधिसभा विघटन गरिँदा लोकतन्त्र, संविधान, जनताका अधिकार समाप्त भए भन्दै आन्दोलनमा उत्रिएका साथीहरूले नै आज एकाएक अधिवेशन अन्त्य गरेर अध्यादेशको बाटो समात्नुभयो, प्रमुख विपक्षी एमाले प्रमुख सचेतक विशाल भट्टराई अन्नपूर्ण पोस्ट्सित भन्छन् । उनले भने, विपक्षीसँग सल्लाह नै नगरी अधिवेशन अन्त्य गर्नु कहाँको लोकतान्त्रिक चरित्र रहेछ ? एकाएक अधिवेशन अन्त्यप्रति सभामुख अग्नि सापकोटासमेत सन्तुष्ट नरहेको स्रोत बताउँछ। प्रधानमन्त्री देउवा र कानुनमन्त्री ज्ञानेन्द्रबहादुर कार्कीले सभामुख सापकोटासँग यसबारे परामर्श गरेका थिए। त्यस क्रममा अधिवेशन अन्त्य गर्नुभन्दा प्रभावकारी रूपमा सञ्चालन गर्नेतर्फ क्रियाशील हुनुपर्ने सुझाव सभामुखले दिएको उनको सचिवालयले जनाएको छ। अघिल्लो सरकारले जारी गरेका १५ अध्यादेशलाई देउवा सरकारले पहिलो बैठकमा प्रस्तुत गरेको थियो। तर, प्रतिस्थापन विधेयक पेस नगरी सरकारले अधिवेशन अन्त्य गरेको हो। विधेयकमार्फत भदौभित्र प्रतिस्थापन गरिसक्नुपर्ने अध्यादेशबारे सरकारले पहल नगरेको भन्दै विपक्षी दल असन्तुष्ट छन्। संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश भने साउन पहिलो साता खारेज गरिएको थियो। प्रतिनिधिसभा पुनःस्थापना भए पनि संसद्ले काम गर्न नसकेको जनता समाजवादी पार्टी (जसपा) का नेता लक्ष्मणलाल कर्णको भनाइ छ। प्रधानमन्त्री त सर्वोच्चले बनाइदियो। तर, सरकारले काम गर्न सकेन, सांसद कर्ण भन्छन्, सरकारसँग बहुमतै छैन, कसरी काम गर्छ ? सत्तासीन कांग्रेस सचेतक पुष्पा भुसाल भने अधिवेशन अन्त्य गरिए पनि सरकारले बजेट व्यवस्थापनदेखि नयाँ विधेयकको तयारी गर्ने बताउँछिन्। सरकारले सदनलाई प्रभावकारी बनाउन नै अधिवेशनको अन्त्य गरेको अर्का सत्ता साझेदार माओवादी केन्द्रका प्रमुख सचेतक देव गुरुङको भनाइ छ। सदन नचलेका बेला सरकारले अध्यादेशबाट बजेट ल्याउने हो, सांसद गुरुङ भन्छन्, संसदमा पेश भएकै अध्यादेशलाई प्रतिस्थापन गर्ने कि नयाँ अध्यादेश ल्याउने भन्ने सरकारको कुरा हो।अधिवेशन अन्त्य हुँदा अध्यादेश मात्र होइन, संघीयता कार्यान्वयनसम्वन्धी महत्वपूर्ण विधेयकसमेत अलपत्र परेका छन्। नागरिकता संशोधन, रेलवेलगायत ३६ विधेयक प्रतिनिधिसभामा विचाराधीन छन्। प्रतिनिधिसभा देउवा सरकारले एउटा पनि विधेयक पेस गरेको छैन।"
"नेपाली सामान, नेपालको स्वाभिमान","राजेश बर्माममता थापासुनिता कार्की काठमाडौं : हामीले २०७७७८ मा १५ खर्ब ३९ अर्ब रुपैयाँको उपभोग्य वस्तु आयात गर्यौं। निर्यात भने जम्मा १ खर्ब ४१ अर्बको गर्यौं। यसले हाम्रो चरम परनिर्भरतालाई देखाउँछ। वा, विदेशी वस्तुको मोहलाई झल्काउँछ। के अब यो संस्कार बदल्ने होइन र ? देशभित्रै उत्पादन वृद्धि गरी तिनैको खपत बढाउने होइन र ? विश्व समुदायमा मेड इन नेपालको प्रभुत्व बढाउने होइन र ? त्यसका लागि प्रेरक बन्न सक्छ लोक्ता। लोक्ताबाट बनेको कागज धेरै मुलुकमा चर्चित छ। यो उत्पादन ४२ मुलुकमा निर्यात हुँदै आएको छ। यसलाई नेपाली हाते कागज भनेर पनि चिनिन्छ। व्यापार प्रवद्र्धन निकासी केन्द्रका अनुसार २०७७७८ मा मात्रै ६१ करोड ९ लाख रुपैयाँको निर्यात भएको छ। यो अघिल्लो आवभन्दा १८ करोड ५६ लाख ८० हजार बढी हो। २०७६७७ मा ४२ करोड ५२ लाखरुपैयाँबराबरको निर्यात भएको थियो। अमेरिका, बेलायत, भारत, जर्मनी, थाइल्यान्ड, यूएई (दुबई) र जापानमा बढी पठाइएको छ। अमेरिकामा १५ करोड ८८ लाख रुपैयाँको कागज बिक्री भएको छ। कोभिडपछि कागजको माग कम हुँदा उद्योग धराशायी हुन गएको उद्योगीको गुनासो छ। नेपाल हाते कागज संघकी कोषाध्यक्ष जुनु जोशी नेपाली बजारमा यसको खपत खासै नहुने बताउँछिन्। चेरी वुमन क्राफ्टकी सञ्चालक जोशी भन्छिन्, कागज नेपाली बजारभन्दा बाहिरी मुलुकमा नै बढी जाने गरेको छ। तर, अहिले यसको माग कम छ। बागलुङमा उत्पादन भएको कागज किनेर ल्याउँछौं। त्यसपछि विभिन्न सामग्री बनाएर निर्यात गर्दै आएका छौं। यस्ता कागज जापानमा प्रशस्तै निर्यात हुने गरेको उनी बताउँछिन्। भन्छिन्, जापानी मुद्रा प्रकाशन गर्ने प्रयोजनले नेपालबाट यस्तो कागजको माग गर्ने गर्छन्। यसका लागि लोक्ताबाट बनेको २० ग्रामको एकदम सेतो कागज लिने गर्छन्। जापानी येन बनाउन एकदम गुणस्तरको कागज चाहिन्छ। सोही प्रयोजनका लागि माग गर्ने गर्छ। संघका निवर्तमान अध्यक्ष मोहन मानन्धर लोक्ताका कच्चा पदार्थ जापानमा नोटका लागि ४ सय पाउन्डसम्मको निर्यात हुन्छ। यससँगै पुस्तक बनाउने प्रयोजनमा पनि लैजाने गरेको मानन्धर बताउँछन्। तर, कोभिडका कारण विदेशी मुलुकबाट पनि खासै माग आएको छैन, उनी भन्छन्। ताप्लेजुङको फक्ताङलुङ गाउँपालिका७ ओलाङचुङगोलामा हालै गलैंचा बुन्दै महिला । यहाँका महिलाको मुख्य पेसा नै गलैंचा बुन्ने हो । तस्बिर : अन्नपूर्ण उनका अनुसार एक दशकअघिसम्म देशभर ३ सय हाराहारी हाते कागज उद्योग थिए। तर, अन्तर्राष्ट्रिय बजारमा गुणस्तरीय सामान दिन नसक्दा उद्योग घटेर साढे २ सयमा सीमित भएको उनको भनाइ छ। कोरोना महामारीका कारण राम्ररी १ सय कारखाना मात्रै चलेका छन्। निर्यातभन्दा स्वदेशी खपत बढाउन जरुरी रहेको उनको भनाइ छ। यद्यपि, स्वदेशमा पनि वार्षिक २५ करोडको खपत भएको उनको अनुमान छ। उनका अनुसार महामारीअघि यस्ता उद्योगबाट ५० हजार परिवार आश्रित थिए। तर, माग कम भएकाले जनशक्ति घटेको छ। सबैलाई रोजगारी दिने स्थिति नभएको उनको भनाइ छ। कागजरहित अभियानले प्रभावित उद्योगीहरूले जंगलबाट प्रतिकिलो ५ रुपैयाँ तिरेर कच्चा पदार्थ ल्याउने सुविधा सरकारले दिएको छ। तर, सरकारले नै कागजरहित कारोबार गर्ने र डिजिटललाई प्रोत्साहन गर्ने भनेको छ। ईकमर्स, ईबिजनेसलगायतको सुरुवात भएको छ। यसले गर्दा नेपाली कागज लोप हुने होकी भन्ने उनको आशंका छ। लोक्ता र यसको उपयोगिता नेपाली हाते कागज निर्माणको मुख्य कच्चा पदार्थ अर्गेली (लोक्ता) हो। यो उच्च पहाडी भेग अर्थात ४ हजार फिटदेखि १० हजार फिटसम्मको सेपिलो ठाउँमा पाइन्छ। यो रिजेनेरेट अर्थात फल झरेर उम्रने गर्छ। खासमा अर्गेली लोक्ताको एक प्रकार हो। यसको बोक्रा तासेर केमिकल प्रयोग गरी कागज बनाइन्छ। नेपाली कागज उत्पादनका लागि बाहिरबाट ल्याउने भनेको केमिकल (प्लास्टिक सोडा) मात्रै हो। त्यो पनि पूर्वी नेपालका मुख्य बजारमा पाइन्छ। यसबाहेकको कच्चा पदार्थ स्थानीय तहमै पाइन्छ। लोक्ता, बाबियोको प्रयोग गरी पहाडीसँगै अन्य क्षेत्रमा पनि परम्परागत तरिकाले तयार गरिने कागज हो। यो धेरै टिक्ने भएकाले नेपालमा अझै सरकारी कामकाजमा यसको अत्यधिक प्रयोग हुन्छ। यस बाहेक हस्तकला तथा सजावटको सामग्रीका रूपमा पनि प्रयोग गरिन्छ। यसको गुणस्तर जापानी परम्परागत कागजवासीसँग तुलना गर्न सकिन्छ। विशेषगरी सरकारी कार्यालय, अदालत, लेखा, मालपोत कार्यालयमा अभिलेखको लागि नेपाली कागजको प्रयोग गरिन्छ। लालपुर्जाजस्ता कागजात बनाउन पनि यो बहुउपयोगी छ। कीराले नखाने, नच्यातिने, धेरै वर्ष टिक्न तथा सुरक्षित भएकाले कार्यालयले प्रयोग गरेका हुन्। यस्तै यस्तो कागजको प्रयोग अन्य निजी संस्थाले लेटरहेडमा पनि गर्छन्। यसबाहेक विवाह तथा व्रतबन्धको कार्ड छपाउन, भिजिटिङ कार्डमा, गिफ्ट प्याकिङमा प्रयोग गरिन्छ। यससँगै, डायरी, बक्स, फ्रेम, गरगहनासमेत बनाएर निर्यात तथा स्वदेशमा पनि उपयोग गर्ने गरिन्छ। नेपाली कागज बनाउने विधिलोक्ताको बोटबाट बोक्रा खुर्किएर कच्च पदार्थ निकालिन्छ। यसलाई पानीमा पकाइन्छ। त्यसपछि पकाएको लोक्तालाई राम्रोसँग घोलिन्छ। घोललाई कपडाको जालीमा राखेर सुकाइन्छ। सुकेपछि कागज तयार हुन्छ। कागज गुणस्तरको मापदण्डलोक्ताबाट बन्ने नेपाली कागजमा विभिन्न समस्या आएको भन्दै दुई वर्षअघि गुणस्तर मापदण्ड तोकिएको छ। नेपाल गुणस्तर तथा नापतौल विभागले नेपाली कागजको गुणस्तर तोकेको हो। मापदण्ड पूरा गर्ने नेपाली कागजका उद्योगलाई नेपाल गुणस्तर चिन्ह (एनएस) दिइन्छ। लोक्ताबाहेक अर्गेलो, बाँस, बाबियोबाट पनि नेपाली कागज बनाइन्छ। तर, सबै लोक्ताजस्तो गुणस्तरीय हँुदैनन्। कागज बाक्लो र पातलोका आधारमा पाँच तहमा गुणस्तर जाँच गरिन्छ। खास कागजमा लेखेपछि मसी नफुलोस भन्न यसको पिच भ्यालु ६५ देखि ८५ तोक्ने गरिन्छ। यस्तै, कागजको मोटोपन र बाक्लो पातलो २० माइक्रोनसम्म हुनुपर्ने व्यवस्था छ। यो सबै भएपछि नेपाल गुणस्तर चिन्ह लिन वा विदेश निर्यात गर्न प्याकेजिङ गर्दा कागजको साइज, जीएसएम, सिट नम्बर, उत्पादन मिति, तौल, उत्पादन लट खुलाउनुपर्छ। सांस्कृतिक महत्वका हस्तकला सांस्कृतिक महत्वका हस्तकला सामग्रीको निर्यात पछिल्लो वर्ष १२ प्रतिशतले वृद्धि भएको छ। लकडाउनका कारण रोकिएका वस्तुको निर्यात भएकाले वृद्धिदर देखिएको नेपाल हस्तकला महासंघले जनाएको छ। विशेषतः फेल्ट, धातुकला, पस्मिना, काष्ठकला, पेपर क्राफ्टलगायत २५ भन्दा बढी नेपाली उत्पादन विश्वमा निर्यात हुँदै आएको छ। नेपाली उत्पादन भारत, चिन अमेरिका, युरोप, जापान, क्यानडा लगायत ८० भन्दा बढी मुलुकमा पुग्छ। राजगारी सिर्जनामा पनि हस्तकला क्षेत्रको उत्तिकै महत्व छ। २०६८ सालको राष्ट्रिय जनगणनाअनुसार ११ लाखभन्दा बढीलाई रोजगारी दिइरहेको यो व्यवसायले पुरा नेपालको नै प्रतिनिधित्व गर्छ। सबै जातजाति एवं बढि महिला सहभागिता रहेको पाइन्छ। संस्कृति तथा मौलिकता झल्काउन १ नम्बरको निर्यातमुखी व्यवसाय भए पनि राष्ट्रिय आयमा यसको योगदान ज्यादै न्युन छ। कुल गार्हस्थ उत्पादनमा यी नेपाली वस्तूको योगदान १ प्रतिशत हाराहारी पनि छैन। पछिल्लो वर्ष हालसम्मकै सबैभन्दा बढी नेपाली वस्तु निर्यात भएको छ। १ खर्ब ४१ अर्ब मूल्यको तुलनात्मक लाभका नेपाली वस्तु निर्यात गरिएको हो। तुलनात्मक रूपमा गत आवमा ११ रुपैयाँको आयात गर्दा १ रुपैयाँबराबरको तुलनात्मक लाभका वस्तु निर्यात गरेको छ। भटमासको प्रशोधित तेल ५३ अर्ब ६५ करोडबराबरको विदेश पठाइएको थियो। यस्तै सिन्थेटिक यार्न धागो ८ अर्ब ३६ करोड, ऊनी गलैंचा कार्पेट ७ अर्ब २४ करोड, अलैंची ७ अर्ब २ करोड, रेडिमेड गार्मेन्ट ५ अर्ब ११ करोड, जुट र जुटबाट निर्मित सामान ४ अर्ब २९ करोड, फलफूलको जुस ४ अर्ब २२ करोड र चियालगायत ३ अर्ब ८० करोडको निर्यात भएको छ। व्यापार तथा निकासी प्रवद्र्धन केन्द्रका पूर्वमहानिर्देशक ईश्वरी घिमिरे तुलनात्मक लाभका वस्तु निर्यातलाई छुट्ट्याए पनि उत्पादन वृद्धि र गुणस्तर सुधारमा ध्यान नदिँदा आयातदर चुलिएको बताउँछन्। निर्यात बढ्न नसक्नुमा सबैभन्दा ठूलो समस्या गुणस्तरीय उच्च परिमाणमा उत्पादन हुन नसक्नु नै हो, घिमिरे भन्छन्, यसका लागि राज्य र निजी क्षेत्रबाट पनि उपयुक्त नीति र प्रभावकारी कार्यान्वयनको पाटो गतिलो देखिएन। झन्झटिलो प्रक्रियालाई हटाउनुपर्छ। कुनै बेला नेपाली कार्पेटको अन्तर्राष्ट्रिय बजारले उद्युम मचाएको थियो। यसको बजार किन सुक्यो भनेर राज्य र निजी क्षेत्रबाट समीक्षा गरी भरपर्दो नीति आउन आवश्यक रहेको उनी बताउँछन्। विज्ञका अनुसार स्वदेशी उत्पादन उपभोग गरेर आयातको ठूलो हिस्सा कम गर्न सकिन्छ। यसले गर्दा व्यापार घाटा पनि कम हुन्छ। स्वदेशी उद्योग पनि फस्टाउँछ। स्वदेशमै रोजगारी सिर्जना हुन सक्छ। पूर्वसचिव पुरुषोत्तम ओझाका अनुसार कुनै पनि मुलुक पूर्णरूपमा आत्मनिर्भर हुन सक्दैन। पारस्परिक निर्भरता सबै मुलुकमा हुन्छ। तर, आयातको दरलाई धान्ने गरी निर्यातदरको क्षमता बढाउनुपर्ने उनी बताउँछन्। यसले व्यापारलाई सन्तुलनमा राख्न सहयोग गर्छ, ओझा भन्छन्। उनका अनुसार उपभोक्ताको रुचिअनुसार स्वदेशी वस्तुको उत्पादन वृद्धि गरी निर्यात घटाउन सकिन्छ। मूल्य, गुण र आकर्षक बनावटमा प्रतिस्पर्धी भए मात्र उपभोक्ताले आफ्नै मुलुकको उत्पादन प्रयोगमा जोड गर्न सक्छन्, उनी भन्छन्, यसका साथै उपभोक्ताले नेपाली वस्तुको छनोट गर्न सक्ने गरी धेरै प्रकारको उत्पादन पनि हुनुपर्छ। उनका अनुसार सिमेन्ट, जुत्ता, हस्तकला, काष्ठकला, चिया, कफी, दूध, अण्डा, कुखुराको मासु, दानालगायतमा नेपाल आत्मनिर्भरनजिक पुगेको छ। यस्तै स्टिल, फलामको उत्पादन, फर्निचर, औषधिजन्य, जडीबुटीजन्य तेल उत्पादनमा पनि ध्यान दिन आवश्यक रहेको विज्ञले सुझाव दिएका छन्। स्वदेशी उद्योग संरक्षण र प्रवद्र्धन गरी आयात दर प्रतिस्थापन गर्न सकिन्छ, नेपाल उद्योग वाणिज्य महासंघका उपाध्यक्ष अन्जन श्रेष्ठ भन्छन्, खुला अर्थतन्त्र नीति लिएका सबैजसो मुलुकले आफ्नो स्वदेशी उद्योगलाई प्रोत्साहन गर्ने नीति लिएको छ। तर, हाम्रोमा त्यस्तो देखिएन। ओझाका अनुसार स्वदेशी उत्पादन वृद्धि गरी रोजगार सिर्जना र आर्थिक स्तर सुधार गर्न नेपाल उद्योग परिसंघले मेक इन नेपाल, स्वदेशी अभियान भन्ने नाराका साथ रोड म्याप तयार पारी ३५ खम्बे आधारमा रहेर काम सुरु गरेको छ। यसले पनि आशातित प्रतिफल दिने उनको विश्वास छ।"
दल फुटाउन सहज पार्ने अध्यादेश ल्याउने सरकारको निर्णय,काठमाडौं : पार्टी विभाजनलाई सहज बनाउन सरकारले विद्यमान कानुनमा संशोधन गर्न अध्यादेश ल्याउने निर्णय गरेको छ। मंगलबार प्रधानमन्त्री निवास बालुवाटारमा बसेको मन्त्रिपरिषद् बैठकले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गर्न अध्यादेश ल्याउने निर्णय गरेको हो। संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोमा त्यसलाई संशोधन गर्न अध्यादेश ल्याउन लागिएको हो। 'बैठकमा प्रधानमन्त्री शेरबहादुर देउवाले कुनै एक कमिटीमा २० प्रतिशत भए पुग्ने अध्यादेश ल्याउने प्रस्ताव गर्नुभयो' एक मन्त्रीले अन्नपूर्ण अनलाइनसँग कुरा गर्दै भने। एमाले र जसपाभित्र विवाद चर्किरहेको बेला सरकारले अध्यादेश ल्याउने गरेको निर्णयलाई अर्थपूर्ण रुपमा हेरिएको छ। यस अगाडि तत्कालीन प्रधानमन्त्री केपी शर्मा ओलीले वैशाख ८ गते मन्त्रिपरिषद् बैठकमा एक्कासी दल विभाजनलाई खुकुलो पार्ने अध्यादेश पेस गरेका थिए। यसलाई हतारहतारमा राष्ट्रिपतिबाट कहाँ पेस गरेर जारी गराइएको थियो। यसको चौतर्फी आलोचना भएपछि उनी यो फिर्ता लिएका थिए। यसैबीच माधव पक्षका नेताहरु सिंहदरबारमा अब कसरी अगाडि बढ्ने भनेर छलफल चलिरहेको छ।
एमालेले बोलायो स्थायी कमिटी र संसदीय दलको बैठक,"काठमाडौं : नेकपा एमाले अध्यक्ष केपी शर्मा ओलीले स्थायी कमिटी र संसदीय दलको बैठक बोलाएका छन्। समसामयिक राजनीतिक विषयमा छलफल गर्न मंगलबार बिहान ११ बजे तुलसीलाल अमात्य प्रतिष्ठानमा बस्ने गरी एमालेको स्थायी कमिटी बैठक बोलाएको एमाले नेता विशाल भट्टराईले जानकारी दिए। संसदीय दलको प्रमुख सचेतकसमेत रहेका भट्टराईले स्थायी कमिटी बैठक सकिएपछि एमाले संसदीय दलको बैठक बस्ने बताए। उनका अनुसार दिउँसो २ बजे संसद् भवन नयाँ बानेश्वरको ल्होत्से हलमा संसदीय दलको बैठक बस्ने छ । कांग्रेस सभापति शेरबहादुर देउवा नेतृत्वको सरकारले २९ दिनमा संसद अधिवेशन अन्त्य गरेको छ। चालु अधिवेशन अन्त्य गरेर पार्टी विभाजित गर्ने षडयन्त्र हुन लागेको नेकपा एमालेको आशंका छ। अधिवेशसन अन्त्यको सूचना जारी भए लगत्तै ओलीले सोमबार बालकोटमा शीर्ष नेतासँग छलफल गरेका थिए। सोमबार राति नै एक विज्ञप्ति जारी गर्दै ओलीले नेकपा (एमाले) र नेपाली कम्युनिष्ट आन्दोलनलाई नै विभाजित गर्ने, समाप्त पार्न खोज्ने गम्भीर षडयन्त्र भएको दाबी गरेका छन्। सरकारले राजनीतिक दल विभाजन सम्बन्धी अध्यादेश ल्याएर पार्टी विभाजन गर्न खोजेको भन्दै ओलीले एमालेका सांसदहरुलाई विभाजनका प्रयासविरुद्ध दृढताका साथ उभिन अपिल गरेका छन्। केही सयमयता नेकपा (एमाले) र अन्ततः नेपाली कम्युनिष्ट आन्दोलनलाई नै विभाजित गर्ने र समाप्त पार्न खोज्ने गम्भीर षडयन्त्र भइरहेको हामीले देखि भोगिरहेका छौं। पूर्व घोषित प्रतिबद्धताविपरीत प्रतिनिधिसभाको चालु अधिवेशन हठात अन्त्य गरेर राजनीतिक दल विभाजन सम्बन्धी अध्यादेश ल्याउने र नेकपा (एमाले)लाई विभाजित गर्ने षडयन्त्र गरिदैँछ।ओलीले जारी गरेको विज्ञप्तिमा भनिएको छ, नेकपा (एमाले) र यस पार्टीको संसदीय दलमा विभाजन गर्ने कनै पनि बहाना वा पडयन्त्र पार्टीका लागि मान्य र क्षम्य हन सक्तैन। तसर्थ पार्टीका सम्पर्ण नेता कार्यकर्ता र प्रतिनिधिसभा तथा राष्ट्रियसभाका माननीय सदस्यहरुलाई पार्टी वा संसदीय दल विभाजनका प्रयासहरु विरुद्ध दृढताका साथ उभिन हार्दिक अपिल गर्दछ। अध्यक्ष ओलीले पार्टीका स्थायी कमिटी, केन्द्रीय कमिटीलगायत आफू सम्बद्ध कमिटीका बैठकमा सरिक हुन र आआफ्नो तहबाट पार्टी निर्माणमा योगदान गर्न अपिल गरेका छन्।"
यस्ता छन् माधव नेपालले अध्यक्ष ओलीमाथि लगाएका १५ गम्भीर आरोप,काठमाडौँ: एमाले नेता माधव कुमार नेपालले केपी ओलीकै कारण कम्युनिस्ट आन्दोलन कमजोर बनेको बताएका छन् । पार्टी कमजोर हुनुमा केपी ओलीले आत्मसमीक्षा गर्नुपर्ने नेता नेपालको भनाइ छ । आफू पक्षीय ६ वटा जनवर्गीय संगठनका नेता तथा कार्यकर्तालाई मंगलबार सम्बोधनको क्रममा उनले यस्तो बताएका हुन् । अपराह्न ४ बजेपछि नेता नेपालले आफू पक्षीय नेता तथा कार्यकर्तालाई सम्बोधन गर्दै एमाले अध्यक्ष ओलीप्रति कडा टिप्पणी गरेका थिए । यस क्रममा उनले ओलीकै कारण पार्टी विघटनको अवस्थामा आइपुगेको आरोप समेत लगाए । यी हुन् नेपालले अध्यक्ष ओलीमाथि लगाएका आरोप: पार्टीलाई विघटनको अवस्थामा पुर्याएको नेपाली कम्यु्निस्ट आन्दोलन कमजोर बनाएको दुई तिहाइको अवस्थामा पुगेको पार्टीलाई खुम्च्याएको । दोष जति सबै अरुलाई दिने गरेको । आफ्नै नजिकका कार्यकर्तालाई पनि चिढ्याएको । आत्म समीक्षा नगरेको। देशलाई भ्रष्टाचारमा चुर्लुम्म डुबाएको । देशभक्तिको झण्डा सुरुमा उठाए पनि पछि फालेको । र विदेशीसँग लम्पसार परेको । लोकतन्त्रको मुल्य मान्यतालाई परित्याग गरेको। राजावादी शक्तिहरुसँग साँठगाँठ गरेको । निकट नेता र कार्यकर्तालाई संघीयता विरोधी आवाज उठाउन लगाएको । ५ वर्षका लागि बनेको संसद २२ पटक विघटन गरेको । सर्वोच्च अदालतको आदेश नमानेको । कुर्सीमोहमा लिप्त । बिध्वंसकारी संस्कृति देखाएको।
दल विभाजन सम्बन्धी अध्यादेशको एमालेले प्रतिवाद गर्ने,"काठमाडौं : नेकपा एमालेले राजनीतिक दल विभाजन सम्बन्धी अध्यादेश ल्याए प्रतिवाद गर्ने चेतावनी दिएको छ। मंगलबार बसेको पार्टी स्थायी कमिटीको बैठकले चालु संसद अधिवेशन आकस्मिक रुपमा अन्त्य गरेर राजनीतिक दल विभाजन सम्बन्धी अध्यादेश ल्याए विरोध गर्ने निर्णय गरेको एमाले प्रवक्ता प्रदीप कुमार ज्ञवालीले जानकारी दिए। सोमबार मध्यरातदेखि संघीय संसदको अधिवेशन अन्त्य गरेर सरकारले उक्त अध्यादेश ल्याउन लागेको सूचना पाएको उनको दाबी छ। उनले भने, संसद अधिवेशनलाई आकस्मिक रुपमा अन्त्य गरेर पार्टी विभाजनका लागि अध्यादेश ल्याउने, प्रमुख प्रतिपक्षी दलभित्रका केही अराजक र पदलोलुप व्यक्तिहरुलाई विभाजनका लागि वैधानिक आधार प्रदान गर्ने र लोकतान्त्रिक प्रणालीभित्र चरम विकृति र भ्रष्टता भित्र्याउने जुन तयारी जुन गरिदैछ, यो विषय अत्यन्त आपत्तिजनक र अस्वीकार्य छ। एमालेले दल विभाजन गर्ने षडयन्त्रविरुद्ध उत्रिन अपिल गरेको छ। ज्ञवालीले असंसदीय क्रियाकलापको गम्भीर विरोध र सशक्त प्रतिवाद गर्दा उत्पन्न परिणामको जवाफदेही सरकार हुनुपर्ने बताएका छन्। एमालेले अफगानिस्थानमा फसेका नेपालीलाई सुरक्षित ढंगले स्वदेश फिर्ता गर्ने व्यवस्था मिलाउन सरकारसँग माग गरेको छ। सेनाबाट अवकाश प्राप्त गोर्खा सैनिकहरुले बेलायती सहकर्मीसरह पेन्सनलगायत समान सुविधाको माग गर्दै लामो समयदेखि आन्दोलित हुँदै आएको र सोही विषयलाई लिएर अनसन समेत जारी रहेकाले उक्त समस्याको समाधान गर्न सरकारको ध्यानाकर्षण गराएको छ। यसैबीच मंगलबार प्रधानमन्त्री निवास बालुवाटारमा बसेको मन्त्रिपरिषद् बैठकले पार्टी विभाजनलाई सहज बनाउन सरकारले विद्यमान कानुनमा संशोधन गर्न अध्यादेश ल्याउने निर्णय गरेको छ। पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गर्न अध्यादेश ल्याउने निर्णय गरेको हो। संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोमा त्यसलाई संशोधन गर्न अध्यादेश ल्याउन लागिएको हो।"
प्रदेश २ को प्रदेश प्रमुखमा मिश्र नियुक्त,"काठमाडौं : राष्ट्रपति विद्यादेवी भण्डारीले प्रदेश २ को प्रदेश प्रमुखमा हरिशंकर मिश्रलाई नियुक्त गरेकी छन् । प्रदेश प्रमुख राजेश झालाई पदमुक्त गरे लगत्तै राष्ट्रपति भण्डारीले मिश्रलाई नियुक्त गरेकी हुन् । नेपालको संविधानको धारा १६३ को उपधारा (२) बमोजिम मिश्रलाई प्रदेश प्रमुखमा नियुक्त गरेको राष्ट्रपति कार्यालयका प्रवक्ता जगन्नाथ पन्तले जानकारी दिए । विज्ञप्तिमा भनिएको छ, सम्माननीय राष्ट्रपति श्रीमती विद्यादेवी भण्डारीज्यूबाट नेपाल सरकार, मन्त्रिपरिषद्को मिति २०७८४३२ गतेको बैठकको निर्णय एवम् सम्माननीय प्रधानमन्त्रीज्यूको सिफारिसमा नेपालको संविधानको धारा १६३ को उपधारा (२) बमोजिम श्री हरिशंकर मिश्र, महोत्तरीलाई प्रदेश नं २ को प्रदेश प्रमुखमा नियुक्त गर्नुभएको छ । मिश्र नेपाली कांग्रेसका नेता तथा पूर्व सांसद हुन्। महोत्तरीको पिपरा गाउँपालिका स्थायी घर भएका हरिशंकर मिश्र नेपाली कांग्रेसका प्रभावशाली नेता स्वर्गीय रामनारायण मिश्रका छोरा हुन्। मिश्र नेपाली कांग्रेसबाट सांसदमा समेत निर्वाचित भएका थिए। जनकपुर चुरोट कारखाना लिमिटेडका संस्थापक समेत रहेका स्व मिश्रले यस क्षेत्रको विकासका लागि निकै योगदान पुर्याएका थिए। स्व मिश्रद्धारा स्थापित जचुकाली भवनमै हाल प्रदेश २ को कार्यपालिका सञ्चालित छ। प्रदेश २ स्थापना भएको साढे तीन वर्षमा तीन जना प्रदेश प्रमुख फेरिएका छन्। मिश्र चौथो प्रमुखको रुपमा सिफारिस भएका हुन्। पहिलो प्रदेश प्रमुखको रुपमा रत्नेश्वरलाल कायस्थ, दोस्रो तिलक परियार र तेस्रो राजेश अहिराज थिए। राष्ट्रपति भण्डारीले मन्त्रिपरिषद्को सोमबारको बैठकको निर्णय एवम् सम्माननीय प्रधानमन्त्रीज्यूको सिफारिसमा नेपालको संविधानको धारा १६५ को उपधारा (१) को खण्ड (ख) बमोजिम प्रदेश नं २ का प्रदेश प्रमुख श्री राजेश झालाई पदमुक्त गरेकी हुन्।"
प्रदेश २ का प्रदेश प्रमुख मिश्रले लिए सपथ,काठमाडौं : नवनियुक्त प्रदेश २ का प्रदेश प्रमुख हरिशंकर मिश्रले राष्ट्रपति विद्यादेवी भण्डारीसमक्ष पद तथा गोपनीयताको सपथ लिएका छन् । मिश्रले नेपालको संविधानको धारा १६७ बमोजिम सपथ लिएको राष्ट्रपति कार्यालयले जनाएको छ। राष्ट्रिपति भण्डारीले मंगलबार प्रदेश २ का राजेश झा अहिराजलाई प्रदेश प्रमुख पदबाट पदमुक्त गरेपछि मिश्रलाई प्रदेश २ को प्रमुखमा नियुक्ति गरिएको हो। साउन ३२ गते प्रदेश प्रमुखबाट राजेश झालाई हटाएर प्रधानमन्त्री शेरबहादुर देउवा सरकारले महोत्तरीका मिश्रको नाम राष्ट्रपति कार्यालयलाई सिफारिस गरेको थियो ।
दलसम्बन्धी विधेयकको देशभरबाट विरोध गर्ने एमालेको घोषणा,"काठमाडौँ: नेकपा एमालेले दल विभाजन सम्बन्धी विधेयकको कडा शब्दमा विरोध गर्ने जनाएको छ । मंगलबार २ बजेपछि बसेको बैठकको क्रममा अध्यक्ष एवं पूर्वप्रधानमन्त्री केपी ओलीले जनप्रतिनिधि सहित सबै कार्यकर्तालाई विधेयकको विरोध गर्न निर्देशन दिएका छन् । ""अध्यक्षज्यूले असंवैधानिक रुपमा ल्याइएको विधेयकको विरोध गर्न सबैलाई निर्देशन दिनुभयो"" पूर्वमन्त्री समेत रहेका एमाले नेता रामवीर मानन्धरले अन्नपूर्णलाई बताए । शेरबहादुर देउवा नेतृत्वको सरकारले दल विभाजन सम्बन्धी विधेयक सिफारिस गरेकोमा एमालेका नेताहरुले कडा शब्दमा विरोध जनाएका छन् । नेता मानन्धरका अनुसार उनीहरुले विधेयकको विरोधमा शान्तिपूर्ण रुपमा आन्दोलन समेत गर्ने भएका छन् । अब चाँडै नै शान्तिपूर्ण रुपमा देशभरबाट विधेयकको विरोध हुने नेता मानन्धरले अन्नपूर्णलाई बताए । एमालेले यसअघि नै विधेयकको प्रतिवाद गर्न सबैलाई निर्देशन दिएको हो । मंगलबारको बैठकमार्फत अध्यक्ष ओलीले सबै कार्यकर्तालाई निर्देशन दिएका हुन् । यसवाहेक माधव नेपाल समूहका नेताको रुपमा चिनिने गोकर्ण विष्टले समेत विधेयकको विरोध गरेका छन् । उनले यसलाई खेदजनक भन्दै कडा रुपका टिप्पणी गरेका छन् । नेता विष्टले भनेका छन्, ""लोकतान्त्रिक अभ्यास र संविधानको मर्म विपरित दल बिभाजन सम्बन्धी अध्यादेश ल्याउने सरकारको निर्णय अत्यन्तै खेदजनक छ । यसले दलभित्र उत्पन्न हुने अन्तरबिरोध र समस्यालाई दलभित्रै विधिसम्मत ढङ्गले समाधान खोज्नुको सट्टा बिभाजनलाई प्रोत्साहित गर्नेछ । राजनीतिक अस्थिरता, अन्यौलता र अराजकता सृजना गर्नेछ । दलहरुप्रति विकर्षण र वितृष्णा पैदा गर्नेछ । अन्ततः यसले नेपालको राजनीतिमा दुस्खद परिणाम निम्त्याउने छ । यसप्रकारको प्रतिगामी निर्णयको सबैले बिरोध गरौँ । फिर्ता लिन बाध्य पारौँ ।"""
निर्वाचन आयोगमा एमालेले पठायो नयाँ केन्द्रीय कमिटी,काठमाडौँ: नेकपा एमालेले केन्द्रीय कमिटीको परिमार्जित सूची निर्वाचन आयोगमा दर्ता गरेको छ । प्रवक्ता राजकुमार श्रेष्ठका अनुसार एमालेले मंगलबार २६० जना सदस्यको सूची आयोगमा पठाएको हो । नेकपा एमालेमा यसअघि २६४ केन्द्रीय सदस्य थिए । मंगलबार दिउँसो बसेको स्थायी समिति बैठकले नयाँ सूची पठाउने निर्णय गरेको थियो । मन्त्रिपरिषद बैठकले दल विभाजन सम्बन्धी अध्यादेश ल्याएपछि एमालेले नयाँ सूची अध्यावधिक गरेको हो । यससँगै शेरबहादुर देउवा नेतृत्वको सरकारले ल्याएको अध्यादेशको प्रतिवाद गर्ने भन्दै एमाले नेताहरुले चेतावनी दिएका छन् । राजनीतिक दल विभाजन सम्बन्धी अध्यादेशबाट नेकपा एमाले र जनता समाजवादी पार्टी बढी प्रभावित बन्ने टिप्पणी हुन थालेको छ ।
मन्त्रिपरिषद्को बैठक बालुवाटारमा जारी : आउला त अध्यादेश ?,"काठमाडौं : मन्त्रिपरिषदको बैठक जारी रहेको छ। प्रधानमन्त्री शेरबहादुर देउवाले प्रधानमन्त्री निवास बालुवाटारमा मन्त्रिपरिषद् बैठक बोलाएका हुन्। बालुवाटार स्रोतकाअनुसार बैठकमा समसामयिक राजनीतिक विषयवस्तु र दैनिक प्रशासनिक काम कारबाहीबारे छलफल हुने छ। मन्त्रिपरिषद् बैठकअघि प्रधानमन्त्री देउवाले शीर्ष नेताहरुसँग परामर्श गरेका थिए । सत्ता गठबन्धनभित्र मन्त्रीको बाँडफाँट नमिल्दा मन्त्रिपरिषद विस्तार गर्न ढिलाइ भएको हो। प्रधानमन्त्री देउवा र माओवादी केन्द्रका अध्यक्ष पुष्पकमल दाहाल 'प्रचण्ड'ले एमालेको माधवपक्षलाई सरकारमा समेट्ने तयारी गरेपनि नेपाल समूहले ठोस निर्णय नगर्दा मन्त्रिपरिषद विस्तारमा ढिलाइ भएको हो। सत्ता गठबन्धनमा नेपाली कांग्रेस, नेकपा माओवादी केन्द्र, जनता समाजवादी, राष्ट्रिय जनमोर्चा र नेकपा एमालेका माधवकुमार नेपाल पक्ष सहभागी छ। अहिले गृहमन्त्री बालकृष्ण खाँण, अर्थमन्त्री जनार्दन शर्मा, कानुन, न्याय तथा संसदीय मामिलामन्त्री ज्ञानेन्द्रबहादुर कार्की, ऊर्जा, जलस्रोत तथा सिँचाइमन्त्री पम्फा भुसाल र स्वास्थ्य राज्यमन्त्री उमेश श्रेष्ठ रहेका छन्। बाँकी मन्त्रालयहरू प्रधानमन्त्री मातहत नै छन्। बैठकले राजनीतिक दलसम्बन्धी अध्यादेश जारी गर्न सिफारिस गर्ने आशंका गरिएको छ। नेपाल समूहलाई सहज हुने गरी अध्यादेश ल्याउने तयारी सत्ता गठबन्धनमा छलफल भइरहेको स्रोतको दाबी छ। मन्त्रिपरिषदको सिफारिसमा सोमबार राष्ट्रपति विद्यादेवी भण्डारीले राति १२ बजेदेखि लागू हुने गरी दुबै संसदको अधिवेशन अन्त्य गरेकी थिइन्। सरकारले राजनीतिक दल विभाजन सम्बन्धी अध्यादेश ल्याएर पार्टी विभाजन गर्न खोजेको भन्दै एमाले अध्यक्ष केपी शर्मा ओलीले एमालेका सांसदहरुलाई विभाजनका प्रयासविरुद्ध दृढताका साथ उभिन अपिल गरेका छन्। समसामयिक राजनीतिक विषयमा छलफल गर्न तुलसीलाल अमात्य प्रतिष्ठानमा बस्ने गरी एमालेको स्थायी कमिटी बैठक जारी छ। संसदीय दलको प्रमुख सचेतक विशाल भट्टराईका अनुसार स्थायी कमिटी बैठक सकिएपछि एमाले संसदीय दलको बैठक दिउँसो २ बजे संसद् भवन नयाँ बानेश्वरको ल्होत्से हलमा संसदीय दलको बैठक बस्दैछ ।"
पूर्व शिक्षामन्त्री पोखरेलले संसदमा सोधे: नयाँ नक्साको क्षेत्रफल खै ?,"काठमाडौँ: पूर्व शिक्षामन्त्री गिरिराजमणि पोखरेलले नेपाल सरकारले जारी गरेको नेपालको नयाँ नक्साको क्षेत्रफल सार्वजनिक गर्न माग गरेका छन् । प्रतिनिधिसभाको सोमबारको बैकठमा नेपाल कम्युनिस्ट पार्टी (माओवादी)का प्रतिनिधिसभा सदस्य पोखरेलले गत वर्ष नै जारी भएको नक्साको क्षेत्रफल घोषणा नहुँदा अन्योलता थपिएको बताए । २०७७ जेठ ७ गते नेपालले कालापानी, लिपुलेख र लिम्पियाधुरासमेत समेटेर नेपालको नयाँ नक्सा जारी गरेको थियो । तर त्यो नक्सा अनुसारको क्षेत्रफल घोषणा नहुँदा विद्यार्थी र शिक्षक अलमलमा परेका उनले बताए । हाल विद्यार्थीहरु नेपालको वास्तविक क्षेत्रफल कति हो भन्नेबारे अन्योलमा छन्, नेता पोखरेलले भने, सरकारले चुच्चे नक्सा जारी गर्यो तर, त्यस अनुसारको क्षेत्रफल घोषणा भएन । दलहरुको साझ गठबन्धको सरकारले घोषणा गरेको न्यूनतम साझा कार्यक्रममा पनि यो विषय उल्लेख गरिएको स्मरण गर्दै कुटनीतिक वार्ताको लागि पनि नेपालले आफ्नो वास्तविक क्षेत्रफल सुनिश्चित गर्न जरुरी रहेको नेता पोखरेलको भनाइ छ । सरकारले यसलाई उच्च प्राथमिकतामा राख्न जरुरी छ, पोखरेलले भने,नेपालको भूगोल र नक्साबारे म शिक्षा मन्त्री हुँदा स्वअध्ययन सामाग्री पुस्तकको रुपमा प्रकाशन गरेका थियौँ । तर शिक्षा मन्त्रालयले प्रकाशित गरेको उक्त पुस्तक विक्री वितरणमा तात्तकालीन प्रधानमन्त्री केपी शर्मा ओलीले रोक लगाउनुभयो । उक्त पुस्तकमा त्यसबेला त्रिभूवन विश्व विद्यालय अन्तर्गत भूगोलका प्राध्यापक तथा विज्ञहरु सम्मिलित टोलीले अन्तर्राष्ट्रिय मापदण्ड र प्रविधि प्रयोग गरेर नेपालको नयाँ क्षेत्रफल उल्लेख गरेका थिए । नाक्साको स्रोत लिएर वर्ल्ड जिओडेटिक सिस्टम (डब्लूजिएस १९८४ ) प्रयोग गरेर निकालिएको निष्कर्ष अनुसार अध्यावधिक नक्सा अनुसार नेपालको पहिलेको नक्सामा ४६०२८ वर्ग किलोमिटर क्षेत्रफल थप भएको थियो । पुरानो नक्सा अनुसार नेपालको क्षेत्रफल १ लाख ४७ हजार १ सय ८१ वर्ग किलोमिटर हो । पोखरेलले संसदमा बेलायती सेनामा कार्यरत नेपालीहरुको अधिकारका लागि लण्डनमा भइरहेको आमरण अनशनबारे पनि सरकारको ध्यानाकर्षण गराएका थिए । लण्डनमा बेलायती समकक्षी सरह सुविधाको माग गर्दै गोर्खा सैनिकहरु १० दिनदेखि अनशनरत छन् । त्यस्तै अफगानिस्तानमा रहेका नेपालीहरुको उद्धार कार्यमा सकारले तिब्रतापूर्वक काम गर्नुपर्ने उनको भनाइ थियो ।"
देउवासँगको भेटमा ठाकुर पक्षको प्रश्न : राजनीतिक दल सम्बन्धी अध्यादेश ल्याउन लागेको हो ?,"काठमाडौं : जनता समाजवादी पार्टीका नेता महन्थ ठाकुर र प्रधानमन्त्री शेरबहादुर देउवाबीच भेटवार्ता भएको छ। मंगलबार प्रधानमन्त्री निवास बालुवाटारमा देउवालाई भेट्न ठाकुरको नेतृत्वमा अनिल झा, राजेन्द्र महत्तो, शरतसिंह भण्डारी पुगेका थिए। भेटमा प्रधानमन्त्रीसँग विगतको सरकारसँग भएका सहमति कार्यान्वयन, मन्त्रिपरिषद् विस्तारमा ढिलाई, नागरिकता विधेयक र राजनीतिक दल सम्बन्धी अध्यादेशको बारेमा चासो राखेको बालुवाटार स्रोतले जनाएको छ। उनीहरुले यो सरकारलाई आफूहरुले पनि समर्थन गरेकोले मधेशका माग र मुद्दाको सम्बोधन हुनुपर्ने बताएका छन्। संसद अधिवशेन अन्त्य भएकाले सरकार अब कसरी अगाडि बढ्छ भनेर चासो राखेका छन्। संसद अधिवेशन सोमबार रातिबाट अन्त्य भएको छ। जवाफमा प्रधानमन्त्री देउवाले छिट्टै मन्त्रिपरिषद्लाई पूर्णता दिएर बाँकी काम टुंगो लगाउने बताएका छन्। निर्वाचन आयोगको इजलासले जसपाका अध्यक्ष महन्थ ठाकुर र अर्का अध्यक्ष उपेन्द्र यादव पक्षका कार्यकारिणी सदस्यलाई आयोगमा बोलाएर सनाखत गराउँदा यादव पक्षमा बहुमत देखिएकाले उनैलाई आधिकारिकता दिएको थियो।"
प्रदेश २ का निवर्तमान प्रमुखको घोषणा: राज्यको कुनै सुविधा लिन्न,"काठमाडौँ: प्रदेश २ का निवर्तमान प्रदेश प्रमुख राजेश झा (अहिराज)ले पदमुक्त भएपछि सरकारले दिने कुनै सेवा सुविधा नलिने घोषणा गरेका छन् । देशमा शान्ति सुरक्षाको अवस्था गम्भीर भएकोले आफ्नो सुरक्षा भन्दा देशको सुरक्षा प्राथमिकतामा रहेको भन्दै सरकारबाट प्राप्त हुने सुविधा नलिने उनले बताएका छन् । पदमुक्त भएपछि पदीय हैसियतले प्राप्त हुने राज्यको कुनै सुविधा नलिने घोषणा गर्दछु , कार्यकाल अवधिभर सहयोग गर्नेहरुलाई अभार व्यक्त गर्दै जारी गरेको पत्रमा भनेका छन्, देशमा शान्ति सुरक्षाको अवस्था गम्भीर छ । मेरो निजी सुरक्षाभन्दा पनि जनताको सुरक्षा प्राथमिकतामा हुनुपर्छ । त्यसैले सरकारद्वारा प्राप्त निजी सुरक्षाकर्मी आजकै मितिबाट फिर्ता पठाउने घोषणा समेत गर्दछु । तीन प्रदेश प्रमुख फेरिए राष्ट्रिपति विद्या देवी भण्डारीले मंगलबार प्रदेश २ का अहिराजलाई प्रदेश प्रमुख पदबाट पदमुक्त गरेकी छन् । साउन ३२ गते प्रदेश प्रमुखबाट झालाई हटाएर प्रधानमन्त्री शेरबहादुर देउवा सरकारले महोत्तरीका हरिशंकर मिश्रको नाम राष्ट्रपति कार्यालयमा सिफारिस गरेको थियो । प्रदेश २ स्थापना भएको साढे तीन वर्षमा तीन जना प्रदेश प्रमुख फेरिएका छन् । मिश्र चौथो प्रमुखको रुपमा सिफारिस भएका हुन् । पहिलो प्रदेश प्रमुखको रुपमा रत्नेश्वरलाल कायस्थ, दोस्रो तिलक परियार र तेस्रो राजेश अहिराज थिए । १ सय ८० दिन प्रदेश २ को प्रदेश प्रमुखको पदमा रहेका झाले शिरमा देश, मनमा मधेश को नारा दिएर जिम्मेवारी समहालेका थिए । मंगलबारसम्म १८० दिन अर्थात् ५ महिना २४ दिन आफ्नो मातृभूमि र जनताका लागि कार्य गर्ने र संविधान प्रदत्त व्यवस्था लागू गर्ने गराउने अवसर पाएँ , निवर्तमान प्रदेश प्रमुख झाले भने । निजी सचिवालयको परम्परा तोडियो प्रदेश प्रमुख पदमा रहँदा उनले निजी सचिवालय राख्ने परम्परारलाई तोडेका थिए । राज्यमा नियुक्त भएका प्रतिनिधिहरूले निजी सचिवालय राखिराख्दा राष्ट्रसेवक निजामती कर्मचारीहरूको मनोवलमा ह्रास आउने भएकोले राज्यकै अंग (निजामती) माथि विश्वास गर्नुपर्छ, अभार पत्रमा उनले उल्लेख गरेका छन्, निजामतीको विकल्पमा वा निजामतीलाई मानमर्दन गर्ने गरी गठन गरिने निजी सचिवालय सैद्धान्तिक रूपमा राज्यकै दोहन हो । राज्यकै अंग ( निजामती)माथि विश्वास गरेर काम गर्दा पनि अब्बल काम गर्न सकिने कुरा प्रदेश नं २ का प्रदेश प्रमुख कार्यालयका सम्पूर्ण कर्मचारीहरूले सावित गर्न सफल भएकाले उनले बताए । अतिवादको चपेटामा प्रदेश २ अभाव, अपराध र अतिवादको चपेटामा पर्दै गएको प्रदेश २ मा आमनागरिकको सरकारमाथिको विश्वास र नेपाली हुनुमा गर्वको अनुभूति गराउन विशेष पहलकदमीको खाँचो उनले औंल्याएका छन् । सीमा सुरक्षा, देशभक्ति, नागरिकता र भ्रष्टाचार जस्ता विषय सम्झौताका विषय होइनन् भन्ने कुरा प्रत्येक नागरिक र सरोकारवालालाई प्रष्ट्याउँदै जान जरूरी छ, उनले भनेका छन्, देशभक्तिको सवालमा प्रदेश २ बलियो रहेको छ । जनघनत्वको आधारमा भौगोलिक समावेशीकरण र संरचनागत रंगभेदको सवालमा प्रदेश सरकार बेलैमा गम्भीर हुन जरूरी रहेको उनले उल्लेख गरेका छन् । विभेदको विरूद्धमा लडनेहरूले विभेदलाई नै निरन्तरता दिनु चिन्ताको विषय हो।उनले अघि भनेका छन् ।"
डा केसी तत्काल अनसन नबस्ने,काठमाडौँ: चिकित्सा शिक्षा सुधारका लागि आन्दोलनरत डा गोविन्द केसी तत्काल अर्को अनसन नबस्ने भएका छन् । प्रधानमन्त्री शेरबहादुर देउवासँग मंगलबार भेटवार्ता गरेपछि डा केसीले अर्को अनसन स्थगित गरेका हुन् । यसअघि उनले स्वास्थ्य राज्यमन्त्री उमेश श्रेष्ठको राजीनामा सहित पाँच बुँदे माग राख्दै भदौ ३ गतेदेखि आमरण अनसन बस्ने चेतावनी दिएका थिए । तर प्रधानमन्त्री देउवाले मंगलबार बालुवाटारमा बोलाएर डा केसीसँग वार्ता गरेका हुन् । प्रधानमन्त्रीले डा केसीका मागको उपयुक्त समयमा सम्बोधन गर्ने तथा सार्वजनिक पदमा नियुक्ति गर्दा हुने स्वार्थहरुको द्वन्द्व रोक्न कानून बनाउने प्रतिवद्धता जनाएपछि डा केसीले तत्काल आमरण अनसन रोक्ने घोषणा गरेका हुन् ।
अध्यादेश ल्याउने निर्णय भएसँगै नेपाल समूह आन्तरिक छलफलमा,"काठमाडौं : सरकारले पार्टी विभाजनलाई सहज बनाउन राजनीतिक दल विभाजन सम्बन्धी अध्यादेश ल्याउने निर्णय भएसँगै नेपाल समूहका नेताहरु सिंहदरबारमा जुटेका छन्। नेकपा एमालेका वरिष्ठ नेता माधवकुमार नेपालले सिंहदरबारमा आफू पक्षका केन्द्रीय सदस्य र सांसदहरुसँगको बैठक बोलाएका हुन्। नेताहरु सिंहदरबार जानेक्रम जारी रहेको छ। प्रधानमन्त्री शेरबहादुर देउवालाई विश्वासको मत दिएको नेपाल पक्ष नयाँ पार्टी खोल्ने योजनामा छ। सम्भावित रणनीति तय गर्नका लागि नेपालले आफू पक्षीयहरुसँगको बैठक राखेका हुन्। मन्त्रिपरिषद् बैठकले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गर्न अध्यादेश ल्याउने निर्णय गरेको हो। संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोमा त्यसलाई संशोधन गर्न अध्यादेश ल्याउन लागिएको हो। यता नेकपा एमालेले राजनीतिक दल विभाजन सम्बन्धी अध्यादेश ल्याए प्रतिवाद गर्ने चेतावनी दिएको छ। मंगलबार बसेको पार्टी स्थायी कमिटीको बैठकले चालु संसद अधिवेशन आकस्मिक रुपमा अन्त्य गरेर राजनीतिक दल विभाजन सम्बन्धी अध्यादेश ल्याए विरोध गर्ने निर्णय गरेको एमाले प्रवक्ता प्रदीप कुमार ज्ञवालीले जानकारी दिए। एमालेले मंगलबार दिउँसो २ बजे ल्होत्से हलमा संसदीय दलको बैठक बोलाएको छ।नेपाल समूहमा नयाँ पार्टी खोल्ने र एमालेमै मिल्ने विषयमा विवाद मिलिसकेको छैन। सोमबार राति एक विज्ञप्ति जारी गर्दै ओलीले नेकपा (एमाले) र नेपाली कम्युनिष्ट आन्दोलनलाई नै विभाजित गर्ने, समाप्त पार्न खोज्ने गम्भीर षडयन्त्र भएको दाबी गरेका छन्। सरकारले राजनीतिक दल विभाजन सम्बन्धी अध्यादेश ल्याएर पार्टी विभाजन गर्न खोजेको भन्दै ओलीले एमालेका सांसदहरुलाई विभाजनका प्रयासविरुद्ध दृढताका साथ उभिन अपिल गरेका छन्। केही सयमयता नेकपा (एमाले) र अन्ततः नेपाली कम्युनिष्ट आन्दोलनलाई नै विभाजित गर्ने र समाप्त पार्न खोज्ने गम्भीर षडयन्त्र भइरहेको हामीले देखि भोगिरहेका छौं। पूर्व घोषित प्रतिबद्धताविपरीत प्रतिनिधिसभाको चालु अधिवेशन हठात अन्त्य गरेर राजनीतिक दल विभाजन सम्बन्धी अध्यादेश ल्याउने र नेकपा (एमाले)लाई विभाजित गर्ने षडयन्त्र गरिदैँछ।ओलीले जारी गरेको विज्ञप्तिमा भनिएको छ, नेकपा (एमाले) र यस पार्टीको संसदीय दलमा विभाजन गर्ने कनै पनि बहाना वा पडयन्त्र पार्टीका लागि मान्य र क्षम्य हन सक्तैन। तसर्थ पार्टीका सम्पर्ण नेता कार्यकर्ता र प्रतिनिधिसभा तथा राष्ट्रियसभाका माननीय सदस्यहरुलाई पार्टी वा संसदीय दल विभाजनका प्रयासहरु विरुद्ध दृढताका साथ उभिन हार्दिक अपिल गर्दछ। ओलीले पार्टीभित्र लोकतान्त्रिक र न्यायपूर्ण प्रणाली आत्मसात गरेर मात्र सामाजिक न्याय र अग्रगतिका लागि नेतृत्वदायी भूमिका निर्वाह गर्न सकिने विश्वास व्यक्त गरेका छन्। पार्टीका सम्पूर्ण नेता, कार्यकर्ता र सदस्यहरुप्रति विभेद र पूर्वाग्रहमा नगर्ने बताउँदै उनले पार्टीलाई अनुशासित, एकतावद्ध एवम् गतिशील तुल्याउन र राष्ट्रिय राजनीतिमा यस पार्टीको नेतृत्वदायी भूमिका सुनिश्चित गर्न आह्वान गरेका छन्। अध्यक्ष ओलीले पार्टीका स्थायी कमिटी, केन्द्रीय कमिटीलगायत आफू सम्बद्ध कमिटीका बैठकमा सरिक हुन र आआफ्नो तहबाट पार्टी निर्माणमा योगदान गर्न अपिल गरेका छन्।"
प्रदेश २ का प्रदेश प्रमुख राजेश झा पदमुक्त,काठमाडौं : प्रदेश २ का प्रदेश प्रमुख राजेश झा पदमुक्त भएका छन्। प्रधानमन्त्री शेरबहादुर देउवाको सिफारीसमा राष्ट्रपति विध्यादेवी भण्डारीले झालाई प्रदेश प्रमुखबाट पदमुक्त गरेको राष्ट्रपति कार्यालयका प्रवक्ता जगन्नाथ पन्तले जानकारी दिए। उनका अनुसार संविधानको धारा १६५ को उपधारा (१) को खण्ड (ख)बमोजिम प्रदेश नं २ को प्रदेश प्रमुखमा झालाई पदमुक्त गरेको हो। सोमबार बसेको मन्त्रिपरिषद बैठकले प्रदेश नम्बर २ को प्रदेश प्रमुखमा नेपाली कांग्रेसका नेता तथा पूर्वसांसद हरिशंकर मिश्रलाई नियुक्त गर्न सिफारिस गरेको थियो। महोत्तरीको पिपरा गाउँपालिका स्थायी घर भएका हरिशंकर मिश्र नेपाली कांग्रेसका प्रभावशाली नेता स्वर्गीय रामनारायण मिश्रका छोरा हुन् । मिश्र नेपाली कांग्रेसबाट सांसदमा समेत निर्वाचित भएका थिए ।
"२९ दिनमै अधिवेशन अन्त्य, फेरि अध्यादेशतर्फै","काठमाडौं : केपी शर्मा ओली नेतृत्वको सरकारले अध्यादेशबाट बजेट ल्याउँदा कुनै दलले विरोध जनाएनन्। कारण र बाध्यता थियो प्रतिनिधिसभा विघटनको अवस्था। बजेट नआउँदा मुलुक ठप्प हुने र बजेट ल्याउने अर्को विकल्प नभएको भन्दै अध्यादेशलाई स्वीकार गरियो। तर, सर्वोच्च अदालतले असार २८ गते प्रतिनिधिसभा पुनःस्थापना गर्यो। कांग्रेस सभापति शेरबहादुर देउवालाई प्रधानमन्त्रीमा नियुक्ति गर्न परमादेश जारी भयो। सर्वोच्चको निर्णयबमोजिम पुनःस्थापित प्रतिनिधिसभा अधिवेशन साउन ३ गते सुरु भयो। तर, देउवा नेतृत्वको सरकारले यो अवधिमा अध्यादेश प्रतिस्थापन गर्ने कानुन बनाएन। नयाँ कानुनका लागि कुनै विधेयक पनि ल्याएन। उल्टै २९ दिनमा अधिवेशन अन्त्य गरी अध्यादेशकै बाटोतिर आफूलाई डोर्याएको छ। ओली सरकारले जारी गरेको बजेट अध्यादेशलाई अलपत्र छाडेर नयाँ अध्यादेशको तयारी गरेको आरोप विपक्षी दलले लगाएका छन्। प्रतिनिधिसभा विघटन गरिँदा लोकतन्त्र, संविधान, जनताका अधिकार समाप्त भए भन्दै आन्दोलनमा उत्रिएका साथीहरूले नै आज एकाएक अधिवेशन अन्त्य गरेर अध्यादेशको बाटो समात्नुभयो, प्रमुख विपक्षी एमाले प्रमुख सचेतक विशाल भट्टराई अन्नपूर्ण पोस्ट्सित भन्छन् । उनले भने, विपक्षीसँग सल्लाह नै नगरी अधिवेशन अन्त्य गर्नु कहाँको लोकतान्त्रिक चरित्र रहेछ ? एकाएक अधिवेशन अन्त्यप्रति सभामुख अग्नि सापकोटासमेत सन्तुष्ट नरहेको स्रोत बताउँछ। प्रधानमन्त्री देउवा र कानुनमन्त्री ज्ञानेन्द्रबहादुर कार्कीले सभामुख सापकोटासँग यसबारे परामर्श गरेका थिए। त्यस क्रममा अधिवेशन अन्त्य गर्नुभन्दा प्रभावकारी रूपमा सञ्चालन गर्नेतर्फ क्रियाशील हुनुपर्ने सुझाव सभामुखले दिएको उनको सचिवालयले जनाएको छ। अघिल्लो सरकारले जारी गरेका १५ अध्यादेशलाई देउवा सरकारले पहिलो बैठकमा प्रस्तुत गरेको थियो। तर, प्रतिस्थापन विधेयक पेस नगरी सरकारले अधिवेशन अन्त्य गरेको हो। विधेयकमार्फत भदौभित्र प्रतिस्थापन गरिसक्नुपर्ने अध्यादेशबारे सरकारले पहल नगरेको भन्दै विपक्षी दल असन्तुष्ट छन्। संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश भने साउन पहिलो साता खारेज गरिएको थियो। प्रतिनिधिसभा पुनःस्थापना भए पनि संसद्ले काम गर्न नसकेको जनता समाजवादी पार्टी (जसपा) का नेता लक्ष्मणलाल कर्णको भनाइ छ। प्रधानमन्त्री त सर्वोच्चले बनाइदियो। तर, सरकारले काम गर्न सकेन, सांसद कर्ण भन्छन्, सरकारसँग बहुमतै छैन, कसरी काम गर्छ ? सत्तासीन कांग्रेस सचेतक पुष्पा भुसाल भने अधिवेशन अन्त्य गरिए पनि सरकारले बजेट व्यवस्थापनदेखि नयाँ विधेयकको तयारी गर्ने बताउँछिन्। सरकारले सदनलाई प्रभावकारी बनाउन नै अधिवेशनको अन्त्य गरेको अर्का सत्ता साझेदार माओवादी केन्द्रका प्रमुख सचेतक देव गुरुङको भनाइ छ। सदन नचलेका बेला सरकारले अध्यादेशबाट बजेट ल्याउने हो, सांसद गुरुङ भन्छन्, संसदमा पेश भएकै अध्यादेशलाई प्रतिस्थापन गर्ने कि नयाँ अध्यादेश ल्याउने भन्ने सरकारको कुरा हो।अधिवेशन अन्त्य हुँदा अध्यादेश मात्र होइन, संघीयता कार्यान्वयनसम्वन्धी महत्वपूर्ण विधेयकसमेत अलपत्र परेका छन्। नागरिकता संशोधन, रेलवेलगायत ३६ विधेयक प्रतिनिधिसभामा विचाराधीन छन्। प्रतिनिधिसभा देउवा सरकारले एउटा पनि विधेयक पेस गरेको छैन।"
"एमाले अध्यक्ष ओलीको आह्वान : पार्टी फुटाउन अध्यादेश आउँदैछ, विभाजनकाविरुद्ध उभिनुस्","काठमाडौं : नेकपा एमालेका अध्यक्ष केपी शर्मा ओलीले चालु अधिवेशन अन्त्य गरेर एमालेलाई विभाजित गर्ने षडयन्त्र हुन लागेको भन्दै आपत्ति जनाएका छन्। सोमबार राति एक विज्ञप्ति जारी गर्दै उनले नेकपा (एमाले) र नेपाली कम्युनिष्ट आन्दोलनलाई नै विभाजित गर्ने, समाप्त पार्न खोज्ने गम्भीर षडयन्त्र भएको दाबी गरेका हुन्। सरकारले राजनीतिक दल विभाजन सम्बन्धी अध्यादेश ल्याएर पार्टी विभाजन गर्न खोजेको भन्दै ओलीले एमालेका सांसदहरुलाई विभाजनका प्रयासविरुद्ध दृढताका साथ उभिन अपिल गरेका छन्। केही सयमयता नेकपा (एमाले) र अन्ततः नेपाली कम्युनिष्ट आन्दोलनलाई नै विभाजित गर्ने र समाप्त पार्न खोज्ने गम्भीर षडयन्त्र भइरहेको हामीले देखि भोगिरहेका छौं। पूर्व घोषित प्रतिबद्धताविपरीत प्रतिनिधिसभाको चालु अधिवेशन हठात अन्त्य गरेर राजनीतिक दल विभाजन सम्बन्धी अध्यादेश ल्याउने र नेकपा (एमाले)लाई विभाजित गर्ने षडयन्त्र गरिदैँछ।ओलीले जारी गरेको विज्ञप्तिमा भनिएको छ, नेकपा (एमाले) र यस पार्टीको संसदीय दलमा विभाजन गर्ने कनै पनि बहाना वा पडयन्त्र पार्टीका लागि मान्य र क्षम्य हन सक्तैन। तसर्थ पार्टीका सम्पर्ण नेता कार्यकर्ता र प्रतिनिधिसभा तथा राष्ट्रियसभाका माननीय सदस्यहरुलाई पार्टी वा संसदीय दल विभाजनका प्रयासहरु विरुद्ध दृढताका साथ उभिन हार्दिक अपिल गर्दछ। ओलीले पार्टीभित्र लोकतान्त्रिक र न्यायपूर्ण प्रणाली आत्मसात गरेर मात्र सामाजिक न्याय र अग्रगतिका लागि नेतृत्वदायी भूमिका निर्वाह गर्न सकिने विश्वास व्यक्त गरेका छन्। पार्टीका सम्पूर्ण नेता, कार्यकर्ता र सदस्यहरुप्रति विभेद र पूर्वाग्रहमा नगर्ने बताउँदै उनले पार्टीलाई अनुशासित, एकतावद्ध एवम् गतिशील तुल्याउन र राष्ट्रिय राजनीतिमा यस पार्टीको नेतृत्वदायी भूमिका सुनिश्चित गर्न आह्वान गरेका छन्। अध्यक्ष ओलीले पार्टीका स्थायी कमिटी, केन्द्रीय कमिटीलगायत आफू सम्बद्ध कमिटीका बैठकमा सरिक हुन र आआफ्नो तहबाट पार्टी निर्माणमा योगदान गर्न अपिल गरेका छन्। पार्टीभित्र उत्पन्न समस्याको समाधानका लागि गठन भएको कार्यदलको प्रस्तावलाई आफूले ग्रहण गरेर अगाडि बढेको उनको भनाई छ। विज्ञप्तिमा भनिएको छ, २०७८ साउन १ गते सम्पन्न पार्टी स्थायी कमिटीको बैठक र साउन ४७ मा सम्पन्न केन्द्रीय कमिटीको बैठकले पार्टीभित्रको समस्या समाधानका लागि महत्वपूर्ण आधारका रुपमा रहेको उक्त प्रस्तावलाई ग्रहण र अनुमोदन गर्दै कार्यान्वयन गर्ने निर्णय गरिसकेको छ। सोमबार दिउँसो बालकोटमा पार्टीका शीर्ष नेताहरुसँग छलफल गरेपछि ओलीले विज्ञप्ति जारी गरेका हुन्। कांग्रेस सभापति शेरबहादुर देउवा नेतृत्वको सरकारले २९ दिनमा संसद अधिवेशन अन्त्य गरी अध्यादेशकै बाटोतिरआफूलाई डोर्याएको छ। सरकारले यो अवधिमा अध्यादेश प्रतिस्थापन गर्ने कानुन बनाएन। नयाँ कानुनका लागि कुनै विधेयक पनि ल्याएन। उल्टै ओली सरकारले जारी गरेको बजेट अध्यादेशलाई अलपत्र छाडेर नयाँ अध्यादेशको तयारी गरेको आरोप विपक्षी दलले लगाएका छन्। अधिवेशन अन्त्य हुँदा अध्यादेश मात्र होइन, संघीयता कार्यान्वयनसम्वन्धी महत्वपूर्ण विधेयकसमेत अलपत्र परेका छन्। नागरिकता संशोधन, रेलवेलगायत ३६ विधेयक प्रतिनिधिसभामा विचाराधीन छन्। अघिल्लो सरकारले जारी गरेका १५ अध्यादेशलाई देउवा सरकारले पहिलो बैठकमा प्रस्तुत गरेको थियो। तर, प्रतिस्थापन विधेयक पेस नगरी सरकारले अधिवेशन अन्त्य गरेको हो। विधेयकमार्फत भदौभित्र प्रतिस्थापन गरिसक्नुपर्ने अध्यादेशबारे सरकारले पहल नगरेको भन्दै विपक्षी दल असन्तुष्ट छन्। संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश भने साउन पहिलो साता खारेज गरिएको थियो।"
बागमती प्रदेशको प्रदेशसभा बैठक आज,"बागमती : बागमती प्रदेशको चालु वर्ष २०७८७९ को नीति, कार्यक्रम तथा बजेट पास भएपछिको पहिलो प्रदेशसभा बैठक मंगलबार दिउँसो २ बजेका लागि बोलाइएको छ। बागमती प्रदेशसभाको आठौँ अधिवेशनको २२औँ बैठक बोलाइएको प्रदेशसभा सचिवालयले जनाएको छ। प्रदेशसभामा केही प्रदेश ऐन संशोधन गर्ने विधेयक र प्रदेशसभा नियमावली संशोधन दर्ता भएको प्रदेशसभा सचिवालयका प्रवक्ता विनोद अमात्यले बताए। यसैगरी उच्च शिक्षासम्बन्धी विधेयक र पर्यटनसम्बन्धी विधेयक यसअघि नै दर्ता भएका छन्। प्रदेशको चालु वर्षको नीति, कार्यक्रम तथा बजेट पास गरेसँगै पहिलोपटक प्रदेशसभा बैठक बस्न लागेको हो।"
त्रिविमा अझै बढेन भर्नादर: केही विभागमा प्राध्यापक भन्दा विद्यार्थी कम !,"काठमाडौँ: नेपालको सबैभन्दा पुरानो विश्वविद्यालय त्रिभुवन विश्वविद्यालयमा विद्यार्थीको आकर्षण अनपेक्षित रुपमा घट्दोछ । स्थापनाको ६२ वर्षे इतिहासमा त्रिविमा विद्यार्थी भर्नादर बढ्नुको सट्टा घट्न थालेको हो । पाठ्यक्रम समयानुकल नहुँदा, त्रिवि प्रशासनिक कामको उल्झन र विद्यार्थीको वृत्ति विकासमा पर्याप्त ध्यान नदिँदा विद्यार्थी संख्या बढ्न नसकेको बताइन्छ। त्रिविको सूचना तथा जनसम्पर्क महाशाखाका अनुसार विसं २०७६७७ मा चार लाख १५ हजार सात सय ७७ जना विद्यार्थी भर्ना भएका थिए । यस्तै, २०७५०७६ मा चार लाख १५ हजार चार सय ८२ जना विद्यार्थी भर्ना भएका थिए । आर्थिक वर्ष २०७४०७५ मा तीन लाख ९२ हजार चार सय ३० जना विद्यार्थी भर्ना भएको तथ्याकंले देखाएको छ । त्रिविमा भर्नादर संख्यात्मक रुपमा बढेको देखिए पनि अपेक्षित रुपमा भर्नादर बढ्न नसकेको तथ्यांकले देखाउँछ । त्रिविको हिन्दी विभागमा २०७४०७५ मा ७ जना, २०७५०७६ मा ५ जना विद्यार्थी भर्ना भए पनि यस वर्ष दुई जनाले मात्रै प्रवेश परीक्षाका लागि आवेदन दिएका छन् । जवकि उक्त विभागमा चार जना प्राचार्य तथा प्राध्यापक कार्यरत छन् । २०६९७० मा ९३ जना विद्यार्थी भर्ना भएको त्रिविको इतिहास केन्द्रीय विभागमा यस वर्ष हालसम्म २० जनाले प्रवेश परीक्षाका लागि आवेदन दिए । २०७४०७५ मा एक जना पनि विद्यार्थी भर्ना भएका थिएनन् । जवकि उक्त विभागमा १० जना प्राचार्य तथा प्राध्यापक कार्यरत छन् । यस्तै, त्रिविको राजनीतिशास्त्र केन्द्रीय विभागमा यस वर्ष भर्नाका लागि हालसम्म ८२ जनाले मात्रै आवेदन दिएका छन् । २०७५७६ मा ९५ जनाले स्नातकोत्तर तहमा भर्ना भएका थिए । यस विभागमा ११ जना प्राध्यापक कार्यरत छन् । त्रिविको नेपाली, इतिहास, संस्कृति तथा पुरातत्व केन्द्रीय विभागमा यस वर्षका लागि हालसम्म ३६ जना विद्यार्थीले प्रवेश परीक्षाका लागि आवेदन दिएका छन् । यसअघि २०७४०७५ मा २५ जना र २०७५०७६ मा ३३ जना स्नातकोत्तर तह प्रथम वर्षमा भर्ना भएका थिए । सो विभागमा १२ जना प्राध्यापक कार्यरत रहेका छन् । त्रिविका एक कर्मचारीले भने, विद्यार्थी कम हुँदा प्राध्यापक खाली हुनुभएको छ । उहाँहरु पत्रिका पढेर समय बिताउनुपर्छ । त्यसका लागि विद्यार्थी भर्नादर बढाउनुपर्यो । तर, के गर्नु विद्यार्थी नै छैनन् । त्रिवि हिन्दी विभागका प्रमुख डासंजिता बर्माले विद्यार्थी भर्नादर बढ्न नसकेको स्विकारीन् । उनले भनिन्, विद्यार्थी भर्नादर निकै कम भयो । प्रचारप्रसारको लागि बजेट छैन । तलब शिर्षकमा मात्रै बजेट आउँछ । नेपालस्थित भारतीय दूतावासले कहिलेकाँही सहयोग गरेपछि मात्रै केही कार्यक्रम गर्छौँ । शिक्षाविद् प्राडा वीद्यानाथ कोइरालाले त्रिविमा विद्यार्थी संख्या घट्नुको कारण त्रिवि समयसँग चल्न नसकेको बताए । उनले भने, त्रिविको पाठ्यक्रम व्यवहारिक र समयानुकुल नभएर पनि विद्यार्थीले अध्ययन गर्न रुचाउँदैनन् । शिक्षण पद्धतिमा नविनता ल्याउनुपर्छ । प्रशासनिक काममा अल्झिने भन्दा पनि नियमलाई विकेन्द्रिकरण गर्नुपर्छ । त्रिविमा स्नातकोत्तर तहको प्रवेश परीक्षाका लागि शिक्षा शास्त्र शंकाय पुगेकी विद्यार्थी रवीना श्रेष्ठले भनिन्,यो भन्दा अघि त्रिविमा चैत बैशाखमा प्रवेश परीक्षा हुन्थ्यो । तर, साउन बितिसक्यो भदौमा बल्ल प्रवेश परीक्षा तोकिएको छ । अरु विश्वविद्यालयमा पढाइ नै हुन थालिसक्यो । त्रिवि भूगोल केन्द्रीय विभागका विभागीय प्रमुख प्राडा हृदयलाल कोइरालाका अनुसार विद्यार्थीको वृत्ति विकासका लागि बजेट नछुट्याउँदा समस्या भएको बताए । उनले भने, विद्यार्थीको क्षमता विकासका लागि बजेट आउँदैन । तलबका लागि मात्रै बजेट आउँछ । त्यही भएर पनि समस्या भएको हो । उनले विद्यार्थीका लागि आवश्यक पर्ने कम्प्युटर समेत विद्यार्थीबाट केही शुल्क उठाएर जोहो गर्नुपर्ने बाध्यता रहेको बताए । त्रिवि सूचना तथा जनसम्पर्क महाशाखाका सूचना अधिकारी योगेन्द्रप्रसाद दाहलले संख्यात्मक रुपमा विद्यार्थी संख्या नघटेको बताए ।"
वरिष्ठ आयुर्वेद विशेषज्ञ डा कोइरालाको निधन,"काठमाडौं : नेपाल आयुर्वेद चिकित्सक संघका पूर्वअध्यक्ष एवम् वरिष्ठ आयुर्वेद विशेषज्ञ चिकित्सक ऋषिराम कोइरालाको निधन भएको छ । लामो समयदेखि मुटुको समस्या झेल्दै आएका ६२ वर्षीय कोइरालाको हृदयाघातका कारण आज दिँउसो १ बजे ह्याम्स अस्पतालमा उपचारका क्रममा निधन भएका हो । उनलाई दुई हप्तापहिले हृदयाघात भएर उपचारका लागि ह्याम्स अस्पताल लगिएको थियो । विसं २०१५ भदौ २५ मा साबिक पुरानकोट गाविस३ हाल बेँसीसहर नगरपालिका४ मा जन्मेका कोइराला काठमाडौँको धापासीस्थित आयुर्वेद हेल्थ होम प्रालिका सञ्चालक समेत थिए । हाल काठमाडौँको धापासीमा बस्दै आएका स्व कोइरालाका श्रीमती, दुई छोरा र एक नाति छन् । उनका दुवै छोरा पनि चिकित्सक हुन् । उनको आजै पशुपति आर्यघाटमा अन्त्येष्टि गरिने परिवारजनले बताएको छ ।"
त्रिवि मातहत २५ क्याम्पसको सम्बन्धन खारेज,"काठमाडौंः त्रिभुवन विश्वविद्यालयले २५ वटा क्याम्पसको सम्बन्धन खारेज गरेको छ । त्रिवि अन्तर्गत २५ वटा क्याम्पसहरुको सम्बन्धन खारेज भएको त्रिवि योजना निर्देशनालयले जनाएको छ । यसअघि त्रिवि अन्तर्गत एक हजार ८५ क्याम्पस थिए । त्रिवि योजना निर्देशनालयका शाखा अधिकृत रामकृष्ण खत्रीका अनुसार १० वटा क्याम्पस सुदूरपश्चिम विश्वविद्यालय र १५ क्याम्पस मध्यपश्चिमाञ्चल विश्वविद्यालयमा गाभिएका छन् । यससँगै त्रिवि मातहत एक हजार ६१ क्याम्पस सम्बन्धन प्राप्त छन् । त्रिविका अनुसार बागेश्वरी बहुमुखि क्याम्पस कोहलपुर, बबइ बहुमुखी क्याम्पस गुलरीया, नारायण क्याम्पस दैलेख, भेरी ज्ञानोदय क्याम्पस जाजरकोट, जलजला क्याम्पस लीबाङ, मुसीकोट खलङगा क्याम्पस रुकुम, भेरी शिक्षा क्याम्पस सुर्खेत, विद्यापुर जनता बहुमुखी क्याम्पस सुर्खेत, तीला कर्णाली बहुमुखी क्याम्पस कालीकोट, रारा बहुमुखी क्याम्पस मुगु, जनता बहुमुखी क्याम्पस अछामको सम्बन्धन खारेज भएको छ । यस्तै, पाटन बहुमुखी क्याम्पस बैतडी, जगननाथ बहुमुखी क्याम्पस बैतडी, मनीलेख क्याम्पस बैतडी, जयपृथ्वि बहुमुखि क्याम्पस बझाङ, बडिमालीका क्याम्पस बाजुरा, बाजुरा क्याम्पस बाजुरा, दार्चुला बहुमुखी क्याम्पस दार्चुलाको सम्बन्धन खारेज भएको छ । यस्तै, गोकुलेश्वर बहुमुखी क्याम्पस गोकुलेश्वर, टीकापुर बहुमुखी क्याम्पस कैलाली, त्रीवेणी बहुमुखी क्याम्पस डडेलधुरा, दुर्गालक्ष्मि बहुमुखी क्याम्पस कैलाली, घण्टेश्वर सेती महाकाली बहुमुखी क्याम्पस डोटी, श्री सीताराम क्याम्पस डोटी र कैलाली बहुमुखी क्याम्पस कैलालीको सम्बन्धन खारेज भएको छ । ती क्याम्पसहरुले सुदूरपश्चिमाञ्चल विश्वविद्यालय र मध्यपश्चिम विश्वविद्यालय मातहत हुन आग्रह गर्दै निवेदन त्रिविमा निवेदन दिएका थिए । त्रिवि सूचना तथा जनसम्पर्क महाशाखाका सूचना अधिकारी योगेन्द्रप्रसाद दाहलले त्रिविबाट सम्बन्धन लिने क्याम्पसहरुको सम्बन्धन खारेज भएसँगै त्रिवि मातहत सम्बन्धन प्रदत्त क्याम्पसको संख्या घटेको बताए ।"
बाढीले तिलाठी कोइलाडीको दलित बस्ती डुबानमा,"राजविराजः अविरल वर्षाले जीता नदीको बाँध भत्किँदा तिलाठी कोइलाडी गाउँपालिका५ कोइलाडी बर्साइनको दलित बस्तीमा बाढी पसेको छ । जीतासँगै विभिन्न नदी, खोलाहरूमा पानीको बहाव बढेर तटीय बस्तीहरूमा घरहरू डुबानमा परेर जोखिम बढेको छ । कोइलाडी बर्साइनको राम टोल, खंग टोल र सरदार टोलमा बाढी पसेर १ सय ५० घर डुबानमा परेको तिलाठी कोइलाडी गाउँपालिकाले जनाएको छ । सप्तकोशी नदी लगायत जिल्लाको खाँडो, महुली, बलान, खडक, त्रियुगालगायत नदीखोलामा पनि पानीको सतह बढेसँगै जोखिम बढेको छ । सोमबार रातभर परेको पानीका कारण आएको बाढीले जीता नदीमा बाँध भत्किँदा सयौं विघामा लगाइएको धानबाली समेत डुबानमा परेको छ । कोइलाडी बर्साइनस्थित दलित बस्तीमा बाढी पसेपछि प्रहरी, जनप्रतिनिधि, कर्मचारी र समाजसेवीहरु सहयोगका लागि डुबानमा परेको बस्ती पुगेका छन् । घरमा पानी पसेर खाना पकाउन समस्या भएको र खानेपानीको ट्यूबेल डुबानमा पर्दा स्वच्छ खानेपानीको समस्या भएको विपद् ब्यवस्थापन अधिकृत राजेशकुमार झाले बताए । झाका अनुसार दलित बस्तीमा करिब चार फिटसम्म पानी जमेको छ । स्थानीय छ जनाको फुसको घर भत्किएको र दर्जनौँ फुसको घर भत्किने जोखिम बढेको उनले बताए । बाढी प्रभावितहरुको नामावली संकलनका लागि गाउँपालिकाबाट कृषि विकास अधिकृत उदयकान्त झाको नेतृत्वमा सुरक्षाकर्मीको टोली परिचालित भएको छ । जीता र खाँडो खोलाले तिलाठीकोइलाडी गाउँपालिकालाई प्रभावित बनाउँदै आएको छ । लगातारको वर्षाको पानी निकास नभएर तथा बाँध भत्किएर गाउँहरु डुबानमा पर्ने गरेका छन् । सामान्य वर्षामा समेत हिंडडुल गर्न नसकिने जिल्लाको मुख्य सडक खण्डलगायत ग्रामीण भेग र राजविराजको सडक, बाटो हिँड्न कष्टकर भएको छ । वर्षेनी सडक, बाटोमा करौडौं रकम खर्च हुँदै आए पनि बाटोहरु झन हिलाम्ये भएर हिँड्नै नसकिने अवस्थामा पुगेको राजविराजका कलिम खानले बताए । नदी, खोलामा बाढी आई तटीय र होचा क्षेत्र डुबानमा परेको छ ।"
रुकुम पश्चिममा अनिश्चितकालीन निषेधाज्ञा,"जाजरकोट : रुकुम पश्चिममा अनिश्चितकालका लागि निषेधाज्ञा थप भएको छ । यसअघि पटकपटक समय तोकेर थप गर्ने गरिएकामा यो पटक भने अनिश्चितकालका लागि निषेधाज्ञा थप गरिएको हो । जिल्लामा कोरोना संक्रमणको जोखिम कायमै रहेको र संक्रमण दर फेरि पनि बढ्न थालेको भन्दै जिल्ला कोभिड व्यवस्थापन समिति (डिसीएमसी) को निर्णय समेतका आधारमा जिल्ला प्रशासन कार्यालयले अर्को सूचना नभएसम्मका लागि निषेधाज्ञालाई जारी राख्ने जनाएको छ । जिल्लामा गत वैशाख १९ गते देखि निषेधाज्ञा जारी छ । कोरोना भाइरस संक्रमणको चेन ब्रेक गर्न भन्दै लामो समय देखि निषेधाज्ञा जारी रहेपनि जिल्लामा कोरोना नियन्त्रणमा आउन सकेको छैन् । अहिले पनि जिल्लामा १ सय ७ जना कोरोनाका संक्रिय संक्रमित छन् । पछिल्लो समय जिल्लामा संक्रमित थपिने क्रम बढ्दै गएको छ । अर्को सूचना नभएसम्मका लागि निषेधज्ञा थप गरिएको डिसीएमसीका अध्यक्ष तथा प्रमुख जिल्ला अधिकारी बद्रीनाथ गैह्रेले जानकारी दिए । जिल्लामा साउन ७ गतेदेखि निषेधाज्ञा खुकुलो पारिएको थियो । सार्वजनिक यातायात, व्यापार व्यवशाय लगायत लगभग धेरै क्षेत्र खुलिसकेका छन् । अब पनि सोही अनुसार निषेधाज्ञा जारी रहने गैह्रेले बताए । अहिले निषेधाज्ञा खुकुलो रहेको र कोरोना संक्रमण दर बढ्दै गएमा निषेधाज्ञामा कडाइ गरिने उनको भनाइ छ । विद्यालय खोल्न नपाइने जिल्लामा अहिले तत्काल विद्यालय भने खोल्न पाइने छैन् । विद्यार्थीहरुको भौतिक उपस्थितिमा विद्यालय संचालन गर्न नपाइने जिल्ला प्रशासन कार्यालयले जारी गरेको आदेशमा उल्लेख गरिएको छ । त्यस्तै व्यापार, व्यवसाय बेलुकी ८ बजेसम्म मात्र संचालन गर्न पाइने आदेशमा उल्लेख छ । मेला, महोत्सव, सभा, सम्मेलन गर्न पाइने छैन् भने २५ जनाभन्दा कमको उपस्थितिमा कुनै कार्यक्रम गर्नु परेमा स्वास्थ्य सुरक्षाका मापदण्डको पूर्णपालना गर्न आदेशमा भनिएको छ ।"
कागेश्वरीमा ३० वर्षमाथिकालाई अष्ट्राजेनेका खोप दिन सुरु,"काठमाडौं : कागेश्वर मनोहरा नगरपालिकामा मंगलबारदेखि ३० वर्षमाथिकालाई कोरोनाविरुद्धको अष्ट्राजेनेका खोप लगाउन सुरु गरिएको छ। त्यसका लागि नगरपालिकाले ९ वटा खोप केन्द्र तोकिएको छ। खोप केन्द्रमा बिहानैदेखि भीड लागेको छ। नगरपालिकाभित्र बसोबास गरेका लक्षित समूहलाई जनस्वास्थ्यका मापदण्ड पालना हुनेगरी खोप लगाउन आग्रह गरेको छ। ३० वर्षमाथिकाका साथसाथै अन्य विभिन्न क्षेत्रमा काम गर्ने कर्मचारी,सुरक्षाकर्मी, मजदुरलगायतले पनि खोप लगाउन सक्ने नगरपालिकाका प्रवक्ता राजाराम पुडासैनीले बताए।खोप लगाउने लक्षित समूहमा विश्व विद्यालय तहको परीक्ष दिन प्रवेशपत्र लिएका विद्यार्थी, नयाँ संसद भवन निर्माणमा संलग्न कर्मचारी र मजदुर, वैदेशिक रोजगारी,अध्ययन र अन्य प्रयोजनमा विदेश जाने व्यक्तिहरु,मृगौलाले काम नगरी डायलासिस गर्नुपर्ने परेका बिरामीहरु, अंग प्रत्यारोपण गरेका व्यक्ति तथा अर्वुद रोगका विरामीहरु, रिहाव सेन्टरमा रहेका व्यक्ति र सो स्थानमा काम गर्ने कर्मचारी, औद्योगिक क्षेत्रमा कार्यरत कर्मचारी र मजदुरहरु, माइती नेपालले संरक्षणमा राखेका महिला तथा किशोर किशोरी,सुरक्षाकर्मी तथा स्वास्थ्यकर्मीका परिवारहरुले पनि खोप लगाउन सकिने जनाएको छ। खोप लगाउन जाँदा अनिवार्य नागरिकतालगायत परिचय खुल्ने कागजात साथमा लैजान नगरपालिकाले आग्रह गरेको छ।"
तीन गुणाले बढ्यो सवारी दुर्घटना,"झापा : झापामा तीन गुणाले सवारी दुर्घटना बढेको छ। कोरोना भाइरसको महामारीका बीच बन्दाबन्दी गरिए पनि निजी सवारी साधन सञ्चालन हुँदा सवारी दुर्घटना बढेको जिल्ला ट्राफिक प्रहरी कार्यालय झापाका प्रहरी सहायक निरीक्षक यामकुमार खड्काले बताए। झापामा आर्थिक वर्ष २०७६७७ मा २३१ सवारी दुर्घटना भएका थिए भने आव २०७७७८ मा करिब तीन गुणा बढी अर्थात् ६५७ सवारी दुर्घटना भएको प्रसनि खड्काले जानकारी दिए। आव २०७६७७ मा दुर्घटनामा परेर ६२ जनाको मृत्यु भएको थियो भने २६७ जना घाइते भएका थिए। त्यस्तै आव २०७७७८ मा सवारी दुर्घटनामा परी ९३ जनाको मृत्यु भएको छ भने एक हजार ६५ जना घाइते भएको जिल्ला ट्राफिक प्रहरी कार्यालय झापाले जनाएको छ। यता जिल्ला ट्राफिक प्रहरी कार्यालय झापाले आव २०७७७८ मा रू तीन करोड ६९ लाख ५३ हजार ५०० राजश्व सङ्कलन गरेको छ। ट्राफिक नियम उलङ्घन गर्ने बस, ट्रक, ट्र्याक्टर, कार, मोटरसाइकल, टेम्पोलगायतका ५३ हजार १०० सवारी साधनलाई कारवाही गर्दा उक्त रकमको राजश्व सङ्कलन भएको कार्यालयले जनाएको छ।"
इजरायल जान ९ हजार बढीले भरे आवेदन,"काठमाडौं : इजरायल जानका लागि साढे ९ हजार बढीले आवेदन दिएका छन् । इजरायल जान २० हजार बढी इच्छुक भएर युजर नेम र आइडी बनाएपनि आवश्यक कागजात नपुग्दा आधा इच्छुकले आवेदन दिन पाएनन् । वैदेशिक रोजगार विभागका अनुसार इजरायल जानका लागि ९ हजार ६ सय ९९ नेपालीहरुले आवेदन दिएका छन् । विभागले साउन १२ देखि साउन ३२ गतेसम्म आवेदन माग गरेको थियो । विभागले हजार जना कामदार लैजाने जनाएको छ । रोष्टरमा १ हजार चार सय जनाको नाम राखिने छ । इजरायलमा जानेमा ७० प्रतिशत महिला र ३० प्रतिशत पुरुष हुने छन् । तर आवेदन दिनेमा पुरुषको संख्या अधिक छ । विभागका अनुसार चार हजार दुई सय महिला र ५ हजार ४ सय ९९ पुरुषले आवेदन दिएका छन् । विभागले आवेदकबाट सक्कल कागजातसहित भौतिकरुपमा भाषा परीक्षा सञ्चालन गर्ने छ । इजरायल जान १ लाख ६५ हजार खर्च लाग्न । त्यहाँ राम्रो कमाइ हुने भएकाले धेरैको आकर्षण हुन्छ । विभागका महानिर्देशक दवाडीले निष्पक्ष छनोट गरी कामदार इजरायल पठाउने बताए । मापदण्डका आधारमा छनोट गर्ने छौं, उनले भने,कसैको भनसुन चल्दैन, निश्पक्षरुपमा कामदार छनोट हुन्छन् । नर्सिङ होम तथा केयर होम लगायत संस्थामा रोजगारी पाउने छन् । कामदारले ५ वर्षसम काम गर्न पाउने छन् । उनीहरुले मासिक १ हजार ६ सय डलर पारिश्रमिक पाउँछन् । महानिर्देशक दवाडीका अनुसार स्वास्थ्य बिमाको प्रिमियम, आयकर र बस्ने ठाउँको पानी बिजुलीको पैसा कामदारले तिर्नुपर्छ । इजरायल शाखा प्रमुख डम्बरबहादुर सुनुवारका अनुसार छनोट भएका सबै जान नसक्ने, मेडिकल फेल हुन सक्नेलगायतका कारण ४ सय बढीलाई रोष्टरमा राखिन लागेको हो । छनोट भएका युवाले ८० प्रतिशत भाषा परीक्षा र २० प्रतिशत अन्तरवार्ता पास गर्नुपर्छ । दुवै नम्बरमा बढी हुने युवाको सूची इजरायलको पीआईबीएलाई पठाइ त्यसको विवरण विभागको वेबसाइटमा राखिन्छ । विभागले पठाएको सूचीका आधारमा पीआईबीएले अन्तिम उम्मेदवार छनोट गर्छ । अन्तिम छनोटमा परेका उम्मेदवारको करारनामामा हस्ताक्षर गरी इजरायलले विभागमा पठाउने छ । उताबाट आएको सूचीका आधारमा विभागले छनोटमा परेकालाई बोलाएर सम्झौता गराइ दूतावासमा पठाउने छ । सम्झौता भएको ३० दिनभित्र श्रमिक इजरायल गइसक्नुपर्ने प्रावधान छ । विभागले ६० दिनभित्र गइसक्नुपर्ने व्यवस्था गर्न पहल भइरहेको जनाएको छ । इजरायलमा नेपाली सहयोगी कामदार पठाउनेसम्बन्धी निर्देशिका २०७८ इजरायल रोजगारीमा जाँदा लाग्ने शुल्क रोजगारदाताले बेहोर्न नमाने श्रमिक आफैंले तिर्नुपर्ने व्यवस्था गरिएको छ । नेपालइजरायलबीच गत असोजमा श्रम सम्झौता भई श्रमिक पठाउनेसम्बन्धी माघमा समझदारी बनेको थियो । इजरायल गई काम गरेका, आमा, बुवा, पति, पत्नी, छोरा वा छोरी इजरायलमा बसोबास गरिरहेका वा कार्यरत रहेका र लागूपदार्थ वा मादक पदार्थ दुव्र्यसनमा लागेका व्यक्ति इजरायल जान पाउने छैनन् । दस जोड दुई पास गरेर तीन महिनाको केयरगिभर तालिम लिएका मात्रै प्रतिस्पर्धामा सामेल भएका छन् । दस जोड दुई पास गरी १५ महिने अनमी पढेकाले पनि इजरायल जान पाउँछन् । इजरायल जान हिब्रु र अंग्रेजी भाषा जानेको हुनुपर्छ । ४९ फिट र ४५ केजी भएको व्यक्ति मात्रै इजरायल जान पाउने छन् । इजरायल वैदेशिक रोजगारीका गन्तव्य मुलुकमध्ये आकर्षक मानिन्छ। सन् २०१५ मा सम्झौता भए पनि कामदार इजरायल जान पाएका थिएनन् । त्यतिबेला बिजनेज टु बिजनेस (बीटुबी) मोडेलबाट कामदार पठाइने भनिए पनि असफल भएको थियो ।"
तनहुँमा भदौ ७ सम्म निषेधाज्ञा,तनहुँमा पुनः निषेधाज्ञा आदेश जारी गरिएको छ । प्रमुख जिल्ला अधिकारी सागर आचार्यले आजदेखि ७ गतेसम्मका लागि सो आदेश जारी गरेको हो । जिल्ला कोभिड व्यवस्थापन समितिको आइतबार बसेको बैठकले कोरोनाको जोखिम अझै कायमै रहेको जनाउँदै यसअघि जारी निषेधाज्ञालाई निरन्तरता दिन सिफारिस गरेको थियो । कोभिड संकट व्यवस्थापन समितिका संयोजक आचार्यले थपिएको निषेधाज्ञा पहिलाको भन्दा कडा हुने र उल्लङ्घन गर्नेलाई जरिवाना गरिने बताए । पसल खोल्ने समय अहिले घटाएर बिहान ५ देखि १० बजेसम्म मात्रै खोल्न र व्यवसाय बिहान ११ बजेदेखि ६ बजेसम्म सञ्चालन गर्न दिइने तर अन्य क्रियाकलापमा भने पूर्णरूपमा प्रतिबन्ध लगाइएकोे छ । जिल्लामा दिनदिनै कोरोना संक्रमित बढ्दै गएका र अहिले सक्रिय संक्रमितको संख्या ४७६ पुगेको छ । वैशाखदेखि यता चार हजार ६९७ जनामा संक्रमण पुष्टि भएकामा चार हजार १२२ निको भएका र ९९ को मृत्यु भएको छ ।
पूर्वाञ्चल विश्वविद्यालय गम्भीर संकटतर्फ धकेलिएको ठहर,"विराटनगर : कोरोना महामारीका समयमा मनोमानी पूर्ण ढंगले संचालन गरिएका कारण पूर्वाञ्चल विश्वविद्यालय गम्भीर आर्थिक एवं प्रशासनिक संकटतर्फ धकेलिँदै गएको ठहर कर्मचारीहरुले गरेका छन्। विश्वविद्यालय संचालनमा आउन लागेको दीर्घकालीन एवम् गम्भीर संकट रोक्न पछिल्लो समय मौलाउँदै गएको बेथितिको अन्त्य हुनुपर्ने आवाज उनीहरुले उठाएका छन्। पूर्वाञ्चल विश्वविद्यालय कर्मचारी संघ केन्द्रीय समितिले एक विज्ञप्ति जारी गर्दै समस्या समाधानको माग राखेर उपकुलपति डा यादवराज कोइरालाको ध्यानआकर्षण पनि गराएको छ। मनोमानी रूपमा अघि बढ्ने प्रवृत्ति हाबी हुँदा विश्वविद्यालयको शाख गिर्दै गएको कर्मचारीको ठहर छ। संघका सभापति राजकुमार सापकोटाले महामारीले विश्वविद्यालयमा नियमित रूपमा पठनपाठन, परीक्षा लगायतका विभिन्न प्राज्ञिक तथा प्रशासनिक गतिविधि संचालनमा प्रतिकूल असर परिरहेको जानकारी दिए। महामारीका कारण विश्वविद्यालय ठप्प छ, उनले भने, जसका कारण परीक्षा तथा सम्बन्धन शुल्कबाट प्राप्त हुने आम्दानीमा ५० प्रतिशतले संकुचन आयो। विश्वविद्यालय जनसहभागितामा सञ्चालन हुने व्यवस्था ऐनमा भएकाले राज्यबाट अत्यन्तै थोरै अनुदान आउने हुँदा विश्वविद्यालयको अवस्था जर्जर बनेर अवस्था बिग्रंदै गइरहेको सापकोटाले बताए। विश्वविद्यालयमा व्यवस्थापन, कानुन, चिकित्साशास्त्र, विज्ञान तथा प्रविधि, इन्जिनियरिङ, कला र शिक्षाशास्त्र गरेर सातवटा संकायमा ६० वटा विभिन्न शैक्षिक कार्यक्रम सञ्चालित छन्। तर कोरोना महामारीका कारण परीक्षा, पठनपाठन लगायत सबै शैक्षिक गतिविधि ठप्प छन्। नियमित रूपमा प्राप्त हुने परीक्षा र क्याम्पसहरुको सम्बन्धन शुल्क घटिरहेको छ, उनी भन्छन्, पूर्वाञ्चल विश्वविद्यालयमा अध्ययन गर्न आउने विद्यार्थीको संख्या पनि कम हुँदै छ। सापकोटाका अनुसार चिकित्साशास्त्र संकायअन्तर्गतका चारवटा शैक्षिक कार्यक्रममा चिकित्सा शिक्षा आयोगले सम्बन्धन प्राप्त १६ वटा क्याम्पसलाई विद्यार्थी भर्नामा रोक लगाइसकेको छ। आयोगले लिने प्रवेश परीक्षाको स्वीकृत कोटामा न्यून विद्यार्थी उत्तीर्ण भएका छन्, उनले भने, स्वीकृत कोटासमेत ४० प्रतिशत कटौती हुँदा विश्वविद्यालयमा अध्ययन गर्न आउने विद्यार्थी संख्या घट्ने निश्चित छ। महामारीको विकराल अवस्थाले विश्वविद्यालयको आम्दानी घटेर आर्थिक संकट आउन लागेका बेला विगतमा नियुक्त नभएका पदाधिकारीको नियुक्तिमा हतारो गरिएको भन्दै कर्मचारी संघले ध्यानआकर्षण भएको जनाएको छ। विश्वविद्यालयलाई मजवुत एवं सक्षम बनाउनेतर्फ ध्यान नै छैन, उनले भने, मुलुकको सबै आर्थिक गतिविधि ठप्प भएको विकराल अवस्थामा पदाधिकारी नियुक्ति ठूलो विसंगति हो। सापकोटाका अनुसार विद्यार्थीको सिकाई र शैक्षिक कार्यक्रमलाई प्रभावकारी बनाउन छाडेर अनआवश्यक नियुक्तितिर मात्रै ध्यान दिँदा संकटमा परिरहेको विश्वविद्यालयलाई आर्थिक बोझ थपिएको छ। आर्थिक भार थपिने गरी आवश्यकता, औचित्य र त्यसले विश्वविद्यालयमा पार्ने आर्थिक प्रभाव एवं असरको गहन अध्ययन, विश्लेषण र मूल्यांकन नगरी ऐन, नियममावली तथा सांगठानिक संरचनामा समेत व्यवस्था नभएको पद सिर्जना गर्दै नियुक्ति गरिएको संघको ठहर छ। संघले ऐन र कानुनको उल्लंघन गर्दै विश्वविद्यालयलाई दीर्धकालसम्म आर्थिक भार पर्ने गरी विभिन्न पदाधिकारी नियुक्ति गरिएको प्रति आपत्ति जनाएको हो। आगामी दिनमा विश्वविद्यालयमा प्राज्ञिक तथा प्रशासनिक गतिविधि र नियमित पठनपाठन संचालन सम्बन्धी नीति निर्माण गरिएको छैन, विज्ञप्तिमा भनिएको छ, प्रशासनिक संरचनालाई व्यवस्थित गरी परिणाममुखी बनाउने, शिक्षक तथा कर्मचारी अभावको पूर्ति गर्ने, नियमावलीलाई परिमार्जन गरेर समयसापेक्ष बनाउने लगायतका विषय अन्योलमै छन्। परीक्षा विनियमावली संशोधन र मोरङको गोठगाउँमा संचालन गरिएको शिक्षण अस्पताललाई व्यवस्थित बनाउने विषय प्राथमिकतामा नपरिरहेका बेला नयाँ सम्बन्धन खुला गरिनु एवं कोटा तथा नयाँ शैक्षिक कार्यक्रम थपका लागि प्रक्रिया अघि बढाइनुमा विश्वविद्यालयको बदनियत देखिएको विज्ञप्तिमा उल्लेख छ। कर्मचारीले प्राज्ञिक तथा प्रशासनिक उन्नयनका सन्दर्भमा विभिन्न समयमा राखेका मागलाई बेवास्ता गर्दै एकलौटी रूपमा विश्वविद्यालय संचालन गर्न खोजिएको ठहर संघको छ। संघले जायज मागलाई नजरअन्दाज गरी भौतिक निर्माणका काम अर्को संस्थालाई जिम्मा लगाउने र स्थायी रूपमा संचालन हुने संयन्त्रलाई भंग गरी कर्मचारीलाई कामविहीन बनाइएको गुनासो पोखेको छ। कार्यविधि एवं प्रचलित नियम विपरीतका निर्णय गर्दै प्रशासनिक विचलनको अवस्था सिर्जना गरिएको छ, संघद्वारा जारी विज्ञप्तिमा भनिएको छ, यस्ता गतिविधिले सम्बन्धित पदाधिकारीको अभिलाषा त पूरा होला, तर स्थायी संयन्त्र ध्वस्त भएर विश्वविद्यालय संचालनमा दीर्घकालसम्म गम्भीर प्रशासनिक संकट आउँछ। ऐन र नियमावलीको व्यवस्था विपरीत अहिलेलाई सान्दर्भिक नभएको पदमा जथाभावी पदाधिकारी एवं कर्मचारीको नियुक्ति, भौतिक तथा विलासी जीवनशैली अपनाएर गरिएको स्रोत साधनको दुरूपयोग र आवश्यकतालाई पर पारेर फरक ढंगले हिँडनेजस्ता कार्य विश्वविद्यालयमा तत्काल बन्द हुनुपर्ने माग संघले राखेको छ। वार्ताका माध्यमबाट माग पूरा र समस्याको समाधान नभए खरो रूपमा उत्रन बाध्य हुने संघद्धारा जारी विज्ञप्तिमा जनाइएको छ। जुन समयमा जे काम गरिनुपर्ने हो त्यो हुन सकेन, अध्यक्ष सापकोटाले भने, तत्कालको आवश्यकतालाई पन्छाएर मनोमानी गरिएको छ। उनले यस्तो मनोमानीविरुद्ध संघर्षको तयारी भइरहेको जानकारी दिए। विश्वविद्यालयका उपकुलपति डा यादवराज कोइरालाले कर्मचारीहरुले उठाएजस्तो समस्या विश्वविद्यालयमा नरहेको बताए। कोरोना महामारी लगायतले समस्या आएका छन्, उनले भने, तर नियुक्ति लगायतका विषयलाई कर्मचारीले नबुझिकन उठान गरेजस्तो छ। कर्मचारीहरुले उठान गरेका विषयलाई वार्ताका माध्यमबाट सम्बोधन गर्दै विश्वविद्यालयमा उत्पन्न समस्याको समाधान खोजिने डा कोइरालाको भनाइ छ।"
नबाँडी कुहियो राहत,"गौर : प्रदेश २ सरकारले विपन्न परिवारलाई राहत वितरण गर्न भनि रौतहटको राजदेवीनगरपालिका२ मा राखिएको खाद्यान्न सामग्री कुहिएका छन्। एक वर्षअघि लकडाउन हुँदा समयमा वितरण गर्न ल्याएको चामल, दाल, मस्यौरा (सोयाबिन) लगायका खाद्यान्न कुहिएको हो। वडा कार्यालयका अनुसार ६५ बोरा चामल, १५ बोरा दाललगायत नुन, तेल, सोयाबिन भण्डारण गरी राखिएको थियो। वडा कार्यालयको माथिल्लो तल्लाको कोठामा राखिएका केही बोरा चामल चोरीसमेत भएको स्थानीयको गुनासो छ। राहतको सामाग्री वितरण नगरी कुहाएर राखेको भन्दै वडा तथा नपाका जनप्रतिनिधिहरूको स्थानीयले आलोचना गरेका छन्। धेरै पटक सो खाद्यान्न बाँड्न आग्रह गर्दा पनि जनप्रतिनिधिहरूले सुनवाइ नगरेको स्थानीयको गुनासो छ। राजदेवीनगरपालिकाका मेयर धीरेन्द्र सिंहले वडा२ मा खाद्यान्न कुहिएको भन्दै नगरपालिकालाई बदनाम गर्न खोजेको प्रतिक्रिया दिएका छन्। सो राहतको विषयमा नगरपालिकासँग कुनै सरोकार नभएको समेत मेयर सिंहको भनाइ छ। वडा सचिव उमेश यादवले आफूले पटकपटक सो सामाग्री वितरण गर्न सल्लाह दिएको तर वडाका प्रतिनिधिबिच कुरा नमिलेको बताए। राहत थोरै, लिने मान्छे धेरै भएपछि वितरणमा समस्या परेपछि समयमै वितरण हुन नपाउँदा कुहिएको सचिव यादवको भनाइ छ। सो वडाका अध्यक्ष सनुप महत्तोले प्रदेश सरकारबाट गत वर्ष पाएको राहतको खाद्यान्न वितरण गर्न नसकेको स्वीकार गरे। उनले भने, वडाभरिका करिब ३ सय परिवारलाई बाँड्नुपर्ने थियो तर ६०६५ जनालाई मात्र पुग्ने सामग्री थियो। त्यसैले वितरणमा समस्या भएको हो। अब बिग्रिएको खाद्यान्न हटाउने र नपुग खरिद गरी वितरण गर्ने योजना रहेको सो वडाका अध्यक्ष महत्तोले बताए।"
अफगानिस्तानबाट आएकालाई यसरी पुर्याइयो सामाखुसीस्थित आइसोलेसन सेन्टरमा (फोटोफिचर),काठमाडौं : अफगानिस्तानबाट काठमाडौं आइपुगेका १२७ जनालाई सामाखुसीस्थित आइसोलेसन सेन्टरमा पुर्याइएको छ। उनीहरुको व्यवस्थापनको जिम्मा नेपाली सेनाले लिएको छ। उनीहरुलाई विमानस्थलबाट प्रहरीको निगरानीमा सिधै सामाखुसीस्थित आइसोलेसन सेन्टरमा लगिएको नेपाली सेनाका प्रवक्ता सन्तोष बल्लभ पौड्यालले जानकारी दिएका छन्। उनका अनुसार त्यहाँ सबैको एन्टिजेन परीक्षण गरिनेछ। रिपोर्ट नेगेटिभ आएपछि सम्बन्धित ठाउँमा पठाइनेछ। कोरोनाको शंका लागेमा उपचारको व्यवस्था गरिनेछ। अफगानिस्थानको काबुलस्थित अमेरिकी दूतावासलगायत विभिन्न अमेरिकी कम्पनीमा कार्यरत १२७ जना काठमाडौं आइपुगेका छन् । जसमध्ये ११८ नेपाली र ९ भारतीय नागरिक हुन्। उनीहरुमध्ये एकजना मात्रै महिला छन्। उनीहरुलाई अमेरिकाले उद्दार गरेको हो।
नवलपरासीमा केराउ तस्करी बढ्यो : लाइन मिलाउन ३० लाख,"परासी : पश्चिम नवलपरासीमा हरियो केराउ (मटर) तस्करी बढेको छ । जिल्लाको सीमावर्ती क्षेत्र झोलनिपुर, बसैया, धर्मौली, हरकपुरा नाकाबाट दैनिक ८ देखि १० ट्रक केराउ भारत तस्करी हुने गरेको बताइएको छ । कारोबारीहरुले बर्दघाट, बासाबसही, गोपिगञ्ज र परासी बजारमा केराउ ल्याएर राख्ने र त्यहाँबाट बिल काटेर सीमावर्ती क्षेत्रको गोदाममा लगेर राख्ने गरेका छन् । गोदामबाट उनीहरुले साइकल र विभिन्न व्यक्तिलाई झोला र बोरामा बोकाएर भारत पठाउने गरेका हुन् । विभिन्न समयमा प्रहरीले केराउ बरामद गर्ने गरेपनि बिल र अन्य कागजपत्र दुरुस्त रहेको भन्दै छाडिदिने गर्दा तस्करी झन बढेको हो । त्यसरी छाडिएका केराउ भारतीय एसएसबीले धमाधम बरामद गर्न थालेको छ । यसैबीच साउन महिनाको अवधिमा जिल्ला प्रहरी कार्यालयले १ करोड २२ लाख बराबरको हरियो केराउ(मटर) बरामद गरेको थियो । ट्रक र पिकअप भेनमा बरामद भएको केराउ मध्ये २२ लाख बराबरको लिलामका लागि भन्सार पठाइएको थियो भने १ करोड बराबरको केराउ बिल भरपाई रहेको भन्दै कारोबारीलाई फिर्ता दिएको थियो । प्रहरीले केराउ बरामद गर्न थालेपछि कारोबारीहरुले अहिले प्रहरी प्रशासन मिलाउन ३० लाख रुपैयाँ संकलन गरेको बताइएको छ । उक्त रकम सिडिओ, एसपी र सीमावर्ती क्षेत्रमा रहेका शसस्त्र र नेपाल प्रहरी चौकीहरुमा मिलाउनका लागिरहेको कारोबारीले बताएका छन् । नेपालमा लाइन क्लिएर भएपनि भारतमा एसएसबी(भारतीय सीमा सुरक्षा बल) ले कडाइ गरेपछि पहिलाजस्तो धेरै मात्रामा पठाउन नसकिएको स्वयंम कारोबारीहरुको भनाइ छ । तस्करीको समाचार बाहिर आए काम गर्न समस्या हुने भन्दै उनीहरुले पत्रकारलाई मिलाउन भन्दै केही रकम छुट्टाएको एक कारोबारीले निर्धक्क भनेका छन् । संकलन गरेको उक्त रकम सम्बन्धित व्यक्तिहरुलाई पुर्याउन अर्कै मध्यस्थकर्ता खोजेर दिइएको बताइएको छ । उक्त मध्यस्थकर्ता प्रहरी हुन वा अन्य भन्ने बारे ति कारोबारीले बताउँन चाहेनन् । उक्त रकम मासिक हो । भारततर्फ कडाई नगर्ने हो भने दैनिक २० देखि ३० ट्रक केराउ तस्करी हुने सीमावर्ती क्षेत्रका स्थानीयहरु बताउँछन् । प्रहरीप्रशासनलाई रकम दिएर तस्करीको लाइन मिलाएको आरोप बारे प्रमुख जिल्ला अधिकारी धर्मेन्द्र कुमार मिश्र र एसपी मनोज कुमार यादवले बजारमा आफूहरुले पनि हल्ला सुनेको बताए । प्रहरी प्रशासनलाई बदनाम गराउने नियतले चलाइएको गम्भीर विषयप्रति अनुसन्धान गरिरहेको उनीहरुको भनाइ छ । मटर विरगञ्जको नाकाहुँदै आउने गर्दछ । बिल भरपाई दुरुस्त राखेर सीमावर्ती गोदामसम्म लैजानका लागि ल्याइएका केराउ बरामद गर्न कानुनी समस्या भएको प्रहरीको भनाइ छ । बिल भरपाइ हुन्छ । भन्सार र राजश्वमा बुझाउँदा पनि लिन मान्दैनन् । तस्करी नियन्त्रण गर्न केही दिन बरामद केराउ र गाडी कार्यालयमा राखेर छाड्ने गरेका छौं, एसपी यादवले भने । जिल्लामा केराउ तस्करी बढेको जिल्लाका प्रतिनिधि सभा सदस्यद्धय देबेन्द्रराज कँडेल र हृदयेश त्रिपाठीले सार्वजनिक रुपमै बताउँदै आएका छन् । पूर्वगृहराज्य मन्त्रीसमेत रहेका कँडेलले सदनमै प्रहरीले ५० लाख लिएर तस्करी गराएको आरोप लगाएका थिए । त्यसैगरी पूर्वमन्त्री त्रिपाठीले ३ दिनअघि परासीमा भएको पत्रकार भेटघाट कार्यक्रममा पनि मिलमतोमा ठूलो मात्रामा केराउ तस्करी हुँदै आएको बताएका थिए । तस्करी बढेको बारे लुम्बिनी प्रदेशका प्रहरी प्रमुख (डिआइजी) मुकुन्दराज आचार्यले त्यसलाई गंभिरताका साथ बुझ्ने बताए ।तस्करी बढेको र तस्करसँग प्रहरीले रकम लिएको बारे अनुसन्धान गछौं,' डीआइजी आचार्यले भने । यसैबीच हप्ता दिनको अवधिमा नवलपरासीसँग सिमाना जोडिएका नाकाबाट भारतर्फ जाँदै गरेको करिब १ हजार ३ सय क्विण्टल केराउ बरामद भएको भारत ठूठीबारी कस्टम (भन्सार कार्यालय)ले जनाएको छ । भारतमा धमाधम केराउ बरामद हुनुले पनि जिल्लामा तस्करी बढेको प्रष्ट बुझ्न सकिने बताइएको छ । तस्करी रोक्न गोदाममा राखेका केराउको परिमाण, खपत हुने स्थान र बिल रुजु गर्न सके धेरै हदसम्म नियन्त्रणमा आउने देखिएको छ । तर राजश्व कार्यालयले समेत त्यसतर्फ ध्यान नदिदां तस्करी कार्य बढेको स्थानीयको भनाइ छ ।"
झापामा आजदेखि निषेधाज्ञा खुकुलो,"झापा : झापामा विगत दुई सातादेखि लगाइँदै आएको निषेधाज्ञा मंगलबारदेखि खुकुलो भएको छ। जिल्ला कोभिड१९ सङ्कट व्यवस्थापन केन्द्रको सोमबार बसेको बैठकले बिहान १० देखि बेलुका ६ बजेसम्म सबैखाले पसल, सटर खुला गर्ने निर्णय गरेको प्रमुख जिल्ला अधिकारी श्रवणकुमार तिम्सिनाले बताए। अत्यधिक भीडभाड हुने खाद्यान्न, तरकारी, माछामासुलगायत अत्यावश्यक उपभोग्य वस्तुको पसल बिहान ६ देखि बिहान १० बजेसम्म मात्र खोल्न दिइने प्रमुख जिल्ला अधिकारी तिमिसनाले जारी गरेको आदेशमा उल्लेख छ। यातायातका साधन भने दिनभर खुला गरिने भएको छ। सवारी साधनलाई सिट क्षमताभन्दा बढी यात्रु नबोक्न आदेशमा उल्लेख गरिएको छ। उक्त आदेशमा निषेधाज्ञा खुकुलो पार्ने निर्णय एक साता लागू हुने उल्लेख छ। बैंक तथा वित्तीय संस्था टोकन प्रणाली र सरकारी कार्यालय आलोपालो प्रणालीका आधारमा सञ्चालन गरिने भएको छ। हाटबजार, भेला, जुलुसजस्ता भीडभाड हुने कार्यक्रम गर्न प्रशासनले निषेध गरेको छ। होटल तथा लज कूल क्षमताको ५० प्रतिशत सञ्चालन गर्न र हरेक दिन निःसङ्क्रमण गर्न प्रशासनको आदेशमा जनाइएको छ। यसअघि झापामा कोभिड सङ्क्रमण बढेको पूर्ण निषेधाज्ञा आदेश जारी हुँदै आएको थियो। झापामा लगातार निषेधाज्ञा हुँदा व्यवसायीले निषेधाज्ञा हटाउन दबाब दिँदै आएका थिए। जिल्लाका उद्योग वाणिज्य सङ्घका अध्यक्षले प्रमुख जिल्ला अधिकारी श्रवणकुमार तिम्सिनालाई भेटी निषेधाज्ञा खुलाउन मागपत्रसमेत पेश गरेका थिए। रासस"
सशस्त्र प्रहरीको काँडेतारभित्र पशु अस्पताल !,"जाजरकोट : आफ्नै भवन र फराकिलो जग्गा हुँदाहुँदै पनि पशु अस्पताल तथा पशु सेवा कार्यालय सशस्त्र प्रहरीको काँडेतारभित्र खुम्चिएर बस्नु परेको छ। जनतासँग प्रत्यक्ष सम्पर्क र सम्बन्ध रहने कार्यालय दुई वर्षदेखि सशस्त्र प्रहरी बलको काँडेतारभित्र गुम्सिएर बस्नु पर्ने बाध्यता आइलागेको हो। भवन र ठाउँ अभावमा पशु अस्पताल संचालनमा आउन सकेको छैन। सदरमुकामस्थित थाप्लेमा कार्यालयको नाममा सात रोपणी जमिन छ। उक्त जमिनमा पाँच वटा भवन छन्। अरु सबै सशस्त्रले प्रयोग गर्न थालेपछि बाँकी रहेको एउटा भवनमा गुम्सिएर बस्नु परेको कार्यालयको भनाई छ। संघिय संरचना अन्र्तगत कार्यालयहरुको पुर्नसंरचना गर्ने क्रममा २०७४ सालमा जिल्ला पशु सेवा कार्यालय जाजरकोट खारेज गरेर पश्चिम रुकुमस्थित पशुपंक्षी विज्ञ केन्द्रमा गाभिएको थियो। तर सम्पर्क कार्यालयको नाममा केही कामकाज सोही अफिसबाट भइरहेको थियो। २०७४ सालमा सरकारले जाजरकोटमा सशस्त्र प्रहरी बलको गुल्म स्थापना गर्ने निर्णय गरिएको थियो। केही समय जिल्लाका अन्य ठाँउमा बसेपनि उपयुक्त ठाँउ नपाएको सशस्त्रलाई तत्कालिन जिल्ला सुरक्षा समिति र राजनैतिक दलको सहमतिमा तत्कालिन जिल्ला पशु सेवा कार्यालयमा बसाल्ने निर्णय गरिएपछि २०७६ असार देखि सशस्त्र प्रहरी बस्न थालेको हो। पुनः पशुपंक्षी सम्बन्धि कार्यालय जिल्लामा रहुनपर्ने आवाज उठेको र प्रदेश सरकारले समेत आवश्यकता महसुस गरेपछि पशु चिकित्सकको दरबन्दीसहित पशु अस्पताल तथा पशु सेवा कार्यालय स्थापना गर्ने निर्णय गरिएको थियो। उक्त निर्णयपछि २०७६ साउनदेखि नै कार्यालय सञ्चालनमा आयो। उता सशस्त्रको कार्यालय स्थापना भैसकेको थियो भने पशु अस्पताल तथा पशु सेवा कार्यालय आफ्नो घर जग्गा छोडेर अन्यत्र जाने कुरै भएन सँगसँगै बस्दै गयौ। तर साह्रै गाह्रो भैरहेको छ पशु अस्पताल तथा पशु सेवा कार्यालयका प्रमुख जरबहादुर भक्रीले भने। सुरक्षा पोष्ट बाहिर भित्र कार्यालय भएकोले सेवाग्राही र कार्यालयका कर्मचारी दुवैलाई समस्या भइरहेको छ। अहिलेसम्म पशु अस्पताल समेत स्थापना गर्न सकेका छैनौँ। पशुचौपायाको उपचार बाटोमै गर्ने गरेका छौँ, धेरै समस्या भयो उनले भने, निकासका लागि धेरै ठाँउ पहल गर्यौ तर सुनुवाई भएन। दुवै अफिस एकै ठाँउ हुँदैन तत्काल विकल्प खोज्नु पर्छ। त्यसो त सशस्त्र प्रहरी गुल्म पनि सरकारी संस्था हो। राज्यले जहाँ व्यवस्था गर्छ त्यही बस्ने हो। त्यतिबेला अफिस खालि थियो। सुरक्षाको दृष्टिकोणले पनि उपयुक्त देखिएपछि त्यहाँ बस्यो। अहिले सशस्त्रलाई पनि दुवै कार्यालय सँगै बस्नुपर्छ अफ्ठयारो लागि रहेको छ। एक सय ५० जना सशस्त्र प्रहरीलाई स्वभाविक रुपमा फराकिलो ठाँउ चाहिन्छ। तर अर्को कार्यालयसँग मिलेर बस्नु पर्दा धेरै गाह्रो भइरहेको छ सशस्त्र प्रहरी गुल्मका प्रमुख डिएस्पी नरेश भण्डारीले भने। जिल्ला सुरक्षा समिति र राजनैतिक दलको सहमतिमै बसेका हौ। जहाँ व्यवस्था हुन्छ त्यही बस्छौ। केही ठाँउहरु हेर्ने काम भएपनि सुरक्षाको दृष्ट्रिकोणले उपयुक्त नभएपछि गएका छैनौँ। केही समय अघि राजनैतिक दल, स्थानिय सरकारका प्रमुख, सुरक्षा निकाय सहितको जुम बैठकबाट पशु कार्यालयलाई अन्य ठाँउमा सारेर अहिले बसिरहेको पशु सेवा कार्यालयकै जग्गामा सशस्त्रलाई बसाल्ने निर्णय भएको छ। डिएसपी भण्डारीले भने, यसबारेमा सम्बन्धित निकायमा आवश्यक जानकारी र पहल भइरहेको छ के निकास आउँछ त्यही गछौँ।"
अफगानिस्तानबाट ११८ नेपालीसहित १२७ जना काठमाडौं आइपुगे,"काठमाडौं : अफगानिस्तानको काबुलस्थित अमेरिकी दूतावासलगायत विभिन्न अमेरिकी कम्पनीमा कार्यरत १२७ जना काठमाडौं आइपुगेका छन् । जसमध्ये ११८ जना नेपाली,९ भारतीय नागरिक हुन्। उनीहरु कुबेतहुँदै काठमाडौं आइपुगेका हुन्। जजिरा एयरको विमानबाट मंगलबार बिहान त्रिभुवन अन्तर्राष्ट्रिय विमानस्थलमा अवतरण गरेको त्रिभुवन विमानस्थल नागरिक उडडयन प्राधिकरणका प्रमुख प्रतापबाबु तिवारीले जानकारी दिए। उद्दार गरिएका सबै नागरिकको व्यवस्थापन नेपाली सेनाले गर्ने भएको छ। उनीहरुलाई विमानस्थलबाट सिधै धापासीमा रहेको आइसोलेसन केन्द्रमा लैजाने तयारी भइरहेको नेपाली सेनाका प्रवक्ता सन्तोष बल्लभ पौड्यालले जानकारी दिएका छन्। उनका अनुसार सबैको एन्टिजेन परीक्षण गरिनेछ। रिपोर्ट नेगेटिभ आएपछि सम्बन्धित ठाउँमा पठाइनेछ। विदेश नागरिकहरुको हकमा भने नेपालस्थित राजदूतावासले स्वदेश फर्काउन चाहेमा उनीहरुको जिम्मा लगाइने भएको छ। अफगानिस्तान तालिबानी संकटमा फस्दै गर्दा त्यहाँबाट अमेरिका लगायत अन्य देशले भने आफ्ना नागरिकलाई फिर्ता गर्ने क्रम सुरु गरिसकेका छन्। त्यहाँ १५ हजार बढी नेपाली रहेको अनुमान गरिएको छ।"
पाल्पामा भदौ १२ गतेसम्म निषेधाज्ञा,"तानसेन : जिल्ला प्रशासन कार्यालय पाल्पाले भदौ १२ गतेसम्म निषेधाज्ञा लम्बाइएको छ। जिल्ला संकट व्यवस्थापन समितिको बैठकले निषेधाज्ञालाई भदौ १२ गते राती १२ बजेसम्मका निरन्तरता दिने निर्णय गरेको प्रमुख जिल्ला अधिकारी योगेन्द्रप्रसाद पाण्डेयले बताए। निषेधाज्ञाको अवधिभर व्यवसायहरु बिहान ७ देखि ५ बजेसम्म खुला गर्ने निर्णय गरेका छ। नेपाल सरकार मन्त्रिपरिषद्को साउन ४ गतेको निर्णय अनुसार जनस्वास्थ्यका मापदण्डहरु पालना गरी छोटो तथा लामो दुरीका यातायात सञ्चालन गर्न सक्ने जनाइएको छ। यस्तै होटल तथा रेष्टुरेन्टहरु बिहान ७ बजेदेखि साँझ ८ बजेसम्म सञ्चालन गर्न दिइने भएको छ। जात्रा, महोत्सव, सभा, सम्मेलन, गोष्ठी, विवाह, ब्रतबन्ध, तथा अन्य धार्मिक, सामाजिक कार्यमा भीडभाड गर्न रोक लगाइएको छ। आदेश पालना नगर्ने जो कोहीलाई पनि संक्रामक रोग ऐन तथा कोभिड संकट व्यवस्थापन अध्यादेश २०७८ अनुसार कारवाही हुने जनाइएको छ। यहाँ गत बैशाख १८ गतेदेखि जारी निषेधाज्ञा पटक पटक खुकुलो बनाउँदै, थप्दै लगिएको छ। पूर्ण रुपमा निषेधाज्ञा लगाइएको अवस्थामा भन्दा अहिले संक्रमणको दर बढ्दै गए पनि आम नागरिकको जनजिवीकाको अवस्थालाई मध्यनजर गर्दै डिसीसीएमसीले निषेधाज्ञा पटकपटक खुकुलो बनाउँदै लम्ब्याएको हो।"
पूर्ण क्षति भएका मनाङका घर बनाउन प्रतिपरिवार दुई लाख,"मनाङ : गण्डकी प्रदेश सरकारले हिमालपारिको जिल्ला मनाङका बाढीपीडितलाई विशेष राहतको घोषणा गरेको छ। जिल्लामा बाढीले पुर्याएको क्षतिको मूल्याङ्कन गरी उक्त राहत प्रदान गर्न लागिएको मुख्यमन्त्री कृष्णचन्द्र नेपाली पोखरेलले बताए। मुख्यमन्त्री पोखरेल र अर्थमन्त्री रामजीप्रसाद बराल (जीवन)ले सोमबार जिल्लाको नासो गाउँपालिका दुई ठाउँमा पुगेर क्षतिग्रस्तस्थलको अवलोकन गरेका थिए। स्थानीयवासी पीडितसँगको अन्तर्क्रियामा मुख्यमन्त्री पोखरेलले बर्खाको सुरुमै भएको क्षतिबाट आफू दुःखी भएको बताउँदै बाढीले पूर्ण क्षति पुर्याएका घर निर्माणका लागि प्रतिघर रु दुई लाख प्रदान गर्ने घोषणा गरे। मनाङमा यो बर्खामा ८५ घर पूर्ण क्षति भएको विवरण सङ्कलन भएको छ। खासगरी नासों गाउँपालिकाको वडा नं १ मा ७० घरमा क्षति पुगेको छ। धारापानीमा पनि १२ घरमा क्षति पुगेको पालिका अध्यक्ष चन्द्र घलेले बताए। मुख्यमन्त्री पोखरेलले बेँसीसहरचामे सडक खुलाउन सङ्घ सरकारले काम थालिसकेको र तालसम्म गाडी चल्न थालिसकेको बताउनुभयो। त्यसभन्दा माथि पनि अहिले धमाधम काम भइरहेको छ। मुख्यमन्त्री पोखरेलले बाढीपहिरो प्रभावित क्षेत्रको आवश्यकताका आधारमा प्राथमिकता तोकेर सङ्घ सरकारसँग समन्वय गर्दै काम गर्ने प्रतिबद्धता व्यक्त गरे। सङ्घ सरकारले मनाङलाई विपद् सङ्कटग्रस्त घोषणा गरिसकेको छ। जिल्लामा विभिन्न बस्तीको पुनःनिर्माणका लागि आफूले केन्द्रसँग समन्वय गरिहरहेको मुख्यमन्त्री पोखरेलले बताए। मनाङ सदरमुकाम चामेमा बाढीकै कारण बिजुली बत्ती नबलेपछि प्रदेश सरकारले सबै सरकारी कार्यालयमा सोलार जडान गरिसकेको छ। जसका कारण सेवाग्राहीले सहजै सेवा लिन पाएका छन्। अर्थमन्त्री रामजीप्रसाद बरालले बाढी र पहिरो प्रभावितको पहिचान गरी तत्काल र दीर्घकालीनरूपमा समस्या समाधानका लागि सरकार प्रतिबद्ध भएको बताए। वडा नं १ को अधिकांश बस्ती बगरमा परिणत भएकाले अस्थायी बसोबासका साथै प्रभावितलाई खान, बस्न प्रबन्ध भइरहेको र प्रदेश सरकारले कमी हुन नदिने उनले बताए। अझै पनि मर्स्याङ्दी नदीमा पानीको बहाव कम नहुँदा आसपासका बासिन्दा त्रासमा छन्। नासों गाउँपालिका धारापानी मनाङमा गत असार १ गते परेको अविरल वर्षाले मर्स्याङ्दी नदी र दूधखोलामा आएको बाढीका कारण गाउँका नौवटै वडा प्रभावित भएको नासों गाउँपालिका अध्यक्ष चन्द्र घलेले बताए। बाढीले स्थानीयवासीको घरबास नै डुबाउनुका साथै खेतीयोग्य जमिनसमेत बगाएको छ। मूल सडक र झोलुङ्गे पुल बगाएको छ। गोरेटो बाटोसमेत हिँड्न सकिने अवस्थामा छैन। सञ्चार र बिजुलीसमेत नहुँदा आफूहरू मर्कामा परेको स्थानीयवासीले दुःखेसो गरेका छन्। सोमबार मुख्यमन्त्री र अर्थमन्त्रीसँगै कांग्रेस सांसद चिन्तबहादुर घले, माओवादी केन्द्रका नेता कपिल लामा सहभागी थिए। रासस"
विवादित टाइगर प्यालेस रिसोर्ट बेचिँदै: अदालतमा अवहेलना मुद्दा,"भैरहवा : सरकारी जग्गा मिचेर रुपन्देहीमा तिलोत्तमा नगरपालिकामा निर्माण गरिएको पाँच तारे टाइगर प्यालेस रिर्सोटले अदालतको आदेश विपरीत रिर्सोटको बिक्री प्रक्रिया अगाडि बढाएको छ। रिसोर्टले रुपन्देहीका व्यवसायी बालकृष्ण भुसाल लगायतको समूहसँग रिसोर्ट बिक्रीको प्रक्रिया अगाडि बढाएको हो। रिसोर्ट खरिद बिक्रीका लागि दुवै पक्षबीच प्रारम्भिक सम्झौता पत्रमा हस्ताक्षर समेत भइसकेको छ। बिक्रीकर्ताको तर्फबाट सिल्भर हेरिटेज लिमिटेड कम्पनी र खरिदकर्ताको तर्फबाट म्यानहटन हाइट्स ग्रुप, भुसाल इन्भेष्टमेन्ट प्रालि (भुसाल ग्रुप) र सम्राट ग्रुपका संचालकहरुले प्रारम्भिक सम्झौता पत्रमा हस्ताक्षर गरिसकेका छन्। बिक्री हुन लागेको विवादित टाइगर रिसोर्टमा भित्रिएको लगानी पनि शंकास्पद रहेको र क्यासिनो खेल मार्फत सम्पत्ति शुद्धीकरण गरेको आशंकामा सम्पत्ति शुद्धीकरण विभागले पनि अनुसन्धान गरिरहेको छ। तत्कालीन भैरहवा लुम्बिनी भुमिगत जल (भैलुभुज) परियोजनाको करिब १० कठ्ठा १८ धुर सार्वजनिक जग्गा (नलकुप) मिचेर निर्माण गरिएको भन्दै लुम्बिनी नलकुप जल उपभोक्ता समितीतर्फबाट समितिका अध्यक्ष थानेश्वर घिमिरेले टाइगर वान प्रालि सहितको विरुद्ध रुपन्देही जिल्ला अदालतमा मुद्दा दायर गरेका थिए। सरकारी जग्गा अतिक्रमण गरेको ठहर गर्दै मुद्दाको अन्तिम टुङ्गो नलागेसम्म सार्वजनिक तथा सरकारी कित्ताका जग्गा र तीसँग जोडिएका अन्य कित्तामा समेत संरचना निर्माण, बेचबिखन तथा दृष्टिबन्धक लगायतका कुनै पनि काम नगर्नु नगराउनु भनी अदालतको आदेशमा उल्लेख छ। जिल्ला अदालत रुपन्देहीले ०७६ असार २० र साउन २९ मा छुट्टाछुट्टै गरेको दुई वटा आदेशमा विपक्षी प्रालिहरुको शेयर, जग्गा र संरचना हस्तान्तरण गर्न नपाउने गरी यथास्थितिमा राख्ने रोक्का आदेश गरेको थियो। उक्त आदेश उच्च अदालत तुल्सीपुर बुटवल ईजलासले पनि सदर गरेको थियो। तर, मुद्दाको टुंङ्गो नलाग्दै रिसार्टले अदालतको आदेश विपरीत कार्य अगाडि बढाएपछि समितिका अध्यक्ष घिमिरेले टाइगर वान प्रालि र सिल्भर हेरिटेज प्रालि विरुद्ध साउन २८ गते बिहीबार जिल्ला अदालत रुपन्देहीमा अदालतको अवहेलना मुद्दानिवेदन दायर गरेका छन्। मुद्दामा वादीका तर्फबाट भनिएको छ, विचारधीन मुद्दालाई प्रतिकुल असर पर्ने गरी विपक्षीहरु एक आपसमा मिली कम्पनीको शेयर खरिद बिक्री तथा हक हस्तान्तरण गर्ने, रोक्का तथा यथास्थितिमा राख्ने भनिएको जग्गामा नयाँ भवन, पार्टी हल जस्ता भौतिक निर्माण गरी अदालतको आदेशको अवहेलनाजन्य कसुर गरेको हुँदा विपक्षीहरुलाई सजाय हुने गरी आदेश पाऊँ। अदालतको आदेश विपरीत कार्य प्रक्रिया अगाडि बढाइएपछि अदालतले उक्त निवेदनलाई फौजदारी डायरीमा दर्ता भनेको छ। मुद्दा उपर जिल्ला न्यायधीश लिलाराज अधिकारीको इजलासले विपक्षीहरुले अवहेलना हुने कार्य गरेका हुन् वा होइनन् ? लगायत सहित घर निर्माण संरचनाको प्रमाण र अवस्थिति समेत देखिने प्रमाण फोटोसमेत राखी बाटोको म्याद बाहेक १५ दिन भित्र लिखित जवाफ सहित अदालतमा उपस्थित हुन कारण देखाउ आदेश जारी भएको जिल्ला अदालत रुपन्देहीका श्रेस्तेदार शोभाकर खरेलले जानकारी दिए।"
"अफगानिस्तानबाट फर्किएकी सुनिताले भनिन् 'त्यहाँ अवस्था भयावह हुनसक्छ, अरुको पनि छिटो उद्दार गरियोस्","काठमाडौं : अफगानिस्तानको काबुलस्थित अमेरिकी दूतावासलगायत विभिन्न अमेरिकी कम्पनीमा कार्यरत १२७ जना काठमाडौं आइपुगेका छन् । जसमध्ये ११८ जना नेपाली,९ भारतीय नागरिक हुन्। उनीहरुले आफूहरु सकुशल स्वदेश फर्के पनि बाँकी त्यहाँ रहेका नेपालीको छिटो उद्दार गर्न सरकारसँग माग गरेका छन्। स्वदेश आएकामध्येकी सुनिता परियारले बाँकी रहेका नेपालीको अप्ठयारो अवस्था आउन सक्ने अन्नपूर्णपोस्ट अनलाइनलाई बताइन्। उनले भनिन्, ' अवस्था भयावह हुनसक्छ, छिटो उद्दा गरिदिए राम्रो हुन्थ्यो।' उनीहरु कुबेतहुँदै काठमाडौं आइपुगेका हुन्। जजिरा एयरको विमानबाट मंगलबार बिहान त्रिभुवन अन्तर्राष्ट्रिय विमानस्थलमा अवतरण गरेका थिए। उद्दार गरिएका सबै नागरिकको व्यवस्थापनको जिम्मा नेपाली सेनाले लिएको छ। उनीहरुलाई प्रहरीको स्कटिङमा विमानस्थलबाट सिधै सामाकोसीस्थित आइसोलेसन सेन्टरमा लगिएको छ। सेनाका अनुसार सबैको एन्टिजेन परीक्षण गरिनेछ। रिपोर्ट नेगेटिभ आएपछि सम्बन्धित ठाउँमा पठाइनेछ। अफगानिस्तान तालिबानी संकटमा फस्दै गर्दा त्यहाँबाट अमेरिकालगायत अन्य देशले भने आफ्ना नागरिकलाई फिर्ता लैजान सुरु गरेका छन्। त्यहाँ १५ हजार बढी नेपाली रहेको अनुमान गरिएको छ।"
अफगानिस्तानबाट उद्दार गरिएका १२७ जनालाई आइसोलेसन सेन्टरमा लगियो,काठमाडौं : अफगानिस्तानबाट काठमाडौं आइपुगेका १२७ जनाको व्यवस्थापनको जिम्मा नेपाली सेनाले लिएको छ। उनीहरुलाई विमानस्थलबाट सिधै सामाकोसीस्थित आइसोलेसन सेन्टरमा लगिएको नेपाली सेनाका प्रवक्ता सन्तोष बल्लभ पौड्यालले जानकारी दिएका छन्। उनका अनुसार त्यहाँ सबैको एन्टिजेन परीक्षण गरिनेछ। रिपोर्ट नेगेटिभ आएपछि सम्बन्धित ठाउँमा पठाइनेछ। अफगानिस्थानको काबुलस्थित अमेरिकी दूतावासलगायत विभिन्न अमेरिकी कम्पनीमा कार्यरत १२७ जना काठमाडौं आइपुगेका छन् । जसमध्ये ११८ नेपाली र ९ भारतीय नागरिक हुन्। उनीहरु कुबेतहुँदै काठमाडौं आइपुगेका हुन्। जजिरा एयरको विमानबाट मंगलबार बिहान त्रिभुवन अन्तर्राष्ट्रिय विमानस्थलमा अवतरण गरेको त्रिभुवन विमानस्थल नागरिक उडडयन प्राधिकरणका प्रमुख प्रतापबाबु तिवारीले जानकारी दिए। अफगानिस्तान तालिबानी संकटमा फस्दै गर्दा त्यहाँबाट अमेरिका लगायत अन्य देशले भने आफ्ना नागरिकलाई फिर्ता गर्ने क्रम सुरु गरिसकेका छन्। त्यहाँ १५ हजार बढी नेपाली रहेको अनुमान गरिएको छ।
प्रतिबन्धित औषधि ओसारपसारमा संलग्न दुई जना पक्राउ,"विराटनगर : प्रतिबन्धित औषधि ओसारपसारमा संलग्न दुई जना मोरङको मिक्लाजुङबाट पक्राउ परेका छन्। मिक्लाजुङ गाउँपालिका४ का २१ वर्षीय विदुर राई र उर्लाबारी नगरपालिका३ का २२ वर्षीय विक्रान्त अधिकारीलाई सोमबारसाँझ पक्राउ गरिएको प्रदेश १ प्रहरी कार्यालय विराटनगरका प्रवक्ता एसपी नवीनराज राईले बताए। उनका अनुसार इलाका प्रहरी कार्यालय उर्लाबारीको टोलीले दुवै जनालाई मिक्लाजुङ३ स्थित सुन्दरी चोकबाट प्रतिबन्धित औषधिसहित पक्राउ गरेको हो। पक्राउ परेकाहरुको साथबाट प्रतिबन्धित औषधि ट्रामाडोल दुई हजार आठ सय ८२ ट्याब्लेट र स्पासपेन दुई हजार नौ सय २० ट्याब्लेट बरामद भएको छ। दुवै औषधिलाई नेपालमा प्रयोग, किनबेच एवं ओसारपसारमा प्रतिबन्ध लगाइएको छ। पक्राउ परेकाहरुविरुद्ध कानुनी कारबाही अघि बढाउन अनुसन्धान थालिएको राईले बताए।"

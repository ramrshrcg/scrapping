शीर्षक,विवरण
भीरबाट लडेर एक जनाको मृत्यु,दार्चुला : दार्चुलामा भीरबाट लडेर एक जनाको घटनास्थलमै मृत्यु भएको छ। जिल्लाको महाकाली नगरपालिका३ काटैँ गराँकु बस्ने ३१ वर्षीय लोकेन्द्र बमको भीरबाट लडेर मृत्यु भएको हो। मंगलबार जिल्ला सदरमुकाम खलंगाबाट घर जाने क्रममा राती १० बजेतिर सोही ठाउँको धार भन्ने भीरबाट लडेर घटनास्थलमै ज्यान गएको जिल्ला प्रहरी कार्यालय दाचुलाका सूचना अधिकारी नरेन्द्र चन्दले बताए। उनी भीरबाट करिब ५० मिटर तल खसेको बताइएको छ।
योगेश भट्टराईको प्रश्न : एमालेका नेता नमिल्ने तर विपक्षीसँग गठबन्धन गर्न तयार हुने किन ?,"काठमाडौं : नेकपा एमालेका नेता योगेश भट्टराईले पार्टी एकतालागि गम्भीर छलफल हुनुपर्ने बताएका छन्। बुधबार उनले फेशबुकमार्फत साझा निष्कर्ष र साझा अभियानमार्फत एमालेको एकता बचाउन जरुरी भएको धारणा राखेका छन्। एमाले एकताको समस्याका मूल जड भनेकै केपी शर्मा ओली झलनाथ खनाल र माधव नेपालसँग सहकार्य गर्न तयार नहुने र झलनाथमाधव आफ्नै पार्टी अध्यक्ष केपीसँग मिल्न तयार नहुनु नै रहेको टिप्पणी गरेका छन्। कमरेड केपी ओली आफ्नै पार्टीका वरिस्ठ नेता कमरेड जे एन खनाल र कमरेड माधव नेपालसँग सहकार्य गर्न तयार नहुने तर महन्त ठाकुर र राजेन्द्र महतोसँग सत्ता साझेदारी र अन्य विषयमा गठबन्धन गर्न तयार हुने। उनले भनेका छन्,कमरेड जे एन खनाल र माधव नेपाल आफ्नै पार्टीका अध्यक्ष कमरेड केपी ओलीसँग मिल्न तयार नहुने तर शेरबहादुर देउवा, प्रचण्ड र उपेन्द्रसँग सत्ता साझेदारी र अन्य विषयमा गठबन्धन गर्न तयार हुने। कसले, किन र के का लागि गर्दैछ यो सब ? भट्टराईले प्रश्न गर्दै थपेका छन्, एमाले एकताको समस्याको मुल जड यहिँ छ। एमालेको शीर्ष नेतृत्व तहमा कटुता बढे पनि पार्टी एकताको पहल जारी छ। अध्यक्ष केपी शर्मा ओलीले गरेको एकता प्रस्ताव वरिष्ठ नेता माधवकुमार नेपालले अस्वीकार गरे पनि दोस्रो तहका नेता घनीभूत संवादमा जुटिरहेका बेला भट्टराईको यस्तो भनाई आएको हो। राजधानीको समिट होटलमा मंगलबार पार्टीको एकता कसरी जोगाउने भनेर दुवै पक्षका नेताहरू छलफलमा बसेका थिए। उक्त वार्तामा ओली पक्षबाट सुवास नेम्बाङ, विष्णु पौडेल र प्रदीप ज्ञवाली अनि नेपाल पक्षबाट सुरेन्द्र पाण्डे, घनश्याम भुसाल, गोकर्ण विष्ट, योगेश भट्टराई सहभागी थिए। यो बैठकमा नेपाल पक्षबाट भीम आचार्य थपिएका छन्। दोस्रो तहका नेता एकता हुनेमा अझै विश्वस्त देखिएका छन्। दुवै पक्षमा रहेका केही अतिवादीले ओली र नेपाललाई मिल्न अवरोध गरिरहेको उनीहरूको निष्कर्ष छ। एमाले बलियो र सुदृढ भए मात्रै लोकतन्त्र र संविधानको संरक्षण हुने दुवै पक्षका दोस्रो तहका नेताको निश्कर्ष छ।"
पोकलीमा सुनुवार संग्रहालय स्थापना,"ओखलढुङ्गा : सुनुवार समुदायको लोक संस्कृतिको संरक्षण तथा पर्यटन प्रवर्द्धनका लागि ओखलढुङ्गाको पोकलीमा सुनुवार संग्रहालय स्थापना गरिएको छ। सुनुवार सेवा समाजले जिल्लाको लिखु गाउँपालिका९ पोकलीको वाच्पुमा घर निर्माण गरेर सो संग्रहालय स्थापना गरेको हो। संग्रहालय भवन निर्माणका लागि दाताहरुबाट तीन लाख, लिखु गाउँपालिका९ बाट तीन लाख र सङ्घीय सांसद यज्ञराज सुनुवारको सांसद विकास कोषबाट ५ लाख रुपैयाँ सहयोग प्राप्त भएको समाजका अध्यक्ष देवकुमार रुपाचाले जानकारी दिए। उनले सुनुवार समुदायको मौलिक संस्कृतिको संरक्षण र पोकलीमा पर्यटन प्रवद्र्धन गर्ने उद्धेश्यले समाजले आफ्नै सुविधा सम्पन्न भवन बनाएर संग्रहालय स्थापना गर्ने लक्ष्य लिएको बताए। उक्त भवनमा सुनुवार समुदायको मौलिक संस्कृति झल्काउने भेषभूषा, सुनुवारी बाजा र सुनुवार संस्कृतिका ऐतिहासिक एवम् धार्मिक महत्वका सामग्री राखिने समाजका सल्लाहकार पशुपति सुनुवारले बताए। हाम्रो समाजको आफ्नै छुट्टै भवन थिएन, हाम्रो मौलिक संस्कृति झल्काउने सामग्री राख्न तथा भेला र बैठक गर्न समस्या थियो, उनले भने, भवन निर्माण भएपछि अब पोकली घुम्न आएका पर्यटकलाई सुनुवार समुदायको मौलिक संस्कृतिबारे जानकारी दिन सहज भएको छ। सनुवार समुदायको जातिय पहिचान स्थापना गर्न र सुनुवारी भाषा एंव संस्कृतिसँग सम्बन्ध जोडिएका पोकलीमा पर्यटन प्रवद्र्धन गर्ने गरी संग्रहालयको अवधारणा ल्याइएको उनको भनाइ छ। सुनुवार संस्कृतिको संरक्षण, प्रचारप्रसार र पोकलीको पर्यटन प्रर्वद्धनमा संग्रहालयले प्रभावकारी भूमिका निर्वाह गर्ने विश्वास समाजको छ। दुई कोठे सो भवनको रङ्गरोगन र शौचालय बनाउने काम सम्पन्न भएको छ। पछि त्यसमाथि तल्ला थपिने लक्ष्य छ। सुनुवार समुदायको बाहुल्यता रहेका लिखु९ पोकलीमा वर्षेनी सयौँको सङ्ख्यामा पोकली झरना घुम्न आउने पर्यटक सुनुवार समुदायको मौलिक संस्कृति हेर्न लोभिने गर्दछन्। पोकली झरना अवलोकन गर्न आउने पर्यटकले सुनुवार समुदायको मौलिक संस्कृतिबारे जानकारी लिन चाहने भएकाले वडाको सम्पदाको रुपमा रहने हुँदा सो भवन निर्माणमा वडा कार्यालयले सहयोग गरेको लिखु९ का वडाध्यक्ष सुकवीर तामाङले बताए। मुलुककै दोस्रो अग्लो झरनाका रुपमा मानिने जिल्लाको पोकली झरनाको नाम सुनुवार भाषासँग जोडिएको मानिन्छ। किंवदन्ती अनुसार परापूर्वकालमा कुनै नवआगन्तुक पोकली झरना अवलोकनमा आइपुगेको र त्यहाँ एक जना सुनुवार समुदायकी महिलाले सिस्नु टिप्दै गर्दा यो झरनाको नाम के हो भनेर पर्यटकले सोध्दा ती महिलाले सिस्नु के को लागि टिपेको भन्ने प्रश्न होला भनेर पो कलि भन्ने जवाफ दिएको र सोही समय देखि उक्त झरनाको नाम पोकली रहन गएको भन्ने मान्यता छ। सुनुवार भाषामा पो भनेको सुँगुर र कलि भनेको लाई भन्ने बुझिन्छ। कतिपयले पोकली झरनाको नामका विषयमा फरक फरक तर्क गर्ने गरेको भएपनि त्यहाँका सुनुवार समुदायले पोकली नामकरणमा सुनुवारी पहिचानसँग जोडिएको दावी गर्ने गरेका छन्। एक सय ३० मिटर उचाइको सो झरना अङ्कित हुलाक टिकटसमेत प्रचलनमा आइसकेको छ। समुद्री सतहदेखि करीब दुई हजार २०० मिटर उचाइमा रहेको सो झरना कर्णाली प्रदेशको कालिकोटस्थित १४८ मिटर उचाइको पचल झरना पछिको नेपालको दोस्रो झरना रहेको मानिन्छ। लिखुखोलाको उत्तरपूर्वबाट झर्ने सो झरना नजिकै पर्ने घना जङ्गलले ढाकेको गौरी वन अर्को आकर्षण हो। खोलाको चट्टाने भागमा बजारिँदै झरेको पानीको बेगले आनन्द दिने गरिन्छ। झरनाको २०० मिटर तल हाँडीदह छ। परापूर्वकालमा झरना आसपासमा रिठ्ठे झाँक्री बसोबास गर्ने र गाउँमा आवश्यक पर्दा हाँडीदहमा धुप हालेर प्राथना गरेपछि भाँडाकुँडा दहबाट निस्कने गरेको जनविश्वास छ। सुनुवार समुदायको बाहुल्यता रहेको पोकली झरना क्षेत्र आसपासमा ब्राह्मण, तामाङ, शेर्पासहित अन्य जातजातिको पनि बसोबास छ। बहुसांस्कृतिक एवं बहुधार्मिक पहिचानको सम्भाव्यता बोकेको पोकली क्षेत्रमा पुग्ने पर्यटकलाई स्थानीयवासीले लोभलाग्दो जातीय झाँकी र नाच देखाउने गरिन्छ। पूर्णप्रसाद न्यौपाने रासस"
"विपदमा हामी अभियान : वडाध्यक्षको निजी भ्यान एम्बुलेन्स, स्वयं चालक","स्याङजा : भीरकोट नगरपालिकाका केही युवाहरुले विपदमा हामीअभियान संचालन गरेका छन्। उनीहरुको स्वयंसेवी अभियानबाट कोरोना संक्रमित, क्यान्सर रोगी, दम, मुटु, सुत्केरी व्यथा र अन्य बिरामीलाई राहत पुगेको छ। ग ३ च ७४२ नम्बरको रातो प्लेटको हाइलक्स (पीकअप) भ्यान। भ्यानको पछिल्लो भागमा अक्सिजनको सिलिण्डर। भ्यान भित्र एकजना स्वास्थ्यकर्मी, एकदुई जना अन्य स्वयंसेवी साथीसँगै भीरकोट नगरपालिका५ का वडाअध्यक्ष यामप्रसाद अधिकारी (लक्ष्मण)। आफैं चालक पनि। दिनरात उनी हिँडिरहेका छन्। जब जिल्लामा निषेधाज्ञा सुरु भयो त्यसबेलादेखि उनको कर्म सुरु भएको हो। विगत एक महिनादेखि पटक पटक थप गर्दै जिल्लामा निषेधाज्ञा जारी छ। पछिल्लो सिटमा बिरामी। कोरोना संक्रमित हुन् वा अन्य। गाँउमा कतै कोही बिरामी भएको खबर पाएपछि उनी गाडीसहित पुगिहाल्छन्। बिरामी आफैं उठाउँछन् र उपचारका लागि अस्पताल पुर्याउँछन्। लक्ष्मणले आफनो निजी सवारी साधन एम्बुलेन्सका रुपमा उपयोग गर्दै आएका छन्। अक्सिजनसहितको सेवा निशुल्क दिएका छन्। कोरोना संक्रमित वा अन्य कुनै विमारी भई उपचारकालागि तत्काल अस्पताल पुर्याई उपचार दिलाउने उद्देश्यले आफनै सवारी साधनबाट निशुल्क एम्बुलेन्स सेवा प्रदान गर्दै आएको उनले बताए। उनले आफनो भ्यानलाई एम्बुलेन्स बनाएका हुन। सो एम्बुलेन्सका चालक पनि आफैं हुन भने तेलको पनि आफैंले जोहो गरेका छन्। बिरामीले अस्पताल पुग्नका लागि कुनै शुल्क तिर्नुपरेको छैंन। पहाडी जिल्ला भनेका बेलामा साधन पाइदैनन्, बल्ल तल्ल साधन पाइहाले पनि संक्रमणका त्रासले चालकले कोरोना बिरामी बोक्ने गाह्रो मान्छन, त्यही भएर म आफैंले आफनो साधनलाई एम्बुलेन्स बनाएर चलाएको हुँ। उनले अहिलेसम्म १ सय ७ जना कोरोना संक्रमित र ३९ जना अन्य बिरामीलाई विभिन्न अस्पतालमा पुर्याएको जनाए। उनले अहिलेसम्म १ सय ७ जना कोरोना संक्रमित र ३९ जना अन्य बिरामीलाई विभिन्न अस्पतालमा पुर्याएको जनाए। गह्रौं प्राथमिक अस्पताल वालिङ, जिल्ला अस्पताल स्याङजा, पोखरा र भरतपुर क्यान्सर अस्पतालसम्म पुर्याएका छन्। कोरोना संक्रमण पुष्टिपछि अधिकांश होम आइशोलेशनमा बस्न रुचाउँछन्। धेरैको घरमा नै निको भएको पनि छ। श्वासप्रश्वासमा कठिनाई देखिएपछि केही अस्पतालमै पुर्याउनपर्छ। समयमै पुर्याउन नसक्दा बिरामीको ज्यान पनि जान सक्छ। त्यस्तै अवस्थालाई ध्यान दिँदै तत्काल अस्पताल पुर्याउने व्यवस्था मिलाइएको युवा समाजसेवी राजकुमार गुरुङ भन्छन्। त्यो त, विपतमा हामी अन्तर्गत कोरोना संक्रमितका उपचारमा विरामीलाई अफ्ठ्यारो परेमा उनी त्यहाँ पनि पुग्ने गरेको भीरकोट जेसीजका अध्यक्ष प्रसुन मगरले जानकारी दिए। मगर भन्छन् हामीले खबर गर्दासाथ अध्यक्ष आफैं गाडी लिएर बिरामीको घर पुग्नुहुन्छ, स्वास्थ अवस्था बुझेपछि अस्पताल दौडाइहाल्नहुन्छ। मानवता सेवाभन्दा ठूलो धर्म कहिछैन। अफ्ठ्यारोमा नै सहयोग गर्ने हो । भीरकोट मात्र होइन। आवश्यक परे जिल्लामा जसलाई मेरो सहयोग पर्छ। खबर गर्नुहोला म आउछु अध्यक्ष अधिकारी भन्छन्। कोरोना भाइरस संक्रमण अवधिभर र मेरो स्वास्थ्यले साथ दिउन्जेल समाजसेवामा लागिरहने छु। उनको भने संक्रमितसँगको दुरी र स्वास्थ्य मापदण्डमा ख्याल गरेको छु। अध्यक्ष अधिकारीको मानवसेवाप्रति भीरकोट नगरपालिकाका प्रमुख छाँयाराम खनालले खुशी व्यक्त गरे। उनले भने,विपदका बेला सहयोग गर्नू हामी सबैको प्रमुख दायित्व हो। योभन्दा ठूलो धर्म अरु छैन।"
प्रमाणपत्र धितो राखेर २५ लाख ऋण दिने कार्यक्रम छिटो कार्यान्वयनमा जोड,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलसमक्ष नेकपा (एमाले) निकट अखिल नेपाल स्वतन्त्र विद्यार्थी युनियन (अनेरास्ववियु)ले शैक्षिक प्रमाणपत्र धितो राखेर २५ लाख ऋण उपलब्ध गराउने नीतिलाई अविलम्ब कार्यान्वयन गर्न माग गरेको छ । मन्त्री पौडेलसमक्ष अनेरास्ववियुका अध्यक्ष ऐन महरले उक्त कार्यक्रमका लागि कार्यविधि बनाएर कार्यान्वयन गर्न, विद्यार्थीलाई ल्यापटप किन्न ८० हजार दिन र निःशुल्क सिमकार्ड प्रबन्ध गर्नुपर्नेलगायत सात बुँदा समेटिएको ज्ञापनपत्र मङ्गलबार बुझाइएको छ। मन्त्री पौडेलले सरकारले बजेटमा समावेश गरिएका कार्यक्रमको प्रभावकारीरूपमा छिटो कार्यान्वयन गर्ने प्रतिबद्धता व्यक्त गरे।"
"जब शरीर तातिन्छ, मुटु धड्किन्छ","इस्ट्रोजेन प्रयोग गरिरहेका महिलाहरूमा हर्मोनका अन्य असरहरू देखिन सक्ने भएकाले नियमित स्वास्थ्य परीक्षण गर्नुपर्ने हुन्छ गैरसरकारी संस्थामा काम गर्दै गरेकी रजनी तिम्सिना (नाम परिवर्तन) ५४ वर्षकी भएर पनि ३५३६ वर्षकी देखिन्छिन्। योग र व्यायामले आफूलाई तदुरुस्त राखेको बताउने उनलाई एक वर्षदेखि शरीर पूरै तातिने, खलखल पसिना आउने अनि मुटु धेरै ढुकढुक गर्ने समस्याले सताउन थालेको थियो। सानो केही समस्या भए पनि दिल्लीको मेदान्त अस्पताल पुग्ने रजनी गतवर्षको कोभिड महामारी र लकडाउनले दिल्ली पुग्न सकिनन्। नेपालका चिकित्सकहरूमा खासै विश्वास त थिएन उनलाई। समस्याले अलिक बढी नै चापेपछि मुटुरोगसम्बन्धी अनुभवी कहलिएका विशेषज्ञ चिकित्सकसँग परामर्श गर्न बाध्य भइन्। कार्डियोलोजिस्ट चिकित्सकले मुटुको परीक्षण र इकोकार्डियोग्राफी समेत गरेर मुटुमा खासै समस्या नरहेको ठहर गरे। चिकित्सकले उमेर बढ्दै गएकाले एकपटक स्त्रीरोग विशेषज्ञ चिकित्सकसँग पनि परामर्श गर्न सल्लाह दिए। रजनीले पाँच वर्षअगाडि नै पाठेघर अप्रेसन गरेर फालिसकेकी थिइन्। त्यसैले यौनांगमा कुनै समस्या नरहेकाले स्त्रीरोग विशेषज्ञसँग परामर्श गर्न उचित सम्झिनन् र दिल्लीमा गएर परीक्षण नगरेसम्म सञ्चो नहुने रहेछ भन्नेमा ढुक्क भइन्। कोभिडको पहिलो लहरमा केही सुधार हुनेबित्तिकै उनी दिल्ली नै पुगिन्। त्यहाँको प्रसिद्ध अस्पताल मेदान्तमा पनि कार्डियोलोजिष्ट डाक्टरसँग भेटिन्। नेपालमा गरेको सम्पूर्ण रिपोर्ट देखाइन्। त्यहाँ पुनः सबै परीक्षण (होलबडी चेकअप) नै गरिन्। सो परीक्षण गर्दा उनको रगत (सेरम) मा इस्ट्रोजेन भन्ने हर्मोनको कमी भएको थाहा भयो। अनि उनको स्वास्थ्य समस्याको मुख्य कारण पनि यही हर्मोनको कमी भएको ठहर गर्दै सोको उपचार गर्न उनलाई स्त्रीरोग विशेषज्ञ चिकित्सकसँग परामर्श लिन सल्लाह दिँदा उनी झसंग भइन्। उनलाई नेपालकै कार्डियोलोजिष्टले सोही सल्लाह दिँदा पत्यार लागेकै थिएन। दिल्लीमै चिकित्सकको परामर्शमा इस्ट्रोजेन भएको औषधि सुरु गरेकी रजनीले चिकित्सकको सल्लाहबमोजिम पुनः रगतमा इस्ट्रोजेनको मात्रा परीक्षण गर्नुपर्ने र चिकित्सकसँग परामर्श लिनुपर्ने थियो। तर फेरि कोरोनाको दोस्रो लहर र भारतीय उडान बन्दले मेरो सम्पर्कमा आएकी रजनीले आफूलाई स्त्रीरोग विशेषज्ञले दिएका औषधिहरूले धेरै सुधार भएको बताइन्। सामान्यतः ४५ वर्ष पार गरिसकेपछि महिनावारी सुक्ने हुन्छ। यस अवस्थालाई मेनोपाउज भनिन्छ। मेनोपाउज हुने उमेर सबैमा एउटै हुन्छ भन्न सकिँदैन। मेनोपाउज हुने उमेरमा पनि उनको शारीरिक अवस्था, स्वास्थ्य, पोषण, वंशाणुगत तथा वातावरणीय पक्षको ठूलो भूमिका हुन्छ। कसैकसैलाई पाठेघरमा आएका समस्याहरूका कारण कम उमेरमै पाठेघरको शल्यक्रिया गरेर पाठेघर तथा अण्डाशय फालेको पनि हुनसक्छ। त्यस्ता महिला तथा मेनापाउज भएपछि वा हुने क्रममा इस्ट्रोजेन हर्मोनको कमी हुने हुन्छ। इस्ट्रोजेन हर्मोन अण्डाशयले उत्पादन गर्ने र प्रजनन् स्वास्थ्यमा यसले निकै ठूलो भूमिका खेल्ने हुन्छ। तर यस हर्मोनको काम महिनावारी वा प्रजनन् स्वास्थ्यमा मात्र सीमित हँुदैन। इस्ट्रोजेन हर्मोनले खराब बोसो अर्थात् कोलेस्ट्रोलको मात्रा नियन्त्रण, हड्डी तथा जोर्नीहरूको सुरक्षामा मद्दत गर्ने पनि हुन्छ। यसले मुटु, छाला स्वस्थ्य राख्न सहयोगी हुनुका साथै मानसिक स्वास्थ्य पनि सन्तुलित राख्नमा मद्दत गरेको हुन्छ। उमेर वा अन्य कुनै कारणले यो हर्मोनको कमी हुन गए महिलामा स्वास्थ्यका समस्याहरू देखा पर्न थाल्छन्। यस्ता समस्यालाई मेनोपाउजल सिन्ड्रम भनिन्छ। महिनावारी सुक्ने अवस्थामा वा सुकेपछि वा जुनसुकै कारणले शरीरमा भएको इस्ट्रोजेनका कमीले यौनांग सुख्खा हुने, शरीर तात्तिएर आउने र पोल्ने (हट फ्लस), धेरै पसिना आउने, राम्ररी निन्द्रा नलाग्ने तथा दिमाग एकाग्र गर्न नसकिने हुनसक्छ। कसैकसैलाई मुटु धेरै ढुकढुक भएको तथा जोर्नी दुख्नेजस्ता समस्याले सताउने गरेको हुन्छ। यी हर्मोन असन्तुलनकै कारण कति महिलालाई मुटुको समस्या आउने, तौल बढ्ने, मधुमेहको राम्रो नियन्त्रण नहुनेसमेत हुनसक्छ। तर यस्ता समस्यालाई वास्ता गरिँदैन। कसैकसैले यस्ता समस्याहरू पाको उमेर वा बुढ्यौलीले आएका हुन् भन्छन् तर प्रजनन् स्वास्थ्य वा अण्डाशय तथा यसका हर्मोनहरूको असन्तुलन होला भनेर बुझ्दैनन्। शरीरमा इस्ट्रोजन हर्मोनको मात्र घटेकै कारणले महिनावारीमा अनियमिता आउने तथा सुक्ने हुन्छ। ४५ वर्ष पार गरिसकेपछि महिनावारी सुक्ने अवस्थालाई मेनोपाउज भनिन्छ। महिनावारी सुक्ने अवस्थामा वा सुकेपछि वा जुनसुकै कारणले शरीरमा भएको इस्ट्रोजेनका कमीले यौनांग सुख्खा हुने, शरीर तात्तिएर आउने र पोल्ने (हट फ्लस), धेरै पसिना आउने, राम्ररी निन्द्रा नलाग्ने तथा दिमाग एकाग्र गर्न नसकिने हुनसक्छ। हर्मोनको कमीले योनीमार्ग सुख्खा हुने र चिलाउने, यौन चाहना नहुने, मुखमा पनि र्याल कम हुने, छाला सुख्खा हुने र चिलाउने, चाँडै थकाई लाग्ने पनि हुनसक्छ। कसैकसैलाई टाउको दुःख्ने, जिउ दुख्ने, चिडचिडाहटपन बढ्ने, बढी रिस उठ्ने तथा केही डिप्रेसनमा जानेसमेत हुनसक्छ भनी अध्ययनले देखाएको छ। यस अवस्थामा हड्डी तीव्र गतिमा खिइने, जोर्नीका दुखाई बढ्ने गरेको पाइन्छ। यसैको कारणले स्मरण शक्ति अझ कमजोर हँुदै जाने, एकाग्रता नहुने, पिसाब रोक्न नसक्ने तथा पिसाब चुहिने, पाचनशक्ति पनि कमजोर हुने समस्या बढ्ने हुन्छ। विकसित मुलुकहरूमा महिनावारी सुकेपछि वा ५० वर्षपछि नियमित रूपमा रगतमा इस्ट्रोजेन परीक्षण गरिने भए पनि हाम्रो देशमा यस्ता समस्यापछि पनि परीक्षण गर्ने गरिँदैन। पछिल्लो समयमा भारतका विभिन्न सहरमा होल बडी चेक अप गरेपछि मात्र यो समस्या पहिचान हुने गरेको पाइन्छ। अनि मात्र महिनावारी सुक्ने भएकाले पो यस्ता समस्या आउने रहेछ भन्ने थाहा पाउने र स्त्रीरोग विशेषज्ञसँग परामर्श लिनेहरूको संख्या बढ्दै गएको छ। उमेर पुगेपछि अण्डाशयमा रहेको ग्राफियन फोलिकल्स सकिँदै जान्छ। त्यसैले एकातिर महिलाहरूको अण्डाशय उत्पादन बन्द हुन्छ र अर्कातिर इस्ट्रोजेन हर्मोनको उत्पादन पनि कम हुन्छ। यो नियमित प्रकृया हो तर सबैलाई एउटै उमेरमा हुन्छ भन्न सकिँदैन। नियमित व्यायाम तथा शरीरको तौलमा सन्तुलन गर्नु, भिटामिन डी र क्याल्सियमयुक्त खाना खानु, पोसिलो, झोलिलो खानेकुरा बढी खानु, फलफूल तथा रेशादार खानेकुरा सेवन गर्नु, धुम्रपान तथा मद्यपान सेवन नगर्नुजस्ता स्वास्थ्यकर बानीले यस्ता समस्याबाट केही टाढा अवस्य गराउने हुन्छ। सोयाबिनमा उच्च मात्रामा फ्याटोस्ट्रोजेन तत्व पाउने भएकाले यसको सेवनले हर्मोनको सन्तुलनमा मद्दत गर्ने र हटफ्लस हुनबाट जोगाउने जापानका विज्ञहरूको दाबी छ। त्यसैले सोयाबिन तथा प्रोटिनयुक्त खाना राम्रो मानिन्छ। महिनावारी सुरु भएपछि उमेर पुगेपछि बन्द हुने निश्चित छ। महिनावारी सुक्यो भन्दैमा वा सुक्ने बेला आयो भन्दैमा आत्तिनुपर्ने केही छैन। आफूलाई स्वास्थ्य राख्न स्वास्थ्यकर बानी अपनाउनु पर्छ। यसका साथै आफूलाई समस्याहरू देखा परेपछि वा महिनावारी सुकेपछि स्त्रीरोग विशेषज्ञसँग परामर्श लिने तथा इस्ट्रोजेनको मात्रा परीक्षण गर्नु उपयुक्त हुन्छ। इस्ट्रोजेनको मात्रा निकै कम भएकाले समस्यामा रहेका महिलाले पनि चिन्ता गर्नुपर्ने अवस्था छैन। हाम्रो देशमा पनि विभिन्न इस्ट्रोजनका डेरिभेटिभ्स तथा इस्ट्रोजन भएका औषधिहरू उपलब्ध रहेकाले सजिलै उपचार सम्भव छ। तर इस्ट्रोजन स्टोराइडल हर्मोन हो, यसका फाइदा र बेफाइदाहरू छन्। विज्ञको परामर्श र अन्य आवश्यक परीक्षणहरू नगरी यसको सेवन गर्नु हँुदैन। इस्ट्रोजेन प्रयोग गरिरहेका महिलाहरूमा हर्मोनका अन्य असरहरू देखिन सक्ने भएकाले यस्ता महिलाले अनिवार्य नियमित स्वास्थ्य परीक्षण गर्नुपर्ने हुन्छ।  लेखक प्रसुति तथा स्त्रीरोग बिशेषज्ञ हुन्।"
अमेरिका मेक्सिको सिमाना भ्रमण गर्न ह्यारिसलाई दबाब,आफ्नो पहिलो विदेश भ्रमणका क्रममा रहेकी अमेरिकी उपराष्ट्रपति कमला ह्यारिसलाई अमेरिका र मेक्सिकोको सीमा क्षेत्रको भ्रमण गर्न दबाब बढिरहेको छ । कीर्तिमानी संख्यामा आप्रवासीहरूले सीमा पार गरिरहँदा यो विषय उठेको हो। एकजना समाचार प्रस्तोताले अमेरिकाको उत्तरी सीमा क्षेत्रमा किन नगएको भन्दै प्रश्न गरेपछि ह्यारिसले त्यसलाई टारेकी थिइन्। गैरकानुनी आप्रवासनबारे चेतावनी दिएपछि आफ्नै डेमोक्र्याटिक दलका नेताहरूले उनको चर्को आलोचना गरिरहेका छन्। दुई दशकभन्दा यताकै उच्च अर्थात् एक लाख ७८ हजार आप्रवासीहरू एप्रिल महिनामा सीमामा पुगेका थिए। उपराष्ट्रपतिका एकजना सहयोगीले प्रारम्भिक अवस्थामा सिमाना ह्यारिसको जिम्मेवारीमा पर्ने बताएका थिए। मार्च महिनामा राष्ट्रपति जो बाइडनले उनलाई ल्याटिन अमेरिकाबाट भइरहेको आप्रवासन नियन्त्रण गर्ने जिम्मेवारी दिएका थिए। तर पछिल्लो समयमा उनका सहयोगीहरूले राजनीतिक रूपमा विवादित मुद्दाबाट ह्यारिसलाई अलग गर्ने प्रयास गरिरहेका छन्। पछिल्लो सर्वेक्षणहरूमा अर्थतन्त्र र महामारीबारेका बाइडेनका नीतिहरूलाई सकारात्मक रूपमा लिइए पनि आप्रवासनलाई सम्बोधन गर्ने उसको प्रयास त्यति लोकप्रिय पाइएको छैन। एनबीसी न्यूजको मङ्गलवार बिहान प्रसारित अन्तर्वार्तामा ह्यारिसलाई सीमा क्षेत्रको भ्रमण गर्ने योजनाबारे सोधिएको थियो। जवाफमा उनले कुनै समय हामी सीमामा जानेछौँ र हामी सीमा क्षेत्रमा गएका छौँ भनेर जवाफ दिएकी थिइन्। त्यसपछि प्रस्तोताले उनी स्वयं सीमा क्षेत्रमा हालसम्म नगएको भन्ने अर्को प्रश्न गरेपछि हाँस्दै उनले आफू युरोप पनि नगएको भन्दै तपाईँले उठाइरहेको सवाल मैले बुझ्न सकिन् भनिन्। मेक्सिकोमा संवाददाताहरूसँगको छलफलमा पनि सीमामा नगएको विषयमा प्रश्न गरिएपछि उपराष्ट्रपति ह्यारिसले त्यो भन्न सजिलो भएको र भ्रमण गर्दैमा समाधान ननिस्कने बताइन्। उनले आफू क्यालिफोर्नियाको सिनेटर हुँदा सीमा क्षेत्रको भ्रमणमा गएको बताइन्। कूटनीतिक सम्बन्ध अभिवृद्धि र गैरकानुनी आप्रवासन नियन्त्रण गर्ने उद्देश्य सहित ग्वाटमाला र मेक्सिकोको दुई दिने भ्रमणका क्रममा त्यहाँका नेताहरूसँग भेटवार्ता गरेपछि उनका पछिल्ला भनाइ आएको हो। यसअघि मेक्सिकोको राष्ट्रपति एन्ड्रेस म्यानुएल लोपेज ओब्राडोरले गैरकानुनी आप्रवासीको सङ्ख्या कीर्तिमानी रूपमा बढ्नुको कारण बाइडेन प्रशासन रहेको बताएका थिए। ह्यारिसले एक घण्टाभन्दा बढी उनलाई भेटेको बताइएको भएपनि आप्रवासन नियन्त्रणका लागि कस्ता कदम चाल्न भनेको प्रस्ट भइसकेको छैन। उनले मेक्सिकोका श्रमिकको अधिकारका लागि १ सय ३० मिलियन डलर अमेरिकी सहयोगको घोषणा गरिन्। उनले मध्य अमेरिकामा महामारी र अघिल्लो वर्षको आँधीको प्रभावलाई कम गर्न ३ सय १० मिलियन डलर साहयता दिने बताएकी छन्। ह्यारिस र ओब्राडोरले गैर कानुनी आप्रवासन नियन्त्रणका लागि आर्थिक लगानी अभिवृद्धि गर्ने योजना घोषणा गरेका छन्। मेक्सिको सिटीमा भएको वार्तापछि आप्रवासनका जरैदेखीका कारण सम्बोधन गर्नु दुवै देशको हितमा रहेको उनीहरूले बताए। ह्यारिसले वासिङ्टनले दक्षिणी मेक्सिको र मध्य अमेरिकाको आर्थिक विकासमा सहायता गर्ने योजना बनाएको बताइन्। तर उनले आप्रवासन समस्या रातारात हल गर्न नसकिने उनले उल्लेख गरिन्। दुवै देशले यसै वर्षको अन्त्यतिर उच्चस्तरीय सुरक्षा बैठक गर्न सहमति जनाएका छन्। ग्वाटमालामा उनले गरेको सम्बोधनले बाइडेन प्रशासनको वाचा तोडेको भन्दै उनको आलोचना भइरहेको छ। ह्यारिसले गैरकानुनी आप्रवासीलाई सिमानामा नआउन भन्दै आए फिर्ता गरिने चेतावनी दिएकी थिइन्। सन् २०१९ मा राष्ट्रपतीय चुनाव लड्दै गर्दा उनले कागजपत्र नभएका आप्रवासीलाई फिर्ता गरेकोमा तत्कालीन राष्ट्रपति डोनल्ड ट्रम्पको आलोचना गरेकी थिइन्।
मधेसमाथि मेघनाद,"महन्थ ठाकुरहरूले जसरी घरमा आगो लगाएर आगो तापिरहेका छन् त्यसले मधेसी मनोविज्ञानलाई क्षतविक्षत पारेको छ। सत्ता, शक्ति र भक्तिले जहिले पनि विचार, सिद्धान्त र दर्शनलाई कमजोर पार्ने प्रयास गर्दछ। त्यसैले प्रायः विचारवान् व्यक्तिहरू सत्ता र शक्तिबाट अलग रहन चाहन्छन् वा प्राप्त भयो भने बडो सतर्कतापूर्वक सत्ता सञ्चालन गरेको इतिहास छ। मूलतः सत्ता र शक्तिको स्रोत नै विचार र सिद्धान्त भएकाले अहिलेसम्म जेजति व्यक्तिहरूले सत्ता प्राप्त गरेका छन् त्यसले आफ्नो सफलतामा विचारको लेवल लगाएकै छन् चाहे त्यो हिटलर होस् वा पोलपोत वा राजा महेन्द्र ! तर उनीहरूको विचारबाट जर्मनी, कम्बोडिया र नेपालले कति हानी नोक्सानी बेहोर्नु पर्यो भन्ने कुराको लेखाजोखा गर्ने हो भने वर्तमान पुस्ताको जिउ तातिन्छ। २००८ सालमा नेपाल तराई कांग्रेस जन्मिनुको मूलकारण के थियो भने नेपाली कांग्रेसले मधेस र मधेसीप्रति विभेदपूर्ण व्यवहार गरेका थिए। तर तराई कांग्रेसले त्यसलाई विचार, सिद्धान्त र दर्शनसँग जोड्न सकेन। फलस्वरूप दोस्रो विश्वयुद्धपश्चात् चलेको स्वतन्त्रताको लहरमा प्रजातन्त्रको बजार गरम भयो। नेपाली कांग्रेसले २०१५ सालमा बाजी मार्यो। तराई कांग्रेस सखाप भयो। बाबा रामजन्म तिवारीजस्ता व्यक्ति पनि राजा महेन्द्रको कू विरुद्ध लड्न पुनः नेपाली कांग्रेस प्रवेश गरे भने तराई कांग्रेसका अध्यक्ष वेदानन्द झा राजा महेन्द्रको मतियार बने। तराईमधेसको आन्दोलन त्यहीँ टुंगियो। किनकि त्यसले त्यतिबेलासम्म घनिभूत वैचारिक दृष्टिकोणबाट लेस भइसकेको थिएन। सामाजिक न्यायको प्रश्नलाई भारतमा बाबा सहाव भीमराव अम्बेडकरलेउठाए पनि त्यसको मूर्तिकरण भने हुन नसकेको अवस्थामा नेपाली पक्ष अलमलिएको थियो। त्यसैले राजा महेन्द्रको कू को विरुद्धमा नेपाली कांग्रेस र नेपाल कम्युनिष्ट पार्टीले संस्थगत रूपमा जेजति वैचारिक र सांगठनिक लडाईं लडे, त्यो तराई कांग्रेसले लड्न सकेनन्। तर २००८ सालमा उम्रेको विरुवा भने सुकेको थिएन, त्यसलाई कोही न कोही र कुनै न कुनै रूपमा मलजल गरिरहेकै थिए। सुनसरीकारघुनाथ ठाकुर मधेसी भैरहवाका रघुनाथ रायजस्ता व्यक्तिहरूले मधेसको मागलाई प्राथमिकतामा राखेर तत्कालीन पञ्चायती सरकारको विरुद्धमा आन्दोलनरत थिए। सायद त्यसैले होला निरंकुश पञ्चायती सत्ताले उनीहरूलाई षड्यन्त्रगरी हत्या गरे। उनीहरूले मधेसको मुद्दालाई सतहमा ल्याउने प्रयास गरेका थिए भन्ने कुरा पनि यसबाट पुष्टि हुन्छ। एकाकार स्वरूपलाई देशी तथा विदेशी तत्वहरूले विघठित पार्ने दुष्प्रयास गरिरहेका छन्। विभिन्न नाम र रूपमा राजनीतिक दलहरूलाई उत्पादन गरेर मधेसलाई क्षतविक्षत पार्ने काम भइरहेको छ। यसले गर्दा मधेसी मनोविज्ञान विखण्डित भएको छ। नेपाल तराई कांग्रेसको सबल सन्तानको रूपमा विक्रमको चालिसको दशकमा जन्मेको नेपाल सद्भावना परिषद् हो। नेपाली कांग्रेसबाट मर्माहत भएर पञ्चायत पसेका गजेन्द्र नारायण सिंहको नेतृत्वमा सद्भावना परिषद्को गठन भएको थियो। त्यही परिषद्ले मधेसी मुक्तिको बिँडो थामेपछि २०४६ सालको ऐतिहासिक जनआन्दोलनपश्चात् त्यसले राजनीतिकपार्टीको रूप ग्रहण गर्यो। प्रारम्भमा राजाको नेतृत्वमा रहेको पञ्चायतलाई समर्थन गरे पनि २०४६ सालको आन्दोलनमा सहभागी भयो। यसलेगर्दा प्रजातन्त्रको पुनस्र्थापनापश्चात् राजनीतिक दलको रूपमा आकार ग्रहण गर्न सजिलो भयो। त्यही सद्भावनाको सोचबाट मधेस जनविद्रोहको जन्म भयोजो वैचारिक र सैद्धान्तिक रूपमा मधेसवादको छाता मुनि रहेर अहिले विभिन्न रंग र रूपमा नेपाली राजनीतिको एउटा वैकल्पिक शक्ति बनेको छ। जसपाको रूपमा रहेको यो वैकल्पिक शक्ति मधेसको अनुहार परिवर्तन गर्ने सबैभन्दा ठूलो हतियार हो, तर देशी तथा विदेशी शक्तिले अहिले जसरी यसलाई प्रयोग गर्न खाजिरहेका छन् त्यसको कारण सिँगो मधेसमाथि बज्रपात भएको छ। मधेसी मनोविज्ञानसँग बेइमानी जनता समाजवादी पार्टीको वैकल्पिक रूप धारण गर्नमा जति नेताहरूको हात छ, त्योभन्दा ठूलो र अहम् योगदान मधेसी मनोविज्ञानको छ। मधेसी मनोविज्ञान एउटा यस्तो परिवेश हो जसको एकाकार स्वरूप काठमाडौंको सत्तालाई झुक्न बाध्य पारेको इतिहास छ। यो कुरामधेस जनविद्रोहमा दृष्टिगोचर भएको थियो। मधेसी समाजले आफ्नो राजनीतिक रंग र रूपलाई बेवास्ता गर्दै एकगठ भएका थिए। आज तिनै एकाकार स्वरूपलाई देशी तथा विदेशी तत्वहरूले विघठित पार्ने दुष्प्रयास गरिरहेका छन्।विभिन्न नाम र रूपमा राजनीतिक दलहरूलाई उत्पादन गरेर मधेसलाई क्षतविक्षत पार्ने काम भइरहेको छ। यसले गर्दा मधेसी मनोविज्ञान विखण्डित भएको छ।विखण्डित भावनासँग भरपूर व्यापार गर्ने प्रयास भइरहेका छन्। अहिले पनि मधेसी मनोविज्ञानसँग जसरी खेलबाड गर्ने दुष्प्रयास भएको छ त्यसबाट मधेस पूर्ण रूपमा असन्तुष्ट छ। यदि यो मनोविज्ञान विगार्नमा कुनै अदृश्य शक्तिको हात छ भने त्यसलाई मधेसी समाजले ठम्याउन सक्नु पर्छ किनकि यो बिसौं शताब्दी होइन, एक्काइसौं हो। उल्लेखनीय छ यसप्रकारको सोचले दोस्रो संविधान सभामा जे क्षति पुर्यायो त्यसको मारमा अहिले पनि मधेसी समुदाय विक्षिप्त अवस्थामा छन्। आखिर मधेसी समाजले त्यस्तो के गल्ती गरेका थिए जसको कारण मधेसी जनअधिकार फोरमलाई टुक्रा टुक्रामा विभाजित गरियो। को थिए त्यो विभाजित गर्ने तत्व? त्यो विभाजनको कारक तत्व एक मात्र उपेन्द्र यादव थिए? यदि हो भने दोस्रो संविधान सभामा भएको हार नै सीमान्त समुदायका लागि सजायको भुक्तानी हो। मेरो यक्ष प्रश्न अहिलेको विभाजनको कारक तत्व को हो ? कसको इसारामा अहिले मधेसी समुदायको मनोविज्ञानमाथि अघात पारिँदै छ भन्ने कुराको निक्र्यौल गर्ने अवस्था हो यो।भरखर पार्टी एकता भएको र सम्पूर्ण एकता प्रक्रिया पनि टुंगी नसकेको अवस्थामा फेरि पार्टीलाई विभाजन गरेर आफ्नो स्वार्थ पूर्ति गर्ने तत्वलाई मधेसी समाजले माफ गर्ने छैन। त्यसैले सत्ता र शक्तिको उपभोग गर्न लगाउनु उसको रणनीतिक चालबाजी हो, तराईमधेसको हितमा कदापि हुन सक्दैन। यदि यो प्रक्रिया सही हो भने उपेन्द्र यादवकै बेलामा सबैथोक समाधान भइसक्थ्यो। उनको हुर्मत नै लिने थिएन। अहिले मन्त्रीपद पड्काएकाहरूले के बुझेका छन् भने उनीहरूले सत्तालाई प्रयोग र सदुपयोग गरेका छन्। सत्तामा बसेर आफ्ना लागि काम गर्छु। वास्तवमा यो उसको भूलभुलैया हो। तर के कुरा बुझ्नै पर्छ भने सत्तालाई उनीहरूले होइन, उनीहरूलाई सत्ताले प्रयोग गरिरहेका छन्। अहिलेसम्म जति पनि तानाशाहहरू भए चाहे त्यो महेन्द्र होस् वा ज्ञानेन्द्र र अहिले केपी शर्मा ओली नै कि नहोस्, सबैले मधेसी समाजलाई प्रयोग मात्रै गरे भन्ने कुरा दिउँसोको घामजतिकै छर्लंग छ। तराई कांग्रेसका अध्यक्षवेदाननद झाले पञ्चायत प्रवेश गरेपछि राजा महेन्द्रको मतियार बने ठीक त्यसरी नैबद्री मण्डलले सिँगो सद्भावना पार्टीलाई दरवारमा बुझाएपछि एउटा मन्त्री पद पाए। मधेसीले के पाए ? यतिमात्र होइन, गजेन्द्रनारायण सिंह स्वयं पञ्चायत प्रवेश गर्दा मधेसको हकमा एउटा पनि काम गरेको रेकर्ड छैन। त्यसैले राजा महेन्द्र र ज्ञानेन्द्रको अर्को संस्करणको रूपमा उदाएका ओलीजस्ता व्यक्तिले मधेसको हकमा काम गर्छ भन्ने कुरा नसोचे हुन्छ। यदि त्यो भएको भए एउटा पनि महत्वपूर्ण मन्त्रालय किन दिएनन् ? नागरिकताको विषयको कुरा गर्ने हो भने गृह मन्त्रालय लिनु पर्ने हो। किनकि जसपाको महन्थ ठाकुर समूहले जति माग उठाएको छ त्यो गृह मन्त्रालयसँग सम्बन्धित छन्। सरकारमा जानुको औचित्य नै आफ्नो माग पूरा गराउनु हो भने गृहमन्त्रालय लिनु पर्नेमा सहरी विकासजस्तो गश्रेणीको मन्त्रालय लिनुको यथार्थ के हो बुझिनसक्नु छ। त्यसैले यो मधेसी मनोविज्ञानसँग बेइमानी हो। मधेसमाथि बज्रपात वर्तमान सत्ता र शक्तिको खेलबाट सबैभन्दा बढी लाभान्वित को भएका छन् भन्ने कुरातर्फ ध्यान दिन सके कांग्रेसको नाम ह्वातै मुखमा आउँछ। यो कुरा राजेन्द्र महतो र महन्थ ठाकुरलाई थाहा हुनु पर्ने हो। यसका लागि एउटामात्र उदाहरण पर्याप्त छ। उपेन्द्र समूह र महन्थ समूह बेग्ला बेग्लै जनकपुरमा चुनाव लडे भने त्यहाँ कांग्रेस स्वतः जित्ने सम्भावना हुन्छ। यो कुरा थाहा हुँदा हुँदैठाकुर रमहतोले आफ्नो मृत्युमा हस्ताक्षर गरेकाछन्। २०१५ सालदेखि २०७५ सालसम्मको तराईमधेसको आँकडाले के भन्छ भने नेपाली काग्रेसलेसत्ताको साम्राज्य खडा गर्नमा सबैभन्दा बढी प्रयोग तराईमधेसलाई नै गरेको हो। २०१५ सालपछि २०४८, २०५१, २०५६, २०६४, २०७० र २०७५ को आमनिर्वाचन र संविधान सभाको चुनावी आँकडालाई व्याख्या र विश्लेषण गर्ने हो भने जतिबेला तराईमधेस विखण्डित भएका छन् त्यतिबेला कांग्रेसले बाजी मारेको छ। यो अमूर्त होइन, मूर्त उदाहरण हो।तर त्यसको बदलामा कांग्रेसले मधेसलाई के दियो भन्ने प्रश्न विमलेन्द्र निधिलाई सोध्यो भने उनी नाजवाफ हुन्छन्। कांग्रेसमा लाग्ने प्रारम्भिककालीन मधेसीहरूको एउटै उद्देश्य थियो प्रजातन्त्रको स्थापना र पुनस्र्थापना। तर त्यो प्राप्त भइसकेपछि डा रामवरण यादवले राष्ट्रपति पद पाए, मधेसीले के पाए भन्ने यक्ष प्रश्न यथावत छ। यसप्रकारको पद बाबा रामजन्म तिवारी र रघुनाथ ठाकुर मधेसीले जतिबेला चाहेको भए पञ्चायतले मुहैया गराउन तयार थियो। कतिसम्म भने रघुनाथ ठाकुर मधेसीले त २०१५ सालको आमनिर्वाचन बहिष्कार गर्न आह्वान गरेका थिए। किनकि उनलाई के लागेको थियो भने यो निर्वाचनबाट मधेसीलाई कुनै प्रकारको लाभ हुनेबाला छैन। जब तराई कांग्रेसको एउटा पनि उम्मेदवार जितेनन्, त्यसपछि रघुनाथ ठाकुरको आह्वानको अर्थ थाहा भयो। त्यतिबेलासम्म धेरै अवेला भइसकेको थियो। अन्त्यमा, हिन्दी भाषाका पितामह भारतेन्दू हरिश्चन्द्रले वनारसमा एकपटक हाम्रो युवा कवि मोतीराम भट्टलाई एउटा कविताको हरफ पूरा गर्न भनेका थिए। पंक्तिके थियो भने घर मे लगी हैं आग लगा आग ताप्ने! मोतीराम भट्टले जवाफ फर्काएपछि उनी औधि खुसी भएका थिए। ऐसा भी कहीं देखा हैं आपने, घर में लगी हैं आग लगा आग ताप्ने।महन्थ ठाकुरहरूले जसरी घरमा आगो लगाएर आगो तापिरहेका छन् त्यसले मधेसी मनोविज्ञानलाई क्षतविक्षत पारेको छ।"
संसद् विघटनविरुद्धको मुद्दाको सुनुवाइ आज : कसरी टुंगिएला इजलास गठन विवाद ?,"काठमाडौं : सर्वोच्च अदालतमा संसद् विघटनविरुद्धको मुद्दाको सुनुवाइ इजलास विवादमा अल्झिएको छ। बुधबारदेखि सुनुवाइ सुरु गर्ने तयारी भए पनि त्यो भन्दा पहिले इजलास विवाद टुंग्याउनुपर्ने अवस्था छ। विघटनविरुद्धको सुनुवाइका लागि बुधबार पेसी तोकिएको छ। गत आइततबार संवैधानिक इजलासका दुई न्यायाधीशमाथि सरकारी पक्षका वकिलहरुले प्रश्न उठाएपछि यसलाई हेर्दाहेर्दैमा राखिएको थियो। सरकारी पक्षले संवैधानिक इजलासम रहेका दीपककुमार कार्की र आनन्दमोहन भट्टराईका बारेमा विवाद निकालेका थिए। उनीहरूले इजलासमा बस्ने कि नबस्ने भन्ने आदेश बुधबार सुनाउने संभावना छ। उनीहरूले नबस्ने निर्णय गरे संवैधानिक इजलास फेरि पुनर्गठन गर्नुपर्ने अवस्था हुन्छ। त्यसले सुनुवाइ प्रक्रिया थप लम्बिने छ। तर उनीहरु बस्न चाहेमा यही इजलासमा सुनुवाइ निरन्तर हुनेछ। वरिष्ठताका आधारमा गठन भएको संवैधानिक इजलासका बारेमा सरकारी पक्षका वकिलहरूले रिट समेत दर्ता गराएका छन्। प्रधानन्यायाधीश राणाले संवैधानिक इजलासका बारेमा प्रश्न उठाउँदै दर्ता गरिएको रिट फिर्ता गर्न आग्रह गर्दै फिर्ता नगरे कारबाही गर्ने चेतावनीसमेत दिइसकेका छन्। संवैधानिक इजलास गठनमा कानुन व्यवसायीबाट प्रश्न उठेपछि आइतबार मात्रै प्रधानन्यायाधीश चोलेन्द्रशमशेर जबराले न्यायाधीशहरू दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराईलाई समेटेर संवैधानिक इजलास पुनर्गठन गरेका थिए ।यसअघि प्रधानन्यायाधीश चोलेन्द्र शम्शेर जबराले आफ्नो नेतृत्वमा गठन गरेको संवैधानिक इजलासमा न्यायाधीशहरू दीपककुमार कार्की, आनन्दमोहन भट्टराई, तेजबहादुर केसी र बमकुमार श्रेष्ठ तोकिएका थिए। तर रिट निवेदक पक्षका वकिलहरूले विगतका फैसलासँग स्वार्थको बाझिने भएकोले न्यायाधीश केसी र श्रेष्ठले इजलास छाड्नुपर्ने माग गरेका थिए। न्यायाधीश श्रेष्ठले नेतृत्व गरेको इजलासले २३ फागुनमा नेकपा (एमाले) र नेकपा (माओवादी केन्द्र) एकीकरण पूर्वको अवस्थामा फर्कने आदेश गरेका थिए। उक्त आदेशलाई पुनरावलोकनबाट उल्ट्याउन माग गरिएको निवेदनको सुनुवाइ गर्दै पुनरावेदन नगर्ने निर्णय दिने इजलासमा न्यायाधीश केसी पनि थिए। संसद् विघटन र चुनावको घोषणा असंवैधानिक तथा अलोकतान्त्रिक भन्दै ३० वटा रिट सर्वोच्चमा दायर भएका छन्। सबै रिटको सुनुवाइ संवैधानिक इजलासमा गर्न लागिएको हो। पाँच दलका शीर्ष नेताहरूले १४६ जना सांसदले नेपाली कांग्रेसका सभापति शेरबहादुर देउवालाई प्रधानमन्त्री नियुक्ति र प्रतिनिधिसभा पुनर्स्थापना गर्न परमादेश माग गर्दै सर्वोच्च अदालतमा जेठ १० गते रिट दर्ता गरेका थिए। नेपालको संविधानको धारा ७६(५) अन्तर्गत सरकार गठन गर्नका लागि प्रधानमन्त्री केपी ओली र विपक्षी नेता शेरबहादुर देउवाले पेस गरेको दुवैको दाबीलाई राष्ट्रपति भण्डारीले जेठ ७ गते खारेज गरेकी थिइन्। त्यसको लगत्तै मध्यरातमा प्रतिनिधिसभा विघटन गरी आगामी कात्तिक र मंसिरमा प्रतिनिधिसभाको निर्वाचन घोषणा गरिएको थियो। यसअघि पनि प्रधानमन्त्री ओलीले पुस ५ गते संसद् विघटन गरेर चुनावमा जाने निर्णय गरेका थिए। तर कदमलाई सर्वोच्चले फागुन ११ गते बदर गर्दै संसद् पुनःस्थापना गरिदिएको थियो। सर्वोच्चको संवैधानिक इजलासमा करिब डेढ महिना बहस भएको थियो। विघटन भएको संसद् पुनर्स्थापनाका लागि विपक्षीहरूले आन्दोलनसमेत गरेका थिए।"
स्वास्थ्य प्रतिष्ठानको स्वायत्ततामा अतिक्रमणको नियत अस्वीकार्य : कांग्रेस,"काठमाडौं : नेपाली कांग्रेसले बजेटमा सरकारले ल्याएको क्यान्सर संस्थानको अवधारणामार्फत तीन वटा स्थापित क्यान्सर अस्पतालहरुको स्वायत्तता कुण्ठित गर्ने नियतमाथि प्रधानमन्त्रीको मौनता रहेको भन्दै ध्यानाकर्षण भएको जनाएको छ । कांग्रेसका प्रवक्ता विश्वप्रकाश शर्माले बुधबार विज्ञप्ति जारी गर्दै अलग्गै विवादास्पद संरचना मातहत ल्याउने र अस्पतालहरुको स्वायत्तता कुण्ठित गर्दै राज्य नियन्त्रित अखडा बनाउने सरकारले नियत राख्नु नितान्त गलत भएको बताए। विज्ञप्तिमा भनिएको छ,सक्षम प्रतिष्ठानहरुलाई नै अध्ययन र अनुसन्धानका लागि प्रोत्साहित र शसक्तिकरण गर्ने योजना उपयुक्त हुनसक्थ्यो । तर त्यसो नगरी अलग्गै विवादास्पद संरचना मातहत ल्याउने र अस्पतालहरुको स्वायत्तता कुण्ठित गर्दै राज्य नियन्त्रित अखडा बनाउने नियत सरकारले राख्नु नितान्त गलत छ। भक्तपुर क्यान्सर अस्पताल, भक्तपुर, वीपी कोइराला मेमोरियल क्यान्सर अस्पताल भरतपुर र सुशील कोइराला प्रखर क्यान्सर अस्पताल, बांकेलाई संस्थान मातहतमा ल्याउने भनेर गहिरो अध्ययन, बिज्ञ परामर्श र सरोकारवालाहरुसँग कुनै छलफल बिना बजेटमा उल्लेख हुनुले त्यसपछिल्तिरको निश्चित नियतलाई प्रष्ट गरेको कांग्रेसको ठहर छ । कांग्रेसले गम्भीर विमर्श पश्चात मात्रै उचित विकल्पको निष्कर्ष टुंगो गरिनुपर्ने संवेदनशील बिषयलाई हाल यथास्थितिमा राख्नसरकारलाई चेतावनी दिएको छ।"
कारमा पेस्तोल राखेर हिँडेका पुरुष पक्राउ,विराटनगर : मोरङको बेलबारीबाट कारमा पेस्तोल र गोली राखेर केराबारी पुगेका एक पुरुषलाई प्रहरीले पक्राउ गरेको छ। बेलबारी नगरपालिका२ का ४१ वर्षीय पदमकुमार लिम्बूलाई प्रहरीले एक थान कटुवा पेस्तोल र पाँच राउण्ड गोलीसहित मंगलबार साँझ पक्राउ गरेको हो। विशेष सूचनाका आधारमा पिछा गर्दै गएको इलाका प्रहरी कार्यालय बेलबारीका प्रहरी निरीक्षक (इन्सपेक्टर) सरोज खनाल नेतृत्वको टोलीले इलाका प्रहरी कार्यालय केराबारीको सहयोगमा लिम्बूलाई नियन्त्रणमा लिएको हो। हतियार राखेर पदमकुमार लिम्बूले बेलबारीबाट केराबारी पुर्याएको कार। तस्बिर : अन्नपूर्ण मोरङ प्रहरी प्रमुख एसपी सन्तोष खड्काले गोलीसहित एक पुरुषलाई केराबारी गाउँपालिका९ कुसुमेबाट पक्राउ गरिएको जानकारी दिए। उनका अनुसार पक्राउ परेका लिम्बू को १ च ८३६८ नम्बरको कारभित्र हतियार र गोली राखेर बेलबारीबाट कुसुमेस्थित आफन्त गणेशबहादुर लिम्बूको घरमा पुगेका थिए। गणेशबहादुरकै घरबाट उनलाई नियन्त्रणमा लिएर खानतलासी गर्दा कारभित्र पेस्तोल र गोली फेला परेको एसपी खड्काले बताए। प्रहरीले यस विषयलाई लिएर गणेशबहादुरसँग पनि सोधपुछ गरिरहेको छ। खड्काका अनुसार हतियार कुन प्रयोजनका लागि कहाँबाट ल्याइएको हो भन्ने विषयमा अनुसन्धान थालिएको छ। हतियार र गोलीसहित पक्राउ परेका लिम्बूविरुद्ध हातहतियार खरखजना ऐनअन्तर्गत मुद्दा चलाउन म्याद थप गरेर अनुसन्धान अघि बढाइने जानकारी खड्काले दिए। लिम्बूले चलाएको कारभित्र बरामद भएको पेस्तोल। कारभित्र हतियार राखेर हिँड्ने र सर्वसाधारणलाई धम्क्याउने गरेको सूचना यसअघि नै आएपछि प्रहरीले लिम्बूको पिछा गरिरहेको थियो। विगतमा कुनै अपराधिक घटनामा उनको संलग्नता छ कि छैन भन्ने बारेमा यकिन गर्न पृष्ठभूमिका बारेमा पनि अनुसन्धान भइरहेको प्रहरीले जनाएको छ।
कीर्तिको योग शिक्षा,"एजेन्सी : दक्षिण भारतीय चलचित्रकी चर्चित कलाकार कीर्ति सुरेश कोरोना भाइरसको महामारी र निषेधाज्ञाका कारण घरभित्रै सीमित छिन्। तथापि उनी सामाजिक सञ्जालमा भने निकै सक्रिय भइरहेकी छन्। उनले केही दिनअघि कोरोना कहरमा तनावबाट कसरीमुक्ति पाउने भनेर सामाजिक सञ्जालमार्फत चर्चा गरेकी थिइन्। इन्स्टाग्राममा सेयर गरेको तस्बिरमा उनी योगगर्दै गरेको देखिन्छिन्। तस्बिर सेयर गर्दै उनले लेखेकी छिन्, दिनमा एक पटक गरिएको योगले पनि तनावलाई टाढै राख्छ। उनको यो भनाइलाई फ्यानहरूले पनि निकै मन पराएका छन्। उनीहरूले कीर्तिलाई योग गरेका अरू आसनको पनि तस्बिर सेयर गर्न आग्रह गरेका छन्। कीर्तिले विश्व वातावरण दिवसका अवसरमा पनि पृथ्वीको सुरक्षाका लागि जुट्न आग्रह गरेकी थिइन्। इन्स्टाग्राममा सन्देश लेख्दै उनले भनेकी थिइन्, यदि तपाईं राम्रो संसार चाहनुहुन्छ भने तपाईं पनि दुनियाँलाई राम्रो बनाउनुस्। पृथ्वीको सुरक्षाका लागि काम गर्दै गरेको एउटा तस्बिर सेयर गर्दै उनले लेखेकी थिइन्, सानो हातले पनि दुनियाँलाई बदल्न सक्छ। विश्व वातावरण दिवसको शुभकामना।"
भक्तपुरका ५ हजार ३०७ जनाले लगाए भेरोसेल खोप,"भक्तपुर : भक्तपुरका ६० देखि ६४ वर्ष उमेर समूहका ५ हजार ३०७ जनाले कोरोना भाइरसविरुद्धको खोप लिएका छन् । मंगलबार र बुधबार दुईदिनसम्म चल्ने खोप कार्यक्रमको पहिलो दिन उक्त संख्याले भेरोसेल खोपको पहिलो मात्रा लगाएका हुन् । स्वास्थ्य कार्यालय भक्तपुरका अनुसार पहिलो दिन २ हजार ६९७ जना महिला र २ हजार ६१० जना पुरुष गरी ५ हजार ३०७ जनाले खोप लगाएका हुन् । कार्यालयका प्रमुख कृष्ण मिजारले भक्तपुरका ४ नपामध्ये मध्यपुर थिमि नपाका एक हजार ८०४ जना, सूर्यविनायक नपाका एकहजार ५४६ जना, भक्तपुर नपाका एकहजार ७३ जना र चाँगुनारायणका ८८४ जनाले खोप लगाएको जानकारी दिए । दुईदिने खोप कार्यक्रममा भक्तपुरका ६० देखि ६४ वर्ष उमेरका १० हजार ५९५ जनालाई खोप दिने लक्ष्य रहेको उनले बताए । जसअनुसार बुधबार दोस्रो दिन ५ हजार २८८ जनालाई खोप दिइने उनको भनाइ छ । उनका अनुसार भक्तपुरमा मध्यपुर थिमि नपाका २ हजार ९१९ जना, भक्तपुर नपाका २ हजार ९०२ जना, सूर्यविनायक नपाका २ हजार ७४७ जना र चाँगुनारायण नपाका २ हजार २७ जना ६० देखि ६४ वर्ष उमेर समूहलाई खोप दिने लक्ष्य रहेको छ ।भक्तपुरमा ४ नपाका ३८ वटा वडामा खोप केन्द्र निर्धारण गरिएको छ । यसअघि भक्तपुरका १८ वर्षमाथिका ४८ हजार २२ जनाले चीन सरकारबाट सहयोगस्वरुप नै प्राप्त भेरोसेल खोपको पूरा मात्रा लिइसकेका छन् । जसमा भक्तपुर नपाले १६ हजार ११८, सूर्यविनायकले १२ हजार ४५०, मध्यपुर थिमिले ११ हजार ३१५ र चाँगुनारायण नपाले ८ हजार १३९ जनालाई भेरोसेल खोपको पूरा मात्रा दिएको स्वास्थ्य कार्यालयले जनाएको छ । कार्यालयका प्रमुख मिजारले भक्तपुरबाट कोभिड १९ विरुद्ध अग्रपंक्तिमा रहेर काम गर्ने चिकित्सक तथा स्वास्थ्यकर्मी, सुरक्षाकर्मी, सञ्चारकर्मी, सरकारी कर्मचारी, बैंक तथा वित्तीय संस्था र नेपाल विद्युत प्राधिकरण तथा नेपाल टेलिकमका कर्मचारी गरी ५ हजार ५७५ जनाले कोभिशिल्ड खोपको पूरा मात्रा लगाइसकेका बताए ।तर कोभिशिल्ड खोपकै पहिलो मात्रा लिएका ७४ वर्ष माथिका ५ हजार ८२७ भक्तपुरवासीले दोस्रो मात्रा लगाउन पाएका छैनन् ।"
जलेर घाइते भएकी बृद्धाको मृत्यु,फिदिम : ग्यास लिक भएर आगलागी हुँदा जलेर घाइते भएकी पाँचथरको फिदिम नगरपालिका४ जोरसालकी ७२ वर्षीया चनमाया सापकोटाको मृत्यु भएको छ। आफ्नो श्रीमान भगिरथको किरियामा बसेकी सापकोटा जलेर गम्भीर घाइते भएपछि उपचारका लागि मेची अस्पताल भद्रपुर लगिएको थियो। उपचारकै क्रममा सापकोटाको गएराती १:३० बजे निधन भएको पारिवारिक स्रोतले जनाएको छ। बृद्धा सापकोटासहित उनका ४९ वर्षीय छोरा दिनानाथ र ३२ वर्षीय छोरा मदन सापकोटा पनि जलेर घाइते छन्। उनीहरुको पनि मेची अस्पताल भद्रपुरमै उपचार भइरहेको छ। भगिरथको अत्यष्टि गरेर किरियामा बसेका आमासहित दुई छोराले पानी तताउन ग्यास सल्काउने क्रममा आगलागी भएको थियो। जलेर घाइते भएका उनीहरुलाई उपचारका लागि पाँचथर अस्पताल ल्याइएको थियो। पाँचथर अस्पतालमा उपचार सम्भव नएपछि उनीहरुलाई धरानस्थित वीपी कोइराला स्वास्थ्य विज्ञान प्रतिष्ठान घोपा रेफर गरेपनि थप उपचारका लागि मेची अस्पताल भद्रपुर लगिएको थियो।
दृगनारायण पाण्डेयले लिए राष्ट्रिय सभाध्यक्षसमक्ष शपथ,"काठमाडौं : राष्ट्रिय सभाध्यक्ष गणेशप्रसाद तिमिल्सिनाले नवनिर्वाचित राष्ट्रियसभा सदस्य दृगनारायण पाण्डेयलाई पद तथा गोपनीयताको शपथ दिलाएका छन् । सिंहदरबारस्थित सङ्घीय संसद् भवनमा बुधबार आयोजित समारोहमा अध्यक्षसमक्ष नवनिर्वाचित सदस्यले शपथ लिएका हुन् । अध्यक्ष तिमिल्सिनाले उनलाई बधाई दिँदै राष्ट्रियसभा सदस्यको पहिचान खुल्ने प्रतीक चिह्न प्रदान गरे । लुम्बिनी प्रदेशमा यही जेठ १७ गते सम्पन्न अन्य समूहतर्फको राष्ट्रियसभा सदस्य उपनिर्वाचनमा नेपाली कांगे्रसका तर्फबाट उनी निर्वाचित भएका थिए। राष्ट्रियसभा उपाध्यक्ष शशीकला दाहाल, राष्ट्रियसभा सदस्य राधेश्याम अधिकारी, सङ्घीय संसद् सचिवालयका महासचिव डा भरतराज गौतमलगायतले नवनिर्वाचित सदस्य पाण्डेयलाई बधाई ज्ञापन गर्दै कार्यकालको सफलताका लागि शुभकामना व्यक्त गरे । तस्बिर : रासस"
दुल्लुमा २३ सय विरुवा रोपियो,"दैलेख : दैलेखमा विकास र समृद्धिको नाममा भएका अनेक अभ्यासले वन जंगल विनाश बढ्दै गएको छ । स्थानीय तहले हेरक बस्तीबस्तीमा सडकको पहुँच पुर्याउन खनेका कच्ची सडकले वन विनास भइरहेका छन् । जथाभवी खनिएका सडकले वन जंगलमा रुखविरुवा क्षति भएका छन् । रुख विरुवा क्षति भएका स्थानमा वृक्षारोपण गरिदैँन् । जिल्लामा सानादेखि ठूलो राष्ट्रिय गौरवका विकास आयोजनाहरुले वृक्षारोपण गरेको पाइदैन् । फलस्वरुप वन जंगल रहेका क्षेत्रहरु नांगो डाँडामा परिणत हुन थालेका छन् । नांगो डाँडालाई हरियाली बनाउन र वर्षौअघि पहिरो गएको स्थानमा हालै वृक्षारोपण गरिएको छ । दुल्लु नगरपालिकाको दुई स्थानमा वृक्षारोपण गरिएको हो । विश्व वातावरण दिवसमा दुल्लु नगरपालिकाको वडा नम्बर ४ र ८ मा वृक्षारोपण गरिएको हो । दुल्लु नगरपालिका र उत्थान परियोजनाको संयुक्त पहलमा वृक्षारोपण गरिएको नगरका मेयर घनश्याम भण्डारीले बताए । मेयर भण्डारीका अनुसार दुल्लु नगरपालिका८ पञ्चकोशी बहुप्राविधिक शिक्षालयस्थित पुष्पलाल पर्यटकिय क्षेत्रमा बर पिपलसहित विभिन्न प्रजातीका एक हजार ९ सय विरुवा रोपण गरिएको हो । मध्यपहाडी राजमार्गको छेउमै रहेको उक्त स्थानलाई पुष्पलाल पर्यटकिय क्षेत्र नामाकरण गरेर वृक्षारोपण सहित आवश्यक पूर्वाधार निर्माण थालेको नगरपालिकाले जनाएको छ । त्यस्तै दुल्लु नगरपालिका४ स्थित सानगाउँ टोलमा पनि वृक्षारोपण गरिएको छ । बर्षौ अघि पहिरो गएको स्थानमा स्थानीय सानगाउँ छलफल चौतारी तथा देउती आमा समुहका सदस्यहरुले झण्डै ५ सय विरुवा रोपण गरेका हुन् । उक्त स्थानमा सल्लो, बगाईनो, टुनि, इपिलइपिल लगायतका विरुवा रोपण गरिएको हो । पहिरो रोक्न वृक्षारोपण गरिएको हो । वातावरण दिवसमा आठबीस नगरपालिका३ कुमालखाडा र वडा नम्बर २ सिस्ने गाउँमा वातावरण संरक्षण सम्बन्धी छलफल गरिएको थियो । कुमालखाडामा स्थानीय बरपिपल कृषक समुहका ४० जना र सिस्ने गाउँमा लालीगुराँस महिला स्वास्थ्य आमा समुह र कालिका कृषक समुहका ५६ जनालाई स्वास्थ्य तथा सुरक्षाका सामग्री उपलब्ध गराइएको थियो ।"
भान्सा कोठामा लुकाएको हतियार र गोलीसहित दुईजना पक्राउ,"विराटनगर : भान्सा कोठामा लुकाएको हतियार र छ राउण्ड गोलीसहित प्रहरीले मोरङको केराबारीबाट मंगलबारसाँझ दुईजनालाई पक्राउ गरेको छ । पक्राउ पर्नेमा बेलबारी नगरपालिका२ लालभित्तीका ४१ वर्षीय पदमकुमार लिम्बू र केराबारी गाउँपालिका९ देवीझोडाका ५१ वर्षीय गणेशकुमार लिम्बू रहेका छन् । विशेष सूचनाका आधारमा इलाका प्रहरी कार्यालय बेलबारीका प्रहरी निरीक्षक (इन्सपेक्टर) सरोज खनाल नेतृत्वको टोलीले इलाका प्रहरी कार्यालय केराबारीको सहयोगमा दुवै जनालाई गणेशको घरबाटै पक्राउ गरेको हो । मोरङ प्रहरी प्रमुख एसपी सन्तोष खड्काले कटुवा पेस्तोल र छ राउण्ड गोलीसहित दुई पुरुषलाई केराबारी गाउँपालिका९ देवीझोडाबाट पक्राउ गरिएको जानकारी दिए । उनका अनुसार पक्राउ परेकामध्ये गणेशको घरको भान्सा कोठामा लुकाएर राखेको अवस्थामा पेस्तोलसहित ३०३ राइफलको पाँच राउण्ड र पेस्तोलको एक राउण्ड गोली बरामद भएको हो । बेलबारीबाट को १ च ८३६८ नम्बरको कारभित्र राखेर गोली र पेस्तोल पदमले गणेशको घरसम्म पुर्याएको खुलेको एसपी खड्काले बताए । गणेशकै घरको आँगनमा पार्किङ गरेर राखिएको अवस्थामा खानतलासी गर्दा कारभित्रबाट खुकुरी र चक्कु पनि बरामद भएको उनको भनाइ छ । बेलबारीबाट कारमा राखेर पुर्याइएको हतियार गणेशको भान्सा कोठामा लुकाएको अवस्थामा भेटियो, खड्काले भने, त्यसपछि दुवैजनालाई नियन्त्रणमा लिएर कारबाही अघि बढाइएको छ । खड्काका अनुसार हतियार कुन प्रयोजनका लागि कहाँबाट ल्याइएको हो भन्ने विषयमा अनुसन्धान थालिएको छ । पक्राउ परेका दुवैजनाविरुद्ध हातहतियार खरखजना ऐनअन्तर्गत मुद्दा चलाउन बुधबार म्याद थप गरेर अनुसन्धान अघि बढाइएको जानकारी उनले दिए । कारभित्र हतियार राखेर हिँड्ने गरेको सूचना यसअघि नै आएपछि प्रहरीले पदमको पिछा गरिरहेको थियो । विगतमा कुनै अपराधिक घटनामा पक्राउ परेकाहरुको संलग्नता छ कि छैनभन्ने बारेमा यकिन गर्न पृष्ठभूमिका बारेमा पनि अनुसन्धान भइरहेको प्रहरीले जनाएको छ ।"
रंगभेदी दुर्व्यवहार उच्चविन्दुमा,"पेरिस : युरोकप सुरु हुन केही साता मात्र बाँकी रहँदा बेल्जियमका स्ट्राइकर रोमेलु लुकाकुले फुटबलमा रंगभेदी दुर्व्यवहार अहिलेसम्मकै उच्चविन्दुुमा रहेको बताएका छन्। बेल्जियमले शनिबार रुसविरुद्ध खेल्दै युरोकप २०२०को सुरुआत गर्दैछ। लुकाकुले आफ्नो खेल जीवनमा धेरै पटक रंगभेदी दुर्व्यवहार बेहोरेका छन्। यस क्रममा सन् २०१९ मा समर्थकले बाँदर भन्दै गिज्याएका थिए। लुकाकुले पछिल्लो समय रंगभेदी दुर्व्यवहार अझ बढेको बताएका छन्। सामाजिक सञ्जालकै कारण फुटबलमा रंगभेदी दुर्व्यवहार अहिलेसम्मकै उच्च छ, लुकाकुले भने, थिएरी हेनरीजस्ता फुटबलका महान् खेलाडी सामाजिक सञ्जालबाट टाढिएका छन्। किनकिसामाजिक सञ्जालमा पटकपटक उनीमाथि दुर्व्यवहार हुँदै आएको छ। इङ्लिस प्रिमियर लिग क्लब आर्सनलका पूर्वस्ट्राइकर थिएरी हेनरीले यसै महिनाको सुरुआतमा सामाजिक सञ्जाल बन्द गरेका थिए। हेनरी सामाजिक सञ्जालबाट अलग भएसँगै उनीमाथि भएको दुर्व्यवहारको विरोधस्वरूप इङ्लिस फुटबल क्लब र विभिन्न फुटबल संघले तीन दिन सामाजिक सञ्जाल नचलाउने घोषणा गरेका थिए। इमानदारिताका साथभन्नु पर्दा रंगभेदी दुर्व्यहारमा कुनै कमी आएको छैन। रंगभेदी दुर्व्यवहारका विरोधमा धेरै अभियानहरू सञ्चालनमा आए पनि त्यसले मूर्तरूप भने लिन सकेको छैन, लुकाकुले भने, इटालीमा ममाथि प्रत्यक्ष रूपमा दुर्व्यहार भयो। सिरिएले ममाथि भएको घटनाको छानबिनसमेत गरेको थियो। हामीले इटालीमा रंगभेदी दुर्व्यवहारविरुद्ध जनचेतना बढाउने काम गरेपनि सोचेअनुरूपको नतिजा भने आउन सकेन। जब जनचेतना बढ्छ, तब मानिसको मानसिकतामा परिवर्तन आउँछ। सबै लिगले यस्तै खाले जनचेतना कार्यक्रम सञ्चालनमा ल्याउनु पर्छ। क्लबले प्रत्यक्ष रूपमा खेलाडी यस्तो समस्यामा छन् वा छैनन् बुझ्न जरुरी छ। रोमानिया र अस्ट्रियाविरुद्धको खेल अघि इङ्ल्यान्डका खेलाडीले घुँडा टेक्दा इङ्लिस समर्थकले उनीहरूलाई गिज्याएका थिए। कोभिड१९ महामारीका कारण एक वर्षपछि धकेलिएको युरोकप यस पटक विभिन्न ११ राष्ट्रका ११ सहरमा सञ्चालन हुनेछ। प्रतियोगिता दौरान सीमित दर्शकलाई मात्र मैदान प्रवेशको अनुमति दिइने भएको छ। जब युरोपियन सुपर लिग घोषणा भयो। समर्थकले सामाजिक सञ्जालमा तुरुन्तै त्यसको विरोध गरे। उनीहरू सडक प्रदर्शनमा समेत उत्रन तयार भए, लुकाकुले भने, हो म पनि सुपर लिगको विपक्षमा थिएँ। तर रंगभेदी दुर्व्यवहारको घटनाप्रति यस्तै प्रदर्शनहरू तत्काल किन गरिँदैन।"
संसद् विघटन मुद्दाको सुनुवाइ संवैधानिक इजलासमा सुरु : सरकारी पक्षको प्रश्न अदालतबाट अस्वीकार,"काठमाडौं : सर्वोच्च अदालतमा संसद् विघटनविरुद्ध मुद्दाको सुनुवाइ सुरु भएको छ। प्रधानन्यायाधीश चोलेन्दर शमशेर राणाको नेतृत्वमा वरिष्ठताका आधारमा गठित संवैधानिक इजलासमा सुनुवाइ सुरु भएको हो। गत आइतबार संवैधानिक इजलासका दुई न्यायाधीशमाथि सरकारी पक्षका वकिलहरुले प्रश्न उठाएपछि यसलाई हेर्दाहेर्दैमा राखिएको थियो। सरकारी पक्षले संवैधानिक इजलासम रहेका दीपककुमार कार्की र आनन्दमोहन भट्टराईका बारेमा विवाद निकालेका थिए। न्यायाधीश द्वय कार्की र भट्टराईले निरन्तरता दिने भएपछि बुधबारको बहस सुरु भएको हो। सरकारी पक्षले उठाएको प्रश्नप्रति अदालतले मौन रुपमा अस्वीकार गरेको छ। कार्की र भट्टराईले जिम्मेबारीबाट आफूहरू नभाग्ने बताउँदै इजलासमा निरन्तर बस्ने जानकारी दिएका हुन्। न्यायाधीशको द्वयको भनाइ थियो, 'हामी जिम्मेवारीबाट भाग्दैनौं, भगाउने कोसिस नगरियोस् । वरिष्ठताका आधारमा गठन भएको संवैधानिक इजलासका बारेमा सरकारी पक्षका वकिलहरूले रिट समेत दर्ता गराएका छन्। प्रधानन्यायाधीश राणाले संवैधानिक इजलासका बारेमा प्रश्न उठाउँदै दर्ता गरिएको रिट फिर्ता गर्न आग्रह गर्दै फिर्ता नगरे कारबाही गर्ने चेतावनीसमेत दिइसकेका छन्। संवैधानिक इजलास गठनमा कानुन व्यवसायीबाट प्रश्न उठेपछि आइतबार मात्रै प्रधानन्यायाधीश चोलेन्द्रशमशेर जबराले न्यायाधीशहरू दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराईलाई समेटेर संवैधानिक इजलास पुनर्गठन गरेका थिए । यसअघि प्रधानन्यायाधीश चोलेन्द्र शम्शेर जबराले आफ्नो नेतृत्वमा गठन गरेको संवैधानिक इजलासमा न्यायाधीशहरू दीपककुमार कार्की, आनन्दमोहन भट्टराई, तेजबहादुर केसी र बमकुमार श्रेष्ठ तोकिएका थिए। तर रिट निवेदक पक्षका वकिलहरूले विगतका फैसलासँग स्वार्थको बाझिने भएकोले न्यायाधीश केसी र श्रेष्ठले इजलास छाड्नुपर्ने माग गरेका थिए। न्यायाधीश श्रेष्ठले नेतृत्व गरेको इजलासले २३ फागुनमा नेकपा (एमाले) र नेकपा (माओवादी केन्द्र) एकीकरण पूर्वको अवस्थामा फर्कने आदेश गरेका थिए। उक्त आदेशलाई पुनरावलोकनबाट उल्ट्याउन माग गरिएको निवेदनको सुनुवाइ गर्दै पुनरावेदन नगर्ने निर्णय दिने इजलासमा न्यायाधीश केसी पनि थिए। संसद् विघटन र चुनावको घोषणा असंवैधानिक तथा अलोकतान्त्रिक भन्दै ३० वटा रिट सर्वोच्चमा दायर भएका छन्। सबै रिटको सुनुवाइ संवैधानिक इजलासमा गर्न लागिएको हो। पाँच दलका शीर्ष नेताहरूले १४६ जना सांसदले नेपाली कांग्रेसका सभापति शेरबहादुर देउवालाई प्रधानमन्त्री नियुक्ति र प्रतिनिधिसभा पुनर्स्थापना गर्न परमादेश माग गर्दै सर्वोच्च अदालतमा जेठ १० गते रिट दर्ता गरेका थिए। नेपालको संविधानको धारा ७६(५) अन्तर्गत सरकार गठन गर्नका लागि प्रधानमन्त्री केपी ओली र विपक्षी नेता शेरबहादुर देउवाले पेस गरेको दुवैको दाबीलाई राष्ट्रपति भण्डारीले जेठ ७ गते खारेज गरेकी थिइन्। त्यसको लगत्तै मध्यरातमा प्रतिनिधिसभा विघटन गरी आगामी कात्तिक र मंसिरमा प्रतिनिधिसभाको निर्वाचन घोषणा गरिएको थियो। यसअघि पनि प्रधानमन्त्री ओलीले पुस ५ गते संसद् विघटन गरेर चुनावमा जाने निर्णय गरेका थिए। तर कदमलाई सर्वोच्चले फागुन ११ गते बदर गर्दै संसद् पुनःस्थापना गरिदिएको थियो। सर्वोच्चको संवैधानिक इजलासमा करिब डेढ महिना बहस भएको थियो। विघटन भएको संसद् पुनर्स्थापनाका लागि विपक्षीहरूले आन्दोलनसमेत गरेका थिए।"
सार्वजनिक स्थलमा फ्रान्सका राष्ट्रपति माक्रोनमाथि झापड,"पेरिस : फ्रान्सका राष्ट्रपति इमानुएल माक्रोनलाई सार्वजनिक स्थलमा झापड हानिएको छ। भीडलाई नजिकबाट अभिवादन गर्ने क्रममा एक व्यक्तिले मंगलबार झापड हानेका हुन्। उनलाई झापड हानिएको भिडियो सामाजिक सञ्जालमा आएको हो। राष्ट्रपति माक्रोनले दक्षिणी फ्रान्सको भ्रमणका क्रममा त्यहाँको कार्यक्रमलाई सम्बोधन गरेर भीडमा नमस्कार गर्दै एक पुरुषको नजिक पुगेका थिए। भिडियो फुटेजका अनुसार उनले ती पुरुषसँग बोल्न खोज्दै हात मिलाउन खोज्छन्। तर ती पुरुषले उनको गालामा चड्कन हान्छन्। लगत्तै ती पुरुषलाई सुरक्षाकर्मीले नियन्त्रण गरेको देखिन्छ भने राष्ट्रपति माक्रोनलाई तुरुन्तै सुरक्षित स्थानतिर लगेको देखिन्छ। यद्दपि राष्ट्रपति माक्रोन फर्केर पुनः कार्यक्रममा सहभागी भएको बताइएको छ। हालसम्म ती पुरुषले माक्रोनलाई किन झापड हाने भनेर उनको नियत प्रष्ट खुलिसकेको छैन। तर उनले भीडमा पहिले नै मोंजुवा सान्ट डेनी भनेर चिच्याएका थिए। त्यो नारा फ्रान्सेली इतिहासका राजा शार्लामेनको समयसँग जोडिएको बताइएको छ। सो घटनापछि दुई जना पुरुषलाई नियन्त्रणमा लिइएको फ्रान्सेली सञ्चारमाध्यमले जनाएका छन्। उनीहरूले अधिकारीहरूले सोधपुछ गरिरहेको बताइएको छ।          ()  ,"
एमालेमा एकताको सघन पहल,"काठमाडौं : एमालेको शीर्ष नेतृत्व तहमा कटुता बढे पनि पार्टी एकताको पहल जारी छ। अध्यक्ष केपी शर्मा ओलीले गरेको एकता प्रस्ताव वरिष्ठ नेता माधवकुमार नेपालले अस्वीकार गरे पनि दोस्रो तहका नेता घनीभूत संवादमा जुटेका हुन्। राजधानीको समिट होटलमा मंगलबार पार्टीको एकता कसरी जोगाउने भनेर दुवै पक्षका नेताहरू छलफलमा बसेका थिए। उक्त वार्तामा ओली पक्षबाट सुवास नेम्बाङ, विष्णु पौडेल र प्रदीप ज्ञवाली अनि नेपाल पक्षबाट सुरेन्द्र पाण्डे, घनश्याम भुसाल, गोकर्ण विष्ट, योगेश भट्टराई सहभागी थिए। यो बैठकमा नेपाल पक्षबाट भीम आचार्य थपिएका छन्। एमाले स्थायी कमिटी सदस्य सुवास नेम्बाङले पार्टी एकताको पक्षमा छलफल भइरहेको जानकारी दिए। पार्टी एकताको पक्षमा सार्थक छलफल भइरहेको छ, नेता नेम्बाङले भने, यो निरन्तर जारी रहन्छ। अध्यक्ष ओलीले दोस्रो तहकै नेताहरूको पहलमा जेठ २३ मा २०७५ जेठ ३ गते पूर्वको अवस्थामा फर्किन तयार रहेको भन्दै एकताका लागि ६ बुँदे प्रस्ताव अघि सारेका थिए। नेपालले ओलीको उक्त प्रस्तावलाई जालझेल र षड्यन्त्रपूर्ण भन्दै अस्वीकार गरेका छन्। ओली र नेपालीबीच तत्कालीन नेकपामा हुँदादेखि नै विवाद थियो। उनीहरूबीच पछिल्लो पटक वैशाख ३१ गते करिब चार घण्टा संवाद भएको थियो। उक्त वार्ताकै आधारमा दुवै पक्षबाट पाँचपाँच जना सम्मिलित एकता कार्यदल बनाइएको थियो। कार्यदलले काम थालेकै बेला नेपाल पक्षले राष्ट्रियसभा उपनिर्वाचनमा स्वतन्त्र उम्मेदवारलाई सहयोग गरेपछि एकता प्रक्रिया खलबलिएको थियो। दोस्रो तहका नेता एकता हुनेमा अझै विश्वस्त देखिएका छन्। दुवै पक्षमा रहेका केही अतिवादीले ओली र नेपाललाई मिल्न अवरोध गरिरहेको उनीहरूको निष्कर्ष छ। एमाले बलियो र सुदृढ भए मात्रै लोकतन्त्र र संविधानको संरक्षण हुने दुवै पक्षका दोस्रो तहका नेताको निश्कर्ष छ। मध्यमार्गी लाइनमा गौतम एमाले नेता वामदेव गौतमले ओलीको प्रस्तावलाई सकारात्मक रूपमा लिँदै २०७५ जेठ २ मा कायम रहेको स्थायी कमिटी बैठक छिटोभन्दा छिटो बोलाउनुपर्ने प्रस्ताव गरेका छन्। गौतमले मध्यमार्गी लाइन प्रस्तुत गर्दै जेठ २ गते कायम रहेको एमालेको दुई वरिष्ठ नेता, चार उपाध्यक्ष, एक महासचिव, दुई उपमहासचिव र पाँच सचिवसहितको स्थायी कमिटीको बैठक बोलाएर पार्टीभित्र उत्पन्न भएका विषयमा छलफल गरी सही मार्गदर्शन गर्न सुझाव दिएका छन्। ओलीको प्रस्तावमा जालझेल र कुटिलता भए पनि स्थायी कमिटी बैठक राखेर समाधान गर्नुपर्ने पक्षमा गौतम देखिएका छन्। गौतम संयोजकत्वको एकता अभियानको बैठकले अध्यक्षको वक्तव्यमा आफ्नै प्रंशसालगायत कुटिल चातुर्य र जालझेलको अनुमान गर्न सकिने भाषाशैली प्रयोगका बाबजुद एमालेलाई जेठ ३ पूर्वको अवस्थाबाट आगडि बढाइने भन्ने विषय सकारात्मक भएकोे निश्कर्ष निकालेको छ। अध्यक्षले वक्तव्यमा आफ्नै प्रशंसालगायत कुटिल चातुर्यता र जालझेलको अनुमान गर्न सकिने भाषाशैलीको प्रयोगका बावजुद बुँदा न १ मा नेकपा (एमाले) लाई २०७५ जेठ ३ गते पूर्वको अवस्थाबाट अगाडि बढाइनेछ भनेको विषयलाई बैठकले सकारात्मक रूपमा ग्रहण गरेको छ, बैठकपछि गौतमले निकालेको विज्ञप्तिमा भनिएको छ। सोही बुँदामा एकताको पक्षमा उभिएको आधार मानेर केन्द्रीय कमिटी र स्थायी कमिटीका संरचना गतिशील हुने भन्ने विषय एमालेभित्रको समस्यामा ल्याउनु अनुचित रहने उनको भनाइ छ।"
बर्दियामा खाद्य बैंक,"गुलरिया : कोभिड महामारीका बेला समुदायमा रोगले मात्र होइन भोकले पनि कोही नमरुन् भन्ने अभियान लिएर बर्दियामा खाद्य बैंक सुरु भएको छ। हुनेले दिऊन् नहुनेले लैजाऊन् भन्ने हेतुले खाद्य बैंक स्थापना गरिएको हो। खाद्य बैंकमार्फत संकलित खाद्यान्न अभाव झेलिरहेका विपन्नलाई वितरण गरिएको हो। बर्दियामा अक्सिजन बैंकको सामाजिक अभियानले गति लिएसँगै रोगले मात्र होइन भोकले पनि कोही नमरून भन्ने अभिप्रायले खाद्य बैंक स्थापना गरिएको लायन्स क्लब अफ बर्दियाका अध्यक्ष सुधाकर मिश्रले बताए। गुलरिया नगरपालिकाको समन्वय, सहयोग र सहकार्यमा हिन्दु स्वयंसेवक संघ नेपाल, लायन्स क्लब अफ बर्दिया र एन्टा अमेरिकालगायतका सामाजिक संस्थहरूले बैंकमार्फत खाद्यान्न संकलन गर्ने अभियान चलाइएको हो। बैंकमा खाद्यान्नका लागि सहयोग उपलब्ध गराउने क्रम जारी छ। स्थानीय दाताहरूबाट सहयोग एकीकृत गरी विपन्न समुदायलाई खाद्यान्न वितरण गरिएको छ। दाल, चामल, पिठो, नुन, तेललगायतका अत्यावश्यक सामग्री खाद्यान्न अभाव खेपिरहेका वास्तविक परिवारलाई उपलब्ध गराएका छौं, उनले भने, नगरमा लकडाउनले प्रभावित भई खाद्यान्न अभाव खेपिरहेका पीडितहरूलाई बैंकमार्फत संकलित सहयोग वितरण गर्ने हाम्रो मूल उद्देश्य हो।"
प्रियजन गुमाउँदाको पीडा,"हे राम ! के भयो यस्तो ? हामीबाट एक फूलको गुच्छा पनि जुरेन तिमीलाई,कात्रो पनि दिन सकिएन। छोराछोरी हुँदाहँुदै तिमी टुहुरोजस्तै भएर यो दुनियाँबाट विदा लियौ। तिम्रो प्रिय सन्तान हुँदाहुदै तिमी निपुतरभयौ है !कस्तो दुस्मन रोग रहेछ यो कोरोना ? महोत्तरीको गौशाला८ बेलगाछी ढल्केबरकी ४२ वर्षीया डिला विश्वकर्मा बर्दिबास अस्पतालको गेटमा चिच्याउँदै बिलौना गर्दै थिइन्। कोभिड१९ को संक्रमणबाट उनको पिता कवीरमान विश्वकर्माको मृत्यु भएपछि बिछोडको पीडा सहन नसकी उनी मर्माहत भएकी हुन्। नेपाली सेनाले अस्पतालभित्रै सेतो प्लाष्टिकको ब्यागमा कवीरमानलाई प्याक गरेर बाहिर निकाल्दै थियो। त्यो दृष्य देखेर उनी भावविह्ल हुनु स्वाभाविकै हो। आफन्तजनले उनलाई सान्त्वना दिइरहेको थियो। डिलाको मन बुझाइरहेका आफन्त मिन रहपाल, मञ्जु विश्वकर्माको पनि आँखामा आँसु बगिरहेको थियो।कोरोना महामारीले हालसम्म नेपालमा ६ हजार ७ सयजनाको मृत्यु भएको स्वास्थ्य तथा जनसंख्या मन्त्रालयको पछिल्लो तथ्यांक छ।बुबाको अन्तिम मुख हेर्ने डिलाको अन्तिम इच्छा पनि पूरा भएन,पापी कोरोनाले। निर्दयी कोरोनाले उनीबाट सधैंका लागि पिता खोसेन मात्रै परिवारको खुसी पनि लुट्यो।नेपाली सेनाले कवीरमानको शवको व्यवस्थापन गर्यो। अस्पतालबाट शव बुझ्नउनको परिवारजनले २० घण्टाको पीडादायी प्रतीक्षा गर्नु पर्यो।बुबाको मृत्युको खबर डिलाले आमा दुधिमायालाई सुनाएकी छैनन्।श्रीमान् बितेको खबर दुधिमायाले थाहा पाएपछिउनको अवस्था कस्तो होला ? हामी निशब्द छौं। त्यो भन्ने आँट मसँग छैन। उनको भनाइ छ। जन्मेपछि मृत्यु अवश्यम्भावी छतर प्रियजन गुमाउँदाको पीडा शब्दमा बयान गर्नै नसकिने खालको हुँदोरहेछ। डिलाका भाइ रनबहादुर विश्वकर्मा अस्पतालको एक कुनामा मुख छोपेर रोइरहेका छन्।उनीआफैंलाई सम्हाल्ने प्रयास गरिरहेका छन्तर बेलाबेलामा भक्कानो छुट्छ बुबा कवीरमानको सम्झनाले। जति मन बुझाउन खोज्यो उति पीडा ताजा भएर आउँछ उनलाई।भगवान् तिमी छौ भनेयस्तो शोकमा कसैलाई नपारिदेऊ, रनबहादुर भन्छन्,जन्मेपछि मृत्यु अवश्य हुन्छ तर यस्तो मृत्युले हाम्रो मन जीवनभर पोल्ने भयो। बुबा हुँदा पूरा संसार थियो, रनबहादुरसँग तर उहाँको मृत्युले उनको जीवनका पानाहरूका उत्साह, उमंग र खुसीसबै लुटिदियो। अब हिजोजस्तो दिन रहेनन्। गरिबी जीवनका जतिसुकै पीडा, दुःख भए पनि बुबाको अनुहार देखेपछि उनी सबै बिर्सिन्थे।बर्दिबास अस्पतालमा कोभिड१९का लक्षणबाटै तीनजनाले एकै दिन प्राण त्यागेका थिए।शव बुझ्न अस्पतालको गेटमा आएका प्रियजनको रोदनले सबै स्तबध देखिन्थे। अस्पतालकै गेटमा भेटिए, गौशाला९ भरतपुरका ३२अनिल साह। हतास, मलिन अनि फुंग उडेको अनुहारमा रोदन देखिन्थ्यो।उनी पनि जीवनको कठिन मोडमा पुगेका रहेछन्। अनिललाई पनि डिलाजस्तै पीडा छ। उमेरले ५४ टेक्दै गरेका उनका बुबा रामलखन पनि अब उनको साथमा छैनन्। १८ घण्टादेखि मृत पिताको मृत्यु पत्र बुझी शव लैजान कुरिरहेका थिए।अस्पतालसँग शववाहन नभएकाले उनलाई शव बुझ्न कुर्नु परेको थियो।बुबा बचाउन उनले कुनै प्रयास बाँकी राखेनन् तर उनी कोरोनाका अघि हारे। गरिब परिवारका अनिलले ऋण काढेर कोरोनासँग पितालाई बचाउन पनि प्रयास गरे तर त्यो पनि विफल भयो। धेरै मानिस प्रियजनको मृत्युको शोकले भावविह्ल भएका छन् भने कति रोगसँग पैठेजोरी खेल्दैछन्। अहो ! त्यो दुर्दशा अहिलेसम्म कहिलै नदेखेको दृश्य, नसोचेको अकल्पनीय घटना, नभोगेको पीडा नेपालीजनले भोग्दैछन्। अनिलको बुबालाई हल्का ज्वरो र रुघाखोकी पनि लागेपछि गाउँकै क्लिनिकका स्वास्थ्यकर्मीसँग देखाएका थिए।ठीक भएन। बुबाको स्वास्थ्य अवस्था बिग्रियो। बर्दिबासस्थित शुभस्वतिक अस्पतालल्याए। त्यहाँबाट रेफर गरेर कोरोनाको जाँचका लागि प्रादेशिक अस्पताल जनकपुर पुर्याए। पीसीआर स्वाब संकलन भयो। रिपोर्ट आउन ढिला भयो। उता बिरामीलाई श्वास फेर्न समस्या हुनथाल्यो। इमर्जेन्सी भर्नाका लागि पूर्जी कटाएर ल्याएँ। पीसीआर रिपोर्ट नभएसम्म भर्ना नलिने अस्पतालले जवाफ दियो, अनिललले भने,आँखैअगाडि त बुबालाई त्यसै छोड्न सकिनँ। ६० हजार कर्जा खोजेर ग्रान्डी अस्पताल जनकपुरमा पुर्याएँ।दुई दिनमै अक्सिजन, बेड चार्ज र औषधिमा अस्पतालले ६० हजार लियो। बिल पनि दिएन। खल्तीको पैसा सकिएपछि बुबाको पीसीआर रिपोर्ट पोजेटिभ आयो। बुबालाई लिएर उनी बर्दिबास अस्पताल फर्किए। त्यहाँ निःशुल्कमा औषधि, अक्सिजन र बेड पाइयो तर उनको बुबालाई डाक्टरले बचाउन सकेनन् किनकि अवस्था निकै खराब भइसकेको थियो।अनिलका बुबा रामलखन जस्ता हजारौं मानिसलाई निर्दयी कोरोना भाइरसले प्रियजनको साथबाट खोसेर माटोमा मिलाइसकेका छन्।नेपालमा हालसम्म ५ लाख २८ हजार ८ सय ४८ जना कोभिड१९ को सिकार भइसकेका छन्। सयौं मान्छे अस्पतालको बेडमा जीवनको अन्तिम क्षण पर्खदै छन्। चीनको वुहानलाई मुहान र विश्वलाई माइती घर बनाउने कोरोनाले एक वर्ष यतादेखि नेपालमा तहल्का मच्चाएको छ।यसैका कारण बर्दिबास५ चेरुका ओमकुमार बस्नेतका बुबा नरबहादुरको जीवन पनि पूर्णविराम लाग्यो। यो महामारीले ओमको मनमा गहिरो घाउ बनाइदिएको छ।उनको बर्दिबास अस्पतालमा उपचारकै क्रममा ७२ वर्षको उमेरमा जीवन लीला त्यागे।धेरै मानिस प्रियजनको मृत्युको शोकले भावविह्ल भएका छन् भने कति रोगसँग पैठेजोरी खेल्दैछन्। अहो ! त्यो दुर्दशा अहिलेसम्म कहिलै नदेखेको दृश्य, नसोचेको अकल्पनीय घटना, नभोगेको पीडा नेपालीजनले भोग्दैछन्। कोरोनाले जतिसुकै कहर बर्साएपनि पनि मनुष्य जीवन पथमा अघि बढ्दै छन्। विषम परिस्थितिका बाबजुद बुलन्द हौसलाका साथ डटेर सामना गर्दै नेपालमा साढे ४लाखभन्दा बढी मानिसले कोरोना जितेको खुसीको खबर छ।यो खबर लेख्दा लेख्दै बर्दिबास स्वास्थ्य शाखाका सहसंयोजक रामबाबु यादवले पंक्तिकार पनि कोरोनाबाट संक्रमित भएको जानकारी पठाएका छन््। जीवन छ र त संघर्ष छ, पृथ्वी छ र त मानव छ। रोगबिनाको जीवन सम्भव पनि त छैन। रोग र भोककै लागि जीवन संघर्षरत हुनुपर्ने नियम जो छ। जीवन चारपटक दुर्घटनाबाट घाइते भई मृत्युलाई नजिकबाट नियालेको छु। डेंगु र कोरोनाको पहिलो संक्रमणबाट बाँचेको छु। दोस्रो लहरको कोरोना पनि जित्ने विश्वास लिएको छु। अनुहारहँसिलो बनाउने प्रयासमा सधैं छु। उच्च मनोबल राख्छु मसधैं। पक्कै कोरोनालाई हराउँछु। उच्च आत्मबल भए रोगलाई जित्न सक्छौं। कोरोनालाई धेरैले जितेको पनि छन्।मैले पनि पहिलो संक्रमण जितेको थिएँ।सचेत भएर कोरोना महामारीसँग लड्नु पर्छ, डराउने होइन।सधैं यस्तो समय रहँदैन, चाँडै मानव जातिका लागि खुसी र सुखी दिन आउनेछन्।त्यो दिन विश्वका मानवले जित्नेछन्, कोरोना महामारीको हार हुनेछ।"
एमालेको अर्को फ्लोर क्रस : ओली समूह पटकपटक असफल,"धनगढी : एमालेको माधवकुमार नेपाल पक्षको साथ पाएपछि मंगलबार सुदूरपश्चिम प्रदेशका मुख्यमन्त्री त्रिलोचन भट्टले विश्वासको मत पाएका छन्। पार्टी स्थायी कमिटीको निर्णय लत्याउँदै नेपाल समूहका १७ सांसदले फ्लोर क्रस गरी माओवादी केन्द्र नेतृत्वको सरकारलाई विश्वासको मत दिएका हुन्। प्रदेशसभाको बर्खे अधिवेशनमा मुख्यमन्त्री भट्ट अल्पमतमा रहेको भन्दै राजीनामा दिनुपर्ने माग उठेपछि भट्टले विश्वासको मत लिन सोमबार प्रदेशसभा सचिवालयमा पत्र दर्ता गराएका थिए। मुख्यमन्त्री भट्टले प्रदेशसभामा मंगलबार भएको मतदानमा एमालेका १७ र माओवादी केन्द्रका १३ गरी ३० सांसदको विश्वासको मत पाए। ५२ सदस्यीय प्रदेशसभामा एमालेका २५, माओवादी केन्द्रका १३, कांग्रेसका १२ र जसपाका दुई जना प्रदेश सांसद छन्। यसअघि प्रधानमन्त्री केपी शर्मा ओलीको पक्षमा लागेको भन्दै माओवादी केन्द्रले तत्कालीन आर्थिक मामिला तथा योजनामन्त्री झपटबहादुर बोहरालाई सांसद पदबाट हटाएको थियो। कांग्रेसका सांसद मतदानमा सहभागी भएनन् भने जसपाले विपक्षमा मतदान गरेको थियो। एमालेबाट सभामुख अर्जुनबहादुर थापाबाहेक २४ सांसदमध्ये १७ जनाले भट्टको पक्षमा मतदान गरेका हुन्। पार्टी अध्यक्ष एवं प्रधानमन्त्री केपी शर्मा ओली पक्षका पठानसिंह बोहरा, गेल्बु बोहरा, लीलाधर भट्ट, माया तामाङ बोहरा, रतन थापा, नेपालु चौधरी र बलदेव रेग्मीले मात्रै विपक्षमा मतदान गरेका छन्। ओली समूहतिर आउने आँकलन गरिएका तारा लामा तामाङ र कुलवीर चौधरी पनि सरकारकै पक्षमा उभिए। एमाले संसदीय दलले केही दिनअघि मात्रै तामाङलाई प्रमुख सचेतक पदबाट हटाएको थियो। नेपाल समूहमा पनि स्पष्ट नखुलेको भन्दै दलका नेता प्रकाशबहादुर शाहले उनलाई पदमुक्त गरेका हुन्। नेपाल समूहमा रहेका बलदेव रेग्मी भने ओली समूहमा लागेका छन्। ओली समूहका ७ जनासँग सोधियो स्पष्टीकरण संसदीय दलले लगाएको ह्विप उल्लंघन गरेको भन्दै ओली समूहका सात सांसदलाई २४ घण्टे स्पष्टीकरण सोधिएको छ। मंगलबार भट्टको विपक्षमा मतदान गरेका प्रदेशसभा सदस्य पठानसिंह बोहरा, लीलाधार भट्ट, रतन थापा, माया तामाङ, ग्याल्बु बोहरा, नेपालु चौधरी र बलदेव रेग्मीलाई दलका नेता शाहले स्पष्टीकरण सोधेका हुन्। उनीहरूलाई बुधबार साँझ ५ बजेभित्र दलको कार्यालयमा स्पष्टीकरण दिन भनिएको छ। स्पष्टीकरण नदिए वा चित्तबुझ्दो नभए दलको विधानअनुसार कारबाही गर्ने चेतावनी स्पष्टीकरणपत्रमा दिइएको छ। फ्लोर क्रस गर्नेलाई के हुन्छ ? एमालेका दुवै समूहका सांसदहरू एकले अर्कोलाई फ्लोर क्रसको आरोप लगाउन थालेका छन्। पार्टीको संस्थापन पक्षमा ओली रहेकाले फ्लोर क्रस गर्ने नेपाल समूहका सांसदलाई कारबाही हुने आँकलन गरिन थालिएको छ। अध्यक्ष ओलीले दलका नेता शाहलाई स्पष्टीकरण सोधिसकेका छन्। नेपालको संविधान र राजनीतिक दलसम्बन्धी ऐन २०७३ मा पनि दल परिवर्तन गरेमा वा दलको सदस्यता नरहेमा सांसद पद नरहने व्यवस्था छ। नेपालको संविधानको धारा १८० (ङ) मा जुन दलको उम्मेदवार भई निर्वाचित भएको हो, त्यस्तो दलले संघीय कानुनबमोजिम निजले दल त्याग गरेको कुरा सूचित गरेमा निजको प्रदेशसभा सदस्य रिक्त हुनेछ, भनेर व्यवस्था गरेको छ। यो व्यवस्थाअनुसार एमालेले उनीहरूलाई साधारण सदस्य नरहने कारबाही गरे उनीहरूको सांसद पद जाने सम्भावना देखिन्छ। दलीय व्यवस्थामा दलमा नरहेपछि वा जुन दलबाट चुनाव लडिएको हो त्यो दलको ह्विप नमान्नेको सांसद पद रिक्त हुन्छ, फ्लोर क्रस गर्नेहरूलाई पार्टीले कारबाहीको प्रक्रिया अगाडि बढाएको छ, एमालेका प्रदेश सचिव राजेन्द्रसिह रावलले भने। ओली समूहका रावलले सोमबार नै हरेक प्रदेशसभा सांसदलाई पार्टीले ह्विप जारी गरेको पत्र बुझाइएको बताए। नेपाल समूहका सांसदको तर्क अर्कै छ। दलको आफ्नो विधान छ। दल त्यही विधानमा रहेर चल्छ, प्रमुख सचेतक दुर्गाकुमारी कामीले भनिन्, तर, संसदीय दलको पनि आफ्नै विधान छ। हामी संसदीय दलको विधानअनुसार चल्यौं। राजनीतिक दलसम्बन्धी ऐन २०७३ को दफा २८ (१) मा संसदीय दलको नेतालाई ह्विप लगाउन सक्ने अधिकार दिइएको छ। दफा २८ (१) क देखि घ सम्मका चार विषयहरू, सरकारको विश्वास र अविश्वासको प्रस्ताव, वार्षिक बजेट र सरकारको नीति तथा कार्यक्रम पारित गर्ने विषय, राष्ट्रिय वा सार्वजनिक महत्वको अरू कुनै विषयमा संसदीय दलको नेताले ह्विप लगाउन सक्ने प्रावधान छ। यो संसदीय दललाई दिइएको अधिकार हो। हामी संसदमा ठूलो दल हो। तर, कोभिडको महामारीका बेला सरकारको समर्थन फिर्ता लिएमा हाम्रो नेतृत्वमा सरकार बन्ने अवस्था पनि देखिएन, प्रमुख सचेतक कामीले भनिन्, त्यसैले हामीले पार्टीको ह्विप अवज्ञा गरेको भन्न मिल्दैन। ओली समूह पटकपटक असफल सुदूरपश्चिम प्रदेशमा आफ्नो पक्षमा समीकरण बनाउन ओली पक्ष पटकपटक असफल रह्यो। भीम रावललाई प्रदेश इन्चार्जबाट हटाएर लेखराज भट्टलाई इन्चार्ज बनाइयो। प्रदेश इन्चार्ज भट्ट र अध्यक्ष कर्णबहादुर थापाले नेपाल समूह विभाजन गरी समीकरण बनाउन पटकपटक प्रयास गरे पनि असफल रहे। प्रदेश कमिटीले समीकरण परिवर्तन गर्न नसकेपछि पार्टीको स्थायी कमिटी बैठकले प्रदेश सरकारको समर्थन फिर्ता लिने र मन्त्रीहरूलाई फिर्ता बोलाएको थियो। तर, बहुमतमा रहेको नेपाल समूहले स्थायी कमिटीको निर्णयलाई चुनौती दिँदै जेठ १० गते समर्थन फिर्ता नलिने निर्णय गर्यो। बरु ओली समूहलाई चिढाउने गरी ११ सदस्यीय मन्त्रिमण्डल विस्तार गरी त्यसमा नेपाल समूहका सांसदहरूलाई अवसर दियो। अहिले प्रदेशसभामा एमालेका ८ जना मन्त्री छन्। सुदूरपश्चिम प्रदेशका मुख्यमन्त्री भट्टले पाए विश्वासको मत मुख्यमन्त्री भट्टलाई बधाई दिँदै भीम रावलले भने विधि र पद्धति मिच्नेले शिक्षा लिने कि ?"
पुँजी बजारमा अवरोध नगर्नू,"काठमाडौं : उपप्रधान तथा अर्थमन्त्री विष्णुप्रसाद पौडेलले पुँजी बजारमा आकर्षण र लगानी बढ्नुलाई सरकारप्रति लगानीकर्ताको विश्वासका रूपमा लिएको बताएका छन्। नेपाल धितोपत्र बोर्डको २९औं वार्षिकोत्सव कार्यक्रममा उनले लगानीकर्ताको लगानी सुरक्षित हुने गरी पुँजी बजारको विस्तार हुने वातावरण तयार पार्न बोर्डलाई निर्देशन दिए। उपप्रधान तथा अर्थमन्त्री पौडेलले बजेटमा उल्लेख गरिएको वस्तु विनिमय बजार सुरु गर्न तथा कमी कमजोरी हटाइ बोर्डलाई गतिशील बनाउन पनि निर्देशन दिए। पुँजी बजारसम्बन्धी नकारात्मक असर पर्ने कुनै पनि काम नगर्न अर्थमन्त्री पौडेलले निर्देशन दिएका छन्। पछिल्लो समयमा पुँजी बजारको कारोबार उत्साह ढंगले अघि बढेको भन्दै अवरोध सिर्जना हुने गरी कुनै पनि गतिविधि नगर्न निर्देशन दिएका हुन्। धितोपत्र बोर्डका अध्यक्ष भीष्मप्रसाद ढुंगानाले सेयर बजारबाट दैनिक एक अर्ब राजस्व संकलन हुने बताए। धितोपत्र बजारबाट एक वर्ष पहिला महिनामा बल्लबल्ल एक अर्ब रुपैयाँ पुँजीगत लाभकरबाट आम्दानी हुने गरेकोमा पछिल्लो समयमा दैनिक एक अर्ब रुपैयाँ राजस्व उठ्ने गरेको उनले बताए। सहज निमय र तरलताको उपलब्धता, पुँजीगत लाभकरको निश्चितता तथा प्रविधि मैत्री बजारका कारण सेयर बजार निरन्तर वृद्धि भएको अध्यक्ष ढुंगानाले बताए। कोरोनाका कारण लगानीका अन्य क्षेत्रमा संकुचन आएको, बजारमा पर्याप्त मात्रामा तरलता रहेको, सूचीकृत कम्पनीहरूको प्रतिफल पनि राम्रो देखिएको, पुँजीगत लाभकरसम्बन्धी विवाद सुल्झिएको र बोर्डले नेप्से तथा सीडीएसको सेवालाई चुस्त दुरुस्त बनाउन भूमिका खेलेकाले बजारमा सकारात्मक प्रभाव देखिएको ढुंगानाले बताए। अध्यक्ष ढुंगानाले सेयर बजारलाई प्रविधि मैत्री बनाउँदै ऐन कानुन र नियमावलीलाई समयसापेक्ष सुधार गर्ने र नियमनको क्षमता अझ बढाउने गृहकार्य गरिरहेको उनले बताए।"
वैदेशिक लगानी भित्र्याउन स्वीकृति नचाहिने,काठमाडौं : प्रत्यक्ष वैदेशिक लगानी भित्र्याउन स्वीकृति नचाहिने भएको छ। नेपाल राष्ट्र बैंकले विदेशी लगानी तथा विदेशी ऋण व्यवस्थापन विनियमावली २०७८ जारी गर्दै स्वीकृति लिनुपर्ने बाध्यकारी व्यवस्था हटाएको हो। यसअघि विदेशी लगानी भित्र्याउन राष्ट्र बैंकको स्वीकृति लिनुपर्ने बाध्यकारी व्यवस्था थियो। विदेशी मुद्रा नेपाल पठाउन वा भित्र्याउन राष्ट्र बैंकबाट पूर्वस्वीकृति लिन नपर्ने विनियमावलीमा व्यवस्था गरिएको छ। कम्पनीले कमाएको नाफा पनि सहज ढंगले लैजान पाउने छन्। तर विदेशी ऋण लिनका लागि राष्ट्र बैंकको स्वीकृति चाहिन्छ। ऋण बैंकिङ माध्यमबाट भित्र्याउनुपर्ने सर्त विनियमावलीमा राखिएको छ। लगानी भित्रिएपछि बैंकमा लेखांकन गर्नुपर्छ। अमेरिकी डलर १० लाख वा सो बराबरको विदेशी मुद्राभन्दा कम रकमको लगानीको हकमा लेखा परीक्षण प्रतिवेदन अनिवार्य नहुने विनियमावलीमा उल्लेख छ।
स्वास्थ्य क्षेत्र प्राथमिकतामा,"विराटनगर : प्रदेश १ सरकारले आर्थिक वर्ष २०७८०७९ को बजेटमा स्वास्थ्य क्षेत्रको विकासलाई पहिलो प्राथमिकतामा राख्ने भएको छ। पहिलो र दोस्रोपटक फैलिएको कोरोना महामारीले स्वास्थ्यलाई प्राथमिकता दिनुपर्ने शिक्षा दिएकाले यो पटक स्वास्थ्यमा धेरै योजना र बजेट विनियोजनको तयारीमा प्रदेश सरकार लागेको हो। अस्पतालको विकास, सुधार र स्वास्थ्यकर्मीको क्षमता विकास नहुँदा समयमा प्रदेशका नागरिकले उपचार नपाएको र ज्यान गुमाउनु परेको बाध्यतालाई मध्यनजर राख्दै बजेटमा स्वास्थ्यलाई उच्च प्राथमिकता दिने सरकारले जनाएको छ। मंगलबार प्रदेश १ सभामा बजेटको विनियोजन विधयेक आर्थिक वर्ष २०७८७९ को सिद्धान्त र प्राथमिकता प्रस्तुत गर्दै आर्थिक मामिला तथा योजनामन्त्री टंक आङ्बुहाङले अब आउने महामारीलाई समेत लक्षित गरेर बजेटको तयारी गरेको बताए। कोरोना महामारीले पारेको असरबाट पाठ सिकेर आउने बजेटमा स्वास्थ्यलाई उच्च प्राथमिकतामा प्रदेशले राखेको छ, उनले भने, अन्य पक्षलाई पनि उत्तिकै समेटे पनि कोरोना महामारी नियन्त्रण, सबै नागरिकलाई खोप र स्वास्थ्य क्षेत्रको सुधार पहिलो प्राथमिकतामा पर्नेछ। आङ्बुहाङ्ले प्रत्येक तहमा स्वास्थ्य संस्थासहित स्वास्थ्यकर्मी, जिल्ला अस्पतालको सुधार र स्वास्थ्य उपकरणको व्यवस्थामा विशेष बजेट विनियोजन गर्ने बताए। स्वास्थ्यकर्मीको क्षमता विकासमा पनि प्रदेश सरकारले लगानी गर्ने उनले प्रस्तुत गरेको योजनामा उल्लेख गरिएको छ। कोरोना महामारीले मुख्य गरेर स्वास्थ्य, शिक्षा, अर्थतन्त्र र रोजगारलाई असर गरेकाले यी क्षेत्रको सुधार र विकासमा अबको प्रदेशको बजेट र योजना प्राथमिकतामा पर्ने देखिएको छ। मन्त्री आङ्बुहाङ्ले प्रस्तुत गरेको सिद्धान्त र प्राथमिकतामा यी क्षेत्रका सुधार बढी समेटिएका छन्। कोरोना महामारीका कारण राजस्व संकलनमा समेत असर पर्नुको साथै प्रदेशको राजस्वको स्रोत न्यून रहेकाले योजना बनाए पनि कार्यान्वयनमा समस्या हुने भएकाले निश्चित योजनामात्रै समेट्ने तयारी प्रदेश सरकारले गरेको मन्त्री आङ्बुहाङले बताए। प्रदेश सरकार संघीय सरकारको ९० प्रतिशत अनुदानमा चलिरहेको छ, प्रदेश सरकारको आफ्नै राजस्व संकलन सीमित छ तर, आवश्यकता असीमित भएकाले सबै कुरालाई ठूलो रूपमा समेट्न सकिँदैन, उनले भने, जनतासँग गरेका प्रतिबद्धता र मुख्य आवश्यकता अब प्राथमिकतामा पर्नेछन्। कोरोना महामारीले पारेको असरलाई उठाउने र नागरिकको जीविकोपार्जन र रोजगार पनि विशेष रूपमा समेट्ने प्रदेश सरकारको योजना छ। विकासका गतिविधिलाई नतिजामुखी बनाउने, प्रदेश गौरवका योजना छनोट गरेर प्रदेशले नै लगानी गर्ने, निजी क्षेत्रलाई पनि साथमा लिएर काम गर्ने, स्वास्थ्य सेवाको पहुँच सबै तहमा पुर्याउने, पर्यटन र होटल क्षेत्रको विकास प्रदेश सरकारका प्राथमिकताको सूचकमा परेका छन्। यस्तै धार्मिक क्षेत्रको विकास र पिछडिएका नागरिकको उत्थानलाई पनि प्राथमिकता दिने तयारी गरेको छ। प्रदेशको राजस्वको स्रोत कम भएकाले नयाँ स्रोत खोज्ने र त्यसको व्यवस्थापन गर्ने योजनामा समेत प्रदेश सरकार रहेको छ। जसमा प्राकृतिक स्रोतको व्यवस्थापन गर्दै बिक्री, निकासी र उत्खननमा प्रदेश सरकारले पनि योजना बनाउने तयारी गरेको छ। प्रदेशलाई सूचना प्रविधिमा अब्बल राख्न डिजिटल प्रदेशको अवधारणा ल्याउँदै प्रदेश मातहत रहेका कार्यालयमा डिजिटल विधिमा काम, कर्मचारीको क्षमता विकासलाई पनि बजेटले समेट्ने तयारी गरेको छ। प्रदेशलाई पूर्ण साक्षर बनाउन अनौपचारिक र वैकल्पिक शिक्षाको व्यवस्था गर्ने, नैतिक शिक्षा र रोजगारमूलक शिक्षामा जोड दिने मन्त्री आङ्बुहाङले सदन समक्ष उल्लेख गरे। अनलाइन शिक्षाका लागि प्रत्येक विद्यालयमा प्रविधिको व्यवस्था गर्ने पनि योजना सरकारले बनाएको छ। ज्येष्ठ नागरिकलाई समेट्न ज्येष्ठ नागरिक ग्राम र ज्येष्ठ नागरिक चौतारी बनाउनेमा पनि बजेट छुटिने भएको छ। पूर्वाधार विकासमा ठूला आयोजना प्राथमिकतामा राखेर सम्पन्न गर्ने लक्ष लिएको छ भने स्थानीय तहको केन्द्रलाई सडकमार्फत प्रदेशले जोड्ने मुख्यमन्त्री ग्रामीण सडक आयोजनालाई यो वर्षको बजेटमा पनि निरन्तरता दिने तयारी प्रदेश सरकारको छ। भूमिहीनलाई बसोबासको व्यवस्था, ठूला, मझौला उद्योग स्थापना र भएकाको सुधार, प्रदेशको पानी जनताको लगानी योजना सञ्चालन पनि बजेटमा समेटिने छन्। कृषकले उत्पादन गरेका कृषि उपजमा मूल्य तोक्ने र बजार व्यवस्थापन गर्ने, जग्गा चक्लाबन्दी रोकेर कृषिमा लगानी गर्ने, कृषकले गर्ने उत्पादनका आधारमा अनुदान दिने, पशु र कृषि उत्पादको बिमा गर्दै कृषिमा आधुनीकरणको योजना पनि प्रदेश सरकारले तयार परोको छ। अर्थतन्त्रको सुधारमा औद्योगिक करिडोर र स्थानीय तहमा औद्योगिक ग्राम बनाउन बजेट छुटिनेछ। उद्योगको उत्पादन उत्पादकबाट सोझै उपभोक्तामा पुर्याउने, स्वादेशी उत्पादनको उद्योग प्रदेशमानै स्थापना गर्नमा पनि प्रदेशले बजेट छुट्याउने छ। हजारौं युवा वैदेशिक रोजगार गुमाएर फर्किएकाले बेरोजगार युवालाई लक्षित गरी संघसँग नजुध्ने योजनाको तयारी प्रदेशले गरेको छ। प्रदेश १ ले बजेट छुट्याउँदै मुख्यमन्त्री युवा रोजगार कार्यक्रमको ढाचा तयार पारी लागू गर्ने जनाएको छ। प्रदेशमा थप पर्यटन क्षेत्रको पहिचान गर्दै प्रदेशका कर्मचारीलाई प्रदेशभित्रै घुम्न प्रेरित गर्ने योजना प्रदेश सरकारले बनाएको छ। प्रदेश सरकारले प्रस्तुत गरेको बजेटको विनियोजन विधेक आर्थिक वर्ष २०७८७९ को सिद्धान्त र प्राथमिकताका विषयमा बुधबारबाट सदनमा छलफल हुनेछ।"
कति प्यारा दिदीबहिनी,"चितवन : माउबाट छुट्टिएका दुई गैंडाका बच्चा दिदीबहिनीजस्तै राष्ट्रिय प्रकृति संरक्षण कोषमा हुर्किरहेका छन्। एउटाको नाम पुष्पा र अर्कोको अञ्जली राखिएको छ। यी दुईबीचको उमेर अन्तर १५ महिनाको छ। पुष्पाको उमेर १७ महिना र अञ्जलीको उमेर दुई महिना भयो। यी दुवैका माउ भने अलगअलग हुन्। यिनका अभिभावक हुन् वन्यजन्तु प्राविधिक लालबहादुर महतरा। महतराले यिनीहरूको स्याहार गर्छन्। यी दुई गैंडा बिहानदेखि बेलुकासम्म छुट्टिँदैनन्। एकैछिन एकअर्कालाई नदेखे कराइहाल्छन्। दिउँसो डुल्दा वा चर्दाचर्दै थकाइ लागेर पुष्पा सुत्दा अञ्जली पनि छेउमै गएर सुत्छे। खोलामा नुहाउने, चर्ने, डुल्ने काम सँगै गर्छन्। एउटा जता जान्छ अर्को उतै पछ्याउँछ। जंगल जाँदा फर्किंदा, आहाल बस्दा, डुल्दा सँगै हुन्छन्, महतराले भने, यिनीहरूको माया मान्छेको जस्तै छ। दिदीबहिनीजस्तै सँगै खेल्ने डुल्ने गर्छन्। एकछिन छुट्टिँदैनन्। महतरा हरेक बिहान ६ बजे दुवै गैंडा बाहिर निस्कन ढोकामा पर्खेर बस्छन्। माउको माया पाउन नसकेका यी दुई गैंडाका बच्चालाई उनले माया दिएका छन्। महतराको आवाजलाई सजिलै ठम्याउँछन्। उनले बोलाएपछि लुरुलुरु पुग्छन्। जंगल डुलाउने, खोलामा पुर्याएर नुहाउने काम पनि उनकै हो। पुष्पाको तुलनामा अञ्जली अलि टाठी रहेको उनले सुनाए। भोक लागेपछि सँगै भएको पुष्पालाई छाडेर एक्लै दूध खान जान्छे। पछि फर्किएर आउँछे। ठूलोको तुलनामा सानो अलि टाठो र चतुर छ, उनले भने, जिस्केर मलाई धकेल्छ। उस्तै परे बुइँ चढ्न आउँछ। यिनीहरूको चर्तिकलाले आनन्द आउँछ। जन्मिएको एक सातामै गत पुसमा माउबाट अलग भएपछि पुष्पालाई माघ ३ गते चितवन राष्ट्रिय निकुञ्जको पश्चिम सेक्टरमा पर्ने तमासपुरको घना जंगलबाट उद्धार गरिएको हो। अञ्जलीलाई जन्मिएको एक सातामा गत चैत २३ गते चितवन राष्ट्रिय निकुञ्जको कुँजौलीबाट उद्धार गरिएको हो। पुष्पाको खाग उम्रिन थालेको छ। राष्ट्रिय प्रकृति संरक्षण कोष सौराहाका प्रमुख डा बाबुराम लामिछानेले प्राकृतिक वासस्थानमा बाँच्न सक्ने भएपछि निकुञ्जमा छोडिने बताए। जंगली अवस्थामै लैजान मान्छेको कम सम्पर्क राखेर पालनपोषण गरेका छौं, डा लामिछानेले भने, सकेसम्म प्राकृतिक वातावरणमै छोड्ने हो। सकिएन भने चिडियाखानामा राख्न पनि सकिन्छ। हाम्रो जोड जंगलमै छोड्ने हो। पुष्पालाई सुरुमा दूध, फलफूल खुवाइयो। अहिले चर्न थालेकी छे। कुँडो खुवाउन थालिएको छ। अञ्जलीले भने दूध मात्रै खाएकी छ। पुष्पाको संगतले चर्न सिकेकी छे। अब केही दिनमा फलफूल खुवाउन सुरु गरिन्छ।"
सजग बनौं,"विश्व अर्थतन्त्रलाई गम्भीर असर पुर्याएको कोरोना महामारी नियन्त्रण गर्न पहिलो चरणबाट पाठ सिकेर धेरै देश सचेत बने। चीनको वुहान प्रान्तबाट सुरु भएको यो भाइरस चीनमा नियन्त्रणमा आयो। इटाली चरम चपेटामा पर्यो। युरोप, अमेरिका र मध्यपूर्वमा तीव्र दरले फैलियो र पहिलो चरण केही साम्य भयो। तर, पुनः भारत हुँदै फैलिएको दोस्रो भेरियन्टको असर र क्षति अहिले नेपालले पनि भोगिरहेको छ। खुल्ला सिमाना र भारतमा सहजै आवतजावत हुनाले त्यहाँ फैलिएको केही समयमै नेपाललाई संक्रमणले पूरै ढाक्यो। दोस्रो भेरियन्टको असरले संक्रमितसँगै ज्यान गुमाउनेको संख्या उच्च हुँदा यसलाई नियन्त्रण गर्ने एउटै प्रमुख विकल्प निषेधाज्ञा बन्यो। अहिले पनि देशका अधिकांस जिल्लामा निषेधाज्ञा छ। मानिसको जमघट, भेला र भिडभाड घटाउन निषेधाज्ञा गरिएको हो। अनिवार्य मास्कसहित स्वास्थ्य मापदण्ड पनि सरकारकाले तोक्यो र पालना गर्न निर्देशन दियो। यो सबै नागरिकको स्वास्थ्यका लागि सरकारले संक्रमण र मृत्युदर घटाउन अपनाएको विकल्प हो। कोरोनाको दोस्रो भेरियन्टको असर चाँडो हुने हुँदा लक्षणसहितका बिरामीले अस्पताल ढाक्यो। केही दिन अघिसम्म अस्पलातमा बेड पाउनै मुस्किल थियो, अक्सिजन र केही औषधिको हाहाकारसमेत भयो। अहिले यो अवस्थामा सुधार आएको छ। सरकारले अक्सिजनको व्यवस्था सहज बनाउँदै लग्यो। अस्पतालको सुधार भयो र निषेधाज्ञाले संक्रमित हुने दर पनि घटायो। अब अवस्था केही सामान्य भएको महसुस नागरिकले पनि गर्न थालेका छन्। जिल्लाहरूमा लगाइएको निषेधाज्ञा क्रमशः खुकुलो पार्दै लगिएको छ। बजार पसल निश्चित समय खुल्न थालेका छन्। यो आवश्यकता पनि हो। निषेधाज्ञाले घरमै बसेका नागरिक क्रमशः किनमेलका लागि बाहिर निस्कन थालेका छन्। यसै समयमा पुनः सडकमा भिडभाड र जाम हुन सुरु भएको छ, निषेधाज्ञाको उल्लंघन भएका समाचार पनि आउन थालेका छन्। स्वास्थ्य मापदण्ड नअपनाई, कामैबिना पनि बाहिर निस्कनेको संख्या बढेको प्रहरीको कारबाहीको तथ्यांकले देखाउँछ। कामबिना पनि बाहिर निस्कने कारबाहीमा पर्दैछन्। तपाईँको मास्क खोई ? जस्ता अभियान चलाउनु र निषेधाज्ञा उल्लंघनका घटनाले नागरिक अझै पनि आफ्नो स्वास्थ्यका लागि सजक नभएको देखिन्छ। यो दुःखद् पक्ष हो। पहिलो चरणमा फैलिएको कोरोना महामारीले नै हामीलाई कसरी सुरक्षित हुने भन्ने पाठ पढाएको छ। अत्यावश्यक भएर घरबाहिर निस्कँदा मास्क र स्यानीटाइजरको प्रयोगसँगै सामाजिक दूरी कायम गर्नुपर्छ भन्ने कुरा सामान्य नागरिकलाई समेत जानकारी छ। भाइरसको सर्ने तरिका पनि परिवर्तन भएको छैन तर आफ्नै लापरबाहीले हामी आफैं असुरक्षित भइरहेका छौं। संक्रमण आफ्नै कारणले सर्छ, फैलन्छ र संक्रमित भइन्छ। स्वास्थ्य आफ्नै हो, अनि उपचार पनि आफैंले गर्नुपर्छ। लापरबाही गरे परिवार, समाज र राष्ट्रलाई पनि क्षति पुग्छ, आर्थिक संकटसँगै ज्यानै जान्छ भन्ने मात्रै सोचेर सचेत भए निषेधाज्ञा र लकडाउनको आवश्यकता नै पर्ने थिएन। तर सचेत नबन्दा निषेधाज्ञाको समय सरकारले थप्नु परेको छ। सरकारले ६ टीको रणनीति अनुसार कोरोना भाइरसको परीक्षण (टेष्टिङ) उपचार (ट्रिटमेन्ट) सँगै खोप दिनुपर्छ र यो पाउनु नागरिकको अधिकार हो। आफ्ना नागरिकको अधिकतम हित र रक्षा गर्नु नै सरकारको पनि पहिलो कर्तव्य हो। त्यो दायित्व सरकारले पूरा गर्दैछ। खोप अभियान पुनः सुरु भएको छ। यो नागरिकको माग थियो। सरकारले संकटका समयमा परीक्षण, उपचार र खोप दिएर आफ्नो कर्तव्य पूरा गर्दै गर्दा हामी नागरिकले पनि आफ्नो कर्तव्य नभुलौं। कोरोना फैलाउने र रोक्ने भनेकै हामी आफैंले हो। हामी स्वास्थ्यका विषयमा अनुशासित भए सरकारले डन्ठा लगाएर घरभित्र कोच्ने दिन अब आउँदैन। नागरिक आफैं सचेत बनेर अब क्रमशः निषेधाज्ञा खोल्दै अवस्थालाई सामान्य बनाउनु पर्छ। स्वास्थ्यका विषयमा सजक बने पहिले खुल्ला आकासमुनि घुमेका र रमाएका जस्ता दिन पुनः फर्काउन सकिन्छ। कोरोना भाइरसजस्ता महामारी सकिने नभई परिवर्तित रूपमा आउने भएकाले सधैं सजग बनौं। पुनः निषेधाज्ञा र लकडाउन गर्ने अवस्था अब नआओस्।"
सजग बनौं,"विश्व अर्थतन्त्रलाई गम्भीर असर पुर्याएको कोरोना महामारी नियन्त्रण गर्न पहिलो चरणबाट पाठ सिकेर धेरै देश सचेत बने। चीनको वुहान प्रान्तबाट सुरु भएको यो भाइरस चीनमा नियन्त्रणमा आयो। इटाली चरम चपेटामा पर्यो। युरोप, अमेरिका र मध्यपूर्वमा तीव्र दरले फैलियो र पहिलो चरण केही साम्य भयो। तर, पुनः भारत हुँदै फैलिएको दोस्रो भेरियन्टको असर र क्षति अहिले नेपालले पनि भोगिरहेको छ। खुल्ला सिमाना र भारतमा सहजै आवतजावत हुनाले त्यहाँ फैलिएको केही समयमै नेपाललाई संक्रमणले पूरै ढाक्यो। दोस्रो भेरियन्टको असरले संक्रमितसँगै ज्यान गुमाउनेको संख्या उच्च हुँदा यसलाई नियन्त्रण गर्ने एउटै प्रमुख विकल्प निषेधाज्ञा बन्यो। अहिले पनि देशका अधिकांस जिल्लामा निषेधाज्ञा छ। मानिसको जमघट, भेला र भिडभाड घटाउन निषेधाज्ञा गरिएको हो। अनिवार्य मास्कसहित स्वास्थ्य मापदण्ड पनि सरकारकाले तोक्यो र पालना गर्न निर्देशन दियो। यो सबै नागरिकको स्वास्थ्यका लागि सरकारले संक्रमण र मृत्युदर घटाउन अपनाएको विकल्प हो। कोरोनाको दोस्रो भेरियन्टको असर चाँडो हुने हुँदा लक्षणसहितका बिरामीले अस्पताल ढाक्यो। केही दिन अघिसम्म अस्पलातमा बेड पाउनै मुस्किल थियो, अक्सिजन र केही औषधिको हाहाकारसमेत भयो। अहिले यो अवस्थामा सुधार आएको छ। सरकारले अक्सिजनको व्यवस्था सहज बनाउँदै लग्यो। अस्पतालको सुधार भयो र निषेधाज्ञाले संक्रमित हुने दर पनि घटायो। अब अवस्था केही सामान्य भएको महसुस नागरिकले पनि गर्न थालेका छन्। जिल्लाहरूमा लगाइएको निषेधाज्ञा क्रमशः खुकुलो पार्दै लगिएको छ। बजार पसल निश्चित समय खुल्न थालेका छन्। यो आवश्यकता पनि हो। निषेधाज्ञाले घरमै बसेका नागरिक क्रमशः किनमेलका लागि बाहिर निस्कन थालेका छन्। यसै समयमा पुनः सडकमा भिडभाड र जाम हुन सुरु भएको छ, निषेधाज्ञाको उल्लंघन भएका समाचार पनि आउन थालेका छन्। स्वास्थ्य मापदण्ड नअपनाई, कामैबिना पनि बाहिर निस्कनेको संख्या बढेको प्रहरीको कारबाहीको तथ्यांकले देखाउँछ। कामबिना पनि बाहिर निस्कने कारबाहीमा पर्दैछन्। तपाईँको मास्क खोई ? जस्ता अभियान चलाउनु र निषेधाज्ञा उल्लंघनका घटनाले नागरिक अझै पनि आफ्नो स्वास्थ्यका लागि सजक नभएको देखिन्छ। यो दुःखद् पक्ष हो। पहिलो चरणमा फैलिएको कोरोना महामारीले नै हामीलाई कसरी सुरक्षित हुने भन्ने पाठ पढाएको छ। अत्यावश्यक भएर घरबाहिर निस्कँदा मास्क र स्यानीटाइजरको प्रयोगसँगै सामाजिक दूरी कायम गर्नुपर्छ भन्ने कुरा सामान्य नागरिकलाई समेत जानकारी छ। भाइरसको सर्ने तरिका पनि परिवर्तन भएको छैन तर आफ्नै लापरबाहीले हामी आफैं असुरक्षित भइरहेका छौं। संक्रमण आफ्नै कारणले सर्छ, फैलन्छ र संक्रमित भइन्छ। स्वास्थ्य आफ्नै हो, अनि उपचार पनि आफैंले गर्नुपर्छ। लापरबाही गरे परिवार, समाज र राष्ट्रलाई पनि क्षति पुग्छ, आर्थिक संकटसँगै ज्यानै जान्छ भन्ने मात्रै सोचेर सचेत भए निषेधाज्ञा र लकडाउनको आवश्यकता नै पर्ने थिएन। तर सचेत नबन्दा निषेधाज्ञाको समय सरकारले थप्नु परेको छ। सरकारले ६ टीको रणनीति अनुसार कोरोना भाइरसको परीक्षण (टेष्टिङ) उपचार (ट्रिटमेन्ट) सँगै खोप दिनुपर्छ र यो पाउनु नागरिकको अधिकार हो। आफ्ना नागरिकको अधिकतम हित र रक्षा गर्नु नै सरकारको पनि पहिलो कर्तव्य हो। त्यो दायित्व सरकारले पूरा गर्दैछ। खोप अभियान पुनः सुरु भएको छ। यो नागरिकको माग थियो। सरकारले संकटका समयमा परीक्षण, उपचार र खोप दिएर आफ्नो कर्तव्य पूरा गर्दै गर्दा हामी नागरिकले पनि आफ्नो कर्तव्य नभुलौं। कोरोना फैलाउने र रोक्ने भनेकै हामी आफैंले हो। हामी स्वास्थ्यका विषयमा अनुशासित भए सरकारले डन्ठा लगाएर घरभित्र कोच्ने दिन अब आउँदैन। नागरिक आफैं सचेत बनेर अब क्रमशः निषेधाज्ञा खोल्दै अवस्थालाई सामान्य बनाउनु पर्छ। स्वास्थ्यका विषयमा सजक बने पहिले खुल्ला आकासमुनि घुमेका र रमाएका जस्ता दिन पुनः फर्काउन सकिन्छ। कोरोना भाइरसजस्ता महामारी सकिने नभई परिवर्तित रूपमा आउने भएकाले सधैं सजग बनौं। पुनः निषेधाज्ञा र लकडाउन गर्ने अवस्था अब नआओस्।"
कति प्यारा दिदीबहिनी,"चितवन : माउबाट छुट्टिएका दुई गैंडाका बच्चा दिदीबहिनीजस्तै राष्ट्रिय प्रकृति संरक्षण कोषमा हुर्किरहेका छन्। एउटाको नाम पुष्पा र अर्कोको अञ्जली राखिएको छ। यी दुईबीचको उमेर अन्तर १५ महिनाको छ। पुष्पाको उमेर १७ महिना र अञ्जलीको उमेर दुई महिना भयो। यी दुवैका माउ भने अलगअलग हुन्। यिनका अभिभावक हुन् वन्यजन्तु प्राविधिक लालबहादुर महतरा। महतराले यिनीहरूको स्याहार गर्छन्। यी दुई गैंडा बिहानदेखि बेलुकासम्म छुट्टिँदैनन्। एकैछिन एकअर्कालाई नदेखे कराइहाल्छन्। दिउँसो डुल्दा वा चर्दाचर्दै थकाइ लागेर पुष्पा सुत्दा अञ्जली पनि छेउमै गएर सुत्छे। खोलामा नुहाउने, चर्ने, डुल्ने काम सँगै गर्छन्। एउटा जता जान्छ अर्को उतै पछ्याउँछ। जंगल जाँदा फर्किंदा, आहाल बस्दा, डुल्दा सँगै हुन्छन्, महतराले भने, यिनीहरूको माया मान्छेको जस्तै छ। दिदीबहिनीजस्तै सँगै खेल्ने डुल्ने गर्छन्। एकछिन छुट्टिँदैनन्। महतरा हरेक बिहान ६ बजे दुवै गैंडा बाहिर निस्कन ढोकामा पर्खेर बस्छन्। माउको माया पाउन नसकेका यी दुई गैंडाका बच्चालाई उनले माया दिएका छन्। महतराको आवाजलाई सजिलै ठम्याउँछन्। उनले बोलाएपछि लुरुलुरु पुग्छन्। जंगल डुलाउने, खोलामा पुर्याएर नुहाउने काम पनि उनकै हो। पुष्पाको तुलनामा अञ्जली अलि टाठी रहेको उनले सुनाए। भोक लागेपछि सँगै भएको पुष्पालाई छाडेर एक्लै दूध खान जान्छे। पछि फर्किएर आउँछे। ठूलोको तुलनामा सानो अलि टाठो र चतुर छ, उनले भने, जिस्केर मलाई धकेल्छ। उस्तै परे बुइँ चढ्न आउँछ। यिनीहरूको चर्तिकलाले आनन्द आउँछ। जन्मिएको एक सातामै गत पुसमा माउबाट अलग भएपछि पुष्पालाई माघ ३ गते चितवन राष्ट्रिय निकुञ्जको पश्चिम सेक्टरमा पर्ने तमासपुरको घना जंगलबाट उद्धार गरिएको हो। अञ्जलीलाई जन्मिएको एक सातामा गत चैत २३ गते चितवन राष्ट्रिय निकुञ्जको कुँजौलीबाट उद्धार गरिएको हो। पुष्पाको खाग उम्रिन थालेको छ। राष्ट्रिय प्रकृति संरक्षण कोष सौराहाका प्रमुख डा बाबुराम लामिछानेले प्राकृतिक वासस्थानमा बाँच्न सक्ने भएपछि निकुञ्जमा छोडिने बताए। जंगली अवस्थामै लैजान मान्छेको कम सम्पर्क राखेर पालनपोषण गरेका छौं, डा लामिछानेले भने, सकेसम्म प्राकृतिक वातावरणमै छोड्ने हो। सकिएन भने चिडियाखानामा राख्न पनि सकिन्छ। हाम्रो जोड जंगलमै छोड्ने हो। पुष्पालाई सुरुमा दूध, फलफूल खुवाइयो। अहिले चर्न थालेकी छे। कुँडो खुवाउन थालिएको छ। अञ्जलीले भने दूध मात्रै खाएकी छ। पुष्पाको संगतले चर्न सिकेकी छे। अब केही दिनमा फलफूल खुवाउन सुरु गरिन्छ।"
"जब शरीर तातिन्छ, मुटु धड्किन्छ","इस्ट्रोजेन प्रयोग गरिरहेका महिलाहरूमा हर्मोनका अन्य असरहरू देखिन सक्ने भएकाले नियमित स्वास्थ्य परीक्षण गर्नुपर्ने हुन्छ गैरसरकारी संस्थामा काम गर्दै गरेकी रजनी तिम्सिना (नाम परिवर्तन) ५४ वर्षकी भएर पनि ३५३६ वर्षकी देखिन्छिन्। योग र व्यायामले आफूलाई तदुरुस्त राखेको बताउने उनलाई एक वर्षदेखि शरीर पूरै तातिने, खलखल पसिना आउने अनि मुटु धेरै ढुकढुक गर्ने समस्याले सताउन थालेको थियो। सानो केही समस्या भए पनि दिल्लीको मेदान्त अस्पताल पुग्ने रजनी गतवर्षको कोभिड महामारी र लकडाउनले दिल्ली पुग्न सकिनन्। नेपालका चिकित्सकहरूमा खासै विश्वास त थिएन उनलाई। समस्याले अलिक बढी नै चापेपछि मुटुरोगसम्बन्धी अनुभवी कहलिएका विशेषज्ञ चिकित्सकसँग परामर्श गर्न बाध्य भइन्। कार्डियोलोजिस्ट चिकित्सकले मुटुको परीक्षण र इकोकार्डियोग्राफी समेत गरेर मुटुमा खासै समस्या नरहेको ठहर गरे। चिकित्सकले उमेर बढ्दै गएकाले एकपटक स्त्रीरोग विशेषज्ञ चिकित्सकसँग पनि परामर्श गर्न सल्लाह दिए। रजनीले पाँच वर्षअगाडि नै पाठेघर अप्रेसन गरेर फालिसकेकी थिइन्। त्यसैले यौनांगमा कुनै समस्या नरहेकाले स्त्रीरोग विशेषज्ञसँग परामर्श गर्न उचित सम्झिनन् र दिल्लीमा गएर परीक्षण नगरेसम्म सञ्चो नहुने रहेछ भन्नेमा ढुक्क भइन्। कोभिडको पहिलो लहरमा केही सुधार हुनेबित्तिकै उनी दिल्ली नै पुगिन्। त्यहाँको प्रसिद्ध अस्पताल मेदान्तमा पनि कार्डियोलोजिष्ट डाक्टरसँग भेटिन्। नेपालमा गरेको सम्पूर्ण रिपोर्ट देखाइन्। त्यहाँ पुनः सबै परीक्षण (होलबडी चेकअप) नै गरिन्। सो परीक्षण गर्दा उनको रगत (सेरम) मा इस्ट्रोजेन भन्ने हर्मोनको कमी भएको थाहा भयो। अनि उनको स्वास्थ्य समस्याको मुख्य कारण पनि यही हर्मोनको कमी भएको ठहर गर्दै सोको उपचार गर्न उनलाई स्त्रीरोग विशेषज्ञ चिकित्सकसँग परामर्श लिन सल्लाह दिँदा उनी झसंग भइन्। उनलाई नेपालकै कार्डियोलोजिष्टले सोही सल्लाह दिँदा पत्यार लागेकै थिएन। दिल्लीमै चिकित्सकको परामर्शमा इस्ट्रोजेन भएको औषधि सुरु गरेकी रजनीले चिकित्सकको सल्लाहबमोजिम पुनः रगतमा इस्ट्रोजेनको मात्रा परीक्षण गर्नुपर्ने र चिकित्सकसँग परामर्श लिनुपर्ने थियो। तर फेरि कोरोनाको दोस्रो लहर र भारतीय उडान बन्दले मेरो सम्पर्कमा आएकी रजनीले आफूलाई स्त्रीरोग विशेषज्ञले दिएका औषधिहरूले धेरै सुधार भएको बताइन्। सामान्यतः ४५ वर्ष पार गरिसकेपछि महिनावारी सुक्ने हुन्छ। यस अवस्थालाई मेनोपाउज भनिन्छ। मेनोपाउज हुने उमेर सबैमा एउटै हुन्छ भन्न सकिँदैन। मेनोपाउज हुने उमेरमा पनि उनको शारीरिक अवस्था, स्वास्थ्य, पोषण, वंशाणुगत तथा वातावरणीय पक्षको ठूलो भूमिका हुन्छ। कसैकसैलाई पाठेघरमा आएका समस्याहरूका कारण कम उमेरमै पाठेघरको शल्यक्रिया गरेर पाठेघर तथा अण्डाशय फालेको पनि हुनसक्छ। त्यस्ता महिला तथा मेनापाउज भएपछि वा हुने क्रममा इस्ट्रोजेन हर्मोनको कमी हुने हुन्छ। इस्ट्रोजेन हर्मोन अण्डाशयले उत्पादन गर्ने र प्रजनन् स्वास्थ्यमा यसले निकै ठूलो भूमिका खेल्ने हुन्छ। तर यस हर्मोनको काम महिनावारी वा प्रजनन् स्वास्थ्यमा मात्र सीमित हँुदैन। इस्ट्रोजेन हर्मोनले खराब बोसो अर्थात् कोलेस्ट्रोलको मात्रा नियन्त्रण, हड्डी तथा जोर्नीहरूको सुरक्षामा मद्दत गर्ने पनि हुन्छ। यसले मुटु, छाला स्वस्थ्य राख्न सहयोगी हुनुका साथै मानसिक स्वास्थ्य पनि सन्तुलित राख्नमा मद्दत गरेको हुन्छ। उमेर वा अन्य कुनै कारणले यो हर्मोनको कमी हुन गए महिलामा स्वास्थ्यका समस्याहरू देखा पर्न थाल्छन्। यस्ता समस्यालाई मेनोपाउजल सिन्ड्रम भनिन्छ। महिनावारी सुक्ने अवस्थामा वा सुकेपछि वा जुनसुकै कारणले शरीरमा भएको इस्ट्रोजेनका कमीले यौनांग सुख्खा हुने, शरीर तात्तिएर आउने र पोल्ने (हट फ्लस), धेरै पसिना आउने, राम्ररी निन्द्रा नलाग्ने तथा दिमाग एकाग्र गर्न नसकिने हुनसक्छ। कसैकसैलाई मुटु धेरै ढुकढुक भएको तथा जोर्नी दुख्नेजस्ता समस्याले सताउने गरेको हुन्छ। यी हर्मोन असन्तुलनकै कारण कति महिलालाई मुटुको समस्या आउने, तौल बढ्ने, मधुमेहको राम्रो नियन्त्रण नहुनेसमेत हुनसक्छ। तर यस्ता समस्यालाई वास्ता गरिँदैन। कसैकसैले यस्ता समस्याहरू पाको उमेर वा बुढ्यौलीले आएका हुन् भन्छन् तर प्रजनन् स्वास्थ्य वा अण्डाशय तथा यसका हर्मोनहरूको असन्तुलन होला भनेर बुझ्दैनन्। शरीरमा इस्ट्रोजन हर्मोनको मात्र घटेकै कारणले महिनावारीमा अनियमिता आउने तथा सुक्ने हुन्छ। ४५ वर्ष पार गरिसकेपछि महिनावारी सुक्ने अवस्थालाई मेनोपाउज भनिन्छ। महिनावारी सुक्ने अवस्थामा वा सुकेपछि वा जुनसुकै कारणले शरीरमा भएको इस्ट्रोजेनका कमीले यौनांग सुख्खा हुने, शरीर तात्तिएर आउने र पोल्ने (हट फ्लस), धेरै पसिना आउने, राम्ररी निन्द्रा नलाग्ने तथा दिमाग एकाग्र गर्न नसकिने हुनसक्छ। हर्मोनको कमीले योनीमार्ग सुख्खा हुने र चिलाउने, यौन चाहना नहुने, मुखमा पनि र्याल कम हुने, छाला सुख्खा हुने र चिलाउने, चाँडै थकाई लाग्ने पनि हुनसक्छ। कसैकसैलाई टाउको दुःख्ने, जिउ दुख्ने, चिडचिडाहटपन बढ्ने, बढी रिस उठ्ने तथा केही डिप्रेसनमा जानेसमेत हुनसक्छ भनी अध्ययनले देखाएको छ। यस अवस्थामा हड्डी तीव्र गतिमा खिइने, जोर्नीका दुखाई बढ्ने गरेको पाइन्छ। यसैको कारणले स्मरण शक्ति अझ कमजोर हँुदै जाने, एकाग्रता नहुने, पिसाब रोक्न नसक्ने तथा पिसाब चुहिने, पाचनशक्ति पनि कमजोर हुने समस्या बढ्ने हुन्छ। विकसित मुलुकहरूमा महिनावारी सुकेपछि वा ५० वर्षपछि नियमित रूपमा रगतमा इस्ट्रोजेन परीक्षण गरिने भए पनि हाम्रो देशमा यस्ता समस्यापछि पनि परीक्षण गर्ने गरिँदैन। पछिल्लो समयमा भारतका विभिन्न सहरमा होल बडी चेक अप गरेपछि मात्र यो समस्या पहिचान हुने गरेको पाइन्छ। अनि मात्र महिनावारी सुक्ने भएकाले पो यस्ता समस्या आउने रहेछ भन्ने थाहा पाउने र स्त्रीरोग विशेषज्ञसँग परामर्श लिनेहरूको संख्या बढ्दै गएको छ। उमेर पुगेपछि अण्डाशयमा रहेको ग्राफियन फोलिकल्स सकिँदै जान्छ। त्यसैले एकातिर महिलाहरूको अण्डाशय उत्पादन बन्द हुन्छ र अर्कातिर इस्ट्रोजेन हर्मोनको उत्पादन पनि कम हुन्छ। यो नियमित प्रकृया हो तर सबैलाई एउटै उमेरमा हुन्छ भन्न सकिँदैन। नियमित व्यायाम तथा शरीरको तौलमा सन्तुलन गर्नु, भिटामिन डी र क्याल्सियमयुक्त खाना खानु, पोसिलो, झोलिलो खानेकुरा बढी खानु, फलफूल तथा रेशादार खानेकुरा सेवन गर्नु, धुम्रपान तथा मद्यपान सेवन नगर्नुजस्ता स्वास्थ्यकर बानीले यस्ता समस्याबाट केही टाढा अवस्य गराउने हुन्छ। सोयाबिनमा उच्च मात्रामा फ्याटोस्ट्रोजेन तत्व पाउने भएकाले यसको सेवनले हर्मोनको सन्तुलनमा मद्दत गर्ने र हटफ्लस हुनबाट जोगाउने जापानका विज्ञहरूको दाबी छ। त्यसैले सोयाबिन तथा प्रोटिनयुक्त खाना राम्रो मानिन्छ। महिनावारी सुरु भएपछि उमेर पुगेपछि बन्द हुने निश्चित छ। महिनावारी सुक्यो भन्दैमा वा सुक्ने बेला आयो भन्दैमा आत्तिनुपर्ने केही छैन। आफूलाई स्वास्थ्य राख्न स्वास्थ्यकर बानी अपनाउनु पर्छ। यसका साथै आफूलाई समस्याहरू देखा परेपछि वा महिनावारी सुकेपछि स्त्रीरोग विशेषज्ञसँग परामर्श लिने तथा इस्ट्रोजेनको मात्रा परीक्षण गर्नु उपयुक्त हुन्छ। इस्ट्रोजेनको मात्रा निकै कम भएकाले समस्यामा रहेका महिलाले पनि चिन्ता गर्नुपर्ने अवस्था छैन। हाम्रो देशमा पनि विभिन्न इस्ट्रोजनका डेरिभेटिभ्स तथा इस्ट्रोजन भएका औषधिहरू उपलब्ध रहेकाले सजिलै उपचार सम्भव छ। तर इस्ट्रोजन स्टोराइडल हर्मोन हो, यसका फाइदा र बेफाइदाहरू छन्। विज्ञको परामर्श र अन्य आवश्यक परीक्षणहरू नगरी यसको सेवन गर्नु हँुदैन। इस्ट्रोजेन प्रयोग गरिरहेका महिलाहरूमा हर्मोनका अन्य असरहरू देखिन सक्ने भएकाले यस्ता महिलाले अनिवार्य नियमित स्वास्थ्य परीक्षण गर्नुपर्ने हुन्छ। लेखक प्रसुति तथा स्त्रीरोग बिशेषज्ञ हुन्।"
स्वास्थ्य क्षेत्र प्राथमिकतामा,"विराटनगर : प्रदेश १ सरकारले आर्थिक वर्ष २०७८०७९ को बजेटमा स्वास्थ्य क्षेत्रको विकासलाई पहिलो प्राथमिकतामा राख्ने भएको छ। पहिलो र दोस्रोपटक फैलिएको कोरोना महामारीले स्वास्थ्यलाई प्राथमिकता दिनुपर्ने शिक्षा दिएकाले यो पटक स्वास्थ्यमा धेरै योजना र बजेट विनियोजनको तयारीमा प्रदेश सरकार लागेको हो। अस्पतालको विकास, सुधार र स्वास्थ्यकर्मीको क्षमता विकास नहुँदा समयमा प्रदेशका नागरिकले उपचार नपाएको र ज्यान गुमाउनु परेको बाध्यतालाई मध्यनजर राख्दै बजेटमा स्वास्थ्यलाई उच्च प्राथमिकता दिने सरकारले जनाएको छ। मंगलबार प्रदेश १ सभामा बजेटको विनियोजन विधयेक आर्थिक वर्ष २०७८७९ को सिद्धान्त र प्राथमिकता प्रस्तुत गर्दै आर्थिक मामिला तथा योजनामन्त्री टंक आङ्बुहाङले अब आउने महामारीलाई समेत लक्षित गरेर बजेटको तयारी गरेको बताए। कोरोना महामारीले पारेको असरबाट पाठ सिकेर आउने बजेटमा स्वास्थ्यलाई उच्च प्राथमिकतामा प्रदेशले राखेको छ, उनले भने, अन्य पक्षलाई पनि उत्तिकै समेटे पनि कोरोना महामारी नियन्त्रण, सबै नागरिकलाई खोप र स्वास्थ्य क्षेत्रको सुधार पहिलो प्राथमिकतामा पर्नेछ। आङ्बुहाङ्ले प्रत्येक तहमा स्वास्थ्य संस्थासहित स्वास्थ्यकर्मी, जिल्ला अस्पतालको सुधार र स्वास्थ्य उपकरणको व्यवस्थामा विशेष बजेट विनियोजन गर्ने बताए। स्वास्थ्यकर्मीको क्षमता विकासमा पनि प्रदेश सरकारले लगानी गर्ने उनले प्रस्तुत गरेको योजनामा उल्लेख गरिएको छ। कोरोना महामारीले मुख्य गरेर स्वास्थ्य, शिक्षा, अर्थतन्त्र र रोजगारलाई असर गरेकाले यी क्षेत्रको सुधार र विकासमा अबको प्रदेशको बजेट र योजना प्राथमिकतामा पर्ने देखिएको छ। मन्त्री आङ्बुहाङ्ले प्रस्तुत गरेको सिद्धान्त र प्राथमिकतामा यी क्षेत्रका सुधार बढी समेटिएका छन्। कोरोना महामारीका कारण राजस्व संकलनमा समेत असर पर्नुको साथै प्रदेशको राजस्वको स्रोत न्यून रहेकाले योजना बनाए पनि कार्यान्वयनमा समस्या हुने भएकाले निश्चित योजनामात्रै समेट्ने तयारी प्रदेश सरकारले गरेको मन्त्री आङ्बुहाङले बताए। प्रदेश सरकार संघीय सरकारको ९० प्रतिशत अनुदानमा चलिरहेको छ, प्रदेश सरकारको आफ्नै राजस्व संकलन सीमित छ तर, आवश्यकता असीमित भएकाले सबै कुरालाई ठूलो रूपमा समेट्न सकिँदैन, उनले भने, जनतासँग गरेका प्रतिबद्धता र मुख्य आवश्यकता अब प्राथमिकतामा पर्नेछन्। कोरोना महामारीले पारेको असरलाई उठाउने र नागरिकको जीविकोपार्जन र रोजगार पनि विशेष रूपमा समेट्ने प्रदेश सरकारको योजना छ। विकासका गतिविधिलाई नतिजामुखी बनाउने, प्रदेश गौरवका योजना छनोट गरेर प्रदेशले नै लगानी गर्ने, निजी क्षेत्रलाई पनि साथमा लिएर काम गर्ने, स्वास्थ्य सेवाको पहुँच सबै तहमा पुर्याउने, पर्यटन र होटल क्षेत्रको विकास प्रदेश सरकारका प्राथमिकताको सूचकमा परेका छन्। यस्तै धार्मिक क्षेत्रको विकास र पिछडिएका नागरिकको उत्थानलाई पनि प्राथमिकता दिने तयारी गरेको छ। प्रदेशको राजस्वको स्रोत कम भएकाले नयाँ स्रोत खोज्ने र त्यसको व्यवस्थापन गर्ने योजनामा समेत प्रदेश सरकार रहेको छ। जसमा प्राकृतिक स्रोतको व्यवस्थापन गर्दै बिक्री, निकासी र उत्खननमा प्रदेश सरकारले पनि योजना बनाउने तयारी गरेको छ। प्रदेशलाई सूचना प्रविधिमा अब्बल राख्न डिजिटल प्रदेशको अवधारणा ल्याउँदै प्रदेश मातहत रहेका कार्यालयमा डिजिटल विधिमा काम, कर्मचारीको क्षमता विकासलाई पनि बजेटले समेट्ने तयारी गरेको छ। प्रदेशलाई पूर्ण साक्षर बनाउन अनौपचारिक र वैकल्पिक शिक्षाको व्यवस्था गर्ने, नैतिक शिक्षा र रोजगारमूलक शिक्षामा जोड दिने मन्त्री आङ्बुहाङले सदन समक्ष उल्लेख गरे। अनलाइन शिक्षाका लागि प्रत्येक विद्यालयमा प्रविधिको व्यवस्था गर्ने पनि योजना सरकारले बनाएको छ। ज्येष्ठ नागरिकलाई समेट्न ज्येष्ठ नागरिक ग्राम र ज्येष्ठ नागरिक चौतारी बनाउनेमा पनि बजेट छुटिने भएको छ। पूर्वाधार विकासमा ठूला आयोजना प्राथमिकतामा राखेर सम्पन्न गर्ने लक्ष लिएको छ भने स्थानीय तहको केन्द्रलाई सडकमार्फत प्रदेशले जोड्ने मुख्यमन्त्री ग्रामीण सडक आयोजनालाई यो वर्षको बजेटमा पनि निरन्तरता दिने तयारी प्रदेश सरकारको छ। भूमिहीनलाई बसोबासको व्यवस्था, ठूला, मझौला उद्योग स्थापना र भएकाको सुधार, प्रदेशको पानी जनताको लगानी योजना सञ्चालन पनि बजेटमा समेटिने छन्।कृषकले उत्पादन गरेका कृषि उपजमा मूल्य तोक्ने र बजार व्यवस्थापन गर्ने, जग्गा चक्लाबन्दी रोकेर कृषिमा लगानी गर्ने, कृषकले गर्ने उत्पादनका आधारमा अनुदान दिने, पशु र कृषि उत्पादको बिमा गर्दै कृषिमा आधुनीकरणको योजना पनि प्रदेश सरकारले तयार परोको छ। अर्थतन्त्रको सुधारमा औद्योगिक करिडोर र स्थानीय तहमा औद्योगिक ग्राम बनाउन बजेट छुटिनेछ। उद्योगको उत्पादन उत्पादकबाट सोझै उपभोक्तामा पुर्याउने, स्वादेशी उत्पादनको उद्योग प्रदेशमानै स्थापना गर्नमा पनि प्रदेशले बजेट छुट्याउने छ। हजारौं युवा वैदेशिक रोजगार गुमाएर फर्किएकाले बेरोजगार युवालाई लक्षित गरी संघसँग नजुध्ने योजनाको तयारी प्रदेशले गरेको छ। प्रदेश १ ले बजेट छुट्याउँदै मुख्यमन्त्री युवा रोजगार कार्यक्रमको ढाचा तयार पारी लागू गर्ने जनाएको छ। प्रदेशमा थप पर्यटन क्षेत्रको पहिचान गर्दै प्रदेशका कर्मचारीलाई प्रदेशभित्रै घुम्न प्रेरित गर्ने योजना प्रदेश सरकारले बनाएको छ। प्रदेश सरकारले प्रस्तुत गरेको बजेटको विनियोजन विधेक आर्थिक वर्ष २०७८७९ को सिद्धान्त र प्राथमिकताका विषयमा बुधबारबाट सदनमा छलफल हुनेछ।"
एमालेमा एकताको सघन पहल,"काठमाडौं : एमालेको शीर्ष नेतृत्व तहमा कटुता बढे पनि पार्टी एकताको पहल जारी छ। अध्यक्ष केपी शर्मा ओलीले गरेको एकता प्रस्ताव वरिष्ठ नेता माधवकुमार नेपालले अस्वीकार गरे पनि दोस्रो तहका नेता घनीभूत संवादमा जुटेका हुन्। राजधानीको समिट होटलमा मंगलबार पार्टीको एकता कसरी जोगाउने भनेर दुवै पक्षका नेताहरू छलफलमा बसेका थिए। उक्त वार्तामा ओली पक्षबाट सुवास नेम्बाङ, विष्णु पौडेल र प्रदीप ज्ञवाली अनि नेपाल पक्षबाट सुरेन्द्र पाण्डे, घनश्याम भुसाल, गोकर्ण विष्ट, योगेश भट्टराई सहभागी थिए। यो बैठकमा नेपाल पक्षबाट भीम आचार्य थपिएका छन्। एमाले स्थायी कमिटी सदस्य सुवास नेम्बाङले पार्टी एकताको पक्षमा छलफल भइरहेको जानकारी दिए। पार्टी एकताको पक्षमा सार्थक छलफल भइरहेको छ, नेता नेम्बाङले भने, यो निरन्तर जारी रहन्छ। अध्यक्ष ओलीले दोस्रो तहकै नेताहरूको पहलमा जेठ २३ मा २०७५ जेठ ३ गते पूर्वको अवस्थामा फर्किन तयार रहेको भन्दै एकताका लागि ६ बुँदे प्रस्ताव अघि सारेका थिए। नेपालले ओलीको उक्त प्रस्तावलाई जालझेल र षड्यन्त्रपूर्ण भन्दै अस्वीकार गरेका छन्। ओली र नेपालीबीच तत्कालीन नेकपामा हुँदादेखि नै विवाद थियो। उनीहरूबीच पछिल्लो पटक वैशाख ३१ गते करिब चार घण्टा संवाद भएको थियो। उक्त वार्ताकै आधारमा दुवै पक्षबाट पाँचपाँच जना सम्मिलित एकता कार्यदल बनाइएको थियो। कार्यदलले काम थालेकै बेला नेपाल पक्षले राष्ट्रियसभा उपनिर्वाचनमा स्वतन्त्र उम्मेदवारलाई सहयोग गरेपछि एकता प्रक्रिया खलबलिएको थियो। दोस्रो तहका नेता एकता हुनेमा अझै विश्वस्त देखिएका छन्। दुवै पक्षमा रहेका केही अतिवादीले ओली र नेपाललाई मिल्न अवरोध गरिरहेको उनीहरूको निष्कर्ष छ। एमाले बलियो र सुदृढ भए मात्रै लोकतन्त्र र संविधानको संरक्षण हुने दुवै पक्षका दोस्रो तहका नेताको निश्कर्ष छ। मध्यमार्गी लाइनमा गौतम एमाले नेता वामदेव गौतमले ओलीको प्रस्तावलाई सकारात्मक रूपमा लिँदै २०७५ जेठ २ मा कायम रहेको स्थायी कमिटी बैठक छिटोभन्दा छिटो बोलाउनुपर्ने प्रस्ताव गरेका छन्। गौतमले मध्यमार्गी लाइन प्रस्तुत गर्दै जेठ २ गते कायम रहेको एमालेको दुई वरिष्ठ नेता, चार उपाध्यक्ष, एक महासचिव, दुई उपमहासचिव र पाँच सचिवसहितको स्थायी कमिटीको बैठक बोलाएर पार्टीभित्र उत्पन्न भएका विषयमा छलफल गरी सही मार्गदर्शन गर्न सुझाव दिएका छन्। ओलीको प्रस्तावमा जालझेल र कुटिलता भए पनि स्थायी कमिटी बैठक राखेर समाधान गर्नुपर्ने पक्षमा गौतम देखिएका छन्। गौतम संयोजकत्वको एकता अभियानको बैठकले अध्यक्षको वक्तव्यमा आफ्नै प्रंशसालगायत कुटिल चातुर्य र जालझेलको अनुमान गर्न सकिने भाषाशैली प्रयोगका बाबजुद एमालेलाई जेठ ३ पूर्वको अवस्थाबाट आगडि बढाइने भन्ने विषय सकारात्मक भएकोे निश्कर्ष निकालेको छ। अध्यक्षले वक्तव्यमा आफ्नै प्रशंसालगायत कुटिल चातुर्यता र जालझेलको अनुमान गर्न सकिने भाषाशैलीको प्रयोगका बावजुद बुँदा न १ मा नेकपा (एमाले) लाई २०७५ जेठ ३ गते पूर्वको अवस्थाबाट अगाडि बढाइनेछ भनेको विषयलाई बैठकले सकारात्मक रूपमा ग्रहण गरेको छ, बैठकपछि गौतमले निकालेको विज्ञप्तिमा भनिएको छ। सोही बुँदामा एकताको पक्षमा उभिएको आधार मानेर केन्द्रीय कमिटी र स्थायी कमिटीका संरचना गतिशील हुने भन्ने विषय एमालेभित्रको समस्यामा ल्याउनु अनुचित रहने उनको भनाइ छ।"
वैदेशिक लगानी भित्र्याउन स्वीकृति नचाहिने,काठमाडौं : प्रत्यक्ष वैदेशिक लगानी भित्र्याउन स्वीकृति नचाहिने भएको छ। नेपाल राष्ट्र बैंकले विदेशी लगानी तथा विदेशी ऋण व्यवस्थापन विनियमावली २०७८ जारी गर्दै स्वीकृति लिनुपर्ने बाध्यकारी व्यवस्था हटाएको हो। यसअघि विदेशी लगानी भित्र्याउन राष्ट्र बैंकको स्वीकृति लिनुपर्ने बाध्यकारी व्यवस्था थियो। विदेशी मुद्रा नेपाल पठाउन वा भित्र्याउन राष्ट्र बैंकबाट पूर्वस्वीकृति लिन नपर्ने विनियमावलीमा व्यवस्था गरिएको छ। कम्पनीले कमाएको नाफा पनि सहज ढंगले लैजान पाउने छन्। तर विदेशी ऋण लिनका लागि राष्ट्र बैंकको स्वीकृति चाहिन्छ। ऋण बैंकिङ माध्यमबाट भित्र्याउनुपर्ने सर्त विनियमावलीमा राखिएको छ। लगानी भित्रिएपछि बैंकमा लेखांकन गर्नुपर्छ। अमेरिकी डलर १० लाख वा सो बराबरको विदेशी मुद्राभन्दा कम रकमको लगानीको हकमा लेखा परीक्षण प्रतिवेदन अनिवार्य नहुने विनियमावलीमा उल्लेख छ।
निषेधाज्ञामा बेनीजोमसोम सडक धमाधम कालोपत्रे,"जोमसोम : उत्तरदक्षिण जोड्ने राष्ट्रिय गौरव आयोजना अन्तर्गत कालिगण्डकी करिडोरको बेनीजोमसोम ७६ किमी सडकखण्डमा कोरोना माहामारीकाबीचमा धमाधम कालोपत्रे बिच्छ्याउने काम भइराखेको छ। तिब्बतसँग सीमाना जोडिएको बहुचर्चित उत्तरी कोरोनाना हुँदै दीर्घकालीन व्यापारिक तथा पारवाहन मार्ग विस्तार गर्ने लक्ष्य अनुरुप सरकारले झन्डै ६ अर्ब लागतमा २०७४ सालदेखि १ सय ८६ किमी सडकको कामलाई अगाडि बढाएको छ। राष्ट्रिय गौरवको बेनीजोमसोमकोरला सडकको सम्पूर्ण भौतिक प्रगति ७५ प्रतिशत र वित्तीय प्रगति ६० प्रतिशत सम्पन्न भइसकेको छ। आयोजनाको बेनीजोमसोम सडकखण्डको ४ प्याकेजमध्ये ३ खण्डमा कालोपत्रेको काम भइरहेको करिडोर सडकका सूचना अधिकारी इन्जिनियर अश्विनीकुमार यादवले जानकारी दिए। उनका अनुसार करिडोरले कोरोना माहामारीको विषम अवस्थामा समेत स्थानीयबासी, जनप्रतिनिधि, स्थानीय प्रशासन लगायतको सहयोग र समन्वयमा हिमाली जिल्ला मुस्ताङ र म्याग्दी खण्डमा राष्ट्रिय गौरवको बेनीजोमसोमकोरला सडकमा द्रुत गतिमा काम भइरहेको छ। समुन्द्री सतहको २५ सय मिटर अग्लो स्थानको हाइअल्टिच्यड मुस्ताङखण्डको दुई प्याकेजमा कालोपत्रे गर्न सुरु गरिएको यादवको भनाइ छ। कालिगण्डकी करिडोर अन्तर्गत कोरलानाका जोड्ने बेनीजोमसोम ७६ किमी सडक ४ प्याकेज र जोमसोमकोरला १ सय १० किमी सडकमा ७ प्याकेजमा सडक स्तरोन्नति भइरहेकोमा जोमसोम कोरला सडकको ३ वटा प्याकेजको काम सम्पन्न भएपछि हस्तान्तरण भइसकेको छ। बेनीजोमसोम सडकखण्ड अन्तर्गत म्याग्दी खण्डको प्याकेज १ को गलेश्वरतातोपानी १९ किमी सडकमा शर्मा युनाइटेडले डीबीएसडी प्रविधिको कालोपत्रे सुरु गरेको छ भने बेनीजोमसोम सडकखण्ड अन्तर्गत मुस्ताङखण्डको तेश्रो प्याकेज घासादेखि कोवाङसम्म १६ दशमलव ५ किमी सडक र कोवाङदेखि जोमसोमसम्मको १८ किमी सडकमा शर्मा गजुरमुखी जेभी र पप्पुगौरी पार्वती कोशी एण्ड न्यौपाने जेभीले अलगअलग अस्पाल्ट कालोपत्रे सुरु गरेका हुन्। राष्ट्रिय गौरवको बेनीजोमसोम सडकको प्याकेजमा गत वर्षनै कालोपत्रे गर्ने लक्ष्य लिएको पनि कोरोना कहरका कारण प्रभावित बनेको शर्मा गजुरमुखी जेभीले जनाएको छ। कोरोना कहरले रोकिएको उक्त काम कोरोनाको दोश्रो लहरमा आइपुग्दा यसपटक भने स्थानीबासी, स्थानीय तह, जनप्रतिनिधि र स्थानीय प्रशासनको सहयोगमा कोभिड१९ को स्वास्थ्य सुरक्षा मापदण्ड अपनाएर काम अघि बढेको बताएको शर्मा गजुरमुखी जेभीका प्रोजेक्ट मेनेजर नरेन्द्र न्यौपानेले बताए। उनका अनुसार राष्ट्रिय गौरवको बेनीजोमसोम सडकखण्डको मुस्ताङखण्डमा अस्पाल्ट कालोपत्रेका लागि निर्माण कम्पनीले झन्डै ६ सय बढी जनशक्ति परिचालन गरेको छ भने दर्जनौ उपकरणको व्यवस्थापन गरेको छ। मुस्ताङखण्डमा हाइअल्टिच्युड थेग्ने कालोपत्रे विस्तारका लागि निर्माण कम्पनीले धमाधम बेश मिलाउने काम गरिरहेको शर्मा गजुरमुखीका प्लान अपरेटर पुरुषोत्तमकुमा शाहले जानकारी दिए। उनले सडक क्लीन गरेपछि मट्टितेल र बिटुमिन मिश्रित प्राइमकोर्डलाई १ सय १० डिग्री तापक्रममा तताएर हाल्ने र २ सय डिग्री तापक्रममा ट्याक कोड तताएर उपकरणबाट सडकमा छर्ने र त्यसलाई उपरकणले पेलेपछि कालोपत्रे पुरा हुने उनले उल्लेख गरे। बेनीजोमसोम ७६ किमी सडकको कालोपत्रे मौसमले साथ दिएको अवस्थामा असोज मसान्तसम्म सम्पन्न हुनेछ। यस्तै, कालिगण्डकी करिडोर सडक आयोजनाले उत्तरी कोरलानाका जोड्ने १ सय ८६ किमी सडक स्तरोन्नतिको सम्पूर्ण काम आगामी आर्थिक वर्षभित्र सक्ने लक्ष्य लिएको छ। बेनीजोमसोमकोरला सडकको सम्झौता अवधि सकिएर ३ पटक म्याद थप भइसकेको छ। करिडोरका अनुसार पछिल्लो पटक थपिएको म्याद पनि चालु आर्थिक वर्षसम्म रहेको छ। हिमाली जिल्लामा हिमपात र अत्याधिक जाडो हुने र म्याग्दीखण्डमा बाढीपहिरो र नदी कटानका कारण कोरोला सडक स्तरोन्नतिमा बाधा पुगेको करिडोरले जनाएको छ। कोरोनाको जोखिमका कारण मजदुर र उपरकण व्यवस्थापनमा कठिनाई हुँदा विकास निर्माणको कामले गति लिन नसकेको करिडोर सडकको भनाइ छ।"
एमालेको अर्को फ्लोर क्रस : ओली समूह पटकपटक असफल,"धनगढी : एमालेको माधवकुमार नेपाल पक्षको साथ पाएपछि मंगलबार सुदूरपश्चिम प्रदेशका मुख्यमन्त्री त्रिलोचन भट्टले विश्वासको मत पाएका छन्। पार्टी स्थायी कमिटीको निर्णय लत्याउँदै नेपाल समूहका १७ सांसदले फ्लोर क्रस गरी माओवादी केन्द्र नेतृत्वको सरकारलाई विश्वासको मत दिएका हुन्। प्रदेशसभाको बर्खे अधिवेशनमा मुख्यमन्त्री भट्ट अल्पमतमा रहेको भन्दै राजीनामा दिनुपर्ने माग उठेपछि भट्टले विश्वासको मत लिन सोमबार प्रदेशसभा सचिवालयमा पत्र दर्ता गराएका थिए। मुख्यमन्त्री भट्टले प्रदेशसभामा मंगलबार भएको मतदानमा एमालेका १७ र माओवादी केन्द्रका १३ गरी ३० सांसदको विश्वासको मत पाए। एमालेबाट सभामुख अर्जुनबहादुर थापाबाहेक २४ सांसदमध्ये १७ जनाले भट्टको पक्षमा मतदान गरेका हुन्। पार्टी अध्यक्ष एवं प्रधानमन्त्री केपी शर्मा ओली पक्षका पठानसिंह बोहरा, गेल्बु बोहरा, लीलाधर भट्ट, माया तामाङ बोहरा, रतन थापा, नेपालु चौधरी र बलदेव रेग्मीले मात्रै विपक्षमा मतदान गरेका छन्। ओली समूहतिर आउने आँकलन गरिएका तारा लामा तामाङ र कुलवीर चौधरी पनि सरकारकै पक्षमा उभिए। एमाले संसदीय दलले केही दिनअघि मात्रै तामाङलाई प्रमुख सचेतक पदबाट हटाएको थियो। नेपाल समूहमा पनि स्पष्ट नखुलेको भन्दै दलका नेता प्रकाशबहादुर शाहले उनलाई पदमुक्त गरेका हुन्। नेपाल समूहमा रहेका बलदेव रेग्मी भने ओली समूहमा लागेका छन्। ओली समूहका ७ जनासँग सोधियो स्पष्टीकरणसंसदीय दलले लगाएको ह्विप उल्लंघन गरेको भन्दै ओली समूहका सात सांसदलाई २४ घण्टे स्पष्टीकरण सोधिएको छ। मंगलबार भट्टको विपक्षमा मतदान गरेका प्रदेशसभा सदस्य पठानसिंह बोहरा, लीलाधार भट्ट, रतन थापा, माया तामाङ, ग्याल्बु बोहरा, नेपालु चौधरी र बलदेव रेग्मीलाई दलका नेता शाहले स्पष्टीकरण सोधेका हुन्। उनीहरूलाई बुधबार साँझ ५ बजेभित्र दलको कार्यालयमा स्पष्टीकरण दिन भनिएको छ। स्पष्टीकरण नदिए वा चित्तबुझ्दो नभए दलको विधानअनुसार कारबाही गर्ने चेतावनी स्पष्टीकरणपत्रमा दिइएको छ। फ्लोर क्रस गर्नेलाई के हुन्छ ?एमालेका दुवै समूहका सांसदहरू एकले अर्कोलाई फ्लोर क्रसको आरोप लगाउन थालेका छन्। पार्टीको संस्थापन पक्षमा ओली रहेकाले फ्लोर क्रस गर्ने नेपाल समूहका सांसदलाई कारबाही हुने आँकलन गरिन थालिएको छ। अध्यक्ष ओलीले दलका नेता शाहलाई स्पष्टीकरण सोधिसकेका छन्। नेपालको संविधान र राजनीतिक दलसम्बन्धी ऐन २०७३ मा पनि दल परिवर्तन गरेमा वा दलको सदस्यता नरहेमा सांसद पद नरहने व्यवस्था छ। नेपालको संविधानको धारा १८० (ङ) मा जुन दलको उम्मेदवार भई निर्वाचित भएको हो, त्यस्तो दलले संघीय कानुनबमोजिम निजले दल त्याग गरेको कुरा सूचित गरेमा निजको प्रदेशसभा सदस्य रिक्त हुनेछ, भनेर व्यवस्था गरेको छ।यो व्यवस्थाअनुसार एमालेले उनीहरूलाई साधारण सदस्य नरहने कारबाही गरे उनीहरूको सांसद पद जाने सम्भावना देखिन्छ। दलीय व्यवस्थामा दलमा नरहेपछि वा जुन दलबाट चुनाव लडिएको हो त्यो दलको ह्विप नमान्नेको सांसद पद रिक्त हुन्छ, फ्लोर क्रस गर्नेहरूलाई पार्टीले कारबाहीको प्रक्रिया अगाडि बढाएको छ, एमालेका प्रदेश सचिव राजेन्द्रसिह रावलले भने। ओली समूहका रावलले सोमबार नै हरेक प्रदेशसभा सांसदलाई पार्टीले ह्विप जारी गरेको पत्र बुझाइएको बताए। नेपाल समूहका सांसदको तर्क अर्कै छ। दलको आफ्नो विधान छ। दल त्यही विधानमा रहेर चल्छ, प्रमुख सचेतक दुर्गाकुमारी कामीले भनिन्, तर, संसदीय दलको पनि आफ्नै विधान छ। हामी संसदीय दलको विधानअनुसार चल्यौं। राजनीतिक दलसम्बन्धी ऐन २०७३ को दफा २८ (१) मा संसदीय दलको नेतालाई ह्विप लगाउन सक्ने अधिकार दिइएको छ। दफा २८ (१) क देखि घ सम्मका चार विषयहरू, सरकारको विश्वास र अविश्वासको प्रस्ताव, वार्षिक बजेट र सरकारको नीति तथा कार्यक्रम पारित गर्ने विषय, राष्ट्रिय वा सार्वजनिक महत्वको अरू कुनै विषयमा संसदीय दलको नेताले ह्विप लगाउन सक्ने प्रावधान छ। यो संसदीय दललाई दिइएको अधिकार हो। हामी संसदमा ठूलो दल हो। तर, कोभिडको महामारीका बेला सरकारको समर्थन फिर्ता लिएमा हाम्रो नेतृत्वमा सरकार बन्ने अवस्था पनि देखिएन, प्रमुख सचेतक कामीले भनिन्, त्यसैले हामीले पार्टीको ह्विप अवज्ञा गरेको भन्न मिल्दैन। ओली समूह पटकपटक असफलसुदूरपश्चिम प्रदेशमा आफ्नो पक्षमा समीकरण बनाउन ओली पक्ष पटकपटक असफल रह्यो। भीम रावललाई प्रदेश इन्चार्जबाट हटाएर लेखराज भट्टलाई इन्चार्ज बनाइयो। प्रदेश इन्चार्ज भट्ट र अध्यक्ष कर्णबहादुर थापाले नेपाल समूह विभाजन गरी समीकरण बनाउन पटकपटक प्रयास गरे पनि असफल रहे। प्रदेश कमिटीले समीकरण परिवर्तन गर्न नसकेपछि पार्टीको स्थायी कमिटी बैठकले प्रदेश सरकारको समर्थन फिर्ता लिने र मन्त्रीहरूलाई फिर्ता बोलाएको थियो। तर, बहुमतमा रहेको नेपाल समूहले स्थायी कमिटीको निर्णयलाई चुनौती दिँदै जेठ १० गते समर्थन फिर्ता नलिने निर्णय गर्यो। बरु ओली समूहलाई चिढाउने गरी ११ सदस्यीय मन्त्रिमण्डल विस्तार गरी त्यसमा नेपाल समूहका सांसदहरूलाई अवसर दियो। अहिले प्रदेशसभामा एमालेका ८ जना मन्त्री छन्।"
भागबण्डा नमिलेपछि माओवादी केन्द्र सरकारमा सहभागी भएन,"जनकपुरधाम : जनता समाजवादी पार्टी नेतृत्वको सरकारमा नेकपा माओवादी केन्द्र सहभागी नहुने भएको छ। प्रदेश २ सरकारको सत्ता साझेदारीमा नेपाली कांग्रेससहित माओवादी केन्द्रलाई सहभागी गराउने भनिए पनि मन्त्रालय भागबण्डामा कुरा नमिल्दा सरकारमा सहभागी भएको प्रदेशसभा सदस्य जगत यादवले जानकारी दिए। माओवादी केन्द्रबाट वार्ताका कार्यदलमा सदस्य रहेका प्रदेशसभा सदस्य यादवले दुईवटा मन्त्रालय दिने अनौपचारिक सहमति भए पनि एक मन्त्रालय मात्र दिने भनेपछि सरकारमा नजाने निर्णए दिएका हौं। मुख्यमन्त्री लालबाबु राउतले दुईवटा मन्त्रालय दिने सहमति गरेको थियो, तर अहिले कानुन तथा प्रदेशसभा मामिला मन्त्रालय मात्र दिने भनेपछि सरकारमा जानु औचित्य नहुँदा बाहिरिएका हौं, उनले भने। सुरुमा उद्योग तथा पर्यटन र महिला तथा खेलकुद मन्त्रालय दिने अनौपचारिक निर्णय भएको थियो। केही समयमै दुई मन्त्रालय दिन नसक्ने बाताएपछि माओवादी केन्द्र सरकारमा सहभागी नभएको हो। सुरुमा दुई मन्त्रालय दिने कुरा थियो। पछि दुई मन्त्रालय दिन सक्दैनौं, तपाईहरु कानुन तथा प्रदेशसभा मन्त्रालय अहिलेलाई लिनुस् र एक डेढ महिनापछि मन्त्रालय मिलाउँला भनेपछि हामीले लिखित सहमति खोज्यौँ, उनले भने, तर वहाँहरु अनौपचारि रुपमै सहमतिको प्रस्ताव गरेपछि हामी बैठकबाट बाहिरियौं। जसपा र लालबाबु राउत नेतृत्वको सरकारले सहमति एउटा र कुरा अर्को अपमानजनक व्यवहार भएकाले सरकारमा जानुको औचित्य नरहेको बताए।"
ओली अधिनायकवादविरुद्ध संयुक्त आन्दोलन गर्नुपर्छ : चित्रबहादुर केसी,"दाङ : केपी ओली सरकारको अधिनायकवादका विरुद्धमा डटेर लडनु पर्ने अवस्था आएको राष्ट्रिय जनमोर्चाका अध्यक्ष चित्रबहादुर केसीले बताएका छन् । उनले ओली सरकारको असंवैधानिक, अलोकतान्त्रिक, अधिनायकवादी र राष्ट्रघाती कदमविरुद्ध संयुक्त रुपमा आन्दोलनको आवश्यकता रहेको बताए । राष्ट्रिय जनमोर्चा दाङ देउखुरीको आयोजनामा ओली सरकारको असंवैधानिक, अलोकतान्त्रिक, अधिनायकवादी तथा राष्ट्रघाती कदम र संयुक्त आन्दोलनको आवश्यकता विषयक कार्यक्रमलाई सम्बोधन गर्दै अध्यक्ष केसी यस्तो बताएका हुन् । नेपाली जनताले संघर्ष र लामो आन्दोलनबाट प्राप्त गरेका उपलब्धिहरु ओलीले खोस्ने काम गरिरहेको हुँदा यसको रक्षामा जुट्नु पर्ने बेला आएको बताए । ओली सत्ता र स्वार्थको लागि जस्तोसुकै जनघाती र राष्ट्रघाती कदम चाल्न पनि पछाडि पर्दैन्न भन्ने कुरा अब प्रस्ट भइसकेको छ, उनले भने, यो अवस्थामा हामी सबै एक भएर संयुक्तरुपमा जुटेर लोकतन्त्रको रक्षा गर्नु पर्छ । नेपालमा राणा, राजा, पन्च सबै संयुक्त आन्दोलन र जनताको तागतले हटेको भन्दै उनले ओलीको अधिनायकवाद पनि यसै गरी हट्ने विश्वास व्यक्त गरेका छन् । जसपाका केही नेता मन्त्री बनेकोप्रति लक्षित गर्दै नेता केसीले नागरिकता नहुने सरकार सञ्चालक भएको बताए । जसको नेपाली नागरिकता नै छैन उनै अब सरकार संचालक बन्दैछ्न्, उनले भने, यसैले पनि बुझाउछ देशको अवस्था कस्तो छ भन्ने कुरा । अब अहिले नेपाललाई सिक्किम र फिजी बनाउने डिजाइनसहित अगाडि बढाउन लागेको आरोप लगाए । यो कुरा सबैले बुझ्नुपर्छ र संयुक्त आन्दोलन अगाडी बढाउनु पर्नेमा जोड दिए ।"
प्रमाणपत्र धितो राखेर २५ लाख ऋण दिने कार्यक्रम छिटो कार्यान्वयनमा जोड,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलसमक्ष नेकपा (एमाले) निकट अखिल नेपाल स्वतन्त्र विद्यार्थी युनियन (अनेरास्ववियु)ले शैक्षिक प्रमाणपत्र धितो राखेर २५ लाख ऋण उपलब्ध गराउने नीतिलाई अविलम्ब कार्यान्वयन गर्न माग गरेको छ । मन्त्री पौडेलसमक्ष अनेरास्ववियुका अध्यक्ष ऐन महरले उक्त कार्यक्रमका लागि कार्यविधि बनाएर कार्यान्वयन गर्न, विद्यार्थीलाई ल्यापटप किन्न ८० हजार दिन र निःशुल्क सिमकार्ड प्रबन्ध गर्नुपर्नेलगायत सात बुँदा समेटिएको ज्ञापनपत्र मङ्गलबार बुझाइएको छ। मन्त्री पौडेलले सरकारले बजेटमा समावेश गरिएका कार्यक्रमको प्रभावकारीरूपमा छिटो कार्यान्वयन गर्ने प्रतिबद्धता व्यक्त गरे।"
देउवालाई प्रधानमन्त्री बनाउन बाटो खोल्नुपर्ने शम्भु थापाको जिकिर,"काठमाडौं : सर्वोच्च अदालतमा प्रतिनिधिसभा विघटनसम्बन्धी मुद्दामा वरिष्ठ अधिवक्ता शम्भु थापाले नेपाली कांग्रेसका सभापति शेरबहादुर देउवालाई प्रधानमन्त्री बन्नका लागि बाटो खोल्नुपर्ने तर्क गरेका छन्। प्रधानन्यायीश चोलेन्द्रशम्शेर जबरा तथा न्यायाधीश दीपककुमार कार्की, मीरा खड्का, ईश्वरप्रसाद खतिवडा र डा आनन्दमोहन भट्टराईको संवैधानिक इजलामा बुधबार वरिष्ठ अधिवक्ता थापाले अन्तरिम आदेशमार्फत देउवालाई प्रधानमन्त्रीका लागि बाटो खोल्नुपर्ने तर्क गरेका हुन् । रिट निवेदकका तर्फबाट बहस गर्दै अधिवक्ता थापाले नेपालको संविधानको धारा ७६ (४) बमोजिम विश्वासको मत नलिएपछि प्रधानमन्त्रीबाट केपी ओली स्वतः पदमुक्त भएकोसमेत दाबी गरेका छन्। संविधानमा ३० दिनभित्र विश्वासको मत लिनुपर्ने व्यवस्था छ, विश्वासको मत पाउन सक्दिन भनिसकेकाले केपी ओलीजी पदमुक्त भइसक्नुभयो, वरिष्ठ अधिवक्ता थापाले भने, ओलीजी विश्वासको मत नपाएकाले पदमुक्त अवस्थामा हो, संसदीय प्रजातन्त्र हाम्रो संविधानले रक्षा गरेको छ, संविधानको धारा ७६ को व्यवस्था संसदीय व्यवस्थासंँग जोडिएको छ, यो कार्यान्वयन नहुँदा संविधान नै फेल हुन्छ । निवेदककै तर्फबाट बहस गर्दै अर्का वरिष्ठ अधिवक्ता महादेव यादवले राष्ट्रपतिले सरकार बनाउन नचाहेर प्रतिनिधिसभा विघटन गरेको तर्क राखे । संविधानअनुसार चार वटा सरकार बनाउन सक्छौंँ, धारा ७६ को उपधारा १, २, ३ र ६ अनुसार सरकार बनाउने भनिएको छ, उनले भने, उपधारा ३ सम्म दलहरुले सरकार बनाउने हो, ५ मा आएपछि त्यो प्रक्रिया हुँदैन । रासस"
भेडासँग जीवन बिताएका मनबहादुरको अमेरिका जाने मन,"बझाङ : हुम्ला जिल्लाको सिमकोट सेमन्या घर भइ करिब ४० वर्षदेखि बझाङको साइपाल गाउँपालिकामा बस्दै आएका मनबहादुर महत अहिले उमेरले ७६ वर्ष पुगे । हातमा चुरोट सल्काउँदै ४० वर्ष अगाडि बझाङ सदरमुकाम चैनपुर सम्झदै उनले भने, 'चैनपुरमा औँलामा गन्ने घरहरु थिए । चैनपुरमा पाठा लिएर आउँदा, पाठा देउ जग्गा लेउ भन्थे, के गर्ने त्यो बेला भेडा, बाख्रालाई हामीले ठूला मान्यौ, त्यो बेला वुद्धि भएन, नत्र जग्गासँग पाठा साटेको भए, आधा चैनपुर हुन्थ्यो होला ।' उनका अनुसार त्यतिबेला चैनपुरका धनी भनेकै हरिसाहु थिए । उनका दुई वटा घर थिए । उनलाई एक भेडा ५० देखि एक सयसम्ममा बिक्री गरिन्थ्यो । लाग्छ त्यतिबेलाको एक सय ठूलो थियो । अहिले १ सय ५० भेडा बिक्री गरेपछि १९ देखि २० लाख रुपैयाँ आउँछ, त्यसले पनि केही हुँदैन् । त्यतिबेला गाउँमा स्कुल थिएन । पढ्नुपर्छ भन्ने थाहा पनि भएन । १२ वर्षको उमेरमै भेडासँग हिड्न लागेका हामी दुई दाजुभाई भेडासँगै जिवन विताउन थालेको मनबहादुरले भने, 'म हुम्लाबाट बझाङ आउँदा सुरुमा १८ पाठा थिए । हुदाँहुँदै कुनै बेला ११ सय बाख्रा, खसी, भेडाका छुट्टाछुट्टै गोल र आठनौ जना ग्वाला (हेर्ने मान्छे), साथमा तीनचार वटा कुकुर पनि थिए । धनगढी र महेन्द्रनगर, डडेलधुरालगायतका ठाउँबाट सामान ल्याउँथे । त्यतिखेर यातायातका साधन भनेका नै भेडा, बाख्राहरु थिए ।' खच्चर धेरै समयपछि आएको महतको भनाइ छ । उनले भने, 'त्यतिबेलाको जमना थियो । भेडामा सामान हुन्थ्यो । गाउँ नजिकै बाटोमा डेरा बसाल्थ्यौं । गाउँले दाजुभाइहरुले माया गर्थे । अहिले भेडावाला भन्ने वित्तिकै गाली गर्छन् । अब त बुढो भयौं, तागत छैन । हिड्दा हिड्दै खुट्टा लट्पटिन्छन । अब सकिदैन, विस्तारै घटाउनु पर्यो ।' हुनत् भेडाकै खर्चबाट छोरा अफितलाई डिग्री पढाएको बताउने उनले छोरा अमेरिका जाँदा रु ९ लाख पठायौं, अहिले छोरा अमेरिकामा नै छ उनको भनाइ छ । 'छोराले उतै विवाह गर्यो' उनले भने, ऊ पनि फोन गरेर कहिले काँही भेडा बेचेर घर आउँ भन्छ । घरपरिवार सबैलाई भेडाकै खर्चबाट पालन पोषण गरे । अहिले पनि घरमा ११ जनाको परिवार छ । श्रीमति वितेको भने केही वर्ष भयो । आफ्नो जिन्दगी भने दुःख गर्दै खायो।' 'उहिलेका दुःख सम्झदा छोराछोरीलाई सुख छ, तागत छैन, सम्पति देख्दा माया लाग्छ, मलाई एक भेडा बेच्दा पुगिहाल्यो, आफूलाई नपुग्या छोराछोरीलाई देउ भन्छु उनले भने,' अब एकचोटी मर्नुभन्दा अगाडि अमेरिका घुम्ने मन छ । छोराले पनि अमेरिका लिन्छु भन्या छन् । तर क्या अर्नु (के गर्नु ) देशभरी यस्तै छ । मान्छे माहामारीका कारण घान हुन लाग्याका छन (धेरैको संख्यामा मर्न लागेका) । बाँच्या पछि अमेरिका हेर्न जान्या रहर थियो । न तत्र सकियो ।' रासस"
भीरबाट लडेर एक जनाको मृत्यु,दार्चुला : दार्चुलामा भीरबाट लडेर एक जनाको घटनास्थलमै मृत्यु भएको छ। जिल्लाको महाकाली नगरपालिका३ काटैँ गराँकु बस्ने ३१ वर्षीय लोकेन्द्र बमको भीरबाट लडेर मृत्यु भएको हो। मंगलबार जिल्ला सदरमुकाम खलंगाबाट घर जाने क्रममा राती १० बजेतिर सोही ठाउँको धार भन्ने भीरबाट लडेर घटनास्थलमै ज्यान गएको जिल्ला प्रहरी कार्यालय दाचुलाका सूचना अधिकारी नरेन्द्र चन्दले बताए। उनी भीरबाट करिब ५० मिटर तल खसेको बताइएको छ।
पोकलीमा सुनुवार संग्रहालय स्थापना,"ओखलढुङ्गा : सुनुवार समुदायको लोक संस्कृतिको संरक्षण तथा पर्यटन प्रवर्द्धनका लागि ओखलढुङ्गाको पोकलीमा सुनुवार संग्रहालय स्थापना गरिएको छ। सुनुवार सेवा समाजले जिल्लाको लिखु गाउँपालिका९ पोकलीको वाच्पुमा घर निर्माण गरेर सो संग्रहालय स्थापना गरेको हो। संग्रहालय भवन निर्माणका लागि दाताहरुबाट तीन लाख, लिखु गाउँपालिका९ बाट तीन लाख र सङ्घीय सांसद यज्ञराज सुनुवारको सांसद विकास कोषबाट ५ लाख रुपैयाँ सहयोग प्राप्त भएको समाजका अध्यक्ष देवकुमार रुपाचाले जानकारी दिए। उनले सुनुवार समुदायको मौलिक संस्कृतिको संरक्षण र पोकलीमा पर्यटन प्रवद्र्धन गर्ने उद्धेश्यले समाजले आफ्नै सुविधा सम्पन्न भवन बनाएर संग्रहालय स्थापना गर्ने लक्ष्य लिएको बताए। उक्त भवनमा सुनुवार समुदायको मौलिक संस्कृति झल्काउने भेषभूषा, सुनुवारी बाजा र सुनुवार संस्कृतिका ऐतिहासिक एवम् धार्मिक महत्वका सामग्री राखिने समाजका सल्लाहकार पशुपति सुनुवारले बताए। हाम्रो समाजको आफ्नै छुट्टै भवन थिएन, हाम्रो मौलिक संस्कृति झल्काउने सामग्री राख्न तथा भेला र बैठक गर्न समस्या थियो, उनले भने, भवन निर्माण भएपछि अब पोकली घुम्न आएका पर्यटकलाई सुनुवार समुदायको मौलिक संस्कृतिबारे जानकारी दिन सहज भएको छ। सनुवार समुदायको जातिय पहिचान स्थापना गर्न र सुनुवारी भाषा एंव संस्कृतिसँग सम्बन्ध जोडिएका पोकलीमा पर्यटन प्रवद्र्धन गर्ने गरी संग्रहालयको अवधारणा ल्याइएको उनको भनाइ छ। सुनुवार संस्कृतिको संरक्षण, प्रचारप्रसार र पोकलीको पर्यटन प्रर्वद्धनमा संग्रहालयले प्रभावकारी भूमिका निर्वाह गर्ने विश्वास समाजको छ। दुई कोठे सो भवनको रङ्गरोगन र शौचालय बनाउने काम सम्पन्न भएको छ। पछि त्यसमाथि तल्ला थपिने लक्ष्य छ। सुनुवार समुदायको बाहुल्यता रहेका लिखु९ पोकलीमा वर्षेनी सयौँको सङ्ख्यामा पोकली झरना घुम्न आउने पर्यटक सुनुवार समुदायको मौलिक संस्कृति हेर्न लोभिने गर्दछन्। पोकली झरना अवलोकन गर्न आउने पर्यटकले सुनुवार समुदायको मौलिक संस्कृतिबारे जानकारी लिन चाहने भएकाले वडाको सम्पदाको रुपमा रहने हुँदा सो भवन निर्माणमा वडा कार्यालयले सहयोग गरेको लिखु९ का वडाध्यक्ष सुकवीर तामाङले बताए। मुलुककै दोस्रो अग्लो झरनाका रुपमा मानिने जिल्लाको पोकली झरनाको नाम सुनुवार भाषासँग जोडिएको मानिन्छ। किंवदन्ती अनुसार परापूर्वकालमा कुनै नवआगन्तुक पोकली झरना अवलोकनमा आइपुगेको र त्यहाँ एक जना सुनुवार समुदायकी महिलाले सिस्नु टिप्दै गर्दा यो झरनाको नाम के हो भनेर पर्यटकले सोध्दा ती महिलाले सिस्नु के को लागि टिपेको भन्ने प्रश्न होला भनेर पो कलि भन्ने जवाफ दिएको र सोही समय देखि उक्त झरनाको नाम पोकली रहन गएको भन्ने मान्यता छ। सुनुवार भाषामा पो भनेको सुँगुर र कलि भनेको लाई भन्ने बुझिन्छ। कतिपयले पोकली झरनाको नामका विषयमा फरक फरक तर्क गर्ने गरेको भएपनि त्यहाँका सुनुवार समुदायले पोकली नामकरणमा सुनुवारी पहिचानसँग जोडिएको दावी गर्ने गरेका छन्। एक सय ३० मिटर उचाइको सो झरना अङ्कित हुलाक टिकटसमेत प्रचलनमा आइसकेको छ। समुद्री सतहदेखि करीब दुई हजार २०० मिटर उचाइमा रहेको सो झरना कर्णाली प्रदेशको कालिकोटस्थित १४८ मिटर उचाइको पचल झरना पछिको नेपालको दोस्रो झरना रहेको मानिन्छ। लिखुखोलाको उत्तरपूर्वबाट झर्ने सो झरना नजिकै पर्ने घना जङ्गलले ढाकेको गौरी वन अर्को आकर्षण हो। खोलाको चट्टाने भागमा बजारिँदै झरेको पानीको बेगले आनन्द दिने गरिन्छ। झरनाको २०० मिटर तल हाँडीदह छ। परापूर्वकालमा झरना आसपासमा रिठ्ठे झाँक्री बसोबास गर्ने र गाउँमा आवश्यक पर्दा हाँडीदहमा धुप हालेर प्राथना गरेपछि भाँडाकुँडा दहबाट निस्कने गरेको जनविश्वास छ। सुनुवार समुदायको बाहुल्यता रहेको पोकली झरना क्षेत्र आसपासमा ब्राह्मण, तामाङ, शेर्पासहित अन्य जातजातिको पनि बसोबास छ। बहुसांस्कृतिक एवं बहुधार्मिक पहिचानको सम्भाव्यता बोकेको पोकली क्षेत्रमा पुग्ने पर्यटकलाई स्थानीयवासीले लोभलाग्दो जातीय झाँकी र नाच देखाउने गरिन्छ। पूर्णप्रसाद न्यौपाने रासस"
कति प्यारा दिदीबहिनी,"चितवन : माउबाट छुट्टिएका दुई गैंडाका बच्चा दिदीबहिनीजस्तै राष्ट्रिय प्रकृति संरक्षण कोषमा हुर्किरहेका छन्। एउटाको नाम पुष्पा र अर्कोको अञ्जली राखिएको छ। यी दुईबीचको उमेर अन्तर १५ महिनाको छ। पुष्पाको उमेर १७ महिना र अञ्जलीको उमेर दुई महिना भयो। यी दुवैका माउ भने अलगअलग हुन्। यिनका अभिभावक हुन् वन्यजन्तु प्राविधिक लालबहादुर महतरा। महतराले यिनीहरूको स्याहार गर्छन्। यी दुई गैंडा बिहानदेखि बेलुकासम्म छुट्टिँदैनन्। एकैछिन एकअर्कालाई नदेखे कराइहाल्छन्। दिउँसो डुल्दा वा चर्दाचर्दै थकाइ लागेर पुष्पा सुत्दा अञ्जली पनि छेउमै गएर सुत्छे। खोलामा नुहाउने, चर्ने, डुल्ने काम सँगै गर्छन्। एउटा जता जान्छ अर्को उतै पछ्याउँछ। जंगल जाँदा फर्किंदा, आहाल बस्दा, डुल्दा सँगै हुन्छन्, महतराले भने, यिनीहरूको माया मान्छेको जस्तै छ। दिदीबहिनीजस्तै सँगै खेल्ने डुल्ने गर्छन्। एकछिन छुट्टिँदैनन्। महतरा हरेक बिहान ६ बजे दुवै गैंडा बाहिर निस्कन ढोकामा पर्खेर बस्छन्। माउको माया पाउन नसकेका यी दुई गैंडाका बच्चालाई उनले माया दिएका छन्। महतराको आवाजलाई सजिलै ठम्याउँछन्। उनले बोलाएपछि लुरुलुरु पुग्छन्। जंगल डुलाउने, खोलामा पुर्याएर नुहाउने काम पनि उनकै हो। पुष्पाको तुलनामा अञ्जली अलि टाठी रहेको उनले सुनाए। भोक लागेपछि सँगै भएको पुष्पालाई छाडेर एक्लै दूध खान जान्छे। पछि फर्किएर आउँछे। ठूलोको तुलनामा सानो अलि टाठो र चतुर छ, उनले भने, जिस्केर मलाई धकेल्छ। उस्तै परे बुइँ चढ्न आउँछ। यिनीहरूको चर्तिकलाले आनन्द आउँछ। जन्मिएको एक सातामै गत पुसमा माउबाट अलग भएपछि पुष्पालाई माघ ३ गते चितवन राष्ट्रिय निकुञ्जको पश्चिम सेक्टरमा पर्ने तमासपुरको घना जंगलबाट उद्धार गरिएको हो। अञ्जलीलाई जन्मिएको एक सातामा गत चैत २३ गते चितवन राष्ट्रिय निकुञ्जको कुँजौलीबाट उद्धार गरिएको हो। पुष्पाको खाग उम्रिन थालेको छ। राष्ट्रिय प्रकृति संरक्षण कोष सौराहाका प्रमुख डा बाबुराम लामिछानेले प्राकृतिक वासस्थानमा बाँच्न सक्ने भएपछि निकुञ्जमा छोडिने बताए। जंगली अवस्थामै लैजान मान्छेको कम सम्पर्क राखेर पालनपोषण गरेका छौं, डा लामिछानेले भने, सकेसम्म प्राकृतिक वातावरणमै छोड्ने हो। सकिएन भने चिडियाखानामा राख्न पनि सकिन्छ। हाम्रो जोड जंगलमै छोड्ने हो। पुष्पालाई सुरुमा दूध, फलफूल खुवाइयो। अहिले चर्न थालेकी छे। कुँडो खुवाउन थालिएको छ। अञ्जलीले भने दूध मात्रै खाएकी छ। पुष्पाको संगतले चर्न सिकेकी छे। अब केही दिनमा फलफूल खुवाउन सुरु गरिन्छ।"
कारमा पेस्तोल राखेर हिँडेका पुरुष पक्राउ,विराटनगर : मोरङको बेलबारीबाट कारमा पेस्तोल र गोली राखेर केराबारी पुगेका एक पुरुषलाई प्रहरीले पक्राउ गरेको छ। बेलबारी नगरपालिका२ का ४१ वर्षीय पदमकुमार लिम्बूलाई प्रहरीले एक थान कटुवा पेस्तोल र पाँच राउण्ड गोलीसहित मंगलबार साँझ पक्राउ गरेको हो। विशेष सूचनाका आधारमा पिछा गर्दै गएको इलाका प्रहरी कार्यालय बेलबारीका प्रहरी निरीक्षक (इन्सपेक्टर) सरोज खनाल नेतृत्वको टोलीले इलाका प्रहरी कार्यालय केराबारीको सहयोगमा लिम्बूलाई नियन्त्रणमा लिएको हो। हतियार राखेर पदमकुमार लिम्बूले बेलबारीबाट केराबारी पुर्याएको कार। तस्बिर : अन्नपूर्ण मोरङ प्रहरी प्रमुख एसपी सन्तोष खड्काले गोलीसहित एक पुरुषलाई केराबारी गाउँपालिका९ कुसुमेबाट पक्राउ गरिएको जानकारी दिए। उनका अनुसार पक्राउ परेका लिम्बू को १ च ८३६८ नम्बरको कारभित्र हतियार र गोली राखेर बेलबारीबाट कुसुमेस्थित आफन्त गणेशबहादुर लिम्बूको घरमा पुगेका थिए। गणेशबहादुरकै घरबाट उनलाई नियन्त्रणमा लिएर खानतलासी गर्दा कारभित्र पेस्तोल र गोली फेला परेको एसपी खड्काले बताए। प्रहरीले यस विषयलाई लिएर गणेशबहादुरसँग पनि सोधपुछ गरिरहेको छ। खड्काका अनुसार हतियार कुन प्रयोजनका लागि कहाँबाट ल्याइएको हो भन्ने विषयमा अनुसन्धान थालिएको छ। हतियार र गोलीसहित पक्राउ परेका लिम्बूविरुद्ध हातहतियार खरखजना ऐनअन्तर्गत मुद्दा चलाउन म्याद थप गरेर अनुसन्धान अघि बढाइने जानकारी खड्काले दिए। लिम्बूले चलाएको कारभित्र बरामद भएको पेस्तोल। कारभित्र हतियार राखेर हिँड्ने र सर्वसाधारणलाई धम्क्याउने गरेको सूचना यसअघि नै आएपछि प्रहरीले लिम्बूको पिछा गरिरहेको थियो। विगतमा कुनै अपराधिक घटनामा उनको संलग्नता छ कि छैन भन्ने बारेमा यकिन गर्न पृष्ठभूमिका बारेमा पनि अनुसन्धान भइरहेको प्रहरीले जनाएको छ।
भक्तपुरका ५ हजार ३०७ जनाले लगाए भेरोसेल खोप,"भक्तपुर : भक्तपुरका ६० देखि ६४ वर्ष उमेर समूहका ५ हजार ३०७ जनाले कोरोना भाइरसविरुद्धको खोप लिएका छन् । मंगलबार र बुधबार दुईदिनसम्म चल्ने खोप कार्यक्रमको पहिलो दिन उक्त संख्याले भेरोसेल खोपको पहिलो मात्रा लगाएका हुन् । स्वास्थ्य कार्यालय भक्तपुरका अनुसार पहिलो दिन २ हजार ६९७ जना महिला र २ हजार ६१० जना पुरुष गरी ५ हजार ३०७ जनाले खोप लगाएका हुन् । कार्यालयका प्रमुख कृष्ण मिजारले भक्तपुरका ४ नपामध्ये मध्यपुर थिमि नपाका एक हजार ८०४ जना, सूर्यविनायक नपाका एकहजार ५४६ जना, भक्तपुर नपाका एकहजार ७३ जना र चाँगुनारायणका ८८४ जनाले खोप लगाएको जानकारी दिए । दुईदिने खोप कार्यक्रममा भक्तपुरका ६० देखि ६४ वर्ष उमेरका १० हजार ५९५ जनालाई खोप दिने लक्ष्य रहेको उनले बताए । जसअनुसार बुधबार दोस्रो दिन ५ हजार २८८ जनालाई खोप दिइने उनको भनाइ छ । उनका अनुसार भक्तपुरमा मध्यपुर थिमि नपाका २ हजार ९१९ जना, भक्तपुर नपाका २ हजार ९०२ जना, सूर्यविनायक नपाका २ हजार ७४७ जना र चाँगुनारायण नपाका २ हजार २७ जना ६० देखि ६४ वर्ष उमेर समूहलाई खोप दिने लक्ष्य रहेको छ ।भक्तपुरमा ४ नपाका ३८ वटा वडामा खोप केन्द्र निर्धारण गरिएको छ । यसअघि भक्तपुरका १८ वर्षमाथिका ४८ हजार २२ जनाले चीन सरकारबाट सहयोगस्वरुप नै प्राप्त भेरोसेल खोपको पूरा मात्रा लिइसकेका छन् । जसमा भक्तपुर नपाले १६ हजार ११८, सूर्यविनायकले १२ हजार ४५०, मध्यपुर थिमिले ११ हजार ३१५ र चाँगुनारायण नपाले ८ हजार १३९ जनालाई भेरोसेल खोपको पूरा मात्रा दिएको स्वास्थ्य कार्यालयले जनाएको छ । कार्यालयका प्रमुख मिजारले भक्तपुरबाट कोभिड १९ विरुद्ध अग्रपंक्तिमा रहेर काम गर्ने चिकित्सक तथा स्वास्थ्यकर्मी, सुरक्षाकर्मी, सञ्चारकर्मी, सरकारी कर्मचारी, बैंक तथा वित्तीय संस्था र नेपाल विद्युत प्राधिकरण तथा नेपाल टेलिकमका कर्मचारी गरी ५ हजार ५७५ जनाले कोभिशिल्ड खोपको पूरा मात्रा लगाइसकेका बताए ।तर कोभिशिल्ड खोपकै पहिलो मात्रा लिएका ७४ वर्ष माथिका ५ हजार ८२७ भक्तपुरवासीले दोस्रो मात्रा लगाउन पाएका छैनन् ।"
गोरखाका पाँच पालिकालाई सम्भव नेपालद्वारा ६ वटा एम्बुलेन्स उपहार,"गोरखा : गोरखाका चार गाउँपालिका र एक नगरपालिकालाई सम्भव नेपाल नामक सामाजिक संस्थाले छवटा एम्बुलेन्स प्रदान गरेको छ। बुधवार गोरखा नगरपालिका कार्यालयमा आयोजित एक समारोहका बीच नेपाली काङ्ग्रेसका केन्द्रीय सदस्य सुरेन्द्रराज पाण्डे र सम्भव नेपालका संस्थापक अध्यक्ष प्रेम खत्रीले स्थानीय तहका प्रमुखलाई एम्बुलेन्स हस्तान्तरण गरेका हुन्। एम्बुलेन्स र स्वास्थ्य सामग्री गरी एक करोड रुपैयाँ बराबरको सहयोग प्रदान गरिएको सम्भव नेपालले जनाएको छ। गोरखा नगरपालिकाको लागि दुईवटा, शहीदलखन गाउँपालिका, गण्डकी, भीमसेन थापा र धार्चे गाउँपालिकाको लागि एकएक वटा एम्बुलेन्स सम्भव नेपालले सहयोग गरेको छ। यस्तो माहामारीका बेला सम्भव नेपाल र अध्यक्ष प्रेम खत्रीले पुण्यको काम गर्नुभएको छ, पालिका प्रमुखलाई एम्बुलेन्स हस्तान्तरण गर्दै कार्यक्रमका प्रमुख अथिति कांग्रेस केन्द्रीय सदस्य पाण्डेले भने। दुर दराजका जनतालाई सेवा दिन पालिकाहरुलाई उपलब्ध गराएको एम्बुलेन्सले महत्वपूर्ण भूमिका निर्वाह गर्ने उनले बताए। अहिले पनि दुर्गम गाउँमा एम्बुलेन्स नपाएर समयमै स्वास्थ्य संस्था आउन नपाएका बिरामी हुन सक्छन, उनले भने, सबैले अब छिटो र सहज उपचार पाउँछन। एम्बुलेन्स दुरुपयोग नगर्न र सही सदुपयोगमा ध्यान दिन स्थानीय तहका प्रमुखलाई उनले सुझाब दिए। कोरोना संक्रमणका बेला दुर्गम गाउँका जनताले सहजै उपचार सेवा पाउन् भन्ने उद्देश्यले एम्बुलेन्स सहयोग गरेका हौँ, सम्भव नेपालका अध्यक्ष खत्रीले भने। कच्ची सडकमा सहजै आवतजावत गर्न सक्ने, अक्सिजन सिलिण्डर सहितको स्वास्थ्य साममग्री एम्बुलेन्समा रहेको उनले बताए। एम्बुलेन्सलाई कोभिडका बिरामी बोक्न मिल्ने, सामान्य उपचार सेवा दिन मिल्ने गरी बनाएका छौँ, अध्यक्ष खत्रीले भने, यो दुःखको बेला गोरखाका कोहीपनि नागरिक उपचार नपाएर मर्न नपरोस् भन्ने उद्देश्यले सहयोग गरेको हुँ। गोरखा नगरपालिकाका नगरप्रमुख राजनराज पन्तले नगरपालिकालाई उपलब्ध भएको एम्बुलेन्सले ६५ वर्ष माथिको जेष्ठ नागरिक, अपाङता भएका र सुत्केरीलाई निशुल्क सेवा दिने बताए। संस्था र अध्यक्ष प्रेम खत्रीले स्थानीय तहहरुलाई ठुलो सहयोग गर्नुभएको छ, एम्बुलेन्सको हामी सही सदुपयोग गर्छौँ, गोरखा नगरपालिकाका मेयर राजनराज पन्तले सो क्रममा भने। कार्यक्रममा प्रमुख अतिथि शालिग्राम पौडेलले कोरोनाको पहिलो महामारीका बेला एम्बुलेन्स, थर्मल गन, एन्टिजेन किट लगायतका सामग्री सहयोग गरेर पालिकाहरुलाई मद्दत गरेको भन्दै सहयोगको प्रशंसा गरे।"
संसद् विघटनविरुद्धको मुद्दाको सुनुवाइ आज : कसरी टुंगिएला इजलास गठन विवाद ?,"काठमाडौं : सर्वोच्च अदालतमा संसद् विघटनविरुद्धको मुद्दाको सुनुवाइ इजलास विवादमा अल्झिएको छ। बुधबारदेखि सुनुवाइ सुरु गर्ने तयारी भए पनि त्यो भन्दा पहिले इजलास विवाद टुंग्याउनुपर्ने अवस्था छ। विघटनविरुद्धको सुनुवाइका लागि बुधबार पेसी तोकिएको छ। गत आइततबार संवैधानिक इजलासका दुई न्यायाधीशमाथि सरकारी पक्षका वकिलहरुले प्रश्न उठाएपछि यसलाई हेर्दाहेर्दैमा राखिएको थियो। सरकारी पक्षले संवैधानिक इजलासम रहेका दीपककुमार कार्की र आनन्दमोहन भट्टराईका बारेमा विवाद निकालेका थिए। उनीहरूले इजलासमा बस्ने कि नबस्ने भन्ने आदेश बुधबार सुनाउने संभावना छ। उनीहरूले नबस्ने निर्णय गरे संवैधानिक इजलास फेरि पुनर्गठन गर्नुपर्ने अवस्था हुन्छ। त्यसले सुनुवाइ प्रक्रिया थप लम्बिने छ। तर उनीहरु बस्न चाहेमा यही इजलासमा सुनुवाइ निरन्तर हुनेछ। वरिष्ठताका आधारमा गठन भएको संवैधानिक इजलासका बारेमा सरकारी पक्षका वकिलहरूले रिट समेत दर्ता गराएका छन्। प्रधानन्यायाधीश राणाले संवैधानिक इजलासका बारेमा प्रश्न उठाउँदै दर्ता गरिएको रिट फिर्ता गर्न आग्रह गर्दै फिर्ता नगरे कारबाही गर्ने चेतावनीसमेत दिइसकेका छन्। संवैधानिक इजलास गठनमा कानुन व्यवसायीबाट प्रश्न उठेपछि आइतबार मात्रै प्रधानन्यायाधीश चोलेन्द्रशमशेर जबराले न्यायाधीशहरू दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराईलाई समेटेर संवैधानिक इजलास पुनर्गठन गरेका थिए ।यसअघि प्रधानन्यायाधीश चोलेन्द्र शम्शेर जबराले आफ्नो नेतृत्वमा गठन गरेको संवैधानिक इजलासमा न्यायाधीशहरू दीपककुमार कार्की, आनन्दमोहन भट्टराई, तेजबहादुर केसी र बमकुमार श्रेष्ठ तोकिएका थिए। तर रिट निवेदक पक्षका वकिलहरूले विगतका फैसलासँग स्वार्थको बाझिने भएकोले न्यायाधीश केसी र श्रेष्ठले इजलास छाड्नुपर्ने माग गरेका थिए। न्यायाधीश श्रेष्ठले नेतृत्व गरेको इजलासले २३ फागुनमा नेकपा (एमाले) र नेकपा (माओवादी केन्द्र) एकीकरण पूर्वको अवस्थामा फर्कने आदेश गरेका थिए। उक्त आदेशलाई पुनरावलोकनबाट उल्ट्याउन माग गरिएको निवेदनको सुनुवाइ गर्दै पुनरावेदन नगर्ने निर्णय दिने इजलासमा न्यायाधीश केसी पनि थिए। संसद् विघटन र चुनावको घोषणा असंवैधानिक तथा अलोकतान्त्रिक भन्दै ३० वटा रिट सर्वोच्चमा दायर भएका छन्। सबै रिटको सुनुवाइ संवैधानिक इजलासमा गर्न लागिएको हो। पाँच दलका शीर्ष नेताहरूले १४६ जना सांसदले नेपाली कांग्रेसका सभापति शेरबहादुर देउवालाई प्रधानमन्त्री नियुक्ति र प्रतिनिधिसभा पुनर्स्थापना गर्न परमादेश माग गर्दै सर्वोच्च अदालतमा जेठ १० गते रिट दर्ता गरेका थिए। नेपालको संविधानको धारा ७६(५) अन्तर्गत सरकार गठन गर्नका लागि प्रधानमन्त्री केपी ओली र विपक्षी नेता शेरबहादुर देउवाले पेस गरेको दुवैको दाबीलाई राष्ट्रपति भण्डारीले जेठ ७ गते खारेज गरेकी थिइन्। त्यसको लगत्तै मध्यरातमा प्रतिनिधिसभा विघटन गरी आगामी कात्तिक र मंसिरमा प्रतिनिधिसभाको निर्वाचन घोषणा गरिएको थियो। यसअघि पनि प्रधानमन्त्री ओलीले पुस ५ गते संसद् विघटन गरेर चुनावमा जाने निर्णय गरेका थिए। तर कदमलाई सर्वोच्चले फागुन ११ गते बदर गर्दै संसद् पुनःस्थापना गरिदिएको थियो। सर्वोच्चको संवैधानिक इजलासमा करिब डेढ महिना बहस भएको थियो। विघटन भएको संसद् पुनर्स्थापनाका लागि विपक्षीहरूले आन्दोलनसमेत गरेका थिए।"
"विपदमा हामी अभियान : वडाध्यक्षको निजी भ्यान एम्बुलेन्स, स्वयं चालक","स्याङजा : भीरकोट नगरपालिकाका केही युवाहरुले विपदमा हामीअभियान संचालन गरेका छन्। उनीहरुको स्वयंसेवी अभियानबाट कोरोना संक्रमित, क्यान्सर रोगी, दम, मुटु, सुत्केरी व्यथा र अन्य बिरामीलाई राहत पुगेको छ। ग ३ च ७४२ नम्बरको रातो प्लेटको हाइलक्स (पीकअप) भ्यान। भ्यानको पछिल्लो भागमा अक्सिजनको सिलिण्डर। भ्यान भित्र एकजना स्वास्थ्यकर्मी, एकदुई जना अन्य स्वयंसेवी साथीसँगै भीरकोट नगरपालिका५ का वडाअध्यक्ष यामप्रसाद अधिकारी (लक्ष्मण)। आफैं चालक पनि। दिनरात उनी हिँडिरहेका छन्। जब जिल्लामा निषेधाज्ञा सुरु भयो त्यसबेलादेखि उनको कर्म सुरु भएको हो। विगत एक महिनादेखि पटक पटक थप गर्दै जिल्लामा निषेधाज्ञा जारी छ। पछिल्लो सिटमा बिरामी। कोरोना संक्रमित हुन् वा अन्य। गाँउमा कतै कोही बिरामी भएको खबर पाएपछि उनी गाडीसहित पुगिहाल्छन्। बिरामी आफैं उठाउँछन् र उपचारका लागि अस्पताल पुर्याउँछन्। लक्ष्मणले आफनो निजी सवारी साधन एम्बुलेन्सका रुपमा उपयोग गर्दै आएका छन्। अक्सिजनसहितको सेवा निशुल्क दिएका छन्। कोरोना संक्रमित वा अन्य कुनै विमारी भई उपचारकालागि तत्काल अस्पताल पुर्याई उपचार दिलाउने उद्देश्यले आफनै सवारी साधनबाट निशुल्क एम्बुलेन्स सेवा प्रदान गर्दै आएको उनले बताए। उनले आफनो भ्यानलाई एम्बुलेन्स बनाएका हुन। सो एम्बुलेन्सका चालक पनि आफैं हुन भने तेलको पनि आफैंले जोहो गरेका छन्। बिरामीले अस्पताल पुग्नका लागि कुनै शुल्क तिर्नुपरेको छैंन। पहाडी जिल्ला भनेका बेलामा साधन पाइदैनन्, बल्ल तल्ल साधन पाइहाले पनि संक्रमणका त्रासले चालकले कोरोना बिरामी बोक्ने गाह्रो मान्छन, त्यही भएर म आफैंले आफनो साधनलाई एम्बुलेन्स बनाएर चलाएको हुँ। उनले अहिलेसम्म १ सय ७ जना कोरोना संक्रमित र ३९ जना अन्य बिरामीलाई विभिन्न अस्पतालमा पुर्याएको जनाए। उनले अहिलेसम्म १ सय ७ जना कोरोना संक्रमित र ३९ जना अन्य बिरामीलाई विभिन्न अस्पतालमा पुर्याएको जनाए। गह्रौं प्राथमिक अस्पताल वालिङ, जिल्ला अस्पताल स्याङजा, पोखरा र भरतपुर क्यान्सर अस्पतालसम्म पुर्याएका छन्। कोरोना संक्रमण पुष्टिपछि अधिकांश होम आइशोलेशनमा बस्न रुचाउँछन्। धेरैको घरमा नै निको भएको पनि छ। श्वासप्रश्वासमा कठिनाई देखिएपछि केही अस्पतालमै पुर्याउनपर्छ। समयमै पुर्याउन नसक्दा बिरामीको ज्यान पनि जान सक्छ। त्यस्तै अवस्थालाई ध्यान दिँदै तत्काल अस्पताल पुर्याउने व्यवस्था मिलाइएको युवा समाजसेवी राजकुमार गुरुङ भन्छन्। त्यो त, विपतमा हामी अन्तर्गत कोरोना संक्रमितका उपचारमा विरामीलाई अफ्ठ्यारो परेमा उनी त्यहाँ पनि पुग्ने गरेको भीरकोट जेसीजका अध्यक्ष प्रसुन मगरले जानकारी दिए। मगर भन्छन् हामीले खबर गर्दासाथ अध्यक्ष आफैं गाडी लिएर बिरामीको घर पुग्नुहुन्छ, स्वास्थ अवस्था बुझेपछि अस्पताल दौडाइहाल्नहुन्छ। मानवता सेवाभन्दा ठूलो धर्म कहिछैन। अफ्ठ्यारोमा नै सहयोग गर्ने हो । भीरकोट मात्र होइन। आवश्यक परे जिल्लामा जसलाई मेरो सहयोग पर्छ। खबर गर्नुहोला म आउछु अध्यक्ष अधिकारी भन्छन्। कोरोना भाइरस संक्रमण अवधिभर र मेरो स्वास्थ्यले साथ दिउन्जेल समाजसेवामा लागिरहने छु। उनको भने संक्रमितसँगको दुरी र स्वास्थ्य मापदण्डमा ख्याल गरेको छु। अध्यक्ष अधिकारीको मानवसेवाप्रति भीरकोट नगरपालिकाका प्रमुख छाँयाराम खनालले खुशी व्यक्त गरे। उनले भने,विपदका बेला सहयोग गर्नू हामी सबैको प्रमुख दायित्व हो। योभन्दा ठूलो धर्म अरु छैन।"
जलेर घाइते भएकी बृद्धाको मृत्यु,फिदिम : ग्यास लिक भएर आगलागी हुँदा जलेर घाइते भएकी पाँचथरको फिदिम नगरपालिका४ जोरसालकी ७२ वर्षीया चनमाया सापकोटाको मृत्यु भएको छ। आफ्नो श्रीमान भगिरथको किरियामा बसेकी सापकोटा जलेर गम्भीर घाइते भएपछि उपचारका लागि मेची अस्पताल भद्रपुर लगिएको थियो। उपचारकै क्रममा सापकोटाको गएराती १:३० बजे निधन भएको पारिवारिक स्रोतले जनाएको छ। बृद्धा सापकोटासहित उनका ४९ वर्षीय छोरा दिनानाथ र ३२ वर्षीय छोरा मदन सापकोटा पनि जलेर घाइते छन्। उनीहरुको पनि मेची अस्पताल भद्रपुरमै उपचार भइरहेको छ। भगिरथको अत्यष्टि गरेर किरियामा बसेका आमासहित दुई छोराले पानी तताउन ग्यास सल्काउने क्रममा आगलागी भएको थियो। जलेर घाइते भएका उनीहरुलाई उपचारका लागि पाँचथर अस्पताल ल्याइएको थियो। पाँचथर अस्पतालमा उपचार सम्भव नएपछि उनीहरुलाई धरानस्थित वीपी कोइराला स्वास्थ्य विज्ञान प्रतिष्ठान घोपा रेफर गरेपनि थप उपचारका लागि मेची अस्पताल भद्रपुर लगिएको थियो।
बानेश्वर चोकमा बन्यो आकाशे पुल (फोटो फिचर),काठमाडौं : काठमाडौंको नयाँ बानेश्वरमा आकाशे पुल बनेको छ। बुधबार क्रेनको सहायतमा पुल आकाशे पुलका खम्बामा राखिएको हो। सडक डिभिजन कार्यालयले निषेधाज्ञाको समयमा नयाँ बानेश्वरमा आकाशे पुल बनाउने काम सकेको हो। अघिल्लो वर्षदेखि नै काम सुरु भएको भए पनि पुल बन्न समय लागेको थियो। खम्बामा पुल चढाएपछि अब त्यसको फिनिसिङको काम बाँकी रहेको सडक डिभिजन कार्यालयले जनाएको छ। करिब ३ करोड १० लाख रुपैयाँ लागतमा पुल बन्न लागेको हो। काठमाडौंको सबैभन्दा व्यस्त मानिएको बानेश्वरमा आकाशे पुल बनेपछि सवारी जाम नियन्त्रण गर्न सहज हुने अनुमान गरिएको छ। आकाशे पुल नयाँ बानेश्वर चोकदेखि पश्चिमतर्फ करिब ५० मिटर क्षेत्रमा बनेको छ। तस्बिर : सुनिता डंगोल
निषेधाज्ञामा बेनीजोमसोम सडक धमाधम कालोपत्रे,"जोमसोम : उत्तरदक्षिण जोड्ने राष्ट्रिय गौरव आयोजना अन्तर्गत कालिगण्डकी करिडोरको बेनीजोमसोम ७६ किमी सडकखण्डमा कोरोना माहामारीकाबीचमा धमाधम कालोपत्रे बिच्छ्याउने काम भइराखेको छ। तिब्बतसँग सीमाना जोडिएको बहुचर्चित उत्तरी कोरोनाना हुँदै दीर्घकालीन व्यापारिक तथा पारवाहन मार्ग विस्तार गर्ने लक्ष्य अनुरुप सरकारले झन्डै ६ अर्ब लागतमा २०७४ सालदेखि १ सय ८६ किमी सडकको कामलाई अगाडि बढाएको छ। राष्ट्रिय गौरवको बेनीजोमसोमकोरला सडकको सम्पूर्ण भौतिक प्रगति ७५ प्रतिशत र वित्तीय प्रगति ६० प्रतिशत सम्पन्न भइसकेको छ। आयोजनाको बेनीजोमसोम सडकखण्डको ४ प्याकेजमध्ये ३ खण्डमा कालोपत्रेको काम भइरहेको करिडोर सडकका सूचना अधिकारी इन्जिनियर अश्विनीकुमार यादवले जानकारी दिए। उनका अनुसार करिडोरले कोरोना माहामारीको विषम अवस्थामा समेत स्थानीयबासी, जनप्रतिनिधि, स्थानीय प्रशासन लगायतको सहयोग र समन्वयमा हिमाली जिल्ला मुस्ताङ र म्याग्दी खण्डमा राष्ट्रिय गौरवको बेनीजोमसोमकोरला सडकमा द्रुत गतिमा काम भइरहेको छ। समुन्द्री सतहको २५ सय मिटर अग्लो स्थानको हाइअल्टिच्यड मुस्ताङखण्डको दुई प्याकेजमा कालोपत्रे गर्न सुरु गरिएको यादवको भनाइ छ। कालिगण्डकी करिडोर अन्तर्गत कोरलानाका जोड्ने बेनीजोमसोम ७६ किमी सडक ४ प्याकेज र जोमसोमकोरला १ सय १० किमी सडकमा ७ प्याकेजमा सडक स्तरोन्नति भइरहेकोमा जोमसोम कोरला सडकको ३ वटा प्याकेजको काम सम्पन्न भएपछि हस्तान्तरण भइसकेको छ। बेनीजोमसोम सडकखण्ड अन्तर्गत म्याग्दी खण्डको प्याकेज १ को गलेश्वरतातोपानी १९ किमी सडकमा शर्मा युनाइटेडले डीबीएसडी प्रविधिको कालोपत्रे सुरु गरेको छ भने बेनीजोमसोम सडकखण्ड अन्तर्गत मुस्ताङखण्डको तेश्रो प्याकेज घासादेखि कोवाङसम्म १६ दशमलव ५ किमी सडक र कोवाङदेखि जोमसोमसम्मको १८ किमी सडकमा शर्मा गजुरमुखी जेभी र पप्पुगौरी पार्वती कोशी एण्ड न्यौपाने जेभीले अलगअलग अस्पाल्ट कालोपत्रे सुरु गरेका हुन्। राष्ट्रिय गौरवको बेनीजोमसोम सडकको प्याकेजमा गत वर्षनै कालोपत्रे गर्ने लक्ष्य लिएको पनि कोरोना कहरका कारण प्रभावित बनेको शर्मा गजुरमुखी जेभीले जनाएको छ। कोरोना कहरले रोकिएको उक्त काम कोरोनाको दोश्रो लहरमा आइपुग्दा यसपटक भने स्थानीबासी, स्थानीय तह, जनप्रतिनिधि र स्थानीय प्रशासनको सहयोगमा कोभिड१९ को स्वास्थ्य सुरक्षा मापदण्ड अपनाएर काम अघि बढेको बताएको शर्मा गजुरमुखी जेभीका प्रोजेक्ट मेनेजर नरेन्द्र न्यौपानेले बताए। उनका अनुसार राष्ट्रिय गौरवको बेनीजोमसोम सडकखण्डको मुस्ताङखण्डमा अस्पाल्ट कालोपत्रेका लागि निर्माण कम्पनीले झन्डै ६ सय बढी जनशक्ति परिचालन गरेको छ भने दर्जनौ उपकरणको व्यवस्थापन गरेको छ। मुस्ताङखण्डमा हाइअल्टिच्युड थेग्ने कालोपत्रे विस्तारका लागि निर्माण कम्पनीले धमाधम बेश मिलाउने काम गरिरहेको शर्मा गजुरमुखीका प्लान अपरेटर पुरुषोत्तमकुमा शाहले जानकारी दिए। उनले सडक क्लीन गरेपछि मट्टितेल र बिटुमिन मिश्रित प्राइमकोर्डलाई १ सय १० डिग्री तापक्रममा तताएर हाल्ने र २ सय डिग्री तापक्रममा ट्याक कोड तताएर उपकरणबाट सडकमा छर्ने र त्यसलाई उपरकणले पेलेपछि कालोपत्रे पुरा हुने उनले उल्लेख गरे। बेनीजोमसोम ७६ किमी सडकको कालोपत्रे मौसमले साथ दिएको अवस्थामा असोज मसान्तसम्म सम्पन्न हुनेछ। यस्तै, कालिगण्डकी करिडोर सडक आयोजनाले उत्तरी कोरलानाका जोड्ने १ सय ८६ किमी सडक स्तरोन्नतिको सम्पूर्ण काम आगामी आर्थिक वर्षभित्र सक्ने लक्ष्य लिएको छ। बेनीजोमसोमकोरला सडकको सम्झौता अवधि सकिएर ३ पटक म्याद थप भइसकेको छ। करिडोरका अनुसार पछिल्लो पटक थपिएको म्याद पनि चालु आर्थिक वर्षसम्म रहेको छ। हिमाली जिल्लामा हिमपात र अत्याधिक जाडो हुने र म्याग्दीखण्डमा बाढीपहिरो र नदी कटानका कारण कोरोला सडक स्तरोन्नतिमा बाधा पुगेको करिडोरले जनाएको छ। कोरोनाको जोखिमका कारण मजदुर र उपरकण व्यवस्थापनमा कठिनाई हुँदा विकास निर्माणको कामले गति लिन नसकेको करिडोर सडकको भनाइ छ।"
अलपत्र सर्वसाधारणलाई निशुल्क खाना वितरण गर्दै कांग्रेसका युवा नेताहरू,"काठमाडौं : नेपाली कांग्रेसका युवा नेताहरूले कोरोना संक्रमण रोकथामका लागि लागु गरिएको निषेधाज्ञाले अलपत्र परेका सर्वसाधारणलाई निशुल्क रुपमा खाना वितरण गर्ने काम गरिरहेका छन्। काठमाडौं नयाँ बसपार्क नजिकै माछापोखरीमा एक सातादेखि निशुल्क रुपमा बिहान र साझ खाना बितरण अभियान संचालन गरिएको छ। कांग्रेसका युवा नेता भुपेन्द्र जङ शाहीले यो अभियानको अगुवाइ गरेका छन् । यो अभियानमा ऋषि कोइराला, सुमन गिरि, सुबास कट्टेल लगायत युवा नेताहरुको सक्रियता रहेको छ। संकटका बेला थोरै भए पनि सहयोग गर्ने उद्देश्यले यो अभियान चलाइएको युवा नेता शाही बताउँछन्। उनी भन्छन्, 'यस्तो संकटका बेला सहयोग गर्नु धर्म हो। यस्तो बेला राजनीतिक दलका नेता कार्यकर्ता सुतेर बस्ने होइन नागरिकलाई सहयोग गर्न फिल्डमा उत्रनुपर्छ।' गत जेठ २१ गते बाट यो अभियान सुरु गरिएको हो। यो अभियानअन्तर्गत आज सम्म बिहान र साझ गरी २५ सय भन्दा बढी ब्यक्तिहरुलाई निशुल्क रुपमा खाना बितरण गरिएको छ। बीपी स्टडी युथ सर्कलको संयोजनमा खाता वितरणको काम भइरहेको छ। अहिले काठमाडौंमा अलपत्र तथा समस्यामा परेका नागरिकको उद्धार तथा राहतमा व्यस्त भएका छन् । गत वर्षको लकडाउनका बेला पनि शाही गाउँगाउँमा पुगेर स्थानीयलाई राहत र सहयोग वितरण गरेका थिए।"
दुल्लुमा २३ सय विरुवा रोपियो,"दैलेख : दैलेखमा विकास र समृद्धिको नाममा भएका अनेक अभ्यासले वन जंगल विनाश बढ्दै गएको छ । स्थानीय तहले हेरक बस्तीबस्तीमा सडकको पहुँच पुर्याउन खनेका कच्ची सडकले वन विनास भइरहेका छन् । जथाभवी खनिएका सडकले वन जंगलमा रुखविरुवा क्षति भएका छन् । रुख विरुवा क्षति भएका स्थानमा वृक्षारोपण गरिदैँन् । जिल्लामा सानादेखि ठूलो राष्ट्रिय गौरवका विकास आयोजनाहरुले वृक्षारोपण गरेको पाइदैन् । फलस्वरुप वन जंगल रहेका क्षेत्रहरु नांगो डाँडामा परिणत हुन थालेका छन् । नांगो डाँडालाई हरियाली बनाउन र वर्षौअघि पहिरो गएको स्थानमा हालै वृक्षारोपण गरिएको छ । दुल्लु नगरपालिकाको दुई स्थानमा वृक्षारोपण गरिएको हो । विश्व वातावरण दिवसमा दुल्लु नगरपालिकाको वडा नम्बर ४ र ८ मा वृक्षारोपण गरिएको हो । दुल्लु नगरपालिका र उत्थान परियोजनाको संयुक्त पहलमा वृक्षारोपण गरिएको नगरका मेयर घनश्याम भण्डारीले बताए । मेयर भण्डारीका अनुसार दुल्लु नगरपालिका८ पञ्चकोशी बहुप्राविधिक शिक्षालयस्थित पुष्पलाल पर्यटकिय क्षेत्रमा बर पिपलसहित विभिन्न प्रजातीका एक हजार ९ सय विरुवा रोपण गरिएको हो । मध्यपहाडी राजमार्गको छेउमै रहेको उक्त स्थानलाई पुष्पलाल पर्यटकिय क्षेत्र नामाकरण गरेर वृक्षारोपण सहित आवश्यक पूर्वाधार निर्माण थालेको नगरपालिकाले जनाएको छ । त्यस्तै दुल्लु नगरपालिका४ स्थित सानगाउँ टोलमा पनि वृक्षारोपण गरिएको छ । बर्षौ अघि पहिरो गएको स्थानमा स्थानीय सानगाउँ छलफल चौतारी तथा देउती आमा समुहका सदस्यहरुले झण्डै ५ सय विरुवा रोपण गरेका हुन् । उक्त स्थानमा सल्लो, बगाईनो, टुनि, इपिलइपिल लगायतका विरुवा रोपण गरिएको हो । पहिरो रोक्न वृक्षारोपण गरिएको हो । वातावरण दिवसमा आठबीस नगरपालिका३ कुमालखाडा र वडा नम्बर २ सिस्ने गाउँमा वातावरण संरक्षण सम्बन्धी छलफल गरिएको थियो । कुमालखाडामा स्थानीय बरपिपल कृषक समुहका ४० जना र सिस्ने गाउँमा लालीगुराँस महिला स्वास्थ्य आमा समुह र कालिका कृषक समुहका ५६ जनालाई स्वास्थ्य तथा सुरक्षाका सामग्री उपलब्ध गराइएको थियो ।"
भक्तपुरमा समाजसेवीव्यवसायीको सेवा परमो धर्म अभियान,"भक्तपुर : कोरोना भाइरस संक्रमणको महामारीबीच भक्तपुरका समाजसेवी तथा उद्योगी व्यवसायीले सेवा परमो धर्म अभियान सञ्चालनमा ल्याएका छन्। भक्तपुर चेम्बर अफ कमर्श र भक्तपुर लायन्स सेवा समन्वय समितिको पहलमा कोभिड १९ नियन्त्रण र व्यवस्थापनमा सघाउ पुर्याउन उक्त अभियान सञ्चालन गरिएको हो। उक्त अभियानमा भक्तपुरका थप ९ वटा व्यवसायिक एवं पेसागत संघसंस्थाले सहकार्य गरेका छन्। अभियानमा भक्तपुर प्याब्सन, भक्तपुर डाक्टरस् सोसाइटी, भक्तपुर विद्युतीय सामग्री व्यवसायी संघ, नेपाल नर्सिङ संघ, सीबीआर भक्तपुर, भक्तपुर हार्ट एण्ड डायेवेटिक सेन्टर, निरोग मेडिकल केयर एट होम, भक्तपुर पार्टी प्यालेस तथा क्याटरिङ संघ र त्रिनेत्र बचत तथा ऋण सहकारी संस्था लिमिटेडले सहकार्य गरेका हुन्। अभियान सञ्चालन गर्न नेपाल चेम्बर अफ कमर्शका केन्द्रीय सदस्य रोशन भोयद्योको संयोजकत्वमा समितिसमेत गठन गरिएको छ। सोही समितिले बुधबार भर्चुअल पत्रकार सम्मेलन गरी अभियानबारे जानकारी दिएको छ। संयोजक भोयद्योले अभियानअन्तर्गत भक्तपुरमा कोरोना भाइरस संक्रमण नियन्त्रण र व्यवस्थापनको पक्षमा विविध कार्यक्रम सञ्चालन गरिएको स्पष्ट पारे। उनका अनुसार अभियानअन्तर्गत नेपाल इन्जिनियरिङ कलेजमा चागुनारायण नगरपालिकाले सञ्चालन गरेको आइसोलेसनमा निःशुल्क खाना तथा खाजाको व्यवस्था गरिएको छ। उक्त आइसोलेसनमा दिनको ४ पटक खाजा र खानाको व्यवस्था गरिएको संयोजक भोयद्योको भनाइ छ। उक्त आइसोलेसनमा अक्सिजन सुविधासहित दिनको एकपटक स्वास्थ्य जाच तथा परामर्श सेवा उपलब्ध गराइएको छ, उनले भने, संक्रमितको प्रत्यक्ष सम्पर्कमा आएका स्वास्थ्यकर्मीहरुका लागि सीबीआर भक्तपुरको भवनमा क्वारेन्टाइन सञ्चालन गरिएको छ। भक्तपुर लायन्स सेवा समितिका अध्यक्ष विष्णुभक्त मारिखूले निषेधाज्ञाको कारण घरमै बसिरहेका सर्वसाधारणको लागि कोभिड १९ बाट हुनसक्ने जोखिमबारे अनलाइनमार्फत सचेतना अभियानसमेत सञ्चालन गरिएको बताए। उक्त अभियानमा विशेषज्ञ चिकित्सकहरुले सर्वसाधारणसँग प्रत्यक्ष अन्तरक्रिया गर्ने व्यवस्था गरिएको उनले जानकारी दिए। कोरोना भाइरस संक्रमण भएर होम आइसोलेसनमा बसिरहेका संक्रमितहरुलाई फोन सम्पर्कमार्फत निःशुल्क रुपमा विशेषज्ञ डाक्टरहरुमार्फत स्वास्थ्य परामर्श सेवासमेत उपलब्ध गराउदै आएका छौं, अध्यक्ष मारिखूले थपे, कोभिड १९ बाट बच्न अपनाउनु पर्ने सावधानीसँगै निषोज्ञाको पालना गर्न आह्वान गर्दै नियमित रुपमा भक्तपुर जिल्लाभर माइकिङ गर्दै आएका छौं। अभियानअन्तर्गत भक्तपुर चेम्बरका उपाध्यक्ष कविदास श्रेष्ठको संयोजकत्वमा विपद् कोषसमेत खडा गरिएको छ। अभियानअन्तर्गत भक्तपुर लायन्स सेवा समन्वय समितिको तर्फबाट भक्तपुर नगरपालिकालाई अक्सिजन प्लान्ट निर्माणको लागि ३ लाख रुपैयाँ आर्थिक सहयोग गरिएको भक्तपुर चेम्बरका अध्यक्ष न्हुछे मानन्धरले जानकारी दिए।"
खेतको काम सकेर घर फर्किदै गरेका कुमालको डुबेर मृत्यु,सन्धिखर्क : अर्घाखाँची जिल्लाको सन्धिखर्कमा बागी खोलाको पानीमा डुबेर एकजनाको मृत्यु भएको छ । सन्धिखर्क ११ को माटेमा बागी खोलामा निर्माणाधिंन अवस्थामा रहेको पक्की पुलको नजिकै जम्मा भएको पानीमा डुब्दा रामपतका कुलबहादुर कुमालको घटनास्थलमै मृत्यु भएको जिल्ला प्रहरी कार्यलय अर्घाखाँचीका प्रहरी नायव उपरीक्षक माधब बुढाथोकीले बताए । ४९ वर्षीय कुलबहादुर माटेमा रहेको आफ्नो खेतमा धानको बिऊ राख्ने काम सकेर घर फर्किदै गर्दा एक्कासी लड्न पुग्दा पानीमा डुबेर घटनास्थलमै मृत्यु भएको प्रहरीले बताएको छ ।
पुरानै नक्सा छापिएको पाठ्यपुस्तक जफत गर्न शिक्षामन्त्रीको निर्देशन,"काठमाडौं : शिक्षा, विज्ञान तथा प्रविधिमन्त्री कृष्णगोपाल श्रेष्ठले पुरानो नक्सा छापेर बिक्री गरेको पुस्तक जफत गर्न निर्देशन दिएका छन्। केही निजी प्रकाशकले नया संस्करण उल्लेख गरी नेपालको पुरानो नक्सा छापेर पुस्तक बिक्री गरेको जानकारी पाएपछि मन्त्री श्रेष्ठले सो निर्देशन दिएका हुन्। पाठ्यक्रम विकास तथा मुल्याङकन परिषदको बुधबार सम्पन्न ८८ औं बैठकमा मन्त्री श्रेष्ठले पुस्तक प्रकाशक र बिक्रेतालाई कानूनको दायरामा ल्याएर हदैसम्मको कारबाही गर्न पाठ्यक्रम विकास केन्द्रलाई निर्देशन दिए। सरकारको आँखा छलेर पुरानो नक्सा उल्लेख गरी पुस्तक बिक्री गर्ने पुस्तक प्रकाशक र वितरकलाई तत्काल स्पष्टीकरण सोध्ने, पुरानो नक्सा अंकित बजारमा बिक्री भएका पुस्तक जफत गर्ने र मन्त्रालयको निर्देशन अटेर गरे कानुन अनुसार अनुसार कारबाही गर्न पाठ्यक्रम विकास केन्द्रलाई निर्देशन दिएका छन्। प्रकाशक र बिक्रेताले पुरानो किताबको कभर परिवर्तन गरी पुस्तक बिक्री गरेको जानकारी पाएपछि मन्त्री श्रेष्ठले कारबाहीको दायरामा ल्याउन निर्देशन दिएका हुन्। मन्त्रालयका सचिव रामप्रसाद थपलियाले पुरानो नक्सा राखेर नयाँ पुस्तक बिक्री गर्नेमाथि कडा कारबाही गरिने जानकारी दिए। अधिकांस बिक्रेताले नेपालको पुरानो नक्सा उल्लेख गरी बिक्री गरेको पाठ्यक्रम विकास केन्द्रले जनाएको छ। केन्द्रका महानिर्देशक अणप्रसाद न्यौपानेले पुरानो नक्सा छापेर पुस्तक बिक्रि गरेका प्रकाशक र बिक्रेतामाथि कारबाही प्रकृया अघि बढार्यने जानकारी दिए। बैठकमा मन्त्री श्रेष्ठले कक्षा ६ को पुस्तक अभाव हुन नदिने सुचीकृतमा परेका प्रकाशकको पुस्तक छपाईका लागि स्वीकृत दिन समेत निर्देशन दिएका छन्। बैठकले विभिन्न विषयका कक्षा ६८ को पाठयक्रम स्वीकृत गरेको छ।"
झापामा अक्सिजन बैंक स्थापना,"झापा : एकका लागि एक अभियान झापाले अक्सिजन बैंक स्थापना गरेको छ । अभियानले अक्सिजनको अभावमा कसैको मृत्यु नहोस् भन्नका लागि अभियानले अक्सिजन बैंक स्थापना गरेको हो । बुधबार विर्तामोडमा आयोजित पत्रकार सम्मेलनमा अभियानका संयोजक महेन्द्र गिरीले जेठ १ गतेदेखि अभियानले एक व्यक्ति एक सिलिन्डर अभियान सुरु गरेको बताए । अभियानमा जेठ २६ गतेसम्म एक हजार २९ वटा सिलिन्डर बापतको रकम जम्मा भएको अभियानका संयोजक गिरीले जानकारी दिए । अक्सिजन सिलिन्डरको अभावलाई मध्यनजर गर्दै एकका लागि एक अभियानले अक्सिजन बैंक स्थापना गर्न जनस्तरबाट १ करोड ५३ लाख ७५ हजार रुपैयाँ सहयोग जुटाएको छ । संयोजक गिरीका अनुसार उक्त अभियानमा देशभित्र र बाहिर बसेका नेपालीले १ सिलिन्डर बराबर १५ हजारका रुपैँयाका दरले सहयोग पनि गरेका छन् । अभियानले हालसम्म ३ सय सिलिन्डर खरिद गरेर ल्याइसकेको र थप २ सय सिलिन्डर ल्याउने तयारी छ । संयोजक गिरीले सिलिन्डर खरिद गरेर बाँकी रहेको रकम कोभिड नियन्त्रण कै लागि खर्च गरिने बताएका छन् । सिलिन्डर जिल्लाका अस्पताल, आइसोलेशन सेन्टर र होम आइसोलेसनमा बसेका बिरामीलाई उपलब्ध गराइने छ । अभियानले १ हजार ११ थान सिलिन्डर खरिद गर्ने छ । सिलिन्डर रिफिलका लागि ८ सय रुपैयाँ लिएर सिलिन्डर उपलब्ध गराइने बताएको छ । अक्सिजन बैंक उद्घाटन गर्दै झापाका प्रमुख जिल्ला अधिकारी श्रवणकुमार तिम्सिनाले अभियानले सञ्चालनमा ल्याएको अक्सिजन बैंकले जिल्लाको अक्सिजन अभाव पुरा हुन सहयोग पुग्ने जानकारी दिए । अक्सिजन बैंक स्थापनामा अन्तर्राष्ट्रिय झापाली समाजले १५ लाख रुपैँया र सहारा नेपालले ५ लाख रुपैँया सहयोग गरेका छन् ।"
भान्सा कोठामा लुकाएको हतियार र गोलीसहित दुईजना पक्राउ,"विराटनगर : भान्सा कोठामा लुकाएको हतियार र छ राउण्ड गोलीसहित प्रहरीले मोरङको केराबारीबाट मंगलबारसाँझ दुईजनालाई पक्राउ गरेको छ । पक्राउ पर्नेमा बेलबारी नगरपालिका२ लालभित्तीका ४१ वर्षीय पदमकुमार लिम्बू र केराबारी गाउँपालिका९ देवीझोडाका ५१ वर्षीय गणेशकुमार लिम्बू रहेका छन् । विशेष सूचनाका आधारमा इलाका प्रहरी कार्यालय बेलबारीका प्रहरी निरीक्षक (इन्सपेक्टर) सरोज खनाल नेतृत्वको टोलीले इलाका प्रहरी कार्यालय केराबारीको सहयोगमा दुवै जनालाई गणेशको घरबाटै पक्राउ गरेको हो । मोरङ प्रहरी प्रमुख एसपी सन्तोष खड्काले कटुवा पेस्तोल र छ राउण्ड गोलीसहित दुई पुरुषलाई केराबारी गाउँपालिका९ देवीझोडाबाट पक्राउ गरिएको जानकारी दिए । उनका अनुसार पक्राउ परेकामध्ये गणेशको घरको भान्सा कोठामा लुकाएर राखेको अवस्थामा पेस्तोलसहित ३०३ राइफलको पाँच राउण्ड र पेस्तोलको एक राउण्ड गोली बरामद भएको हो । बेलबारीबाट को १ च ८३६८ नम्बरको कारभित्र राखेर गोली र पेस्तोल पदमले गणेशको घरसम्म पुर्याएको खुलेको एसपी खड्काले बताए । गणेशकै घरको आँगनमा पार्किङ गरेर राखिएको अवस्थामा खानतलासी गर्दा कारभित्रबाट खुकुरी र चक्कु पनि बरामद भएको उनको भनाइ छ । बेलबारीबाट कारमा राखेर पुर्याइएको हतियार गणेशको भान्सा कोठामा लुकाएको अवस्थामा भेटियो, खड्काले भने, त्यसपछि दुवैजनालाई नियन्त्रणमा लिएर कारबाही अघि बढाइएको छ । खड्काका अनुसार हतियार कुन प्रयोजनका लागि कहाँबाट ल्याइएको हो भन्ने विषयमा अनुसन्धान थालिएको छ । पक्राउ परेका दुवैजनाविरुद्ध हातहतियार खरखजना ऐनअन्तर्गत मुद्दा चलाउन बुधबार म्याद थप गरेर अनुसन्धान अघि बढाइएको जानकारी उनले दिए । कारभित्र हतियार राखेर हिँड्ने गरेको सूचना यसअघि नै आएपछि प्रहरीले पदमको पिछा गरिरहेको थियो । विगतमा कुनै अपराधिक घटनामा पक्राउ परेकाहरुको संलग्नता छ कि छैनभन्ने बारेमा यकिन गर्न पृष्ठभूमिका बारेमा पनि अनुसन्धान भइरहेको प्रहरीले जनाएको छ ।"

शीर्षक,विवरण
सक्रिय संक्रमित देशैभरि,"काठमाडौं : कोरोना भाइरस फैलिएर फेरि देशव्यापी बनेको छ। यूके भेरियन्टको बढ्दो संक्रमणसँगै जनस्वास्थ्यका मापदण्ड उल्लंघनका कारण ७७ वटै जिल्लामा संक्रमण पुष्टि भएको छ। सक्रिय संक्रमितकै संख्या १४ हजार ७ सय २४ पुगेको स्वास्थ्य तथा जनसंख्या मन्त्रालयले जनाएको छ। मुलुकभर शुक्रबार मात्रै २ हजार ५ सय ५९ जना संक्रमित थपिएका छन्। ७५ जना क्वारेन्टाइनमा छन्। सघन उपचार कक्ष (आईसीयू)मा १ सय ७३ र भेन्टिलेटरमा ५७ जना उपचाररत छन्। मन्त्रालयको तथ्यांकले सबै उमेर समूहमा कोरोना पुष्टि भएको देखाएको छ। दैनिक संक्रमणको अवस्था हेर्दा २० देखि २९ वर्ष उमेर समूहका व्यक्ति सबैभन्दा बढी संक्रमित भइरहेका छन्। मन्त्रालयका प्रवक्ता डा जागेश्वर गौतमका अनुसार बागमती र लुम्बिनी प्रदेशमा संक्रमितको संख्या बढेको छ। बागमतीका काठमाडौं र ललितपुरमा ५ सयभन्दा बढी संक्रमित उपचारार्थ भर्ना भएका छन्। लुम्बिनीका बाँके र रुपन्देहीमा उपचारार्थ भर्ना हुने संक्रमितको संख्या ५ सय नाघेको छ। सीमावर्ती जिल्लामा संक्रमितको संख्या बढ्नुमा खुला सिमाना र हेलचेक्रयाइँ नै मुख्य कारक रहेको विज्ञको ठम्याइ छ। कोरोना संक्रमणले सीमापारि भारतमा भयावह अवस्था ल्याउने बित्तिकै यहाँ सतर्कता अपनाउनुपथ्र्यो, स्वास्थ्य तथा जनसंख्या मन्त्रालयका पूर्वप्रमुख विशेषज्ञ डा सुशीलनाथ प्याकुरेल भन्छन्, सीमा सिल गर्ने, परीक्षण गर्नेतर्फ ढिलाइ भयो। आवतजावत निर्वाध हुँदा संक्रमितको संख्या बढ्यो। भारतबाट फर्किएका व्यक्तिहरू जोखिमयुक्त ठूला सहर हुँदै सार्वजनिक यातायात चढेर घर पुग्ने गरेका छन्। जनस्वास्थ्य मापदण्ड पालना नगरेका कारण पहाडी एवं हिमाली जिल्लामा पनि संक्रमण फैलन पुगेको डा प्याकुरेल बताउँछन्। जनस्वास्थ्य विज्ञ डा बाबुराम मरासिनीका अनुसार सीमा नाकालाई व्यवस्थित गर्न सरकार चुकेका कारण संक्रमणदर बढेको हो। जनशक्ति, क्वारेन्टाइन, होल्डिङ सेन्टरको व्यवस्था गरिसक्नुपथ्र्यो। अझै तुरुन्तै घरभाडामा लिएर भए पनि व्यवस्था गर्न सकिन्छ, डा मरासिनी भन्छन्, तर, अब पनि ढिलाइ गर्दा झन् भयावह हुन्छ। अन्तर्राष्ट्रिय नाकाहरूमा कडाइ गर्ने र सीमावर्ती प्रवेश विन्दुमा चौबीस घण्टा राखेर ज्वरो नाप्ने, स्वास्थ्य जाँच गर्ने कार्य गर्नुपर्ने सुझाव डा मरासिनी दिन्छन्। मन्त्रालयले संक्रमणको अवस्था हेरि ठूला सहरहरूमा ५ सयभन्दा बढी र साना सहरहरूमा १ सयभन्दा बढी सक्रिय संक्रमित देखिए ती स्थानमा आवागमन व्यवस्थित गर्नुपर्ने सिफारिस गरेको छ। डा मरासिनीका अनुसार पीसीआर परीक्षणको दायरा विस्तार र संक्रमितको उपचारलाई प्रभावकारी बनाउने कार्य एकसाथ अघि बढाउनुपर्ने देखिन्छ। मन्त्रालयका अनुसार ६ वटा प्रयोगशाला सञ्चालनमा आउन सकेका छैनन्। निजी ३६ सहित ८६ वटा प्रयोगशालामा पीसीआर परीक्षण भइरहेको छ। भारतमा भयावह भइरहेका बेला तत्काल रणनीति अपनाई कार्यान्वयन गर्नुपर्ने विज्ञ बताउँछन्। डा मरासिनी कोरोना संक्रमण नियन्त्रण र उपचार व्यवस्थापन नै अहिलेको चुनौती भएकाले बजेट व्यवस्थापन गर्नुपर्ने बताउँछन्। शुक्रराज ट्रपिकल तथा सरुवा रोग अस्पताल टेकुका क्लिनिकल रिसर्च युनिट संयोजक डा शेरबहादुर पुन कन्ट्याक्ट ट्रेसिङलाई पनि प्राथमिकता दिनुपर्ने बताउँछन्। व्यापार व्यवसायलगायत कतिपय सामाजिक कारणले पनि संक्रमित व्यक्तिहरू कन्ट्याक्ट ट्रेसिङमा आउन नचाहने हुन्छन्। यसतर्फ पनि राज्य चनाखो हुनुपर्छ, डा पुन भन्छन्। कन्ट्याक्ट ट्रेसिङ र परीक्षणको दायरा विस्तार गर्ने हो भने संक्रमितको संख्या अहिले देखिएभन्दा बढी हुन सक्ने डा पुनको भनाइ छ। सम्भावित संक्रमित र संक्रमितकोे आवतजावतको यकिन गरी उनीहरूलाई आइसोलेसनमा राख्न अनुगमन गर्ने विधि ट्रेसिङ कार्य हो। यसका लागि मन्त्रालयले मातहतबाट खटिएका टोलीहरू कल सेन्टरहरू, मोबाइल एप र वेबसाइटमार्फत ट्रेसिङ कार्यलाई थप व्यवस्थित गर्न सकेको छैन। समुदायमा गएर सेरो प्रिभिलेन्स गर्न पाएको भए संक्रमणको अवस्था जानकारी पाउन सकिन्थ्यो। अहिले संक्रमणको अवस्थाभन्दा खेरी बिनाप्रमाणको हुन पुग्छ, डा पुन भन्छन्। शुक्रराज अस्पतालका निर्देशक डा सागरकुमार राजभण्डारी कोभिडबाहेक बिरामी भर्ना बन्द गरिएको बताउँछन्। यूके भेरियन्ट संक्रमण पनि बढ्दै गएको छ। भाइरल लोड पनि बढी नै हुन्छ। संक्रमण उच्च भए पनि उपचार व्यवस्थापनमा गाह्रो पर्ने देखिइसकेको छ, निर्देशक डा राजभण्डारी भन्छन्।"
"पन्छाइए नेपाल पक्षधर : न स्थायी कमिटीमा, न विभागीय जिम्मेवारीमा","काठमाडौं : एमालेले वरिष्ठ नेता माधवकुमार नेपाल पक्षलाई जिम्मवारीविहीन बनाउँदै कार्यविभाजन गरेको छ। प्रधानमन्त्री निवास बालुवाटारमा शुक्रबार बसेको महाधिवेशन आयोजक कमिटीको बैठकले नेपाल पक्ष छाडेर स्थायी कमिटी गठनसहित नेताहरूलाई जिम्मेवारी बाँडफाँट गरेको हो। नेता वामदेव गौतम र माओवादी केन्द्रबाट आएका चार नेतालाई समेटेर १९ सदस्यीय स्थायी कमिटी बनाइएको छ। स्थायी कमिटीमा प्रधानमन्त्री एवं अध्यक्ष केपी शर्मा ओली, महासचिव ईश्वर पोखरेलसहित गौतम, रामबहादुर थापा, विष्णुप्रसाद पौडेल, सुवास नेम्बाङ, टोपबहादुर रायमाझी, प्रदीप ज्ञवाली, शंकर पोखरेल, पृथ्वीसुब्बा गुरुङ, लेखराज भट्ट, मणिचन्द्र थापा, किरण गुरुङ, सत्यनारायण मण्डल, छविलाल विश्वकर्मा, विष्णु रिमाल, रघुवीर महासेठ, केशव बडाल र डा पुष्पराज कँडेललाई चयन गरिएको छ। यीमध्ये थापा, रायमाझी, भट्ट र थापा माओवादीबाट आएका नेता हुन्। नेपालसहित उनी पक्षका झलनाथ खनाल, युवराज ज्ञवाली, अष्टलक्ष्मी शाक्य, घनश्याम भुसाल, गोकर्ण विष्ट, भीम आचार्य, योगेश भट्टराई, मुकुन्द न्यौपाने, अमृतकुमार बोहरा र रघुजी पन्तलाई कमिटीमा समेटिएको छैन। उनीहरू नवौं महाधिवेशनबाट निर्वाचित भएका थिए। ओली पक्षमै रहेका सोमनाथ प्यासी प्रदेश प्रमुख भएकाले स्थायी कमिटीमा परेका छैनन्। स्थायी कमिटीमा महिला र कर्णाली प्रदेशबाट कोही पनि परेका छैनन्। बैठकले २ सय ६५ नेताको जिम्मेवारी तोकेको छ । अध्यक्ष ओलीले स्कुल विभागको जिम्मेवारी लिएका छन्। महासचिव पोखरेललाई केन्द्रीय कार्यालय प्रमुख तथा उपत्यका विशेष कमिटी इन्चार्ज बनाइएको छ। विष्णु पौडेल संगठन विभाग तथा अर्थ तथा योजना विभाग प्रमुख बनेका छन्। प्रवक्ता एवं प्रचार तथा प्रकाशन विभाग प्रमुख प्रदीप ज्ञवालीलाई बनाइएको छ। शंकर पोखरेललाई लुम्बिनी प्रदेशको इन्चार्ज, संघीय मामिला विभाग प्रमुखको जिम्मेवारी दिइएको छ। प्रधानमन्त्रीका प्रेस सल्लाहकार सूर्य थापालाई प्रेस चौतारी नेपाल इन्चार्ज र प्रचार तथा प्रकाश विभाग उपप्रमुखको जिम्मेवारी दिएको छ। महेश बस्नेतले युवा संघ र नेपाल खेलकुद महासंघ इन्चार्जको जिम्मेवारी पाएका छन्। गौतमलाई स्थायी कमिटीमा राखिए पनि जिम्मेवारी दिइएको छैन। जिम्मेवारी नपाउनेमा नेपालसहित उनी पक्षका झलनाथ खनाल, भीम रावल, अष्टलक्ष्मी शाक्य, युवराज ज्ञवाली घनश्याम भुसाल, सुरेन्द्र पाण्डे, योगेश भट्टराई, गोकर्ण विष्ट, भीम आचार्य, रघुजी पन्त, अमृत बोहरा, अरुण नेपाल, कमलप्रसाद चौलागार्इं, कल्याणीकुमारी खड्का, केदारप्रसाद न्यौपाने, कृष्णप्रसाद शर्मा खनाल, खगेन्द्र चुडाल, गणेशकुमार पहाडी, गंगालाल तुलाधार, गरिमा शाह, गौरा प्रसार्इं कोइराला, घनेन्द्र बस्नेत, चन्द्र शाही, चूडामणि जंगली, जगन्नाथ खतिवडा, जयन्ती राई छन्। यस्तै जीवननाथ घिमिरे, जीवनराम श्रेष्ठ, झपट रावल, टंकप्रसाद कार्की, ठाकुरप्रसाद गैरे, तुलबहादुर गुरुङ, दिनेशकुमार राई, दिलकुमारी पन्त, डा देउमान सम्बाहाम्फे, देवशंकर पौडेल, धर्मनाथ प्रसाद साह, धर्मराज निरौला, नरेश खरेल, नागेन्द्रप्रसाद चौधरी, निरज आचार्य, निरादेवी जैरु, पशुपति चौलागाईं, प्रकाश ज्वाला (निष्कासित), प्रकाशबहादुर शाह, प्रतापलाल श्रेष्ठ, प्रदीप नेपाल, प्रमेलकुमार खनाल, प्रमेशकुमार हमाल, बलदेव चौधरी, बलराम बासकोटा, बसन्त मानन्धर, बेदुराम भुसाल, भागवत विश्वासी नेपाली, भानुभक्त जोशी, भाष्कर काफ्ले, ममता गिरी, महमद महफुज अन्सारी, महेश रेग्मी, माधवप्रसाद अर्याल, मुकुन्द न्यौपाने, मेटमणि चौधरी, यदुवंश झा, यज्ञराज सुनुवार, रचना खड्का, रत्नेश्वर गोइत, रवीन्द्र अधिकारी (नवलपुर), रविन कोइराला, राजन राई, राजबहादुर बुढा क्षेत्री, राजेन्द्रप्रसाद राई, राजेन्द्रप्रसाद पाण्डे, रामकुमारी झाँक्री, रामबहादुर ज्ञवाली, रामचन्द्र यादव, रामचन्द्र साह तेली, रामप्रित पासवान, लक्ष्मण पौडेल, डा विजयकुमार पौडेल, विजय गुरुङ, विक्रमबहादुर शाही, विरोध खतिवडा, विश्वनाथ प्याकुरेल, शत्रुघन महतो, शारदाप्रसाद सुवेदी, शेरबहादुर केसी, श्रीनाथ बराल, श्रीप्रसाद साह, श्रीमाया थकाली, सरलाकुमारी यादव, सावित्राकुमारी भुसाल, सुधीरप्रसाद साह, सुरेन्द्र मानन्धर, सोमप्रसाद पाण्डे, हरिबहादुर राई, हंशबहादुर शाही छन्। नेपाल पक्ष त्यागेका नेताहरूलाई जिम्मेवारी दिइएको छ। शेरबहादुर तामाङलाई पार्टी केन्द्रीय कार्यालयको सचिवको जिम्मेवारी दिइएको छ। उनलाई बागमती प्रदेशको सहइन्चार्ज, सिन्धुपाल्चोक जिल्ला इन्चार्ज पनि बनाइएको छ। विष्णु रिजाललाई दैलेखको सहइन्जार्चका साथै विदेश विभाग उपप्रमुख बनाइएको छ। सोम मिश्रलाई भक्तपुर जिल्ला इन्चार्ज, लालबाबु पण्डितलाई प्रदेश १ सहइन्चार्जको जिम्मेवारी दिइएको छ। गौतम निकट हरिप्रसाद पराजुलीलाई अखिल नेपाल किसान महासंघको इन्चार्ज बनाइएको छ। केशवलाल श्रेष्ठलाई मानवअधिकार एलायन्सको इन्चार्ज बनाइएको छ। माओवादीबाट आएका गृहमन्त्री थापालाई बागमती प्रदेशको इन्चार्ज र राष्ट्रिय सुरक्षा प्रवद्र्धन विभाग प्रमुखको जिम्मेवारी दिइएको छ। रायमाझीलाई मोर्चा संगठन (जनसंगठनहरू)को इन्चार्ज बनाइएको छ। भट्टलाई सुदूरपश्चिम प्रदेश इन्चार्ज, उद्योग तथा वाणिज्य विभाग प्रमुख र नेपाल उद्योग व्यवसाय महासंघ इन्चार्ज तोकिएको। खानेपानीमन्त्री थापा लुम्बिनी प्रदेश सहइन्चार्ज, खानेपानी तथा सरसफाइ विभाग प्रमुख भएका छन्। यस्तै प्रभु साहलाई सहरी विकास विभाग प्रमुख, पेसागत महासंघ नेपाल र नेपाल बुद्धिजीवी परिषद् इन्चार्जको जिम्मेवारी दिइएको छ। दावा तामाङलाई युवा तथा खेलकुद विभाग प्रमुख, गौरीशंकर चौधरीलाई श्रम तथा रोजगार विभाग प्रमुख बनाइएको छ। दधिराज न्यौपाने रुपन्देही इन्चार्ज, दिनेश पन्थी गुल्मी इन्चार्ज, चन्द्रबहादुर खड्का अर्घाखाँची इन्चार्ज, टंक आङबुहाङ (लिम्बू) प्रदेश नं १ सहइन्चार्ज भएका छन्। झपट बोहरा अछाम इन्चार्ज, ज्वालाकुमारी साह प्रदेश २ अध्यक्ष र बारा इन्चार्ज, गिरीधारीलाल न्यौपाने सहइन्चार्ज, लुम्बिनी प्रदेश, लीलबहादुर थापा मगर सहइन्चार्ज गण्डकी प्रदेश, विसमलाल अधिकारी दनुवार सिन्धुली इन्चार्ज भएका छन्। फ्लोर क्रस गर्ने ४ नेता बर्खास्त बैठकले कर्णाली प्रदेशसभा संसदीय दलका निर्णयको अवज्ञा गर्दै फ्लोर क्रस गर्ने चार जनालाई पार्टीको साधारण सदस्यबाटै निष्कासन गर्ने निर्णय गरेको छ। प्रदेशसभा सदस्य प्रकाश ज्वाला, अम्मरबहादुर थापा, कुर्मराज शाही र नन्दसिंह बुढालाई पार्टीको साधारण सदस्यसहित प्रदेशसभा सदस्यबाट हटाउने, सो विषयमा प्रदेशसभालाई सूचित गर्ने निर्णय गरिएको हो। ज्वाला केन्द्रीय सदस्य र अन्य ३ जना प्रदेश कमिटी सदस्य थिए। उनीहरूले फ्लोर क्रस गर्दा माओवादीबाट मुख्यमन्त्री रहेका महेन्द्रबहादुर शाहीको पद जोगिएको थियो। ६ गतेको बैठकले ५ जना प्रदेससभा सदस्यलाई स्पष्टीकरण सोधिएको थियो। जसमा देवी ओलीले भने गल्तीले हस्ताक्षर भएको स्पष्टीकरण दिएपछि कारबाही गरिएको छैन। २७ सांसदको जिम्मा स्थायी कमिटीलाई वरिष्ठ नेता नेपालसहित उनी पक्षका २७ प्रतिनिधिसभा सदस्यको सवालमा निर्णय गर्ने जिम्मा स्थायी कमिटीलाई दिइएको छ। अध्यक्ष ओलीले हालै उनीहरूलाई स्पष्टीकरण सोधेका थिए। सांसद गणेश पहाडी र हीराचन्द्र केसीले मूलधारमा लाग्ने प्रतिबद्धता जनाएर स्पष्टीकरण दिएका छन्। सांसद जयकुमार राई, सोमप्रसाद पाण्डे र कल्याणीकुमारी खड्काले स्पष्टीकरणसहित सुझाव दिएका छन्। नेपाल, खनाल, रावल, भुसाल, पाण्डेलगायतले ओलीलाई उल्टै प्रश्न गरेका छन्। तर, शुक्रबारको बैठकले यी स्पष्टीकरण केही नरम नै रहेको मूल्यांकन गरेको एक नेताले बताए। मूल प्रवाहमा फर्किन आह्वान एमालेले नेपाल पक्षका नेताहरूलाई समानान्तर गतिविधि रोकेर पार्टीको मूल प्रवाहमा फर्किन आह्वान गरेको छ। पार्टीमा फर्किए बिना पूर्वाग्रह स्वागत गर्ने, सम्मानपूर्ण व्यवहार र उचित जिम्मेवारी दिने निर्णय बैठकले गरेको छ। गुटगत भेला, समानान्तर गतिविधि र विभाजनकारी क्रियाकलापमा संलग्न नहुन चेतावनी दिइएको छ। यस्ता गतिविधि कार्यकर्ताहरूको भावनाविरुद्ध तथा देश, जनता तथा कम्युनिष्ट आन्दोलनका लागि हानिकारक हुँदा अविलम्ब बन्द गर्न, पार्टीका नीति र नेतृत्वका पक्षमा उभिन र पार्टी एकतामा योगदान गर्न आह्वान गरिएको छ। भूलबस समानान्तर कमिटीमा बसेको भए तत्काल त्यसबाट अलग हुन आह्वान गरिएको छ। बैठकले निकट भविष्यमा हुने सबै तहका उपनिर्वाचनको तयारीमा केन्द्रित हुन पार्टी कमिटीलाई निर्देशित गरेको प्रवक्ता ज्ञवालीले बताए। ज्ञवालीका अनुसार नयाँ भेरियन्टसहित कोरोना संक्रमण बढेकाले सरकारलाई थप प्रभावकारी कदम चाल्न ध्यानाकर्षण गराइएको छ। बैठकले स्वास्थ्य सतर्कता पालना गर्दै लडाइँ सफल पार्न आह्वान गरेको छ। बैठकले सबै पार्टी सदस्यलाई स्वयंसेवी भूमिकाका साथ कोरोनाविरुद्धको लडाइँमा सहभागी हुन आह्वान गरेको छ। स्थानीय तहसँग समन्वय गर्दै क्वारेन्टाइन निर्माण गर्न, विदेशबाट फर्किएका तथा संक्रमणको आशंका भएका व्यक्तिहरूलाई क्वारेन्टिनमा व्यवस्थापन गर्न, स्वास्थ्य मापदण्डको पालना गर्नगराउन, संक्रमितहरूलाई आवश्यक सहयोग पुर्याउन निर्देशित गरेको ज्ञवालीले बताए। बैठकले आगलागी र डढेलोलगायत प्राकृतिक प्रकोपका कारण जनधनमा पुग्न गएको क्षति र वातावरणमा परेको प्रतिकूल प्रभावका लागि गहिरो चिन्ता व्यक्त गर्दै पीडितको पुनःस्थापनाका लागि सरकारको ध्यानाकर्षण गराएको छ। यस्तै, म्यानमारमा भएको सैन्य कु र आङ सान सुकीलगायतको गिरफ्तारीप्रति एमालेले गहिरो चिन्ता व्यक्त गरेको छ। बैठकले त्यहाँ लोकतन्त्रको तत्काल बहाली र जनप्रतिनिधि एवं लोकतान्त्रिक नेताको अविलम्ब रिहाइको माग गरेको छ। शान्तिपूर्ण प्रदर्शनमा भइरहेको दमन र निर्दोष नागरिकको हत्याप्रति गहिरो चिन्ता व्यक्त गर्दै त्यसको विरोध गरेको ज्ञवालीले बताए। बैठकले वैशाख ६ गतेको बैठकमा अध्यक्ष ओलीद्वारा प्रस्तुत राजनीतिक प्रतिवेदन तथा महासचिव पोखरेलद्वारा प्रस्तुत संगठनात्मक प्रतिवेदनलाई सदस्यबाट प्राप्त सुझावसमेत ग्रहण गर्दै पारित गरेको छ। उपनिर्वाचनमा थापा नै उम्मेदवार एमालेले राष्ट्रियसभा सदस्यको उपनिर्वाचनमा गृहमन्त्री रामबहादुर थापालाई उठाउने भएको छ। बैठकमा अध्यक्ष ओलीले जेठ ६ गते हुने उपनिर्वाचनमा एमालेबाट थापा नै उम्मेदवार हुने र जिताएरै छाड्ने बताए। माओवादी केन्द्रले एमालेमा आएका कारण थापालाई कारबाही गरेपछि उक्त सिट रिक्त भएको थियो। हाम्रो पार्टीमा लागेका कारण माओवादीले कारबाहीको नाममा रिक्त बनाएका पदहरूमा ३५ दिनदेखि ६ महिनाभित्र हुने चुनावमार्फत जिताएर ल्याउँछौं, ओलीले भने, राष्ट्रियसभामा हाम्रो उम्मेदवार रामबहादुर थापा नै हो। फागुनभित्रै स्थानीय तह निर्वाचन प्रधानमन्त्री ओलीले फागुनभित्रै स्थानीय तह निर्वाचन हुने भन्दै तयारीमा जुट्न कार्यकर्तालाई निर्देशन दिए। अब चुनाव लागेको छ। उपनिर्वाचन हुँदै स्थानीय निर्वाचन आइसकेको छ। फागुनभित्रै स्थानीय तहको निर्वाचन हुन्छ। सबै कमिटी आजैदेखि लाग्नुहोला, ओलीको भनाइ उद्धृत गर्दै नेता लक्ष्मण ज्ञवालीले भने। स्थानीय जनप्रतिनिधिको पाँच वर्षे कार्यकाल २०७९ वैशाखमा सकिनेछ। ओलीले कोरोना महामारीबाट जोगिन र नागरिकलाई बचाउने अभियानमा पार्टी पंक्ति परिचालित हुन पनि निर्देशन दिए। पार्टी एकता बचाउन र सुदृढ गर्न आफू दिनरात खटे पनि केही व्यक्ति अराजक ढंगले लागेको उनको भनाइ थियो। अहिले पनि केही व्यक्तिहरू अराजक ढंगले लागेका छन्। पार्टीकै नेताहरूविरुद्ध विष वमन गर्ने, सरकारको आलोचना गर्ने, आन्दोलनका इमानदार पंक्तिलाई बदनाम गराउन समाप्त गर्ने हिसाबले लागेका छन्, उनले बैठकमा भने, पार्टी खोस्ने ढंगले कोही आएको हो भने त्यो सम्भव छैन। कम्युनिस्ट पार्टी नयाँ उचाइ र सान र गौरवका साथ अगाडि बढ्छ। यसको नेतृत्व र पहल एमालेले गर्नेछ। अखिल नेपाल महिला संघले भने पार्टीभित्र स्थानीय तहदेखि केन्द्रसम्म महिलाको ३३ प्रतिशत उपस्थिति शुनिश्चित गर्न माग गरेको छ। महाधिवेशन आयोजक कमिटीको बैठकमा अनेमसंघले यो माग राखेको हो। एमालेको १९ सदस्यीय स्थायी कमिटीमा एक जना महिला परेका छैनन्।"
"ठडियो धरहरा, आज उद्घाटन","काठमाडौं : २०७२ वैशाख १२ को भूकम्पले ध्वस्त बनाएको ऐतिहासिक धरहरा पुनः ठडिएको छ। भूकम्पको ६ वर्षपछि ठडिएको २२ तले धरहराको आज (२०७८ वैशाख ११) गते लोकतन्त्र दिवसको दिन उद्घाटन हुने भएको छ। यसको उद्घाटन प्रधानमन्त्री केपी शर्मा ओलीले गर्ने भएका छन्। जीआईईटीसीरमन जेभीले धरहराको पुनर्निर्माणको काम भ्याटसहित तीन अर्ब ४८ करोडमा बनाइरहेको राष्ट्रिय पुनर्निर्माण प्राधिकरणले जनाएको छ । अब बन्ने धरहरा क्षेत्र करिब ४२ रोपनी क्षेत्रफलमा फैलिनेछ। एउटा अर्धभूमिगतसहित चार तले भूकम्प र टक्सार सम्बन्धी संग्रहालय निर्माण भइरहेको छ। त्यस्तै, फुड कोर्ट सहितको युटिलिटी ब्लक पनि बन्नेछ। विश्रामस्थलसहितको अत्यन्तै मनमोहक बगैंचा तथा संगीतमय फोहरा हुनेछ। पुरानो कर्मचारी संचय कोषको मूल भवन र टक्सार भवन रहेको स्थानसमेत समेटेर बन्न लागेको धरहरा क्षेत्रमा भूकम्प संग्रहालय रहनेछ। काठमाडौंको सुन्धारामा पुनर्निर्माण गरिएको २२ तलाको धरहरा । २०७२ वैशाख १२ गतेको भूकम्पले ध्वस्त बनाएको धरहराछेउ नयाँ निर्माण गरिएको हो । भूकम्पको ६ वर्षपछि ठडिएको धरहराको उद्घाटन लोकतन्त्र दिवसका अवसरमा शनिबार प्रधानमन्त्री केपी शर्मा ओलीबाट गरिँदै छ । जीआईईटीसीरमन जेभीले भ्याटसहित ३ अर्ब ४८ करोड लागतमा धरहरा पुनर्निर्माणको काम गरेको राष्ट्रिय पुनर्निर्माण प्राधिकरणले जनाएको छ । धरहराको क्षेत्र करिब ४२ रोपनीमा फैलिनेछ । भीमसेन स्तम्भलाई सिसाले छोपेर संरक्षण गरिनेछ । तस्बिर : अशोक दुलाल तीन तले भूमिगत पार्किङको सुविधा पनि हुनेछ। जहाँ ४ सय गाडी र ७ सय मोटरसाइकल पार्किङ गर्न मिल्नेछ। भीमसेन स्तम्भलाई सिसाले छोपेर संरक्षण गरिनेछ। ऐतिहासिक सुन्धराको पनि संरक्षण गरिनेछ। जसमा चौबिसै घण्टा पानी झर्ने व्यवस्था हुनेछ। धरहरा र संग्रहालय जोड्ने आकर्षक आकाशे पुल पनि निर्माण गरिनेछ। कोरोना महामारीका कारण भएको लकडाउनले पुनर्निर्माणमा अवरोध उत्पन्न भए पनि सुरक्षाका सबै उपाय अपनाएर पुनर्निर्माणको कामलाई गति दिइयो। धरहराको पुनर्निर्माण सम्पन्न भए पनि धरहरा क्षेत्रका बाँकी संरचनाको निर्माण भने जारी नै छ। बाहिरबाट हेर्दा ११ तल्लाको देखिए पनि जमिनमुनि दुई तलाको भूमिगत संरचना रहनेछ र जमिनमाथि भूँइतलासहित २३ तला हुनेछ। यसरी समग्रमा धरहरा २५ तलाको हुनेछ। जमिनमाथिबाट गजुरसहित धरहराको उचाइ ८३८५ मिटर छ। भूमिगत तलासहित ९२२५ मिटर हुन्छ। धरहराभित्र २ वटा लिफ्ट हुनेछन्। एकपटकमा १० जनाले यात्रा गर्न सक्नेछन्। यसबाट वृद्धवृद्धा एवं अपांगता भएका व्यक्ति धरहरामाथिको पहुँचमा सहजता हुनेछ। साथै फलामको भर्याङ पनि रहनेछ । धरहराबाट वरिपरिको दृश्यावलोकनका लागि २० औं तल्लाबाहिर २५ मिटर चौडाइको बार्दली रहेको छ । २२ औँ तलामा पुरानो धरहराबाट झिकी सुरक्षित राखिएको शिवलिङ स्थापना गरिएको छ। धरहरामुनिको दुई तले भूमिगत संरचनामा दुईवटा विद्युतीय स्वचालित भर्याङ बाट तलमाथि गर्न सकिनेछ। धरहराको इतिहास १८८१ सालमा तत्कालीन जनरल भीमसेन थापाले लगनटोलमा आफ्नो नाममा धरहरा निर्माण गरेका थिए। जसको नाम भीमसेन स्तम्भ राखिएको थियो। प्राधिकरणकाअनुसार १८८२ सालमा महारानी ललिता त्रिपुरासुन्दरीको आज्ञामा थापाले सुन्धारामा अर्को ६१८८ मि अग्लो ११ तले धरहरा बनाउन लगाएका थिए। १८९० मा भत्किएपछि लगनटोलकोधरहराको जीर्णोद्वार भएन। १९१३ मा बज्र (चट्याङ) परी भत्केपछि १९२३ मा पुनः जीर्णोद्वार भएको थियो। १९९० माघ २ को महाभूकम्पमा भत्किएको धरहराको जीर्णोद्वार २ वर्षपछि तत्कालीन प्रधानमन्त्री जुद्धशमशेर राणाद्वारा गराइएको थियो। सो पुनर्निर्माणपछि धरहरा ११ तलाबाट ९ तल्लामा सीमित भयो। २०७२ वैशाख १२ गतेको महाभूकम्पबाट धरहरा पूर्णरूपमा क्षति भएको थियो। २०७२ फागुन ४ गते प्रधानमन्त्री केपी शर्मा ओलीले मेरो धरहरा मै बनाउँछु अभियान चलाएका थिए। २०७५ असोज १४ गते नेपाल सरकार, राष्ट्रिय पुनर्निर्माण प्राधिकरणबाट धरहरा पुनर्निर्माणको काम सुरु भएको थियो। २०७४ कार्तिक २७ गते नेपाल सरकार मन्त्रिपरिषद्को बैठकद्वारा धरहरा पुनर्निर्माणको जिम्मेवारी राष्ट्रिय पुनर्निर्माण प्राधिकरणलाई दिने निर्णय गरिएको थियो। आज प्रधानमन्त्री केपी शर्मा ओलीद्वारा उद्घाटन गरिने पुननिर्माण प्राधिकरणका प्रमुख कार्यकारी अधिकृत सुशील ज्ञवालीले जानकारी दिए।"
सुगम संगीतका माइष्ट्रो,"बाबु सानै उमेरमाबिते पनि गोपाल योञ्जनको घरायसी आर्थिक अवस्था कमजोर भने थिएन। उनकी आमा उनलाईसके डाक्टर नभए पनि इन्जिनियर बनाउन चाहन्थिन्। विद्यालय स्तरकोअध्ययन समाप्तिपछिउनलाईस्थानीय सेन्ट जोसेफ कलेजमा भर्ना गरियो। जन्मजात कलाका अनुरागी उनी विज्ञान र गणितका निरस सूत्रहरूसित पटक्कै रमाउन सकेनन्। विज्ञानका अल्छीलाग्दा सूत्रहरू देखेपछि उनलाई जरैदेखि टाउको दुख्थ्यो। कला सिर्जनामा फुक्काफाल विचरण गर्न चाहने उनलाई यो पढाइ घाँडो भयो र एकाएक आमाको पाउ पर्दै भने आमा मलाई विज्ञान पढ्न बाध्य नपार म डाक्टर बन्न सक्दिनँ। आफैंले रोजेको विषयमा रमाउन देऊ। आमाका लागि अप्ठ्यारो स्थिति आयो। उनले छोरालाई जीवशास्त्रमा रुचि नभए पनि इन्जिनियरिङमा त रुची होला कि भनी जबर्जस्ती जलपाइगुडी लगेर त्यहाँको इन्जिनियरिङकलेजमा भर्ना गरिदिइन् तर त्यहाँ पनि नतिजा पहिलाको जस्तै निस्कियो। अब आमाले हार खाएर उनलाईजेसुकै गर भनी छाडिदिइन्। यसपछि उनी उफ्रिँदै दार्जीलिङ आएर सांगीतिक गुुरु अम्बर गुरुङले खोलेको आर्ट एकेडेमीमा भर्ना भए। त्यहाँ भर्ना भएको केही समयपछि अम्बरले स्थानीय सरकारी संस्था लोकमनोरञ्जन शाखामा जागिर पाए। जसका कारण एकेडेमीमापनि उनी सक्रियरहन सकेनन्। उनी पुनः अम्बरको पछि लागेर लोकमनोरञ्जन शाखामा बाँसुरी वादकका रूपमा भर्ना हुन पुगे। यो उनको सरकारी जागिर थियो। नेपाली सुगम संगीतका स्वर्णिम कालखण्डका माइष्ट्रो अर्थात् गोपाल योञ्जन। उनको त्यो जमानाको दार्जीलिङ नेपाली भाषासाहित्य,कला र रंगमञ्चकोमुटु नै थियो । इन्द्रबहादुर राई,ईश्वरबल्लभ तथाबैरागी काइँलाहरूले थालेको तेस्रोे आयामले साहित्य जगत् झन्कृत भएको अवस्था त्यो थियो भने मनबहादुर मुखिया,किरण ठकुरी,प्रताप सुब्बा तथा देवदत्त ठटालहरूमार्पत् नृत्य र रंगमञ्च। यस्तै बेला अम्बर गुरुङले अगमसिंह गिरिको पहलमा आर्ट एकेडेमी खोलेका थिए। बाबु बुद्धिमान योञ्जन र आमा छेकुडोल्माको सम्मिलनबाट२००० सालको भदौ महिनामा जन्मेका गोपाल आफ्ना सांगीतिक सहपाठीहरूकर्म योञ्जन,अरुणा लामा,शरण प्रधान तथा जितेन्द्र बर्देवासँगैका उत्पादन थिए अम्बरको गुरुकुलमा। गुरुको सान्निध्यमा केही समय लोकमनोरञ्जन शाखामा बाँसुरी वादकका रूपमा रहेपछि सधैं यस्तै हो भने आफ्नो प्रतिभा नै कुँजो हुने भन्ने उनलाई लाग्यो र उनी संलग्न हुन पुगे स्थानीय हिमालय कला मन्दिरमा। बंगाली कलाकारहरूको हालिमुहाली भएको सो संस्थामा जब गोपाल योञ्जन,कर्म योञ्जन तथा दिलमाया खातीहरूको प्रवेश भयो तब त्यो संस्था नेपाली सुगम संगीतको एउटा प्रतिनिधि संस्था बन्न पुग्यो। यसै मेसोमा खुल्यो अर्काे सांगीतिक संस्था संगम क्लब जसमा जितेन्द्र बर्देवा,शरण प्रधान तथा अरुणा लामाहरू गाँसिए। अब संगम क्लब र हिमालय कला मन्दिरका बिच मैत्रीपूर्ण सांगीतिक लडार्इं सुरु भयो। दुवै समूहमा एक से एककलाकार तथा उस्तादहरूरहे। यता नेपालको काठमाडौं खाल्डोमा प्रेमध्वज प्रधान,नारायण गोपाल,तारादेवी तथा नातिकाजीहरू थिए। उनीहरूसित समग्र दार्जीलिङका सांगीतिक समूह र तिनका हस्तीहरू स्वस्थ प्रतिस्पर्धा गर्थे। यही कालखण्ड अर्थात् विक्रमाब्दको बीसको दशकको सुरुवातदेखि यही दशकको अन्तसम्मको अन्तराल जसलाई नेपाली सुगम संगीतको स्वर्णयुग भनी चिनिन्छ। दार्जीलिङको हुकर रोडका तत्कालीन बासिन्दा गोपाल समकालीन दौतरीहरू माझ गोफ्ले नामले चिनिन्थे। उनीहरूले यसोभन्दा नराम्रो पनि मान्दैनथे। त्यतिबेलाका नामुद गितारवादक तथा पछिका बेजोड उपन्यासकार पीटरजे कार्थक र ती गोफ्लेका बीचमा मैत्रीपूर्ण तँतँ र मम चल्थ्यो। बाँसुरीवादन,गीतलेखन र गायन तीनै विधामा क्रमशपोख्त हुँदै गएका गोपाल सेन्ट जोसेफ कलेजमाविज्ञान संकायमा भर्ना भए। सोही क्रममाउनको नेपालस्थित धनकुटाका नगेन्द्र थापासित दोस्ती सुरु भइसकेको थियो। थापासित उनको विचार ठ्याक्कै मिलेपछि दुवैजना स्थानीय सरकारी कलेजमा मानविकी संकायमा भर्ना भए। अब त त्यहाँको वातावरण बिल्कुल गोपालले चाहेजस्तै भयो। त्यहाँ कवि गुमानसिंह चाम्लिङ,प्रेम थापा,नगेन्द्र शर्मा तथा बैरागी काइँलाजस्ता कविलेखक पढ्थे। स्थानीय गोर्खा दुःख निवारण सम्मेलनले आयोजना गर्ने प्रतियोगितात्मक कार्यक्रमहरूमा गोपालका प्रस्तुतिहरूएकपछि अर्काे पुरस्कृत हुन थाले। नगेन्द्र र कवि ईश्वरबल्लभमार्फत् स्वरसम्राट नारायण गोपाल पनि उनलाई खोज्दैकाठमाडौबाट दार्जीलिङ पुग्न भ्याए। सोही अवसरमा हो त्यहाँको महांकाल मन्दिरमा बल्लभ र नगेन्द्रको समुपस्थितिमा यी दुई गोपालहरूका बीचमा मितेरी साइनो गाँसिएको।राजा महेन्द्रकै शासनकाल थियो त्यो बेला। त्यो कालमा भारतीय नेपाली विद्यार्थीहरूलाई नेपाली साहित्यमा स्नातकोत्तर अध्ययन गर्न विशेष छात्रावृत्ति प्रदान गर्ने गरिन्थ्यो। त्यहीछात्रावृत्तिमा छानिएर आएका वानिरा गिरि,नगेन्द्र शर्माहरूझैं गोपाल पनि छानिए त्रिभुवन विश्वविद्यालयमा अध्ययनका लागि। योमामलामा धेरैले भन्छन्, अम्बर गुरुङझैं राजा महेन्द्रकै चाहनामा गोपाल नेपाल पसेका हुन् भनेर। स्वयं कवि रहेका राजा महेन्द्रको उनीप्रति सहानुभूति र सद्भाव भएपनि उनी छात्रावृत्तिमा छानिएर नेपाल पसेका हुन्। पढ्न यता आएपछि मितज्यू र नगेन्द्र थापाको पनि जोडबल रह्यो होला,उनी यतै बसे। चौथो पुस्ताअघिका उनका पुर्खाहरू यतैबाट चियाको बोटमा पैसा टिप्न दार्जीलिङ पसेका थिए तर गोपाल यतै पसे। मान्छेको जिन्दगी सधैंँ सरल रेखामा मात्र अघि बढ्दो रहेनछ,नसोचेको क्षण पनि आउँदो रहेछ। २०४० सालको आसपासमा यी दुई गोपालका बीचमा नराम्रो दरार पैदा भयो अर्थात् पानी बाराबार भयो। स्नातकोत्तरपछि पद्मकन्या क्याम्पसमा स्थायी जागिरे भए नेपाली विषयका शिक्षकका रूपमा। यहाँनेर एउटा अर्काे भ्रम के रहेको छ भने गोपाल त्यहाँसंगीतका शिक्षक थिए भन्ने तर उनी नेपाली साहित्यका शिक्षक थिए।काठमाडांै प्रवेशपछि उनको संगीतयात्राको दोस्रो अध्याय सुरुभयो। आफ्नै रचना,संगीत र गायन, नातिकाजीसितको सहसंगीत संयोजन तथा मितज्यूसितको सहयात्रामा उनको गायकी जीवनले नयाँ संसार रच्न पुग्यो। विशेषत गायन,रचना र संगीतमा उनबाट सिर्जित राष्ट्रिय गीतहरूले नेपाल र नेपालीको वास्तविक परिचय दिएका छन् :देशले रगत मागे मलाई बलि चढाऊरुँदिनन् मेरी आमा ऊ नेपालकी छोरीयस्ता राष्ट्रभक्तिले ओतप्रोत गीतहरू गोपालका सिर्जनाका उदाहरणहरू हुन् भने सुगम,लोकआधुनिक र भजनहरूमा समेत उनको उपस्थिति देखिन थाल्यो। परिपक्व शब्द,उर्जाशील सन्देश र स्वाभिमानको उजागर भएका उनका राष्ट्रिय गीतहरूले अनुपम देशभक्तिको उदाहरण दिए। मुरलीबाट बाजा बजाउन सुरु गरेका उनी बाँसुरी, हार्माेनियमलगायत अन्य बाजा किशोरावस्थादेखि नै बजाउन थाले। सुन्दा नै अचम्म लाग्छ छ कक्षापढ्दापढ्दै उनले आफ्नै रचना,संगीत र गायनमा मञ्चमा उभिएर गीत गाई स्रोतालाई मन्त्रमुग्ध बनाएका थिए। नेपाली संगीतमा उनका मूलगुरु अम्बर रहे भने शास्त्रीय संगीत उनले नानी दुलाल मुखर्जीबाट सिके अनि पाश्चात्य संगीतको ज्ञान स्ट्याण्डवर्गबाट। यसरी विश्वका तीनै सांगीतिक धाराको सैद्धान्तिक ज्ञान पनि गोपालमा थियो। आफ्नो जीवनकालमा झण्डै हजारको हाराहारीमा उनका गीति सिर्जना रहे। नेपाली चलचित्र सिन्दूर,कान्छी,बदलिँदो आकाश तथा अर्काे जन्मलगायत केहीमा उनको पाश्र्वसंगीत रह्यो भने केही गीति तथा नृत्यनाटकहरूमा पनि उनको सीप पोखिएको छ। भारतीय महान् सिनेनिर्देशक सत्यजित रायको वृत्तचित्र कञ्चनजंघाको पाश्र्वधुनमा बाँसुरी बजाउने कलाकार पनि उनै योञ्जन हुन्। भारतको कालिम्पोङकी रिन्छेन लामा भोटियासित वैवाहिक जीवनमा बाँधिएका योञ्जनको विक्रमाब्दको दोस्रो दशकको अन्ततिर काठमाडौंको तत्कालीन श्री ५ महेन्द्र पुलिस क्लबमा भएको नारायण गोपालसितको मितज्यू नाइटको सम्झना आज पनि संगीतका पारखीहरू गर्दछन्। गायनविधामा मात्र होइन, उनले संगीताञ्जली तथा गीतमञ्जरीजस्ता दुईपुस्तकहरू पनि उनले तयार गरेका छन्।संगीतप्रधान पत्रिका बागीनाको पनि केहीसमय सम्पादन कार्य गरेका छन्। आफ्ना गुरु अम्बरप्रति अगाध आस्था राख्ने योञ्जनप्रिय शिष्य थिए। हुन पनि हो नितेन्द्र बर्देवार गोपाल मात्र अम्बरका उस्ताद कलाकार भएर निस्किए,हरेक विधामा पारंगत। एउटा जमाना यस्तो पनि थियो कि नारायण गोपाल र गोपाल योञ्जन मिली तयार भएको जुनसुकै गीत पनि इतिहास रच्न सफल हुन्थ्यो।सारा दिन अरूलाई बाँडे,तिम्रो जस्तो मुटु मेरो पनि,जीवनदेखिधेरै नै थाकेर,यति चोखो यति मीठो दिउँला तिमीलाई मायातथा लौ सुन म भन्छु मेरो रामकहानीजस्ता गीतहरू अजम्बरी गीतका नमूना भएका छन् नेपाली संगीताकाशमा। यीकालजयी कृतिहरूका संयुक्त स्रष्टा दुई गोपाल नै थिए। ईश्वरबल्लभ,कर्म योञ्जन,यादव खरेल तथा नगेन्द्र थापाहरूको पनि गीतहरूमा सहभागिता थियो तर गीति लोकप्रियताको नापो दुई गोपालबाटै नापिने गरेको छ। मान्छेको जिन्दगी सधैंै सरल रेखामा मात्र अघि बढ्दो रहेनछ,नसोचेको क्षण पनि आउँदो रहेछ। २०४० सालको आसपासमायी दुई गोपालका बीचमा नराम्रो दरार पैदा भयो। पानीबाराबार भयो यीदुईबीच जसले गर्दा झन्डै दुई दशककाबीचको सांगीतिक सहकार्य पूर्ण रूपमा तोडियो। नारायण गोपाल त्यसपछि पूर्ण रूपमा दिव्य खालिङसित सहकार्यमा जुटे। नारायण यसपछि पनि सफल रहे तर योञ्जनको योलगायत अन्य घरायसी तथा पारिवारिक कारणले पनि होला सांगीतिक सक्रियतामा केही कमी आउन थाल्यो। हुन त प्रवासमा जन्मिएर पूर्खाहरूको देशमा आएका गोपालद्धयलाई यहाँका रैथानेहरूले पाइलैपिच्छे छिर्के नलाएका होइनन् जसरी हरिभक्त कटुवाल,अम्बर गुरुङ,दिव्य खालिङ र तुलसी घिमिरेहरूलाई छिर्के लगाइयो। यसका बाबजुद आफ्ना अजम्बरी र देशभक्तिपूर्ण सिर्जनाहरूले त्यस्ता छिर्केदाउलाई पछार्दै उनी यो स्थानसम्म आइपुगेका हुन्। गोरखा दक्षिण बाहु,रेडियो नेपाल तथा तत्कालीन शाही नेपाल चलचित्र संस्थानको उत्कृष्ठ संगीतकार तथा छिन्नलता पुरस्कारजस्ता सम्मान उनका पोल्टामा परे। मरणोपरान्त उनका नाममा काठमाडौंको पद्यकन्या क्याम्पसले गोपाल योञ्जन पुरस्कार स्थापना गरी सम्मानको शृंखलालाई अघि बढाएको छ। अम्बरका वरद् पुत्र ठान्ने गोपाल खुल्लमखुल्ला भन्ने गर्थे, कतिपय विधामा गुरुलाई चेलाले उछिन्छ है। हुन पनि हो, अम्बरका चेलाहरू जितेन्द्र बर्देवा र गोपालले कतिपय अवस्था र विधामा गुरुलाई उछिने पनि। आजीवन शाकाहारी जीवन बाँचेका गोपाल जीवनका अन्तिम कालखण्डतिर मदिरासेवनका निकै अम्मली हुन पुगे। मदिरासितको मितेरीले जसरी हरिभक्त कटुवाल,अगमसिंह गिरि,वासु शशी,जितेन्द्र बर्देवा तथा शरण प्रधान आदिलाई कालले अल्पायुमै लग्यो। गोपाल योञ्जनको पनि २०५४ जेठ ७ मा चोला उठ्यो।अझ थुप्रै कालजयी सिर्जना पाउन बाँकी नै थियो नेपाली संगीतले। जे भए पनि उनको महाप्रस्थानको पूर्ति पटक्कै सम्भव छैन। जीवनका ५२ वसन्त पार गरेपश्चात् गोपालको सार्वजनिक भएको गीति सीडी निशानी५२ वास्तवमै समग्र नेपाली जातिको सही निशानी बनेको छ।"
जीवन एउटा कन्फ्युज्ड क्यानभास,"कसैले त्यही जीवनलाई अत्यासलाग्दो देख्छन्। कसैले फूल देख्छन् त्यही जीवनलाई कसैले काँडा। कोही निराशावादी कोही आशावादी। कसैले जीवनलाई संघर्षको नाम दिन्छन्। कसैले जीवनलाई रहस्यमय दृष्टिकोणले हेर्छन्। सन्तुष्टिअसन्तुष्टि यो पनि जीवन भोगाइ र जीवनप्रतिकै दृष्टिकोण रहेछ, बुझाइ रहेछ। बुबा रुनुभयो। पुषमाघ महिना हुनुपर्छ। बिहान बेलुका निक्कै जाडो थियो। बुबाआमा राति तीन बजेदेखि नै उठेर अगेनाको डिलमा बसेर आगो ताप्नु हुन्थ्यो। अगेनाको कुँडेमा लैना वस्तुलाई खोले फुत्किरहेको हुन्थ्यो। आमा छेउमा गुन्द्रीमाथि बसेर हतेउरी बाट्नु हुन्थ्यो। गुन्द्री बुन्ने बाबियाको हतेउरी। बेलाबेला बुबाआमा पालैपालो जूनकिरीझैं अँध्यारोमा सुर्ती तान्नुहुन्थ्यो। आमालाई लहरेखोकी लाग्थ्यो। खोक्न थालेपछि खोकीले हिरिक्कै पार्थ्यो। पहिलेदेखि नै आमा अलि रोगी हुनुहुन्थ्यो। हरेक वर्ष बर्खा लागेपछि अब बर्खा कसरी काट्नु भन्नुहुन्थ्यो। हिउँद लागेपछि पनि अब फेरि यो हिउँद कसरी काट्नु हो भन्नुहुन्थ्यो। रातभरि खोक्नुहुन्थ्यो। नबाली नहुने भएपछि मात्र बाल्नुहुन्थ्यो बत्ति नत्र तेल सकिन्छ भनेर बाल्नुहुन्नथ्यो। तेल सकिन्छ र हामीलाई पढ्न खाँचो हुन्छ भन्नुहुन्थ्यो। हामी कुपीमा मट्टितेल लाएर बाल्थ्यौं। त्यसैमा पढ्थ्यौं। जति खोकी लागे पनि आमा हतेउरी बाट्न छोड्नु हुन्नथ्यो। गुन्द्री नेपालको नक्साजस्तैआमाको अगाडि तातोपानीमा भिजाएको बाबियाको निक्कै गतिलो मुठो हुन्थ्यो। आमाको हातका हत्केला, औंलाका टोप्रा, खुट्टाका पैताला र कुर्कुच्चाको छाला पट्पटी फुटेको हुन्थ्यो। बुबाआमा गफ गर्दै आगो तापेर उज्यालो पार्नुहुन्थ्यो। आमा हिउँदभरि आँगनमा तान लाएर हतासोले गुन्द्री बुन्नुहुन्थ्यो। परालका राम्रा गुन्द्री। ती गुन्द्रीमाथि जतनसाथ आमाको छेउमा बसेर पढ्थें। पाँच घरे, सात घरेदेखि लिएर एघार घरेसम्मका हुन्थे ती गुन्द्री। ती गुन्द्री नेपालको नक्शाजस्तै लाग्थे। हतेउरीको पोको हातमा बोकेर आमालाई गुन्द्रीको तान लाउन सघाउँथें। चालीसबयालीस सालतिर हुनुपर्छ। बाह्रचौध वर्षको थिएँ होला। हाम्रो ठूलो परिवार थियो। त्यो दिन स्कुल गइनँ सायद जाडोविदा थियो। बिहान सात बजेतिर। अगेनामा एउटा पित्तलको ठूलो भाँडामा जुनेलाको भात छड्किरहेको थियो। बुबा दुवै हात कन्पारामा लाएर झोक्रिइरहनु भएको थियो। त्यतिबेलाको जमानामा ठाउँअनुसार रनघन थियो हाम्रो घरको आर्थिक अवस्था। ठुलो खेतीपाती थियो बुबाआमाको। चार खला खेत, तौली, मंसिरे दुई बाली धान फल्ने खेत। गहुँ अनि आलु हुन्थ्यो। तीन खायल बारी थिए। मकै, जुनेलो, कोदो ,दाल, बदाम हुन्थ्यो बारीमा। हिउँदे र बर्खे गरी बारीमा दुई बाली मकै हुन्थे। गर्न मात्र सक्नु पथ्र्यो सबैथोक हुन्थ्यो। बुबाआमा साह्रै परिश्रमी, पसिनामा विश्वास गर्ने। पाखुरा बजारेर खानुपर्छ पाखुरा बजारेर खानुपर्छ भन्नुहुन्थ्यो। गाउँकै नमुना कृषक हुनुहुन्थ्यो बुबाआमा। अहिले सम्झँदा कथाजस्तो लाग्छ। आमा बिहानको तीन बजे उठेर घरको काम गर्नुहुन्थ्यो। उज्यालो हुँदा त चारपाँच पाथी मकै जाँतोमा पिँधी, केलाइ, खोलेफाँडो गरी पँधेराको पानी ल्याइ, खाना पकाइ, वस्तुभाउलाई घाँस दिई नाम्लोडोरी र हँसिया हातमा चेपेर घाँस काट्न जानुहुन्थ्यो। एकैछिनमा दुई भारी घाँस काटेर ल्याउनुहुन्थ्यो। बुबा पनि राति नै उठेर खेतमा पानी लाउन जानुहुन्थ्यो। उज्यालो हुँदा खेतमा पानी छिचोलाएर गाई, भैंसी दुहुन आइपुग्नुहुन्थ्यो। अनि जोत्न जानुहुन्थ्यो। बिहान छ बजेदेखि बाह्र बजेसम्म एक हल गोरु जोत्नुहुन्थ्यो भने बाह्रदेखि चार बजेसम्म अर्को हल। गाउँलेहरू छक्क पर्थे बुबाआमाको काम देखेर। भन्थे, एक छाक भात खानलाई के त्यतिसारो मरिहत्ते गर्नु ! बुबाआमाको पसिनाले हामीले मात्र खाएका थिएनौं भात। गाउँका अरू खान नपुर्याउनेहरू अनि वल्लो गाउँ, पल्लो गाउँलेहरू पनि हाम्रो घरमा अन्न मकै, धान, जुनेलो बेसाउन आउँथे। बुबाआमा खेतबारीमा थुप्रै अन्न फलाउनु हुन्थ्यो। आफूले खाएर बचेको अन्न बेचेर पैसा आर्जन गर्नुहुन्थ्यो। गाई, भैंसी, भेडा, बाख्रा बेचेर पनि पैसो आर्जन गर्नुहुन्थ्यो। भ्याए र सकेसम्म सबै काम आफैं गर्नुहुन्थ्यो। मान्छे त्यत्ति लाउनु हुन्नथ्यो। आफूले नभ्याउँदा र नसक्दा मात्र मान्छे लाउनुपर्छ भन्नुहुन्थ्यो। बुबाआमाले गाउँले धेरैलाई गरिखाने बाटो देखाइदिनुभएको थियो। सरसहयोग र भरथेग गर्नुहुन्थ्यो। अचेल तिनै मान्छेहरू सम्पन्न जीवन बाँचिरहेका छन्। त्यो देख्दा खुसी लाग्छ। आमा रोगी भए पनि कामबिना कहिल्यै बस्नु भएन। घरबाट निस्कँदा पनि खोक्दैखोक्दै निस्क्नुहुन्थ्यो अनि कामबाट फर्कदा पनि खोक्दैखोक्दै। आमा मेलापातबाट फर्कदा हामीलाई परैबाट थाहा हुन्थ्यो। उहाँका खस्रा हातका छालाले हाम्रा औंलाहरूलाई कोरेजस्तो लाग्थ्यो। तीन घन्टा हिँडेर खेतीआमा भन्नुहुन्थ्यो, सार्के खेतीमा जाँदा नावा खोला तर्दा बुबाआमा दुवैलाई खोलाले बगाएर झण्डै लगेको रे। बुबाले हातमा समाएर आमालाई तार्न लाग्दा दुवैलाई बगाएर निक्कै तलसम्म पुर्याएको थियो रे। जीवन त लामै रहेछ। त्यसपछि नै बुबाआमाले त्यो खेत बेच्नु भएको रे तीन घन्टा हिँडेर पुग्नुपर्ने त्यो सार्के खेती। एक देशको खेती भन्नुहुन्थ्यो। घरदेखि केही तल थिए, दुई खला खेत। लखुवा खोलाको पानी लाग्ने। बुबा र म रात बस्दै जान्थ्यौं, पानीको दुःख हुँदा खेतमा पानी लाउन। खेतको सिरानमा सानो परालले छाएको कटेरो हुन्थ्यो। एउटा थोत्रे गुन्द्री र सानो कोदालो। रेडिको पुरानो खास्टो र टर्चलाइट बोकेर झथ्र्यौं। खडेरी लागेको बेला पानीको अलिक दुःख हुन्थ्यो लखुवाको खेतमा। कहिले राँको बालेर झथ्र्यौं। कुलोमा पानी सोझ्याएर आएर गोठमा आगो बालेर बस्थ्यौं। बुबा लय हालेर रामायणका स्लोक गाउनुहुन्थ्यो। बुबाको स्वर अत्यन्तै मिठो थियो। कहिले र्याप शैलीमा लय हालेर ती शब्दहरू गाउनुहुन्थ्यो। आरे हे जी सुन् सुन्छस् भने सुन् सेन्दैनस् भने मनमनै गुन् तलबाट आयो पुत्तले घोडा। पुत्तले घोडाको अभिलाखे बानी। सुर्ती खान कल्ले सिकायो ए कान्छा नानी। सुर्तीको साटो सुपारी दिउँला। पाँच भाइ मिली नेपाल जाऔंला। नेपालकी नेवारनी कपडा बुन्थी। एक दाम सुर्तीलाई दस दाम भन्थी। म केटो जाँदा तेसै पनि दिन्थी। तँ केटो जाँदा अघुल्टाले झोस्थी। आरे हे जी सुन्। सुन्छस् भने सुन् सुन्दैनस् भने मनमनै गुन्। सुन्दासुन्दै म निदाउँथें। बिहानीपख पानीले खेत छिचोल्न थालेपछि हामी उठेर बाटो लाग्थ्यौं। उज्यालो हुँदा घर आइपुग्थ्यौं। जीवन के हो ? थाहा नपाइ जिउनुको आनन्द पनि कम्ति रमाइलो हँुदोरहेनछ। थाहा पाउन थालेपछि पीडा सुरु हुन्छ। जीवनमा पहिलोपल्ट हजुरआमा खस्दा रोएँ। दोस्रोपल्ट आमा खस्दा जतिबेला इजरायलमा थिएँ। तर जीवनमा एकपटक पनि हाँसेको अनुभूति भएको ख्याल छैन। फेरि आफ्नो पालो आएपछि त्यसरी नै खेतमा पानी लाउन जान्थ्यौं। पानी नपुग्दा कहिले खेतमा मकै छथ्र्यौं त्यो पनि स्यालले खान्थ्यो। सेताम्मे भएपछि रुङ्न जानुपथ्र्यो। बुबालाई साथी दिन्थें। ठुल्दिदीको विवाह भइसकेको हुनुपर्छ। माल्दिदी र साल्दिदी हुनुहुन्थ्यो मभन्दा माथि। साल्दिदी मसँगै स्कुल जानुहुन्थ्यो। ठुल्दिदी र माल्दिदीले पढ्नु भएन। त्यतिबेलासम्म पनि छोरीलाई पढाउने भन्दा पनि अर्काको घर जाने जात भनेर छिट्टै बिहे गरेर पराइको घर पठाउने चलनमा खासै परिवर्तन आएको थिएन। सबै मरिन्छ भन्दा बैनी रातभर रोई बुबा अलिक कडा स्वभावको हुनुहुन्थ्यो। उहाँले भनेपछि सबैले मान्नै पर्ने। माल्दिदी सानैदेखि अलि निडर र विद्रोही स्वभावकी। पढ्न नपाएकोमा बेलाबेला गुनासो गर्नुहुन्थ्यो। एक दिन माल्दिदी गोठालो गएको बेला ठूलो आँधीपानी आउँदा लखुवा खोलाले हाम्रा सबै गाईवस्तु दुमो पनि नराखी बगाएर लग्यो। पानी पर्न थालेपछि घर लैजाउँ भनेर खोलो तार्दातार्दै माथिबाट बाढी आएर गोठै रित्याइदिएको थियो। त्यतिबेला हो मैले पहिलोपल्ट आमा रोएको देखेको। बुबा पनि घरमा हुनुहुन्नथ्यो, मधेश जानुभएको थियो। सबै सानै थियौं। बिहानसम्म गोठभरि वस्तुभाउ थिए, बेलुका गोठ रित्तै। लैनो गाई, हलगोरु केही पनि भन्न पाएनौं। धन्न मान्छे बगाएन छ। ओढारमा बसेर बचेछन्। त्यहीँबाट सिकें जीवनको अर्को पाटोलाई हेर्न। त्यहीँबाट देखें जीवनको दुःख र पीडालाई। सानो फुच्चे भए पनि मलाई जीवनमा दुःख पनि रहेछ भन्ने कुराको बोध भयो। गाउँकै एकजना काका बस्नुहुन्थ्यो हाम्रो घरमा काम सघाउन। दिदी सानै भएको र एक्लै गोठालो जान सक्ने नभएकाले उहाँ लानुहुन्थ्यो वस्तुभाउ चराउन। दिदी उहाँको साथी जानुहुन्थ्यो। बेलुकीपख ठूलो आँधीबेहरीसाथ भिषण वर्षा भयो। वस्तु घर लैजाऔं भनेर लखुवा खोलो तार्दातार्दै माथिबाट आएको बाढीले छोपिहालेछ। धन्न मान्छे चाहिँ बच्नु भएछ। राति आमाले खोजेर ल्याउनुभयो उहाँहरूलाई। त्यसको हप्तादस दिनमा बुबा आउनुभयो मधेसबाट। हिउँद लागेपछि बुबाआमा आधा रातदेखि नै उठेर अगेनाको छेउमा बसेर गफ गर्दै उज्यालो पार्नुहुन्थ्यो। पिलपिल अगेनामा आगो बलेको हुन्थ्यो। बुबाआमा आगो तापेर बस्नुहुन्थ्यो। निद्राले छिट्टै छोड्थ्यो अनि अगेनाको छेउमा बसेर बुबाआमाका कुरा सुन्थें। बुबाआमा किन उठेको तँ ? जा गएर सुत। उज्यालो हुन अझै रात निकै बाँकी छ, भन्नुहुन्थ्यो। कुरा सुन्ने र नसुत्ने आशयले भन्थें, निद्रा पुगेर उठेको। बुबाआमा दुःखसुखका कुरा गर्नुहुन्थ्यो। चुपचाप सुन्थें। जीवन यत्तिकै बित्छ भन्ठान्थें। जन्मेपछि मरिन्छजस्तो लाग्दैनथ्यो जीवनमा। बालक जन्मेपछि हुर्कन्छ, बढ्छ, किशोर, युवा हुँदै वृद्ध भएर एक दिन मर्छ भन्ने कुरा पनि बुझें। एक दिन सबै मरिन्छ ढिलो चाँडो मात्र हो भनेर आमाले भन्दा सानी बहिनी रातभरि रोएकी थिई। मेरा पनि आँखा आँसुले भिजेका थिए। हाँसोबिनाको जीवनको रहस्यजीवन के हो ? थाहा नपाइ जिउनुको आनन्द पनि कम्ति रमाइलो हँुदोरहेनछ। हामीलाई त्यस्तो दुःख थिएन। मैले चाल पाएदेखि हामीलाई खानलाउन छेलोखेलो थियो। पहाडको दूरदराज भए पनि ठाउँ अनुसारको ख्याती कमाएरै बसेका थियौं। जीवन त्यति मात्र रहेनछ। जीवन त आँसु, हाँसो, खुसी, रोदन, दुःख, पीडा, साह्रोगाह्रो, सजिलो, अप्ठेरो सबैसबै रहेछ। जीवनमा पहिलोपल्ट हजुरआमा खस्दा रोएँ। दोस्रोपल्ट आमा खस्दा जतिबेला इजरायलमा थिएँ। तर जीवनमा एकपटक पनि हाँसेको अनुभूति भएको ख्याल छैन। मलाई रेलाको शैलीमा कति साथीहरू भन्ने गर्थे, तँ हाँसेको कहिल्यै देखेको छैन। तँ हाँस्दैनस् त। त्यसैले म भन्ने गर्छु जीवन जति छ, त्यति तिमीले बुझेका छैनौ, जति तिमीले बुझेका छौ, त्यति अरूले बुझेको छैन। जीवन के हो ? आफ्नै बुझाइ त रहेछ नि कसैले त्यही जीवनलाई एउटा उत्सवका रूपमा लिन्छन्। कसैले त्यही जीवनलाई निराशा र हारको रूपमा लिन्छन्। कसैले जीवनलाई सुखी कसैले दुःखी ठान्छन्। कसैले सुखदुःख दुवै ठान्छन्। कसैले आँसु हाँसो भन्छन् त कसैले सम्झौता। यो सबै भोगाइ त रहेछ। हरेकको जीवन आखिर एउटै हो। खाली भोगाइ फरक रहेछ। कसैले त्यही जीवनलाई छोटो देख्छन्। कसैले त्यही जीवनलाई अत्यासलाग्दो देख्छन्। कसैले फूल देख्छन् त्यही जीवनलाई कसैले काँडा। कोही निराशावादी कोही आशावादी। कसैले जीवनलाई संघर्षको नाम दिन्छन्। कसैले जीवनलाई रहस्यमय दृष्टिकोणले हेर्छन्। सन्तुष्टिअसन्तुष्टि यो पनि जीवन भोगाइ र जीवनप्रतिकै दृष्टिकोण रहेछ, बुझाइ रहेछ। जति उधारे पनि पत्रैपत्र ! गुदी नभेटिने प्याजजस्तो जीवन। बोक्रा सम्झिए पनि हुने। गुदी सम्झिए पनि हुने। बुबा पनि रुनुभयो आमाजस्तैभन्दै थिएँ, बुबा रुनुभयो। पहिले त बुबा रुनुभएको हो कि होइन ठम्याउन नै मुस्किल पर्यो। नजिक गएर तत्काल ठम्याउन पनि अलिक कडा स्वभावको हुनुहुन्थ्यो। सोध्न पनि आँट आएन। छेउमा बसेर बुबाको रुवाइमा मैले मौन समर्थन जनाएँ। बुबा रुनु नै भएको हो। जीवनमा आरोहअवरोह त आउँछन् नै। समय सधैं एकनास रहँदोरहेनछ। सधैं बुबाआमाको अनुहारमा खुसी नै खुसी मात्र देख्ने म। जीवनमा पहिलोपल्ट बुबाका आँखामा पनि आँसु देखें। आमाका आँखामा जस्तै। म बुबाआमाका आँखाका आँसु पुछ्न चाहन्थे।म फुच्चेको बुबाआमाका आँखाका डिलसम्म हात पुग्दैनथे। यहीँबाट थप सिकें। जीवनमा खुसी मात्र छैन। रोदन पनि छ। हाँसो मात्र छैन, आँसु पनि छ। जीवन पूर्ण मात्र छैन, अपूर्ण पनि छ। जीवन सम्झौता पनि हो। जीवनमा धेरै अप्रिय कुराहरू सहेको छु। तिनलाई छातीभित्र चट्टानले छोपेर राखेको छु। सायद मैले बुबाआमाका आँखामा त्यसरी आँसु नदेखेको भए जीवनको अर्को पाटो दुःखलाई देख्ने थिइनँ होला। यहीँबाट दुःखमा आँसुले मन धोएर जिउन सिकें। निकैबेरपछि बुबा उठेर काममा जानुभयो। उहाँको अनुहारमा निराशता भन्ने पटक्कै थिएन। बरु नयाँ जोश र जाँगर पो भरिएको थियो। जस्तोसुकै आपतविपतमा पनि उहाँको अनुहारमा कहिल्यै निराशा देखिनँ। मैले यहीँबाट सिकें, दुःखसुखमा जिउन। लाग्छ, जीवन एउटा उत्सव पनि रहेछ !"
कांग्रेस बैठक वैशाख १३ गते,"काठमाडौं : नेपाली कांग्रेस केन्द्रीय कार्यसमितिको बैठक यही वैशाख १३ गते दिउँसो २ बजे बस्ने भएको छ। पार्टी केन्द्रीय कार्यालय सानेपामा बस्ने बैठकमा मुलुकको समसामयिक राजनीति र पार्टीको १४ औँ महाधिवेशनलगायत विषयमा छलफल हुने कांग्रेस मुख्य सचिव कृष्णप्रसाद पौडेलले जानकारी दिए। कांग्रेसले पार्टीको १४औँ महाधिवेशन आगामी भदौ ७ देखि १० गतेसम्म काठमाडौँ गर्ने तालिका निर्धारण गरेको छ। महाधिवेशनका लागि पार्टीको गाउँनगर वडा अधिवेशन आगामी असार २० गते, गाउँनगरपालिका अधिवेशन असार २२ गते, प्रदेशसभा क्षेत्रीय अधिवेशन असार २५ गते निर्धारण गरिएको छ। त्यस्तै प्रतिनिधिसभा क्षेत्रीय अधिवेशनएकमात्र प्रतिनिधिसभा निर्वाचन क्षेत्र भएको जिल्ला अधिवेशन असार २७ गते, एकभन्दा बढी प्रतिनिधिसभा निर्वाचन क्षेत्र भएको जिल्ला अधिवेशन असार ३० गते र प्रदेश अधिवेशन आगामी आगामी साउन ६ गते तोकिएको कांग्रेसले जनाएको छ।"
कोरोनाबाट संविधानसभा सदस्य सिद्धिकीको निधन,नेपालगन्ज: कोरोना संक्रमणका कारण संविधानसभा सदस्य मोहम्मदी सिद्धिकीको निधन भएको छ । भेरी अस्पताल नेपालगन्जमा उपचारको क्रममा शनिबार साँझ ७ बजे सिद्धिकीको निधन भएको जिल्ला कोभिड १९ संकट व्यवस्थापन केन्द्रका फोकल पर्सन तेज वलीले जानकारी दिए । नेपालगन्ज उपमहानगरपालिका ३ निवासी ६५ वर्षीया सिद्धिकी गत चैत्र २८ गते अस्पताल भर्ना भएकी थिइन् । यससँगै बाँकेमा कोरोनाबाट मृत्यु हुनेको संख्या ७९ जना पुगेको छ । कोरोना संक्रमणबाट सबैभन्दा धेरै प्रभावित सहरमध्ये नेपालगन्ज पनि हो ।
लोकतन्त्र दिवस : जनताले जितेको दिन,"काठमाडौं : जनताले जितेको दिन। देशभरका सडकमा गणतन्त्रको नारा लागेको दिन। राता झण्डा र परिवर्तको नारा लागेको दिनका रूपमा वैशाख ११ लाई हरेक वर्ष नेपाली जनताले आफू विजयी भएको दिनका रुपमा स्मरण गर्छन्। नेपालको आफ्नै मौलिक खालका वसन्त क्रान्तिको नामसमेत २०६२६३ को जनआन्दोलनलाई दिने गरिएको छ। वसन्त ऋतुमा जनताले जितेका भएर यसलाई प्रकृतिसँग जोडेर वसन्त क्रान्ति पनि भनिएको जानकारको टिप्पणी छ। तत्कालीन सात राजनीतिक दल र विद्रोही नेकपा(माओवादी)को संयुक्त आह्वानमा राजतन्त्रको अन्त्य गराउन उक्त दिनको महत्वपूर्ण भूमिका रहेको छ। जहानियाँ प्रत्यक्ष शासन अन्त्य भई नयाँ नेपालको खाका कोरिएको सुनौलो दिनका रूपमा वैशाख ११ लाई लिने गरिएको छ। सोही दिनको स्मरणमा आज १५ औँ लोकतन्त्र दिवस देशभर विभिन्न कार्यक्रमको आयोजना गरी मनाइदैछ। विसं २०६२६३ को ऐतिहासिक जनआन्दोलन उत्कर्षमा पुगेपछि जनताको शक्तिका सामु आजकै दिन निरंकुश राजतन्त्रले घुँडा टेकेको थियो। तत्कालीन राजा ज्ञानेन्द्र शाहले विघटित प्रतिनिधिसभाको पुनःस्थापना गर्दै राजनीतिक दलले कोरेको मार्ग चित्रअनुसार अगाडि बढ्ने घोषणा गर्नुभएको थियो। सोही घोषणाअनुसार पुनःस्थापित संसद्को जेठ ४ गतेको बैठकले राजसंस्थालाई निलम्बन गर्दै कार्यवाहक राष्ट्राध्यक्षको अधिकारसमेत प्रधानमन्त्रीलाई दियो। शान्तिपूर्ण सडक आन्दोलन गर्दै आएका सात राजनीतिक दल र सशस्त्र द्वन्द्वमा रहेको तत्कालीन नेकपा (माओवादी)बीच सम्पन्न १२ बुँदे सहमतिले नेपाली जनतामा एकप्रकारको विश्वास पैदा भएको थियो। जनु विश्वास जनविद्रोहमा परिणत भएको थियो। सत्ता र शक्तिका अगाडि कुनै परवाह नै नगरी नेपाली जनता परिवर्तनको पक्षमा एकाकार भएका थिए। त्यसलाई नेपालको राजनीतिक इतिहासमा १९ दिने ऐतिहासिक जनआन्दोलन वा दोस्रो जनआन्दोलनको रुपमा लिपीवद्ध गरिएको छ। नेपाली जनताको ठूलो त्याग र वलिदानबाट प्राप्त परिवर्तनलाई संविधानसभामार्फत जनताले आफ्नो संविधान आफैँ बनाए। संविधानसभामार्फत २०७२ असोज ३ गते जनताका प्रतिनिधि आफैँले लेखेको संविधान जारी भयो। प्रमुख सात राजनीतिक दलको शान्तिपूर्ण सडक सङ्घर्ष र तत्कालीन माओवादीको सशस्त्र सङ्घर्षको अन्तरघुलनको परिणाम स्वरूप नेपालका झण्डै २५० वर्षदेखि शासन गर्दै आएको राजतन्त्र अन्तय भयो। तत्कालीन राजा ज्ञानेन्द्र नागरिकको रुपमा रहन तयार भए। नेपाली जनताले आफ्नो राष्ट्रप्रमुख आफैँ छान्न पाउने गणतान्त्रिक व्यवस्था अबलम्वन गरेका छन्। दोस्रो जनआन्दोलनले सङ्घीयता, समावेशिता, समानुपातिक प्रतिनिधित्व, धर्मनिरपेक्षताजस्ता नेपालको मौलिक विशेषतासहितको प्रणालीलाई स्थापित गरेको छ। राज्यका हरेक तहमा ३३ प्रतिशत महिलाको सहभागितालाई सुनिश्चित गरेको छ। पछाडि पारिएका वर्ग, क्षेत्र, तह तथा तप्कालाई राज्यको मूल प्रवाहमा ल्याइएको छ। वसन्त क्रान्तिको दिशानिर्देशअनुसार नै सङ्घीय शासन प्रणाली आत्मसात् गरिएको छ। सात प्रदेश र अधिकार सम्पन्न ७५३ स्थानीय तहमार्फत जनताले गाँउमै सिंहदरबाट पाउने सेवा तथा सुविधा पाएका छन्। नयाँ प्रणाली अवलम्बन गर्दा आएका असजिला र कमजोरीलाई क्रमशःसुधार गरेर लैजाने दिशामा सरकार लागिपरेको छ। लोकतन्त्र स्थापना भएको दिनको सम्झनामा आज १५ औँ लोकतन्त्र दिवस मनाइँदैछ। विसं २०६३ वैशाख ११ गते अर्थात् आजैका दिन राजाबाट खोसिएको अधिकार जनआन्दोलनको शक्तिका कारण पाएकाले लोकतन्त्र दिवसको महत्व छ। विसं २०५९ असोज १८ गते जननिर्वाचित प्रधानमन्त्रीलाई तत्कालीन राजा ज्ञानेन्द्रले अपदस्थ गरी आफूखुशी कार्यकारी प्रमुख तोक्न थाल्नुभएको थियो। आफूखुशी तोकिएका प्रधानमन्त्रीबाटसमेत सन्तुष्ट नभई २०६१ माघ १९ गते मन्त्रिपरिषद्को अध्यक्षसमेत राजा नै बनेपछि आममानिसमा राजतन्त्रप्रति वितृष्णा बढ्दै गएको थियो। माघ १९ पछि तत्कालीन आन्दोलनरत सात दल र सशस्त्र जनयुद्ध गरिरहेको नेकपा माओवादीबीच २०६२ मङ्सिरमा १२ बुँदे समझदारी भएपछि जनआन्दोलनको वातावरण बनेको थियो। जनआन्दोलनको माग २०५९ जेठ ८ गते विघटन गरिएको प्रतिनिधिसभा पुनःस्थापना, निरंकुश राजतन्त्रको अन्त्यलगायत थियो। नेपाली कांग्रेसका तत्कालीन सभापति गिरिजाप्रसाद कोइरालाको नेतृत्वमा भएको आन्दोलनमा लाखौँ मानिस सडकमा उत्रिएपछि २०६३ सालमा आजैका दिन संसद् पुनःस्थापनासहित जनताले अधिकार पाएका थिए। यसैले यस दिनलाई लोकतन्त्र दिवसका रुपमा मनाउने गरिएको छ। लोकतन्त्र स्थापना भएपछि जेठ ४ गतेको प्रतिनिधिसभाको बैठकले राजतन्त्र निलम्बनसहित महत्वपूर्ण ऐतिहासिक घोषणा गरेको थियो। त्यसलाई नेपाली विशेषताको म्यानाकार्टा पनि भनिन्छ। सोही घोषणाबमोजिम पहिलोपटक २०६४ चैत २८ गते पहिलो संविधानसभाको निर्वाचन भयो। संविधानसभाको पहिलो बैठकले २०६५ जेठ १५ गते नेपालमा २४० वर्षे राजतन्त्रको अन्त्य गर्दै सङ्घीय लोकतान्त्रिक गणतन्त्र घोषणा गर्यो। पहिलो संविधानसभाले संविधान बनाउन नसके पनि दोस्रो संविधानसभाबाट २०७२ असोज ३ गते संविधान जारी भई कार्यान्वयनको क्रममा छ। वैशाख ११ गतेपछि नै नेपालको राजनीति नयाँ दिशामा अग्रसर भएकाले प्रत्येक वर्ष यस दिन लोकतन्त्र दिवसका रुपमा स्मरण गरिन्छ। संविधान निर्माणपछि प्रमुख राजनीतिक दलले आर्थिक विकासलाई नै प्रमुख कार्यसूची बनाएका छन्। सरकारले पनि समृद्ध नेपाल, सुखी नेपालीको सङ्कल्पका साथ काम गरिरहेको छ। त्यसलाई सङ्घीय लोकतान्त्रिक गणतान्त्रिक व्यवस्था केवल सैद्धान्तिक विषय मात्रै नभई द्रूत आर्थिक विकासको कार्यसूची हो भन्ने तथ्यसमेत स्थापित भएको छ। राजाबाट खोसेर जनता आफैंले निर्माण शुरु गरेको नयाँ नेपालको खाकामा क्रमशः रङ भरिँदै गएको छ। यद्यपी, जनताका अपेक्षा सबै पूरा हुनससकेका छैनन्। त्यसलाई क्रमशः पूरा गर्ने दायित्वसमेत राजनीति दलकै काँधमा छ। आर्थिक समृद्धिसहितको विकासले मात्रै जनताको बगाएको रगतपसिनाले सार्थकता पाउनेछ। जनआन्दोलनमा व्यक्त जनताको त्याग र बलिदानले स्थापित गरेको उपलब्धी सैद्धान्तिकरूपमा कार्यान्वयन भएपनि त्यसलाई व्यवहारिक रुप दिन अझै मेहनतको जरुरी रहेको टिप्पणी पनि सुनिदै आएको छ। विशेषतः गणतन्त्रले जनताको छोराछोरी नै देशको प्रमुख हुनसक्छ भन्ने सन्देश दिएको छ। यो आफैँमा महत्वपूर्ण विषय हो। यो व्यवस्थाले शासक जनताभन्दा ठूला होइनन् भन्ने यर्थाथलाई स्थापित गरेको छ। दीर्घकालदेखि विभेदमा पारिएका, उचनिचको व्यवहारमा पेलिएका समेत राज्यको मूलधारमा आएका छन्। समानुपातिक, समावेशी प्रतिनिधित्व त्यसैको ठोस उदाहरण हो। जनताले आफूले लिनुपर्ने सेवा आफनै गाँउठाँउमा पाएका छन्। विकास निर्माणका कामदेखि सहज सेवाका लागि स्थानीय सरकार क्रियाशिल छ। खासगरी लोकतन्त्र दिवसको १५ श्रृखलासम्म आइपुग्दा देशले ठूलो फड्को मारेको छ। आम जनताको अपेक्षालाई सम्बोधन गर्दै देशलाई गति दिनु आजको प्रमुख कार्यभार हो। लोकतन्त्रले खाडीमा पसिना बगाउने युवाको समस्या सम्बोधन गर्नुपर्नेछ। देशका लागि ज्यान दिने शहिदका सन्तानको चाहनालाई पनि सम्बोधन गर्नुपर्नेछ। यद्यपी जनताका अपेक्षा पूरा गर्ने सन्दर्भमा देखिएका असन्तुस्टिलाई बेलैमा सम्बोधन गरेर लोकतन्त्रको पारिलो घाम ताप्ने अवसर सबैलाई प्रदान गर्न सकिएको सन्दर्भमा लोकतन्त्र दिवस खास अर्थमा सार्थक बन्न सक्छ।  रासस"
"नेपालको परिचय, गौरव र इतिहास हो धरहरा : प्रधानमन्त्री ओली","काठमाडौं : प्रधानमन्त्री केपी शर्मा ओलीले धरहरा नेपालको परिचय, गौरव र इतिहाससँग जोडिएको बताएका छन्। नवनिर्मित धरहरा उद्घाटन समारोहलाई सम्बोधन गर्दै उनले पुननिर्माण गर्दा विगत झल्कने र आधुनिकता टल्कने हुनुपर्ने अवधारणा राखेको बताए। मेरो धरहरा मै बनाउँछुअभियान आफूले शुरु गरेपछि २४ करोड रुपैयाँ रकम सहयोग उठेको बताउँदै फेरि नयाँ अभियानअनुसार निर्माण भएको उनले बताए। धरहराको भग्नावशेष हेर्दा आफ्नो इतिहास नै खण्डहर भएजस्तो लाग्ने टिप्पणी गरे। धरहरा ढल्दा किन हामी आफैँ ढलेजस्तो लाग्छ। र धरहराको भग्नावशेष हेर्दा आफ्नो इतिहास नै एउटा खण्डहर भएकोजस्तो लाग्छ। किन हामी धरहरा उठ्दा आफै फेरि बौरिएजस्तो लाग्छ ? किनकी हाम्रो भावना र गौरवसँग जोडिएको छ।, प्रधानमन्त्री एवम् एमाले अध्यक्ष ओलीले भने, पुननिर्माण गर्दा भरसक हाम्रो इतिहास र गौरव झल्कियोस् र आजका आधुनिकता पनि टल्कियोस् भन्नेमा ध्यान दिने गरी बनाएका छौं। ओलीले आधुनिक प्रयोगबाट अब नढल्ने गरी धरहरा बनाउन जोड दिएको स्मरण गरे। ओलीले धरहराको टुप्पोमा पुग्दा आफूलाई फ्रान्सको आइफल टावर चढेको जस्तै स्मरण भएको बताए। उनले २०७८ साल सडक बालबालिका मुक्त नेपाल बनाउने घोषणा गरेका छन्। नेपाली भिख माग्ने जाती हुन नसक्ने भएकाले आआफ्नो ठाउँबाट लाग्नुपर्ने बताए। ओलीले आफूलाई चाहिने चीज आफैं उत्पादन गर्न सक्ने हुनुपर्ने धारणा राखे। उनले हरेक क्षेत्रमा अन्यन्त तीव्र गतिमा काम गर्न सरकार लागी परेको प्रस्ट पारे। भूकम्पको ६ वर्षपछि ठडिएको २२ तले धरहराको शनिबार (वैशाख ११) गते लोकतन्त्र दिवसको दिन ओलीले उद्घाटन गरेका हुन्। उनले सम्उद्घाटनको सुरुमा धरहराको प्रवेशद्वारमा राखिएको शिलालेख अनावरण र त्यसपछि ढोकामा राखिएको रिवन काटेर धरहराको २० औं तलामा रहेको बाल्कुनीमा पुगेर पुष्पवृष्टि गरेका थिए। ६ वर्षमा भत्किएको धरहरा यथावत् राखेर नजिकै अर्को धरहरा बनाइएको छ। विसं २०७४ कात्तिक २७ गते मन्त्रिपरिषद् बैठकले धरहरा पुनःनिर्माणको जिम्मेवारी राष्ट्रिय पुनर्निर्माण प्राधिकरणलाई दिने निर्णय गरेको थियो । विसं २०७५ असोज १४ गते प्राधिकरणले धरहरा पुनःनिर्माण शुरु गरेको थियो । पहिलोपटक प्रधानमन्त्री बनेको बेला २०७२ फागुन ४ गते केपी शर्मा ओलीले मेरो धरहरा मै बनाउँछुअभियान शुरु गरेका थिए। २०७२ वैशाख १२ को भूकम्पले ध्वस्त बनाएको ऐतिहासिक धरहरा जीआईईटीसीरमन जेभीले धरहराको पुनर्निर्माणको काम भ्याटसहित तीन अर्ब ४८ करोडमा बनाइरहेको राष्ट्रिय पुनर्निर्माण प्राधिकरणले जनाएको छ। अब बन्ने धरहरा क्षेत्र करिब ४२ रोपनी क्षेत्रफलमा फैलिनेछ। जमिनमाथिबाट गजुरसहित धरहराको उचाइ ८३८५ मिटर छ। भूमिगत तलासहित ९२२५ मिटर हुन्छ। धरहराभित्र २ वटा लिफ्ट हुनेछन्। एकपटकमा १० जनाले यात्रा गर्न सक्नेछन्। यसबाट वृद्धवृद्धा एवं अपांगता भएका व्यक्ति धरहरामाथिको पहुँचमा सहजता हुनेछ। साथै फलामको भर्याङ पनि रहनेछ। धरहराबाट वरिपरिको दृश्यावलोकनका लागि २० औं तल्लाबाहिर २५ मिटर चौडाइको बार्दली रहेको छ। २२ औँ तलामा पुरानो धरहराबाट झिकी सुरक्षित राखिएको शिवलिङ स्थापना गरिएको छ। धरहरामुनिको दुई तले भूमिगत संरचनामा दुईवटा विद्युतीय स्वचालित भर्याङबाट तलमाथि गर्न सकिनेछ।"
पूर्व राजारानी अस्पताल भर्ना,काठमाडौं : पूर्वराजा ज्ञानेन्द्र शाह र पूर्वरानी कोमलराज्यलक्ष्मी शाह थापाथलीस्थित नर्भिक अस्पतालमा भर्ना भएका छन्। छोरी प्रेरणा शाहसहित उनीहरु शनिबार दिउँसो १ बजे अस्पतालमा भर्ना भएका अस्पतालका कर्पोरेट कम्युनिकेशन प्रमुख सोमनाथ बाँस्तोलाले जानकारी दिए। उनका अनुसार कोभिड१९ को उपचारका लागि उनीहरु भर्ना भएका हुन्। केही दिनअघि भारतको हरिद्वारबाट फर्किएपछि स्वाब परीक्षणका क्रममा पूर्वराजा र रानीमा कोरोना सङ्क्रमण देखिएको थियो । कर्पोरेट कम्युनिकेशन बाँस्तोलाले उनीहरु तीनै जनाको स्वास्थ्य अवस्था सामान्य रहेको बताए।
उदयपुरमा आगलागीबाट लाखौँको क्षति,"उदयपुर: उदयपुरको बेलाका नगरपालिका २ शिवालय टोलमा शनिबार आगलागी हुँदा १६ लाख बराबरको क्षति भएको पीडित परिवारले बताएका छन् । स्थानीय चक्रबहादुर राईको घरको बिद्युतको तार सर्ट भइ आगलागी हुँदा राई र छिमेकी तेजबहादुर नेपालीको गोठ जलेर नष्ट भएको हो । आगलागीबाट राईको काठ र जस्ताको छानो भएको २ तल्ले घर, लताकपडा, खाद्यन्न गरी १५ लाख र नेपालीको फुसको छानो भएको गोठ जल्दा १ लाख ५० हजार क्षति भएको जिल्ला प्रहरी कार्यालयका एसपी भीमबहादुर दाहालले बताए । आगो स्थानीयको सहयोगमा दमकल प्रयोग गरी इलाका प्रहरी कार्यालय बेलकाका र प्रहरी चौकी भागलपुरबाट गएको टोलीले दुई घण्टापछि नियन्त्रणमा आएको उनले बताए ।"
एकै वडाका ५ जना फरार अभियुक्त पक्राउ,"भैरहवा: रुपन्देही जिल्ला अदालतबाट विभिन्न मुद्दामा दोषी करार भएका पाँच जना फरार अभियुक्तलाई रुपन्देही प्रहरीले पक्राउ गरेको छ । विभिन्न समयमा रुपन्देही अदालतले जरिवाना सजायको फैसला गरेपछि उनीहरु फरार थिए । इलाका प्रहरी कार्यालय मंगलापुरबाट खटिएको प्रहरी नायब निरीक्षक विजय कुमार शाही समेतको टोलीले फरार सबै अभियुक्तहरुलाई उनीहरुको घरबाटै पक्राउ गरेको प्रहरीले जनाएको छ । फरार सबै एकै वडाका हुन् । पक्राउ पर्नेमा लागूऔषध अन्य मुद्दामा दोषी ठहरिएर दुई हजार जरिवाना सजाए भएको रुपन्देहीको तिलोत्तमा ७ भलवारीका पवन भन्ने विक्रम थारु र सोही स्थानको सोही मुद्दामा एक हजार जरिवाना सजाय भएको अजय बाल्मीकी भन्ने अजय हेला रहेका छन् । यस्तै भ्रष्टाचार अन्य मुद्दामा एक हजार जरिवाना सजाय भएको सोही स्थानका असई भन्ने कृष्ण बहादुर गुरुङलाई पनि पक्राउ गरी फैसला कार्यान्यवनका लागि अदालतमा बुझाइएको जिल्ला प्रहरी कार्यालय रुपन्देहीका डिएसपी एवं प्रवक्ता सत्य नारायण थापाले जानकारी दिए । उनका अनुसार फरार सबै अभियुक्तहरुलाई पक्राउ गर्ने क्रम जारी छ । यस्तै जालसाजी मुद्दामा १३ हजार रुपैयाँ जरिवाना सजाएको फैसला सुनाइएको सोही वडा जहदाका दुर्गाप्रसाद ज्ञवाली र सवारी ज्यान मुद्दामा २ हजार रुपैयाँ जरिवाना सजाय पाएको सोही वडा दल्काका बिनोद मुसहरलाई पक्राउ गरिएको जिल्ला प्रहरी कार्यालय रुपन्देहीले जनाएको छ । अदालतबाट सजाय पाएका र आपराधिक घटना घटाएर फरार रहेका आरोपीहरुलाई पक्राउ गर्नका लागि रुपन्देही प्रहरीले विशेष प्राथमिकता साथ कार्य अगाडी बढाएको जनाएको छ । जसका लागि प्रहरीको क्याप टोलीलाई सक्रिय बनाउनुका साथै सबै इलाका र चौकीका इन्चार्जहरुलाई खोजीमा खटाइएको छ । फरार रहेका अपराधीहरु समाज रहेर पुनः अपराधिक क्रियाकलाप गर्न सक्ने विषयलाई नकार्न सकिँदैन रुपन्देहीका एसपी मनोज केसीले अन्नपूर्णसगँ भने, त्यसैले जिल्लामा शान्ति सुरक्षा कायम राख्न फरार अपराधीहरुलाई पक्राउ गर्न आवश्यक देखिएकोले पक्राउ गर्न सुरु गरेका हौँ ।"
सिन्धुलीमा मोटरसाइकल दुर्घटनाः एकै परिवारका तीनजनाको मृत्यु,"सिन्धुली: सिन्धुलीमा शुक्रबार मोटरसाइकल दुर्घटना हुँदा एकै परिवारका तीन जनाको मृत्यु भएको छ । मृत्यु हुनेहरुमा दुधौली नगरपालिका ४ डकाहाका २६ वर्षीय यम कुमर दनुवार, १३ वर्षीय आशिष कुमर दनुवार र ९ वर्षीय आदित कुमर दनुवार रहेको प्रहरीले जनाएको हो । मदन भण्डारी लोकमार्ग अन्तर्गत कमलामाई नगरपालिका १४ चन्दनपुरमा प्रदेश २००१ प २१६३ नम्बरको मोटरसाइकल दुर्घटना हुँदा उनीहरुको मृत्यु भएको जिल्ला प्रहरी कार्यालय सिन्धुलीका प्रहरी नायव उपरीक्षक तथा प्रवक्ता मनोज कुमार लामाले बताए । आशिष र आदित यम कुमर दनुवारका भतिजहरु हुन् । यम कुमर दनुवार र आशिष दनुवारको घटनास्थलमै मृत्यु भएको हो भने आदित कुमर दनुवारको सिन्धुली अस्पतालमा उपचारका क्रममा मृत्यु भएको हो, लामाले भने । यम कुमर दनुवार जिल्ला प्रहरी कार्यालय सर्लाहीमा कार्यरत प्रहरी जवान हुन् । एउटै मोटरसाइकलमा सवार तीनै जना सिन्धुलीको भिमानबाट डकाहतर्फ जाँदै थिए । मृतक यम र आशिषको शव पोष्टमार्टमका लागि सिन्धुली अस्पताल ल्याउने तयारी गरिएको प्रवक्ता लामाले जानकारी दिए । मोटरसाइकल आफैँ अनियन्त्रित भइ दुर्घटना भएको प्रहरीले जनाएको छ ।"
सिरहामा आगलागी : आठ घर जले,"सिरहा : सिरहाको लक्ष्मीपुर पत्तारी गाउँपालिका२ पर्सा टोलमा आगलागी हुँदा करीब ५० लाखभन्दा बढी मूल्य बराबरको क्षति भएको छ। स्थानीय रवीन्द्र साहको घरबाट गएराति अचानक सल्केको आगो फैलिएर आगलागी हुँदा सचिन्द्र, वीरेन्द्र, आनन्द , लाले , धीरेन्द्र , लछुराम र रामलोचन साह लगायतको आठ घर जलेर खरानी भएको प्रहरीले जनाएको छ। आगलागीमा परी आन्नपात, गरगहना, लत्ताकपडा, नगद, राइस मिललगायतका सम्पूर्ण सरसमान जलेर नष्ट हुँदा सो परिमाणको क्षति भएको लक्ष्मीपुर गाउँपालिका२ का वडाध्यक्ष धर्मेन्द्र राय दनुवारले जानकारी दिए। लहान नगरपालिकाबाट गएको बारुण यन्त्र, प्रहरी र स्थानीयवासीको सहयोगमा आगो नियन्त्रणमा आएको स्थानीयवासीले बताएका छन्। यसैबीच आगलागीपीडित परिवारलाई गाउँपालिकाबाट तत्काल राहतस्वरुप प्रतिपरिवार २५ केजी चामल, दुई केजी दाल, दुई किलो नून, एक लिटर खाने तेल, आधाकिलो स्वायविन, दुई वटा साबुन, रु एक हजार नगद र एक थान त्रिपाल वितरण गरेको गाउँपालिकाले जनाएको छ।"
हेटौँडामा आइतबारदेखि सवारीमा जोर बिजोर प्रणाली,"हेटौंडा : वाग्मती प्रदेशको राजधानी हेटौँडामा आइतबारबाट निजी सवारी साधनमा जोर बिजोर प्रणाली लागू हुने भएको छ। हेटौँडा उपमहानगरपालिकाभित्र चल्ने निजी तथा सार्वजनिक सवारी सबैमा जोर बिजोर प्रणाली लागू हुनेछ। हेटौँडामा सञ्चालन हुने कार, मोटरसाइकल, टेम्पो, म्याजिक, अटो, मयुरीलगायत सबै निजी सवारीमा जोर बिजोर प्रणाली लागू हुने मकवानपुरका प्रमुख जिल्ला अधिकारी भरतमणि पाण्डेले जानकारी दिए। जिल्ला प्रशासन कार्यालय मकवानपुरले कोरोना सङ्क्रमणको रोकथाम तथा नियन्त्रणको न्यूनीकरणका लागि आइतबारबाट हेटौँडामा निजी तथा सार्वजनिक सवारीमा जोर बिजोर प्रणाली लागू गर्ने तयारी गरेको सहायक प्रमुख जिल्ला अधिकारी चिरञ्जीवी शर्माले जानकारी दिए। जिल्लाको हेटौँडामा कोरोना सङ्क्रमण तीव्ररुपमा बढेसँगै सङ्क्रमण बढ्न नदिन उक्त निर्णय लिइएको हो। उनका अनुसार आइतबारदेखि मकवानपुरभरको पर्यटकीय क्षेत्र पार्क तथा वनभोजस्थलसमेत बन्द गर्ने निर्णय गरिएको छ। यस्तै सार्वजनिकस्थलमा मास्क नलगाउनेलाई सङ्क्रामक रोग ऐन, २०२० बमोजिम कारवाही गरिने भएको छ। कोभिड१९ सम्बन्धी जनस्वास्थ्यको मापदण्ड पालना भए नभएको अनुगमन गर्न सहायक प्रमुख जिल्ला अधिकारी शर्माको संयोजकत्वमा सात सदस्यीय समिति गठन गरिएको छ। कोभिड१९ विरुद्ध जनचेतनामूलक कार्यक्रम हेटौँडामा प्रहरीले कोभिड१९ विरुद्ध जनचेतनामूलक कार्यक्रम सञ्चालन गरेको छ। पछिल्ला दिनमा मकवानपुरमा कोरोना सङ्क्रमण बढेपछि जिल्ला प्रहरी कार्यालयले सङ्क्रमणको जोखिमलाई मध्यजनर गर्दै सडकमा सर्वसाधारणलाई सचेत गराउने कार्यक्रम गर्दै आएको हो। जिल्ला प्रहरी कार्यलय मकवानपुरका प्रहरी नै हेटौँडाका विभिन्न सडकमा नागरिकलाई भैतिक दूरी कायम गर्न र मास्कको प्रयोग गर्न चोकचोकमा सचेतनामूलक कार्यक्रम गर्दै आएका छन्। बढ्दै गएको सङ्क्रमणबाट बच्न र बचाउन सचेतना अभिवृद्धि गर्ने उद्देश्यले मकवानपुरका प्रहरीले चोकचोकमा मास्क लगाउन, भौतिक दूरी कायम गर्न, अतिआवश्यक काम परेमा मात्र घर बाहिर निस्कन सचेतनामूलक कार्यक्रम आयोजना गरेका हुन्। यस्तै खेलकूद र मानिसको भीडभाड हुने सबै प्रकारका कार्यक्रम वैशाख मसान्तसम्म बन्द गर्न, वृद्ध नागरिक र दीर्घरोग भएका व्यक्तिले विशेष सावधानी अपनाउन, अत्यावश्यक परम्परागत धार्मिक तथा सांस्कृतिक क्रियाकलाप सञ्चालन गर्दा पच्चीस जनाभन्दा बढी सहभागी नहुन, ब्युटिपार्लर तथा सैलुनले पिपिई, मास्क र स्यानिटाइजरको अनिवार्य प्रयोग गर्न र एक पटकमा एकजनालाई मात्र सेवा प्रदान गर्न पर्चा वितरण तथा सचेतना अभिवृद्धि गर्न माइकिङसमेत गरिएको छ। कोरोना सङ्क्रमण बढ्दै गएका कारण नागरिकलाई स्वास्थ्य मापदण्ड पालना गराउन तथा कोरोनाविरुद्ध सचेत बनाउन मास्क वितरण गरिएको सामुदायिक प्रहरी सेवा केन्द्र हेटौँडा९ पशुपतिनगरका अध्यक्ष राम विष्टले बताए। स्वास्थ मापदण्ड पालना गर्नु र गराउनु नागरिकको प्रमुख दायित्व रहेको बताउँदै मकवानपुर प्रहरी प्रवक्ता एवं प्रहरी नायब उपरीक्षक जयश्वर रिमालले नागरिक स्वयं आफ्नो स्वास्थप्रति जिम्मेवार बन्नुपर्ने बताए।"
पूर्व सांसद राजवंशीको निधन,"काठमाडौं : पूर्व सांसद लक्ष्मण राजवंशीको ८६ वर्षको उमेरमा निधन भएको छ। उनको बिहान साढे आठ बजे नर्भिक अस्पतालमा निधन भएको हो। उनको १३ दिनदेखि अस्पतालमा उपचार भइरहेको थियो। नेपा: राष्ट्रिय पार्टीबाट राजवंशी दोस्रो संविधानसभामा सांसद भएका थिए। २०१६ सालको निर्वाचनपछि बनेको संसद्मा पनि उनले काम गर्ने अवसर पाएका थिए। उनी त्यति बेला नेपाल कम्युनिस्ट पार्टीको संसदीय बोर्डको सचिव थिए। उनले नेपाल भाषा, नेपाली र अंग्रेजीमा धेरै पुस्तक किताब लेखेका छन्। उनको आजै पशुपति आर्यघाटनमा संस्कार गरिने जनाइएको छ।"
कर्णालीका आधा बालबालिका कुपोषित,"सुर्खेत : कर्णाली प्रदेशका आधा बालबालिका कुपोषणबाट प्रभावित भएका छन्। यस्ता बालबालिकामा उमेरअनुसारको उचाइ नहुने अर्थात् पुड्कोपनाको समस्या देखिएको हो। प्रदेश स्वास्थ्य निर्देशनालयको तथ्यांकअनुसार जुम्ला, हुम्ला, मुगु र कालिकोटमा पुड्कोपनाको समस्या बढी पाइएको छ। कुपोषणका कारण कर्णालीका ४८ प्रतिशत बालबालिकाको उमेरअनुसारको शारीरिक उचाइ छैन। देशभर ३६ प्रतिशत बालबालिका कुपोषणका कारण पुड्का छन्। नियमित स्तनपानको कमी, पोषणयुक्त खानाको अभाव र गर्भवती तथा सुत्केरीपछिको अवस्थामा शिशु तथा आमाको स्याहारमा हुने लापरबाहीले बालबालिकामा कुपोषणको समस्या बढेको हो। बालबालिकाको क्षेत्रमा कार्यरत युनिसेफको तथ्यांकअनुसार कर्णालीका आधा बालबालिकामा कुपोषणको समस्या छ। सन् २०१६ देखि २०१९ सम्मको तथ्यांकअनुसार सन्तुलित आहार अभावमा यहाँका अधिकांश बालबालिका कुनै न कुनै प्रकारको कुपोषणबाट पीडित रहेको पाइएको हो। पोषिलो खानाको अभावमा पाँच वर्षमुनिका बालबालिका अधिक पोषण, न्यूनपोषण, मोटोपना, पुड्कोपना, ख्याउटे, कम तौल र सुकेनास जस्ता समस्याबाट ग्रसित हुनु परेको तथ्याङ्कले औंल्याएको छ। प्रदेशका १८ प्रतिशत बालबालिकामा ख्याउटेपनाको समस्या छ। ख्याउटेपना पनि अन्य प्रदेशको तुलानामा कर्णालीमा उच्च छ। त्यस्तै ३७४ प्रतिशतमा कम तौलको समस्या देखिएको छ। ४८ प्रतिशत रक्तअल्पताबाट पीडित रहेको निर्देशनालयले जनाएको छ। यहाँका ३० प्रतिशत बालबालिकाले न्यूनतम आहारसमेत उपभोग गर्न पाउँदैनन्। कर्णालीमा कुपोषणको जालो फैलिनुको मुख्य कारण पर्याप्त पोषिलो खानाको अभाव भएको स्वास्थ्यकर्मीको भनाइ छ। निर्देशनालयका अनुसार कर्णालीका एकचौथाइ नागरिकले मात्र हाल न्यूनतम आहार उपभोग गर्न पाउने गरेका छन्। सन् २०२५ सम्ममा देशमा कुपोषणको दर शून्यमा झार्ने सरकारको पोषणसम्बन्धी राष्ट्रिय लक्ष्य छ। तर, कर्णालीको अहिलेको अवस्था हेर्दा राष्ट्रिय लक्ष्य भेटाउन सहज छैन। ६ देखि २३ महिनाको अवधिमा कर्णालीका ३० प्रतिशत बालबालिकाले मात्रै न्यूनतम आहारा पाउने गरेको युनिसेफका पोषण अधिकृत प्रकाशचन्द जोशीले बताए। कर्णाली प्रदेश सरकारले कुपोषण घटाउने नीतिगत व्यवस्था निर्माणमा अग्रसरता देखाएको छ। कर्णाली प्रदेश योजना आयोगका उपाध्यक्ष डासर्वराज खड्काले कर्णालीमा कुपोषणको कहालीलाग्दो अवस्थालाई सुधार ल्याउन नीति निर्माण गर्नुपर्ने बताए। जसका लागि प्रदेश र स्थानीय तहले एकीकृत र योजनाबद्ध कार्यक्रमहरू ल्याउनुपर्ने उनको भनाइ छ।"
विराटनगरमा कोरोना संक्रमित व्यापारीको मृत्यु,"विराटनगर : कोरोना भाइरसबाट संक्रमित बनेका एक व्यापारीको उपचारका क्रममा शनिबार बिहान विराटनगरमा मृत्यु भएको छ। सुनसरीको इनरुवाका व्यापारी ४८ वर्षीय पुरुषको बिहान ७ बजेतिर कोसी अस्पताल कोभिड१९ उपचार केन्द्रमा मृत्यु भएको हो। केन्द्रका संयोजक एपोलो भगतकाअनुसार मृतकको ठेगाना भने विराटनगर महानगरपालिका६ भनेर टिपाइएको छ। तर उनको स्थायी बसोबास इनरुवामै रहेको बताइएको छ। पारिवारिक स्रोतका अनुसार उनी इनरुवामा चस्माको व्यापार गर्थे। चस्मा व्यापारी उनलाई कोरोना संक्रमण पुष्टि भएपछि उपचारका लागि वैशाख ३ गते अस्पताल भर्ना गरिएको थियो। श्वास फेर्न गाह्रो भएपछि अस्पताल भर्ना गरिएका मृतकमा रुघा, खोकी र ज्वरोको समस्या रहेको संयोजक भगतले बताए। उनकाअनुसार मधुमेह सम्बन्धी पुरानै समस्या पनि थियो। केही दिनअघि इनरुवाको एउटा विद्यालयमा अध्ययनरत १५ जना बालबालिकामा कोरोना संक्रमण पुष्टि भएको थियो। संक्रमितमध्ये दुई जना मृतक पुरुषकै छोराछोरी रहेको बताइएको छ। उनलाई आफ्नै सन्तानबाट कोरोना सरेको हुनसक्ने आशंका गरिएको छ।"
प्रधानमन्त्री ओलीद्वारा धरहरा उद्घाटन (भिडियोसहित),"काठमाडौं : प्रधानमन्त्री केपी शर्मा ओलीले नवनिर्मित धरहरा उदघाटन गरेका छन्। भूकम्पको ६ वर्षपछि ठडिएको २२ तले धरहराको शनिबार (वैशाख ११) गते लोकतन्त्र दिवसको दिन ओलीले उद्घाटन गरेका हुन्। उनले सुरुमा धरहराको प्रवेशद्वारमा राखिएको शिलालेख अनावरण गर्दै सम्उद्घाटन गरेका हुन्। ओलीले सम्उद्घाटनको क्रममा ढोकामा राखिएको रिवन काटेर धरहराको २० औं तलामा रहेको बाल्कुनीमा पुगेर पुष्पवृष्टि गरेका थिए। ६ वर्षमा भत्किएको धरहरा यथावत् राखेर नजिकै अर्को धरहरा बनाइएको छ। विसं २०७४ कात्तिक २७ गते मन्त्रिपरिषद् बैठकले धरहरा पुनःनिर्माणको जिम्मेवारी राष्ट्रिय पुनर्निर्माण प्राधिकरणलाई दिने निर्णय गरेको थियो । विसं २०७५ असोज १४ गते प्राधिकरणले धरहरा पुनःनिर्माण शुरु गरेको थियो । पहिलोपटक प्रधानमन्त्री बनेको बेला २०७२ फागुन ४ गते केपी शर्मा ओलीले मेरो धरहरा मै बनाउँछु अभियान शुरु गरेका हुन्। २०७२ वैशाख १२ को भूकम्पले ध्वस्त बनाएको ऐतिहासिक धरहरा जीआईईटीसीरमन जेभीले धरहराको पुनर्निर्माणको काम भ्याटसहित तीन अर्ब ४८ करोडमा बनाइरहेको राष्ट्रिय पुनर्निर्माण प्राधिकरणले जनाएको छ। अब बन्ने धरहरा क्षेत्र करिब ४२ रोपनी क्षेत्रफलमा फैलिनेछ। एउटा अर्धभूमिगतसहित चार तले भूकम्प र टक्सार सम्बन्धी संग्रहालय निर्माण भइरहेको छ। त्यस्तै, फुड कोर्ट सहितको युटिलिटी ब्लक पनि बन्नेछ। विश्रामस्थलसहितको अत्यन्तै मनमोहक बगैंचा तथा संगीतमय फोहरा हुनेछ। पुरानो कर्मचारी संचय कोषको मूल भवन र टक्सार भवन रहेको स्थानसमेत समेटेर बन्न लागेको धरहरा क्षेत्रमा भूकम्प संग्रहालय रहनेछ। तीन तले भूमिगत पार्किङको सुविधा पनि हुनेछ। जहाँ ४ सय गाडी र ७ सय मोटरसाइकल पार्किङ गर्न मिल्नेछ। भीमसेन स्तम्भलाई सिसाले छोपेर संरक्षण गरिनेछ। ऐतिहासिक सुन्धराको पनि संरक्षण गरिनेछ। जसमा चौबिसै घण्टा पानी झर्ने व्यवस्था हुनेछ। धरहरा र संग्रहालय जोड्ने आकर्षक आकाशे पुल पनि निर्माण गरिनेछ। कोरोना महामारीका कारण भएको लकडाउनले पुनर्निर्माणमा अवरोध उत्पन्न भए पनि सुरक्षाका सबै उपाय अपनाएर पुनर्निर्माणको कामलाई गति दिइयो। धरहराको पुनर्निर्माण सम्पन्न भए पनि धरहरा क्षेत्रका बाँकी संरचनाको निर्माण भने जारी नै छ। बाहिरबाट हेर्दा ११ तल्लाको देखिए पनि जमिनमुनि दुई तलाको भूमिगत संरचना रहनेछ र जमिनमाथि भूँइतलासहित २३ तला हुनेछ। यसरी समग्रमा धरहरा २५ तलाको हुनेछ। जमिनमाथिबाट गजुरसहित धरहराको उचाइ ८३८५ मिटर छ। भूमिगत तलासहित ९२२५ मिटर हुन्छ। धरहराभित्र २ वटा लिफ्ट हुनेछन्। एकपटकमा १० जनाले यात्रा गर्न सक्नेछन्। यसबाट वृद्धवृद्धा एवं अपांगता भएका व्यक्ति धरहरामाथिको पहुँचमा सहजता हुनेछ। साथै फलामको भर्याङ पनि रहनेछ। धरहराबाट वरिपरिको दृश्यावलोकनका लागि २० औं तल्लाबाहिर २५ मिटर चौडाइको बार्दली रहेको छ। २२ औँ तलामा पुरानो धरहराबाट झिकी सुरक्षित राखिएको शिवलिङ स्थापना गरिएको छ। धरहरामुनिको दुई तले भूमिगत संरचनामा दुईवटा विद्युतीय स्वचालित भर्याङबाट तलमाथि गर्न सकिनेछ। धरहराको इतिहास १८८१ सालमा तत्कालीन जनरल भीमसेन थापाले लगनटोलमा आफ्नो नाममा धरहरा निर्माण गरेका थिए। जसको नाम भीमसेन स्तम्भ राखिएको थियो। प्राधिकरणकाअनुसार १८८२ सालमा महारानी ललिता त्रिपुरासुन्दरीको आज्ञामा थापाले सुन्धारामा अर्को ६१८८ मि अग्लो ११ तले धरहरा बनाउन लगाएका थिए। १८९० मा भत्किएपछि लगनटोलकोधरहराको जीर्णोद्वार भएन। १९१३ मा बज्र (चट्याङ) परी भत्केपछि १९२३ मा पुनः जीर्णोद्वार भएको थियो। १९९० माघ २ को महाभूकम्पमा भत्किएको धरहराको जीर्णोद्वार २ वर्षपछि तत्कालीन प्रधानमन्त्री जुद्धशमशेर राणाद्वारा गराइएको थियो। सो पुनर्निर्माणपछि धरहरा ११ तलाबाट ९ तल्लामा सीमित भयो। २०७२ वैशाख १२ गतेको महाभूकम्पबाट धरहरा पूर्णरूपमा क्षति भएको थियो। २०७२ फागुन ४ गते प्रधानमन्त्री केपी शर्मा ओलीले मेरो धरहरा मै बनाउँछु अभियान चलाएका थिए। २०७५ असोज १४ गते नेपाल सरकार, राष्ट्रिय पुनर्निर्माण प्राधिकरणबाट धरहरा पुनर्निर्माणको काम सुरु भएको थियो। २०७४ कार्तिक २७ गते नेपाल सरकार मन्त्रिपरिषद्को बैठकद्वारा धरहरा पुनर्निर्माणको जिम्मेवारी राष्ट्रिय पुनर्निर्माण प्राधिकरणलाई दिने निर्णय गरिएको थियो। गौरवमय धरहराको इतिहास धरहरामा ३३० किलोको गजुर यस्तो बन्यो धरहरा (फोटोफिचर) २२ तले धरहरा ठडियो धरहरा, आज उद्घाटन"

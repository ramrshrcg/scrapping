शीर्षक,विवरण
डढेलो लगाउनेलाई दण्ड,"पछिल्ला दिनहरूमा मुलुक डढेलोको चपेटामा परेको छ। यसले करोडौं रुपैयाँबराबरको धनमाल क्षति पुर्याएको छ। यति मात्रै होइन मानव स्वास्थ्यमा समेत प्रतिकूल असर पुर्याइरहेको छ। तत्काल यसको प्रभाव नदेखिए पनि सुस्त रोगको रूपमा यसले स्वास्थ्यमा भयानक असर पारिरहेको छ। अपवादबाहेक मुलुकमा मुख्यगरी फागुनदेखि जेठ महिनासम्म डढेलोका घटना बढी हुने गर्छन्। यो समयमा वर्षा कम हुने भएकाले यस्तो घटना धेरै हुने गरेको हो। यस वर्ष त कात्तिक र मंसिर महिनामै ताप्लेजुङ र अन्नपूर्ण संरक्षण क्षेत्रमा दुई ठूला डढेलोका घटना भए। यतिखेर जमिन तथा जंगल क्षेत्रमा सुक्खापनको मात्रा बढ्दै गएको छ। बढ्दो सुक्खापनाले डढेलोको वास्तविक क्षति हुने समय अब आउँदैछ भन्ने संकेत गर्छ। हरेक वर्ष दोहोरिने डढेलोबाट हुन सक्ने मानवीय र भौतिक क्षति रोक्न बेलैमा होसियारी अपनाउनु जरुरी छ। केही दिनअघि एकै दिन दुई हजार पाँच सय ठाउँमा डढेलो लागेको तथ्यांक सार्वजनिक भएको थियो। यो निकै गम्भीर विषय हो। डढेलो सुरु भएपछि मात्रै सचेत हुने परम्परागत शैलीका कारण हरेक वर्ष आगलागीबाट धेरै धनजनको क्षति हुने गरेको छ। अनौपचारिक तथ्यांकअनुसार हरेक वर्ष डढेलोबाट १५ लाखदेखि २० लाख हेक्टरसम्म वनमा क्षति पुग्ने गरेको छ। मानवीय क्षति पनि उत्तिकै भइरहेको छ। कतिपय घटनामा सीधा मानवीय क्षति नपुगे पनि पर्यावरणमा गम्भीर क्षति पुग्ने गरेको छ। वन्यजन्तु र रूखबिरुवामा परेको क्षति गणना गरिसाध्य छैन। वर्षौंदेखि हुर्काइएका वन, बहुमूल्य जैविक विविधता र सम्पदा पनि नासिएका छन्। कतिपय डढेलोले मानव बस्तीलाई पूरै उजाड बनाएको छ। जानेर वा नजानेर भए पनि यी सबै घटनामा मानव नै दोषी छन्। आफूलाई आपत् नपर्दासम्म नचेतिने मानवीय स्वभावले यस्ता घटना भएका छन्। त्यसैले यसको न्यूनीकरणमा पनि मानिस नै जागरुक हुनुपर्छ। पछिल्ला समय डढेलो लगाउने काममा संगठित गिरोह नै सक्रिय हुन थालेको अड्कलबाजी हुन थालेको छ। कमजोर कानुनी प्रबन्ध र फितलो कार्यान्वयनका कारण यस्तो समस्या आएको हो। डढेलो नियन्त्रण राज्यको प्राथमिकतामा परे पनि प्रभावकारी कार्यान्वयन भएको छैन। विगतमा साधन, स्रोत र दक्ष जनशक्ति अभाव रहेकाले डढेलोलाई बेलैमा नियन्त्रण गर्न सकिँदैनथ्यो। अहिले परिस्थिति सहज भएको छ। भएका जनशक्ति र प्रविधिको भरपूर सदुपयोग गर्ने हो भने असम्भव छैन। डढेलो नियन्त्रणमा खटिने कर्मचारी तथा प्राविधिज्ञको सुरक्षामा ध्यान दिनुपर्छ। उनीहरूलाई राहत र प्रोत्साहनका कार्यक्रम ल्याउनुपर्छ। सामुदायिक वन उपभोक्ता समूह, अभियानकर्मी, संरक्षणविद्को साथ लिएर साझा अभियान चलाउनुपर्छ। वन पैदावार संकलन, वन अतिक्रमण, चोरीसिकारी, खेतीकिसानीका लागि प्रयोग गरिने मलका लागि डढेलो लगाउने प्रवृत्ति रोक्नुपर्छ। जलवायु परिवर्तनका कारण पृथ्वीको बढ्दो तापमानले पनि डढेलोको समस्या थप विकराल बनेको छ। यति गम्भीर समस्या समाधानका लागि हरेक वर्ष मौसमी छलफल गरेर मात्रै पुग्दैन। सरकारी तथा गैरसरकारी संस्थाले यस विषयलाई गम्भीर रूपमा लिनुपर्छ। हरेक स्थानीय तहमा न्यूनतम एउटा दमकल राख्ने सरकारी कार्यक्रमलाई कार्यान्वयनमा ल्याउनुपर्छ। आगलागी नियन्त्रण तथा यसबाट पर्नसक्ने असरका बारेमा स्थानीय सरकारले चेतनामूलक अभियान सञ्चालन गर्नुपर्छ। आगलागी निम्तिने घटना न्यूनीकरणका लागि सर्वसाधारणलाई नै सचेत गराउनुपर्छ। सदरमुकामतिर थन्किएका दमकलको भरपूर सदुपयोग गर्नुपर्छ। दमकल चालक तथा अग्नि नियन्त्रणमा खटिने जनशक्तिको संख्या बढाउनुपर्छ।"
"विलम्ब स्वीकार्य छैन, तीव्र रफ्तारमा विकास चाहन्छौं","काठमाडौं : प्रधानमन्त्री केपी शर्मा ओलीले माथिल्लो तामाकोसी जलविद्युत् आयोजना निर्माणमा भइरहेको ढिलाइलाई अस्वाभाविक भनेका छन्। प्रधानमन्त्री ओलीले यस्तो ढिलासुस्ती नसहने चेतावनी दिएका छन्। तीन वर्षदेखि मैले एउटै कुरा सुन्दै आएको छु एउटा सानो पाइप कि के जाति मेसिन जडान गर्न छ। १ वर्षअगाडि त्यही सुनेँ, ६ महिनाअगाडि पनि त्यही सुनेँ, ३ महिनाअगाडि, १ महिनाअगाडि पनि त्यही सुनेँ। केही दिनअगाडि पनि त्यही सुनेँ, अघिल्लो दिन पनि त्यही सुनेँ, प्रधानमन्त्री ओलीले बिहीबार नापी विभागले आयोजना गरेको कार्यक्रममा भने, यो ढिलाइले दैनिक प्रत्यक्ष पाँच करोड र परोक्ष १३ करोडको नोक्सानी भइरहेको छ। यो ढिलासुस्ती अस्वाभाविक र असाधारण हो। प्रधानमन्त्री ओलीले आयोजनाको कामलाई सरकारले चासोसाथ हेरिरहेको स्पष्ट पारे। मेलम्ची खानेपानी आयोजनामा यस्तै ढिलाइ गर्न खोजेको तर ताकेता गरेर काम सम्पन्न भएको ओलीले सुनाए। हामीले कडाइ नगरेको भए मेलम्चीको पानी आउने थिएन। हरेक दिनजसो ताकेता गरेर काम सकाएका हौं, ओलीले भने, माथिल्लो तामाकोसीको काममा पनि यसरी नै ढिलासुस्ती भइराखेको छ। ढिलासुस्ती र बिलम्बप्रति अनदेखा गरेर बस्न सकिँदैन। बिलम्ब स्वीकार्य हुनै सक्दैन। ओलीले विलम्ब र ढिलाइ गर्नेले क्षतिको जिम्मा लिनुपर्ने बताए। ढिलासुस्ती गर्छ कसैले भने त्यसबाट हुने क्षतिको पनि जिम्मा लिनुपर्छ। चाहे देशभित्रको प्रश्न होस् चाहे देशभित्रको ठेक्का कम्पनीको प्रश्न होस्, उनले भने, तर, विलम्ब स्वीकार्य हुन सक्दैन। हामी तीव्र रफ्तारमा देशको विकास गर्न चाहन्छौं। ४ सय ५६ मेगावाट क्षमताको राष्ट्रिय गौरवको आयोजना माथिल्लो तामाकोसी निर्माणको काममा सुस्तता देखिएको छ। यो आयोजना निर्माण २०६५ सालमा सुरु भएको थियो। १३ वर्षसम्म पनि निर्माण सम्पन्न भएको छैन। भूकम्प र कोभिड महामारीका नाममा निर्माण प्रभावित भएको छ। सरकारले यही वैशाखमै तामाकोसीको उद्घाटन गर्ने तयारी गरेको छ। यो आयोजनाको लागत सुरुमा ३५ अर्ब २९ करोड रुपैयाँ अनुमान गरिएको थियो। यो सम्पन्न हुँदा ८५ अर्ब रुपैयाँभन्दा बढी लागत पुग्ने अनुमान गरिएको छ। आयोजनामा ५३ अर्ब २० करोड रुपैयाँ खर्च भएको छ। ऋणको ब्याज मात्रै करिब २५ अर्ब रुपैयाँ पुगेको छ। खर्च भएको रकम र यसको ब्याज मात्रै ७८ अर्ब रुपैयाँ नाघिसकेको छ। आयोजनाका प्रवक्ता गणेश न्यौपानेले निर्माण तीव्र गतिमा भइरहेको बताए। प्रवक्ता न्यौपानेका अनुसार पाइप जडान तथा बाँकी रहेका सानातिना काम दुई साताभित्र सकिनेछ। हामी निर्माण क्रममै छौं। दुई हप्ताभित्र बाँकी काम सकिनेछ, प्रवक्ता न्यौपानेले भने। उनले प्रधानमन्त्री ओलीको आक्रोश स्वाभाविक भएको बताए। माथिल्लो तहमा सबै कुरा थाहा नहुँदा पनि प्रधानमन्त्रीको आक्रोश आएको उनको बुझाइ छ। प्रधानमन्त्रीको आक्रोश स्वाभाविक हो। माथिल्लो तहमा सबै कुरा थाहा हुँदैन, उनले भने। उनले कोरोना महामारीको कारण पाइप आउन ढिलाइ हुँदा काम ढिलो भएको स्विकारे। कोरोना महामारीले पाइप आउन ढिलाइ भयो। यो पाइप भारतबाट आउनुपर्ने हो, उनले भने, चाहिने त एक्सपेन्सन पाइप हो तर पेनिस्टर पाइप पाइयो। त्यही ल्याएर जडान गर्दै छौं। गुणस्तरमा सम्झौता गर्न नसकिने भएको कारण पनि ढिलाइ भएको उनको भनाइ छ। उनका अनुसार एक हप्ता१० दिनमा त्यो पाइप जडान गरेर सकिन्छ। सानातिना काम बाँकी हुन्छ, उनले भने, तर, यी महत्वपूर्ण जरुरी हुन्छ। यति काम नसकी विद्युत् उत्पादन नै हुन सक्दैन। गुणस्तरमा सम्झौता गर्न सकिन्न। जथाभावी गर्दा भोलि क्षति भयो भने कसले जिम्मेवारी लिने ? उनले तामाकोसी उद्घाटनको विषयमा अहिले नै केही भन्न नसकिने बताए।"
निगममा ईआरपी प्रणाली,"काठमाडौं : नेपाल आयल निगमले शुक्रबारदेखि ईन्टरप्राइज रिसोर्स प्लानिङ (ईआरपी) प्रणाली कार्यान्वयनमा ल्याउन लागेको छ। निगमले पहिलो चरणमा वैशाखदेखि असारसम्म नमुना परीक्षणको क्रममा यो प्रणाली कार्यान्वयनमा ल्याउन लागेको हो। आगामी साउनदेखि भने पूर्ण रूपमा यो प्रणाली कार्यान्वयनमा आउने निगमले जनाएको छ। निगमका प्रवक्ता बिनितमणि उपाध्यायकाअनुसार ईआरपीसम्बन्धी सफ्टवेयर निर्माण गरी त्यसको परीक्षण गर्ने काम पनि सम्पन्न भइसकेको छ। दुई बर्षअघि निगमले पेट्रोलियम पदार्थको चोरी, नोक्सानी र मिसावटजस्ता घटना नियन्त्रण गर्न एकल ताल्चा प्रणाली(लकिङ सिस्टम) कार्यान्वयनमा ल्याए पनि प्रभावकारी रूपमा समस्या समाधान नहुँदा ईआरपी प्रणाली कार्यान्वयनमा ल्याउन लागिएको हो। पछिल्लो समयमा इन्धन ढुवानी गर्ने ट्याङ्कर अपहरण गर्ने र एकल ताल्चा फोडेर इन्धन चोर्ने तथा मिसावट गर्ने जस्ता घटना बढ्दै गएको छ। उनका अनुसार यो प्रणालीमा जान निगमले करिब २५ करोड रुपैयाँको लगानी गरेको छ। नियोटेरिड नियो सफ्टवेयरले सफ्टवेयर निर्माणको काम सम्पन्न गरेको छ। पेट्रोलियम पदार्थको अनुगमन र नियमनलाई प्रभावकारी बनाउन ईआरपी प्रणाली कार्यान्वयनमा ल्याउन लागिएको उपाध्यायले जानकारी दिए। पेट्रोलियम पदार्थको ढुवानी, बाटोमा हुने विभिन्न प्रकारको इन्धन चुहावट र प्राविधिक नोक्सानीलाई न्यूनीकरण गर्न स्वचालित प्रणालीमा आधारित ईआरपी कार्यान्वयनमा ल्याउन लागिएको निगमको भनाइ छ। यो प्रणालीको सहयोगमा निगमको सम्पूर्ण कार्यलाई डिजिटलाइज्ड प्रणालीमा लैजान लागिएको हो, प्रवक्ता उपाध्यायले भने। निगमले ईआरपी प्रणालीअन्तर्गत पेट्रोलियम पदार्थ ढुवानी गर्ने ट्रक ट्याङ्करलाई इलेक्ट्रोनिक कार्गो ट्रयाकिङ सिस्टम (ईसीटीएस) बाट जीपीएस प्रणालीमा परिवर्तन गर्नेछ। यसले गर्दा इन्धन ढुवानी गर्ने ट्रक ट्याङ्करको इन्धन लोडदेखि, ओहोरदोहोर र अनलोडसम्मको सम्पूर्ण अवस्थाको अनलाइनमार्फत निगरानी गर्न सक्छौं, उपाध्यायले भने, ट्याङ्करको बाटो, समय र यात्राको सही सूचना अनलाइनबाट हेरेर प्रत्यक्ष निगरानी गर्न सक्षम हुनेछौं। यसबाट इन्धनको अपचलन र मिसावटजस्ता घटना सहज रूपमा नियन्त्रणमा लिन सकिने निगमले जनाएको छ। भारतबाट लोड लिएर आउने ट्याङ्करमा पनि यो प्रणाली जडान गरिनेछ। ईआरपी प्रणाली निगमले देशभरको प्रादेशिक कार्यालयसहित डिपो र विभिन्न विभागलाई एउटै प्रणालीमा जडान गरी एकीकृत सूचना प्रणालीमा आधारित सूचना प्रवाह गर्नेछ। यसका साथै यो प्रविधिको सहयोगमा पेट्रोल पम्प तथा विक्रेताले अनलाइनबाट माग र भुक्तानी गर्न सक्षम हुनेछन्। निगमले इन्धनको कारोबार गरिरहेको इन्डियन आयल कर्पोरेसन(आईओसी) ले पनि यो प्रणालीलाई कार्यान्वयनमा ल्याएको छ। यो प्रणाली कार्यान्वयनमा आए पछि ठूलो खर्च जोगिनुका साथै कागजी कामकाज समेत समाप्त हुनेछ। निजी क्षेत्रद्वारा नमान्ने घोषणा निगमले कार्यान्वयनमा ल्याउन लागेको ईआरपी प्रणाली पेट्रोलियम बिक्रेताले नमान्ने घोषणा गरेका छन्। पेट्रोल पम्प व्यवसायीको छाता संगठन नेपाल पेट्रोलियम डिलर्स एसोसिएसनले मंगलबार विज्ञप्ति जारी गरी निगमले कार्यान्वयनमा ल्याउन लागेको ईआरपी प्रणालीलाई मान्यता नदिने घोषणा गरेको हो। एसोसिएसनका अध्यक्ष लिलेन्द्र प्रधानले बिज्ञप्ती जारी निगमले बिक्रेता नियमावली संशोधनलगायतका समस्या समाधान नगरेको, यस अघि भएका समझदारीलाई कार्यान्वयनमा नल्याएको र सरोकारवाला निकायलाई जानकारी बेगर कार्यान्वयनमा ल्याउन लागेको भन्दै विरोध जनाउँदै यो प्रविधिलाई मान्यता नदिने आरोप लगाएका छन्। के हो ईआरपी प्रणालीकार्यालयले आफ्नो माताहतको सम्पूर्ण निकायलाई एकीकृत रूपमा अनलाइन प्रविधिको सहयोगमा मोनिटरिङ गर्ने प्रविधिलाई ईआरपी प्रणाली भनिन्छ। संसारभर यो प्रविधि प्रख्यात छ। यो जर्मन प्रविधि हो। निगमका कार्यकारी निर्देशक सुरेन्द्र पौडेलकाअनुसार इण्डियन आयल कर्पोरेशनसँग इन्धन खरिद गर्ने ट्याङ्करदेखि निगमको इन्धन बिक्री गर्ने पम्पसम्मलाई एउटै सूचना प्रणालीमा जोडिने प्रविधिलाई इन्टरप्राइज रिसोर्स प्लानिङ (ईआरपी) भनिन्छ। यो प्रणालीअन्तर्गत निगमको लेखा, प्रशासन, वितरण, इन्जिनियरिङ, देशभरका प्रादेशिक डिपो, शाखा कार्यालय, हवाई इन्धन डिपो र ट्याङ्करलाई जोडिने छ। पेट्रोल पम्प र ग्यास बिक्रेताले घरबाटै तेलको अर्डर लिन र भुक्तानी यो प्रणालीबाटै गर्न सक्षम हुने उनको भनाइ छ। इन्धन र ग्यासको कारोबार गर्ने विश्वका ७० प्रतिशतभन्दा बढी संस्था तथा कम्पनीले यो सफ्टवेयर प्रणाली प्रयोगमा ल्याएका छन्।"
डढेलो लगाउनेलाई दण्ड,"पछिल्ला दिनहरूमा मुलुक डढेलोको चपेटामा परेको छ। यसले करोडौं रुपैयाँबराबरको धनमाल क्षति पुर्याएको छ। यति मात्रै होइन मानव स्वास्थ्यमा समेत प्रतिकूल असर पुर्याइरहेको छ। तत्काल यसको प्रभाव नदेखिए पनि सुस्त रोगको रूपमा यसले स्वास्थ्यमा भयानक असर पारिरहेको छ। अपवादबाहेक मुलुकमा मुख्यगरी फागुनदेखि जेठ महिनासम्म डढेलोका घटना बढी हुने गर्छन्। यो समयमा वर्षा कम हुने भएकाले यस्तो घटना धेरै हुने गरेको हो। यस वर्ष त कात्तिक र मंसिर महिनामै ताप्लेजुङ र अन्नपूर्ण संरक्षण क्षेत्रमा दुई ठूला डढेलोका घटना भए। यतिखेर जमिन तथा जंगल क्षेत्रमा सुक्खापनको मात्रा बढ्दै गएको छ। बढ्दो सुक्खापनाले डढेलोको वास्तविक क्षति हुने समय अब आउँदैछ भन्ने संकेत गर्छ। हरेक वर्ष दोहोरिने डढेलोबाट हुन सक्ने मानवीय र भौतिक क्षति रोक्न बेलैमा होसियारी अपनाउनु जरुरी छ। केही दिनअघि एकै दिन दुई हजार पाँच सय ठाउँमा डढेलो लागेको तथ्यांक सार्वजनिक भएको थियो। यो निकै गम्भीर विषय हो। डढेलो सुरु भएपछि मात्रै सचेत हुने परम्परागत शैलीका कारण हरेक वर्ष आगलागीबाट धेरै धनजनको क्षति हुने गरेको छ। अनौपचारिक तथ्यांकअनुसार हरेक वर्ष डढेलोबाट १५ लाखदेखि २० लाख हेक्टरसम्म वनमा क्षति पुग्ने गरेको छ। मानवीय क्षति पनि उत्तिकै भइरहेको छ। कतिपय घटनामा सीधा मानवीय क्षति नपुगे पनि पर्यावरणमा गम्भीर क्षति पुग्ने गरेको छ। वन्यजन्तु र रूखबिरुवामा परेको क्षति गणना गरिसाध्य छैन। वर्षौंदेखि हुर्काइएका वन, बहुमूल्य जैविक विविधता र सम्पदा पनि नासिएका छन्। कतिपय डढेलोले मानव बस्तीलाई पूरै उजाड बनाएको छ। जानेर वा नजानेर भए पनि यी सबै घटनामा मानव नै दोषी छन्। आफूलाई आपत् नपर्दासम्म नचेतिने मानवीय स्वभावले यस्ता घटना भएका छन्। त्यसैले यसको न्यूनीकरणमा पनि मानिस नै जागरुक हुनुपर्छ। पछिल्ला समय डढेलो लगाउने काममा संगठित गिरोह नै सक्रिय हुन थालेको अड्कलबाजी हुन थालेको छ। कमजोर कानुनी प्रबन्ध र फितलो कार्यान्वयनका कारण यस्तो समस्या आएको हो। डढेलो नियन्त्रण राज्यको प्राथमिकतामा परे पनि प्रभावकारी कार्यान्वयन भएको छैन। विगतमा साधन, स्रोत र दक्ष जनशक्ति अभाव रहेकाले डढेलोलाई बेलैमा नियन्त्रण गर्न सकिँदैनथ्यो। अहिले परिस्थिति सहज भएको छ। भएका जनशक्ति र प्रविधिको भरपूर सदुपयोग गर्ने हो भने असम्भव छैन। डढेलो नियन्त्रणमा खटिने कर्मचारी तथा प्राविधिज्ञको सुरक्षामा ध्यान दिनुपर्छ। उनीहरूलाई राहत र प्रोत्साहनका कार्यक्रम ल्याउनुपर्छ। सामुदायिक वन उपभोक्ता समूह, अभियानकर्मी, संरक्षणविद्को साथ लिएर साझा अभियान चलाउनुपर्छ। वन पैदावार संकलन, वन अतिक्रमण, चोरीसिकारी, खेतीकिसानीका लागि प्रयोग गरिने मलका लागि डढेलो लगाउने प्रवृत्ति रोक्नुपर्छ। जलवायु परिवर्तनका कारण पृथ्वीको बढ्दो तापमानले पनि डढेलोको समस्या थप विकराल बनेको छ। यति गम्भीर समस्या समाधानका लागि हरेक वर्ष मौसमी छलफल गरेर मात्रै पुग्दैन। सरकारी तथा गैरसरकारी संस्थाले यस विषयलाई गम्भीर रूपमा लिनुपर्छ। हरेक स्थानीय तहमा न्यूनतम एउटा दमकल राख्ने सरकारी कार्यक्रमलाई कार्यान्वयनमा ल्याउनुपर्छ। आगलागी नियन्त्रण तथा यसबाट पर्नसक्ने असरका बारेमा स्थानीय सरकारले चेतनामूलक अभियान सञ्चालन गर्नुपर्छ। आगलागी निम्तिने घटना न्यूनीकरणका लागि सर्वसाधारणलाई नै सचेत गराउनुपर्छ। सदरमुकामतिर थन्किएका दमकलको भरपूर सदुपयोग गर्नुपर्छ। दमकल चालक तथा अग्नि नियन्त्रणमा खटिने जनशक्तिको संख्या बढाउनुपर्छ।"
"काठमाडौंको अनौठो मौसम : हुरीबतास, असिनापानी अनि दिउँसै अँध्यारो","काठमाडौं : वायु प्रदुषणसँगै काठमाडौंको मौसम अनौठो तरिकाले बदली भइरहेको छ। डडेलोको धुँवा र वायु प्रदुषणका कारण झन्डै एक महिनादेखि नै काठमाडौंको आकाश राम्रोसँग खुलेको छैन। बिहीबार बेलुकाका हुरीबतासले शुक्रबार बिहानतिर आकाश केही खुलेको थियो। तर एकछिनमै तुँवालोले ढाकिएको थियो। दिउँसोदेखि असिनापानीको क्रम सुरु भयो । चार बजेपछि राजधानी पुरै अध्याँरो भएको छ। अध्याँरो भएपछि सडकमा सवारी साधनहरू लाइट बालेर गुडिराखेका छन् । जल तथा मौसम विज्ञान विभाग, मौसम पूर्वानुमान महाशाखाका मौसमविद् राजु प्रधानाङगका अनुसार स्थानीय वायुको प्रभावले दिउँसो अँध्यारो भएको हो । मौसम खराब भएर भिजिविलिटी कम हुँदा नियमित उडानसमेत प्रभावित भएका छन् ।"
लोकतन्त्रमा सार्वजनिक प्रशासन,"कामप्रति प्रतिबद्ध, नैतिकता, निष्ठा, विश्वास र लक्ष्यप्रति प्रतिबद्ध जनशक्तिले मात्र प्रशासनको प्रत्याभूति दिन सक्छ। सार्वजनिक सेवाको सर्वसुलभता राज्यको प्रमुख दायित्व हो। सरकार र जनताबीचको सम्बन्धको अभिव्यक्ति हुने प्रमुख माध्यम नै सार्वजनिक सेवा हो। राज्यको यसै विशिष्ट दायित्वका आधारमा राज्य र जनताको सम्बन्ध स्थापित भएको हुन्छ। यसै सम्बन्धका कारणले राज्यको पहिलो दायित्व सेवा प्रवाहको प्रभावकारिता अभिवृद्धि गर्ने रहेको हुन्छ। सेवा प्रवाहको प्रभावकारिताको स्तरले सरकारको लोकप्रियताको स्तर निर्धारण गर्ने गर्छ। सार्वजनिक सेवा प्रवाहमा दक्षता र प्रभावकारिताको स्तरले सुशासनको सही अवस्थाको चित्रण गरेको हुन्छ। सार्वजनिक प्रशासनका मूलभूत न्यूनतम विशेषतामा निष्पक्षता, तटस्थता, सदाचारिता, पारदर्शितालगायतका विषय पर्छन्। यी विशेषताको सक्षम उपस्थितिले नै सक्षम प्रशासनको कल्पना गर्न सकिन्छ र यी विशेषताको न्यून उपस्थिति वा क्षयीकरणले समग्र शासकीय संयन्त्र नै व्यापक आलोचनाको पात्र बन्न पुग्छ। राज्यसंयन्त्रप्रति जनताको अपनत्वबोध कायम गर्न जति सरकारी कर्मचारीको सकारात्मक भूमिका छ, त्यति नै मात्रामा सरकारप्रति जनमानसमा विश्वसनीयता वृद्धि भई जनअपनत्वयुक्त दिगो सरकार बन्न सक्छ। लोकतन्त्रमा जनता नै राज्यको शासन व्यवस्थाको सर्वेसर्वा निर्णायक हुन्छन्। जनताले तिरको कर, राज्यको स्रोत साधनबाट भएको आर्जन र जनताका नाममा आएको सहयोगबाट तलब र सुिवधा पाउने जनप्रतिनिधि, कर्मचारी तथा सार्वजनिक निकाय सबै जनताप्रति जवाफदेही हुनुुपर्छ। यो नै सच्चा लोकतन्त्रको मूल आदर्श पनि हो। शासन प्रणालीमा प्रजातन्त्रीकरण वर्तमान समयको अपरिहार्य पक्ष हो। प्रजातन्त्रको दिगोपना र यसको वास्तविक उपयोगका लागि पारदर्शी सरकारी संयन्त्र र सुसस्चित नागरिकको उपस्थिति न्यूनतम आवश्यकताभित्र पर्छ। सुसस्चित नागरिकको उपस्थितिले सरकारी कामकारबाहीमा प्रभावकारिता ल्याउने, भ्रष्टाचार न्यूनीकरण हुने, जनउत्तरदायी सरकारको स्थापनाको मार्गप्रशस्त भई सुशासनको अवधारणाले मूर्तरूप पाउने गर्छ। पारदर्शिताको अभिवृद्धिले सरकार जनउत्तरदायी बन्न र प्रजातान्त्रिक विधिको परिपालनामा सहयोग पुग्ने मात्र होइन कि सर्वसाधारण जनताको तहमा समेत सबलीकरण हुन गई समग्र शासन प्रणालीमा जनताको सहभागिता र अपनत्व निर्माणमा समेत सहयोग पुग्न जान्छ। विश्वव्यापीकरण, शिक्षा, सूचना र प्रविधिको तीव्र विकासले जनआकांक्षाको तह पनि उच्च रूपमा बढेको छ। यस सन्दर्भमा सार्वजनिक प्रशासनको कार्यक्षमता, प्रभावकारिता र सबल उपस्थिति सार्वजनिक मामिलाको व्यवस्थापनमा अनिवार्य शर्त हो। यी भिन्न परिवेशमा आपूलाई अनुकूलित गराउँदै जान र संघीय शासन प्रणालीलाई सुदृढ, मजबुत, जनमैत्रीय बनाउन सिर्जनशील, व्यावसायिक र सदाचारयुक्त सार्वजनिक प्रशासन सामयिक आवश्यकता हो। संघीय शासन प्रणालीले विविधताको सुव्यवस्थापन गरी परिणाम दिन सक्नुपर्छ। विविधताको सुव्यवस्थापनका लागि सुशासनका विभिन्न अवयवका साथसाथै सिर्जनशीलता, व्यावसायिकता र सदाचारयुक्तताजस्ता विशेषताले युक्त सार्वजनिक प्रशासन संघीय शासन प्रणालीको सामयिक आवश्यकता हो। पारदर्शिता अभिवृद्धिले सरकार जनउत्तरदायी बन्न र प्रजातान्त्रिक विधिको परिपालनामा सहयोग पुग्ने मात्र होइन कि सर्वसाधारणको तहमा समेत सबलीकरण हुन गई समग्र शासन प्रणालीमा जनसहभागिता बढ्नेछ। समाज सार्वजनिक सरोकारवालाको अन्तरसम्बन्धको सम्मिश्रण हो। यी सरोकारवालाका बीचमा धेरै आवश्यकता रहेका हुन्छन्। आवश्यकता सम्बोधनका आधारमा नै सरोकारवालाको सम्बन्धको निर्धारण हुने गर्छ। सामाजिक आवश्यकताको माग र आपूर्तिमा धेरै सरोकारवालाको उपस्थिति र सहकार्यले एउटा अन्तरसम्बन्ध स्थापित गरेको हुन्छ र सबै सरोकारवालाको सुमधुर सम्बन्धले सार्वजनिक मामिलाको व्यवस्थापनलाई प्रभावकारी बनाइदिन्छ। जनता, नागरिक समाज, सामुदायिक संस्था, निजी क्षेत्र, व्यापारिक र व्यावसायिक समुदाय सार्वजनिक मामिलाका सरोकारवाला हुन्। यी सरोकारवाला भिन्नभिन्न परिस्थितिमा भिन्नभिन्न भूमिकामा देखिने गर्छन्। यस्तो भूमिका कहिले माग पक्ष, कहिले मध्यस्थ पक्ष र कहिले आपूर्ति पक्षका रूपमा रहने गर्छ। समान्यतः सरकारबाहेकका सरोकारवालालाई माग पक्ष र सरकारलाई आपूर्ति पक्षका रूपमा बुझिने गरेको भए पनि नीति कार्यान्वयनमा जनअपनत्व कायम हुने पक्षमा सरकार माग पक्षका रूपमा रहने गर्छ। साथै सरोकारवालाका बीचमा सद्भाव र समन्वय कायम गर्ने तथा नीतिको सकारात्मक बहस पैरवी र कार्यान्वयनमा सरकारबाहेकका पक्ष मध्यस्थ र आपूर्तिकर्ताका रूपमा रहने गर्छ। सरकारको भूमिका माग पक्ष वा आपूर्ति पक्ष जुन कित्तामा रहे पनि समन्वयकारी र कानसनको प्रयोगको एक मात्र अधिकारयुक्त सरकोकारवालाको हैसियतले सरकार वा यसको सेवा प्रवाहको वैधानिक संयन्त्र सार्वजनिक प्रशासन प्रक्रियामुखी, परम्परागत, लोसे भयो भने अन्य सरोकारवालाको उपस्थिति पनि स्वभावतः प्रभावकारी बन्न सक्दैन। यसर्थ अबको सार्वजनिक प्रशासन सिर्जनशील हुन आवश्यक छ। यसका लागि प्रविधिमैत्रीय जनशक्ति, प्रक्रिया र परिणामका बीचमा सामञ्जस्य कायम राख्ने, सहकार्यको संस्कृति, छलफल अन्तरक्रिया आदिका माध्यमबाट प्राप्त पृष्ठपोषणका आधारमा कार्य गर्ने संस्कृतिको विकास गर्नु आवश्यक हुन्छ। सार्वजनिक निकायका कर्मचारी आचरण र सदाचारयुक्त हुनुपर्छ भन्ने विषय प्रजातान्त्रिक शासन प्रणालीको मूलभूत मान्यता हो। प्रजातान्त्रिक शासन प्रणालीमा शासकीय सहकर्ता धेरै हुने र यिनीहरू जनसरोकार वा राष्ट्रिय सरोकारका क्षेत्रमा कार्यरत रहने हुनाले सार्वजनिक सरोकारसार्वजनिक मामिलामा संलग्न रहने सबै संगठित निकाय का पदाधिकारीसदस्यहरू सदाचारयुक्त हुनुपर्छ। सार्वजनिक प्रशासकहरूको कार्यशैली, सेवाभाव, निश्पक्षता, स्वच्छता, स्वर्थरहितता, इमानदारिता, सदाचारिता, कार्यकुशलता, जिम्मेवारिता, पारदर्शिता, उत्तरदायित्व, समानता र समता, आदरभाव न्यायिकता आदिबाट अभिप्रेरित हुनुपर्ने विषय अपेक्षित आचरणको दायराभित्र पर्नेछन्। सदाचारिताको प्रवद्र्धनबाट मात्र सुशासनको प्रत्याभूति हुन सक्छ। देश संघीय शासन प्रणालीमा गइसकेको सन्दर्भमा एकात्मक राज्य प्रणालीको अवस्थाको तुलनामा अब हामीसँग शासकीय सहकर्ताको पनि बढोत्तरी भएको छ। हिजो जनताले केन्द्रबाट आचरणको अपेक्षा गर्थे। अब आफ्नै आँगनअगाडि रहेको सरकार र पदाधिकारीबाट सदाचारको अपेक्षा गर्छन्। अब असल सार्वजनिक चरित्र प्रदर्शन गर्नुपर्ने व्यक्तिप्रति थप जनदबाब सिर्जना भएको छ। हामीले अँगालेको शासन प्रणालीको कारणले सार्वजनिक पदाधिकारी सदाचारयुक्त बन्नुपर्ने बाध्यता सिर्जना गराएको छ। यो एउटा सकारात्मक पक्ष हो। व्यावसायिकता सार्वजनिक प्रशासनको त्यो चरित्र हो; जसले कम साधनस्रोतको अत्यधिक उपयोग गरी उत्पादकत्वमा वृद्धि ल्याउने सामथ्र्य राख्छ। यस अर्थमा व्यावसायिक प्रशासन राज्यका अमूल्य निधि हुन्। साधनस्रोतको उपयोगमा मितव्ययिता, प्राप्त समयको भरपूर उपयोग र निर्धारित समयावधिभित्र गुणस्तरयुक्त सेवा दिन सक्नु व्यावसायिक प्रशासनको गुण हो। आफ्नो कामप्रति पूर्ण प्रतिबद्ध, लगाबयुक्त, नैतिकता, निष्ठा, इमानदारिता, विश्वास र लक्ष्यप्रति प्रतिबद्ध जनशक्तिले नै व्यावसायिक प्रशासनको प्रत्याभूति दिन सक्छन्। संघीय शासन प्रणाली उच्चतम् प्रजातान्त्रिक परिपाटीयुक्त प्रणाली हो। देशमा संघीय संरचनाअन्तर्गतका तीन तहका सरकारका बीचमा सहकार्य, समन्वय र सहअस्तित्वका तीन आधारस्तम्भ राजनीतिक संरचनाका बीचका प्रभावकारी सम्बन्ध सेतुका रूपमा रहेका छन्। उपरोक्त सम्बन्ध सेतुको प्रभावकारी कार्यान्वयन गर्न र यसको वास्तविक अनुभूति सर्वत्र गराउन संघीय शासन प्रणालीअन्तर्गतको सार्वजनिक प्रशासन यसै अर्थमा अझै बढी व्यावसायिक, प्रभावकारी, पारदर्शी, परिणाममुखी हुन आवश्यक हुन्छ। देशमा तीव्रगतिमा भएको राजनीतिक परिवर्तन संस्थागत हुन नसकेको र यसले अपेक्षित परिणाम दिन नसकिरहेको चासो र चिन्ता सर्वत्र व्यक्त भइरहेको स्थितिमा संघीय प्रशासनिक संरचनामा सार्वजनिक प्रशासक अझै सिर्जनशील, जनमैत्रीय, सदाचारयुक्त र परिणामुुखी हुन आवश्यक छ।"
प्रदेशहरूमा सत्ताखेल,"ललितबहादुर बुढासुर्खेत, केशवशरण लामिछानेपोखरा, कृष्ण सारू मगरहेटौंडा : कर्णालीमा विश्वास खोज्दै मुख्यमन्त्री कर्णालीका मुख्यमन्त्री महेन्द्रबहादुर शाहीले विश्वासको मत लिने भएका छन्। यसका लागि प्रदेशसभाको सातौं अधिवेशन शुक्रबार सुरु हुँदै छ। अधिवेशनको पहिलो बैठकमा सरकारले दुई अध्यादेश टेबल गर्ने र विश्वासको मतसम्बन्धी प्रक्रिया अघि बढ्ने प्रदेशसभा सचिवालयले जनाएको छ। सत्तारुढ दल माओवादी केन्द्रको संसदीय दलले बिहीबार मुख्यमन्त्रीले प्रदेशसभामा विश्वासको मत लिने निर्णय गरेको छ। अस्थिरता निम्त्याउने खेल सुरु गरियो। यसले कर्णालीको समृद्धिमा बाधा पुग्छ। तसर्थ हामीले संसद्मा विश्वासको मत लिने निर्णय गरेका हौं, प्रमुख सचेतक सीताकुमारी नेपालीले भनिन्, प्रदेशसभामा प्रतिनिधित्व गर्ने सबै दल र सांसदहरूलाई मुख्यमन्त्रीको पक्षमा मत दिन आग्रह गरेका छौं। सत्ता सहयात्री एमालेले साथ छाडेपछि मुख्यमन्त्री शाही संकटमा परेका हुन्। एमालेले आफ्नै नेतृत्वमा सरकार गठन गर्ने तयारी गरेको छ। तर, माओवादी केन्द्रले सहजै नेतृत्व नछाड्ने देखिएको छ। एमालेले चैत ५ गते सरकारलाई दिएको समर्थन फिर्ता लिएको थियो। समर्थन फिर्ता लिएको ३० दिनभित्र विश्वासको मत लिनुपर्ने कानुनी बाध्यता छ। त्यहीअनुसार नै मुख्यमनन्त्री शाहीले प्रदेशसभामा विश्वासको मत लिन लागेका हुन्। कर्णालीमा एमालेबिना सरकार गठन सम्भव छैन। अरू दल मिल्दा प्रदेशसभामा बहुमत पुग्दैन। यस्तो अवस्थामा पनि मुख्यमन्त्रीले विश्वासको मत लिने निर्णय गरेपछि राजनीति थप तातिएको छ। कर्णाली प्रदेशसभा ३९ सदस्यीय छ। प्रदेश सरकार गठन २० सांसद चाहिन्छ। माओवादीका १२, कांग्रेसका ६ र राप्रपाका एक सांसद छन्। तर, एमाले एक्लैका सभामुखसहित २० सांसद छन्। एक्लै बहुमत भएकाले एमालेले आफ्नै नेतृत्वमा सरकार गठनको कसरत गरेको हो। तर, एमालेभित्र प्रधानमन्त्री केपी शर्मा ओली र नेता माधवकुमार नेपाल पक्षबीचको झगडाको फाइदा उठाउने दाउमा मुख्यमन्त्री शाही देखिएका छन्। माओवादीले कांग्रेस र राप्रपालाई साथमा लिन सके १९ सांसद हुनेछन्। विश्वासको मत जुटाउन उनलाई एक मत अपुग हुन्छ। तर, एमालेको नेपाल पक्षका सांसदले फ्लोर क्रस गर्ने अपेक्षा माओवादीले गरेको छ। यही आसमा मुख्यमन्त्रीले विश्वासको मत लिने आँट गरेको माओवादी स्रोतको दाबी छ। ती स्रोतले शुक्रबार मुख्यमन्त्रीले विश्वासको मत पाउने दाबी गरे। एमालेले भने आफ्ना कुनै पनि सांसदले फ्लोर क्रस नगर्ने जनाएको छ। एमाले र माओवादीले सत्ता साझेदारीका लागि कांग्रेससँग छुट्टाछुट्टै छलफल चलाएका छन्। तर, बिहीबारसम्म केन्द्रबाट कसलाई समर्थन गर्ने भन्ने निर्देशन नआएकाले केही भन्न नसकिने कांग्रेसले जनाएको छ। माओवादी र एमाले दुवैले कांग्रेसलाई आफ्नो पक्षमा पार्न आलोपालो नेतृत्वको प्रस्ताव गरेको स्रोतले जनाएको छ। एमाले सांसदले भने शुक्रवार नै मुख्यमन्त्रीले प्रदेशसभाको बैठकबाटै राजीनामा दिने, शनिबार नै आफ्नै पार्टीको नेतृत्वमा नयाँ सरकार बन्ने दाबी गरेका छन्। गण्डकीमा अविश्वास प्रस्ताव दर्ताकांग्रेस, माओवादी केन्द्र र जनता समाजवादी पार्टी (जसपा) मिलेर गण्डकी प्रदेशका मुख्यमन्त्री पृथ्वीसुब्बा गुरुङविरुद्ध अविश्वास प्रस्ताव अघि बढाएका छन्। ६० सदस्यीय प्रदेशसभाका २८ सांसदको हस्ताक्षरसहित तीन दलले बिहीबार प्रदेशसभा सचिवालयमा उक्त प्रस्ताव दर्ता गराएका हुन्। यससँगै भावी मुख्यमन्त्रीका रूपमा कांग्रेस नेता कृष्णचन्द्र नेपाली पोखरेललाई प्रस्ताव गरिएको छ। नेपालको संविधानको धारा १८८ को उपधारा ४ तथा प्रदेशसभा नियमावलीको नियम १४४ को उपनियम १ बमोजिम हामी तपसीलका गण्डकी प्रदेशसभा सदस्यहरूले माननीय मुख्यमन्त्री पृथ्वीसुब्बा गुरुङमाथि प्रदेशसभाको विश्वास छैन भनी अविश्वासको प्रस्ताव पेस गरेका छौं, प्रस्तावमा लेखिएको छ, नेपालको संविधानको धारा १८८ को उपधारा ५ बमोजिम मुख्यमन्त्री पदका लागि माननीय कृष्णचन्द्र नेपाली पोखरेललाई प्रस्तावित गरेका छौं। अविश्वास प्रस्तावमा कांग्रेसका १५, माओवादी केन्द्रका ११, जसपाका २ सांसदले हस्ताक्षर गरेका छन्। १२ सांसद रहेको माओवादी केन्द्रका एक जना भने सभामुख छन्। ६० सदस्य रहेको प्रदेशसभामा अविश्वास प्रस्ताव पारित गर्न ३१ सांसद चाहिन्छ। अविश्वास प्रस्ताव दर्ताअघि बिहीबारै माओवादी केन्द्रले सरकारलाई दिएको समर्थन फिर्ता लिएको थियो। त्यसअघि तीन सांसद रहेको राष्ट्रिय जनमोर्चाका अध्यक्ष चित्रबहादुर केसीले मुख्यमन्त्री गुरुङ नेतृत्वको सरकारलाई दिएको समर्थन बुधबार फिर्ता लिएको घोषणा गरेका थिए। जनमोर्चाका तीनै सांसदले अविश्वास प्रस्तावमा हस्ताक्षर भने गरेका छैनन्। केसीले अरू दलले ल्याएका अविश्वास प्रस्तावको पक्षमा मतदान गर्न आफ्ना सांसदलाई ह्विप लगाएका छन्। माओवादीबाट हरिबहादुर चुमान आन्तरिक मामिला तथा कानुनमन्त्री र लेखबहादुर थापा भूमि व्यवस्था, कृषि तथा सहकारीमन्त्री थिए। दुवै जनाले २५ चैतमा राजीनामा गरेका थिए। त्यसपछि नै प्रदेश सरकार अन्योलमा परेको थियो। तर, जनमोर्चा संसदीय दलका नेता कृष्ण थापाले समर्थन फिर्ता नगर्ने बताएका थिए। उनको अडानविपरीत अध्यक्ष केसीले वक्तव्यमार्फतै समर्थन फिर्ता घोषणा गरेका हुन्। त्यसपछि अरू तीन दल सरकार गिराउन अग्रसर भएका हुन्। जनमोर्चा केन्द्रको निर्णयपछि अविश्वास प्रस्ताव आउने निश्चित भएको थियो। बिहीबार त्यस्तो प्रस्ताव आउनुअघि बुधबार मन्त्रिपरिषद् राखी मुख्यमन्त्री गुरुङले संसद्को चालू अधिवेशन अन्त्यको सिफारिस गरेका थिए। उनकै सिफारिसबमोजिम प्रदेश प्रमुख अमिक शेरचनले बुधबार राति १२ बजेदेखि संसद् अधिवेशन अन्त्य गरिदिए। शेरचनले अधिवेशन अन्त्य गरेको पत्र प्रदेशसभा सचिवालयमा बिहीबार बिहानै साढे १० बजे दर्ता भएको थियो। अविश्वास प्रस्ताव गरेका तीन दलले सरकारबाट अधिवेशन अन्त्य गरिएपछि विशेष अधिवेशन माग गर्दै सवा ३ बजे समावेदन दर्ता गराएका छन्। तीन दलले संवैधानिक तरिकाले गण्डकी प्रदेशलाई सर्वश्रेष्ठ प्रदेश बनाउने साझा संकल्प पूरा गर्न मुख्यमन्त्री गुरुङ चुकेको आरोप लगाएका छन्। कोरोनाको कहर उत्कर्षमा रहँदा प्रदेशसभाले निर्णय गरेर आईसीयू, भेन्टिलेटर र स्वास्थ्य सामग्री खरिद गर्न बजेट विनियोजन गर्दा पनि उक्त कार्य एक वर्षसम्म पनि गर्न नसक्नु अक्षमता र अकर्मण्यता नै हो, तीन दलले भनेका छन्, जनताको जीवन रक्षाको पहल र प्रयत्न गर्नुको साटो आफ्नो पार्टीको आन्तरिक समस्यामा अल्झने, प्रधानमन्त्रीले चाल्नुभएको असंवैधानिक कदमको बचाउ र समर्थनमा व्यस्त भयो सरकार। माओवादीबाट सरकारमा सहभागी मन्त्रीहरूले प्रतिबद्धता कार्यान्वयन गर्न खोज्दा सरकार प्रमुखबाट निरन्तर असहयोग रहेको पनि उनीहरूको अर्काे आरोप छ। प्रधानमन्त्रीले प्रतिनिधिसभा भंग गर्ने, संवैधानिक निकाय सम्बन्धितलाई समाप्त गर्ने गतिविधीलाई गण्डकी प्रदेश सरकारले सहयोग गर्यो, समर्थन गर्यो, तीन दलले भनेका छन्, नेकपा विभाजन भएर नेकपा (एमाले) र नेकपा (माओवादी केन्द्र) बनिसकेपछि संविधानको धारा १८८ (२) अनुसार माननीय पृथ्वीसुब्बा गुरुङले विश्वासको मत लिनुपर्नेमा संविधानले तय गरेको एक महिनाको समयसीमा नाघ्दा पनि विश्वासको मत नलिएर संविधानको अवज्ञा गर्नुभएको छ। बागमतीमा अझै संसद् अवरुद्धमाओवादी केन्द्रले बिहीबार चौथो पटक बागमती प्रदेशसभाको बैठक अवरुद्ध गरेको छ। माओवादी केन्द्रलाई अर्को प्रतिपक्षी कांग्रेसले साथ दिएको छ। यससँगै सभामुख सानुकुमार श्रेष्ठले बैठक अनिश्चितकालका लागि स्थगन गरेका छन्। विद्युतीय बस खरिद र मदन भण्डारी फाउन्डेसनलाई सरकारले उपलब्ध गराउने निर्णय गरेको ५० लाख रुपैयाँको विषयमा माओवादीले सदन अवरुद्ध गर्दै आएको हो। बिहीबारको बैठकमा भौतिक पूर्वाधार तथा योजनामन्त्री रामेश्वर फुयाँलले जवाफ पेस गरे पनि चित्तबुझ्दो नआएको भन्दै माओवादीतर्फका प्रदेशसभा सदस्यले विरोध जनाएका हुन्। बैठकको सुरुमा माओवादी केन्द्र बागमती प्रदेश संसदीय दलका नेता शालिकराम जम्कट्टेलले सरकारले बदनीयतपूर्वक ल्याएको योजना फिर्ता नलिएसम्म बैठक चल्न नदिने बताए। पहिला चार्जिङ स्टेसन बन्नद्रपर्छ। त्यसपछि विद्युतीय बस खरिद गर्न सकिन्छ, नेता जम्कट्टेलले भने, रेल ल्याएर त्रिपालले छोपेर राखेजस्तै बस छोपेर राख्नका लागि हामी खरिद गर्न दिँदैनौं। कांग्रेसका नेता इन्द्र बानियाँले सरकार आफैँले कम्पनी चलाउन नहुने बताए। विद्युतीय बस सञ्चालन गर्ने हो भने निजी क्षेत्रको सहभागिता अनिवार्य गर्नुपर्ने नेता बानियाँले बताए। साझा विवेकशीलका रमेश पौडेल, नेपाल मजदुर किसान पार्टीका सुरेन्द्रराज गोसाँई, राप्रपाकी रिना गुरुङले प्रदेशसभामा उठेका प्रश्नको चित्तबुझ्दो जवाफ सरकारले दिनुपर्ने बताएका थिए। मन्त्री फुयाँलले सरकारले नीति तथा कार्यक्रम र बजेटमार्फ ल्याएको कार्यक्रम कार्यान्वयन गरिने बताए। सबैसँग सल्लाह गरेर अघि बढ्न सकिन्छ। प्रतिपक्ष दलबाट आएको सुझावलाई हामीले गम्भीरतापूर्वक ग्रहण गरेका छौं, मन्त्री फुयाँलले भने। २०८५ सालसम्ममा प्रदेशका मुख्य सहरलाई प्रदूषणमुक्त बनाउने अभियानअनुसार विद्यतीय सवारी खरिद प्रक्रिया अगाडि बढाइएको उनले बताए । लेखा समितिले प्रदेश सरकारलाई भदौ २८ मा स्पष्ट कानुन र सञ्चालन हुने वातावरण निर्माणपछि मात्र विद्युतीय बस खरिद गर्न निर्देशन दिएको थियो। त्यसलाई बेवास्ता गर्दै प्रदेश सरकारले ३० वटा बस खरिदका लागि अन्तर्राष्ट्रिय बोलपत्र आह्वान गरेको छ। साथै बस सञ्चालनका लागि प्रदेश यातायात सञ्चालन तथा व्यवस्थापन बोर्ड गठन गरिएको छ। भौतिक पूर्वाधार मन्त्रालयले आर्थिक मामिला तथा योजना मन्त्रालयसँग बस खरिदका लागि १० करोड रकम माग गरेको छ। पहिलो चरणमा भरतपुर, काठमाडौं उपत्यका, धुलिखेल, हेटौंडा, नुवाकोट र सिन्धुलीमा विद्युतीय बस सञ्चालनका लागि सातवटा रुट तय गरिएको मन्त्री फुयाँलले बताए। साथै, मन्त्रालयले चार्जिङ स्टेसन निर्माणका लागि जग्गा उपलब्ध गराउन प्रदेशका १ सय १९ तहलाई आह्वान गरेको छ। ८ वटा स्थानीय तहले जग्गा उपलब्ध गराउने प्रक्रिया अघि बढाएको उनले जानकारी दिए।"
"कर्णालीमा अविश्वास प्रस्तावमाथि मतदान हुँदै, कांग्रेसले मुख्यमन्त्रीलाई सघाउने","सुर्खेत: कर्णालीमा कांग्रेस ले मुख्यमन्त्रीको पक्षमा मत दिने भएको छ । मुख्यमन्त्री महेन्द्रबहादुर शाहीले शुक्रबार विश्वासको मत लिँदै छन् । यसका लागि अहिले प्रदेश सभाको बैठक चलिरहेको छ । एमाले सरकारबाट बाहिरिएपछि मुख्यमन्त्री शाही अल्पमतमा परेका छन् । यही कारण उनले प्रदेश सभामा विश्वासको मत लिन लागेका हुन् । मुख्यमन्त्रीले विश्वासको मत लिने प्रक्रिया चलिरहदा नेपाली कांग्रेस संसदीय दलका नेता जीवनबहादुर शाहीले आफूहरुले मुख्यमन्त्रीको पक्षमा मत दिने बताए । आफूहरुले सत्ताका लागि नभइ प्रदेश सभामा माओवादी कमजोर अवस्थामा रहेकाले पक्षमा मत दिने उनको भनाइ छ । ३९ सदस्यीय प्रदेश सभामा एमाले एक्लैका सभामुखसहित २० सांसद छन् । यस्तै माओवादीका १२, काँग्रेसका ६ र राप्रपाका एक सांसद छन् । प्रदेश सभामा एक्लै बहुमत भएकाले एमालेले आफ्नै नेतृत्वमा सरकार गठन गर्ने कसरत गरिरहेको छ । काँग्रेसले मत दिने भएपछि मुख्यमन्त्रीको पक्षमा १८ मत पुगेको छ । उनलाई विश्वासको मतका लागि अब दुई सांसद अगुग छ । यद्यपी माओवादीले एमालेका सांसदले फ्लोर क्रस गर्ने अपेक्षा गरेको छ । अहिले प्रदेश सभाको बैठक जारी छ ।"
"धेरै समयपछि प्रधानमन्त्रीको फोन आयो,यो राम्रो हो कि नराम्रो : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले निकै समयपछि प्रधानमन्त्री केपी ओलीले आफूलाई फोन गरेको बताएका छन्। उनले आफूले प्रधानमन्त्रीसँगको कुराकानीमा गाउँपालिका जाने बाटो छिटो बनाइदिन आग्रह गर्ने बताए। 'मलाई थाहा छैन। यो राम्रो हो कि नराम्रो हो। म यहाँ बस्दै गर्दा प्रधानमन्त्री केपी ओलीको फोन आयो। धेरै समयपछि । म एउटा गाउँपालिकाको भवन उद्घाटन गर्न आएको छु भने,'उनले भने,'तपाईले के भन्न खोज्नु भएको हो। यो बाटो बनाइदिहोस् ठूलो काम बन्नेवाला छु भन्नेछु।' सर्वोच्च अदालतले नेकपा एमाले र माओवादी केन्द्रलाई पहिलेकै अवस्थामा ब्यूताइँदिएपछि दुवै दल आआफ्नो कित्तामा फर्केका छन्। एकअर्कालाई सिध्याउने रणनीतिमा दुवै समूह लागिपरेका छन्।"
कर्णालीमा ओलीको असफल प्रहार : फ्लोर क्रसको तरंग केन्द्रमा,"एमाले भित्र चर्किएको आन्तरिक कलह कर्णाली प्रदेशबाट विष्फोट भएको छ। माओवादीका मुख्यमन्त्री महेन्द्रबहादुर शाहीविरुद्ध प्रधानमन्त्री केपी ओलीको प्रहार असफल भएको हो। मुख्यमन्त्रीविरुद्धको अविश्वास प्रस्तावलाई फेल गराउने निर्णायक भूमिका एमालेकै चार सांसदले निर्वाह गरेका छन्। शुक्रबार अविश्वास प्रस्तावमाथि प्रदेशसभामा भएको मतदानको अन्तिम क्षणसम्म पनि मुख्यमन्त्रीको पद जोखिममा थियो। जब मतदान सुरु भयो एमाले वरिष्ठ नेता माधव नेपाल समूहका चार सांसदले फ्लोर क्रस गर्दै मुख्यमन्त्री शाहीको पक्षमा मतदान गरे। एमालेका सांसद प्रकाश ज्वाला, कुर्मराज शाही, नन्दसिंह बुढा र अम्बरबहादुर थापाले फ्लोर क्रस गरेका हुन्। कर्णालीको यो फ्लोर क्रसले काठमाडौंको राजनीतिसमेत तरंगित भएको छ। प्रधानमन्त्री ओलीलाई कर्णालीको यो घटनाले झट्का दिएको छ। अरु प्रदेशमा पनि ओली निकटका मुख्यमन्त्रीलाई हटाउने अभियानमा एमाले नेपाल समूहका सांसदले यसरी नै फ्लोर क्रस गरेर सघाए भने आश्चर्य मान्नु पर्दैन। केही दिनअघि राजधानीमा आयोजित कार्यक्रममा नेता नेपालले ओलीको विकल्प खोज्न विपक्षी एक ठाउँमा उभिएमा आफूहरुले त्यसलाई नरोक्ने बताएका थिए। त्यसको परिणाम शुक्रबार कर्णालीमा देखिएको हो। प्रदेश सरकारमा देखिएको ओलीविरुद्धको यो समीकरणले केन्द्रको सत्तालाईसमेत धक्का दिएको छ। प्रधानमन्त्री ओलीको विकल्प खोज्ने माओवादी र कांग्रेसको रणनीतिलाई कर्णालीमा विकसित भएको यो समीकरणले बल पुगेको छ। संघीय संसदमा निर्णयक खेलाडी मानिएको जनता समाजवादी पार्टी (जसपा)ले निर्णय नगर्दा वैकल्पिक सरकारको निर्माण अन्योलमा परिरहेको बेला एमालेको फ्लोर क्रसले नयाँ सम्भावनाको ढोका खुलेको छ। अब केन्द्रमा पनि जसपाको साथ लिएर कांग्रेस, माओवादी र एमालेको नेपाल समूहले फ्लोर क्रस गरेमा नयाँ सरकार बनाउन बहुमत पुग्ने देखिन्छ। केन्द्रको रिस प्रदेशमा कर्णाली प्रदेशका मुख्यमन्त्रीले अविश्वासको प्रस्ताव सामना गर्नु एक दिन अगाडि बिहीबार आफूविरुद्ध अविश्वासको प्रस्ताव दर्ता भएपछि गण्डकी प्रदेशका मुख्यमन्त्री पृथ्वीसुब्बा गुरुङले आक्रोश पोखे। उनले केन्द्रको रिसले प्रदेश सरकारलाई हटाउनु संघीयता र स्थिरता दुबैको मर्मविपरित भएको प्रतिक्रिया दिए। उनको टिप्पणी यस्तो थियो काठमाडौंमा रिस उठेको बिरालोले पोखरा आएर खाँबो चिथोर्छ भनेझै केन्द्रको रिस प्रदेशमा पोखिएको छ। गण्डकीका गुरुङविरुद्धको प्रहार उनको काम र कार्यशैलीमा भन्दा पनि ओलीको दाइने हात भएर उनले गरेको सहयोगको रिसको रुपमा आएको देखिन्छ। कर्णालीमा जस्तै गण्डकीमा प्रचण्ड र नेपाल समूहको योजनामा कांग्रेस र राष्ट्रिय जनमोर्चाले साथ दिएको देखिन्छ। जसले जसरी साथ दिए पनि केन्द्रको सरकार ढाल्न नसकेको रिस प्रदेशमा फेर्नु कमजोर मानसिकताको उपज देखिन्छ। प्रदेश सरकारमाथि शृङ्खलाबद्ध रुपमा दर्ता भएका अविश्वास प्रस्ताव यसका उदाहरण हुन्। ओली वा प्रचण्ड जसको समूहले गरे पनि प्रदेश सरकार परिवर्तनका खेलले संघीयतामाथि नै प्रश्न उठेको छ। प्रदेश सरकार गठन भएको चार वर्षसम्म प्रदेशको नामसम्म राख्न नसक्ने प्रदेश १ र २ का मुख्यमन्त्रीविरुद्ध अविश्वासको प्रस्ताव दर्ता नहुने तर प्रभावकारी रुपमा काम गरिरहेका प्रदेशमा मुख्यमन्त्रीविरुद्ध प्रहार गर्ने शैली गलत देखिन्छ। व्यक्तिगत आचरण र कामको मूल्यांकनको आधारमा दर्ता भएका अविश्वास प्रस्तावलाई स्वभाविक मान्न सकिन्छ तर, केन्द्रको कुन्ठालाई प्रदेशमा लगेर पोख्ने शैलीलाई समर्थन गर्नु गलत हुन्छ। कसरी भयो प्रदेश सरकारमाथि प्रहार ?२०७७ पुस ५ गते प्रधानमन्त्री केपी ओलीले हठात रुपमा प्रतिनिधिसभा विघटन गरे। दुई महिनासम्म सबैले केपी ओलीको प्रतिगमनविरुद्ध संघर्ष गरेँ। फागुन ११ गते सर्वोच्च अदालतले प्रतिनिधिसभा पुनस्र्थापनाको फैसला सुनायो। सर्वोच्चको फैसलापछि आन्दोलनको नेतृत्व गरेका पुष्पकमल दाहाल प्रचण्ड र नेता नेपालले लड्डु खाए। लड्डु खाएर रमाउँदै गर्दा नेपाल कम्युनिस्ट पार्टी (नेकपा) नाम विवादमा सर्वोच्च अदालतले फैसला गर्दै आधिकारिकता ऋषि कट्टेललाई दियो। प्रधानमन्त्री ओलीले नैतिकताका आधारमा राजीनामा दिने र आफूहरु सत्तामा जाने सपना देखेका प्रचण्डमाधवलाई फागुन २३ गतेको नेकपा विवाद सम्बन्धी फैसलाले अर्को झापड दियो। सडक संघर्षमा रहेका प्रचण्डनेपाल यो झापडले फेरि सडकमै ढले। ओली र प्रचण्डले बनाएको नेकपा उनीहरुकै झगडाले गर्भमै तुहियो। माओवादी र एमाले पूर्ववत अवस्थामा अलगअलग हुँदा पुनः ओली शक्तिशाली भए। शक्तिको दम्भले कर्णालीमा चालेको कदम असफल भएपछि ओली फेरि धरापमा परेका छन्। पार्टीविरोधी गतिविधि गरेको भन्दै ओलीले चार नेता (माधव नेपाल, भीम रावल, सुरेन्द्र पाण्डे र घनश्याम भुसाल) माथि डन्डा चलाए। ६ महिनाका लागि साधारण सदस्यसमेत नहरने गरी निलम्बित भए। कर्णालीमा आफ्नै सांसदले फ्लोर क्रस गरेर अविश्वासको प्रस्ताव फेल गराएपछि अब यो ओलीका लागि महंगो सावित हुने देखिएको छ।"
"कर्णालीमा मुख्यमन्त्री शाहीको पद जोगियो, एमाले सांसदले गरे फ्लोर क्रस","सुर्खेत : कर्णालीमा मुख्यमन्त्री महेन्द्रबहादुर शाहीको पद जोगिएको छ । एमालेका सांसदले फ्लोर क्रस गरेपछि मुख्यमन्त्री शाहीको पद जोगिएको हो । एमालेले समर्थन फिर्ता लिएपछि मुख्यमन्त्री शाही अल्पमतमा परेका थिए । शुक्रबार प्रदेशसभाको बैठकमा मुख्यमन्त्री शाहीले विश्वासको मत लिएका हुन् । मुख्यमन्त्रीको पक्षमा माओवादीका १२, काँग्रेसका ६ र एमालेका ४ जना सांसदले मत दिएका हुन् । एमाले सरकारबाट बाहिरिएपछि मुख्यमन्त्री शाही अल्पमतमा परेका थिए । तर उनले शुक्रबार विश्वासको मतका लागि आवश्यक पर्ने २० मतमा २२ मत पाएका छन् । ३९ सदस्यीय प्रदेश सभामा एमाले एक्लैका सभामुखसहित २० सांसद छन् । शुक्रवारको बैठकमा ३७ सांसद उपस्थित थिए । यस्तै माओवादीका १२, काँग्रेसका ६ र राप्रपाका एक सांसद छन् । प्रदेश सभामा एक्लै बहुमत भएकाले एमालेले आफ्नै नेतृत्वमा सरकार गठन गर्ने कसरत गरिरहेको थियो । तर शुक्रबार एमाले नेता माधवकुमार नेपाल पक्षका प्रकाश ज्वाला, अम्मरबहादुर थापा, नन्दसिंह बुढा र कुर्मराज शाहीले फ्लोर क्रस गरेर मुख्यमन्त्री शाहीलाई साथ दिएपछि एमाले आफ्नै नेतृत्वमा सरकार गठन गर्ने प्रयासमा असफल भएको छ । यसअघि कर्णालीमा एमाले र माओवादीबीच पार्टी एकता भई नेकपा हुँदा माओवादीको नेतृत्वमा एमाले पनि सरकारमा सहभागि थियो । तर सर्वोच्च अदालतको फैसलापछि एमाले र माओवादी अलग भएसँगै कर्णालीमा एमाले सरकारबाट बाहिरिएको हो । एमालेले साथ छाडेपछि कर्णाली सरकार अल्पमतमा परेको थियो ।"
संसदीय दलको बोर्ड गठन गर्ने वाग्मती प्रदेश एमालेको निर्णय,"वाग्मती : नेकपा (एमाले) वाग्मती प्रदेशको संसदीय दलले संसदीय बोर्ड गठन गरेको छ । संसदीय दलका नेता तथा प्रदेशका मुख्यमन्त्री डोरमणि पौडेलका अध्यक्षतामा शुक्रबार प्रदेशसभाको एमाले संसदीय दलको कार्यालयमा बसेको बैठकले १५ सदस्यीय संसदीय बोर्ड गठन गरेको एमाले संसदीय दल, वाग्मती प्रदेशका प्रमुख सचेतक केशवराज पाण्डेले जानकारी दिए। प्रदेश बोर्डमा एमाले संसदीय दलका नेता पौडेल, प्रमुख सचेतक पाण्डे, प्रदेशसभा सदस्य अष्टलक्ष्मी शाक्य, राजेन्द्र पाण्डे, अरूण नेपाल, शान्ति थिङ, उर्मिला कर्माचार्य, शशीजङ्ग थापा र सरस्वती बाटी रहनुभएको प्रमुख सचेतक पाण्डेले जानकारी दिए। पाण्डेका अनुसार संसदीय दलका नेता तथा प्रदेशका मुख्यमन्त्री पौडेलले तीन सदस्य मनोनीत गर्नेछन् । बोर्डमा दलका उपनेता र सचेतक पदेन सदस्य रहने व्यवस्था रहेको जनाइएको छ । संसदीय दलकोको बैठकले संसदीय दलको संशोधित विधानलाई पारित गर्ने निर्णयसमेत गरेको प्रमुख सचेतक पाण्डेले बताए। रासस"
कर्णालीका मुख्यमन्त्री शाहीले विश्वासको मत लिँदै,"कर्णाली : कर्णाली प्रदेशसभाको शुक्रबारको बैठकमा मुख्यमन्त्री महेन्द्रबहादुर शाहीले विश्वासको मत लिदैछन्।सभाको सबैभन्दा ठूलो दल नेकपा (एमाले)ले समर्थन फिर्ता लिएपछि मुख्यमन्त्रीले विश्वासको मत लिन लागेका हुन्। दिउँसो २ बजे बस्ने प्रदेशसभा बैठकमा मतदान प्रक्रियाबाट मुख्यमन्त्री शाहीले पाउनेनपाउने टुङ्गो लाग्नेछ । विश्वासको मत नपाए मुख्यमन्त्री शाही नेतृत्वको सरकार विस्थापित भइ नयाँ सरकार गठनको प्रक्रिया सरु हुनेछ । मुख्यमन्त्रीले विश्वासको मत लिनलाई प्रदेशसभाका २० सदस्यको मत पाउनुपर्छ तर प्रदेशसभामा उनको दल नेकपा (माओवादी केन्द्र) का १२ सदस्य मात्र छन् । माओवादी केन्द्रका प्रमुख सचेतक सीता नेपालीले मुख्यमन्त्री शाहीलाई विश्वासको मत दिन प्रदेशसभा सदस्यलाई अपिल गरेकी छिन्। 'प्रदेशसभाको सातौँ अधिवेशनको पहिलो बैठकमा प्रस्तुत हुने माननीय मुख्यमन्त्रीज्यूको विश्वासको मतको प्रस्तावको पक्षमा मतदान गर्नु हुन प्रदेशसभामा प्रतिनिधित्व गर्नुहुने सबै राजनीतिक दल र सम्वद्ध माननीय सदस्यज्यूहरुमा हार्दिक अपिल गर्दछु,'उनले जारी गरेको विज्ञप्तिमा भनिएको छ । माओवादी केन्द्रले नेपाली कांग्रेस र राप्रपाको समर्थन पाउने गरी संवाद भइरहेको जनाएको छ । प्रदेशसभामा कांगे्रसका छ तथा राप्रपाका एक सदस्य छन् भने एमालेका सभामुखसहित २० सदस्य छन् । एमाले प्रमुख सचेतक गुलाबजङ्ग शाहले सबै दल मिल्दासमेत मुख्यमन्त्रीले विश्वासको मत नपाउने अवस्था रहेको बताए। 'पार्टी निर्णयअनुसार एमालेको सबै सांसद एकढिक्का भएको अवस्था छ,' उनले भने, 'यदि मत बराबर नै भयो भने पनि सभामुखको मत निर्णायक हुनेछ ।' मुख्यमन्त्री पक्षधरले एमालेका केही सांसदले फ्लोर क्रस गर्छन् भनेर गलत हल्ला फैलाइएकोमा आपत्ति जनाएका छन्। एमालेले चैत ५ गते माओवादी केन्द्रका नेता शाही नेतृत्वको प्रदेश सरकारलाई यसअघि दिएको समर्थन फिर्ता लिएको थियो । शाही संविधानको धारा १६८ (२) बमोजिम मुख्यमन्त्री नियुक्त हुनुभएको हो । दुई वा दुईभन्दा बढी दलको समर्थनमा नियुक्त मुख्यमन्त्रीलाई समर्थन गरेको दलले समर्थन फिर्ता लिएको ३० दिनभित्र विश्वासको मत लिनुपर्नेछ । सो समयसीमाअनुसार मुख्यमन्त्रीले आज विश्वासको मत लिन लाग्नुभएको हो । प्रदेशसभाको आजको बैठकको प्रारम्भमा सदन सञ्चालन नभएको अवस्थामा सरकारले ल्याएका अध्यादेश टेबुल हुनेछन् । ती अध्यादेशमाथि छलफल हुनुका साथै सभामुखले मन्त्रीहरुको कार्य विभाजनसम्बन्धी पत्र पढेर सुनाउनु हुनेछ । एमालेका तीन मन्त्रीले राजीनामा दिएपछि मुख्यमन्त्री शाहीले रिक्त मन्त्रालयको जिम्मेवारी अन्य दुई मन्त्रीलाई तोकेका थिए। आर्थिक मामिला तथा योजना र सामाजिक विकास मन्त्रालयको जिम्मेवारी भूमि व्यवस्था, कृषि तथा सहकारी म विमला केसी र उद्योग, पर्यटन, वन तथा वातावरण मन्त्रालयको जिम्मेवारी आन्तरिक मामिला तथा कानुनमन्त्री नरेश भण्डारीले सम्हालेका छन् । त्यसपछि विश्वासको मतसम्बन्धी प्रस्तावमा छलफल शुरु हुनेछ र अन्त्यमा मत विभाजन प्रक्रियाद्वारा उक्त प्रस्तावको टुङ्गो लाग्ने बताइएको छ ।रासस"
"विलम्ब स्वीकार्य छैन, तीव्र रफ्तारमा विकास चाहन्छौं","काठमाडौं : प्रधानमन्त्री केपी शर्मा ओलीले माथिल्लो तामाकोसी जलविद्युत् आयोजना निर्माणमा भइरहेको ढिलाइलाई अस्वाभाविक भनेका छन्। प्रधानमन्त्री ओलीले यस्तो ढिलासुस्ती नसहने चेतावनी दिएका छन्। तीन वर्षदेखि मैले एउटै कुरा सुन्दै आएको छु एउटा सानो पाइप कि के जाति मेसिन जडान गर्न छ। १ वर्षअगाडि त्यही सुनेँ, ६ महिनाअगाडि पनि त्यही सुनेँ, ३ महिनाअगाडि, १ महिनाअगाडि पनि त्यही सुनेँ। केही दिनअगाडि पनि त्यही सुनेँ, अघिल्लो दिन पनि त्यही सुनेँ, प्रधानमन्त्री ओलीले बिहीबार नापी विभागले आयोजना गरेको कार्यक्रममा भने, यो ढिलाइले दैनिक प्रत्यक्ष पाँच करोड र परोक्ष १३ करोडको नोक्सानी भइरहेको छ। यो ढिलासुस्ती अस्वाभाविक र असाधारण हो। प्रधानमन्त्री ओलीले आयोजनाको कामलाई सरकारले चासोसाथ हेरिरहेको स्पष्ट पारे। मेलम्ची खानेपानी आयोजनामा यस्तै ढिलाइ गर्न खोजेको तर ताकेता गरेर काम सम्पन्न भएको ओलीले सुनाए। हामीले कडाइ नगरेको भए मेलम्चीको पानी आउने थिएन। हरेक दिनजसो ताकेता गरेर काम सकाएका हौं, ओलीले भने, माथिल्लो तामाकोसीको काममा पनि यसरी नै ढिलासुस्ती भइराखेको छ। ढिलासुस्ती र बिलम्बप्रति अनदेखा गरेर बस्न सकिँदैन। बिलम्ब स्वीकार्य हुनै सक्दैन। ओलीले विलम्ब र ढिलाइ गर्नेले क्षतिको जिम्मा लिनुपर्ने बताए। ढिलासुस्ती गर्छ कसैले भने त्यसबाट हुने क्षतिको पनि जिम्मा लिनुपर्छ। चाहे देशभित्रको प्रश्न होस् चाहे देशभित्रको ठेक्का कम्पनीको प्रश्न होस्, उनले भने, तर, विलम्ब स्वीकार्य हुन सक्दैन। हामी तीव्र रफ्तारमा देशको विकास गर्न चाहन्छौं। ४ सय ५६ मेगावाट क्षमताको राष्ट्रिय गौरवको आयोजना माथिल्लो तामाकोसी निर्माणको काममा सुस्तता देखिएको छ। यो आयोजना निर्माण २०६५ सालमा सुरु भएको थियो। १३ वर्षसम्म पनि निर्माण सम्पन्न भएको छैन। भूकम्प र कोभिड महामारीका नाममा निर्माण प्रभावित भएको छ। सरकारले यही वैशाखमै तामाकोसीको उद्घाटन गर्ने तयारी गरेको छ। यो आयोजनाको लागत सुरुमा ३५ अर्ब २९ करोड रुपैयाँ अनुमान गरिएको थियो। यो सम्पन्न हुँदा ८५ अर्ब रुपैयाँभन्दा बढी लागत पुग्ने अनुमान गरिएको छ। आयोजनामा ५३ अर्ब २० करोड रुपैयाँ खर्च भएको छ। ऋणको ब्याज मात्रै करिब २५ अर्ब रुपैयाँ पुगेको छ। खर्च भएको रकम र यसको ब्याज मात्रै ७८ अर्ब रुपैयाँ नाघिसकेको छ। आयोजनाका प्रवक्ता गणेश न्यौपानेले निर्माण तीव्र गतिमा भइरहेको बताए। प्रवक्ता न्यौपानेका अनुसार पाइप जडान तथा बाँकी रहेका सानातिना काम दुई साताभित्र सकिनेछ। हामी निर्माण क्रममै छौं। दुई हप्ताभित्र बाँकी काम सकिनेछ, प्रवक्ता न्यौपानेले भने। उनले प्रधानमन्त्री ओलीको आक्रोश स्वाभाविक भएको बताए। माथिल्लो तहमा सबै कुरा थाहा नहुँदा पनि प्रधानमन्त्रीको आक्रोश आएको उनको बुझाइ छ। प्रधानमन्त्रीको आक्रोश स्वाभाविक हो। माथिल्लो तहमा सबै कुरा थाहा हुँदैन, उनले भने। उनले कोरोना महामारीको कारण पाइप आउन ढिलाइ हुँदा काम ढिलो भएको स्विकारे। कोरोना महामारीले पाइप आउन ढिलाइ भयो। यो पाइप भारतबाट आउनुपर्ने हो, उनले भने, चाहिने त एक्सपेन्सन पाइप हो तर पेनिस्टर पाइप पाइयो। त्यही ल्याएर जडान गर्दै छौं। गुणस्तरमा सम्झौता गर्न नसकिने भएको कारण पनि ढिलाइ भएको उनको भनाइ छ। उनका अनुसार एक हप्ता१० दिनमा त्यो पाइप जडान गरेर सकिन्छ। सानातिना काम बाँकी हुन्छ, उनले भने, तर, यी महत्वपूर्ण जरुरी हुन्छ। यति काम नसकी विद्युत् उत्पादन नै हुन सक्दैन। गुणस्तरमा सम्झौता गर्न सकिन्न। जथाभावी गर्दा भोलि क्षति भयो भने कसले जिम्मेवारी लिने ? उनले तामाकोसी उद्घाटनको विषयमा अहिले नै केही भन्न नसकिने बताए।"
प्रधानमन्त्री ओलीले डाके सर्वदलीय बैठक,"काठमाडौं : प्रधानमन्त्री केपी ओलीले सर्वदलीय बैठक डाकेका छन् । शनिबार बिहान ११ बजेको लागि सर्वदलीय बैठक बोलाइएको बालुवाटार स्रोतले जनाएको छ। समसायमयिक राजनीतिक घटनाक्रम, कोभिड महामारी रोकथाम र नियन्त्रणलगायत विषयमा छलफल गर्न बैठक बोलाएको हो। पछिल्ला दिनमा नेपालमा कोरोना भाइरस (कोभिड १९) तीव्ररुपमा फैलिरहेको छ। संक्रमित र मृतकको संख्या दिनप्रतिदिन बढिरहेको छ। सरकारले १४ जिल्लालाई कोरोनाका अति प्रभावित जिल्ला घोषित गरेको छ। कोरोनाभाइरस सङ्क्रमण नियन्त्रण तथा रोकथामका लागि सरकारले अहिलेसम्म चालेका कदम र तिनको प्रभावकारिताबारे पनि प्रश्न उठ्न थालेको छ।"
प्रधानमन्त्री कम्युनिस्ट पार्टीलाई बदनाम गर्न लाग्नुभयो : नेपाल,"झापा : नेकपा एमालेका वरिष्ठ नेता माधवकुमार नेपालले प्रधानमन्त्री केपी ओली नै कम्युनिस्ट पार्टीलाई बद्नाम गर्न लागिपरेको बताएका छन्। शुक्रबार पार्टीको जिल्ला भेलालाई सम्बोधन गर्दै नेपालले प्रधानमन्त्रीको गलत र व्यक्तिवादी चरित्र हाबी हुँदै गएको बताउँदै त्यसको असरले कम्युनिस्ट पार्टीनै बद्नाम भएको बताएका हुन्। झापाको विर्तामोडमा भएको जिल्ला भेलालाई सम्बोधन गर्दै नेता नेपालले अध्यक्ष ओलीले व्यक्तिगत स्वार्थ र कुर्सीको लडाइँमा लागेर कम्युनिस्ट आन्दोलन नै समाप्त पार्न खोजेको आरोप लगाएका हुन्। उनले ओलीको त्यो सपना पूरा नहुने दाबीसमेत गरेका छन्। कम्युनिस्टको आन्दोलनलाई एकताबद्ध बनाएर अघि बढ्न कम्युनिस्टको उर्बर भूमी झापा आएको छु, नेता नेपालले भने, प्रधानमन्त्री ओलीको हठ र हुकुमी शासनका कारण कम्युनिस्ट पार्टीनै रमिते बताएका छन्। भेलालाई सम्बोधन गर्दै पार्टीका उपमहासचिव घनश्याम भुसालले ओलीले राष्ट्रवादका नाममा जनतामा भ्रम फैलाएको आरोप लगाए। केपी ओलीले सत्ताका लागि हुइया फैलाएर रातारात खोक्रो राष्ट्रवाद देखाएको प्रष्ट भएको छ, भुसालले भने, राष्ट्रवादी नेता भएर एकाएक चर्चामा आएर झुट र भ्रम जनतालाई फिजाएको अब खुल्दै छ। भेलामा पार्टीका १ नम्बर प्रदेश इन्चार्ज भीम आचार्य ,केन्द्रीय सदस्य धनेन्द्र बस्नेत, रबीन कोइराला ,नरेश खरेल लगायतका जिल्ला,क्षेत्र र गाउँ नगरका सबै तह र तप्काका कार्यकर्ता उपस्थिति भएका थिए। भेलाले ३ सय ५१ सदस्य जिल्ला समितिसमेत गठन गरेको छ।"
सरकारको नेतृत्व गर्नेहरु नै राष्ट्रिय हितविपरीत : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले राष्ट्रिय हितविरुद्ध गतिविधिमा सरकारको नेतृत्व गर्ने प्रमुख नै लागेको आरोप लगाएका छन्। शुक्रबार काठमाडौंमा बागमती प्रदेशस्तरीय कराँते प्रतियोगिताको उद्घाटन गर्दै दाहालले यस्ता कामले नेपाल र नेपाली जनताको इज्जत र प्रतिष्ठामाथि प्रश्न चिन्ह खडा गर्ने दुष्साह भएको भन्दै यस्ता षडयन्त्र मान्य नहुने बताए। 'हिजोआज समाचारमा सुन्नु भएको होला, देशलाई बन्दकी राख्ने र राष्ट्रिय हितका विरुद्धमा गतिविधि काममा स्वयम सरकारको नेतृत्व गर्ने प्रमुख लागेको खबरले नेपाल र नेपाली जनताको इज्जत र प्रतिष्ठा स्वाधिनतामाथि प्रश्न चिन्ह खडा गर्ने दुष्साहस भएको छ,' उनले भने सचेत जनता र स्वस्थ्य जनतालाई यी सबै षडयन्त्र स्वीकार्य गर्दैनन्।' राष्ट्रिय एकताविरोधी तत्वहरु इतिहासलाई पछाडि धकेलिन सकिन्छ कि भनेर लागिरहेको उनको भनाइ छ। 'अहिले पनि केही मानिसलाई त्यस्तो सपना देखिरहेका छन्। यो संघीयलाई खारेज गर्ने। स्थानीय तहमा गएको अधिकार खोसेर केन्द्रका केही सिमित व्यक्तिको हातमा सिमित गर्ने प्रवृत्ति देखिएको छ,'उनले भने। अध्यक्ष दाहालले केही तानाशाही र निरंकुश शक्तिहरु राज्यविरुद्ध लागिपरेको आरोप लगाए। 'हुँदै नभएको अधिकार प्रयोग गरेर संसद विघटन गरियो। त्यो कदमलाई जनताले स्वीकारेनन्। सबै क्षेत्रका जनता विरोधमा गएपछि अदालतले पनि फेरि प्रतिनिधिसभा व्यूँइताइदियो। तर तिनी तानाशाही र निरंकुश शक्तिहरु एकचोट परास्त भए। तर तिनीहरु पुरै परास्त अझै भएका छैनन्,'उनले भने,' तिनीहरुको कसरत र षडयन्त्र नेपाल र नेपाली जनताको विरुद्ध चलिराखेकै छ।' उनले अन्ततः जित जनताकै हुने भन्दै देशलाई पछि फर्काउने सपना नदेख्न चुनौती दिए । खेलकुद क्षेत्रलाई केन्द्रदेखि स्थानीय तहसम्म संस्थागत रुपले विकास गरेमात्रै राष्ट्रिय एकतालाई सुदृढ गर्न सकिने धारणा राखे।"
प्रदेशहरूमा सत्ताखेल,"ललितबहादुर बुढासुर्खेत, केशवशरण लामिछानेपोखरा, कृष्ण सारू मगरहेटौंडा : कर्णालीमा विश्वास खोज्दै मुख्यमन्त्री कर्णालीका मुख्यमन्त्री महेन्द्रबहादुर शाहीले विश्वासको मत लिने भएका छन्। यसका लागि प्रदेशसभाको सातौं अधिवेशन शुक्रबार सुरु हुँदै छ। अधिवेशनको पहिलो बैठकमा सरकारले दुई अध्यादेश टेबल गर्ने र विश्वासको मतसम्बन्धी प्रक्रिया अघि बढ्ने प्रदेशसभा सचिवालयले जनाएको छ। सत्तारुढ दल माओवादी केन्द्रको संसदीय दलले बिहीबार मुख्यमन्त्रीले प्रदेशसभामा विश्वासको मत लिने निर्णय गरेको छ। अस्थिरता निम्त्याउने खेल सुरु गरियो। यसले कर्णालीको समृद्धिमा बाधा पुग्छ। तसर्थ हामीले संसद्मा विश्वासको मत लिने निर्णय गरेका हौं, प्रमुख सचेतक सीताकुमारी नेपालीले भनिन्, प्रदेशसभामा प्रतिनिधित्व गर्ने सबै दल र सांसदहरूलाई मुख्यमन्त्रीको पक्षमा मत दिन आग्रह गरेका छौं। सत्ता सहयात्री एमालेले साथ छाडेपछि मुख्यमन्त्री शाही संकटमा परेका हुन्। एमालेले आफ्नै नेतृत्वमा सरकार गठन गर्ने तयारी गरेको छ। तर, माओवादी केन्द्रले सहजै नेतृत्व नछाड्ने देखिएको छ। एमालेले चैत ५ गते सरकारलाई दिएको समर्थन फिर्ता लिएको थियो। समर्थन फिर्ता लिएको ३० दिनभित्र विश्वासको मत लिनुपर्ने कानुनी बाध्यता छ। त्यहीअनुसार नै मुख्यमनन्त्री शाहीले प्रदेशसभामा विश्वासको मत लिन लागेका हुन्। कर्णालीमा एमालेबिना सरकार गठन सम्भव छैन। अरू दल मिल्दा प्रदेशसभामा बहुमत पुग्दैन। यस्तो अवस्थामा पनि मुख्यमन्त्रीले विश्वासको मत लिने निर्णय गरेपछि राजनीति थप तातिएको छ। कर्णाली प्रदेशसभा ३९ सदस्यीय छ। प्रदेश सरकार गठन २० सांसद चाहिन्छ। माओवादीका १२, कांग्रेसका ६ र राप्रपाका एक सांसद छन्। तर, एमाले एक्लैका सभामुखसहित २० सांसद छन्। एक्लै बहुमत भएकाले एमालेले आफ्नै नेतृत्वमा सरकार गठनको कसरत गरेको हो। तर, एमालेभित्र प्रधानमन्त्री केपी शर्मा ओली र नेता माधवकुमार नेपाल पक्षबीचको झगडाको फाइदा उठाउने दाउमा मुख्यमन्त्री शाही देखिएका छन्। माओवादीले कांग्रेस र राप्रपालाई साथमा लिन सके १९ सांसद हुनेछन्। विश्वासको मत जुटाउन उनलाई एक मत अपुग हुन्छ। तर, एमालेको नेपाल पक्षका सांसदले फ्लोर क्रस गर्ने अपेक्षा माओवादीले गरेको छ। यही आसमा मुख्यमन्त्रीले विश्वासको मत लिने आँट गरेको माओवादी स्रोतको दाबी छ। ती स्रोतले शुक्रबार मुख्यमन्त्रीले विश्वासको मत पाउने दाबी गरे। एमालेले भने आफ्ना कुनै पनि सांसदले फ्लोर क्रस नगर्ने जनाएको छ। एमाले र माओवादीले सत्ता साझेदारीका लागि कांग्रेससँग छुट्टाछुट्टै छलफल चलाएका छन्। तर, बिहीबारसम्म केन्द्रबाट कसलाई समर्थन गर्ने भन्ने निर्देशन नआएकाले केही भन्न नसकिने कांग्रेसले जनाएको छ। माओवादी र एमाले दुवैले कांग्रेसलाई आफ्नो पक्षमा पार्न आलोपालो नेतृत्वको प्रस्ताव गरेको स्रोतले जनाएको छ। एमाले सांसदले भने शुक्रवार नै मुख्यमन्त्रीले प्रदेशसभाको बैठकबाटै राजीनामा दिने, शनिबार नै आफ्नै पार्टीको नेतृत्वमा नयाँ सरकार बन्ने दाबी गरेका छन्। गण्डकीमा अविश्वास प्रस्ताव दर्ताकांग्रेस, माओवादी केन्द्र र जनता समाजवादी पार्टी (जसपा) मिलेर गण्डकी प्रदेशका मुख्यमन्त्री पृथ्वीसुब्बा गुरुङविरुद्ध अविश्वास प्रस्ताव अघि बढाएका छन्। ६० सदस्यीय प्रदेशसभाका २८ सांसदको हस्ताक्षरसहित तीन दलले बिहीबार प्रदेशसभा सचिवालयमा उक्त प्रस्ताव दर्ता गराएका हुन्। यससँगै भावी मुख्यमन्त्रीका रूपमा कांग्रेस नेता कृष्णचन्द्र नेपाली पोखरेललाई प्रस्ताव गरिएको छ। नेपालको संविधानको धारा १८८ को उपधारा ४ तथा प्रदेशसभा नियमावलीको नियम १४४ को उपनियम १ बमोजिम हामी तपसीलका गण्डकी प्रदेशसभा सदस्यहरूले माननीय मुख्यमन्त्री पृथ्वीसुब्बा गुरुङमाथि प्रदेशसभाको विश्वास छैन भनी अविश्वासको प्रस्ताव पेस गरेका छौं, प्रस्तावमा लेखिएको छ, नेपालको संविधानको धारा १८८ को उपधारा ५ बमोजिम मुख्यमन्त्री पदका लागि माननीय कृष्णचन्द्र नेपाली पोखरेललाई प्रस्तावित गरेका छौं। अविश्वास प्रस्तावमा कांग्रेसका १५, माओवादी केन्द्रका ११, जसपाका २ सांसदले हस्ताक्षर गरेका छन्। १२ सांसद रहेको माओवादी केन्द्रका एक जना भने सभामुख छन्। ६० सदस्य रहेको प्रदेशसभामा अविश्वास प्रस्ताव पारित गर्न ३१ सांसद चाहिन्छ। अविश्वास प्रस्ताव दर्ताअघि बिहीबारै माओवादी केन्द्रले सरकारलाई दिएको समर्थन फिर्ता लिएको थियो। त्यसअघि तीन सांसद रहेको राष्ट्रिय जनमोर्चाका अध्यक्ष चित्रबहादुर केसीले मुख्यमन्त्री गुरुङ नेतृत्वको सरकारलाई दिएको समर्थन बुधबार फिर्ता लिएको घोषणा गरेका थिए। जनमोर्चाका तीनै सांसदले अविश्वास प्रस्तावमा हस्ताक्षर भने गरेका छैनन्। केसीले अरू दलले ल्याएका अविश्वास प्रस्तावको पक्षमा मतदान गर्न आफ्ना सांसदलाई ह्विप लगाएका छन्। माओवादीबाट हरिबहादुर चुमान आन्तरिक मामिला तथा कानुनमन्त्री र लेखबहादुर थापा भूमि व्यवस्था, कृषि तथा सहकारीमन्त्री थिए। दुवै जनाले २५ चैतमा राजीनामा गरेका थिए। त्यसपछि नै प्रदेश सरकार अन्योलमा परेको थियो। तर, जनमोर्चा संसदीय दलका नेता कृष्ण थापाले समर्थन फिर्ता नगर्ने बताएका थिए। उनको अडानविपरीत अध्यक्ष केसीले वक्तव्यमार्फतै समर्थन फिर्ता घोषणा गरेका हुन्। त्यसपछि अरू तीन दल सरकार गिराउन अग्रसर भएका हुन्। जनमोर्चा केन्द्रको निर्णयपछि अविश्वास प्रस्ताव आउने निश्चित भएको थियो। बिहीबार त्यस्तो प्रस्ताव आउनुअघि बुधबार मन्त्रिपरिषद् राखी मुख्यमन्त्री गुरुङले संसद्को चालू अधिवेशन अन्त्यको सिफारिस गरेका थिए। उनकै सिफारिसबमोजिम प्रदेश प्रमुख अमिक शेरचनले बुधबार राति १२ बजेदेखि संसद् अधिवेशन अन्त्य गरिदिए। शेरचनले अधिवेशन अन्त्य गरेको पत्र प्रदेशसभा सचिवालयमा बिहीबार बिहानै साढे १० बजे दर्ता भएको थियो। अविश्वास प्रस्ताव गरेका तीन दलले सरकारबाट अधिवेशन अन्त्य गरिएपछि विशेष अधिवेशन माग गर्दै सवा ३ बजे समावेदन दर्ता गराएका छन्। तीन दलले संवैधानिक तरिकाले गण्डकी प्रदेशलाई सर्वश्रेष्ठ प्रदेश बनाउने साझा संकल्प पूरा गर्न मुख्यमन्त्री गुरुङ चुकेको आरोप लगाएका छन्। कोरोनाको कहर उत्कर्षमा रहँदा प्रदेशसभाले निर्णय गरेर आईसीयू, भेन्टिलेटर र स्वास्थ्य सामग्री खरिद गर्न बजेट विनियोजन गर्दा पनि उक्त कार्य एक वर्षसम्म पनि गर्न नसक्नु अक्षमता र अकर्मण्यता नै हो, तीन दलले भनेका छन्, जनताको जीवन रक्षाको पहल र प्रयत्न गर्नुको साटो आफ्नो पार्टीको आन्तरिक समस्यामा अल्झने, प्रधानमन्त्रीले चाल्नुभएको असंवैधानिक कदमको बचाउ र समर्थनमा व्यस्त भयो सरकार। माओवादीबाट सरकारमा सहभागी मन्त्रीहरूले प्रतिबद्धता कार्यान्वयन गर्न खोज्दा सरकार प्रमुखबाट निरन्तर असहयोग रहेको पनि उनीहरूको अर्काे आरोप छ। प्रधानमन्त्रीले प्रतिनिधिसभा भंग गर्ने, संवैधानिक निकाय सम्बन्धितलाई समाप्त गर्ने गतिविधीलाई गण्डकी प्रदेश सरकारले सहयोग गर्यो, समर्थन गर्यो, तीन दलले भनेका छन्, नेकपा विभाजन भएर नेकपा (एमाले) र नेकपा (माओवादी केन्द्र) बनिसकेपछि संविधानको धारा १८८ (२) अनुसार माननीय पृथ्वीसुब्बा गुरुङले विश्वासको मत लिनुपर्नेमा संविधानले तय गरेको एक महिनाको समयसीमा नाघ्दा पनि विश्वासको मत नलिएर संविधानको अवज्ञा गर्नुभएको छ। बागमतीमा अझै संसद् अवरुद्धमाओवादी केन्द्रले बिहीबार चौथो पटक बागमती प्रदेशसभाको बैठक अवरुद्ध गरेको छ। माओवादी केन्द्रलाई अर्को प्रतिपक्षी कांग्रेसले साथ दिएको छ। यससँगै सभामुख सानुकुमार श्रेष्ठले बैठक अनिश्चितकालका लागि स्थगन गरेका छन्। विद्युतीय बस खरिद र मदन भण्डारी फाउन्डेसनलाई सरकारले उपलब्ध गराउने निर्णय गरेको ५० लाख रुपैयाँको विषयमा माओवादीले सदन अवरुद्ध गर्दै आएको हो। बिहीबारको बैठकमा भौतिक पूर्वाधार तथा योजनामन्त्री रामेश्वर फुयाँलले जवाफ पेस गरे पनि चित्तबुझ्दो नआएको भन्दै माओवादीतर्फका प्रदेशसभा सदस्यले विरोध जनाएका हुन्। बैठकको सुरुमा माओवादी केन्द्र बागमती प्रदेश संसदीय दलका नेता शालिकराम जम्कट्टेलले सरकारले बदनीयतपूर्वक ल्याएको योजना फिर्ता नलिएसम्म बैठक चल्न नदिने बताए। पहिला चार्जिङ स्टेसन बन्नद्रपर्छ। त्यसपछि विद्युतीय बस खरिद गर्न सकिन्छ, नेता जम्कट्टेलले भने, रेल ल्याएर त्रिपालले छोपेर राखेजस्तै बस छोपेर राख्नका लागि हामी खरिद गर्न दिँदैनौं। कांग्रेसका नेता इन्द्र बानियाँले सरकार आफैँले कम्पनी चलाउन नहुने बताए। विद्युतीय बस सञ्चालन गर्ने हो भने निजी क्षेत्रको सहभागिता अनिवार्य गर्नुपर्ने नेता बानियाँले बताए। साझा विवेकशीलका रमेश पौडेल, नेपाल मजदुर किसान पार्टीका सुरेन्द्रराज गोसाँई, राप्रपाकी रिना गुरुङले प्रदेशसभामा उठेका प्रश्नको चित्तबुझ्दो जवाफ सरकारले दिनुपर्ने बताएका थिए। मन्त्री फुयाँलले सरकारले नीति तथा कार्यक्रम र बजेटमार्फ ल्याएको कार्यक्रम कार्यान्वयन गरिने बताए। सबैसँग सल्लाह गरेर अघि बढ्न सकिन्छ। प्रतिपक्ष दलबाट आएको सुझावलाई हामीले गम्भीरतापूर्वक ग्रहण गरेका छौं, मन्त्री फुयाँलले भने। २०८५ सालसम्ममा प्रदेशका मुख्य सहरलाई प्रदूषणमुक्त बनाउने अभियानअनुसार विद्यतीय सवारी खरिद प्रक्रिया अगाडि बढाइएको उनले बताए । लेखा समितिले प्रदेश सरकारलाई भदौ २८ मा स्पष्ट कानुन र सञ्चालन हुने वातावरण निर्माणपछि मात्र विद्युतीय बस खरिद गर्न निर्देशन दिएको थियो। त्यसलाई बेवास्ता गर्दै प्रदेश सरकारले ३० वटा बस खरिदका लागि अन्तर्राष्ट्रिय बोलपत्र आह्वान गरेको छ। साथै बस सञ्चालनका लागि प्रदेश यातायात सञ्चालन तथा व्यवस्थापन बोर्ड गठन गरिएको छ। भौतिक पूर्वाधार मन्त्रालयले आर्थिक मामिला तथा योजना मन्त्रालयसँग बस खरिदका लागि १० करोड रकम माग गरेको छ। पहिलो चरणमा भरतपुर, काठमाडौं उपत्यका, धुलिखेल, हेटौंडा, नुवाकोट र सिन्धुलीमा विद्युतीय बस सञ्चालनका लागि सातवटा रुट तय गरिएको मन्त्री फुयाँलले बताए। साथै, मन्त्रालयले चार्जिङ स्टेसन निर्माणका लागि जग्गा उपलब्ध गराउन प्रदेशका १ सय १९ तहलाई आह्वान गरेको छ। ८ वटा स्थानीय तहले जग्गा उपलब्ध गराउने प्रक्रिया अघि बढाएको उनले जानकारी दिए।"
"दैलेखका वनैपिच्छे डढेलो, बस्ती नै जोखिममा","दैलेख : जिल्लाको विभिन्न सामुदायिक र राष्ट्रिय वनमा डढेलोले क्षति पुर्याएको छ । पछिल्लो समय जिल्लाका वनैपिच्छे डढेलो लागेको छ । राति सबैजसो वनमा डढेलो देखिने गरेको छ । ११ वटै स्थानीय तहका विभिन्न वन क्षेत्रमा डढेलो दन्किरहेको छ । मध्यपहाडी राजमार्ग, कर्णाली राजमार्ग सहित सुर्खेत दैलेख सडकखण्डका छेउछाउका जंगलमा समेत आगलागी भइरहेको छ । आगलागीबाट बोटबिरुवा, जडिबुटी र वन्यजन्तु मासिएका छन् । जिल्लाभर तीन सय ८३ सामुदायिक वन, ७ वटा नीजि , २ वटा धार्मीक , ३३ वटा कबुलियती वन छन् । ती मध्ये हालसम्म २४ वटा सामुदायिक वन र एक राष्ट्रिय वनमा आगलागी भएको डिभिजन वन कार्यालय दैलेखले जनाएको छ । जिल्ला भरको ७७ हजार ४ सय ७५ हेक्टर वन क्षेत्र मध्ये आगलागीबाट ८ सय २२ हेक्टर वन क्षेत्रमा क्षति पुगेको छ । खोटो र झोरो निकालेका सल्लाको वनमा आगो लाग्दा काँचा रूखसमेत जलेका छन्। वनमा लागेको आगोले बस्तीसम्म क्षति पुर्याएको छ । भैरबी गाउँपालिकाको रावतकोटस्थित पोरोगाड सामुदायिक वन र गल्लापानी सामुदायिक वनमा लागेको आगो बस्तीमा पुगेको छ । वनमा लागेको आगो बस्तीमा पस्दा मध्यपहाडी राजमार्ग छेउछाउमा रहेका घर ध्वस्त पारेको छ । वनमा लागेको आगो बस्तीमा पस्दा बिहीबार दिउँसो भैरबी गाउँपालिका२ रावतकोटका दानबहादुर भण्डारीको घर पूर्णरुपमा क्षति भएको छ । घरमा रहेका लत्ता कपडा, अन्नपात सबै जलेर नष्ट भएको छ । सोहि ठाउँका भिमबहादुर थापाको घर आंशिक रुपमा जलेको भैरबी गाउँपालिकाका इन्जिनियर हीरासिहं थापाले बताए । स्थानीय र प्रहरीको सहयोगमा आगो नियन्त्रणमा आएको थियो । वनमा लागेको आगोको लप्को मध्यपहाडी राजमार्गअन्तरगर्तको सडक नाघेर घरमा सल्किएको थियो । जिल्लाका अधिकांश वनमा स्थानीय नागरिकले जानीजानी डढेलो लगाउने गरेको डिभिजन वन कार्यालयका निमित्त डिभिजनल वन अधिकृत नवराज पौडेलले बताए । स्थानीयले बर्खामा घाँस राम्रो हुने भन्दै यो सिजनमा आगो लगाउने गरेका छन्, सल्लाको वनमा कृषकले नै आगो लगाउँछन्, उनले भने, कतिपय ठाउँमा जंगली जनावरहरु दुम्सी, बँदेललगायतका वन्यजन्तु बारीमा आएर अन्नबाली क्षति गर्न थालेको भन्दै आगलागी गरेको पाएको छ। उपभोक्ता र सर्वसाधारणलाई आगलागी न्यूनिकरण र वन जोगाउन बेला बेला सचेत गराउँदै आएको भएपनि केही ठाउँमा गलत मान्यता र लापरबाहीका कारण आगलागी नरोकिएको पौडेलले बताए ।"
बुटवलमा हत्या : सुटकेसमा शव लुकाएर बागलुङमा गाडेको भेटियो,"गलकोट : बुधबार दिउँसो बागलुङ जिल्लाको ढोरपाटन नगरपालिका२ रिनाम भन्ने स्थानमा गाडिएको अवस्थामा प्रहरीले वेवारिसे अधबैँसे पुरुषको शव फेला पार्यो। घटनाको प्रकृति हेर्दा हत्या गरेर गाडेको हुन सक्ने भन्दै बागलुङ प्रहरीले अनुसन्धानलाई बुधबारबाटै अगाडि बढायो। शवको पहिचान नभएका कारण प्रहरीले देशभर सम्पर्कविहीन भएका मानिसको अवस्थाको विषयमा बुझ्न थाल्यो। प्रहरीलाई मृतकले लगाएको कपडाभित्रका कागजातले अनुसन्धानमा निकै सहज बनायो। वेवारिसे शवका विषयमा सबैतिर जानकारी गराउँदा बुटवलबाट एक युवक चैत्र ४ गतेदेखि हराएको सूचना बागलुङ प्रहरीमा आएपछि अनुसन्धानको दायरा साँघुरिँदै आयो। बुटवलमा हराएको युवाका आफन्त बिहीबार बागलुङ आएपछि अन्ततः शवको पहिचान खुल्यो। ढोरपाटन२ रिनाममा गाडिएको अवस्थामा फेला परेको शव नवलपरासी जिल्लाको देवचुली नगरपालिका३ केवरानीका नारायण बस्यालको रहेको जिल्ला प्रहरी कार्यालय बागलुङका सूचना अधिकारी तथा प्रहरी नायब उपरीक्षक इकवाल हवारीले जानकारी दिए। बुटवलमा व्यवसाय गर्दै आएका बसेल चैत ४ गते रातिदेखि सम्पर्कविहीन भएका थिए।प्रारम्भिक अनुसन्धानबाट बुटवलमा हत्या गरी शव लुकाउन बागलुङ ल्याएको देखिन्छ, सूचना अधिकारी हवारीले भने, शवसँगै भएको व्यावसायिक कागजातका आधारमा अनुसन्धान गर्दा व्यवसायमा साझेदारी गर्दै आएका ढोरपाटन२ रिनाम घर भई बुटवलमा बस्यालसँगै व्यवसाय गर्ने मित्रलाल खनाललाई इलाका प्रहरी कार्यालय बुटवले बिहीबार पक्राउ गरेको छ, आर्थिक लेनदेनका कारण हत्या गरेको स्वीकार गरेपनि एक्लैले हत्या गरी शव बागलुङ ल्याउन मुस्किल हुन्छ, थप अनुसन्धान भइरहेको छ।हवारीका अनुसार बुटवल प्रहरी र बागलुङ प्रहरीले समन्वयमा अनुसन्धान गरिरहेका छन्। अन्य मानिससमेत शङ्काको घेरामा रहेको उनले बताए। उनले हत्यामा सम्लग्न एक जना फरार रहेको बताए। हत्यामा कुनै पेशेवर अपराधीसमेत संलग्न भएको हुनसक्छ, बुटवलमा हत्या गरी शव सुटकेसमा राखेर बस चढेर बागलुङस्थित ढोरपाटन२ रिनाम ल्याएर गाडेको अनुसन्धानबाट देखिन्छ, उनले भने हत्या सुनियोजित भएको हुँदा एक्लैले सम्भव देखिँदैन, अन्य कुरा थप अनुसन्धानबाटै खुल्ला।साझेदारीमा व्यवसाय गर्दा आर्थिक विवाद भएकाले हत्या गरेर शव लुकाउन बागलुङ ल्याएको प्रारम्भिक अनुसन्धानबाट खुलिसकेको छ। बुटवलबाट बसको डिक्कीमा सुटकेसभित्र शव राखेर बागलुङको ढोरपाटन ल्याउनु भनेको निकै जटिल भएकाले हत्यारा निकै चलाख र पेशेवरसमेत भएको देखिन्छ। गाडिएको अवस्थामा फेला परेको बेवारिसे शव दुर्घन्धित हुँदै गएपछि स्थानीयवासीले प्रहरीलाई खबर गरेपछि घटना बाहिर आएको हो।"
तीन दिन हावाहुरीसहित हल्का वर्षाको सम्भावना,काठमाडौं : हाल देशमा स्थानीय वायु र पश्चिमी न्युन चापीय रेखाको प्रभावले तीन दिन हावाहुरीसहित हल्का वर्षाको सम्भावना रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाले जारी गरेको मौसम बुलेटिनमा हाल देशको पहाडी भूभागमा आंशिक देखि सामान्य बादल र बाँकी भूभागमा आंशिक बादल रहेको उल्लेख छ। शुक्रबार दिउँसो प्रदेश १ र सूदरपश्चिम प्रदेशलगायत अन्य प्रदेशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदली रहनेछ। प्रदेश १ र सूदरपश्चिम प्रदेशका लगायत अन्य प्रदेशका पहाडी भूभागहरुका थोरै स्थानमा मेघगर्जनचट्टयाङ्गहावाहुरीसहित हल्का वर्षाको सम्भावना रहेको छ। राती प्रदेश १ र सूदरपश्चिम प्रदेश लगायत अन्य प्रदेशका पहाडी भूभागमा आंशिक देखि सामान्य बदली रही बाँकी भूभागमा मौसम सामान्यतया सफा रहने छ। प्रदेश १ र सूदरपश्चिम प्रदेशका थोरै स्थानहरुमा र बाँकि पहाडी भूभागका एक दुई स्थानमा मेघगर्जनचट्टयाङ्गहावाहुरी सहित हल्का वर्षाको सम्भावना रहेको छ। महाशाखाका अनुसार शनिबार दिउँसो देशका धेरैजसो स्थानहरुमा आंशिकदेखि सामान्य बदली रहनेछ। देशका पहाडी भूभागका थोरै स्थानहरुमा र तराईका एक दुई स्थानमा मेघगर्जनचट्टयाङ्गहावाहुरीसहित हल्का वर्षाको सम्भावना रहेको छ। राती देशका पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने छ। देशको पहाडी भूभागका एक दुई स्थानमा मेघगर्जनचट्टयाङ्गहावाहुरीसहित हल्का वर्षाको सम्भावना रहेको छ। आइतबार दिउँसो देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदली रहनेछ। देशका पहाडी भूभागका थोरै स्थानहरुमा मेघगर्जनचट्टयाङ्गसहित हल्का वर्षाको सम्भावना रहेको मौसम पूर्वानुमान महाशाखाले जनाएको छ। राती देशका पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने छ। देशका पहाडी भूभागका एक दुई स्थानमा मेघगर्जनचट्टयाङ्ग सहित क्षणिक वर्षाको सम्भावना रहेको छ। पहाडी भूभागका थोरै स्थानमा अपरान्हसाँझतिर मेघगर्जनचट्टयाङ्गहावाहुरीसहित हल्का वर्षाको सम्भावना रहेकोले आवश्यक सतर्कता अपनाउन महाशाखाले अनुरोध गरेको छ।
हात्तीको आक्रमणबाट किसानको मृत्यु,"राजविराज : गहुँको रखवारी गर्न कुरुवा बसेका एक किसानको शुक्रबार बिहान हात्तीको आक्रमणबाट मृत्यु भएको छ । कोशी टप्पु वन्य जन्तु आरक्षबाट आएको हात्तीको आक्रमणमा परी सप्तरीको हनुमाननगर कंकालिनी नगरपालिका१ भारदह बस्ने ५८ वर्षीय नारायण प्रमाणीको मृत्यु भएको आरक्षका वार्डेन अशोक रामले जानकारी दिए । काटेर खेतमा राखिएको गहुँको रखबारी गर्न बसेका प्रमाणीको छातीमा हात्तीले कुल्चेर मृत्यु भएको स्थानीय गंगाप्रसाद साहले बताए । घटनास्थलमा आरक्षका रेन्जर जयराम न्यौपाने तथा इलाका प्रहरी कार्यालय कञ्चनरुपको टोली पुगेको छ । घटनास्थल मुचुल्कापछि शवलाई पोस्ट्मार्टमका लागि राजविराजस्थित गजेन्द्रनारायण सिंह अस्पताल लैजाने तयारी भइरहेको वार्डेन रामले बताए । हात्तीको आक्रमणबाट मृत्यु भएका नारायण प्रमाणीको शव हेर्न उर्लिएको भीड । कोशी नदी पश्चिम किनार गोलघर नजिक केरा खेतीसँगै किसानहरुले गहुँबाली लगाउने गरेका छन् । मृतकका एक श्रीमती, एक छोरा र एक छोरी छन् । छोरीको विवाह भइसकेको छ भने २१ वर्षीय छोराको वैशाख १३ गते विवाह निश्चित गरिएको थियो । सप्तरी, सुनसरी हुँदै भारत जाने जङ्गली हात्तीलाई सीमावर्ती क्षेत्रमा रोक्न भारतले हात्ती जाने बाटोमा नयाँ प्रविधिको सोलार फेन्सिङ तारवार लगाएको छ । बिहीबार सुनसरीमा १४ वटा हात्तीमध्ये ५ वटा देखिएको बताउँदै वार्डेन रामले सोलार तारवारले भारततर्फ जान नपाएका हात्ती सप्तरी प्रवेश गरेको बताए । हात्तीको उपद्रो बर्सेनि बढ्दै जाँदा पूर्वोत्तर सप्तरीको भारदह, हनुमाननगर, कञ्चनरुप, सप्तकोशी, अग्नीसाइर कृष्णसवरण, रुपनी, शम्भुनाथ, सुरुङ्गालगायतका नगरपालिका र गाउँपालिका बढी मात्रामा प्रभावित छन् । हात्तीको आक्रमणकै कारण सप्तरीमा बर्सेनि पाँच, सात जनाको ज्यान जाने गरेको तथ्याङ्क छ ।"
काठमाडौं महानगरपालिकाले भन्यो  कोरोना संक्रमण देखिए मात्र विद्यालय बन्द गर्नू,"काठमाडौं : कुनै विद्यालयका शिक्षक वा विद्यार्थीमा कोरोना भाइरस (कोभिड१९) संक्रमण देखिए एक हप्ता विद्यालय बन्द गर्न काठमाडौं महानगरपालिकाले आग्रह गरेको छ । शुक्रबार एक विज्ञप्ति जारी गर्दै महानगरपालिकाले संक्रमण देखिए एक हप्तासम्म विद्यालय बन्द गर्न सकिने जनाएको छ। यस्तो अवस्थामा वैकल्पिक माध्यमबाट शिक्षण सिकाइ गर्न गराउनु पनि महानगरपालिकाले अनुरोध गरेको छ। कोरोना भाइरस संक्रमण नभएको अवस्थामा विद्यालयहरुले सामाजिक दूरी कायम गर्ने मास्क अनिवार्य प्रयोग गर्ने तथा साबुन पानीले राम्रोसँग हात धुने, सेनिटाइजरको प्रयोग गर्नेलगायतका स्वास्थ्य तथा जनसंख्या मन्त्रालयबाट विगतमा जारी गरिएको मापदण्डहरुको कडाइका साथ पालना गर्न पनि महानगरपालिकाले अनुरोध गरेको छ। 'कोरोना भाइरस संक्रमण नभएको अवस्थामा विद्यालयहरुले सामाजिक दूरी कायम गर्ने मास्क अनिवार्य प्रयोग गर्ने तथा साबुन पानीले राम्रोसँग हात धुने, सेनिटाइजरको प्रयोग गर्नेलगायतका स्वास्थ्य तथा जनसंख्या मन्त्रालयबाट विगतमा जारी गरिएको मापदण्डहरुको कडाइका साथ पालना गरी अभिभावकहरुको समेतको सहमतिमा विद्यालय संचालनगर्नु गराउनु हुन अनुरोध गरेको छ,' विज्ञप्तिमा भनिएको छ। पछिल्लो समय विद्यार्थी र शिक्षकमा कोरोना संक्रमण देखिएपछि कतिपय स्थानीय तहले विद्यालय बन्द गर्न थालेका छन् ।"
"सुर्खेतबाट धरान जाँदै गरेको बस कोहलपुरमा दुर्घटना, ५ को मृत्यु","नेपालगन्ज: सुर्खेतबाट धरानका लागि छुटेको यात्रुवाहक बस बाँकेको कोहलपुरस्थित रोहिणी खोला नजिकै दुर्घटनाग्रस्त हुँदा ५ जनाको मृत्यु भएको छ । ४२ जना घाइते भएका छन् । प्रहरीका अनुसार सुर्खेतबाट धरानका लागि छुटेको मे १ ख ३३४७ नम्बरको बस बाँकेको कोहलपुर नगरपालिका१३ स्थित शुक्रबार साँझ विपरीत दिशाबाट आइरहेको टिपरसँग ठोक्किएर दुर्घटना भएको हो। घाइतेमध्ये ७ जनाको अवस्था गम्भीर रहेको बताइएको छ । घटनास्थलमा साँझ अवेरसम्म उद्धार कार्य जारी थियो । दुर्घटनामा एक जनाको घटनास्थलमै र अन्य ४ जनाको उपचारका लागि नेपालगञ्ज मेडिकल कलेज शिक्षण अस्पताल कोहलपुर पुर्याएलगत्तै मृत्यु भएको इलाका प्रहरी कार्यालय कोहलपुरका प्रमुख, डीएसपी रवीन्द्र खनालले जानकारी दिए। घटनाबारे सम्पूर्ण विवरण आइसकेको छैन । उद्धार गरिएका ४२ घाइतेको नेपालगञ्ज मेडिकल कलेज शिक्षण अस्पताल कोहलपुरमा उपचार भइरहेको छ।"
"भक्तपुरमा मोटरसाइकल दुर्घटना, दुईको मृत्यु","भक्तपुर: भक्तपुरकाठमाडौँ ६ लेन सडकअन्तर्गत भक्तपुर नगरपालिका १ चुनदेवीमा शुक्रबार मोटरसाइकल दुर्घटना हुँदा दुईजनाको मृत्यु भएको छ । प्रदेश नं ३०२०११ छ ८२५० नम्बरको मोटरसाइकल आफैँ अनियन्त्रित भइ सडक किनारको रेलिङमा ठोक्किएर दुर्घटना हुँदा दुईजनाको घटनास्थलमै मृत्यु भएको हो । महानगरीय प्रहरी परिसर भक्तपुरका अनुसार बाँकेको नेपालगञ्ज घर भइ हाल काठमाडौंको पुतलीसडक बस्ने २० वर्षीय सूर्य ओली र भोजपुरको चौकीडाँडा गाउँपालिका घर भइ हाल पुतलीसडक नै बस्ने १८ वर्षीय सुमन गिरीको मृत्यु भएको थियो । परिसरका प्रवक्ता प्रहरी नायब उपरीक्षक दीपक गिरीले उक्त मोटरसाइकल सल्लाघारीबाट सूर्यविनायकतर्फ जाँदै गर्दा उक्त दुर्घटना भएको जानकारी दिए । दुर्घटनामा परेकालाई उद्धार गरी मध्यपुर थिमि नपा ४ स्थित मध्यपुर अस्पताल लगिएको उनले बताए । प्रहरीकै गाडीमा अस्पताल पुर्याइएका उनीहरुको उपचार हुँदाहुँदै मृत्यु भएको उनको भनाइ थियो । प्रहरी नायब उपरीक्षक गिरीका अनुसार सूर्यको टाउको र छातीमा र सुमनको टाउकोमा गम्भीर चोट पुगेकोले बचाउन नसकिएको चिकित्सकले जानकारी दिएका थिए । दुर्घटनाबारे जानकारी प्राप्त हुनासाथ भक्तपुरकाठमाडौं ६ लेन सडकको सल्लाघारी चोकमा ड्युटीमा रहेको प्रहरी टोली घटनास्थल पुगेको प्रहरीले जनाएको छ । 'घटनास्थल नजिकै रहेको एक घरको सीसीटीभीको अभिलेख हेर्दा उक्त मोटरसाइकल अनियन्त्रित भई सडक किनाराको बारमा ठोक्किई दुर्घटना भएको देखियो,' प्रहरी नायब उपरीक्षक गिरीले भने, 'तीव्र गतिमा रहेको उक्त मोटरसाइकललाई अन्य कुनै सवारीसाधनले ठक्कर दिएको देखिँदैन ।' उनका अनुसार दुर्घटनामा परेको मोटरसाइकल सडक किनाराको बारमा ठोक्किइ उछिटिएर सडकमा समेत घिस्रिएको थियो । दुर्घटनास्थलको प्रकृति हेर्दा अन्य सवारीसाधनले ठक्कर दिएको वा ठक्कर खाएको कुनै प्रमाण नदेखिएको उनको भनाइ थियो । प्रत्यक्षदर्शीहरुले पनि तीव्र गतिमा रहेको उक्त मोटरसाइकल आफैँ अनियन्त्रित भइ दुर्घटना भएको जानकारी दिएको उनले स्पष्ट पारे । तै पनि अन्य सवारीसाधनले ठक्कर दिएर अनियन्त्रित भइ दुर्घटना भएको हो कि भन्नेबारे अनुसन्धान भइरहेको प्रहरी नायब उपरीक्षक गिरीले जानकारी दिए । घटनाबारे थप अनुसन्धान भइरहेको भक्तपुर प्रहरीले जनाएको छ ।"
दुर्घटनामा एम्बुलेन्स चालकको मृत्यु,राजविराज : बिरामीलाई अस्पताल पुर्याएर फर्किएको एम्बुलेन्स चालकको शुक्रबार दुर्घटनामा परी मृत्यु भएको छ । सप्तरीको शम्भुनाथ नगरपालिकास्थित पूर्वपश्चिम राजमार्गमा बसको ठक्करले भएको दुर्घटनामा स १ च ५५२ नम्बरको एम्बुलेन्स चालक सिरहा सुखिपुर बस्ने ५० वर्षीय छेदीलाल कामतको घटनास्थलमा नै मृत्यु भएको सप्तरी प्रहरीले जनाएको छ । शम्भुनाथ नगरपालिका३ स्थित शम्भुनाथ मन्दिर जाने प्रवेशद्वार अगाडि पश्चिमबाट पूर्वतर्फ जाँदै गरेको ना ६ ख ७८९२ नम्बरको बसले विपरित दिशातर्फ आउँदै गरेको एम्बुलेन्सलाई ठक्कर दिँदा एम्बुलेन्स चालक कामतको घटनास्थलमा नै मृत्यु भएको हो । मृतकको शव पोष्टमार्टमका लागि रामकुमार उमाप्रसाद स्मारक अस्पताल लहान लगिएको छ । ठक्कर दिने बस प्रहरीको नियन्त्रणमा रहेको छ । घटना लगत्तै बस चालक फरार भएकाले खोजतलास जारी रहेको सप्तरीका डिएसपी माधवप्रसाद काफ्लेले बताए ।
बैकिङ कसुरका फरार अभियुक्त पक्राउ,राजविराज: काठमाडौंमा बैंकिङ कसुर गरी फरार एक अभियुक्त सप्तरीबाट पक्राउ परेका छन् । सप्तरीको राजविराज नगरपालिका१६ बोरियास्थित घरमा लुकिछिपी बसेको अवस्थामा बैंकिङ कसुर मुद्दाका फरार अभियुक्तलाई शुक्रबार पक्राउ गरिएको सप्तरी प्रहरीले जनाएको छ । पक्राउ पर्नेमा राजबिराज नगरपालिका १६ का करण कुमार दास रहेका छन् । दासविरुद्ध उच्च अदालत पाटनको संयुक्त वाणिज्य ईजलासले बैंकिङ कसुर मुद्दामा गत मङ्सिर १५ गते १० दिन कैद र १२ लाख जरिवाना ठहर गर्दै फैसला सुनाएको थियो । पक्राउ परेका दासलाई फैसला कार्यान्वयनका लागि शुक्रबार नै सप्तरी जिल्ला अदालत बुझाइने जिल्ला प्रहरी कार्यालय सप्तरीका डिएसपी माधवप्रसाद काफ्लेले जनाए । काठमाडौं महानगरपालिका४ घर भएका नवमैत्री बचत तथा ऋण सहकारी संस्था लिमिटेडका प्रबन्धक डिल्लीप्रसाद भट्टराईले दासविरुद्ध उजुरी गरेका थिए ।
"काठमाडौंको अनौठो मौसम : हुरीबतास, असिनापानी अनि दिउँसै अँध्यारो","काठमाडौं : वायु प्रदुषणसँगै काठमाडौंको मौसम अनौठो तरिकाले बदली भइरहेको छ। डडेलोको धुँवा र वायु प्रदुषणका कारण झन्डै एक महिनादेखि नै काठमाडौंको आकाश राम्रोसँग खुलेको छैन। बिहीबार बेलुकाका हुरीबतासले शुक्रबार बिहानतिर आकाश केही खुलेको थियो। तर एकछिनमै तुँवालोले ढाकिएको थियो। दिउँसोदेखि असिनापानीको क्रम सुरु भयो । चार बजेपछि राजधानी पुरै अध्याँरो भएको छ। अध्याँरो भएपछि सडकमा सवारी साधनहरू लाइट बालेर गुडिराखेका छन् । जल तथा मौसम विज्ञान विभाग, मौसम पूर्वानुमान महाशाखाका मौसमविद् राजु प्रधानाङगका अनुसार स्थानीय वायुको प्रभावले दिउँसो अँध्यारो भएको हो । मौसम खराब भएर भिजिविलिटी कम हुँदा नियमित उडानसमेत प्रभावित भएका छन् ।"
बागलुङमा हार्डवयर पसलमा आगलागी,"बागलुङ : बागलुङ बजारको श्रेष्ठ हार्डवयरमा आगलागी भएको छ । शुक्रबार बिहान अचानक भएको आगलागीबाट हार्डवयरका सामग्री जलेर नष्ट भएका छन् । अहिले नेपाल प्रहरी, सशस्त्र प्रहरी, स्थानीय र दमकलको सहयोगमा आगो नियन्त्रण नजिक छ । यद्यपि आगलागीबाट क्षतिको विवरण आउन बाँकी छ। आगलागीको कारण समेत खुल्न सकेको छैन । पछिल्लो समय बागलुङ बजारमा आगलागीको घटना बढेको छ । यसै साता मात्रै बानपा ३ गुठीको सिर्जना फर्निचर उद्योगमा आगलागी भएको थियो भने त्यसअघि बागलुङ बजारकै मुख्य चोकमा रहेको ग्रीन एण्ड चिल रेष्टुरेन्टमा आगलागी हुँदा लाखौंको क्षति भएको थियो ।"
भेरीमा उपचाररत ४९ सङ्क्रमितको अवस्था गम्भीर,"नेपालगञ्ज : नेपालगञ्जस्थित भेरी अस्पतालमा उपचाररत ४९ कोरोना सङ्क्रमितको अवस्था गम्भीर रहेको छ । अस्पतालको कोभिड वार्डमा उपचाररत ७४ कोरोना सङ्क्रमितमध्ये ४९ जनाको अवस्था गम्भीर रहेको र सातजनाको भेन्टिलेटरमा उपचार भइरहेको जिल्ला कोभिड सङ्कट व्यवस्थापन केन्द्र बाँकेका स्रोत व्यक्ति तेज वलीले जानकारी दिए। उनका अनुसार कोरोना भाइरस सङ्क्रमणबाट हालसम्म बाँकेका ५९ र बाहिरी जिल्लाबाट उपचारका लागि बाँकेमा आएका ९३ जनाको निधन भएको छ । बाँकेमा सक्रिय सङ्क्रमितको सङ्ख्या २८२ पुगेको छ । बाँकेमा अहिलेसम्म कूल पाँच हजार ४३ जनामा कोरोना पोजेटिभ भएकामा चार हजार ७०२ जना डिस्चार्ज भइसकेका छन् । बाँकेमा पछिल्लोपटक आज बिहान गुर्भाकोट नगरपालिका१३ सुर्खेत निवासी ३१ वर्षीय सङ्क्रमित पुरुषको उपचारका क्रममा भेरी अस्पताल नेपालगञ्जमा मृत्यु भएको छ । एक हप्ताअघि मात्र भारतबाट फर्किएका उनलाई स्वास्थ्यमा समस्या देखिएपछि गरिएको पिसिआर परीक्षणमा कोरोना पुष्टि भएको थियो । कोरोना पुष्टि भएपछि चैत ३१ गते भेरी अस्पतालको कोभिड वार्डमा भर्ना गरी उपचार गर्दा गर्दै शुक्रबार बिहान ७ :३५ मा मृत्यु भएको बाँकेका कोरोना स्रोत व्यक्ति वलीले जानकारी दिए।। बाँकेमा बढ्दै गएको कोरोना भाइरस सङ्क्रमण रोकथामका लागि जिल्ला सङ्कट व्यवस्थापन केन्द्रले स्थानीय तहमा कम्तीमा ५० शय्याको आइसोलेसन केन्द्र स्थापना र सञ्चालन गर्ने, नेपालगञ्ज उपमहानगरपालिकाभित्र साविकमा सञ्चालनमा आएका १२० शय्याको ह्वाइटहाउस आइसोलेशन पुनः सञ्चालन गर्ने, कोरोना बिरामी ओसारपसार गर्न प्रत्येक स्थानीय तहमा एउटा एम्बुलेन्स तयारी अवस्थामा राख्ने, भेरी अस्पतालको १४२ शय्याको आइसोलेशनमा जनशक्ति थपेर सञ्चालनका लागि तयारीमा राख्ने तथा यसअघिका जिल्लामा रहेका सबै आइसोलेशन सेन्टर, होल्डिङ सेन्टर तयारी अवस्थामा राख्ने निर्णय गरिएको प्रमुख जिल्ला अधिकारी शिवराम गेलालले जानकारी दिए।रासस"
वीरगन्जमा परीक्षण गराएकामध्ये आधामा कोरोना पुष्टि,"वीरगन्ज : वीरगन्जमा परीक्षण गराएकामध्ये आधा जतिमा कोरोना भाइरस संक्रमण भेटिएको छ। वीरगन्जस्थित नारायणी अस्पतालको प्रयोगशालामा बिहीबार बेलुकी ७८ जनाको परीक्षण गरिएकोमध्ये ३८ जनामा संक्रमण पुष्टि भएको हो। ७५ जनाको आरटी पीसीआर परीक्षण गर्दा ३५ जनामा र ३ जनाको एन्टिजेन प्रविधिबाट परीक्षण गर्दा तीनै जनामा कोरोना संक्रमण पुष्टि भएको अस्पतालका कोभिड कोर्डिनेटर डाक्टर सरोज रोशन दासले जानकारी दिए। संक्रमण पुष्टि भएका ७८ जनामध्ये वीरगन्ज महानगरपालिकाका मात्रै ३१ जना छन्। डाक्टर दासका अनुसार, वीरगन्ज महानगरपालिका४ का १० जना, वडा नम्बर ५ र १० का ३३ जना, वडा नम्बर ८, १२, १६, २० र २४ का २२ जना, वडा नम्बर ३, ६, ७, १४ र २७ का ११ जनामा संक्रमण पुष्टि भएको हो। यस्तै बाराको जितपुर सिमरा उपमहानगरपालिका वडा नम्बर १० र २४ तथा कलैया महानगरपालिका वडा नम्बर ४ का ११ जनामा पनि संक्रमण भेटिएको छ। रौतहटको गढीमाइ नगरपालिकाको वडा नम्बर ४ र ७ का ११ जना, मकवानपुरको हेटौडा उपमहानगरपालिका५ का १ जना र काठमाण्डौको तारकेश्वर नगरपालिका९ का १ जनामा संक्रमण पुष्टि भएको डाक्टर दासले जानकारी दिए। बिहीबार थपिएका ३८ जना संक्रमितमध्ये वीरगन्जका १ वर्षीय शिशुदेखि ८७ वर्षीय बृद्धसमेत रहेको उनले बताए। वीरगन्जमा पछिल्लो एक हप्तामा (चैत २७ देखि बैशाख २ सम्म) मात्रै १४९ नयाँ संक्रमित थपिएका हुन्। नारायणी अस्पतालको प्रयोगशालामा चैत २७ देखि बैशाख २ गतेसम्म ३ सय ४८ जनाको परीक्षण गर्दा १ सय ४९ जनामा संक्रमण भेटिएको हो। गत चैत ३१ गते ७९ जनाको परीक्षण गर्दा २८ जनामा, चैत ३० मा ९५ जनाको परीक्षण गर्दा ४० मा, चैत २९ गते ६० जनाको परीक्षण गर्दा २८ मा र चैत २७ गते बिहीबार ३६ जनाको परीक्षण गर्दा १५ जनामा संक्रमण पुष्टि भएको थियो। परीक्षण गरिएकामध्ये आधा जतिमा संक्रमण भेटिनुले वीरगन्जमा कोरोना संक्रमणले भयावह रुप लिन थालिसकेको पुष्टि भएको नारायणी अस्पतालका डाक्टर उदय नारायण सिंहले बताए। पहिलो लहरका बेला अधिकतम २० देखि २२ प्रतिशतमा मात्रै संक्रमण भेटिन्थ्यो, उनले भने,तर अहिले केहि दिन यता ५० प्रतिशतको हाराहारीमा संक्रमण भेटिन थालेको छ, यसले यहाको अवस्था डरलाग्दो बन्दै गएको संकेत गर्छ।' डाक्टर सिंहका अनुसार, अहिले परीक्षण गराउन आउनेहरु प्राय सबै कडा लक्षण देखा परिसकेकाहरु नै हुन्। सामान्य लक्षण भएकाहरु भने परीक्षण गराउन नआइ गाँउघरमै रहेकाले उनीहरुबाट समुदायमा संक्रमण फैलिरहेको उनले बताए। पर्सामा अहिले वीरगन्जको नारायणी अस्पतालमा मात्रै कोरोनाको परीक्षण भइरहेको छ।१४ स्थानीय तह रहेको पर्सा जिल्लामा वीरगन्ज महानगर बाहेक बाँकी १३ स्थानीय तहले कोरोना महामारीलाइ लक्षित गरी कुनै तयारी वा सावधानी अपनाएका छैनन्। नारायणी अस्पतालकै डाक्टर निरज सिंहले वीरगन्जमा पछिल्लो एक हप्ताको कोरोना संक्रमण बृद्धिको दर हेर्ने भने समुदायमै संक्रमण फैलिसकेको पुष्टि भएको बताए। यहाँ सबै अस्पताल गम्भीर प्रकृतिको निमोनियाको लक्षण भएका शंकास्पद कोरोनाका बिरामीले भरिन थालिसकेको उनले बताए। उनले भने,यो बैशाख महिनाले गत वर्षको साउन महिनाको याद गराउने प्रबल सम्भावना छ, त्यसैले वीरगन्जवासी आफैँ सचेत बन्न आवश्यक छ। भारतमा कोरोनाको दोस्रो लहर चलेपछि त्यसको असर नेपालका सिमावर्ती जिल्लाहरुमा पनि देखिएको छ। लामो समयदेखि न्यून संक्रमित रहेको पर्सा लगायतका सीमावर्ती जिल्लामा पछिल्लो समय एकाएक संक्रमितहरुको संख्या बढ्नुले पनि भारतमा बढ्दो कोरोना कहरले नेपाललाई छोइसकेको पुष्टि गर्छ। कोरोना संक्रमणका कारण पछिल्लो एक हप्तामा पर्सा र बाराका ४ जनाले ज्यान गुमाइसकेका छन्। स्वास्थ्य मन्त्रालयले पनि बिहीबार मात्रै पर्सा, बारा सहितका १४ जनाला संक्रमणको अति प्रभावित जिल्ला घोषणा गरिसकेको छ। पर्सामा दिनहु संक्रमण दर उच्च गतिमा बढी रहँदा भने यहाँका सरकोकारवाला निकायले संक्रमणलाई लक्षित गरी प्रभावकारी कदम चाल्न सकेका छैनन्।"
मेसिनले धपाउनेछ भालु,"जोमसोम : भालुले अन्नबाली खाइदिएर किसानलाई बर्सेनि हैरान पार्दै आएको छ। अब भने भालु धपाउन दुःख खेप्नुपर्ने छैन, मेसिन (उपकरण)को सहारा मिलेको छ। सौर्य ऊर्जाजडित उक्त उपकरणमा अनअफ बटन छ। त्यसको स्पिकर पछाडिको भागमा नम्बर हुन्छ। भालु आउने बेला उक्त नम्बरमा फोन गर्नासाथ उपकरणबाट ५० थरीका आवाज निस्किन्छ। उपकरण बन्द गर्नुपर्यो भने स्पिकरपछाडि लेखिएको त्यही नम्बरमा फोर्न गर्नुपर्ने हुन्छ। त्यही उपकरण मुस्ताङको थासाङ२ सौरुका किसानलाई उपलब्ध गराइएको छ। ओमविकास गौचन तथा देउकुमारी गौचन प्रतिष्ठानको आर्थिक सहयोगमा राष्ट्रिय आविष्कार केन्द्रले उक्त उपकरण उपलब्ध गराइएको प्रतिष्ठानका सचिव गौतम शेरचनले बताए। शेरचनका अनुसार यो उपकरणको मूल्य ३२ हजार रुपैयाँ पर्छ। किसानलाई भालुले सास्ती दिँदै आएको कुरा सौरुका वडाध्यक्ष नरप्रसाद हिराचनले उठाएपछि प्रतिष्ठानले यो उपकरण उपलब्ध गराएको संस्थाका सचिव शेरचनले उल्लेख गरे। मुस्ताङका चिवाङ, टुकुचे, सौरु, कोवाङ, सिर्खुम, टिटी, कुन्जो र छयोलगायत गाउँमा किसानले लगाएको अन्नबाली भालुले सखाप पारिदिएपछि समस्यामा पर्दै आएका थिए। प्रतिष्ठानले उपकरण उपलब्ध गराएसँगै अन्नबाली सुरक्षित हुने अपेक्षा गरिएको छ। कार्यक्रममै उक्त उपकरण परीक्षण गरिएको थियो।"
बलात्कार मुद्दामा बयान फेर्दा,दाङ : जबरजस्ती करणी मुद्दामा बयान फर्ने एक युवतीले एक महिना कैद सजाय भुक्तान गर्नुपर्ने भएको छ। बलात्कारको उजुरी दिएर बकपत्रमा बयान फेरेपछि ती युवतीलाई दाङ देउखुरी जिल्ला अदालतले हालै एक महिना कैद सजाय तोकेको हो। ती युवतीले घोराहीका तीन जना युवाले आफूलाई सामूहिक बलात्कार गरेको भन्दै गत असोज ९ गते जिल्ला प्रहरी कार्यालयमा उजुरी दिएकी थिइन्। उजुरी दिएका एक बालिका र युवतीले अदालतमा फागुन ४ गते गरेको बकपत्रमा बलात्कार नभई ती तीन युवालाई दुःख दिन उजुरी हालेको भनेका छन्। जिल्ला न्यायाधीश रितेन्द्र थापाको एकले इजलासले बयान फेर्ने युवतीलाई उल्टै कैद सजाय निर्धारण गरेको हो। न्यायाधीश थापाको इजलासले झुट्टा मुद्दा हालेर अदालतको समय बर्बाद गर्ने र राज्यको जनशक्ति र स्रोतमा क्षति पुर्याएको ठहर गरेको छ। अदालतले एक जनालाई नाबालिग भएकाले छोडिएको छ। अर्की जाहेरवाला युवतीलाई भने उल्टै कसुरदार ठहर गर्दै कैदको फैसला गरेको हो। बलात्कार आरोप लगाउने युवतीले तीन जना युवालाई २५२५ हजार रुपैयाँ क्षतिपूर्तिसमेत दिनुपर्ने फैसला गरिएको छ।

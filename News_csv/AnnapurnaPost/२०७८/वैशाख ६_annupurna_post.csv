शीर्षक,विवरण
नागरिकता ऐन नबन्दा समस्या,"आमाको नामबाट निःशर्त नागरिकता पाउने हक नेपालको संविधानले नै सुनिश्चित गरेको छ। संविधानको धारा ११ को ख मा लेखिएको छ कुनै व्यक्तिको जन्म हुँदाका बखत निजको बाबु वा आमा नेपालको नागरिक रहेछ भने त्यस्तो व्यक्ति नेपालको नागरिक ठहर्ने छ। तर अहिले प्रचलनमा रहेको नागरिकता ऐन २०६३ र गृहमन्त्रालयले जारी गरेको नागरिकता वितरणसम्बन्धी निर्देशिकाले संविधानको व्यवस्थालाई साँघुरो बनाएको छ। नागरिकता प्रदान गर्ने जिल्ला प्रशासन कार्यालयहरू यही ऐन र निर्देशिकाको बहाना देखाएर संविधानले दिएको अधिकार उल्लंघन गरिरहेका छन्। आमाको नामबाट नागरिकता लिन जानासाथ उनीहरूलाई फरक व्यवहार गरिने पीडित बताउँछन्। विदेशीसँग बिहे गरेको होला ? बाबुको परिचय र पहिचान लुकाएको होला भन्दै कर्मचारीले नै अनावश्यक शंका गर्छन्। संविधानलाई देशको मूल कानुन भन्ने गरिन्छ। यसकै आधारमा ऐन नियम र नियमावली बन्ने गरेका छन्। निर्देशिका र ऐनमा जे व्यवस्था भए पनि संविधानका आधारमा उनीहरूलाई निःशर्त नागरिकता प्रदान गर्न पाउने कानुनी छुट छ। तर कार्यान्वयनको पाटोमा भने संविधानको बेवास्ता गरिन्छ। संविधान जारी भइसकेपछि संघीय सदन गठन भएको छ। संघीय सदन गठन भएको एक वर्षभित्र संविधानसँग बाझिने सबै कानुन मिलाउनुपर्ने भनेर संविधानमै लेखिएको छ। अहिले प्रचलनमा रहेको नागरिकता ऐन २०६३ सालमै बनेको हो। नागरिकता वितरणको सवालमा संविधान र ऐनमा निकै फरक व्यवस्था छन्। तर अहिलेसम्म विवादग्रस्त नागरिकता ऐनका केही बुँदा हट्न सकेका छैनन्। न त सरकारले सच्याउन चासो देखाएको छ। २०७५ सालमा संसद्मा पेस भएको नागरिकता विधेयक अझै पास हुन सकेको छैन। जसले गर्दा नयाँ कानुन बन्ने बाटो पनि बन्दप्रायः छ। यसले गर्दा धेरै मानिस नागरिकता पाउने हकबाट वञ्चित छन्। संघीय संसद् बसेको तीन वर्षसम्म पनि कानुन नबन्नु लज्जास्पद हो। यसरी हेर्दा सरकारले नै संविधानको उल्लंघन गरिरहेको छ। सदनले चासो नदिने र सरकार अनिर्णयको बन्दी बनेकाले पनि कानुन बन्न सकेको छैन। संविधानलाई कागजको खोस्टो बनाउने हो भने समयसापेक्ष भएका ठूलाठूला परिवर्तनको के अर्थ ? नेपालको संविधानको भाग १ धारा १ मा लेखिएको छ यो संविधान नेपालको मूल कानुन हो। यस संविधानसँग बाझिने कानुन बाझिएको हदसम्म अमान्य हुनेछ। संविधानको अक्षरशः पालना गर्नु हामी सबैको कर्तव्य हो। संविधानमा जे लेखिएको भए पनि सरकारी तवरबाट अहिलेसम्म यस्ता बाझिने कानुन खारेज गरिएको छैन। संविधान उल्लंघन गर्नेलाई कसले उपचार गर्ने ? संविधानलाई नेपालको मूल कानुन भनेर किन भन्ने ? प्रयोगमा ल्याउनै नसकिने व्यवस्था संविधानमा किन राख्ने ? संसद्बाट नागरिकता विधेयक पास नभएकै कारण नागरिकतासम्बन्धी नयाँ कानुन बन्न नसकेको हो। यसले गर्दा हजारौ मानिस राज्यविहीन भएर समस्यामा परिरहेका छन्। नागरिकता पाउने अधिकार भएका लाखौं युवा अनागरिक भइरहेका छन्। करियर बनाउने बेला युवा नागरिकता अभावमा न जागिर नै पाउन सक्छन्, न सवारी अनुमतिपत्र पाउँछन् न त बैंक खाता खोल्न नै योग्य हुन्छन्। नागरिकले नागरिकता अभावमा पीडित बन्नुपर्ने अवस्था मुलुककै लागि दुर्भाग्य हो। राज्यविहीन हुनुको पीडा कतिन्जेल भोग्ने युवायुवतीले ? अतः संविधानसँग बाझिने कानुन खारेज गरी नयाँ कानुन तत्कालै निर्माण गरी जारी गर्नु अनिवार्य छ।"
"ओलीको राजनीतिक प्रतिवेदन : कांग्रेस अन्योलग्रस्त, माओवादी दल विभाजनमा केन्द्रित (पूर्णपाठ)","काठमाडौं : नेकपा एमालेका अध्यक्ष केपी शर्मा ओलीले माओवादी केन्द्रका अध्यक्ष पुष्पकमल दाहाल प्रचण्डर एमाले नेता माधवकुमार नेपालका कारण नेकपाको एकता टिक्न नसकेको दाबी गरेका छन्। एमालेको १० औं महाधिवेशन आयोजक कमिटीको सोमबार बसेको पहिलो बैठकमा अध्यक्ष ओलीले २१ पृष्ठ लामो राजनीतिक प्रतिवेदन पेश गर्दै तीन वर्षदेखि जारी एकीकृत पार्टी निर्माणको प्रयास बीचैमा टुंगिएको बताएका हुन्। ओलीले नेकपा (एमाले) का कतिपय नेताहरु आफ्नै पार्टी नेतृत्वलाई कमजोर गर्न प्रचण्डका अस्वाभाविक महत्वाकाङ्क्षालाई मलजल गर्ने र नाजायज मागलाई प्रोत्साहन गर्ने काममा सङ्लग्न भएको टिप्पणी गरेका छन्। उनले प्रतिवेदनमा भनेका छन्, माधव नेपाल लगायत नेकपा (एमाले) का केही नेताहरुको कुण्ठापरस्त, निहित स्वार्थप्रेरित र गुटगत क्रियाकलापले पनि पार्टी विभाजनमा ठूलो भूमिका खेलेको छ। यसरी पार्टी एकतालाई दुर्घटनामा पुर्याउने प्रचण्डको अवसरवाद र विभाजनकारी भूमिकाका साथै माधव नेपालहरुको हानीकारक प्रवृत्तिको पनि खण्डन र आलोचना गर्नुपर्छ। संसदमा मुख्य विपक्षी नेपाली काङ्ग्रेस यतिबेला अन्यौलबाट गुज्रिरहेको उनको प्रतिवेदनमा उल्लेख छ। नेकपाको विभाजनका कारण निर्वाचनबाट आफू लाभान्वित हुने आँकलन गरिरहेको यो पार्टी नयाँ निर्वाचनको पक्षमा भने उभिन सकेको छैन। प्रतिवेदनमा भनिएको छ, निरन्तर प्रयास गरे पनि उसले आफ्नो नेतृत्वमा नयाँ सरकार बनाउन पनि सकिरहेको छैन। नेपाली काङ्ग्रेसको यस्तो द्विविधा र काङ्ग्रेसभित्र गुटैपिच्छको भिन्नाभिन्नै मतले राजनीतिलाई अन्यौलग्रस्त बनाइरहेको छ। ओलीले नेकपा (माओवादी केन्द्र) प्रधानमन्त्रीबाट केपी ओलीलाई हटाउने र नेकपा (एमाले) लाई विभाजन गर्ने एकसूत्रीय अभियानमा केन्द्रित प्रतिवेदनमा उल्लेख छ। ऊ विदेशी शक्तिका लागि 'कम्फर्टेबल सरकार' बनाउन तयार छ। प्रधानमन्त्रीको प्रस्ताव बोकेर विभिन्न दलहरुको ढोकामा पुग्छ। आफू नेकपा (एमाले) समेतको समर्थनबाट विजयी भएको तथ्यलाई लत्याउँदै राजनीतिक स्थायित्वका पक्षमा उभिएका नेताहरुलाई कार्बाही गर्छ। बेलाबेलामा प्रचण्डवाट प्रकट हुने 'अर्को जनयुद्ध', 'अर्को विद्रोह' का अभिव्यक्ति हताशाका अभिव्यक्ति बाहेक केही होइनन्। प्रतिवेदनमा भनिएको छ,वाह्य शक्तिको आडमा मुलुकमा राजनीतिक अस्थिरता फैलाउने, जातीयक्षेत्रीय द्वन्द्व चर्काएर राजनीतिक अभीष्ट पूरा गर्ने र प्रत्येक राजनीतिक दलहरुभित्र विभाजन ल्याउने र यसबाट आफनो स्वार्थसिद्धि गर्न अभ्यस्त कतिपय नेताहरु यी दाउपेच निष्प्रभावी हुँदै गएका कारण अतालिएका छन्। ओलीले सङ्कटको घडीमा पार्टी पङ्ति र नयाँ पुस्ता दृढतापूर्वक नेतृत्व र आन्दोलनको रक्षामा उभिएको स्पष्ट पारेका छन्। उनले पूर्व माओवादी पृष्ठभूमिका धेरै नेता कार्यकर्ता राजनीतिक जोखिम मोलेर आन्दोलनको प्रतिरक्षा र एकतामा दह्रो गरी उभिएको, प्रतिबद्ध नेता कार्यकर्ताहरुको सक्रियता र आम जनताको साथ सहयोगले आज कम्युनिष्ट आन्दोलन षडयन्त्रको उक्त चक्रव्यूहबाट बाहिर आउन सफल भएको दाबी गरेका छन्। ताजा जनादेशका लागि निर्वाचनमा जान तयारी रहनु अध्यक्ष ओलीले ताजा जनादेशका लागि निर्वाचनमा जानुपर्ने अवस्था सिर्जना हुन सक्ने सम्भावनालाई ध्यानमा तयारी अवस्थामा रहन पार्टीका नेता तथा कार्यकर्तालाई अपील गरेका छन्। उनले अहिले प्रतिनिधिसभा न त सरकारलाई काम गर्न वातावरण उपलब्ध गराउन सक्ने, न वैकल्पिक सरकार नै दिने अवस्थमा पुगेको प्रतिवेदनमा उल्लेख गरेका छन्। हिजोको एकता राजनीतिक हिसाबले भत्किएको छ, तर कानुनी हिसाबले नयाँ एकता, समीकरण या गठबन्धन निर्माण हुन सकिरहेको छैन। राजनीतिक अन्यौल र अनिश्चितता बढिरहेको छ। हाम्रो पार्टी एकातिर अदालतको आदेश अनुसार विद्यमान प्रतिनिधिसभाभित्रैबाट राजनीतिक स्थिरता कायम गर्न अधिकतम प्रयत्न गरिरहेको छ, सकारात्मक शक्तिहरुसँग लचकतासाथ सहकार्य गदै लोकतान्त्रिक उपलब्धिहरुको रक्षाका लागि क्रियाशील रहेको छ। तर सत्ता टिकाइराख्नकै लागि अलोकतान्त्रिक, असैद्धान्तिक र राजनीतिक नैतिकतासँग मेल नखाने कुनै पनि काम भने पार्टीबाट हुने छैन। प्रतिवेदनमा भनिएको छ,पार्टी संविधानसम्मत ढङ्गले आउने कुनै पनि चुनौतीलाई सहजतापूर्वक सामना गर्न र तदनुरुपको भूमिका निर्वाह गर्न तत्पर छ। तर स्थितिको विश्लेषण गर्दा कुनै पनि बेला ताजा जनादेशका लागि निर्वाचनमा जानु पर्ने अवस्था सिर्जना हुन सक्ने संभावनालाई ध्यानमा राख्दै समग्र पार्टी पङ्क्ति हमेशा यसका लागि तयारी अवस्थामा रहनु आवश्यक छ।प्रधानमन्त्री ओलीले सरकारले तीन वर्षमा गरेका काम कारबाहीलाई आफ्नो प्रतिवेदनमा समेट्दै उत्साहपूर्ण ढंगले काम गरेको दावी गरेका छन्। एमालेका अध्यक्ष केपी शर्मा ओलीले पेश गरेको राजनीतिक प्रतिवेदनको पूर्णपाठ"
एउटै व्यक्तिबाट १३ वटा स्टिङ अपरेसन,"काठमाडौं : अख्तियार दुरुपयोग अनुसन्धान आयोगले गर्ने स्टिङ अपरेसनलाई केही व्यक्तिले धन्दा बनाउन थालेको पाइएको छ। अदालतमा पुगेको कागजातका आधारमा एउटै व्यक्तिले १३ वटासम्म स्टिङ अपरेसन गराएका छन्। तिनले कृत्रिम सेवाग्राहीका रूपमा अख्तियारमा उजुरी दिई त्यहींबाट ल्याएको पैसा खुवाएर फन्दामा पार्ने गरेको देखिएको छ। ललितपुर गोदावरीका राजकुमार तिमल्सिनाले १३ स्ट्रिङ अपरेसन गराएका हुन्। मोहनलाल ढकालको मुद्दामा २०७७ चैत १८ गते विशेष अदालत काठमाडौंमा गरेको बकपत्रको सवालजवाफको १४ र १५ नम्बरमा त्यो उल्लेख छ। मुद्दा नम्बर ००४१ मा उनले १३ वटामध्ये ७ वटाको नाम खुलाएका छन्। बाँकी ६ वटाको भने खुलाएका छैनन्। विशेष अदालतको विवरणअनुसार उनले स्टिङ अपरेसन गराएका मुद्दामा ०७६सीआर००११२ मा सिन्धुलीका ट्राफिक कार्यालयका प्रहरी सहायक निरीक्षक श्यामबहादुर माझीे, सुनसरीका ट्राफिक प्रहरी भीमबहादुर कटुवालसमेत ०७६सीआर००१७, अपराध अनुसन्धान विभाग काठमाडौंमा कार्यरत जय नेपाल थापा ००७६सीआर०२२० छन्। त्यस्तै लक्ष्मण रायमाझी जिल्ला प्रशासन कार्यालय काठमाडौंका नायबसुब्बा ०७६सीआर०४४३, करदाता सेवा कार्यालय इलाममा कार्यरत मोहनलाल ढकाल ०७७सीआर००४१, विदुर रेग्मी ०७५सीआर००४१ छन्। उनले सिन्धुली ट्राफिक प्रहरी जवान प्रेमप्रसाद यादवलाई पनि स्ट्रिङ गराएकामा आयोगले सफाइ दिएको थियो। उनले कार्यालयमा सेवाग्राहीका रूपमा प्रवेश गर्ने तरिका विभिन्न अपनाउने गरेको देखिन्छ। कुनै घटनामा मामाको कामका लागि गएको देखाउने, कुनै घटनामा आफ्नो ड्राभरको कामको सम्बन्ध देखाउने, कुनै घटनामा उनाउ कामका लागि निवेदन पेस गरेको देखाउने गरेको भेटिएको छ। त्यस्तै राम सागर बिल्डर्सका प्रोप्राइटर खडानन्द पौडेल भन्ने राम पौडेल र सागर लुइँटेलले धेरै स्ट्रिङ गराएका छन्। उनीहरूले अख्तियारबाट रकम लिई धेरैवटा स्ट्रिङ गराएको खुलेको छ। सिँचाइ डिभिजन कार्यालय चितवनमा कार्यरत रामभद्र पण्डित, चक्रपाणि लामिछाने, मधु अधिकारी, ऋषिभक्त तिमिल्सिनालाई २०७१ असार ३० गते स्टिङ गराएका थिए। उक्त मुद्दा सर्वोच्चमा विचाराधीन छ। पौडेलले नारायणी लिफ्ट सिँचाइ प्रणालीको नहर निर्माण गर्ने कार्य र ढुंग्रे खोला झवाने सिँचाइ आयोजनाको ठेक्काको कार्य सम्पन्न गर्न सिँचाइका कर्मचारीलाई स्टिङ गराएका थिए। कर्मचारीले १० प्रतिशत कमिसन मागेको र नदिए धरौटी तथा कार्यसम्पन्न प्रमाणपत्र नदिने भनी धम्क्याएको उनले बयानमा बताएका छन्। कार्यालय प्रमुख राजेन्द्र थापालाई ५० हजार, इन्जिनियर पण्डितलाई १ लाख ३८ हजार, अधिकारीलाई ९० हजार, लामिछानेलाई १ लाख र तिमल्सिनालाई ३० हजार अख्तिायरबाटै उपलब्ध गराइदिएको मुद्दामा उल्लेख छ। उनीहरूले त्यसको १५ दिनपछि साउन १५ गते काठमाडौंमा २ वटा स्टिङ गराएका थिए। विवरणअनुसार भवन डिभिजन कार्यालय काठमाडौंमा कार्यरत कोमानन्द अधिकारी र दीपा श्रेष्ठ उनीहरूको स्टिङमा परेका थिए। उक्त मुद्दा विशेष अदालतमा ०७१सीआर००२१ मा दर्ता भएको छ। सोही दिन पौडेल र लुइँटेलले अर्को स्टिङ विशेष आवास डिभिजन कार्यालय अनामनगरमा कार्यरत सुरेशकृष्ण शर्मा, यज्ञबहादुर तिमिल्सिना र रोशन कठायतमाथि गराएका थिए। सो मुद्दा पनि सर्वोच्च अदालतमा विचाराधीन छ। उनीहरूले नै २०७४ चैत २६ गते बूढानीलकण्ठ नगरपालिकाका ई बिजेन्द्र श्रेष्ठंलाई स्टिङ गराएका थिए। २०७६ मा सडक कार्यालय लहानका कार्यालय प्रमुख नवीन साहलाई पनि पौडेल र लुइँटेल स्टिङ गराएको विवरणबाट देखिन्छ। चन्द्रप्रकाश पौडेल उर्फ सीपी पौडेलले पनि ४ वटा स्टिङ गराएको पाइएको छ। मुद्दा ०७३सीआर०१५४ रामहरि रिजाल, ०७४सीआर०००६ ईश्वरीप्रसाद दाहाल, ०७४सीआर००५५ नगिना राय र ०७४सीआर००१७९ सुरेशप्रसाद दास उनले स्टिङ गराएका मुद्दा हुन्। विशेष अदालतको कागजमा पौडेलले कुनैमा आफैं उजुरीकर्ता भएर, कुनैमा उजुरीकर्तालाई उक्साएर कर्मचारीविरुद्ध उजुरी दिन लगाएको पाइएको छ। कुनैमा म अख्तियारको मान्छे हुँ भनेर डरधम्की देखाएको, कुनैमा निरक्षर महिलालाई उजुरी दिन उक्साएको घटना भेटिएको छ। रामबहादुर गुरुङले अख्तियारबाट १ लाख बुझी एकै दिन ४ घण्टाबीच ५ वटा स्टिङ गराउन लगाई १० कर्मचारीलाई पक्राउ गराएका थिए। जसअनुसार विशेष अदालतमा ०७५सीआर००७१ प्रधानाध्यापक अमन चौधरी, ०७५सीआर००७२ प्रहरी नायब निरीक्षक ज्योति विष्ट, प्रहरी सहायक निरीक्षक सुवास ढुंगाना, प्रहरी हवल्दार दीपक भारती, ०७५सीआर००७५ प्रहरी जवान उमेशकुमार यादव र देवेन्द्र कुँवर, ०७५सीआर००७८ प्रहरी जवानहरू मानसिंह रोक्का, रत्नप्रसाद रिजाल र ०७५सीआर००८४ प्रहरी सहायक निरीक्षक गोपालप्रसाद श्रेष्ठविरुद्ध मुद्दा चलाइएको छ। यस्तो स्टिङ अपरेसनलाई अमान्य गरी सबैलाई विशेष अदालतले सफाइ दिएको छ। उजुरीकर्ता गुरुङलाई १ लाख उपलब्ध गराएको र २०७५ भदौ ३० को दिउँसो फरकफरक समयमा विभिन्न स्थानमा बोलाई प्रहरी कर्मचारीलाई दिएको अवस्थामा नियन्त्रणमा लिएको अख्तियारको आरोपपत्रमा उल्लेख गरिएको अदालतको फैसलामा छ। सञ्जयकुमार झाले २०७०२०७१ तिर भ्रष्टाचारविरुद्ध अभियानको छदम नाममा अख्तियारबाट रकम बुझी लिई धेरै वटा स्टिङका गराएका थिए। झाले तत्कालीन एयरपोर्ट भन्सारका प्रमुख सुदीपचन्द्र शाह, तत्कालीन जिविस काठमाडौंका रुपु खत्री, प्राविधिक कार्यालय काठमाडौंका सालिकराम देवकोटा, अध्यागमन विभागका शुक्र भट्टराईसमेत र वैदेशिक रोजगार विभागका राजेन्द्र बस्नेतमाथि स्टिङ गराएका थिए। त्यस्तै अजयप्रसाद जैसवालले ६ महिना अवधिमा तीनवटा स्टिङ अपरेसन गराएका छन्। जैसवालले २०७६ असार ६ मा जिल्ला अदालत बारामा सुनिल चौधरीविरुद्ध फैसला कार्यान्वयनको विषयमा, २०७६ साउन १५ मा फैसला तयार पर्न सनोज महतोले घुस मागेको भन्दै स्टिङ अपरेसन गराएका थिए। २०७६ मंसिरमा मिटर जडानको विषयमा घुस लिएको भन्दै विद्युत कार्यालय कलैया बारामा कर्मचारी राजदेव महतोविरुद्ध उजुरी दिई स्टिङ अपरेसन गराउन लगाएका थिए। अख्तियारका प्रवक्ता सहसचिव नारायणप्रसाद रिसालले विभिन्न ठाउँमा सेवा लिन जाँदा एउटै व्यक्तिमाथि घुस मागिएकाले यस्ता घटना संयोग हुन सक्ने बताए। उनले अख्तियार बिनाप्रमाण स्टिङ अपरेसनमा नजाने गरेको स्पष्ट पारे। प्रमाणबिना हामी अगाडि बढ्दैनौं, उनले भने, विभिन्न ठाउँमा सेवा लिन जाँदा एउटैमा यस्ता घटना भएका हुन सक्छन्, त्यो संयोग हुन सक्छ। उनले गलत बकपत्र दिए उजुरी दिनेविरुद्ध पनि मुद्दा चल्ने बताए। सेवामा सरोकार नभएको र बार्गेनिङ गर्न उजुरी दिएको प्रमाण पाइए गहनतापूर्वक केलाउने उनले जानकारी दिए।"
"ओलीको राजनीतिक प्रतिवेदन : कांग्रेस अन्योलग्रस्त, माओवादी दल विभाजनमा केन्द्रित (पूर्णपाठ)","काठमाडौं : नेकपा एमालेका अध्यक्ष केपी शर्मा ओलीले माओवादी केन्द्रका अध्यक्ष पुष्पकमल दाहाल प्रचण्डर एमाले नेता माधवकुमार नेपालका कारण नेकपाको एकता टिक्न नसकेको दाबी गरेका छन्। एमालेको १० औं महाधिवेशन आयोजक कमिटीको सोमबार बसेको पहिलो बैठकमा अध्यक्ष ओलीले २१ पृष्ठ लामो राजनीतिक प्रतिवेदन पेश गर्दै तीन वर्षदेखि जारी एकीकृत पार्टी निर्माणको प्रयास बीचैमा टुंगिएको बताएका हुन्। ओलीले नेकपा (एमाले) का कतिपय नेताहरु आफ्नै पार्टी नेतृत्वलाई कमजोर गर्न प्रचण्डका अस्वाभाविक महत्वाकाङ्क्षालाई मलजल गर्ने र नाजायज मागलाई प्रोत्साहन गर्ने काममा सङ्लग्न भएको टिप्पणी गरेका छन्। उनले प्रतिवेदनमा भनेका छन्, माधव नेपाल लगायत नेकपा (एमाले) का केही नेताहरुको कुण्ठापरस्त, निहित स्वार्थप्रेरित र गुटगत क्रियाकलापले पनि पार्टी विभाजनमा ठूलो भूमिका खेलेको छ। यसरी पार्टी एकतालाई दुर्घटनामा पुर्याउने प्रचण्डको अवसरवाद र विभाजनकारी भूमिकाका साथै माधव नेपालहरुको हानीकारक प्रवृत्तिको पनि खण्डन र आलोचना गर्नुपर्छ। संसदमा मुख्य विपक्षी नेपाली काङ्ग्रेस यतिबेला अन्यौलबाट गुज्रिरहेको उनको प्रतिवेदनमा उल्लेख छ। नेकपाको विभाजनका कारण निर्वाचनबाट आफू लाभान्वित हुने आँकलन गरिरहेको यो पार्टी नयाँ निर्वाचनको पक्षमा भने उभिन सकेको छैन। प्रतिवेदनमा भनिएको छ, निरन्तर प्रयास गरे पनि उसले आफ्नो नेतृत्वमा नयाँ सरकार बनाउन पनि सकिरहेको छैन। नेपाली काङ्ग्रेसको यस्तो द्विविधा र काङ्ग्रेसभित्र गुटैपिच्छको भिन्नाभिन्नै मतले राजनीतिलाई अन्यौलग्रस्त बनाइरहेको छ। ओलीले नेकपा (माओवादी केन्द्र) प्रधानमन्त्रीबाट केपी ओलीलाई हटाउने र नेकपा (एमाले) लाई विभाजन गर्ने एकसूत्रीय अभियानमा केन्द्रित प्रतिवेदनमा उल्लेख छ। ऊ विदेशी शक्तिका लागि 'कम्फर्टेबल सरकार' बनाउन तयार छ। प्रधानमन्त्रीको प्रस्ताव बोकेर विभिन्न दलहरुको ढोकामा पुग्छ। आफू नेकपा (एमाले) समेतको समर्थनबाट विजयी भएको तथ्यलाई लत्याउँदै राजनीतिक स्थायित्वका पक्षमा उभिएका नेताहरुलाई कार्बाही गर्छ। बेलाबेलामा प्रचण्डवाट प्रकट हुने 'अर्को जनयुद्ध', 'अर्को विद्रोह' का अभिव्यक्ति हताशाका अभिव्यक्ति बाहेक केही होइनन्। प्रतिवेदनमा भनिएको छ,वाह्य शक्तिको आडमा मुलुकमा राजनीतिक अस्थिरता फैलाउने, जातीयक्षेत्रीय द्वन्द्व चर्काएर राजनीतिक अभीष्ट पूरा गर्ने र प्रत्येक राजनीतिक दलहरुभित्र विभाजन ल्याउने र यसबाट आफनो स्वार्थसिद्धि गर्न अभ्यस्त कतिपय नेताहरु यी दाउपेच निष्प्रभावी हुँदै गएका कारण अतालिएका छन्। ओलीले सङ्कटको घडीमा पार्टी पङ्ति र नयाँ पुस्ता दृढतापूर्वक नेतृत्व र आन्दोलनको रक्षामा उभिएको स्पष्ट पारेका छन्। उनले पूर्व माओवादी पृष्ठभूमिका धेरै नेता कार्यकर्ता राजनीतिक जोखिम मोलेर आन्दोलनको प्रतिरक्षा र एकतामा दह्रो गरी उभिएको, प्रतिबद्ध नेता कार्यकर्ताहरुको सक्रियता र आम जनताको साथ सहयोगले आज कम्युनिष्ट आन्दोलन षडयन्त्रको उक्त चक्रव्यूहबाट बाहिर आउन सफल भएको दाबी गरेका छन्। ताजा जनादेशका लागि निर्वाचनमा जान तयारी रहनु अध्यक्ष ओलीले ताजा जनादेशका लागि निर्वाचनमा जानुपर्ने अवस्था सिर्जना हुन सक्ने सम्भावनालाई ध्यानमा तयारी अवस्थामा रहन पार्टीका नेता तथा कार्यकर्तालाई अपील गरेका छन्। उनले अहिले प्रतिनिधिसभा न त सरकारलाई काम गर्न वातावरण उपलब्ध गराउन सक्ने, न वैकल्पिक सरकार नै दिने अवस्थमा पुगेको प्रतिवेदनमा उल्लेख गरेका छन्। हिजोको एकता राजनीतिक हिसाबले भत्किएको छ, तर कानुनी हिसाबले नयाँ एकता, समीकरण या गठबन्धन निर्माण हुन सकिरहेको छैन। राजनीतिक अन्यौल र अनिश्चितता बढिरहेको छ। हाम्रो पार्टी एकातिर अदालतको आदेश अनुसार विद्यमान प्रतिनिधिसभाभित्रैबाट राजनीतिक स्थिरता कायम गर्न अधिकतम प्रयत्न गरिरहेको छ, सकारात्मक शक्तिहरुसँग लचकतासाथ सहकार्य गदै लोकतान्त्रिक उपलब्धिहरुको रक्षाका लागि क्रियाशील रहेको छ। तर सत्ता टिकाइराख्नकै लागि अलोकतान्त्रिक, असैद्धान्तिक र राजनीतिक नैतिकतासँग मेल नखाने कुनै पनि काम भने पार्टीबाट हुने छैन। प्रतिवेदनमा भनिएको छ,पार्टी संविधानसम्मत ढङ्गले आउने कुनै पनि चुनौतीलाई सहजतापूर्वक सामना गर्न र तदनुरुपको भूमिका निर्वाह गर्न तत्पर छ। तर स्थितिको विश्लेषण गर्दा कुनै पनि बेला ताजा जनादेशका लागि निर्वाचनमा जानु पर्ने अवस्था सिर्जना हुन सक्ने संभावनालाई ध्यानमा राख्दै समग्र पार्टी पङ्क्ति हमेशा यसका लागि तयारी अवस्थामा रहनु आवश्यक छ।प्रधानमन्त्री ओलीले सरकारले तीन वर्षमा गरेका काम कारबाहीलाई आफ्नो प्रतिवेदनमा समेट्दै उत्साहपूर्ण ढंगले काम गरेको दावी गरेका छन्। एमालेका अध्यक्ष केपी शर्मा ओलीले पेश गरेको राजनीतिक प्रतिवेदनको पूर्णपाठ"
कांग्रेसको नेतृत्वमा तत्काल सरकार गठन गर्न कठिन : देउवा,"काठमाडौं : नेपाली कांग्रेसका सभापति शेरबहादुर देउवाले आफ्नो पार्टीको नेतृत्वमा तत्काल सरकार गठन गर्न कठिन भएको बताएका छन्। नेपाल विद्यार्थी सङ्घको ५२ औँ स्थापना दिवसका अवसरमा सोमबार आयोजित कार्यक्रममा सभापति देउवाले माओवादी केन्द्रले सरकारसँगको समर्थन फिर्ता नगरेको र आफ्नो बहुमत नभएकाले अहिले नै कांग्रेसको नेतृत्वमा सरकार बन्ने खालको परिस्थिति आइनसकेको बताए। कार्यक्रममा सभापति देउवाले नेविसङ्घको केन्द्रीय कार्यसमितिलाई तत्काल पूर्णता दिने प्रतिबद्धता पनि जनाए। तोकिएकै मितिमा पार्टीको महाधिवेशन हुने भन्दै सभापति देउवाले देश विकास गर्न युवा विद्यार्थीको ठूलो भूमिका रहने बताए। नेपाली कांग्रेसका महामन्त्री शशाङ्क कोइरालाले पार्टी सभापतिले नयाँ सरकार गठन र सञ्चालनका लागि नेतृत्व लिनुपर्ने धारणा राखे। सत्तारूढ पार्टीभित्रको किचलोका कारण नेपाली जनताले दुःख खेप्नु परेको भन्दै महामन्त्री कोइरालाले अब कांग्रेसले सरकार सञ्चालन गर्नुपर्ने बताए। कार्यक्रममा कांग्रेस नेता कृष्णप्रसाद सिटौलाले सरकार संवैधानिक निकायहरूलाई कब्जा गर्ने उद्देश्यसहित अगाडि बढिराखेको आरोप लगाए। न्यायपालिका, निर्वाचन आयोग, अख्तियार दुरुपयोग अनुसन्धान आयोग, लोकसेवा आयोग सबैको निष्पक्षता र स्वतन्त्रता गुम्ने खतरा रहेको पनि पनि उनले धारणा राखे। नेविसङ्घका महामन्त्री बलदेव तिमिल्सिनाले लामो समयदेखि खाली रहेका केन्द्रीय कार्यसमितिलाई पूर्णता दिनुपर्ने माग राखे। रासस"
गण्डकी प्रदेशमा १३ गते विशेष अधिवेशन आह्वान,"पोखरा : मुख्यमन्त्री पृथ्वीसुब्बा गुरुङविरुद्ध अविश्वास प्रस्ताव दर्ता गराएका प्रमुख प्रतिपक्षी दल नेपाली कांग्रेससहित तीन दलको मागअनुसार गण्डकी प्रदेश सभाको विशेष अधिवेशन वैशाख १३ गते बस्ने भएको छ। प्रदेश प्रमुख अमिक शेरचनले उक्त दिन दिउँसो २ बजेलाई अधिवेशन डाकेको जानकारी गण्डकी प्रदेश सभा सचिवालयका सचिव हरिराज पोखरेलले अन्नपूर्णलाई जानकारी दिए। ३ सांसद रहेको राष्ट्रिय जनमोर्चाका केन्द्रीय अध्यक्ष चित्रबहादुर केसीले १ बैशाखमा वक्तव्य निकाल्दै गुरुङ सरकारको समर्थन फिर्ताको घोषणा गरेका थिए। त्यसको भोलिपल्टै कांग्रेससहित ३ दलले अविश्वास प्रस्ताव दर्ता गराएका हुन्। तर राजमोका ३ सांसदले अविश्वास प्रस्तावमा हस्ताक्षर गरेका छैनन्। राजमोको यहाँको संसदीय दलले भने गुरुङ सरकारलाई समर्थन दिइरहने बताउँदै आएको थियो। तर पार्टी केन्द्रले त्यस विपरीत नीति अघि सारेको हो। राजमो संसदीय दलका नेता कृष्ण थापाले पार्टीको निर्देशानुसार कम्फर्टेबल सरकारको काँध थापिदिनुपर्ने भयो भन्दै आफ्नै पार्टीको निर्णयमाथि व्यंग्य गरेका थिए। एमाले नेता पृथ्वीसुब्बा गुरुङ नेतृत्वको सरकारमा सहभागी माओवादी केन्द्रका २ मन्त्रीले २५ चैतमा राजीनामा गरेपछि यहाँको सरकार धरमराएको थियो। ६० सदस्यीय गण्डकी प्रदेश सभामा मुख्यमन्त्री गुरुङको पार्टीका २७ सांसद छन्। १ स्वतन्त्र सांसदको पनि उनलाई समर्थन छ। २७ सांसद्मध्ये एमाले नेता माधव नेपाल पक्षमा १ जना छन्। तर, उनले कर्णालीमा जस्तै फ्लोर क्रसको निर्णय भने सार्वजनिक गरेका छैनन्।"
संसदीय व्यवस्थामाथि सरकारले अर्को प्रहार गर्यो : सिंह,काठमाडौं : नेपाली कांग्रेसका नेता प्रकाशमान सिंहले सरकारले फेरिपनि संसदीय व्यवस्था माथि अर्को प्रहार गरेको बताएका छन्। नेपाल प्रेस युनियन काठमाडौं शाखाले सोमबार काठमाडौंमा आयोजना गरेको कार्यक्रममा बोल्दै उनले वर्तमान सरकारले हठातमा संसद स्थगित गरेर संसदको मानमर्दन गरेको टिप्पणी गरेका हुन्। प्रधानमन्त्री केपी शर्मा ओली सरकारले प्रेस स्वतन्त्रतामाथि अङ्कुश लगाउने प्रयास जारी राखेको बताउँदै सिंहले सबै मिलेर त्यसको प्रतिवाद गर्नुपर्ने धारणा राखे। उनले संविधान रक्षाका लागि पत्रकारको महत्वपूर्ण भूमिका रहेको बताए। उनले कोरोना नियन्त्रण तथा रोकथाममा सरकार उदासिन बनेको आरोप लगाए। उनले देशलाई निकास दिन नेपाली कांग्रेसको नेतृत्वमा सरकार बन्नुपर्ने बताए। चुनावबाट कांग्रेसलाई प्रतिपक्षमा बस्न म्याण्डेट प्राप्त भएपनि कम्युनिस्ट सरकारले हैसियत गुमाएकोले वैकल्पिक सरकार निर्माण गर्न कांग्रेस अग्रसर हुनुपर्ने बताए।
सभामुखलाई थाहै नदिइ संसद् अधिवेशन अन्त्य,काठमाडौं : प्रधानमन्त्री केपी शर्मा ओलीले सभामुख अग्निप्रसाद सापकोटालाई कुनै जानकारी नदिइ प्रतिनिधिसभाको हिउँदे अधिवेशन अन्त्य गराएका छन्। प्रधानमन्त्री ओलीले संसदको बैठक बस्नु एक दिनअगावै अधिवेशन अन्त्य गराएका हुन्। संसद् बैठक मंगलबार बस्ने तय गरिएको थियो। प्रधानमन्त्री ओली पछिल्लो समय सभामुखप्रति निकै आक्रोशित छन्। शनिबार बसेको सर्वदलीय बैठकमा समेत प्रधानमन्त्री ओलीले सभामुखप्रति निकै असन्तुष्टि जनाएका थिए। ओलीले सभामुखकै कारण अमेरिकी सहयोग कार्यक्रम (एमसीसी) संसदबाट अनुमोदन हुन नसकेको आरोप लगाएका थिए। सोमबार बिहान बसेको मन्त्रिपरिषद् बैठकले संसद्को हिउँदे अधिवेशन अन्त्यको सिफारिस गरेको थियो। मन्त्रिपरिषदको सिफारिसमा राष्ट्रपति विद्यादेवी भण्डारीले संसद अधिवेशन अन्त्य गरेकी छन् ।
माधव नेपालसहित ८ जनालाई स्पष्टीकरण सोध्ने एमालेको निर्णय,"काठमाडौं : नेकपा एमालेले माधवकुमार नेपालसहित ८ जनालाई स्पष्टीकरण सोध्ने निर्णय गरेको छ। सोमबार बालुवाटारमा बसेको पार्टीको महाधिवेशन आयोजक कमिटीको बैठकले कर्णाली प्रदेशमा फ्लोर क्रस गर्ने र गराउने ८ जनालाई स्पष्टीकरण सोध्ने निर्णय गरेको बैठकमा सहभागी केन्द्रीय सदस्य माधव ढुंगेलले जानकारी दिए। बैठकले पार्टी अनुशासन विपरित गतिविधि गर्न नेतृत्वदायी भूमिका खेलेको भन्दै माधवकुमार नेपाल, भीम रावल, घनश्याम भुसाल र सुरेन्द्र पाण्डेलाई अन्तिम चेतावनीपूर्ण स्पष्टीकरण सोधिएको हो। त्यसैगरी कर्णालीमा फ्लोर क्रस गर्ने प्रकाश ज्वाला,कुर्मराज शाही,नन्दसिंह बुढा र अमरबहादुर थापालाई पनि दुई दिन भित्र जवाफ माग्ने गरी स्पष्टीकरण सोध्ने निर्णय भएको छ। उनीहरूले चित्तबुझ्दो स्पष्टीकरण नदिएमा १० गतेको बैठकले कारबाही गर्ने निर्णय भएको ढुंगेलले बताए। स्पष्टीकरणको जवाफ प्राप्त भएपछि नेताहरूमाथि विधानबमोजिम थप कारवाही हुने अध्यक्ष केपी शर्मा ओलीले बताएका छन्। बैठकमा माधवसमूहका नेताहरु उपस्थित भएका थिएनन्। बैठकमा अध्यक्ष ओलीले ३२ पृष्ठको राजनीतिक प्रतिवेदन प्रस्तुत गरेका थिए। कर्णालीमा एमालेका माधव समूहका चार सांसदले फ्लोर क्रसगरेपछि मुख्यमन्त्री महेन्द्रबहादुर शाहीको पद जोगिएको थियो। मुख्यमन्त्री शाहीको पक्षमा माओवादी केन्द्रका १२, कांग्रेसका ६ र एमालेका चार सांसदले मत दिए। उनीहरूले मुख्यमन्त्री शाहीलाई साथ दिएपछि आफ्नै नेतृत्वमा सरकार गठन गर्ने एमालेको प्रयास विफल भएको हो। आफ्नै नेतृत्वमा सरकार गठन गर्ने भन्दै एमाले संसदीय दलको बैठकले सरकारमा सहभागी तीन मन्त्रीलाई राजीनामा दिन लगाएको थियो। दलको निर्णयअनुसार मन्त्रीबाट राजीनामा दिएका उनीहरूले शुक्रबार पार्टीको ह्विप उल्लंघन गरेका हुन्।"
एमालेले वैशाख ९ गते मदननगरमा केन्द्रीय कार्यालयको शिलान्यास गर्ने,"काठमाडौं : नेकपा एमालेले वैशाख ९ गते काठमाडौंको बल्खुमा पार्टी केन्द्रीय कार्यालयको शिलान्यास गर्ने भएको छ। सोमबार बालुवाटारमा बसेको पार्टीको महाधिवेशन आयोजक कमिटीको बैठकपछि प्रवक्ता प्रदीप ज्ञवालीले मदननगर, बल्खुमा एमाले अध्यक्ष एवम् प्रधानमन्त्री केपी शर्मा ओलीले नयाँ निर्माण हुन लागेको पार्टी केन्द्रीय कार्यालयको भवन शिलान्यास गर्ने जानकारी दिए। नेपाल कम्युनिस्ट पार्टीको स्थापना दिवसका अवसर पारेर पार्टी कार्यालय शिलान्यास गर्ने तयारी भएको हो। यस अगाडि महासचिव ईश्वर पोखरेलको संयोजकत्वमा विष्णु पौडेल र विष्णु रिमाल सदस्य रहेको पार्टी कार्यालय निर्माण तथा व्यवस्थापनका कार्यदल गठन भएको थियो। धुम्बाराहीमा रहेको एमालेको पार्टी कार्यालय हाल थापाथलीमा सारिएको छ। पार्टी अध्यक्ष ओलीले चैत्र १९ गते भवनको निरीक्षण गरेका थिए। पार्टी कार्यालय सचिव ईश्वरी रिजालले चक्रपथ विस्तारका क्रममा कार्यालयमा आउजाउ गर्न कठिन हुने भएकाले धूम्रबाराहीस्थित पार्टी मुख्यालय थापाथलीमा सारिएको बताए। २०७२ सालको भूकम्पले बल्खु, मदननगरस्थित पार्टी मुख्यालय भत्किएपछि एमालेले धूम्रबराहीस्थित पासाङल्हामु स्मृति प्रतिष्ठानको कार्यालय भाडामा लिई पार्टी मुख्यालय सञ्चालन गरेको थियो।"
लुम्बिनी प्रदेशमा जसपाका मन्त्रीलाई राजीनामा दिन अल्टिमेटम,"बुटवल : अविश्वासको प्रस्ताव दर्ता गरेपछि सोमबार मात्रै सरकारमा सहभागी भएका मन्त्रीलाई तत्काल राजीनामा दिन जनता समाजवादी पार्टीले अल्टिमेटम दिएको छ। लुम्बिनी प्रदेश समितिका अध्यक्ष अशोककुमार यादवले प्रेस विज्ञप्ति जारी गर्दै पार्टीको निर्णय विपरित सरकारमा सहभागी भएको जनाएका छन्। विज्ञप्तिमा २४ घण्टे स्पष्टीकरण सोध्ने भन्दै यथाशिघ्र राजीनामा दिएर सरकारबाट फिर्ता हुन अल्टिमेटम दिइएको छ। स्पष्टिकरण नदिँदासम्म पार्टीको जिम्मेवारीबाट अलग गरिएको अध्यक्ष यादवले विज्ञप्तिमा जनाएका छन्। जसपाका तीन सांसदहरुले अविश्वास प्रस्ताव दर्तामा हस्ताक्षर गरेर मन्त्रीको शपथ लिएका छन्। विजयबहादुर यादव, सन्तोष पाण्डे, कल्पना पाण्डे मन्त्री र सुमन शर्मा रायमाझी राज्यमन्त्री नियुक्त भएका छन्।"
सर्वोच्च अदालतको न्यायाधीशमा चुडाल र सुवेदी नियुक्त,"काठमाडौं : राष्ट्रपति विद्यादेवी भण्डारीले डा कुमार चुडाल (झापा) र नहकुल सुवेदी (म्याग्दी) लाई सर्वोच्च अदालतका न्यायाधीशमा नियुक्त गरेका छिन्। चुडाल हाल उच्च अदालत, पाटन र सुवेदी उच्च अदालत, सुर्खेतमा मुख्य न्यायाशीश छन्। । उनीहरुको नामलाई संसदीय सुनुवाइ विशेष समितिले केही दिनअघि अनुमोदन गरेको थियो ।"
कांग्रेस महाधिवेशन सार्ने कुरा ओलीले बालुवाटारमा गर्नु दुर्भाग्यपूर्ण : कोइराला,"काठमाडौं :नेपाली कांग्रेसका केन्द्रीय सदस्य डा शेखर कोइरालाले पार्टीको आगामी १४ औं महाधिवेशनबारे प्रधानमन्त्री एवं नेकपा एमालेका अध्यक्ष केपी शर्मा ओलीले बालुवाटारमा गरेको टिप्पणीप्रति गम्भीर आपत्ति जनाएका छन् । डा कोइरालाले भनेका छन्, 'प्रधानमन्त्रीको सरकारी निवासमा भएको सर्वदलीय बैठकमा विपक्षी दल कांग्रेस पार्टीको महाधिवेशनका बारेमा कुरा उठ्नु र प्रधानमन्त्रीले कांग्रेसको महाधिवेशन सर्न सक्ने भन्ने आशयको कुरा राख्नु दुर्भाग्य हो ।कोइरालाले यो कुरा कुनै पनि हालतमा मान्य नहुने बताएका छन्। कोइरालाले भनेका छन्, 'महाधिवेशन कांग्रेस पार्टीले गर्ने हो। यसमा कसैको अमुर्त स्वार्थ स्विकार्य हुँदैन।' शनिबार बालुवाटारमा आयोजित सर्वदलीय बैठकमा प्रधानमन्त्री केपी ओलीले कांग्रेसलाई भदौंमा महाधिवेश गर्न कठिनाइ भए संवैधानिक जटिलता फुकाउन आफू तयार रहेको बताएका थिए। त्यसमा देउवाको मौन बसेका थिए। देउवाको इच्छा बुझेर नै ओलीले यस्तो प्रस्ताव राखेको बताइएको छ। नियमिति चार वर्षे अवधि सकिएर विधानअनुसार थपिएको एक वर्ष पनि गत फागुन ७ मा समाप्त भएपछि संविधानले दिएको विशेष सहुलियत उपयोग गर्दै भदौंमा सारिएको थियो। अब महाधिवेशन सार्नका लागि संविधान संशोधन गरेर संवैधानिक प्रावधान नै परिवर्तन गर्नुपर्ने हुन्छ। देउवासहितको संस्थापन पक्ष महाधिशेन सार्ने रणनीतिमा देखिन्छ।"
लुम्बिनी प्रदेश सरकारलाई जसपाले जोगायो : अविश्वास प्रस्तावमा हस्ताक्षर गर्ने सांसद केहीबेरमै मन्त्री बने,"बुटवल : मुख्यमन्त्री शंकर पोखरेलविरुद्ध अविश्वासको प्रस्ताव दर्ता भएको केही समय बित्न नपाउदै जनता समाजवादी पार्टी (जसपा)ले लुम्बिनी प्रदेश सरकारलाई समर्थन गरेको छ। अविश्वास प्रस्तावमा समेत हस्ताक्षर गरेका तीन जना सांसदसहित चार मन्त्री लिदै जसपा सरकारमा सहभागी भएको हो। तीन मन्त्री र एक राज्यमन्त्रीको सपथ ग्रहण भएको छ। मुख्यमन्त्री शंकर पोखरेलले मन्त्रालयहरुको हेरफेर समेत गरेका छन्। पुर्नगठित मन्त्रीमण्डलअनुसार बैजनाथ चौधरीले आर्थिक मामिला तथा योजना मन्त्रालय र ग्रामिण तथा सहरी विकास मन्त्रालयको जिम्मेवारी पाएका छन्। लिला गिरीले आन्तरिक मामिला तथा कानून र स्वास्थ्य तथा जनसंख्या मन्त्रालयको जिम्मेवारी पाए। उनी यसअघि उद्योग पर्यटन, वन तथा वातावरण मन्त्री थिए। यसअघि भूमि व्यवस्था तथा सहकारी मन्त्री रहेकी आरती पौडेलले उद्योग, वन तथा वातावरण मन्त्रालयको जिम्मा पाएकी छन्। जसपाबाट मन्त्री बनेका सन्तोष पाण्डेलाई भौतिक पूर्वाधार विकास मन्त्रालय, विजयबहादुर यादवले भूमि व्यवस्था, कृषि तथा सहकारी मन्त्रालय, कल्पना पाण्डेले शिक्षा तथा सामाजिक विकास मन्त्रालयको जिम्मेवारी पाएका छन्। त्यस्तै जसपाकै सांसद सुमन शर्मा रायमाझीले भौतिक पूर्वाधार विकास राज्यमन्त्रीको जिम्मेवारी पाएकी छन्। उनीहरु सबै जनाले सपथ ग्रहण गरेका छन्। माओवादीका दुई मन्त्रीले राजिनामा दिएर अविश्वासको प्रस्ताव दर्ता गरेपछि यी घटनाक्रम विकसित भएका हुन्। अब मुख्यमन्त्री पोखरेलले बहुमत सदस्य रहेको सरकार सञ्चालन गर्नेछन्।"
लुम्बिनीमा माओवादीका दुई मन्त्रीले दिए राजीनामा,"बुटवल : लुम्बिनी प्रदेश सरकारका २ मन्त्रीले राजीनामा दिएका छन् । प्रदेश सरकारका आन्तरिक मामिला तथा कानुनमन्त्री कुलप्रसाद केसी र सामाजिक विकास मन्त्री सुदर्शन बरालले राजीनामा दिएका हुन् । दुवै नेकपा माओवादी केन्द्रबाट मन्त्री बनेका हुन्। कानुनमन्त्री केसीलाई माओवादी र नेपाली कांग्रेसको विपक्षी गठबन्धनले भावी मुख्यमन्त्रीमा प्रस्ताव गरेको छ । नेपाली कांग्रेस, नेकपा माओवादी केन्द्र र जसपाका सांसदले मुख्यमन्त्री पोखरेलविरुद्ध सोमवार प्रदेशसभा सचिवालयमा अविश्वासको प्रस्ताव दर्ता गराएका छन् । माओवादी, कांग्रेस र जसपा गरी ३ दलका ४१ सांसदले हस्ताक्षर गरेको अविश्वासको प्रस्तावमा नयाँ मुख्यमन्त्रीमा माओवादी केन्द्रका कुलप्रसाद केसीको नाम प्रस्ताव गरिएको छ ।"
लेखापरीक्षण प्रतिवेदन नबुझाउने ४६ दललाई आयोगले सोध्यो स्पष्टीकरण,"काठमाडौं : निर्वाचन आयोग नेपालले लगातार तीन आर्थिक वर्षसम्म लेखापरीक्षण प्रतिवेदन नबुझाउने राजनीतिक दलहरूलाई स्पष्टीकरणसहित सफाइ पेश गर्न समय दिएको छ। आयोगले आज आव २०७४७५ देखि आव २०७६७७ सम्म लगातार आयव्ययको लेखा परीक्षण प्रतिवेदन नबुझाउने ४६ राजनीतिक दललाई सात दिनको समय दिएको हो। लेखा परीक्षण नबुझाउने दलहरुमा राष्ट्रिय त्रिमूल बहुजन समाजवादी पार्टी, नेपाली ग्रिन्स पार्टी, राष्ट्रिय जनएकता पार्टी, हाम्रो पार्टी, नयाँ सङ्घीयता जनधारणा पार्टी, मातृभूमी नेपाल पार्टी, नेपाल नागरिक पार्टी, नागरिक समाजवादी पार्टी, देशभक्त पर्यावरणीय सामाजिक मोर्चा, नेपाल न्यायिक दल, अखण्ड नेपाल पार्टी, लोक दल, युवा शक्ति नेपाल पार्टी, हाम्रो नेपाल पार्टी, राष्ट्रिय चुरेभावर पार्टी, सङ्घीय खम्बुवान लोकतान्त्रिक पार्टी नेपाल, दलित मुस्लिम जनशक्ति पार्टी, जनता पार्टी, आजाद जनता पार्टीलगायत छन्। नेपालको संविधान र राजनीतिक दलसम्बन्धी ऐनअनुसार दलले आफ्नो आयव्ययको वास्तविक हिसाब किताब देखिने गरी लेखा राख्नुपर्छ। अभिलेख राख्ने प्रयोजनको लागि दलले जिम्मेवार पदाधिकारी तोकी त्यसको जानकारी आयोगलाई गराउनुपर्छ। ऐनको दफा ४१ को उपदफा (१) मा दलले आव समाप्त भएको छ महिनाभित्र आफ्नो आय र व्ययको लेखा परीक्षण कानूनबमोजिम इजाजत प्राप्त लेखापरीक्षकबाट लेखापरीक्षण गराई एक महिनाभित्र आयोगमा पेश गर्नुपर्छ। त्यसैगरी ऐनको दफा ४१ को उपदफा (३) मा उपदफा (१) बमोजिमको अवधि समाप्त भएको ४५ दिनभित्र आयोगले त्यस्तो दललाई त्यसरी लेखापरीक्षण प्रतिवेदन पेश नगर्नुको कारण खुलाई स्पष्टीकरण पेश गर्न आदेश दिन सक्ने प्रावधान छ। लेखापरीक्षण नगराएमा वा लेखापरीक्षण प्रतिवेदन आयोगमा नबुझाएमा तथा स्पष्टीकरण पेश नगरेमा रु २० हजारसम्म जरिवाना गर्न सक्ने ऐनमा व्यवस्था छ। त्यसैगरी लगातार तीन वर्षसम्म लेखा परीक्षण प्रतिवेदन आयोगमा नबुझाउने राजनीतिक दललाई आयोगले रु ५० हजारसम्म जरिवाना गर्नुका साथै त्यस्तो दललाई त्यस्तो काम कारवाही छ महिनाभित्र सच्याउन आदेश दिन सक्ने ऐनमा व्यवस्था छ। ऐनको उक्त प्रावधानअनुसार लगातार तीन आवसम्म लेखापरीक्षण प्रतिवेदन आयोगमा बुझाएको नदेखिएका विभिन्न ४६ दलहरूलाई आयोगले औचित्यपूर्ण र चित्तबुभ्दो कारणसहित स्पष्टीकरण सहितको सफाइ पेश गर्न समय दिने गरी निर्णय गरेको सहसचिव एवं प्रवक्ता राजकुमार श्रेष्ठद्वारा जारी विज्ञप्तिमा उल्लेख छ। आयोगले दलहरुलाई आय र व्ययको वास्तविक हिसाब किताब देखिने गरी लेखा राखिएको छ छैन ? राखिएको छैन भने के कति कारणले नराखिएको हो भन्ने प्रश्न गरेको छ। यस्तै आयोगले कानूनी व्यवस्था बमोजिम दलको आयव्ययको विवरण लेखा परीक्षण गराई तोकिएको समयावधि भित्रै आयोगमा पेश गर्नुपर्नेमा लगातार तीन आर्थिक वर्षको लेखा परीक्षण प्रतिवेदन आयोगमा पेश गरेको नदेखिएकाले के कति कारणले पेश नगर्नु भएको हो त्यसको सोको औचित्यपूर्ण कारण खोजेको छ। ऐनबमोजिम लगातार तीन वर्षसम्म लेखा परीक्षण प्रतिवेदन आयोगमा नबुझाएमा आयोगले त्यस्तो दललाई रु ५० हजारसम्म जरिवाना गर्न सक्ने कानूनी व्यवस्था भएकोले उक्त जरिवाना किन नगर्ने भनी प्रश्न गरिएको छ।"
राष्ट्रपतिबाट संसद् अधिवेशन अन्त्य,"काठमाडौं : सर्वोच्चको आदेशअनुसार डाकेको पुनर्स्थापित संसदको चालु अधिवेशन आजै अन्त्य हुने भएको छ। अधिवेशन अन्त्यका लागि सरकारले राष्ट्रपतिसमक्ष सिफारिस गरेको छ। सोमबार प्रधानमन्त्री निवास बालुवाटारमा बसेको मन्त्रिपरिषद्को आकस्मिक बैठकले अधिवेशन अन्त्यका लागि राष्ट्रपतिसमक्ष सिफारिस गर्ने निर्णय गरेको हो। मन्त्रिपरिषद्को सिफारिसमा राष्ट्रपतिले अधिवेशन बोलाउने र समापन गर्ने संवैधानिक व्यवस्था छ। मन्त्रिपरिषद्को निर्णयपछि राषट्रपति विद्यादेवी भण्डारीले सोमबार दिउँसो १ बजेदेखि संसद अधिवेशन अन्त्य भएको सूचना सभामुखलाई दिइसकेको छिन्। अधिवेशनको अन्त्यबारे छलफल र सिफारिस गर्न मन्त्रिपरिषद्को आकस्मिक बैठक बालुवाटारमा सोमबार बिहान बसेको थियो। चालु अधिवेशनका लागि कुनै बिजनेस पनि नभएको र तत्कालै बजेट अधिवेशन बोलाउनुपर्ने अवस्था रहेको भन्दै अधिवेशन अन्त्य गरिएको हो। जेठ १५ गते आउँदो आर्थिक वर्षको बजेट पेश गर्नुपर्ने संवैधानिक व्यवस्थाका कारण बजेट अधिवेशन चाँडै बोलाउनुपर्ने अवस्था छ। करिब डेढ महिनासम्म चलेको संसद अधिवेशन दलीय झगडामा अल्झियो र बिजनेसबिहिन भएर अन्त्य हुँदैछ। कुनै पनि विधेयक पारित गरेको भएको छैन। माओवादी केन्द्रले सरकारलाई दिएको विश्वासको मत फिर्ता लिने निर्णय गर्नका लागि स्थायी समितिको बैठक बोलाएकै दिन अधिवेशन अन्त्य गर्ने निर्णयलाई अर्थपूर्ण रुपमा लिइएको छ। आफूविरुद्ध अविश्वास प्रस्ताव ल्याउने विपक्षीको तयारीबाट समेत जोगिने रणनीतिअनुसार सरकारले हठात् अधिवेशन अन्त्य गर्ने निर्णय गरेको देखिन्छ। गत पुस ५ गते प्रधानमन्त्री ओलीले विघटन गरेको प्रतिनिधिसभालाई सर्वोच्च अदालतले फागुन ११ गते पुनर्स्थापना गरेको थियो। पुरस्थापति संसदको बैठक फागुन २३ गते सुरु भएको थियो। पुनस्र्थापित संसद दलीय कलहको सिकार बनेको छ। अहिलेसम्म कुनै गम्भीर एजेन्डामा छलफल भएको छैन। कहिले शोक प्रस्ताव त कहिले झिनामसिना कार्यसूचीमा संसद् अल्झिएको छ। सरकारको उपेक्षा र दलहरूबीचको झगडाका कारण संसद चलाउन सभामुखलाई सकस परेको थियो। सभामुखको भूमिकाप्रति सरकार असन्तुष्ट मात्र होइन, सशंकित देखिन्छ। तलब भत्ता बुझेर दंग हुँदै संसद छिरेका सांसदले बिजनेस पाएका छैनन्। संसदलाई बिजनेसबिहिन बनाएर निरीह बनाउने अनि संसद् पुनस्र्थापना निरर्थक रहेको मनोवैज्ञानिक सन्देश दिने रणनीतिबाट सरकारको व्यवहार निर्देशित देखिएको आरोप विपक्षीले लगाउँदै आएको छ।"
कोरोना संक्रमण जोखिम न्यूनीकरण : सरकारले कुनकुन क्षेत्रमा लगायो प्रतिबन्ध ? (आदेशसहित),"काठमाडौं : कोरोना भाइरसको सङ्क्रमण बढेसँगै सरकारले जोखिम न्यूनीकरणका लागि विभिन्न आदेश जारी गरेको छ। आज बसेको मन्त्रिपरिषद् बैठकले सङ्क्रामक रोग ऐन, २०२० को दफा (२) बमोजिम आदेश जारी गरेको सरकारका प्रवक्ता एवं सञ्चार तथा सूचना प्रविधिमन्त्री पार्वत गुरुङले जानकारी दिए। हवाईजहाजका चालक र यात्रुलाई अनिवार्य मास्क, जहाज र झोलालाई स्यानिटाइज गर्नुपर्ने, कार्यालय र पसलमा स्यानिटाइजरको व्यवस्था अनिवार्य गर्ने, कुनै व्यक्तिले मास्क नलगाई आएमा व्यवस्थापकले रु १० लिई मास्क प्रदान गर्नुपर्ने, मास्क नलगाउने व्यक्तिलाई कार्यालय प्रवेशमा रोक लगाउने आदेश जारी गरिएको मन्त्री गुरुङले जानकारी दिए। यस्तै होटेल तथा रेष्टुरेन्टले बिहान ८ देखि बेलुका ८ बजेसम्म स्वास्थ्य मापदण्ड पालना गरी सेवा दिनुपर्ने, अन्य समयमा होम डेलिभरी गर्नुपर्ने, राष्ट्रिय राजमार्गमा सञ्चालित होटेल तथा रेष्टुरेन्टले जनस्वास्थ्यका मापदण्ड पालना गरी भीडभाड हुन नदिने व्यवस्था मिलाउने, नेपाल राष्ट्र बैंकले विद्युतीय भुक्तानी प्रणाली लागू गर्न व्यवस्था मिलाउने, नियमित सञ्चालन हुने स्वास्थ्य संस्था स्वास्थ्य मापदण्ड पालना गरी सञ्चालन गर्नुपर्नेछ।  रासस यी हुन् चैत ३० गते र बैशाख ६ गते बसेको मन्त्रिपरिषद् बैठकका निर्णयहरु"
लुम्बिनीका मुख्यमन्त्री पोखरेलविरुद्ध अविश्वासको प्रस्ताव दर्ता,"लुम्बिनी : लुम्बिनी प्रदेशका मुख्यमन्त्री शंकर पोखरेलविरुद्ध अविश्वासको प्रस्ताव दर्ता भएको छ। ४१ जना सांसदको हस्ताक्षर गरेको उक्ता प्रस्ताव लुम्बिनी प्रदेश सभा संसद् सचिवालयमा दर्ता भएको हो। उनीहरुले नयाँ मुख्यमन्त्रीमा माओवादी केन्द्रका कुलप्रसाद केसीलाई प्रस्ताव गरेका छन्। कांग्रेस, माओवादी केन्द्र र जसपाका सांसदले मुख्यमन्त्री पोखरेलविरुद्ध अविश्वासको प्रस्ताव दर्ता गरेको कांग्रेसका प्रमुख सचेतक ठकुरधीन खानले जानकारी दिए। प्रदेशमा एमालेका ४१ जना, नेपाली कांग्रेसका १९, माओवादी केन्द्रका १७, जसपाका ६ र राष्ट्रिय जनमोर्चाका १ जना सांसद छन्। यहाँ नयाँ सरकार बनाउन ४३ प्रदेशसभा सदस्य चाहिन्छ । यसअघि गण्डकी प्रदेशका मुख्यमन्त्री पृथ्वीसुब्बा गुरूङविरूद्ध पनि कांग्रेस, माओवादी केन्द्र र जसपाले अविश्वास प्रस्ताव दर्ता गरेका थिए।"
बालबालिकालाई भिटामिन 'ए' खुवाइँदै,"काठमाडौं : सरकारले आज र भोलि पाँच वर्ष मुनिका बालबालिकालाई भिटामिन ए र जुकाको औषधि निःशुल्क खुवाउनका लागि राष्ट्रिय भिटामिन ए कार्यक्रम सञ्चालन गरेको छ । स्वास्थ्य सेवा विभाग परिवार कल्याण महाशाखाअन्तगर्तको पोषण शाखाका प्रमुख केदार पराजुलीले भिटामिन ए छ महिनादेखि पाँच वर्ष मुनिका बालबालिका र जुकाको औषधि अल्वेण्डाजोल एक वर्षदेखि पाँच वर्ष मुनिका बालबालिकालाई खुवाउन थालिएको जानकारी दिए। उक्त कार्यक्रमअन्तर्गत देशभरिका ५२ हजार केन्द्रबाट पाँच वर्ष मुनिका २७ लाख बालबालिकालाई भिटामिन ए र २३ लाख ६० हजार बढी बालबालिकालाई जुकाको औषधि खुवाइँदै छ । राष्ट्रिय भिटामिन ए कार्यक्रममा ५२ हजार स्वास्थ्य स्वयंसेविकामार्फत बालबालिकालाई खुवाउने गरिएको छ । उनले आज खुवाउन बाँकी भएका बालबालिकालाई भोलि खुवाइने जानकारी दिए। उनका अनुसार भिटामिन ए छ महिनादेखि एक वर्ष उमेरसमूहका बालबालिकलाई आधा क्याप्सुल (एक लाख युनिट) र एक वर्षदेखि पाँच वर्ष मुनिकालाई एक क्याप्सुल (दुई लाख युनिट) तथा जुकाको औषधि एक वर्षदेखि दुई वर्ष उमेर समूहका लागि आधा ट्याबलेट (२०० मिलिग्राम) र दुई वर्षदेखि पाँच वर्ष मुनिकालाई एक ट्यावलेट (४०० मिलीग्राम) खुवाउने गरिन्छ । भिटामिन ए खुवाउँदा बाल मृत्युदर ३० प्रतिशतले घटेको अध्ययनले देखाएको उहाँले जानकारी दिनुभयो । भिटामिन ए कुषोषण, रतन्धोबाट बचाउनका लागि खुवाउने गरिन्छ । सरकारले २०५३ सालबाट भिटामिट ए र २०५८ सालदेखि जुकाको औषधि खुवाइँदै आएको छ । वर्षमा दुई पटक सरकारले भिटामिन ए र जुकाको औषधि खुवाउने गरेको छ । यस्तै भिटामिन ए र जुकाको औषधिसँगै आज बालभिटा वितरणसमेत गर्न थालिएको छ । बालभिटा छ महिनादेखि दुई वर्षमुनिका बालबालिकालाई खुवाइने गरिन्छ । विसं २०७२ देखि सुरु गरिएको बालभिटा आठ लाख बालबालिकालाई खुवाउन थालिएको छ । बालभिटा ४६ जिल्लाका बालबालिकालाई दिइने गरिन्छ ।रासस"
शोकमै सकियो पुनर्स्थापित संसद् : न विपक्षी मुभ गर्नसक्यो न त सरकारले बिजनेस दियो,"काठमाडौं : संसद् पुनर्स्थापना मुलुकको एउटा ठूलो एजेन्डा मात्र थिएन, राजनीतिक दलहरूका लागि प्रतिष्ठाको विषय पनि बन्यो। जब प्रधानमन्त्री केपी ओलीले पुस ५ गते हठात् संसद विघटन गरे, त्यसपछि नेकपाभित्रै एउटा समूह र संसदका अन्य विपक्षी दलहरू संसद् पुनर्स्थापनाको माग राखेर सडकमा उत्रे र उनीहरूले निरन्तर आन्दोलन गरे। अन्तत : सर्वोच्चले संसद पुनर्स्थापित गर्यो। यसलाई ठूलो जित मान्दै विपक्षीले मात्र होइन, सत्तारुढ नेकपाभित्रैका पुष्पकमल दाहाल प्रचण्ड र माधव नेपालहरूले पनि व्यापक खुसीयाली मनाए। ओलीको सरकार छिटै ढाल्ने र नयाँ सरकार बनाउने घोषणा गर्न थाले । तर परिस्थितिले छिटै फेरि यु टर्न लियो, जब फागुन २३ गते सर्वोच्चले अर्को फैसला सुनायो। नेकपाको एकता भंग गर्ने र एमाले तथा माओवादीलाई साविककै हैसियतमा ब्यूँताउने सर्वोच्चको फैसलापछि तरल बनेको राजनीति झन् गिजोलियो। फागुन २३ को फैसलापछि संसद त्रिशंकु बन्यो। संसदीय अंक गणितको नयाँ खेल सुरु भयो। संसदमा कुनै पनि दलसँग स्पस्ट बहुमत भएन। संविधानको धारा ७६ (१) अनुसारको प्रतिनिधिसभामा बहुमत प्राप्त दलको प्रधानमन्त्रीको हैसियत समाप्त भयो। संविधानको धारा ७६ (२) को प्रधानमन्त्रीका रुपमा छन्। डेढ महिनाको अवधिमा न नयाँ सरकार गठन हुने वातावरण बन्यो न त ओली सरकारको निरन्तरता सुनिश्चित भयो। संसदको नयाँ अंक गणित र संवैधानिक प्रबन्धले ओली नै झन् शक्तिशाली देखिए। आफैले विघटन गरेको संसदको बैठक उनका लागि प्रिय थिएन र उनी त्यहाँ गएनन् पनि। संसदको अंकगणितमा खेलाडीमा रुपमा रहेको जनता समाजवादी पार्टीले मौन बस्दा कांग्रेस र माओवादीको वैकल्पिक सरकार बनाउने योजनाले ठोस् आकार लिन सकेन। बरु जसपाको मौनता ओलीका लागि राहत बन्यो। संसदलाई बिजनेसबिहिन बनाएर निरीह बनाउने अनि संसद्को पुनर्स्थापना निरर्थक रहेको सन्देश दिने रणनीतिबाट सरकारको व्यवहार निर्देशित देखिन्छ। आफूविरुद्ध अरुले मुभ गरे संवैधानिक प्रबन्धअनुसार राजनीतिक भ्याकुम सिर्जना गरे फेरि विघटनमा जाने दाउमा ओली थिए। त्यो जोखिम देखेर माओवादी केन्द्रले पनि समर्थन फिर्ता लिएन। बाहिर हल्ला धेरै भयो तर अविश्वास प्रस्ताव विपक्षीले ल्याउन सकेनन्। डेढ महिना चलेको संसद बिना उपलब्धी अन्त्य भएको छ। संसद यति निरीह कहिल्यै भएको थिएन। न एउटा कुनै प्रस्ताव पारित गर्नसक्यो न त कुनै विधेयकमा छलफल भएर टुंगो लाग्यो। शोक प्रस्ताव पारित गरेर अधिवेशन सकिएको छ। यो अधिवेशनमा मात्रै डेढ दर्जन जति शोक प्रस्ताव पारित भएका छन्। संसद् पुनर्स्थापनापछि राजनीतिक संक्रमण टुंगिन्छ र मुलुक लिक अघि बढ्छ भन्ने जुन आशा थियो, त्यो निराशामा परिणत भयो। यति संघर्षका साथ स्थापित संसद्ले राजनीतिक निकास दिन सकेन। राजनीतिक समाधानका लागि संसदलाई उपयोग गर्न कसैले चाहेनन् ।आफैले हत्या गरेको संसद ब्यूँतेर आएपछि सरकारले संसदलाई उपेक्षा गर्नु, छल्न खोज्नु र सकेसम्म छिटो अन्त्य गर्न खोज्नु अस्वभाविक थिएन। तर जसले संसद पुनर्स्थापना गर्न संघर्ष गरेका थिए, उनीहरूले पनि संसदलाई उपयोग गर्न चाहेनन् र संसदलाई प्रभावकारी बनाउनेतर्फ विपक्षीहरूको पनि भूमिका खासै देखिएन। विपक्षीहरूले पनि रमिता मात्रै हेर डेढ महिना। कुनै पनि बेला आफूविरुद्ध अविश्वास प्रस्ताव आउनसक्ने भयबाट सरकार संसद्सँग अलि सतर्कजस्तो देखिन्थ्यो भने विपक्षीहरू ओलीले फेरि केही कदम अघि बढाउँछन् भन्ने त्रासमा पर्ख र हेरको रणनीतिमा बसिरहे। करिब डेढ महिनासम्म चलेको संसद अधिवेशन दलीय झगडामा अल्झियो । कुनै पनि विधेयक पारित गरेको भएको छैन। माओवादी केन्द्रले सरकारलाई दिएको विश्वासको मत फिर्ता लिने निर्णय गर्नका लागि स्थायी समितिको बैठक बोलाएकै दिन अधिवेशन अन्त्य गर्ने निर्णयलाई अर्थपूर्ण रुपमा लिइएको छ। आफूविरुद्ध अविश्वास प्रस्ताव ल्याउने विपक्षीको तयारीबाट समेत जोगिने रणनीतिअनुसार सरकारले हठात् अधिवेशन अन्त्य गर्ने निर्णय गरेको देखिन्छ। गत पुस ५ गते प्रधानमन्त्री ओलीले विघटन गरेको प्रतिनिधिसभालाई सर्वोच्च अदालतले फागुन ११ गते पुनर्स्थापना गरेको थियो। पुरस्थापति संसदको बैठक फागुन २३ गते सुरु भएको थियो। पुनस्र्थापित संसद दलीय कलहको सिकार बन्यो। कुनै गम्भीर एजेन्डामा छलफल हुन सकेन। कहिले शोक प्रस्ताव त कहिले झिनामसिना कार्यसूचीमा संसद्ले समय खेर फाल्यो। तलब भत्ता बुझेर दंग हुँदै संसद छिरेका सांसदले काम पाएनन् । न जनताको आवाज प्रभावकारी रुपमा बोल्न पाए। सरकारको उपेक्षा र दलहरूबीचको झगडाका कारण संसद चलाउन सभामुखलाई पनि सकस भयो। सभामुखको भूमिकाप्रति सरकार असन्तुष्ट मात्र होइन, सशंकित देखियो। सरकार र सभामुखबीच असमझदारीका कारण संसदको बैठक व्यवस्थापन र कार्यसूचीको निर्धारण सहज भएन। सरकारले आफू अनुकुलको कार्यसूची तयार गर्न चाहान्थ्यो तर सभामुख त्यसका लागि तयार भएनन् । त्यो द्वन्द्वको सिकार सिंगो संसद् बन्यो। पहिलेदेखि नै पेन्डिङमा रहेका महत्वपूर्ण विधेयकहरू यही द्वन्द्वका कारण अघि बढ्न सकेनन्।"
माओवादी केन्द्रको स्थायी कमिटी बैठक स्थगित,"काठमाडौं : सोमबारका लागि बोलाएको नेकपा माओवादी केन्द्रको स्थायी कमिटी बैठक स्थगित भएको छ । दिउँसो १ बजेका लागि बैठक बोलाइएको थियो। । पछिल्लो राजनीति अवस्थाबारे अन्य दलसँग छलफल गर्नुपर्ने भएकाले बैठक स्थगित गरिएको नेकपा माओवादी केन्द्रले जनाएको छ। अब अर्को बैठक मंगलबार १ बजे बस्नेछ। माओवादी केन्द्रको आज बस्ने भनिएको बैठकमा सरकारलाई दिएको समर्थन फिर्ताबारे छलफल गर्ने नेताहरुले बताएका थिए । सर्वोच्च अदालतले नेपाल कम्युनिस्ट पार्टी (नेकपा) लाई पहिल्यकै अवस्थामा फर्कीइदिएपछि नेकपा एमाले र नेकपा माओवादी केन्द्र दुई अलग दल भएका छन्। माओवादी केन्द्रका अध्यक्ष पुष्पकमल दाहाल 'प्रचण्ड' नेकपा एमालेका अध्यक्ष केपी शर्मा ओली नेतृत्वको सरकार बदल्ने प्रयत्नमा लगातार लागिपरेका छन्। तर, नयाँ सरकार निर्माणको समीकरण बन्न नसक्दा माओवादीले सरकारलाई दिएको समर्थन भने फिर्ता लिन सकेको छैन ।"
"अविश्वास प्रस्तावमा हस्ताक्षर गरेका तीन सांसद मन्त्री बने,आजै सपथ","बुटवल : लुम्बिनी प्रदेश सरकारमा चारजना मन्त्री थपिएका छन् । अहिले प्रदेश प्रमुख धर्मनाथ यादवले मन्त्रीको शपथ गराउँदैछन् । मुख्यमन्त्री शंकर पोखरेलविरुद्ध अविस्वास प्रस्ताव दर्ता गरेको दुईघण्टा नबित्दै जनता समाजवादी पार्टीका सांसदहरु पोखरेल नेतृत्वकै सरकारमा सहभागी हुने भएका हुन् । माओवादी केन्द्रका दुईजना मन्त्रीले राजीनामा दिएपछि रिक्त रहेको आन्तरिक मामिला तथा कानुन मन्त्रालय र सामाजिक विकास मन्त्रालयसँगै अन्य दुई मन्त्रालयमा नयाँ मन्त्री नियुक्ति भएका हुन् । लुम्विनी प्रदेश सरकारले सामाजिक विकास मन्त्रालय विभाजन गरेर अरु २ मन्त्रालय बनाउने तयारी रहेको छ । अविश्वास प्रस्तावमा हस्ताक्षर गरेका जसपाका सांसद विजय यादव सन्तोष पाण्डे, कल्पना पाण्डे र सुमन रायमाझी मन्त्री बन्ने भएका हुन् । यिनीहरुले अहिले सपथ लिँदैछन्।"
"एकैदिन १२ सय २७ जनामा कोरोना संक्रमण, ८ को मृत्यु",काठमाडौं : पछिल्लो २४ घन्टामा थप १२ सय ८१ जनामा कोरोना भाइरस (कोभिड१९) संक्रमण देखिएको छ। ७ हजार १ आरटी पीसीआर र ५ सय ४७ को एन्टिजेन परीक्षण गराउँदा १२ सय ८१ जनामा कोरोना पुष्टि भएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा थप ८ जनाले कोरोना संक्रमणबाट ज्यान गुमाएका छन्। यो सहित नेपालमा कोरोना संक्रमणबाट मृत्यु हुनेको संख्या ३ हजार ९१ पुगेको छ। मन्त्रालयका अनुसार सोमबार २५५ जनाले स्वास्थ्य लाभ गरेका छन्। यो सहित कोरोनाबाट निको हुनेको संख्या २ लाख ७५ हजार ५५५ पुगेको छ। हाल ८१ जना क्वारेन्टाइनमा र ७ हजार २५४ जना आइसोलेसनमा छन्।
कोरोना महामारी : सार्वजनिकस्थलमा २५ जनाभन्दा बढी सहभागी हुन नपाइने,"काठमाडौं : सरकारले सार्वजनिकस्थलमा २५ जनाभन्दा बढी सहभागी हुन नपाउने निर्णय गरेको छ। सोमबार पत्रकार सम्मेलनमा सञ्चार तथा सूचना प्रविधि मन्त्री पार्वत गुरुङले मन्त्रिपरिषदको बिहान बसेको बैठकले विवाह,ब्रतबन्ध, महोत्सव, जात्रा, पर्व र मलामी २५ जनाभन्दा बढी सहभागी हुन नपाउने निर्णय गरेको जानकारी दिए। नयाँ भेरियन्टको कोरोना संकमण बढ्दै गएकोले सरकारले जनस्वास्थ्यको मापदण्डसहित नयाँ आदेश जारी गरेको हो। उनले पार्टी प्यालेस प्रयोग गर्नुपर्ने भएमा प्रमुख जिल्ला अधिकारीको अनुमति लिनुपर्ने स्पष्ट पारे। कोरोना भाइरसको संक्रमण बढेको भन्दै बैठकले मास्क नलगाउनेलाई भने सार्वजनिक सवारीमा चढ्न नदिन आग्रह गरेको छ। मास्क नलगाएका यात्रुलाई १० रुपैयाँ लिएर मास्क उपलब्ध गराउन पनि सरकारले निर्देशन दिएको छ। उनले उच्च संक्रमण देखिएको खण्डमा स्थानीय प्रशासनले आदेश लागू गर्नसक्ने बताए। उनले नाकामा होल्डिङ सेन्टर स्थापना गर्ने बताए। पूर्व निर्धारित कुनै पनि परीक्षाहरु नरोक्ने सरकारले निर्णय गरेको छ। सरकारले पूर्व निर्धारित परीक्षाहरु स्वास्थ्य मापदण्ड अपनाएर सुचारु गर्ने निर्णय गरेको हो। गुरुङले पहिलो चरणको खोप लगाएकालाई दोस्रो चरणको खोप मंगलबारबाट लगाइने जानकारी दिए।"
मानव बेचबिखन आरोपमा एक पक्राउ,चितवन : जिल्ला प्रहरी कार्यालय चितवनले मानव बेचबिखन तथा ओसारपसार गरेको आरोपमा एक जनालाई पक्राउ गरेको छ। पक्राउ पर्नेमा मकवानपुरको हेटौँडा नगरपालिका४ घर भई राप्ती नगरपालिका४ मा व्यवसाय गरी बस्ने ४० वर्षीय कुमार गौतम रहेका छन्। गौतमले आफ्नै रेष्टुराँमा काम गर्ने तीन महिलालाई उनीहरुको इच्छाविपरीत दबाब दिँदै वेश्यावृत्तिमा संलग्न गराएको सूचनाका आधारमा उनलाई पक्राउ गरिएको कार्यालयका प्रहरी निरीक्षक सुवास भट्टले जानकारी दिए। गौतमलाई मानव बेचबिखन तथा ओसारपसार कसुरमा जिल्ला अदालतबाट सात दिनको समय थप गरी अनुसनधान सुरु गरिएको भट्टले जानकारी दिए। गौतमलाई वैशाख ४ गते पक्राउ गरिएको भट्टद्वारा सोमबार जारी गरिएको सूचनामा उल्लेख छ।
हावाहुरीले गोरखाका ४७ घरको छाना उडायो,"गोरखा : आइतबार साँझको हावाहुरीले गोरखाको ४७ वटा घरको छाना उडाएको छ । जिल्लाका ११ वटै पालिकाका ४७ घरधुरीको छाना उडाएको जिल्ला प्रहरी कार्यालयले जनाएको छ । साथै आइतबार साँझदेखि गोरखा जिल्लाभर विद्युत सेवा ठप्प छ । विद्युत सेवा नहुँदा जिल्लाभर सबै सेवा प्रदायक कम्पनीका इन्टरनेट सेवा अवरुद्ध भएको छ । जिल्लाबाट प्रकाशन हुने तीनवटै दैनिक पत्रिका तथा तीनवटा एफएम रेडियो प्रकाशन, प्रशारण बन्द भएको छ । कम्प्युटरबाट हुने कार्यालयका कामहरु पनि प्रभावित भएका छन् । जिल्ला प्रहरी कार्यालयबाट प्राप्त जानकारी अनुसार सिरानचोक गाउँपालिका ६ महटारको १७ वटा घरको छाना उडाएको छ । त्यहाँका दलित बस्तीका १७ वटा घरको छाना उडाएको प्रहरीले जनाएको छ । प्रहरी निरीक्षक धर्म अधिकारीका अनुसार सिरानचोक गाउँपालिका वडा नं ६ महटारका भीमबहादुर बिक, मैतबहादुर बिक, झलकबहादुर दमै, गिरीराज लामिछानेको घरको छाना उडाएको हो । त्यस्तै सोही गाउँका शम्सेर परियार, धनबहादुर नेपाली, सीता उपरकोटी, रसमाया नेपाली, आइतबहादुर गुरुङ, पार्वती नेपाली, शिव नेपाली, मीना नेपालीको घरको छाना उँडाएको प्रहरी निरीक्षक धर्म अधिकारीले जानकारी दिए । त्यस्तै सोही ठाउँका नारायणप्रताप राणा, सूर्यबहादुर तामाङ, भेजबहादुर गुरुङ, पूर्णबहादुर भट्ट र यमबहादुर श्रेष्ठको घरको छाना उडाएको प्रहरीले जनाएको छ । स्थानीय आइतबहादुर गुरुङको कुखुराको खोर उँडाउँदा १२ वटा कुखुराको चल्ला मरेको प्रहरीले जनाएको छ । त्यस्तै गोरखा नगरपालिका २ कोखे आहालेको १० वटा घरको पनि छाना उँडाएको छ । स्थानीय सुस्मिाता श्रेष्ठ, हिरामाया श्रेष्ठ, उत्तम श्रेष्ठ, जीवन श्रेष्ठ, ज्ञानमाया श्रेष्ठको घरको छाना उडाएको प्रहरीले जानकारी दिएको छ । त्यस्तै सोही ठाउँका गोपाल श्रेष्ठ, वीरबहादुर श्रेष्ठ, रुद्रबहादुर श्रेष्ठ, शिवलाल श्रेष्ठ र रेमन मियाँको घरको छाना उडाएको प्रहरी निरीक्षक धर्म अधिकारीले जानकारी दिए । शहीदलखन गाउँपालिका ७ ओयाकका नौजनाको घरको छाना पनि उडाएको छ । स्थानीय टंकबहादुर श्रेष्ठ, लोकबहादुर परियार, गगन परियार, सन्तमान श्रेष्ठको घरको छाना उडाएको छ । त्यस्तै सोही ठाउँका ज्ञानबहादुर रम्तेल, वीरबहादुर राना, प्रकाश थापा, वुद्धिमाया बयलकोटी र लोकबहादुर परियारको पनि घरको छाना उडाएको प्रहरीले जनाएको छ । त्यस्तै पालुङ्टार नगरपालिका ४ बर्सरेका चार दलित परिबारको घर र एउटा सामुदायिक भवनको छाना उडाएको छ । स्थानीय मीना सुनार, पूर्णबहादुर सुनार, भक्तबहादुर सुनार र पूर्णबहादुर सुनारको घरको छाना उडाएको प्रहरीले जनाएको छ । भीमसेनथापा गाउँपालिका ७ बोर्लाङमा पनि चार घरको छाना उडाएको छ । त्यहाँका श्यामबहादुर श्रेष्ठ, बुधे सार्की, बिमल श्रेष्ठ र सरस्वती माविको छानो उडाएको स्थानीय प्रहरी चौकीलाई उद्धृत गर्दै इन्स्पेक्टर अधिकारीले जानकारी दिए । बारपाकसुलीकोट गाउँपालिका ७ देउरालीका सुमन गुरुङ र गुञ्जमान श्रेष्ठको घरको पनि छाना उडाएको प्रहरीले जनाएको छ ।घरको छाना उडाउँदा घरमा रहेका अन्नपात, लत्ताकपडा तथा अन्य सामग्री भिजेर क्षति पुगेको स्थानीय प्रहरीचौकीले दिएको जानकारीलाई उद्धृत गर्दै इन्स्पेक्टर अधिकारीले जानकारी दिए ।"
वीरगन्जमा सोमबार ७८ कोरोना संक्रमित थपिए,"वीरगन्ज : वीरगन्जमा सोमबार बेलुकी थप ७८ जनामा कोरोना भाइरस संक्रमण पुष्टि भएको छ। वीरगन्जस्थित नारायणी अस्पतालको प्रयोगशालामा सोमबार बेलुकी १४१ जनाको स्वाब नमूना परीक्षण गर्दा ७८ जनामा संक्रमण भेटिएको अस्पतालका कोभिड कोर्डिनेटेर डाक्टर सरोज रोशन दासले जानकारी दिए। ७८ संक्रमितमध्ये पर्सा जिल्लाको मात्रै ६२ जना छन्। ती मध्ये वीरगन्ज महानगरपालिकाको मात्रै ५२ जना संक्रमित रहेको डाक्टर दासले जानकारी दिए। पर्सा जिल्लाकै पर्सागढी नगरपालिकाका ३ जना , ठोरी र पकाहामैनपुर गाँउपालिकाका २२ जना तथा विन्दवासीनी , सखुवा प्रसौनी र कालीकामाइ गाँउपालिकाका ११ जनामा पनि संक्रमण भेटिएको हो। यस्तै बारा जिल्लाका १२ जना, सर्लाही जिल्लाका २ जना तथा बाँके र काठमाडौंका ११ जनामा पनि संक्रमण पुष्टि भएको डाक्टर दासले जानकारी दिए।वीरगन्जको नारायणी अस्पतालमै आइतबार राति ९६ जनाको परीक्षण गर्दा ६१ जनामा संक्रमण पुष्टि भएको थियो। वीरगन्जमा पछिल्लो १० दिनको अवधिमा (चैत २७ देखि बैशाख ६ गतेसम्म) मात्रै ३ सय ९० जना नयाँ संक्रमित थपिएका छन्। वीरगन्जमा पछिल्लो एक हप्ता यता दिनहुँ हुँदै आएको परीक्षण गराएकामध्ये आधामा कोरोना संक्रमण भेटिने गरेको छ। सोमबार बेलुकीको परीक्षणमा पनि परिक्षण गराएकामध्ये आधाभन्दा बढिमा संक्रमण भेटिएको हो। वीरगन्जमा अहिले ३२ जना संक्रमित अस्पतालमा उपचाररत छन्। नारायणी अस्पतालमा २३ जना र बयोधा अस्पतालमा ९ जना संक्रमित उपचाररत रहेको नारायणी अस्पतालका कोभिड कोर्डिनेटेर डाक्टर दासले जानकारी दिए। नारायणी अस्पतालमा १७ जना संक्रमित आइसियुमा र ६ जना संक्रमित आइशोलेसन वार्डमा उपचाररत रहेको उनले बताए। वीरगन्जमा संक्रमण पुष्टि भएका कोरोनाका सामान्य लक्षण भएका संक्रमितहरुलाइ भने होम आइशोलेसनमा पठाउने गरिएको डाक्टर दासले जानकारी दिए। कोरोना संक्रमणका कारण पछिल्लो एक हप्तामा पर्सा र बाराका ५ जनाले ज्यान पनि गुमाइसकेका छन्।"
पेस्तोल बोकेर ससुराली आएका मन्सुरी पक्राउ,धरान : कटुवा पेस्तोल बोकेर सुसुराली आएका एक व्यक्तिलाई सुनसरी प्रहरीले पक्राउ गरेको छ । सुनसरीको कोसी गाउँपालिका४ जुद्धगन्जमा रहेको ससुराली घरमा पेस्तोलसहित आएका सप्तरी कन्चनरुप नगरपालिकाका१ का जमाल भन्ने तालिम मन्सुरीलाई जिल्ला प्रहरी कार्यालय सुनसरीले पक्राउ गरेको हो । अवैध हतियारसहित ससुराली आएका मन्सुरीलाई गोप्य सूचनाको आधारमा पक्राउ गरिएको सुनसरीका प्रहरी प्रमुख एसपी कमल थापाले बताए । मन्सुरीको साथबाट एकथान कटुवा पेस्तोल र दुई थान गोली बरामत गरेको उनले जानकारी दिएका छन् । मन्सुरी अवैध हातहतियारको कारोवारमा संलग्न व्यक्ति भएको बताइएको छ । मन्सुरीले भारतको विहारबाट हतियार खरिद गरी नेपाल भित्राउने गरेको प्रहरी श्रोतले जनाएको छ । मन्सुरीविरुद्ध हातहतियार खरखजनाअन्र्तगत मुद्धा दर्ता गरी आवश्यक कारवाही अगाडि बढाइएको एसपी थापाले बताए । अन्सारीलाई पक्राउ गरेपछि अन्य हतियार कारोवारीहरुको समेत खोजी सुरु गरिएको प्रहरीले जनाएको छ ।
मापसे गरी एम्बुलेन्स चलाउँदा दुर्घटना,धनकुटा : सुत्केरी महिला पुर्याएर हिलेबाट विराटनगरतर्फ फर्कदै गरेको को १ च ४६१५ नम्बरको एम्बुलेन्स धनकुटा४ देब्रेबासमा दुर्घटना भएको छ । विराटनगर सिटी प्रालि अस्पतालको सो एम्बुलेन्स सोमबार बिहान कोशी लोकमार्गको देब्रेबासमा दुर्घटना भएको हो। एम्बुलेन्स सडकको नाली भत्काइ देब्रेबास बस्ने राकेश ब्लोन तामाङको आँगनमा पुगेको थियो । एम्बुलेन्स चालक विराटनगर महानगरपालिका वडा नं १४ बस्ने ३० वर्षीय नरेश शाहले मादकपदार्थ सेवन गरी एम्बुलेन्स चलाउँदा दुर्घटना भएको धनकुटाका प्रहरी प्रमुख एसपी गोविन्द अधिकारीले जानकारी दिए् । प्रहरीले चालक शाह र सहचालक सोही ठाउँका २४ वर्षीय श्रवण मण्डल नियन्त्रणमा लिएको छ । दुर्घटनापछि एम्बुलेन्समा चेकजाँच गर्दा चालकको सिटमुनि करिब ३ सय ग्राम अवैध गाजा र डेढ लिटर लोकल रक्सी बरामद गरेको छ । प्रहरीले नियन्त्रणमा लिएको चालक शाह र सहचालक ठाकुर मेडिकल परीक्षण गरी थप अनुसन्धान गरिरहेको जनाएको छ । मेडिकल परीक्षणमा चालक शाहले मादक पदार्थ सेवन गरेको पाइएको प्रहरीले जनाएको छ ।
ललितपुरका पाँच स्थानबाट पर्यटकलाई पाटन अवलोकन गराइने,"ललितपुर : ललितपुरका पाँच स्थान पुल्चोक, बालकुमारी, महाबौद्ध, लगनखेल र पाटनढोका सडक भएर पर्यटकलाई पाटनका सम्पदा क्षेत्र अवलोकन गराइने भएको छ। सो कामका लागि ललितपुर महानगरपालिकाका प्रमुख चिरीबाबु महर्जन, नेपालका लागि फिनल्याण्डका राजदूत पट्र्टी एन्टीनेन, नेपालका लागि श्रीलङ्काका राजदूत हिमाली अरुनातिलका, नेपाल पर्यटन बोर्डका वरिष्ठ निर्देशक हिक्मतसिंह ऐर, ललितपुर उद्योग वाणिज्य सङ्घका अध्यक्ष मनोजबहादुर न्याछ्योंलगायतले आइतबार ललितपुरको श्रीबहाल, नबहाल, पूर्णचण्डी, मङ्गलबजार आदि क्षेत्रमा हेरिटेज वाकअर्थात् सम्पदा यात्रा गरेर उक्त कामको शुभारम्भ गरे। महानगरपालिकाका प्रमुख महर्जनले ललितपुरमा आन्तरिक तथा बाह्य पर्यटक बढाउने उद्देश्यका साथ सो काम अघि सारिएको बताए। उनले भने, 'हामीले यहाँ पर्यटकले लामो समय बिताउन् भनी पुल्चोकबाट मङ्गलबजार हुँदै लगनखेल अनि जावलाखेल र अन्त्यमा पुल्चोकसम्म र दोस्रो रुट जावलाखेल हुँदै लगनखेल त्यसपछि एकान्तकुना भएर धोबीघाट अनि कुपण्डोल र अन्त्यमा सानेपासम्मै पर्यटकका लागि निःशुल्क विद्युतीय बस सञ्चालन गर्ने योजना अघि बढाएका छौं। अब छिट्टै बिजुली बस पाटन भित्रिने छ।' पाटन आउने पर्यटकले यहाँका हरेक स्थान घुमेर आर्थिक वृद्धि गराउन् भन्ने उद्देश्यका साथ तीन दिनसम्म निःशुल्क बिजुली बसमा यात्रा गर्ने अवसर दिन लागिएको महर्जनको भनाइ थियो। सङ्घका अध्यक्ष न्याछ्योंले ललितपुर जिल्ला कला र संस्कृतिको जीवन्त सङग्रहालय रहँदा यहाँका मूर्त तथा अमूर्त सम्पदाको प्रचारप्रसारमा आफूहरुले समेत विभिन्न काम गर्ने बताए। सङ्घका पर्यटन तथा सांस्कृतिक प्रवद्र्धन समिति संयोजक आपुलाल अवालेले पाटनमा पर्यटक आवागमन वृद्धि गर्न हरेक महिनाको अन्तिम शनिबार यी पाँच रुट भएर सम्पदा पदयात्रा गर्ने, पाटनको परिचत्र भएको पुस्तक, पर्चा, नक्सा छाप्ने तयारी गरिरहेको बताए। कार्यक्रममा महानगरपालिकाका केही वडाध्यक्ष, ट्रेकिङ एसोसिएसन अफ नेपाल (टान)का अध्यक्ष खुम्बु सुवेदी, होटल सङ्घ नेपाल (हान) का उपाध्यक्ष विनायक शाह, टुरिष्ट गाइड एसोसिएसन अफ नेपाल (टुर्गान) का अध्यक्ष बद्री नेपाल, चाइनीज गाइडका अध्यक्ष निशान प्रधान आदिको पनि उपस्थिति रहेको थियो।"
पशुपति क्षेत्र विकास कोषले रथयात्रा लिएर बालुवाटार जाने,"काठमाडौं : पशुपति क्षेत्र विकास कोषले रामनवमीको अवसर पारेर मंगलबार रथयात्रा लिएर बालुवाटारस्थित प्रधानमन्त्री केपी शर्मा ओलीलाई भेट्ने भएको छ। पर्साको ठोरीस्थित अयोध्यापुरीमा राम, सीता, लक्ष्मण र हनुमानको मूर्ति स्थापना गर्न लैजाने क्रममा मंगलबार बिहान झाँकीसहितको टोली बालुवाटार पुग्ने भएको हो। ठोरीमा प्रधानमन्त्री ओलीले बुधबार चारवटै मूर्तिको अनावरण गर्ने कार्यक्रम छ। कोषका कोषाध्यक्ष डा मिलनकुमार थापाकाअनुसार कोषका पदाधिकारी, कर्मचारी, साधुसन्त, धार्मिक संघसंस्थाका प्रतिनिधि चारवटै मूर्ति राखिएको रथसहित बालुवाटार पुग्नेछ। रथारोहणका क्रममा धिमे लगायतका बाजागाजा, भजनकीर्तन र झाँकी प्रदर्शन गरिने छ। रथारोहण सजाएर मूर्तिहरू राख्ने गाडीको व्यवस्था सशस्त्र प्रहरीले गरेको उनको भनाइ छ। उनले भने, रथारोहणमा सामाजिक दूरी कायम गर्दै मास्क अनिवार्य गरिएको छ। अयोध्यापुरीका विषयमा अनुसन्धान सुरु गर्दै पुरातत्व विभाग अयोध्यापुरीको काम अगाडि बढाउन प्रधानमन्त्रीको आग्रह अयोध्याधामको काम सुरु गर्न प्रधानमन्त्रीको निर्देशन प्रधानमन्त्रीको निर्देशनपछि अयोध्याधाम निर्माण गर्न माडी नगरपालिकाले छुट्यायो १०० बिघा जग्गा अयोध्याधाममा राम, सीता, लक्ष्मण र हनुमानको मूर्ति स्थापनाको तयारी"
पाल्पा कारागारमा एक पुरुषको मृत्यु,"पाल्पा : कारागार पाल्पामा एक पुरुष कैदीबन्दीको मृत्यु भएको छ। पाल्पा कारागार प्रशासनले दिएको जानकारी अनुसार कारागारको शौचालयमा झुण्डिएर कैदीबन्दीको मृत्यु भएको हो। मृत्यु हुनेमा भिरकोट नगरपालिका ७, स्याङ्जाका ३० वर्षीय किसान गुरुङ रहेका छन्। कैदीबन्दी गुरुङले शौचालयको भेन्टिलेटरमा झुण्डिएर आत्महत्या गरेको पाल्पा कारागारकी प्रमुख भक्तिसरा रानाले बताइन्। कैदीबन्दी गुरुङले चोरी मुद्दामा पाल्पा कारागारमा सजाय भोग्दै आएका थिए। २०७६ साल जेठमा स्याङजा कारागारमा परेका गुरुङ २०७६ सालको माघमा पाल्पा कारागारमा सरुवा भएका थिए। गुरुङको शव पोष्ट मार्टम गरि परिवारलाई हस्तान्तरण गर्ने पाल्पा कारागारले जनाएको छ।"
एउटै व्यक्तिबाट १३ वटा स्टिङ अपरेसन,"काठमाडौं : अख्तियार दुरुपयोग अनुसन्धान आयोगले गर्ने स्टिङ अपरेसनलाई केही व्यक्तिले धन्दा बनाउन थालेको पाइएको छ। अदालतमा पुगेको कागजातका आधारमा एउटै व्यक्तिले १३ वटासम्म स्टिङ अपरेसन गराएका छन्। तिनले कृत्रिम सेवाग्राहीका रूपमा अख्तियारमा उजुरी दिई त्यहींबाट ल्याएको पैसा खुवाएर फन्दामा पार्ने गरेको देखिएको छ। ललितपुर गोदावरीका राजकुमार तिमल्सिनाले १३ स्ट्रिङ अपरेसन गराएका हुन्। मोहनलाल ढकालको मुद्दामा २०७७ चैत १८ गते विशेष अदालत काठमाडौंमा गरेको बकपत्रको सवालजवाफको १४ र १५ नम्बरमा त्यो उल्लेख छ। मुद्दा नम्बर ००४१ मा उनले १३ वटामध्ये ७ वटाको नाम खुलाएका छन्। बाँकी ६ वटाको भने खुलाएका छैनन्। विशेष अदालतको विवरणअनुसार उनले स्टिङ अपरेसन गराएका मुद्दामा ०७६सीआर००११२ मा सिन्धुलीका ट्राफिक कार्यालयका प्रहरी सहायक निरीक्षक श्यामबहादुर माझीे, सुनसरीका ट्राफिक प्रहरी भीमबहादुर कटुवालसमेत ०७६सीआर००१७, अपराध अनुसन्धान विभाग काठमाडौंमा कार्यरत जय नेपाल थापा ००७६सीआर०२२० छन्। त्यस्तै लक्ष्मण रायमाझी जिल्ला प्रशासन कार्यालय काठमाडौंका नायबसुब्बा ०७६सीआर०४४३, करदाता सेवा कार्यालय इलाममा कार्यरत मोहनलाल ढकाल ०७७सीआर००४१, विदुर रेग्मी ०७५सीआर००४१ छन्। उनले सिन्धुली ट्राफिक प्रहरी जवान प्रेमप्रसाद यादवलाई पनि स्ट्रिङ गराएकामा आयोगले सफाइ दिएको थियो। उनले कार्यालयमा सेवाग्राहीका रूपमा प्रवेश गर्ने तरिका विभिन्न अपनाउने गरेको देखिन्छ। कुनै घटनामा मामाको कामका लागि गएको देखाउने, कुनै घटनामा आफ्नो ड्राभरको कामको सम्बन्ध देखाउने, कुनै घटनामा उनाउ कामका लागि निवेदन पेस गरेको देखाउने गरेको भेटिएको छ। त्यस्तै राम सागर बिल्डर्सका प्रोप्राइटर खडानन्द पौडेल भन्ने राम पौडेल र सागर लुइँटेलले धेरै स्ट्रिङ गराएका छन्। उनीहरूले अख्तियारबाट रकम लिई धेरैवटा स्ट्रिङ गराएको खुलेको छ। सिँचाइ डिभिजन कार्यालय चितवनमा कार्यरत रामभद्र पण्डित, चक्रपाणि लामिछाने, मधु अधिकारी, ऋषिभक्त तिमिल्सिनालाई २०७१ असार ३० गते स्टिङ गराएका थिए। उक्त मुद्दा सर्वोच्चमा विचाराधीन छ। पौडेलले नारायणी लिफ्ट सिँचाइ प्रणालीको नहर निर्माण गर्ने कार्य र ढुंग्रे खोला झवाने सिँचाइ आयोजनाको ठेक्काको कार्य सम्पन्न गर्न सिँचाइका कर्मचारीलाई स्टिङ गराएका थिए। कर्मचारीले १० प्रतिशत कमिसन मागेको र नदिए धरौटी तथा कार्यसम्पन्न प्रमाणपत्र नदिने भनी धम्क्याएको उनले बयानमा बताएका छन्। कार्यालय प्रमुख राजेन्द्र थापालाई ५० हजार, इन्जिनियर पण्डितलाई १ लाख ३८ हजार, अधिकारीलाई ९० हजार, लामिछानेलाई १ लाख र तिमल्सिनालाई ३० हजार अख्तिायरबाटै उपलब्ध गराइदिएको मुद्दामा उल्लेख छ। उनीहरूले त्यसको १५ दिनपछि साउन १५ गते काठमाडौंमा २ वटा स्टिङ गराएका थिए। विवरणअनुसार भवन डिभिजन कार्यालय काठमाडौंमा कार्यरत कोमानन्द अधिकारी र दीपा श्रेष्ठ उनीहरूको स्टिङमा परेका थिए। उक्त मुद्दा विशेष अदालतमा ०७१सीआर००२१ मा दर्ता भएको छ। सोही दिन पौडेल र लुइँटेलले अर्को स्टिङ विशेष आवास डिभिजन कार्यालय अनामनगरमा कार्यरत सुरेशकृष्ण शर्मा, यज्ञबहादुर तिमिल्सिना र रोशन कठायतमाथि गराएका थिए। सो मुद्दा पनि सर्वोच्च अदालतमा विचाराधीन छ। उनीहरूले नै २०७४ चैत २६ गते बूढानीलकण्ठ नगरपालिकाका ई बिजेन्द्र श्रेष्ठंलाई स्टिङ गराएका थिए। २०७६ मा सडक कार्यालय लहानका कार्यालय प्रमुख नवीन साहलाई पनि पौडेल र लुइँटेल स्टिङ गराएको विवरणबाट देखिन्छ। चन्द्रप्रकाश पौडेल उर्फ सीपी पौडेलले पनि ४ वटा स्टिङ गराएको पाइएको छ। मुद्दा ०७३सीआर०१५४ रामहरि रिजाल, ०७४सीआर०००६ ईश्वरीप्रसाद दाहाल, ०७४सीआर००५५ नगिना राय र ०७४सीआर००१७९ सुरेशप्रसाद दास उनले स्टिङ गराएका मुद्दा हुन्। विशेष अदालतको कागजमा पौडेलले कुनैमा आफैं उजुरीकर्ता भएर, कुनैमा उजुरीकर्तालाई उक्साएर कर्मचारीविरुद्ध उजुरी दिन लगाएको पाइएको छ। कुनैमा म अख्तियारको मान्छे हुँ भनेर डरधम्की देखाएको, कुनैमा निरक्षर महिलालाई उजुरी दिन उक्साएको घटना भेटिएको छ। रामबहादुर गुरुङले अख्तियारबाट १ लाख बुझी एकै दिन ४ घण्टाबीच ५ वटा स्टिङ गराउन लगाई १० कर्मचारीलाई पक्राउ गराएका थिए। जसअनुसार विशेष अदालतमा ०७५सीआर००७१ प्रधानाध्यापक अमन चौधरी, ०७५सीआर००७२ प्रहरी नायब निरीक्षक ज्योति विष्ट, प्रहरी सहायक निरीक्षक सुवास ढुंगाना, प्रहरी हवल्दार दीपक भारती, ०७५सीआर००७५ प्रहरी जवान उमेशकुमार यादव र देवेन्द्र कुँवर, ०७५सीआर००७८ प्रहरी जवानहरू मानसिंह रोक्का, रत्नप्रसाद रिजाल र ०७५सीआर००८४ प्रहरी सहायक निरीक्षक गोपालप्रसाद श्रेष्ठविरुद्ध मुद्दा चलाइएको छ। यस्तो स्टिङ अपरेसनलाई अमान्य गरी सबैलाई विशेष अदालतले सफाइ दिएको छ। उजुरीकर्ता गुरुङलाई १ लाख उपलब्ध गराएको र २०७५ भदौ ३० को दिउँसो फरकफरक समयमा विभिन्न स्थानमा बोलाई प्रहरी कर्मचारीलाई दिएको अवस्थामा नियन्त्रणमा लिएको अख्तियारको आरोपपत्रमा उल्लेख गरिएको अदालतको फैसलामा छ। सञ्जयकुमार झाले २०७०२०७१ तिर भ्रष्टाचारविरुद्ध अभियानको छदम नाममा अख्तियारबाट रकम बुझी लिई धेरै वटा स्टिङका गराएका थिए। झाले तत्कालीन एयरपोर्ट भन्सारका प्रमुख सुदीपचन्द्र शाह, तत्कालीन जिविस काठमाडौंका रुपु खत्री, प्राविधिक कार्यालय काठमाडौंका सालिकराम देवकोटा, अध्यागमन विभागका शुक्र भट्टराईसमेत र वैदेशिक रोजगार विभागका राजेन्द्र बस्नेतमाथि स्टिङ गराएका थिए। त्यस्तै अजयप्रसाद जैसवालले ६ महिना अवधिमा तीनवटा स्टिङ अपरेसन गराएका छन्। जैसवालले २०७६ असार ६ मा जिल्ला अदालत बारामा सुनिल चौधरीविरुद्ध फैसला कार्यान्वयनको विषयमा, २०७६ साउन १५ मा फैसला तयार पर्न सनोज महतोले घुस मागेको भन्दै स्टिङ अपरेसन गराएका थिए। २०७६ मंसिरमा मिटर जडानको विषयमा घुस लिएको भन्दै विद्युत कार्यालय कलैया बारामा कर्मचारी राजदेव महतोविरुद्ध उजुरी दिई स्टिङ अपरेसन गराउन लगाएका थिए। अख्तियारका प्रवक्ता सहसचिव नारायणप्रसाद रिसालले विभिन्न ठाउँमा सेवा लिन जाँदा एउटै व्यक्तिमाथि घुस मागिएकाले यस्ता घटना संयोग हुन सक्ने बताए। उनले अख्तियार बिनाप्रमाण स्टिङ अपरेसनमा नजाने गरेको स्पष्ट पारे। प्रमाणबिना हामी अगाडि बढ्दैनौं, उनले भने, विभिन्न ठाउँमा सेवा लिन जाँदा एउटैमा यस्ता घटना भएका हुन सक्छन्, त्यो संयोग हुन सक्छ। उनले गलत बकपत्र दिए उजुरी दिनेविरुद्ध पनि मुद्दा चल्ने बताए। सेवामा सरोकार नभएको र बार्गेनिङ गर्न उजुरी दिएको प्रमाण पाइए गहनतापूर्वक केलाउने उनले जानकारी दिए।"
सिद्धिचरण लोकमार्ग अनिश्चितकालीन बन्द,"उदयपुर : जिर्ण सिद्धिचरण लोकमार्ग स्तरोन्नतिमा सम्बन्धित निकायले ध्यान नदिएको भन्दै स्थानीयले सोमबार बिहानैदेखि सडक अवरुद्ध गरेका छन्। सडक अवरुद्ध सँगै माथिल्लो सगरमाथाअन्तरगत ओखलढुंगा, सोलु र खोटाङ्गका लागि छुटेका सवारी साधन अलपत्र छन्। सिराहाउदयपुरओखलढुंगा जोड्ने लोकमार्गको स्तरोन्नति माग गर्दै आएका स्थानीय उपभोक्ता संघर्ष समितिले सरकार र डिभिजन सडक कार्यालय लाहानलाई ज्ञापनपत्र बुझाउँदा समेत वेवास्ता गरेको भन्दै आन्दोलित भएका हु्न्। सिरहाको मिर्चैयादेखि उदयपुरको कटारी हुँदै ओखलढुंगा सीमास्थल घुर्मीसम्मको सडक खण्ड तत्काल स्तरोन्नति गर्न उनीहरुको माग छ। उक्त खण्डको सडक जिर्ण भएकाले बारम्बार दुर्घटना हुँदा पनि दीगो मर्मतसम्भार नगर्दा यात्रु, यातायात व्यवसायी र स्थानीयलाई वर्षौंदेखि समस्या भोग्नुपरेको संर्घष समितिका संयोजक दिपक बुढाथोकीले बताए। पटकपटक स्तरोन्नतिको माग स्थानीयले गरे पनि सम्बन्धित पक्षले कुनै चासो नदिएपछि बाध्य भएर आन्दोलना उत्रिनु परेको उनले बताए। कटारी नगरपालिका ११ का वडाध्यक्षसमेत रहेका बुढाक्षेत्रीका अनुसार सडक मर्मत कार्य तत्काल सुरु गर्न गरिएको माग वेवास्ता गरियो। उनले भने, हामीले बारम्बार सडक स्तरोन्नतिको माग गर्दै आएका छौं तर, सम्बन्धित निकायले कान थुनेर, आँखामा पट्टी बाँधेर बस्यो। संघर्ष समितिले आर्थिक वर्ष २०७८०७९ को बजेटमा लोकमार्ग सुरक्षित आउजाउ गर्न यसअघिदेखि उठाउँदै आएको दुई लाईन सडक बनाउनुपर्ने मागलाई कार्यान्वयन गर्न पर्याप्त बजेट बिनियोजन गर्न, त्यसको लागत ईस्टीमेट बनाएर काम थाल्ने सुनिश्चित गर्नुपर्ने माग राखेको छ। दुई लाइन सडक बन्ने निश्चित नभएसम्म आउजाउलाई सहज बनाउनका लागि तत्काल मर्मत गर्न स्काभेटर, जेसिबीजस्ता उपकरण तैनाथ राख्न तथा सडकमा धुलो मार्न पानी छ्याप्ने ट्यांकर तैनाथ गर्न पनि माग गरेको छ। सिद्धिचरण लोकमार्गको कटारी नगरक्षेत्रमा पर्ने कटारीदेखि घुर्मीसम्म ४६ किलोमिटर सडक जीर्ण भएकाले सवारी आउजाउ समस्या पर्दै आएको कटारी नगरपालिकाका मेयर ज्ञानेन्द्र श्रेष्ठले बताए। उनले सडक समस्याका बारेमा प्रधानमन्त्री, अर्थमन्त्री, भौतिक पुर्वाधार मन्त्री लगायत सरोकारवाला निकायको ध्यानाकर्षण गराएको र चाँडै सम्बोधन हुने आश्वसन पाएको बताए। उनले केहि वजेट चालु आर्थिक वर्षमै खर्च गर्ने गरी आएकोसमेत बताए। कटारीका वडा नम्वर ८, ९, १०, ११, १३ र १४ ले छोएको उक्त खण्डको सडक स्तरोन्नतिको माग गर्दै धेरै पटक स्थानीयले सडक कार्यालय, नगरपालिका, सडक डिभिजन हुँदै मन्त्रालयको ध्यानाकर्षण गराइसकेका छन्। दिनरात हजारको संख्यामा बढी भारक्षमताका टिपर चल्ने भएकाले वर्षेनी मर्मत गरे पनि ३ महिनाभित्रै बिग्रेर जस्ताको तस्तै हुने गरेकोले सडकको दिगोपनाको खोजी भइरहेको उपमेयर भिमकुमारी राउतले बताइन्। सिराहाको चन्द्रोदयपुरस्थित मारुती सिमेन्टका लागि सिन्धुलीको ककरुठाकुरदेखि ओसार्ने चुनढुंगा बोक्ने टिपर यही लोकमार्ग भएर आउजाउ गर्नाले सडकको यो हालत भएको उनको भनाइ छ। पछिल्लो दुई वर्षयता सौर्य र कसमस सिमेन्ट उद्योगका लागि कटारीकै पट्नाभन्ज्याङलगायत दुई ठाउँको चुनढुंगा ओसार्ने रुट पनि यही भएकाले सडकमा थप भार पर्दै आएकाले बैकल्पिक सडक चाहिने उपमेयर राउतले बताइन्। मिर्चयादेखि कटारी घुर्मी हुँदै ओखलढुंगा, सोलुखुम्बुसम्म जोड्ने उक्त सडक नेपाली सेनाले ०५८ सालमा अस्फाल्ट प्रविधिको कालोपत्रेसहित निर्माण गरेको थियो। पुरानो प्रविधि, मेसिन उपकरणको अभावले जनशक्तिकै भरमा कोदालो र झम्पलको भरमा खनिएको उक्त सडक पहाडी भेग भएकाले घुम्ती र साँघुरो पनि छ। एक दशकसम्म कालोपत्रे टिके पनि चुनढुंगा बोक्ने टिपर दिनहुँ चल्न थालेपछि वर्षदिनमै कालोपत्रे उप्किएर सडक धुलाम्य र खाल्डैखाल्डामा परिणत भएको छ। त्यसयता सडकको मर्मत कार्य वर्षेनी हुँदै आए पनि ३४ महिनामै बिग्रेर जस्ताकोतस्तै हुने गरेकोछ। कटारी र माथिल्लो सगरमाथाको लाईफलाईन मानिएको उक्त लोकमार्गको दीगो मर्मत गर्न सकेमा दक्षिणीभेगका पर्यटक तथा तीर्थालुलाई खोटाङको त्रिधार्मिकस्थल हलेसी आउजाउ गर्न सजिलो पर्ने मेयर श्रेष्ठ बताउँछन्। साँघुरो र घुम्ती सडकमा हजारौं संख्याका सवारीसाधन चलाउन टिफरका लागि अलग्गै सडक बनाउन गरेको स्थानीयको माग जायज भएको उनको भनाइ छ।"

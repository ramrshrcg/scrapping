शीर्षक,विवरण
भारतबाट आएका संक्रमितको विजोग : दिनभर रुवाबासी,"विराटनगर : सुर्खेत घर भएका चारजना भारतको जोगवनी हुँदै विराटनगरको रानी नाकाबाट सोमबार बिहान ११ बजेतिर नेपाल प्रवेश गरे। नाकाको हेल्थ डेस्कमा खटिएका स्वास्थ्यकर्मीले सबै जनाको एन्टिजेन परीक्षण गरे। तीन जनाको रिपोर्ट नेगेटिभ आए पनि एक जनाको पोजिटिभ आयो। सुर्खेतको चौकुने गाउँपालिका८ का ३९ वर्षीय पुरुषको रिपोर्ट पोजेटिभ आएको हो। विश्व स्वास्थ्य संगठन (डब्लूएचओ)ले एन्टिजेन रिपोर्ट पोजेटिभ आउनुलाई कोरोना भाइरसको संक्रमण मानेको छ। पश्चिम नेपालको सुर्खेतका चारजना रानी नाका हुँदै विराटनगर प्रवेश गरेपछि कोरोना भएनभएको पुष्टि गर्न एन्टिजेन परीक्षण गरिएको हो, हेल्थ डेस्कका चिकित्सक डा कमलकिशोर यादवले भने, तीन जनाको रिपोर्ट नेगेटिभ आए पनि एक जनामा कोरोना पुष्टि भयो। कोरोना पुष्टि भएका पुरुष भारत बिहारको मध्यपुरामा चार महिनाअघि गएका हुन्। उनीसँगै नेपाल फर्किएका सुर्खेतको चौकुने५ का खड्ग दमाईले दिएको जानकारी अनुसार ती पुरुष भारतीय बजारमा रात्रिकालीन चौकीदारी गर्थे। तर भारतमा कोरोना तीव्र रुपमा फैलन थालेपछि नेपाल फर्किएको उनले बताए। कोरोनाको ठूलो महामारीसँग जुधिरहेका कारण भारतमा रहनसक्ने अवस्था नभएपछि ज्यालामजदुरी र रोजगारीका लागि गएका हामी नेपाल फर्किएका हौँ, खड्गले भने, परीक्षण गर्दा साथीलाई कोरोना पुष्टि भयो, तर हामी भने रिपोर्ट नेगेटिभ आएकाले घरतिर लाग्यौँ। एन्टिजेन रिपोर्ट पोजिटिभ आएका पुरुषलाई तत्काल अस्पताल भर्ना गर्ने कुनै प्रबन्ध मिलाइएन। भारतबाट आउनेलाई कोरोना पुष्टि भएमा होम आइसोलेसनमा बस्ने गरी वा अस्पताल भर्ना गर्ने गरी सम्बन्धित स्थानीय तहको जिम्मा लगाउने गरिएको डा यादवको भनाइ छ। इता पश्चिम नेपालका ती पुरुषलाई जिम्मा लिन कोही आएनन्। न त तत्काल अस्पताल भर्ना नै गरियो। उल्टै एम्बुलेन्समा राखेर घरतिर जान भनियो। तर सामान्य रोजगारीका लागि केही समयअघि मात्रै भारत गएका उनको साथमा पैसा थिएन। पैसा कमाउन गएका उनी बिरामी परेर झन् समस्यामा थिए। पायल्सको शल्यक्रिया गर्नु परेर लामै समय थलिएका ती पुरुष केहीअघिदेखि मात्रै काममा जान थालेको खड्गले बताए। भारत गएको पनि धेरै भएको छैन। बिरामी परेकाले काममा जान नसक्दा पैसा कमाई भएन, उनले भने, त्यहाँमाथि कोरोना माहामारीका कारण अभावकै बीचमा स्वदेश फर्किनु पयो। तर कोरोना पुष्टि भएका कारण साथीले नाकामै बेवारिसे बन्ने अवस्था आयो। खड्गका अनुसार संक्रमितलाई उपचारका लागि तत्काल नलगेर ठूलो लाचारी देखाउने काम भयो। उनलाई नाकाबाट नेपालतिर अघि बढ्न पनि सुरक्षाकर्मीले दिएनन्। खड्गका अनुसार संक्रमितलाई सार्वजनिक सवारी साधनमा घर जान दिँदा अरु यात्रुलाई कोरोना फैलनसक्ने भन्दै सुरक्षाकर्मीले पनि रोकिदिए। पैसा नभएर एम्बुलेन्स रिजर्व गर्न नसक्दा तथा सार्वजनिक सवारी साधनमा जाँदा अरुलाई कोरोना सर्ने भन्दै सुरक्षाकर्मीले रोकेपछि नाकामा रहेका अरुले भने भारततिरै फर्किएर जानू भन्न थालेको खड्काले बताए। कोरोनाले भारत आक्रान्त भइरहेका बेला फर्किएका नेपालीमाथि यहाँभन्दा ठूलो अन्याय अरु केही हुनै नसक्ने गुनासो खड्गको छ। पैसाको अभाव भएर घरतिर जान नपाएपछि र उपचारका लागि अस्पताल भर्ना पनि नगरिएपछि ती पुरुष नाकामै रोकिएर रहे। दिनभर रोएरै बिताए। गरिब हुँदाको पीडा रुवाबासी गरेरै पोखे। हारगुहार गरे पनि कसैले सुनेनन्। साथीहरु भने सार्वजनिक सवारी साधन चढेर गन्तव्यतिर लागेपछि उनी एक्लै परे। विभिन्न निकायबाट दबाब परेपछि राति उनलाई विराटनगरकै कोसी अस्पताल कोभिड१९ उपचार केन्द्रमा भर्ना गरियो। केन्द्रका सूचना अधिकारी अनुपम राजवंशीले सुर्खेत घर भएका संक्रमितलाई उपचारका लागि राति ८ बजेतिर उपचारका लागि भर्ना गरिएको पुष्टि गरे। उनका अनुसार उपचाररत संक्रमितको अवस्था सामान्य छ। केन्द्रमा अहिले २८ जना संक्रमितको उपचार भइरहेको राजवंशीले बताए। अक्सिजनसहितको ३१ वटा बेड छन्। गत चैत २८ गते पनि उदयपुरको त्रियुगा नगरपालिका७ की ४५ वर्षीया महिलामा पनि नाकामा परीक्षण गर्दा कोरोना पुष्टि भएको थियो। तर कसैले वास्ता नगरेपछि उनी सार्वजनिक सवारी साधन चढेरै गाउँ पुगिन्। प्रदेश १ को सामाजिक विकास मन्त्रालयले संक्रमितको व्यवस्थापनमा चासो नदिएपछि मास्क लगाउँदै सावधानी अपनाएर जानू भनेर हेल्थ डेस्कका स्वास्थ्यकर्मीले महिलालाई घरतिर पठाएका थिए। रानी नाका हुँदै भारतबाट मंगलबार एक सय ४१ जना नेपाल प्रवेश गरेका छन्। सोमबार ६४ जना आएका थिए। वैशाख लागेपछि हालसम्म यो नाका हुँदै चार सय जनाभन्दा बढी नेपाल प्रवेश गरिसकेका छन्। अहिलेसम्म यो नाकामा गरिएको एन्टिजेन परीक्षणबाट १० पुरुष र तीन महिला गरेर १३ जनाको रिपोर्ट पोजिटिभ आएको डा यादवले बताए। कोरोना पुष्टि भएकालाई होम आइसोलेसनमा रहने गरी सम्बन्धित स्थानीय तहको जिम्मा लगाएर पठाउने गरिएको उनको भनाइ छ।"
संसद् किनबेचले सत्ता जोगाउला तर लोकतन्त्र र संविधानले हार्नेछ : बाबुराम,"काठमाडौं : पूर्वप्रधानमन्त्री बाबुराम भट्टराईले संसद् किनबेचले सत्ता जोगिए पनि संविधान हार्ने बताएका छन् । बुधबार गण्डकी प्रदेशसभा सदस्य सम्पर्क बाहिर रहेको भन्दै खोजी गर्न जनमोर्चाले माग गरेपछि बाबुरामले यस्तो बताएका हुन् । सामाजिक सञ्जालमा सक्रिय बाबुरामले ट्वीट गर्दै सांसद किनबेच, अपहरण निस्कासन र अस्पताल भर्नाले सत्ता जोगाउन सकिए पनि संविधानले हार्ने बताएका हुन् । उनले यस्ता खेलले देश र सर्वाभौमसत्तासले हार्ने बताएका छन् । उनले यस्तो अवस्थालाई लामो समय नराखी राष्ट्रिय सहमति कायम गर्न मागसमेत गरेका छन् । 'सांसद किनबेचअपहरणनिष्कासनअस्पतालभर्ना र संसद बिघटनस्थगनअबरोध जस्ता हर्कतले कसैले सत्ता जोगाउलापाउला तर अन्तत:लोकतन्त्रसमाजवादसंघीयतासंविधानले हार्नेछ।अनि देशराष्ट्रियतास्वाधीनतासार्वभौमसत्ताले हार्नेछ।वेलैमा चेतौं;राष्ट्रिय सहमतिएकता कायम गरौं।भोलि धेरै ढिलो हुनेछ', उनले लेखेका छन् ।"
रातो मच्छिन्द्रनाथको महास्नान (फोटो फिचर),"ललितपुर : बुधबार रातो मच्छिन्नाथको महास्थान गरिएको छ । ललितपुरमा रातो मच्छिन्द्रनाथको महास्नान गरिएको हो । हरेक वर्ष चैतकृष्ण प्रतिपदाका दिन महास्नान गर्ने गरिन्छ । बुधबार ललितपुरको मच्छिन्द्रनाथलाई लगनखेल चोकस्थित आमा मायादेवीको मन्दिरमा लगेर महास्नान गरिएको हो । मच्छिन्द्रनाथलाई पाटन सुन्धारा, गाःबहाल, हरिसिद्धिबाट ल्याइएको पूजा सामग्रीले स्थान गरिएको हो । तस्बिर : सुनिता डंगोल"
पहिलो अन्तरिक्षयात्राका पाइलट माइकल कोलिन्सको निधन,"वासिङटन: पहिलो अन्तरिक्षयात्री नील आर्मस्टङका सहयात्री समेत रहेका एपोलो ११ का पाइलट माइकल कोलिन्सको ९० वर्षको उमेरमा निधन भएको छ । उनी १९६९ मा चन्द्रमामा पहिलो सफल यात्रा गर्ने तीन अन्तरिक्षयात्री नील आर्मस्टङ र बज अल्ड्रिनसँगैका एक सदस्य हुन् । क्यान्सरका कारण यही बुधबार उनको निधन भएको परिवारका सदस्यले जानकारी दिएका छन् । कोलिन्सका सहयात्री नील र बज चन्द्रमामा हिँडिरहँदा उनले भने चन्द्रमामा हिँड्न पाएका थिएनन् । नील र अल्ड्रिनले चन्द्रमामा हिँडिरहँदा कोलिन्सले भने उनीहरुलाई झण्डै २८ घण्टा एक्लै पर्खिरहेका थिए। अन्तरिक्षयात्रामा कोलिन्सको भूमिका 'कमान्ड मोड्युल पाइलट'को थियो । उनलाई चन्द्रमामा हिँड्ने अवसर भए पनि उनी एपोलो ११ बाट ओर्लिएका थिएनन् । कोलिन्स १९३० मा रोममा जन्मिएका थिए । उनका पिता जेम्स एल कोलिन्स अमेरिकी सेनाका मेजर जनरल थिए । अमेरिकी सैन्य शिक्षालयबाट १९५२ मा ग्र्याजुएशन गरेपछि कोलिन्स एयर फोर्समा भर्ना भएका थिए । जहाँ उनी लडाकु पाइलट बने । अल्ड्रिन भन्दा एक वर्षपछि उनी ग्र्याजुएट भएका थिए । १९६२ मा पृथ्वीको परिक्रमा गर्ने पहिलो अमेरिकी पाइलट बनेपछि उनी नासामा आवेदन दिएका थिए । तर उनी दोस्रो पटक १९६३ मा मात्रै छानिएका थिए । उनी नासा अन्तर्गत अन्तरिक्षयात्रीहरुको तेस्रो समूहमा थिए । नासाले कोलिन्स, आर्मस्टङ र अल्ड्रिनलाई एपोलो ११ को क्र्यू सदस्यको रुपमा १९६९ को जनवरी ९ मा घोषणा गरेको थियो ।"
"वीरगन्जको अवस्था भयावह बन्दै, कोरोनाबाट एकैदिन ५ को मृत्यु","वीरगन्ज : कोरोना महामारीको हटस्पट बन्दै गएको वीरगन्जको अवस्था झन भयवाह बन्दै गएको छ । पर्सा जिल्लाको सदरमुकाम वीरगन्जमा कोरोना संक्रमण दरसँगै मृत्यु दर पनि दिनहुँ बढ्दै गएको छ । वीरगन्जमा बुधबार मात्रै कोरोनाले ५ जनाको मृत्यु भएको छ । वीरगन्जस्थित नारायणी अस्पतालमा उपचाररत ५ जना संक्रमितको मृत्यु भएको हो । वीरगन्जमा ३ दिन (सोमबार देखि बुधबार ) सम्म १२ जनाको मृत्यु भएको छ । बुधबार ५ जना , मङगलवार ४ जना र सोमबार ३ जनाको मृत्यु भएको हो । कोरोनाको दोश्रो लहर सुरु भएयता चैत ३० देखि वैशाख १५ सम्म कोरोनाले २३ जनाको मृत्यु भएको छ । वीरगन्जको नारायणी अस्पतालमा १९ जनाको , नारायणी बयोधा अस्पतालमा ३ जनाको र गण्डक अस्पतालमा १ जनाको मृत्यु भएको हो । मृतक २३ जनामध्ये पर्साका १५ जना , बाराका ५ , सर्लाहीका २ जना र रौतहटका १ जना हुन् । नारायणी अस्पतालमा बुधबार अपरान्ह वीरगन्ज महानगरपालिका वडा नम्बर ७ रामटोलका ४५ वर्षिय पुरुष, बिहान पौने १२ बजे रौतहटको दुर्गाभगवती गाँउपालिकाको रजवाडाकी ५० वर्षिया महिला, बुधबार बिहान १० बजे वीरगन्ज महानगरपालिका वडा नंबर २७ की ६० वर्षीया महिलाको मृत्यु भएको हो । नारायणी अस्पतालमै बुधबार बिहान पौने २ बजे सर्लाहीको धनकौल गाँउपालिका ४ का ४३ वर्षिय पुरुष र बुधबार बिहान सवा १२ बजे बाराको सुवर्ण गाउँपालिका ७ की ३० वर्षीया महिलाको पनि उपचारका क्रममा मृत्यु भएको अस्पतालका कोभिड कोर्डिनेटर डाक्टर सरोज रोशन दासले जानकारी दिए । डाक्ट दासका अनुसार नारायणी अस्पतालमा बुधबार साँझ सम्म ४३ जना जटिल अवस्थाका संक्रमित उपचाररत छन् । ती सबैको अवस्था जटील रहेकाले सबैलाइ अक्सिजन लगाएर राखिएको डाक्टर दासले बताए । नरायणी अस्पतालले जटिल अवस्थाका संक्रमितलाई मात्र भर्ना लिने गरेको छ । संक्रमण पुष्टि भएका तर सामान्य लक्षण भएका संक्रमितलाई भने होम आइसोलेसनमा बस्ने गरी घर पठाइ दिने गरिएको डाक्टर दासले बताए । वीरगन्जमा अहिले कोरोनाले हुने मृत्यु दर १६८१ प्रतिशत रहेको नारायणी अस्पतालका डाक्टर उदयनारायण सिंह बताउछन् । कोरोनाको दोश्रो लहर सुरु भएयता एक हप्ताअघिसम्म मृत्युदर १४ प्रतिशतको हाराहारीमा थियो। तर अहिले २ दिन यता १७ प्रतिशतको हाराहारीमा पुगिसकेको डाक्टर उदय बताउँछन् । दोश्रो लहर सुरु भएयता नारायणी अस्पतालमा वैशाख १५ सम्म उपचारका लागि १ सय १९ संक्रमित भर्ना भएकोमा ती मध्ये २३ जनाको मृत्यु भएको डाक्टर उदय बताउँछन् । उनका अनुसार कोरोना संक्रमणको पहिलो लरहका बेला भने वीरगन्जमा कोरोनाले हुने मृत्यु दर अधिकतमा ५ प्रतिशतसम्म मात्र पुगेको थियो । तर अहिले नयाँ भेरियन्टको भारइस निक्कै कडा रहेको र यसले शरीरमा छिटटै असर पारेका कारण दोश्रो लहरमा मृत्यु दर धेरै नै बढी देखिएको डाक्टर उदय बताउँछन् । यसका साथै संक्रमणको लक्षण देखा परिसके पनि मौसमी ज्वरो , रुघा खोकी त हो भनेर कोरोना जाँच नगराइ लापरवाही गरेर घरमै बस्ने र सिकिस्त भएपछि मात्र अस्पतालमा आउने गरेका कारणले पनि मृत्यु दर बढ्दै गएको डाक्टर दास बताउँछन् । कोरोना संक्रमण दर पनि दिनहु बढ्दै संक्रमणको दोश्रो लहरमा वीरगन्जमा कोरोना संक्रमण दर पनि बढ्दै गएको छ । वीरगन्ज स्थित नारायणी अस्पतालको प्रयोगशालामा दिनहु हुदै आएको परिक्षणमा , परिक्षण गराएका मध्ये आधा भन्दा बढिमा संक्रमण भेटिने गरेको छ । वीरगन्जमा मङगलबार राति मात्रै १ सय २४ जनामा कोरोना संक्रमित थपिएका छन् । नारायणी अस्पतालको प्रयोगशालामा मंगलबार राति २ सय १० जनाको स्वाब नमूना परीक्षण गरिएको थियो । ती मध्ये ६० प्रतिशत भन्दा बढी अर्थात् १ सय २४ जनामा कोरोना संक्रमण पुष्टि भएको हो । कोरोनाको दोस्रो लहर सुरु भएपछि वीरगन्जमा एकै दिन नयाँ संक्रमित फेला परेको यो नै सबैभन्दा बढी हो ।गत आइतबार नारायणी अस्पतालको प्रयोगशालामा परीक्षण गराएका मध्ये ७० प्रतिशत भन्दा बढिमा संक्रमण भेटिएको थियो । वीरगन्जमा चैत २७ गते देखि यता १ हजार १ सय २२ जना नयाँ संक्रमित थपिएका छन् । चैत २७ देखि मङगलबार वैशाख १४ सम्म २ हजार १ सय ८ जनाको परीक्षण गर्दा आधा भन्दा बढी अर्थात् १ हजार १ सय २२ जनामा संक्रमण पुष्टि भएको अस्पतालका कोभिड कोर्डिनेटर डाक्टर दासले जानकारी दिए । जिल्ला प्रशासन कार्यालयका अनुसार, पर्सामा बुधबार साँझसम्म सक्रिय संक्रमितको संख्या १ हजार २४ छ । ती मध्ये ८ सय ६० जना संक्रमित होम आइसोलेसनमा छन् । सदरमुकाम वीरगन्जमा संक्रमण र मृत्यु दर दुवै बढ्दै गएपछि कोरोना संक्रमणको साङगलो तोड्न बिहीबारदेखि वैशाख २२ गते सम्म एक साताका लागि पर्सा जिल्लाभर निषेधाज्ञा लगाउने निर्णय स्थानीय प्रशासनले गरेको छ ।"
नेपाल सुपर लिग : चितवन र लुम्बिनीको २२ को बराबरी,तस्बिर : सुनिता डंगोल काठमाडौं : नेपाल सुपर लिग (एनएसएल) फुटबलमा एफसी चितवन र बुटवल लुम्बिनी एफसीले २२ को बराबरी खेलेका छन्। बुधबार दशरथ रंगशालामा सुरुवाती दुई गोलको अग्रता जोगाउन नसक्दा चितवन बुटवलसँग बराबरीमा रोकिएको हो। चितवले खेलको १५ औं मिनेटमा जर्ज प्रिन्स कार्कीको गोलबाट अग्रता लिएको थियो। खेलको १९ औं मिनेटमा टेकबहादुर बुढाथोकीले बुटवलमाथि अर्को गोल गर्दै टिमलाई २० को अग्रता दिलाएका थिए। खेलको ३२ औं मिनेटमा बुटवलका आशिष लामाले गोल गर्दै खेल २१ मा फर्काए। पहिलो हाफ २१ गोल अन्तरमा सकियो। दोस्रो हाफको ६५ औं मिनेटमा बुटवलका लागि लक्ष्मण रुचालले एक गोल गरेपछि खेल बराबरीमा पुगेको थियो। त्यसपछि गोल गर्न नसक्दा चितवन सुरुवाती अग्रता गुमाउँदै अंक बाँड्न बाध्य भएको हो। खेलमा चितवनका कार्की प्लेयर अफ दि म्याच चुनिए भने बुटवलका लक्ष्मण रुचाल प्लेयर अफ दि म्याच चुनिए। कार्कीले २५ हजार पाए भने रुचालले १० हजार रुपैयाँ पाए। बुधबार बराबरीमा रोकिएको चितवनले दुई खेलमा २ अंक जोडेको छ। चितवनले पहिलो खेलमा ललितपुर सिटीसँग ११ को बराबरी खेलेको थियो। बुटवल पहिलो खेलमा पोरखा थन्डर्सलाई २० ले पराजित गरेको थियो। चितवनसँग बराबरी खेलेसँगै उसले दुई खेलबाट चार अंक जोडेको छ।
जनमोर्चाका एक सांसदको अवस्था अज्ञात भएपछि गण्डकी प्रदेशसभा बैठक अनिश्चित,"पोखरा : मुख्यमन्त्री पृथ्वीसुब्बा गुरुङविरुद्ध पेश भएको अविश्वास प्रस्तावको मतदान हुने बैठकमा एक सांसद अनुपस्थित भएपछि अर्को सूचना नभएसम्मका लागि गण्डकी प्रदेशसभा बैठक स्थगित भएको छ। बुधबारको प्रदेशसभा बैठकमा राष्ट्रिय जनमोर्चाका सांसद खिमविक्रम शाही अनुपस्थित भएको र उनको अवस्था अज्ञात रहेको भन्दै बैठक स्थगित गरिएको हो। प्रदेशसभा सचिव हरिराज पोखरेलले सूचना सार्वजनिक गर्दै बैठक स्थगित भएको जानकारी गराएका छन्। उनले अर्को सूचना प्रकाशित नहुँदासम्मको लागि बैठक स्थगित भएको बताए। गण्डकीका मुख्यमन्त्री विरुद्धको अविश्वासमाथि आजै मतदान जसपाका नेता र कार्यकर्ताका १२० मुद्दा सरकारले फिर्ता लियो (सूचीसहित) अविश्वास प्रस्तावमाथि मतदान हुने बैठकमा २ सांसद अनुपस्थित, मोबाइल अफ गण्डकीमा मुख्यमन्त्री विरुद्धको अविश्वास प्रस्तावमाथि मतदान : संसद्मा पुगे दीपक मनाङे माननीय मुख्यमन्त्रीज्यूको विरोधमा राखिएको अविश्वासको प्रस्तावमा राष्ट्रिय जनमोर्चाले समर्थन जनाइ रहेको सन्दर्भमा सदनमा मतदानको परिस्थिति बनेको दिन हाम्रो पार्टीको प्रदेश सभा सदस्य खिमविक्रम शाहीको अवस्था अज्ञात रहेकोले सदनमा उपस्थित हुन नसक्नु भएकोले उहाँको अवस्था सार्वजनिक गर्न, निजको जीवन रक्षा गर्न र निज सार्वजनिक नभएसम्म सदनको कारवाही नचलाइयोस भन्ने व्यहोराको निवेदन राष्ट्रिय जनमोर्चा पार्टी सचेतक पियारी थापाले दिनुभएकोले यस विषम परिस्थितिमा निवेदनमाथि सम्बोधन नगरी सदन सञ्चालन गर्न उपयुक्त नभएकोले अर्को सूचना नभएसम्मका लागि गण्डकी प्रदेश सभाको आजको बैठक स्थगित भएको व्यहोरा सूचित गरिन्छ, सूचनामा भनिएको छ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। ३ सांसद रहेको राष्ट्रिय जनमोर्चाको पार्टी केन्द्रले आफ्ना सांसदलाई अविश्वासको पक्षमा मतदान गर्न निर्देशन गरेको छ। गुरुङविरुद्धको अविश्वास प्रस्ताव सोमबार प्रदेश सभामा टेबुल भएको थियो। प्रदेश सभाको विशेष अधिवेशनको पहिलो बैठक सुरु भएलगत्तै प्रमुख प्रतिपक्षी दल नेपाली कांग्रेस संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव टेबुल गरेका थिए।"
मोबाइल चार्जमा राखेर फोन गर्दा करेन्ट लागेर मृत्यु,राजविराज : सप्तरीमा एक किशोरको मोबाइल चार्जमा लगाइ फोन गर्ने क्रममा मृत्यु भएको छ । सुरुङ्गा नगरपालिका१ तेतरिया बस्ने भगाई सदायको छोरा १६ वर्षीय रामु सदायको करेन्ट लागेर बुधबार दिउँसो मृत्यु भएको सप्तरी प्रहरीले जनाएको छ । घरमा मोबाइल चार्जमा राखी फोन गर्ने क्रममा बायाँ हातको औंलामा करेन्ट लागि सदाय घाइते भएका थिए । उपचारको लागि अस्पताल लैजाँदै गर्दा सदायको बाटोमै मृत्यु भएको सप्तरीका डीएसपी एवम् सूचना अधिकारी माधवप्रसाद काफ्लेले बताए । मृतकको शव सिरहाको लहान नगरपालिकास्थित रामकुमार उमाप्रसाद शारदा स्मारक अस्पतालमा राखिएको छ ।
बागमतीमा मन्त्रिपरिषद् विस्तार : तीन मन्त्री र एक राज्यमन्त्री थपिए,"काठमाडौं : बागमती प्रदेशका मुख्यमन्त्री डोरमणि पौडेलले मन्त्रिपरिषद् विस्तार गरेका छन् । पौडेलले नेकपा (एमाले) का प्रमुख सचेतक केशवराज पाण्डेलाई आन्तरिक मामिला तथा कानूनमन्त्री, सरेश नेपाललाई उद्योग, पर्यटन, वन तथा वातावरणमन्त्री, सरस्वती बस्नेतलाई सामाजिक विकासमन्त्री र डा रामकुमार अधिकारीलाई सामाजिक विकास राज्यमन्त्रीमा नियुक्त गरेका हुन् । नवनियुक्त मन्त्रीले केहीबेरअघि प्रदेश प्रमुख विष्णुप्रसाद प्रसाईंसमक्ष पद तथा गोपनीयताको शपथ लिए । गत पुस १० गते मुख्यमन्त्री पौडेलविरुद्ध ल्याइएको अविश्वास प्रस्तावमा प्रस्तावक रहेका शालिकराम जम्मकट्टेल, अरुणप्रसाद नेपाल र युवराज दुलालले राजीनामा दिएपछि ती पद रिक्त रहँदै आएको थियो । नवनियुक्त मन्त्रीले आज अपराह्न आआफ्नो मन्त्रालयको कार्यभार सम्हालेको मुख्यमन्त्री तथा मन्त्रिपरिषद् सचिवालयले जनाएको छ । यसैगरी राज्यमन्त्री डा रामकुमार अधिकारीले पनि बुधबार सामाजिक मन्त्रालयमा आफ्नो कार्यभार सम्हालेका छन् ।"
एमाले नेपाल समूहको स्थायी कमिटी बैठक : कोरोना विरुद्धको लडाइँमा जुट्न आह्वान,"काठमाडौं : नेकपा (एमाले) माधवकुमार नेपाल समूहको स्थायी कमिटी बैठकले कोरोना भाइरस (कोभिड१९) विरुद्धको लडाइँमा स्वयंसेवी भएर सहभागी हुन सबैलाई आह्वान गरेको छ। पछिल्लो समयमा विकसित राजनीतिक परिस्थिति र नयाँ प्रकार (भेरियन्ट) सहितको कोरोना भाइरस (कोभिड१९) को महामारीबाट उत्पन्न भयावह अवस्थाको विषयमा गम्भीर छलफल गर्दै यस्तो आह्वान गरेको प्रचार विभाग प्रमुख योगेश भट्टराईले जानकारी दिए। बैठकले कोभिड१९ को संक्रमणबाट ज्यान गुमाएका प्रति श्रद्धाञ्जली अर्पण गर्दै संक्रमतिको शीघ्र स्वास्थ्यलाभको कामना गरेको छ। बैठकले सम्पूर्ण पार्टी कमिटी, जनसंगठन र पार्टी सदस्यलाई कोभिड१९ को रोकथाम, नियन्त्रण र संक्रमितको उपचारका लागि तीनै तहका सरकारसँग आवश्यक समन्वय गर्दे सक्रिय रुपमा स्वयंसेवी भूमिकाका साथ कोभिड१९ को लडाइँमा सहभागी हुन आह्वान गरेको छ, भट्टराईले भने, स्थानीयस्तरमा क्वारेन्टिन निर्माण गर्न, क्वारेन्टिन व्यवस्थापन गर्न, स्वास्थ्य मापदण्ड पालनाका लागि अनुगमन, समुदायस्तरमा सचेतना अभियान, संक्रमितहरुको उपचारमा आवश्यक सहयोग लगायतका काममा सक्रिय रहन सम्पूर्ण कमिटी र सदस्यहरुलाई अपील गरेको छ।"
निषेधाज्ञामा आपूर्ति सहज बनाउन र्यापिड रेस्पोन्स टोली गठन,"काठमाडौं : बेशाख १६ (भोलि) देखि काठमाडौं उपत्यकामा हुन लागेको निषेधाज्ञामा आपूर्ति सहज बनाउन र्यापिड रेस्पोन्स टोली गठन गरिएको छ । निषेधाज्ञामा सामान आपूर्तिमा देखिने समस्या समाधानका लागि उद्योग, वाणिज्य तथा आपूर्ति मन्त्रालयले बुधबार सो टोली गठन गरेको हो। मन्त्रालयले अत्यावश्यक उपभोग्य वस्तु नपाएको खण्डमा र कालोबजारी भएको खण्डमा विभिन्न पाँच व्यक्तिलाई सम्पर्क गर्न आग्रह गर्दै तिनका नाम र नम्बर उपलब्ध गराएको छ । मन्त्रालयले बनाएको टोलीमा आपूर्ति व्यवस्थापनका रुपमा प्रेमकुमार श्रेष्ठ, स्थानीय प्रशासनको सहयोग तथा आवगमन सहजताका लागि जनकराज दाहाल, कृषिजन्य तथा पशुजन्य सामग्री आपूर्तिलाई डा श्रीराम घिमिरे, उत्पादनशील उद्योगका लागि नारायणप्रसाद दुवाडी तथा वैदेशिक व्यापारको हकमा डा नारायणप्रसाद रेग्मी रहेका छन्।"
अमेरिकामा खोप लगाएका मानिसले मास्क लगाउन नपर्ने,"अमेरिकाको सेन्टर फर डिजीज कन्ट्रोल एन्ड प्रिभेन्सन (सीडिसी)ले पूर्ण खोप लगाइसकेका अमेरिकीहरूले बाहिर खुला क्षेत्रमा हिँडडुल गर्दा मास्क लगाउन नपर्ने घोषणा गरेको छ । खोपका आवश्यक मात्रा लगाइसकेकाहरूले एक्लै हुँदा वा खोप लगाइसकेका अन्य व्यक्तिहरूको सानो समूहमा अनुहार ढाक्न नपर्ने उसले नयाँ मापदण्डमा उल्लेख गरेको छ । तर कोठाभित्र वा भिडभाडयुक्त स्थलहरूमा अझै पनि मास्क लगाउन उसले भनेको छ। हालसम्म ९ करोड ५० लाख अमेरिकीले खोपको पूर्ण मात्रा लगाइसकेका छन् । सीडिसीको नयाँ मापदण्डप्रति राष्ट्रपति जो बाइडनले खुसी व्यक्त गरेका छन् । उनले कोरोना भाइरस खोपका पूर्ण मात्रा लगाइसकेका मानिसहरूलाई अब बाहिर मास्क लगाउन नपर्ने बताएका छन् । उक्त घोषणापछि उनी ह्वाइट हाउसमा मास्कविना केहीबेर हिँडेका थिए। महामारीविरुद्ध लडाइँमा अमेरिकाले चमत्कारी प्रगति हासिल गरेको भन्दै उनले ज्यानवरीमा कार्यभार सम्हालेयता संक्रमण तथा मृत्यु नाटकीय ढङ्गले घटिरहेको बताए । 'आजदेखि साथीभाइसँग पार्कमा भेट्दा वा पिकनिकमा जाँदा यदि तपाईँले खोप लगाइसकेको हो भने र यदि बाहिर खुला हावामा हुने हो भने मास्क लगाउनु पर्दैन,' उनले भने। 'उपलब्ध आँकडा हेरेर हाम्रा वैज्ञानिकहरू यसरी खुला हावामा खोप लगाइसकेकाहरू भेट्दा भाइरस संक्रमण हुने सम्भावना अत्यन्त कम रहेकोमा विश्वस्त भएका छन्।' राष्ट्रपति बाइडनले खोप नलगाएका अमेरिकीहरूलाई खोप लिएर देशभक्तिपूर्ण कार्य गर्न पनि आह्वान गरे। 'खोपले बिल्कुल तपाईँको ज्यान जोगाउने काम गर्छ र साथै यसले तपाईँ वरपरका अरू मानिसलाई पनि जोगाउँछअनि यसले हामीलाई सामान्य जीवनशैलीमा फर्कन मद्दत गर्छ,' उनले भने। 'स्वास्थ्य अधिकारीहरूले मङ्गलवार ह्वाइट हाउसमा नयाँ सुरक्षा मापदण्ड प्रस्तुत गरेका थिए। बाहिरी खुलास्थलमा हुने साना तथा मध्यमस्तरका जमघटमा खोप लगाएका मानिसहरूले मास्क नलगाएर पनि सुरक्षित हुन सकिन्छ,' सीडिसीकी निर्देशक डा रोसेल वालेन्स्कीले भनिन्। तर बाहिरै भएको जमघट पनि यदि ठूलो छ भने त्यहाँ मास्क लगाउने कि नलगाउने भन्ने विषय सो ठाउँमा हावाको ओहोरदोहोर कत्तिको राम्रो छ अनि मानिसहरूबीच कति दूरी हुन्छ भन्ने जस्ता कुरामा भर पर्ने उनले बताइन्। यी मापदण्ड अनुसार पूर्ण खोप लगाएको भन्नाले कुनै व्यक्तिले खोपको निर्धारित मात्रा पूरा गरेको दुई सातापश्चात् भन्ने बुझ्नुपर्छ।"
"अविश्वास प्रस्तावमाथि मतदान हुने बैठकमा २ सांसद अनुपस्थित, मोबाइल अफ","पोखरा : गण्डकी प्रदेशका मुख्यमन्त्री पृथ्वीसुब्बा गुरुङ विरुद्धको अविश्वास प्रस्तावमाथि मतदान हुने बैठक चलिरहेका बेला बुधबार २ जना सांसद अनुपस्थित भएका छन्। राष्ट्रिय जनमोर्चाका सांसद खिमविक्रम शाही र स्वतन्त्र सांसद राजीव गुरुङ उर्फ दीपक मनाङे अनुपस्थित छन्। दुवैको मोबाइल अफ छ। कुनै सांसदसँग उनीहरुको सम्पर्क छैन। अविश्वास प्रस्तावमाथि आजै बुधबार निर्णय हुने गरी गण्डकी प्रदेश सभाको बैठक सुरु भएको हो। अविश्वास प्रस्ताव निर्णयार्थ प्रस्तुत हुने कार्यसूची प्रकाशन गरी बैठक पौने २ बजे सुरु भएको थियो। बैठकमा अहिले सांसदले अविश्वास प्रस्तावमाथि छलफलमा भाग लिएका छन्। केही सांसदले बोलिसकेपछि संसद बैठक २० मिनेटका लागि स्थगितसमेत भएको छ। सांसदहरुले बोलेर सकिएपछि मुख्यमन्त्रीले जवाफ दिने कार्यसूची छ। त्यसपछि मतदान हुनेछ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। ३ सांसद रहेको राष्ट्रिय जनमोर्चाको पार्टी केन्द्रले आफ्ना सांसदलाई अविश्वासको पक्षमा मतदान गर्न निर्देशन गरेको छ। गुरुङविरुद्धको अविश्वास प्रस्ताव सोमबार प्रदेश सभामा टेबुल भएको थियो। प्रदेश सभाको विशेष अधिवेशनको पहिलो बैठक सुरु भएलगत्तै प्रमुख प्रतिपक्षी दल नेपाली कांग्रेस संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव टेबुल गरेका थिए।"
"भारतमा कोरोना संक्रमण उच्च, मृतकको संख्या दुई लाख नाघ्यो","भारतमा कोरोना भाइरस संक्रमण तीव्र गतिमा बढिरहँदा कोभिड१९ का कारण मृत्यु हुनेको संख्या मंगलवार दुई लाख नाघेको छ । अधिकारीहरूका अनुसार मंगलवार मात्रै ३,२८६ जना व्यक्तिको ज्यान गएको छ । यो महामारी शुरू भएयताकै एक दिनमा मृत्यु भएको सबैभन्दा उच्च संख्या भएको अधिकारीहरूले बताएका छन्। स्वतन्त्र विश्लेषकहरूका अनुसार भारतमा कोभिड१९ का कारण ज्यान गुमाउने मानिसहरूको संख्या सरकारले बताउने गरेको भन्दा दोब्बर हुनसक्छ । भारतीय सञ्चारमाध्यमहरूका अनुसार अन्तिम संस्कार गरिएका आँकडा हेर्दा ज्यान गुमाउनेहरूको संख्या दोबर हुनसक्ने देखिन्छ । भारतमा अस्पतालमा भएका मृत्युहरूलाई मात्र गणना गरिएको छ। संक्रमणमा देखिएको पछिल्लो वृद्धिले भारतको स्वास्थ्य प्रणालीलाई घुँडा टेकाइदिएको छ । गत एक साताभित्र मात्र २० लाख कोरोना भाइरस संक्रमित थपिएको तथ्यांक छ । मृतकको हिसाबले संयुक्त राज्य अमेरिका, ब्रजिल र मेक्सिकोपछि भारत चौथो स्थानमा रहेको छ । यद्यपि ती मुलुकहरूमा भारतमा जस्तो अहिले देखिएको संकट चाहिँ नरहेको बताइएको छ । थुप्रै देश तथा विश्व स्वास्थ्य सङ्गठनले भारतमा खासगरी अक्सिजनको सहायता पठाउँदैछन्।अस्पतालमा शय्या तथा अक्सिजन नपाएर कतिपय बिरामीले ज्यान गुमाउनुपरेको छ भने बिरामीहरूको चाप थेग्न अस्पतालहरूलाई हम्मेहम्मे भएको छ । मसानघाटमा शव जलाउन ठाउँको अभाव हुँदा दिल्लीमा अस्थायी खालको संरचना बनाइँदैछ । दिल्लीमा २४ घण्टाको अवधिमा सबैभन्दा धेरै ३८१ जनाको कोभिड१९ का कारण ज्यान गएको अधिकारीहरूले बताएका छन्। शव जलाउनका लागि दाउरा पूर्ति गर्न अधिकारीहरूले पार्कका रूखहरू काट्न थालेका विवरण आएका छन्। मृत्यु हुने मानिसहरूको संख्या बढ्ने क्रम जारी रहँदा शव जलाउनका लागि दाउरा जम्मा पार्न तथा अन्तिम संस्कारका कतिपय पाटोमा सघाउनका लागि मृतकका आफन्तहरूलाई आग्रह गर्न थालिएको छ।"
सांसद र मेयरको पहलमा निशुल्क एम्बुलेन्स र शव वाहन सेवा,"वीरगन्ज : कोरोना संक्रमणको हटस्पट बनेको वीरगन्जमा सांसद र नगर प्रमुखको पहलमा बुधबारदेखि निशुल्क एम्बुलेन्स र शव वाहन सेवा सुरु गरिएको छ। कोरोना संक्रमितका लागि पर्सा क्षेत्र नम्बर १ का सांसद प्रदीप यादव र वीरगन्ज महानगरपालिकाले संयुक्त रुपमा खरिद गरेको एम्बुलेन्स र शववाहन, बुधबारदेखि सञ्चालनमा ल्याइएको हो। महानगरपालिका परिसरमा आज आयोजित कार्यक्रममा सांसद यादव र नगरप्रमुख विजयकुमार सरावगीले संयुक्त रुपमा एम्बुलेन्स र शववाहन सेवाको उद्घाटन गरेका छन्। सांसद यादवको संसदीय विकास कोषको ४६ लाख रुपैयाँ र त्यसमा अपुग रकम महानगरपालिकाले थपेर १ थान एम्बुलेन्स र १ थान शववाहन खरिद गरिएको महानगरपालिकाका प्रमुख प्रशासकीय अधिकृत प्रदीप निरौलालले जानकारी दिए। कोरोना संक्रमणको पहिलो लहरका बेला एम्बुलेन्स र शववाहनको अभाव हुँदा संक्रमित र तीनका आफन्तले निक्कै सास्ती खेप्नु परेको थियो। त्यसैलाई मध्जनजर गरी अहिले संक्रमणको दोश्रो लहरमा गत वर्षको जस्तो सास्ती खेप्न नपरोस् भनेर एम्बुलेन्स र शववाहन खरिदका लागि महानगरपालिकालाई ४६ रुपैयाँ महानगरपालिकालाई दिएको सांसद यादवले बताए। दोश्रो लहरको महामारीमा आफूले अझ पनि सकेको जति सहयोग गर्ने प्रतिबद्धता उनले जनाए। महानगरका नगर प्रमुख सरावगीले एम्बुलेन्स र शव वाहन खरिदका लागि सांसद यादवले नै पहल गरेको बताए। बुधबारबाट सञ्चालित एम्बुलेन्स र शववाहनको सेवा कोरोना संक्रमतिका लागि निशुल्क उपलब्ध गराउने सरावगीले बताए। यसका साथै होम आइशोलेसनमा रहेका संक्रमितहरुको घरघरमै स्वासथ्यकर्मीका साथ पुगेर महानगरपालिकाले आवश्यक औषधी निशुल्क उपलब्ध गराउने जानकारी पनि उनले दिए।"
चितवनमा बिहीबारदेखि निषेधाज्ञा,चितवन : कोभिड सङ्क्रमितको संख्या बढ्न थालेपछि चितवनमा भोलि (बिहीबार)देखि निषेधाज्ञा जारी हुने भएको छ। जिल्ला कोभिड १९ संकट व्यवस्थापन समितिको बुधबार बसेको बैठकले भोलि राति १२ बजेदेखि १५ दिन निषेधाज्ञा गर्ने निर्णय गरेको चितवनका सहायक प्रमुख जिल्ला अधिकारी रामबहादुर शाहीले बताए। कोभिड १९ संकट व्यवस्थापन समिति (सिसीएमसी)को सिफारिसमा सरकारले शहरी क्षेत्रमा ५०० सक्रिय संक्रमित पुगे स्थानीय प्रशासनले नै निषेधाज्ञा गर्न सक्ने अधिकारको प्रयोग गरेर निषेधाज्ञा जारी गरेको हो। सङ्क्रमितको संख्या ५ सय ८५ पुग्यो चितवनमा कोरोना भाइरस (कोभिड१९) का सक्रिय संक्रमितको संख्या ५८५ पुगेको छ। पछिल्लो २४ घण्टामा थप १३४ जना कोरोना संक्रमित थपिएसँगै कुल सक्रिय संक्रमितको संख्या ५८५ पुगेको जिल्ला स्वास्थ्य कार्यालय चितवनले जनाएको छ।
जसपाका नेता र कार्यकर्ताका १२० मुद्दा सरकारले फिर्ता लियो (सूचीसहित),"काठमाडौं : सरकारले जनता समाजवादी पार्टीसँग भएको समझदारीअनुसार जसपाका नेता तथा कार्यकर्तामाथि लगाइएका मुद्दा फिर्ता लिने निर्णय गरेको छ । सोमबार बसेको मन्त्रिपरिषद्को बैठकले यस्तो निर्णय गरेको जानकारी सरकारका प्रवक्ता पार्वत गुरुङले बुधबार दिएका हुन्। गुरुङका अनुसार जसपाका १२० जना नेता कार्यकर्ताहरुको मुद्दा फिर्ता लिइएको छ। जसपाका नेता तथा कार्यकर्ताका १५ वटा मुद्दा फिर्ता लिएको हो । सरकार र जसपाको नेतृत्वबीच भएको छलफल र समझदारीअनुसार सरकारले मुद्दा लिएको हो। जसपाले आफ्ना माग सम्बोधन भए सरकारलाई बाहिरबाटै समर्थन गर्ने बचन दिएको छ। तर अहिलेसम्म जसपाले संस्थागत रुपमा कुनै निर्णय गरेको छैन। पछिल्लोपटक बालुवाटारमा प्रधानमन्त्री केपी ओली र जसपाका अध्यक्ष महन्थ ठाकुरबीच भएको छलफलमा २४ प्रकृतिका दुई सय बढी मुद्दा फिर्ता लिने, राजबन्दी रिहा गर्ने, संविधान संसोधनका लागि स्वतन्त्र आयोग बनाउने,लाल आयोगलाई संक्षेपीकरण गरी सार्वजनिक गर्ने, जसपाको चासो समेटेर नागरिकता विधेयक तत्काल अघि बढाउनुपर्ने विषयमा लगभग समझदारी भएको थियो। सरकारलाई समर्थन गर्ने विषयमा जसपाभित्रै विवाद छ। ठाकुरमहतो पक्षले ओलीसँगको सहकार्यका लागि फाइनल डिल गरिरहँदा अर्का अध्यक्ष उपेन्द्र यादव र बाबुराम भट्टराई भने ओलीलाई कुनै पनि हालतमा हटाउनुपर्ने र कांग्रेस एवं माओवादीसँग मिलेर नयाँ सरकार बनाउनुपर्ने पक्षमा देखिएका छन्। ३४ सिट रहेको जसपा अहिलेको त्रिशंकु संसदमा निर्णायक भूमिकामा छ। उसको सहयोग र समर्थनबिना न ओली सरकार सुरक्षित हुन्छ न नयाँ वैकल्पिक गठबन्धन बन्न सक्छ।"
गोरखामा होम आइसोलेसनमा बसेका पुरुषले गरे आत्महत्या,"गोरखा : यहाँका एक कोरोना संक्रमित पुरुषले होम आइसोलेसनमै आत्महत्या गरेका छन् । गोरखा नगरपालिका १४ याङकोटका ३६ वर्षीय सुब्बा उप्रेतीले गएराति आफ्नै घरको कोठाभित्र सलको पासो लगाएर आत्महत्या गरेको डीएसपी प्रकाश दाहालले जानकारी दिए । उनलाई गत वैशाख १० गते कोरोना संक्रमण पुष्टि भएको थियो । गत चैत २६ गते भारतको फरियावादबाट घर फर्केका उनले गत वैशाख ७ गते पीसीआर परीक्षण गरेका थिए । एकसातादेखि होम आइसोलेसनमा बसेका उनले गएराति आठबजेतिर झुण्डिएर आत्महत्या गरेको डीएसपी दाहालले बताए । उनको पीसीआर जाँच गर्दा रिपोर्ट पोजिटिभ देखिएपछि परिवारका अन्य सदस्यको पनि स्वाब परीक्षण गरिएको थियो । जसमा बावु, आमा, भाइ, श्रीमती र करिब डेढ वर्षका छोराको रिपोर्ट भने नेगेटिभ आएको थियो । परिवारका अन्य सदस्यको रिपोर्ट नेगेटिभ र आफ्नो मात्रै पोजिटिभ आएपछि उनी मानसिक तनाबमा परेको परिवार स्रोतलाई उद्धृत गर्दै प्रहरीले जनाएको छ । कोरोना पुष्टि भएका कारण उनको शव पोष्टमार्टम नगरी नेपाली सेनाले व्यवस्थापन गरेको डीएसपी दाहाले बताए । ९२ वर्षीय वृद्धले गरे आत्महत्या गोरखाका ९२ वर्षीय वृद्धले झुण्डिएर आत्महत्या गरेका छन् । शहीदलखन गाउँपालिका ७ डाँडागाउँका क्षेत्रनारायण श्रेष्ठले नाम्लोको पासो लगाएर झुण्डिएर आत्महत्या गरेको प्रहरीले जनाएको छ । बुधबार बिहानै झुण्डिएको अवस्थामा शव भेटिएको डीएसपी प्रकाश दाहालले जानकारी दिए । शव पोष्टमार्टमका लागि गोरखा अस्पताल ल्याइएको प्रहरीले जनाएको छ ।"
"बोलेरो दुर्घटनामा एकको मृत्यु, १२ घाइते",उदयपुर : उदयपुरको उदयपुरगढी गाउँपालिका७ मा बुधबार बोलेरो जीप दुर्घटनामा एकजनाको ज्यान गएको छ । दुर्घटनामा अन्य १२ जना घाइते भएका छन् । मध्यान्न १२ बजेतिर उदयपुरगढीको तावाश्रीबाट गाईघाटतर्फ आउँदै गरेको स१च ९३९ नम्बरको बोलेरो नागवेलेमा अनियन्त्रित भइ दुर्घटना हुँदा उदयपुरगढी गाउँपालिका१ का ३७ वर्षीय शिव खत्रीको ज्यान गएको हो । घाइतेलाई उपचारका लागि जिल्ला अस्पताल गाईघाट पठाइएकोमा उदयपुरगढी गाउँपालिका१ का ३७ वर्षीय शिव खत्रीको बाटोमा नै ज्यान गएको जिल्ला प्रहरी कार्यालयका एसपी भीमबहादुर दाहालले बताए । अन्य घाइतेलाई जिल्ला अस्पतालमा सामान्य उपचारपछि थप उपचारका लागि बिराटनगरस्थिन न्युरो अस्पतालमा पठाएको जनाइएको छ । दुर्घटनाको थप अनुसन्धान भइरहेको प्रहरीले जनाएको छ ।
२४ घण्टामा ४८ सय ९७ जनामा संक्रमण : उपत्यकामा मात्र २ हजार ४७ जनामा कोरोना पुष्टि,"काठमाडौं : पछिल्लो २४ घण्टामा ४८ सय ९७ जनामा कोरोना भाइरस (कोभिड१९) संक्रमण पुष्टि भएको छ । स्वास्थ्य तथा जनसंख्या मन्त्रालयका सहप्रवक्ता डा समिरकुमार अधिकारीका अनुसार पीसीआर र एन्टिजेन परीक्षणबाट ४८ सय ९७ जनामा संक्रमण पुष्टि भएको हो । अधिकारीका अनुसार १३ हजार ८८९ जनाको पीसीआर परीक्षण गर्दा ४ हजार ७७४ र ९ सय बढीको एन्टिजेन परीक्षण गर्दा १२३ जनामा गरेर ४८ सय ९७ जनामा कोरोना पुष्टि भएको हो । अधिकारीका अनुसार भक्तपुरमा २३२, ललितपुरमा ३५१ र काठमाडौंमा १४ सय ६४ गरेर उपत्यकामा २ हजार ४७ जनामा संक्रमण पुष्टि भएको छ । मन्त्रालयका अनुसार २४ घण्टामा १७ जनाको मृत्यु भएको छ । योसँगै नेपालमा कोरोनाका कारण ज्यान गुमाउनेको संख्या ३२ सय ११ पुगेको छ ।"
कर्मचारीमा कोरोना देखिएपछि जिल्ला प्रशासन कार्यालय अर्घाखाँची बन्द,"सन्धिखर्क : जिल्ला प्रशासन कार्यालय अर्घाखाँचीका सहायक प्रमुख जिल्ला अधिकारी विनोद खनालसहितका कर्मचारीमा कोरोना संक्रमण देखिएपछि जिल्ला प्रशासन कार्यालय अर्घाखाँचीमा अत्यावश्यकबाहेक सबै सेवा बन्द गरिएको छ । प्रशासनबाट हुने नागरिकता, राहदानी वितरणसहित दैनिक प्रदान गरिने सेवा एक साताका लागि बन्द गरिएको प्रमुख जिल्ला अधिकारी विष्णु पौडेलले जानकारी दिए । शान्तिसुरक्षा, विपद्, उद्धारलगायत अत्यावश्यक सेवा बाहेकका अन्य सेवा वैशाख २२ गतेसम्मका लागि स्थगित गरिएको प्रजिअ पौडेलले बताए । अन्य ५ जना कर्मचारी पनि कोरोनासँग मिल्दोजुल्दो लक्षण देखिएपछि होम आइसोलेसनमा बसेको र उनीहरुको पीसीआर रिपोर्ट आइनसकेको प्रजिअ पौडेलको भनाइ छ ।सहायक प्रमुख जिल्ला अधिकारी खनालसहित २८ जनामा मंगलबार कोरोना संक्रमण पुष्टि भएको थियो । अर्घाखाँचीमा अहिलेसम्म ८ सय ६१ जनामा कोरोना संक्रमण देखिएकोमा हाल ४९ जना सक्रिय संक्रमित छन् । जिल्लामा १९ जनाले संक्रमणका कारण ज्यान गुमाएका छन् ।"
"भारतमा फेरि अर्को अस्पतालमा आगलागी, ३ जनाको मृत्यु",नयाँदिल्ली: भारतको मुम्बइस्थित एक अस्पतालमा बुधबार आगलागी हुँदा तीन जनाको मृत्यु भएको छ । पछिल्ला केही दिनको अन्तरमा महाराष्ट्रका अस्पतालमा भएको यो तेस्रो आगलागीको घटना हो । गत साता नशिक अस्पतालमा पनि आगलागीबाट २४ जना बिरामीको मृत्यु भएको थियो । त्यसको केही दिनपछि मुम्बइ नजिकै अर्को कोभिड अस्पतालमा आगलागीबाट तीनजना कोरोना संक्रमितको मृत्यु भयो । बुधबार पनि प्राइम क्रिटिकेयर हस्पिटलमा त्यस्तै प्रकृतिको आगलागी भएको हो । जहाँ तीन जना बिरामीको मृत्यु भएको बताइएको छ । घटनाबारे थप अनुसन्धान गरिने महाराष्ट्र सरकारले जनाएको छ । आगलागीले गर्दा अस्पतालको भवनको पहिलो तलामा ठूलो क्षति पुर्याएको छ ।
परिवर्तनको परीक्षामा अर्थतन्त्र,"विपन्न वर्गको लागि विशेष आर्थिक कार्यक्रम लागू गरी सरकारले राज्य हुनुको दायित्वबोध गर्नुपर्छ देशले धान्नै नसक्ने गरी व्यापार घाटा तीव्र रूपमा बढिरहेको छ। औद्योगिक उत्पादन र रोजगारीका अवसरहरू अत्यन्त न्यून भएका छन्। धनी मानिसहरू धनी हुँदै छन् भने गरिब झनै गरिब हुँदै गइरहेका छन्। कृषिप्रधान देशमा वाह्य मुलुकबाट कृषिजन्य वस्तु आयात भइरहेको छ। सिद्धान्त अनुसार जुन देशमा घरजग्गाको मूल्य बढ्छ त्यो देशमा कालोधन कमाउने बढी भएको भन्ने बुझिन्छ। त्यसै अनुरूप नेपालमा घरजग्गाको मूल्य बढेको बढ्यै छ। देशले लामो राजनीतिक संक्रमणको अन्त्य भई राष्ट्रको समग्र आर्थिक, सामाजिक क्षेत्रको विकास गर्ने अद्भुतपूर्व अवसर प्राप्त गरेको थियो। तर, सरकारले त्यसको सदुपयोग सही तरिकाले गर्न नसक्दा नेपाल आर्थिक हिसाबले गम्भीर मोडमा पुक्न लागेको छ। विदेशी ऋण वर्षेनि बढ्दो अवस्थामा छ। नेपालको कुल व्यापारमा ९२ दशमलव १२ प्रतिशत आयात रहेको छ भने ७ दशमलव ८८ प्रतिशत निर्यात रहेको छ। यसले पनि के स्पष्ट पार्छ भने नेपालमा व्यापार घाटाको अवस्था भयावह हुँदैछ। देशका सबै नागरिकको प्राथमिक आकांक्षा आर्थिक समृद्धि नै हो। तर, पनि सरकारले वर्तमान राष्ट्रको समृद्धिको मार्गचित्र कस्तो हुनुपर्छ ? आर्थिधक कसरी निर्यात घटाउन सकिन्छ ? लगानी प्रवद्र्धधनको लागि निजीक्षेत्रमैत्री वातावरण भएको छ वा छैन ? कर्मचारी तन्त्रले नीति क्षेत्रलाई कत्तिको दुख दिने गरेको छ ? भन्नेलगायत विषयमा सरकार गम्भिर हुनुपर्नेमा सरकार सत्ता बचाउनै केन्द्रित रहेको देखिन्छ। निजी क्षेत्रलाई उत्पादनशील ढङ्गले अर्थतन्त्रमा सक्रिय गराउन, बिधिको शासन प्रभावकारी बनाउन सुशासनमा प्रवद्र्धन गर्न र नीतिगत स्थीरताको आवश्यकता रहेको छ। उपरोक्त तीनवटा उद्देश्य हाँसिल गर्नका लागि राजनीतिज्ञमा इमान्दारिता, विषयगत क्षमता, स्वार्थबाट विमुख भई काम गर्न आवश्यक छ। देशले खुल्ला, बजारमुखी र प्रतिस्पर्धात्मक आर्थिक नीति अंगीकार गरेकाले त्यसैअनुसार सरकारले नीति बनाउनु पर्छ। सरकारमा इमान्दारिताको खडेरी समाप्त हुनुपर्छ। देशमा औद्योगिक लगानी वृद्धि हुन सकेको छैन। आज लामो राजनीतिक संक्रमणको अन्त्यसँगै मुलुकमा बहुप्रतिक्षित राजनीतिक स्थायित्वको हुन्छ भन्ने चाहना नेपाली जनताको थियो। तर केही सयययता देखिएको राजनीतिक अवस्थाको प्रभावले आर्थिक क्षेत्र झनै संकटको अवस्थामा जाने देखिन्छ। विकसित मुलुकमा हो भने राजनीतिक प्रणाली परिवर्तनले आर्थिक प्रणाली परिवर्तन हुँदैन। नेपालमा भने सरकार परिवर्तन पिच्छे नै आर्थिक नीति नै परिवर्तन हुने गरेको छ। सरकारले सम्भावनालाई अवसरमा बदल्न सकेको छैन। मुलुकलाई सुशासन र समृद्धितिर डोहोर्याउने ऐतिहासिक जिम्मेवारीे सरकारको काँधमा छ। तर, पनि सरकार त्यसबाट विमुख भइरहेको छ। काम नगरी खाने र काम गर्दागर्दै पनि पेटभरी खान नपाउने दुवै अवस्थाको अन्त्य गर्न सरकारले सक्नु पर्छ। योग्यता आर्जनका लागि अनुदानको व्यवस्था पनि सरकारले गर्नुपर्छ। कामको लागि सर्वोत्तम सर्वत्र प्रतिस्पर्धाको व्यवस्था गर्ने किसिमले वातावरण बनाउनु पर्छ। लामो समयदेखि द्वन्द्व र अविकासको दुश्चक्रमा फसेको नेपालजस्तो मुलुकमा आर्थिक विकास र समृद्धिको एजेण्डालाई अगाडि बढाउनै पर्ने आवश्यकता थियो। स्थिर सरकारको निर्माणसँगै सुशासनलाई प्राथमिकता दिएर नेपालका तुलनात्मक रूपमा सबल क्षेत्रहरूको पहिचान गरी तिनमा व्यापक लगानी गर्नुपर्ने थियो। त्यस अनुसारले काम भएको पाइँदैन। देशको जलविद्युत परियोजनाहरू र पर्यटन नेपालका सवल क्षेत्रहरू मुख्य हुन्। तिनको विकासका लागि भौतिक पूर्वाधारका परियोजनाहरूको विकास अपरिहार्य छ। अर्कोतर्फ मुलुकमा र समग्र दक्षिण एसियामा रोजगारीको सिर्जना एकदम न्यून हुँदै गइरहेको छ। यस परिप्रेक्ष्यमा औद्योगिकीकरण द्वारा समृद्धिको नारालाई सार्थक कार्यान्वयन गर्न आवश्यक छ। विपन्नताको अन्त्य गरी आर्थिक सम्पन्नता र वैभवपूर्ण सम्पन्नता सहितको समृद्धि निर्माण नै आजको नेपालको आवश्यकता हो। उच्च दरको आर्थिक वृद्धि सम्मानित रोजगारीको सृजना, व्यापार सन्तुलन, पर्यावरणीय सन्तुलनलाई केन्द्रविन्दुमा राखी नागरिकलाई शान्तिपूर्ण, स्वतन्त्र, स्वशासित, समतामूलक तथा स्वाभिमानको प्रत्याभूतिसहितको सम्पूर्ण विशेषताहरू उपलब्धता भएको समृद्ध समाजको निर्माण गर्नु आवश्यक छ। सरकारले उच्च, फराकिलो, समावेशी र दिगो आर्थिक वृद्धि हाँसिल गर्ने किसिमले काम गर्नुपर्छ। नागरिकलाई मर्यादित रोजगारीका अवसरहरूको सिर्जना र सिर्जित अवसर र सुविधाहरूमा समन्यायिक पहुँचमा पुर्याउनु पर्छ। यसका साथै सुशासन कायम कायम हुनु अत्यावश्यक छ। शासकीय स्थायित्त्व अर्थात नीति, कानुन, संस्था र नेतृत्वको स्थिरता आवश्यक छ। निजी र सरकारी निकायहरूमा उत्कृष्ट व्यवस्थापकीय क्षमता भएका पदाधिकारीको नियुक्ति आवश्यक देखिन्छ। त्यसका साथै ज्ञानको पूर्वाधारको विकास तथा व्यापक प्रयोग गरी युवा जनशक्तिलाई देशको विकासमा लगाउनु पर्दछ। शान्तिपूर्ण एवं मर्यादित प्रतिवाद र प्रतिरोधको संस्कृति विकासमा सरकारको भूमिका उल्लेखनीय हुने भएकाले सरकारको नीतिमा परिवर्तन गरी त्यसै अनुरूपको शासन व्यवस्था कायम गर्नुपर्दछ। यस्ता विषयमा सरकार जानकार हुँदाहुँदै पनि देशको आर्थिक समुन्नतिको क्षेत्रमा लाग्न सकेको छैन। भन्सार विभागको तथ्यांक अनुसार चालु आर्थिक वर्षको फागुन मसान्तसम्म नेपालले एक अर्ब १० करोड ६४ लाख ६१ हजार रुपैयाँ बराबरको जिउँदो पशुपक्षी आयात गरेको छ। समीक्षा अवधिमा नेपालले विभिन्न मुलुकबाट ५४ अर्ब ६९ करोड ५४ लाख ९० हजार रुपैयाँ बराबरको अन्न आयात गर्दा १० लाख ४० हजार रुपैयाँ बराबरको मात्र निर्यात गरेको छ। हिमाली क्षेत्रमा पाइने बहुमूल्य जडिबुटी चोरी निकासी भइ भारतका विभिन्न औषधि कम्पनीमा निर्यात भइरहेका छन्। विभागको आँकडा अनुसार समीक्षा अवधिमा १९ अर्ब १६ करोड ३२ लाख ६ हजार रुपैयाँ बराबरको औषधि नेपालले आयात गरेको छ। त्यसै समयमा एक अर्ब ७ करोड ३७ लाख ८९ हजार रुपैयाँ बराबरको मात्र भन्सार तिरी वैधानिक तरिकाले निर्यात भएको देखिएको छ। आँकडा अनुसार राज्यलाई औषधिको आयातले १८ अर्ब ८ करोड ९४ लाख १७ हजार रुपैयाँको व्यापार घाटाको भार थपिएको छ। भ्रष्टाचार उन्मूलन सम्बन्धमा पियनदेखि राष्ट्रपतिसम्मलाई ठाडो कारबाही गर्न सक्ने सर्वशक्तिसम्पन्न संवैधानिक निकाय केन्द्र, प्रदेश र स्थानीय तहमा व्यवस्था गर्ने खालको सरकार हुनुपर्छ। अख्तियार दुरूपयोग अनुसन्धान आयोगलाई आर्थिक अपराध अनुसन्धान आयोगमा बदल्ने व्यवस्था गरिएको गर्नुपर्छ। भूमिमाथिको निजी स्वामित्व समाप्त गर्ने र आवास उद्योग एवं खेतीलाई चाहिने भूमि करारमा उपलब्ध गराउने व्यवस्था अन्तर्राष्ट्रिय जगतमा लोकप्रिय छ। नेपालमा जग्गा हुनेहरूको जग्गा बाँझो रहेको छ नहुनेहरू टुलुटुलु हेरेर बसेका छन्। कोरोनाको महामारीले थलिएर बसेको पर्यटन क्षेत्रलाई अगाडि बढाउने दुरदृष्टि सरकारमा रहेको देखिँदैन। औद्योगिक क्षेत्रको विस्तार सुस्त गतिले भएको हुँदा त्यसमा उपयुक्त नीति बनाएर काम गर्नु आवश्यक छ। आर्थिक हिसावले अहिलेको अवस्था भयावह हुँदै गइरहेको सन्दर्भमा सरकारले चाहेमा सुधार गर्न सक्छ। जे भए पनि सरकारले काम गर्नेभन्दा चाकडीवाजलाई खुसी बनाउनलाई व्यस्त छ। निर्वाहमुखी खेतीको सट्टा व्यावसायिक खेतीलाई प्रोत्साहन गरिनु पर्दछ। प्रत्येक अञ्चलमा अन्तर्राष्ट्रिय हवाई अड्डाहरूको निर्माण गर्ने, पर्यटकहरूलाई प्रोत्साहन गर्न दैनिक १ डलरका दरले ५ वर्षे अवधिको लागि भिसा दिने आदि व्यवस्था गरिनु सान्दर्भिक हुन्छ। काम नगरी खाने र काम गर्दागर्दै पनि पेटभरी खान नपाउने दुवै अवस्थाको अन्त्य गर्न सरकारले सक्नु पर्छ। योग्यता आर्जनका लागि अनुदानको व्यवस्था सरकारले गर्नुपर्छ। कामको लागि सर्वोत्तम सर्वत्र प्रतिस्पर्धाको व्यवस्था गर्ने किसिमले वातावरण बनाउनु पर्छ। विपन्न वर्गको लागि विशेष आर्थिक कार्यक्रम लागू गरी सरकारले राज्य हुनुको दायित्वबोध गर्नुपर्छ। स्थानीय रोजगारको ग्यारेन्टी नभएसम्म नेपालीहरू विदेश गइरहने हुँदा त्यसलाई रोक्न आवश्यक छ। नेपाली भूमि केन्द्रीय सरकार अधिनमा सुरक्षित नगरेसम्म धनी मानिस धनी हुँदै जाने र गरिब धझै गरिब हुन्छन्। यसबाट मुक्त हुन सरकारले भ्रष्टाचार नियन्त्रण गर्नुपर्ने, अवैधानिक सम्पत्ति जफत गर्नुपर्ने, सामाजिक न्यायको ग्यारेन्टी गर्नुपर्ने र रोजगारीको ग्यारेन्टी गर्नुपर्ने हुन्छ। जुन कुरामा सरकारले अब कत्ति पनि ढिलो गर्नु उचित हुँदैन।"
विदेश जानका लागि पीसीआर अब ए ग्रेडको प्रयोगशालाबाट मात्र,"काठमाडौं : विदेश जाने प्रयोजनका लागि अब ए ग्रेडको प्रयोगशालाबाट मात्र पीसीआर परीक्षण हुने भएको छ । स्वास्थ्य तथा जनसंख्या मन्त्रालयका सहप्रवक्ता डा समिरकुमार अधिकारीका अनुसार विदेश जाने प्रयोजनका लागि हुने पीसीआर अब ए ग्रेजको अस्पतालबाट मात्र हुने भएको हो । बुधबार सूचना सार्वजनिक गर्दै अधिकारीले यस्तो निर्णय भएको जानकारी दिएका हुन् । मन्त्रालयका अनुसार पीसीआर परीक्षणपछि प्राप्त रिपोर्टमा सम्बन्धित व्यक्तिको फोटो, वारकोड वा आई एम यू अनलाइन प्रणालीबाट हेर्न मिल्ने गरी उपलब्ध गराउनुपर्ने छ ।"
गण्डकीका मुख्यमन्त्री विरुद्धको अविश्वासमाथि आजै मतदान,"पोखरा : मुख्यमन्त्री पृथ्वीसुब्बा गुरुङ विरुद्ध पेस भएको अविश्वास प्रस्तावमाथि आज बुधबार निर्णय हुने गरी गण्डकी प्रदेश सभाको बैठक सुरु भएको छ। अविश्वास प्रस्ताव निर्णयार्थ प्रस्तुत हुने कार्यसूची प्रकाशन गरी बैठक पौने २ बजे सुरु भएको हो। बैठकमा अहिले सांसदहरुले अविश्वास प्रस्तावमाथि छलफलमा भाग लिएका छन्। सांसदहरुले बोलेर सकिएपछि मुख्यमन्त्रीले जवाफ दिने कार्यसूची छ। त्यसपछि मतदान हुने छ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। गुरुङविरुद्धको अविश्वास प्रस्ताव सोमबार प्रदेश सभामा सोमबार टेबुल भएको थियो। प्रदेश सभाको विशेष अधिवेशनको पहिलो बैठक सुरु भएलगत्तै प्रमुख प्रतिपक्षी दल नेपाली कांग्रेस संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव टेबुल गरेका थिए।"
गण्डकीमा मुख्यमन्त्री विरुद्धको अविश्वास प्रस्तावमाथि मतदान : संसद्मा पुगे दीपक मनाङे,"पोखरा : गण्डकी प्रदेशका प्रदेशसभा सदस्य राजीव गुरुङले मुख्यमन्त्री पृथ्वीसुब्बा गुरुङको पक्षमा मतदान गर्ने बताएका छन् । मुख्यमन्त्री विरुद्धको अविश्वास प्रस्तावमाथि मतदान हुने बैठक चलिरहेका अनुपस्थित भएका गुरुङ भर्खरै संसद् भवनमा पुगेका हुन् । बैठक केहीबेरमा पुनः सुरु हुँदैछ । राष्ट्रिय जनमोर्चाका सांसद खिमविक्रम शाही र स्वतन्त्र सांसद गुरुङ बैठकमा अनुपस्थित थिए । गुरुङ भर्खरै सम्पर्कमा आएर सरकारको पक्षमा मतदान गर्ने प्रतिक्रिया दिएका हुन् । अविश्वास प्रस्ताव निर्णयार्थ प्रस्तुत हुने कार्यसूची प्रकाशन गरी बैठक पौने २ बजे सुरु भएको थियो। बैठकमा अहिले सांसदले अविश्वास प्रस्तावमाथि छलफलमा भाग लिएका छन्। केही सांसदले बोलिसकेपछि संसद बैठक २० मिनेटका लागि स्थगितसमेत भएको छ। सांसदहरुले बोलेर सकिएपछि मुख्यमन्त्रीले जवाफ दिने कार्यसूची छ। त्यसपछि मतदान हुनेछ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। ३ सांसद रहेको राष्ट्रिय जनमोर्चाको पार्टी केन्द्रले आफ्ना सांसदलाई अविश्वासको पक्षमा मतदान गर्न निर्देशन गरेको छ। गुरुङविरुद्धको अविश्वास प्रस्ताव सोमबार प्रदेश सभामा टेबुल भएको थियो। प्रदेश सभाको विशेष अधिवेशनको पहिलो बैठक सुरु भएलगत्तै प्रमुख प्रतिपक्षी दल नेपाली कांग्रेस संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव टेबुल गरेका थिए। गण्डकीका मुख्यमन्त्री विरुद्धको अविश्वासमाथि आजै मतदान अविश्वास प्रस्तावमाथि मतदान हुने बैठकमा २ सांसद अनुपस्थित, मोबाइल अफ"
प्रतिबन्धित भारतीय नोटसहित पक्राउ,"विराटनगर : विराटनगरबाट भारतीय नागरिक प्रतिबन्धित नोटसहित मंगलबार साँझ पक्राउ परेका छन्। प्रतिबन्धित भारतीय नोटसहित भारत अररियाका २२ वर्षीय रुपेश ठाकुर पक्राउ परेका हुन्। उनलाई विराटनगर महानगरपालिका१६ दरैयाबाट नियन्त्रणमा लिइएको मोरङ प्रहरीका प्रवक्ता डीएसपी मानबहादुर राईले जानकारी दिए। राईका अनुसार उनी शंकास्पद हिसाबले बीआर ३८ टी ३४१० नम्बरको भारतीय मोटरसाइकलमा साँझ ५:३० बजेतिर नेपाल छिरेका थिए। इलाका प्रहरी कार्यालय रानीको टोलीले नेपालभारत सीमा क्षेत्रमा रोकेर चेकजाँच गर्दा ठाकुरको साथबाट प्रतिबन्धित भारतीयसहित नेपाली नोट पनि बरामद भएको उनले बताए। डीएसपी राईका अनुसार पक्राउ परेका ठाकुरको साथबाट पाँच सय रुपैयाँ दरका ७७ थान भारतीय नोट बरामद भएको छ। त्यसको भारतीय ३८ हजार पाँच सय रुपैयाँ हुन्छ। उनले भारतीय रुपैयाँको स्रोत पनि खुलाउन नसकेको प्रहरीको भनाइ छ। नेपालमा पाँच सय रुपैयाँमाथिका भारतीय नोटलाई प्रतिबन्ध लगाइएको छ। साथै ठाकुरको साथबाट नेपाली एक हजार दरका २६ वटा, पाँच सय दरका ४० वटा, एक सय दरका छ वटा र १० रुपैयाँको एउटा नोट गरेर ४६ हजार छ सय १० रुपैयाँ बरामद भएको जानकारी डीएसपी राईले जानकारी दिए। पक्राउ परेका ठाकुरलाई आवश्यक कारबाहीका लागि प्रहरीले विराटनगर भन्सार कार्यालय बुझाउने भएको छ।"
रोल्पामा भीषण आगलागी : ४१ घर गोठ जले,"रोल्पा : रोल्पाको त्रिवेणी गाउँपालिका२ का आधा दर्जन गाउँका ४१ घरगोठ जलेर नष्ट भएका छन्। जंगलबाट सल्किएको आगोले २६ घर, १५ गोठ, पशु, चौपाया, लत्ताकपडा र अन्नपात जलेर खरानी भएका छन्। सोमबार दिउँसो त्रिवेणी गाउँपालिका२ चैत्रेखोलाको जंगलबाट आगलागी सुरु भएको थियो। सल्लाको घना जंगलमा सल्किएको आगो नियन्त्रणको प्रयास गाउँलेले गरे पनि असफल भएको गाउँले बताउँछन्। हावाहुरीसँगै गाउँमा समेत आगो फैलिएपछि बुधबार बिहानसम्म पिराले, कापडाँडा, भल्लीचौर, धानबाङ, बर्तिबाङ, सानो चेत्रे गाउँका घरगोठ जलेको जिल्ला प्रहरी प्रमुख एवं प्रहरी नायव उपरीक्षक नरेशराज सुवेदीले बताए। आगलागीले क्षति पुगेको सूचनापश्चात् सदरमुकाम लिबाङबाट प्रमुख जिल्ला अधिकारी नवराज सापकोटाको नेतृत्वमा सेनाका गणपति, प्रनाउ, सशस्त्र प्रहरीको टोली घटना स्थल पुगेको छ। जनपद, सशस्त्र प्रहरी, नेपाली सेना र स्थानीयले आगो नियन्त्रण प्रयास जारी राखेका छन्। घटनास्थलमा क्षतिको विस्तृत विवरण संकलन गरिरहेको प्रनाउ सुवेदीले बताए। १७ बाख्रा, ७ गाई र एकवटा बंगुर पनि जलेका छन्। आगलागीबाट लत्ताकपडा, धनसम्पत्ति, अन्न समेत जलेकाले पीडित बारीको पाटा र खुलाचौरमा बसिरहेको छन्। 'पीडितहरु बारीका पाटामा बसिरहेको र घर खरानी बनेको हृदयविदारक अवस्था छ', घटनास्थल पुगेका रुन्टीगढी गाउँपालिका अध्यक्ष बालाराम बुढामगरले भने, 'राहत वितरणको काम थालेका छौं।' जंगल र गाउँमा लागेको आगोले पिउने पानीको पाइप समेत जलेर नष्ट भएपछि पानीको समस्या देखिएको छ। विद्युत सेवासमेत अवरुद्ध भएको छ। २ नम्बर वडा कार्यालय, नेपाल रेडक्रस सोसाइटी, गाउँपालिकाले त्रिपाल, चामल, नुन, तेल राहत स्वरुप वितरण गरेका छन्। थप राहत र क्षतिपुर्तिका लागि गाउँपालिका र लुम्बिनी प्रदेश सरकारसँग पहल भइरहेको जनाइएको छ। रुन्टीगढी गाउँपालिका९ गुनाम ठूलो बस्तीमुनिको जंगलमा आगो फैलिएको छ। बस्तीतर्फ आगो पस्न नदिन स्थानीय र सुरक्षाकर्मी आगो नियन्त्रणमा खटिए पनि हम्मेहम्मे परेको छ। आगलागी कसले र किन लगाएको भन्नेबारे एकिन भएको छैन।"
वीरगञ्जमा १२४ संक्रमित थपिए,"वीरगञ्ज : वीरगञ्जमा मङ्गलबार राति एकै पटक १ सय २४ जनामा कोरोना संक्रमण पुष्टि भएको छ। वीरगञ्ज स्थित नारायणी अस्पतालको प्रयोगशालामा मंगलबार राति २ सय १० जनाको स्वाब नमुना परीक्षण गर्दा ६० प्रतिशतमा अर्थात १ सय २४ जनामा कोरोना संक्रमण पुष्टि भएको हो। कोरोनाको दोस्रो लहर सुरु भएपछि वीरगञ्जमा एकै दिन नयाँ संक्रमित फेला परेको यो नै सबैभन्दा बढी हो। मङ्गलबार राति थपिएका १ सय २४ संक्रमित मध्ये पर्सा जिल्लाको मात्रै ८६ जना हुन्। तीमध्ये वीरगञ्ज महानगरपालिकाको मात्रै ९० जना रहेको अस्पतालका कोभिड कोर्डिनेटर डाक्टर सरोज रोशन दासले जानकारी दिए। यस्तै बाराका २५ जना तथा महोत्तरी, सर्लाही र चितवनका ११ जनामा पनि संक्रमण भेटिएको डाक्टर दासले बताए। वीरगञ्जमा चैत २७ गतेदेखि यता १ हजार १ सय २२ जना नयाँ संक्रमित थपिएका छन्। चैत २७ देखि सोमबार बैशाख १४ सम्मको अवधीमा २ हजार १ सय ८ जनाको परीक्षण गर्दा आधाभन्दा बढी अर्थात १ हजार १ सय २२ जनामा संक्रमण पुष्टि भएको डाक्टर दासले जानकारी दिए। कोरोना संक्रमणको दोश्रो लहर सुरु भए यता वीरगञ्जका अस्पतालमा कोरोनाका कारण २१ जनाको मृत्यु भइसकेको छ। ती मध्ये पर्साका १४ जना, बाराका ५ र सर्लाहीका २ जना हुन्।"
कोरोनाबाट बागलुङमा थप एक महिलाको मृत्यु,"बागलुङ : कोरोना भाइरस (कोभिड १९) का कारण जिल्लाका एक महिलाको मृत्यु भएको छ। बागलुङ नगरपालिका ११ रायडाँडाकी ६१ वर्षीया महिलाको मणिपाल शिक्षण अस्पताल पोखरामा उपचारका क्रममा मृत्यु भएको गण्डकी प्रदेश स्वास्थ्य निर्देशनालयले जनाएको छ। मृतक महिलामा गत बैशाख १० गते कोरोना संक्रमण पुष्टि भएको स्वास्थ्य निर्देशनालयका निर्देशक डाविनोद विन्दु शर्माले जानकारी दिए। योसँगै गण्डकी प्रदेशमा मृत्यु हुनेको संख्या २१९ पुगेको छ भने बागलुङ जिल्लामा १२ पुगेको छ। बागलुङ जिल्लामा तीव्र गतिमा कोरोना संक्रमण फैलिएको भन्दै नेपाल सरकारले अति प्रभावित जिल्लाको सूचिमा राखेको छ। केही दिन अघि एक सय बढी संक्रमित रहेको यस जिल्लामा अहिले ८४ जना सक्रिय संक्रमित छन्। मंगलबार मात्रै कोरोना विरुद्ध खोप लगाएका धौलागिरी अस्पतालका दुई स्वास्थ्यकर्मी सहित १५ जनामा कोरोना संक्रमण पुष्टि भएको थियो। जिल्लामा कोरोना संक्रमणको दर बढ्दै गएपछि बागलुङ नगरपालिकाका वडा नम्बर १२, १३ र १४ मा निषेधाज्ञा जारी गरिएको छ भने सबैजसो स्थानीय तहले शैक्षिक संस्था बन्द सहित कडाई गर्न थालेका छन्।"
प्रतिबन्धित औषधिसहित दुई जना पक्राउ,विराटनगर : प्रतिबन्धित औषधिसहित प्रहरीले मोरङको उर्लाबारीबाट सोमबारसाँझ दुई जनालाई पक्राउ गरेको छ। पक्राउ पर्नेमा उर्लाबारी नगरपालिका४ आइतबारेका २१ वर्षीय सागर तामाङ र दिपेश राजवंशी रहेका छन्। उनीहरुलाई आइतबारेबाट नियन्त्रणमा लिइएको मोरङ प्रहरीका प्रवक्ता डीएसपी मानबहादुर राईले जानकारी दिए। उनका अनुसार पक्राउ परेकाहरुको साथबाट ट्रामाडोल र डिकोलिक एकएक सय गरेर दुई सय चक्की बरामद भएको छ। दुवै औषधि प्रयोग गर्न नेपालमा पूर्ण रूपमा प्रतिबन्ध लगाइएको प्रहरीले जनाएको छ। पक्राउ परेका दुवै जनालाई कारबाही अघि बढाउन प्रहरीले औषधि व्यवस्था विभागमा बुझाउने भएको छ।
"संक्रमण रोक्न कडाइ, हटस्पटमा धमाधम निषेधाज्ञा जारी","प्रदेश ब्युरोहरू काठमाडौं : कोरोना भाइरस संक्रमणको दोस्रो लहरबाट अति प्रभावित जिल्लाहरूमा स्थानीय प्रशासनले धमाधम निषेधाज्ञा जारी गर्न थालेका छन्। बाँके, सुर्खेत, कास्की, पर्सा, दाङ, कैलाली, कञ्चनपुरलगायत जिल्लामा निषेधाज्ञा घोषणा गरिएको हो। यस्तै, काठमाडौं, ललितपुर र भक्तपुरमा वैशाख १६ गतेदेखि लागू हुने गरी निषेधाज्ञाको निर्णय भएको छ। पर्सामा बिहीबारदेखि एक साता निषेधाज्ञा लगाइने भएको छ। जिल्ला कोभिड१९ संकट व्यवस्थापन केन्द्रको मंगलबार अपराह्न बसेको बैठकको सिफारिसबमोजिम जिल्ला प्रशासन कार्यालय पर्साले निषेधाज्ञा जारी गर्ने निर्णय गरेको हो। वैशाख १६ गते बिहीबार बिहान ४ बजेदेखि २२ गते मध्यरात १२ बजेसम्म लागू हुने गरी जिल्लामा निषेधाज्ञा लगाउने निर्णय भएको प्रमुख जिल्ला अधिकारी पीताम्बर घिमिरेले बताए। लुम्बिनी प्रदेशका उच्च संक्रमण देखिएका तीन जिल्लामा निषेधाज्ञा लगाइने भएको छ। बाँकेमा कोरोना संक्रमण बढेपछि मंगलबार बिहानदेखि निषेधाज्ञा जारी गरिएको छ। नेपालगन्जमा भने ९ वैशाखदेखि नै निषेधाज्ञा जारी थियो। जिल्लाभरि नै निषेधाज्ञा गरेपछि मंगलबार नेपालगन्जमा संयुक्त सुरक्षाफौजले कडा जाँच गरेको छ। धम्बोझी चोकमा बिहानैदेखि नेपाली सेना, सशस्त्र प्रहरी, नेपाल प्रहरी र ट्राफिक प्रहरीले कडा जाँच गरेका थिए। त्यसैगरी त्रिभुवन चोकमा पनि सशस्त्र प्रहरीको नेतृत्वमा सुरक्षाकर्र्मीले कडा चेकजाँच गरेका थिए। नगरका सबै चोकमा सुरक्षाकर्मी तैनाथ गरिएका थिए। दाङमा वैशाख १७ देखि २५ गतेसम्म लकडाउन घोषणा गरिएको छ। यो अवधिमा अत्यावश्यकबाहेक अन्य क्षेत्र बन्द हुने प्रशासनले जनाएको छ। यद्यपि, सीमा क्षेत्रबाट आउने क्रम भने रोकिएको छैन। भारतबाट आएकाहरू सिधै सार्वजनिक सवारीसाधन चढेर घर पुग्ने गरेका छन्। रूपन्देही प्रशासनले वैशाख १६ देखि २९ गतेसम्म निषेधाज्ञा लगाउने तयारी गरेको छ। जिल्ला कोभिड१९ संकट व्यवस्थापन केन्द्रले १५ दिन निषेधाज्ञा लगाउन स्थानीय प्रशासनलाई सिफारिस गरेको हो। गण्डकी प्रदेशको कास्कीमा संक्रमण बढेपछि बुधबारदेखि लागू हुने गरी २१ वैशाखसम्म निषेधाज्ञा घोषणा भएको छ। जोर गतेमा जोर र बिजोरमा बिजोर नम्बरका सार्वजनिक सवारी चलाउने, अत्यावश्यक सेवाका पसल र साधन चल्न दिने कास्की प्रशासनको सूचनामा छ। संक्रामक तथा सरुवा रोग उपचार अस्पताल पोखरामा ४७ बेड कोरोनाका संक्रमितले भरिएको छ। अरू थप बिरामी भर्ना लिने अवस्था छैन। प्रदेशको सबैभन्दा ठूलो पश्चिमाञ्चल क्षेत्रीय अस्पतालमा कोरोनाका बिरामीका लागि आइसोलेसन तयार छैन। संक्रमितको उपचार गर्ने अस्पतालका सबै बेड भरिँदा मंगलबार मात्रै कास्कीमा अरू ९७ संक्रमित थपिएका छन्। यससँगै कास्कीमा सक्रिय संक्रमित ७ सय २७ जना पुगेको गण्डकी प्रदेश स्वास्थ्य निर्देशनालयले जनाएको छ। अस्पताल भर्ना बाहेकका सबै संक्रमित घरमै छन्। गण्डकी प्रदेशमा १ हजार ९ जना कोरोनाका सक्रिय पुगेका छन्। त्यसमध्ये सबैभन्दा धेरै कास्कीमा हुन्। कर्णाली प्रदेशको राजधानी सुर्खेतमा पनि संक्रमण नियन्त्रण बाहिर जाने जोखिम बढेपछि स्थानीय प्रशासनले मंगलबार रातिदेखि एक साता जिल्लाभर निषेधाज्ञा जारी गरेको छ। प्रमुख जिल्ला अधिकारी छविलाल रिजालले कोभिड१९ को चेन ब्रेक गर्न र संक्रमणको जोखिम रोकथाम र उपचारका लागि निषेधाज्ञा घोषणा गरिएको बताए। यो प्रदेशका अन्य जिल्लाको तुलनामा सुर्खेतमा संक्रमण बढ्दो छ। मंगलबारसम्म प्रदेशभर सक्रिय संक्रमितको संख्या ७ सय ७ पुगेको स्वास्थ्य सेवा निर्देशनालय सुर्खेतले जनाएको छ। निर्देशनालयका अनुसार सुर्खेतमा सबैभन्दा बढी ४ सय ८६ जना संक्रमित छन्। त्यसमध्ये वीरेन्द्रनगरमा मात्र ४ सय ५५ जना छन्। ३१ जनाको प्रदेश अस्पतालमा उपचार भइरहेको छ। बाँकी होम आइसोलेसनमा छन्। यस्तै सल्यानमा ९६, दैलेखमा ५४, जाजरकोटमा ४१, कालिकोटमा २० र रुकुमपश्चिमा एक जना सक्रिय संक्रमित छन्। हालसम्म कर्णालीमा संक्रमणका कारण मृत्यु हुनेको संख्या ३५ पुगेको निर्देशनालयले जनाएको छ। सुदूरपश्चिम प्रदेशका तराईका दुई जिल्ला कैलाली र कञ्चनपुरमा निषेधाज्ञा जारी भएको छ। बिहीबारदेखि लागू हुने गरी दुवै जिल्लाका प्रमुख जिल्ला अधिकारीले मंगलबार निषेधाज्ञाको निर्णय गरेका हुन्। जिल्ला कोभिड व्यवस्थापन समितिको सिफासिरमा जिल्ला प्रशासन कार्यालय कैलालीले वैशाख १६ गतेदेखि कैलालीमा लकडाउन गर्ने निर्णय गरेको छ। मंगलबार बसेको सर्वदलीय बैठकले पनि कोरोनाका बिरामीको संख्या एकदमै बढ्न थालेपछि जिल्ला प्रशासन कार्यालयलाई लकडाउन गर्न सहमति दिएको थियो। यसअघि सोमबार कैलाली र कञ्चनपुरका प्रमुख जिल्ला अधिकारीको धनगढीमै बसेको संयुक्त बैठकले दुवै जिल्लामा रात्रीकालीन लकडाउन मात्रै गर्ने निर्णय गरेको थियो। त्यो निर्णयको सामाजिक सञ्जालमा चर्को विरोध भएको थियो। भारतबाट फर्किने नेपालीमा अनुपातमा दैनिक १ सयभन्दा बढीमा कोरोना देखिन थालेपछि अवस्था खतरापूर्ण भएकाले निषेधाज्ञा जारी गरिएको कैलालीका प्रमुख जिल्ला अधिकारी खगेन्द्रप्रसाद रिजालले बताए। भारतबाट आउनेहरूलाई घर आउन रोक्न सकिँदैन। तर, सामान्य रूपमा भारत जानमा रोक लगाउने निर्णय गरिएको छ। अहिलेको कोरोनाको चेन ब्रेक गर्न पनि निषेधाज्ञा लगाउनु परेको हो। १६ गतेदेखि एक साताका लागि जिल्लाभरि निषेधाज्ञा जारी गर्ने निर्णय गरेका छौं, प्रमुख जिल्ला अधिकारी रिजालले भने। कैलालीमा सक्रिय संक्रमितको संख्या १ हजार नाघेको छ। पीसीआर गरेका ४ सय ६१ र ६ सयभन्दा पनि बढी ऐन्टिजेन परीक्षण गरेका गरी हजारभन्दा बढी पोजेटिभ रहेको सामाजिक विकास मन्त्रालयका प्रवक्ता नरेन्द्र सिंह कार्कीले बताए । मंगलबार मात्रै कैलालीमा १ सय ७५ जना संक्रमित (पीसीआर) थपिएका छन्। भारतबाट फर्केका ७० जनामा पनि कोरोना पोजेटिभ देखिएको छ। मंगलबार धनगढी प्रयोगशालाको पीसीआर र भारतबाट फर्केकाहरूको गौरीफन्टामा गरिएको एन्टिजेन परीक्षणमा २ सय ४५ जनामा कोरोना पुष्टि भएको छ। कैलाली र कञ्चनपुरका अस्पतालहरूमा गम्भीर प्रकृतिका बिरामी बढेपछि, आईसीयू भेन्टिलेटरको अभाव भएको छ। मानिसहरू उपचार नपाएर छटपटिन थालेका छन्। दोस्रो चरणको कोरोनाको संक्रमण फैलिएपछि कैलाली र कञ्चनपुरका अस्पतलमा मात्रै ८ जनाको मृत्यु भइसकेको छ। कञ्चनपुरका पनि वैशाख १६ गते बिहान ६ बजेदेखि २२ गते राति १२ बजेसम्मका लागि निषेधाज्ञा लागू गरिएको छ। उक्त अवधिमा अत्यावश्यक सेवा बाहेकका सबै बन्द रहने छन्। निषेधाज्ञाको समयमा अत्यावश्यक बाहेक सबै सवारी साधन बन्द रहने प्रमुख जिल्ला अधिकारी रामकुमार महतोले बताए। पर्सामा केन्द्रको बैठकले जिल्लामा कोरोना परीक्षणको दायरा बढाउने र संक्रमितको कन्ट्याक्ट ट्रेसिङको जिम्मा सम्बन्धित पालिकाहरूलाई दिने निर्णय गरेको छ। यस्तै बैठकले विगतमा नेसनल मेडिकल कलेजले सञ्चालन गरेको कोभिड अस्थायी विशेष अस्पताल पुनः सञ्चालनमा ल्याउन कलेजलाई अनुरोध गर्ने निर्णय पनि गरेको छ। बैठकले भारतबाट वीरगन्ज नाका हुँदै भित्रिनेलाई ठाकुरराम बहुमुखी क्याम्पसमा नेपाली सेनाको नेतृत्व र व्यवस्थापनमा होल्डिङ सेन्टर निर्माण गर्ने निर्णय गरेको जिल्ला प्रशासन कार्यालय पर्साका कोभिड सम्पर्क व्यक्ति विनय श्रीवास्तवले बताए। भारत तथा अन्य मुलुकबाट आएकाहरूलाई सम्बन्धित पालिकाले सामुदायिक आइसोलेसन सेन्टर वा होम आइसोलेसनमा कम्तीमा १० दिन राख्नुपर्ने निर्णय पनि बैठकले गरेको छ। वीरगन्जमा कम्तीमा २ सय बेड क्षमताको कोभिड स्थायी अस्पताल निर्माणका लागि प्रदेश २ सरकारलाइ अनुरोध गर्ने निर्णय भएको श्रीवास्तवले बताए। पर्सामा यसअघि दुईपटक निषेधाज्ञा लगाइएको थियो। कोरोनाको दोस्रो लहर सुरु भएयता मंगलबारसम्म वीरगन्जमा कोरोना संक्रमणका कारण १७ जनाको मृत्यु भइसकेको छ। जिल्ला प्रशासन कार्यालयका अनुसार वीरगन्जमा चैत २७ गतेयता ९ सय ९८ जना संक्रमित थपिएका छन्। पर्सामा मंगलबार अपराह्नसम्म सक्रिय संक्रमित ८ सय ४६ जना छन्। अस्पतालमा बेड नपाएका कारण ७ सय ९८ जना संक्रमित भने आआफनो घरकै आइसोलेसनमा बस्न बाध्य छन्।"
नाकामा जाँच्दै घर पठाउँदै नगरौं,"भारत विश्वकै कोरोना हटस्पट बनेको छ। त्यहाँ हरेक दिन सरदर तीन लाखभन्दा बढी संक्रमित थपिइरहेका छन्। विश्वका नयाँ संक्रमितका आधाभन्दा धेरै भारतमै छन्। भारत हाम्रो यति घनिष्ठ छिमेकी देश हो, जहाँ लाखौं नेपाली रोजगारी र अन्य कामका लागि पुगेका छन्। बीचमा कोराना केही मत्थर हुँदा उता गएका नेपाली अहिलेको परिस्थितिमा पुनः घर फर्किइरहेका छन्। यो स्वाभाविक हो। तर, तिनीहरू देशमा कोरोना ल्याउने प्रमुख माध्यम बनिरहेका छन्। तिनको उचित व्यवस्थापन हुन सके कोरानाको व्याकताबाट जोगाउन सकिने थियो। तर, हाम्रा नाकाहरूमा त्यसको प्रबन्ध हुन सकेको पाइँदैन। भारतका विभिन्न सहरबाट घर फर्किनेको नेपाली नाकामा एन्टिजेन परीक्षण हुन्छ। तर, पोजेटिभ देखिएकालाई समेत होल्डिङ सेन्टरमा राखिन्न। अछाम नगरपालिका १४ का मीनबहादुर सोडारी वा सुर्खेतको लेकबेसी ४ का गंगाबहादुर थापाहरू यसका उदाहरण हुन्। एन्टिजेनमा पोजेटिभ देखिएका उनीहरूलाई सरकारी अधिकारीहरूले घर जान भने। सीमा क्षेत्रमा एन्टीजेन परिक्षण गर्ने स्वास्थ्यर्मीहरुले होम आइसोलेसनमा बस्न आग्रह गरे। उनीहरूले सार्वजनिक यातायातको टिकट काटे र घर गए। स्वास्थ्यकर्मीहरूलाई यसले कोरोना फैलावट हुन्छ भन्ने हेक्का नभएको होइन। तर, उनीहरूको बाध्यता त्यसरी पोजेटिभ देखिनेका हकमा राख्ने ठाउँ व्यवस्था छैन। कहाँ राख्ने, कसरी राख्ने झन् समस्या छ। भारतबाट फर्किरहेका १५ प्रतिशतभन्दा बढीमा कोरोना संक्रमण पुष्टि भइरहेको छ। मंगलबार मात्रै भारतबाट फर्केका नेपालीमा गौरीफन्टा नाकामा ७० जना र कञ्चनपुरको गड्डाचौकी नाकामा ३५ जनामा कोरोना पोजेटिभ पाइएको छ। यी सीमा नाकाबाट फर्केका नेपालीहरुमा गरिएको एन्टीजेन परिक्षणमा मात्रै १ हजार ५ सय ८७ जनामा पोजेटिभ देखिएको छ। पीसीआर परीक्षणबाट अहिले कैलालीमा ४ सय ६१ र कञ्चनपुरमा २ सय ३० गरी सुदूरपश्चिममा ९ सय ९ जना सक्रिय संक्रमित छन। चैत ३ गते यता सीमा नाकाम गरिएको एन्टीजेन परिक्षणमा २१ सय ९२ जनामा कोरोना पोजेटिभ देखिएको छ। उदाहरण सुदूर पश्चिमको भए पनि यसले अन्य नाकाको अवस्थासमेत प्रतिनिधित्व गर्छ। मेचीदेखि महाकालीसम्मका सबै नाकाबाट दैनिक ठूलो संख्यामा नेपाली स्वदेश आइरहेका छन्। उनीहरू चाहे पोजेटिभ होस् वा नेगेटिभ सरासर गाउँ पुगिरहेका छन्। यसले सबै जिल्लामा कोरोना भाइरस विस्तार भइरहेको छ। पछिले समय जिल्लाजिल्लाका अस्पताल संक्रमितले भरिँदै गएका छन्। कतिपय सहरमा कोरोनाका गम्भीर विरामीका लागि न आईसीयु खाली छ, न भेन्टिलेटर नै। बिरामीहरू उपचार नपाएर छटपटाइरहेका छन्। गम्भीर प्रकृतीका विरामीको संख्या बढिरहेको छ। बीरगन्ज, नेपालगन्ज, विराटनगर, भैरहवा, धनगढी, महेन्द्रनगर, भद्रपुर, काँकरभिट्टा, जनकपुरजस्ता सीमावर्ती सहरहरूमा बिरामीको संख्या बढ्दो छ। अघिल्लोपालिको भन्दा तीव्र संक्रमण र गम्भीर प्रकृति यसपालि पाइएको छ। त्यसैले सानोतिनो लापरबाही र कमजोरीसम्म हुनु अहिलेका लागि जोखिमपूर्ण बन्नेछ। अतः सरकारले नाकाहरूमा हरेकलाई परीक्षण गर्नैपर्छ। चोरबाटोबाट नेपालतिर छिर्न पूर्णतः रोक्नुपर्छ। स्वास्थ्य परीक्षणमा पोजेटिभ देखिएकालाई सरकारले व्यवस्था गरेका आइसोलेसन सेन्टरमा कम्तीमा दुई साता राख्नुपर्छ। नेगेटिभ देखिएकालाई होम आइसोलेसमा बस्ने गरी बाध्यात्मक अवस्था सिर्जना गर्नुपर्छ। त्यसका लागि स्थानीय तहहरूको सक्रियता जरुरी छ। खासगरी सीमाबाट घरसम्म जानेका लागि सार्वजनिक बस होइन, विशेष बस व्यवस्थापन गर्नुपर्छ। भाडा यात्रुलाई तिराएरै किन नहोस्, विदेशबाट आएकालाई आउँदा आउँदै अन्य यात्रुसँग मिसाएर यात्रा गराउनु हुँदैन। उनीहरूको सुरक्षित यात्रा र आइसोलेसन बसाइको स्थानीय तहले अनुगमन गर्नुपर्छ। तब मात्र कोरोनाको व्यापकताबाट देशलाई जोगाउन सकिनेछ। अन्यथा भोलि अस्पतालमा बेड र अक्सिजन नपाएर धेरैको जीवन जोखिममा पर्न सक्छ। सोचौं बेलैमा।"
"संक्रमण रोक्न कडाइ, हटस्पटमा धमाधम निषेधाज्ञा जारी","प्रदेश ब्युरोहरू काठमाडौं : कोरोना भाइरस संक्रमणको दोस्रो लहरबाट अति प्रभावित जिल्लाहरूमा स्थानीय प्रशासनले धमाधम निषेधाज्ञा जारी गर्न थालेका छन्। बाँके, सुर्खेत, कास्की, पर्सा, दाङ, कैलाली, कञ्चनपुरलगायत जिल्लामा निषेधाज्ञा घोषणा गरिएको हो। यस्तै, काठमाडौं, ललितपुर र भक्तपुरमा वैशाख १६ गतेदेखि लागू हुने गरी निषेधाज्ञाको निर्णय भएको छ। पर्सामा बिहीबारदेखि एक साता निषेधाज्ञा लगाइने भएको छ। जिल्ला कोभिड१९ संकट व्यवस्थापन केन्द्रको मंगलबार अपराह्न बसेको बैठकको सिफारिसबमोजिम जिल्ला प्रशासन कार्यालय पर्साले निषेधाज्ञा जारी गर्ने निर्णय गरेको हो। वैशाख १६ गते बिहीबार बिहान ४ बजेदेखि २२ गते मध्यरात १२ बजेसम्म लागू हुने गरी जिल्लामा निषेधाज्ञा लगाउने निर्णय भएको प्रमुख जिल्ला अधिकारी पीताम्बर घिमिरेले बताए। लुम्बिनी प्रदेशका उच्च संक्रमण देखिएका तीन जिल्लामा निषेधाज्ञा लगाइने भएको छ। बाँकेमा कोरोना संक्रमण बढेपछि मंगलबार बिहानदेखि निषेधाज्ञा जारी गरिएको छ। नेपालगन्जमा भने ९ वैशाखदेखि नै निषेधाज्ञा जारी थियो। जिल्लाभरि नै निषेधाज्ञा गरेपछि मंगलबार नेपालगन्जमा संयुक्त सुरक्षाफौजले कडा जाँच गरेको छ। धम्बोझी चोकमा बिहानैदेखि नेपाली सेना, सशस्त्र प्रहरी, नेपाल प्रहरी र ट्राफिक प्रहरीले कडा जाँच गरेका थिए। त्यसैगरी त्रिभुवन चोकमा पनि सशस्त्र प्रहरीको नेतृत्वमा सुरक्षाकर्र्मीले कडा चेकजाँच गरेका थिए। नगरका सबै चोकमा सुरक्षाकर्मी तैनाथ गरिएका थिए। दाङमा वैशाख १७ देखि २५ गतेसम्म लकडाउन घोषणा गरिएको छ। यो अवधिमा अत्यावश्यकबाहेक अन्य क्षेत्र बन्द हुने प्रशासनले जनाएको छ। यद्यपि, सीमा क्षेत्रबाट आउने क्रम भने रोकिएको छैन। भारतबाट आएकाहरू सिधै सार्वजनिक सवारीसाधन चढेर घर पुग्ने गरेका छन्। रूपन्देही प्रशासनले वैशाख १६ देखि २९ गतेसम्म निषेधाज्ञा लगाउने तयारी गरेको छ। जिल्ला कोभिड१९ संकट व्यवस्थापन केन्द्रले १५ दिन निषेधाज्ञा लगाउन स्थानीय प्रशासनलाई सिफारिस गरेको हो। गण्डकी प्रदेशको कास्कीमा संक्रमण बढेपछि बुधबारदेखि लागू हुने गरी २१ वैशाखसम्म निषेधाज्ञा घोषणा भएको छ। जोर गतेमा जोर र बिजोरमा बिजोर नम्बरका सार्वजनिक सवारी चलाउने, अत्यावश्यक सेवाका पसल र साधन चल्न दिने कास्की प्रशासनको सूचनामा छ। संक्रामक तथा सरुवा रोग उपचार अस्पताल पोखरामा ४७ बेड कोरोनाका संक्रमितले भरिएको छ। अरू थप बिरामी भर्ना लिने अवस्था छैन। प्रदेशको सबैभन्दा ठूलो पश्चिमाञ्चल क्षेत्रीय अस्पतालमा कोरोनाका बिरामीका लागि आइसोलेसन तयार छैन। संक्रमितको उपचार गर्ने अस्पतालका सबै बेड भरिँदा मंगलबार मात्रै कास्कीमा अरू ९७ संक्रमित थपिएका छन्। यससँगै कास्कीमा सक्रिय संक्रमित ७ सय २७ जना पुगेको गण्डकी प्रदेश स्वास्थ्य निर्देशनालयले जनाएको छ। अस्पताल भर्ना बाहेकका सबै संक्रमित घरमै छन्। गण्डकी प्रदेशमा १ हजार ९ जना कोरोनाका सक्रिय पुगेका छन्। त्यसमध्ये सबैभन्दा धेरै कास्कीमा हुन्। कर्णाली प्रदेशको राजधानी सुर्खेतमा पनि संक्रमण नियन्त्रण बाहिर जाने जोखिम बढेपछि स्थानीय प्रशासनले मंगलबार रातिदेखि एक साता जिल्लाभर निषेधाज्ञा जारी गरेको छ। प्रमुख जिल्ला अधिकारी छविलाल रिजालले कोभिड१९ को चेन ब्रेक गर्न र संक्रमणको जोखिम रोकथाम र उपचारका लागि निषेधाज्ञा घोषणा गरिएको बताए। यो प्रदेशका अन्य जिल्लाको तुलनामा सुर्खेतमा संक्रमण बढ्दो छ। मंगलबारसम्म प्रदेशभर सक्रिय संक्रमितको संख्या ७ सय ७ पुगेको स्वास्थ्य सेवा निर्देशनालय सुर्खेतले जनाएको छ। निर्देशनालयका अनुसार सुर्खेतमा सबैभन्दा बढी ४ सय ८६ जना संक्रमित छन्। त्यसमध्ये वीरेन्द्रनगरमा मात्र ४ सय ५५ जना छन्। ३१ जनाको प्रदेश अस्पतालमा उपचार भइरहेको छ। बाँकी होम आइसोलेसनमा छन्। यस्तै सल्यानमा ९६, दैलेखमा ५४, जाजरकोटमा ४१, कालिकोटमा २० र रुकुमपश्चिमा एक जना सक्रिय संक्रमित छन्। हालसम्म कर्णालीमा संक्रमणका कारण मृत्यु हुनेको संख्या ३५ पुगेको निर्देशनालयले जनाएको छ। सुदूरपश्चिम प्रदेशका तराईका दुई जिल्ला कैलाली र कञ्चनपुरमा निषेधाज्ञा जारी भएको छ। बिहीबारदेखि लागू हुने गरी दुवै जिल्लाका प्रमुख जिल्ला अधिकारीले मंगलबार निषेधाज्ञाको निर्णय गरेका हुन्। जिल्ला कोभिड व्यवस्थापन समितिको सिफासिरमा जिल्ला प्रशासन कार्यालय कैलालीले वैशाख १६ गतेदेखि कैलालीमा लकडाउन गर्ने निर्णय गरेको छ। मंगलबार बसेको सर्वदलीय बैठकले पनि कोरोनाका बिरामीको संख्या एकदमै बढ्न थालेपछि जिल्ला प्रशासन कार्यालयलाई लकडाउन गर्न सहमति दिएको थियो। यसअघि सोमबार कैलाली र कञ्चनपुरका प्रमुख जिल्ला अधिकारीको धनगढीमै बसेको संयुक्त बैठकले दुवै जिल्लामा रात्रीकालीन लकडाउन मात्रै गर्ने निर्णय गरेको थियो। त्यो निर्णयको सामाजिक सञ्जालमा चर्को विरोध भएको थियो। भारतबाट फर्किने नेपालीमा अनुपातमा दैनिक १ सयभन्दा बढीमा कोरोना देखिन थालेपछि अवस्था खतरापूर्ण भएकाले निषेधाज्ञा जारी गरिएको कैलालीका प्रमुख जिल्ला अधिकारी खगेन्द्रप्रसाद रिजालले बताए। भारतबाट आउनेहरूलाई घर आउन रोक्न सकिँदैन। तर, सामान्य रूपमा भारत जानमा रोक लगाउने निर्णय गरिएको छ। अहिलेको कोरोनाको चेन ब्रेक गर्न पनि निषेधाज्ञा लगाउनु परेको हो। १६ गतेदेखि एक साताका लागि जिल्लाभरि निषेधाज्ञा जारी गर्ने निर्णय गरेका छौं, प्रमुख जिल्ला अधिकारी रिजालले भने। कैलालीमा सक्रिय संक्रमितको संख्या १ हजार नाघेको छ। पीसीआर गरेका ४ सय ६१ र ६ सयभन्दा पनि बढी ऐन्टिजेन परीक्षण गरेका गरी हजारभन्दा बढी पोजेटिभ रहेको सामाजिक विकास मन्त्रालयका प्रवक्ता नरेन्द्र सिंह कार्कीले बताए । मंगलबार मात्रै कैलालीमा १ सय ७५ जना संक्रमित (पीसीआर) थपिएका छन्। भारतबाट फर्केका ७० जनामा पनि कोरोना पोजेटिभ देखिएको छ। मंगलबार धनगढी प्रयोगशालाको पीसीआर र भारतबाट फर्केकाहरूको गौरीफन्टामा गरिएको एन्टिजेन परीक्षणमा २ सय ४५ जनामा कोरोना पुष्टि भएको छ। कैलाली र कञ्चनपुरका अस्पतालहरूमा गम्भीर प्रकृतिका बिरामी बढेपछि, आईसीयू भेन्टिलेटरको अभाव भएको छ। मानिसहरू उपचार नपाएर छटपटिन थालेका छन्। दोस्रो चरणको कोरोनाको संक्रमण फैलिएपछि कैलाली र कञ्चनपुरका अस्पतलमा मात्रै ८ जनाको मृत्यु भइसकेको छ। कञ्चनपुरका पनि वैशाख १६ गते बिहान ६ बजेदेखि २२ गते राति १२ बजेसम्मका लागि निषेधाज्ञा लागू गरिएको छ। उक्त अवधिमा अत्यावश्यक सेवा बाहेकका सबै बन्द रहने छन्। निषेधाज्ञाको समयमा अत्यावश्यक बाहेक सबै सवारी साधन बन्द रहने प्रमुख जिल्ला अधिकारी रामकुमार महतोले बताए। पर्सामा केन्द्रको बैठकले जिल्लामा कोरोना परीक्षणको दायरा बढाउने र संक्रमितको कन्ट्याक्ट ट्रेसिङको जिम्मा सम्बन्धित पालिकाहरूलाई दिने निर्णय गरेको छ। यस्तै बैठकले विगतमा नेसनल मेडिकल कलेजले सञ्चालन गरेको कोभिड अस्थायी विशेष अस्पताल पुनः सञ्चालनमा ल्याउन कलेजलाई अनुरोध गर्ने निर्णय पनि गरेको छ। बैठकले भारतबाट वीरगन्ज नाका हुँदै भित्रिनेलाई ठाकुरराम बहुमुखी क्याम्पसमा नेपाली सेनाको नेतृत्व र व्यवस्थापनमा होल्डिङ सेन्टर निर्माण गर्ने निर्णय गरेको जिल्ला प्रशासन कार्यालय पर्साका कोभिड सम्पर्क व्यक्ति विनय श्रीवास्तवले बताए। भारत तथा अन्य मुलुकबाट आएकाहरूलाई सम्बन्धित पालिकाले सामुदायिक आइसोलेसन सेन्टर वा होम आइसोलेसनमा कम्तीमा १० दिन राख्नुपर्ने निर्णय पनि बैठकले गरेको छ। वीरगन्जमा कम्तीमा २ सय बेड क्षमताको कोभिड स्थायी अस्पताल निर्माणका लागि प्रदेश २ सरकारलाइ अनुरोध गर्ने निर्णय भएको श्रीवास्तवले बताए। पर्सामा यसअघि दुईपटक निषेधाज्ञा लगाइएको थियो। कोरोनाको दोस्रो लहर सुरु भएयता मंगलबारसम्म वीरगन्जमा कोरोना संक्रमणका कारण १७ जनाको मृत्यु भइसकेको छ। जिल्ला प्रशासन कार्यालयका अनुसार वीरगन्जमा चैत २७ गतेयता ९ सय ९८ जना संक्रमित थपिएका छन्। पर्सामा मंगलबार अपराह्नसम्म सक्रिय संक्रमित ८ सय ४६ जना छन्। अस्पतालमा बेड नपाएका कारण ७ सय ९८ जना संक्रमित भने आआफनो घरकै आइसोलेसनमा बस्न बाध्य छन्।"
अक्सिजन उत्पादनमा अग्रसरता,"विराटनगर : प्रदेश १ का सरकारी तथा निजी अस्पतालले कोरोना संक्रमितका लागि अत्यावश्यक अक्सिजन आफैं उत्पादन गर्न अग्रसरता लिएका छन्। केही निजीले उत्पादन सुरु गरेका छन् भने केहीले वैशाखभित्रै सञ्चालनको तयारी गरेका छन्। प्रदेश सरकारले १२ सरकारी अस्पताल छनोट गरी बजेट विनियोजन गरेकाले अक्सिजन प्लान्ट निर्माणको काम भइरहेको सामाजिक विकास मन्त्रालयले जनाएको छ। अस्पताल परिसरमा आवश्यक संरचना निर्माण गरी अक्सिजन प्लान्ट राख्ने गरी १२ वटा अस्पताल छनोट भएर काम भइरहेको पनि छ, मन्त्री उषाकला राईले भनिन्, झापाको मेची प्रादेशिक अस्पताल भद्रपुरमा केही दिनभित्रै सम्पन्न भई सञ्चालनमा आउँछ। अन्य अस्पतालले पनि यो कामलाई तीव्रता दिइरहेका छन्। लक्षणसहितका संक्रमितको संख्या थपिँदै जाँदा अक्सिजन अत्यावश्यक पर्ने भएकाले प्लान्ट निर्माणलाई तीव्रता दिइएको मन्त्री राईले बताइन्। कोभिड अस्पतालमा रहेका संक्रमितको लागि अत्यावश्यक भनेकै अक्सिजन हो, उनले भनिन्, विराटनगरको कोभिड अस्पतालमा बाहिरबाट दैनिक ८० सिलिन्डर अक्सिजन ल्याउने व्यवस्था मिलाइएको छ। अब हामीले उत्पादनलाई पनि चासो दिनुपर्ने समय आयो। ७५ लाख लगानीमा झापास्थित मेची प्रादेशिक अस्पतालमा वैशाखभित्र सञ्चालनमा ल्याउने गरी अक्सिजन प्लान्ट निर्माणाधीन छ। यहाँ कोभिड संक्रमित राख्ने ७५ शय्याको बेग्लै अस्पतालसहित अक्सिजन प्लान्ट निर्माणको अन्तिम चरणमा पुगेको हो। अहिले धरान र विराटनगरमा मात्रै कोरोना संक्रमितलाई राखेर उपचार र निगरानी भइरहेको छ। संक्रमित थपिदै जाँदा झापामा पनि राख्नुपर्ने अवस्था चाँडै आउने भएकाले अक्सिजन प्लान्ट र बेग्लै कोभिड अस्पतालको कामलाई चासो दिएर निर्माणमा गति दिन निर्देशन दिएको छु, उनले भनिन्।मेची अस्पतालका लेखा अधिकृत मनोज पोखरेलका अनुसार दैनिक ३५ सिलिन्डर भर्न सक्ने क्षमताको प्लान्ट निर्माण भइरहेको छ। ठूला र साना गरी ४७ वटा अक्सिजन सिलिन्डर यो अस्पतालमा रहेको र दैनिक २० देखि २५ वटासम्म खपत हुँदै आएको छ। साविक मेची अञ्चलका चार जिल्ला ताप्लेजुङ, पाँचथर, इलाम र झापामा भेटिएका संक्रमितलाई धरान र विराटनगरमा राख्न अपायक हुने भएकाले पनि झापामा संरचना निर्माणलाई तीव्रता दिइएको प्रदेश १ सरकारले जनाएको छ। झापाको बिर्तामोडमा रहेका बीएण्डसी र ओमसाई पाथिभरा अस्पतालले पनि आफ्नै अक्सिजन प्लान्ट निर्माण गरिरहेका छन्। हामीले हाम्रो अस्पताललाई आवश्यक पर्ने अक्सिजन उत्पादन गर्न अक्सिजन प्लान्ट निर्माण गरिरहेका छौं। आवश्यक परेको समयमा जुनै अस्पताललाई पनि सहयोग गर्न सकिन्छ, बीएन्डसी अस्पतालका जनसम्पर्क अधिकृत प्रमिश गिरीले भने। बीएण्डसी अस्पतालमा दैनिक ३५ देखि ४० वटा सिलिन्डर अक्सिजन खपत भइरहेको छ। प्लान्ट निर्माणका लागि बीएन्डसीले ५ करोड रुपैयाँ लगानी गरिसकेको छ। बिर्तामोडकै मनमोहन सामुदायिक अस्पतालले विगत चार महिनादेखि नै अक्सिजन प्लान्ट सञ्चालनमा ल्याएर अक्सिजन उत्पादन गरिरहेको छ भने धनकुटाको धनकुटा अस्पतालमा पनि अक्सिजन इनप्लान्ट सञ्चालनमा रहेको छ। मनमोहन सामुदायिक अस्पतालका निर्देशक रोमणि भट्टराईले दैनिक १८ सिलिण्डर अक्सिजन उत्पादन भइरहेको र यसको क्षमता बढाउने योजना रहेको बताए। चार महिनादेखि नै अक्सिजन उत्पादन गरी प्रयोगमा ल्याएका छौं, उनले भने, अब यसलाई थप क्षमता बढाउने पनि सोच हाम्रो छ। वीरगन्जमा अक्सिजन बैंकवीरगन्ज महानगरपालिकाले लायन्स क्लब इन्टरनेसनलसँगको साझेदारीमा मंगलबारदेखि अक्सिजन बैंक सञ्चालनमा ल्याएको छ। अक्सिजन अभावका कारण जीवन जोखिममा रहेका नागरिकका लागि निःशुल्क वितरण गर्न लागिएको नगर प्रमुख विजयकुमार सरावगीले बताए। लायन्स क्लब अफ इन्टरनेसनलका पूर्वनिर्देशक सञ्जय खेतानका अनुसार घरमै आइसोलेसनमा रहेका संक्रमितको जीवनरक्षाका लागि आवश्यक पर्ने औषधि, अक्सिजन र त्यसमा लाग्ने किटसमेत निःशुल्क रूपमा अक्सिजन बैंकबाट वितरण गरिनेछ। वीरगन्जका अस्पतालमा भर्ना भएका संक्रमितका लागि पनि अस्पतालमा सहज रूपमा अक्सिजन व्यवस्था नभए अक्सिजन बैकबाट निःशुल्क रूपमा अक्सिजनको सिलिन्डरसहित त्यसमा लाग्ने किट उपलब्ध गराइने नगर प्रमुख सरावगीले वताए। अक्सिजन प्रयोगपछि पुनः वीरगन्ज महानगरपालिकाको अक्सिजन बैकमा सिलिन्डर फिर्ता गर्नुपर्ने सर्त राखिनेछ। वीरगन्जमा अस्पतालमा बेड नपाएर ७ सय ९८ संक्रमित होम आइसोलेसनमा छन्। तीमध्ये कतिपयको अवस्था जटिल बन्दै गएकाले अक्सिजनका लागि आफन्तले हारगुहार मागिरहेका छन्। घरमै रहेका संक्रमितको अवस्था बुझ्न हरेक वडा कार्यालयमार्फत प्यारामेडिकल सहितको स्वास्थ्यकर्मी परिचालन गरिएको सरावगीले वताए। वीरगन्जकै नेसनल अक्सिजन इन्डस्ट्रिजले तीन दिनअघि महानगरपालिका कार्यालयलाई १ सय ५० सिलिण्डर अक्सिजन निःशुल्क उपलब्ध गराएको थियो।"
जसपाका नेता र कार्यकर्ताका १२० मुद्दा सरकारले फिर्ता लियो (सूचीसहित),"काठमाडौं : सरकारले जनता समाजवादी पार्टीसँग भएको समझदारीअनुसार जसपाका नेता तथा कार्यकर्तामाथि लगाइएका मुद्दा फिर्ता लिने निर्णय गरेको छ । सोमबार बसेको मन्त्रिपरिषद्को बैठकले यस्तो निर्णय गरेको जानकारी सरकारका प्रवक्ता पार्वत गुरुङले बुधबार दिएका हुन्। गुरुङका अनुसार जसपाका १२० जना नेता कार्यकर्ताहरुको मुद्दा फिर्ता लिइएको छ। जसपाका नेता तथा कार्यकर्ताका १५ वटा मुद्दा फिर्ता लिएको हो । सरकार र जसपाको नेतृत्वबीच भएको छलफल र समझदारीअनुसार सरकारले मुद्दा लिएको हो। जसपाले आफ्ना माग सम्बोधन भए सरकारलाई बाहिरबाटै समर्थन गर्ने बचन दिएको छ। तर अहिलेसम्म जसपाले संस्थागत रुपमा कुनै निर्णय गरेको छैन। पछिल्लोपटक बालुवाटारमा प्रधानमन्त्री केपी ओली र जसपाका अध्यक्ष महन्थ ठाकुरबीच भएको छलफलमा २४ प्रकृतिका दुई सय बढी मुद्दा फिर्ता लिने, राजबन्दी रिहा गर्ने, संविधान संसोधनका लागि स्वतन्त्र आयोग बनाउने,लाल आयोगलाई संक्षेपीकरण गरी सार्वजनिक गर्ने, जसपाको चासो समेटेर नागरिकता विधेयक तत्काल अघि बढाउनुपर्ने विषयमा लगभग समझदारी भएको थियो। सरकारलाई समर्थन गर्ने विषयमा जसपाभित्रै विवाद छ। ठाकुरमहतो पक्षले ओलीसँगको सहकार्यका लागि फाइनल डिल गरिरहँदा अर्का अध्यक्ष उपेन्द्र यादव र बाबुराम भट्टराई भने ओलीलाई कुनै पनि हालतमा हटाउनुपर्ने र कांग्रेस एवं माओवादीसँग मिलेर नयाँ सरकार बनाउनुपर्ने पक्षमा देखिएका छन्। ३४ सिट रहेको जसपा अहिलेको त्रिशंकु संसदमा निर्णायक भूमिकामा छ। उसको सहयोग र समर्थनबिना न ओली सरकार सुरक्षित हुन्छ न नयाँ वैकल्पिक गठबन्धन बन्न सक्छ।"
आईसीयूको पर्खाइमै निधन,"प्रदेश ब्युरो बुटवल : अस्पतालमा बेड अभावले उपचार नपाउँदा पश्चिम नवलपरासीको रामग्राम९ का ३५ वर्षीय युवकको मंगलबार बिहान मृत्यु भएको छ। सास फेर्न गाहो भएपछि उनलाई सोमबार बिहान पृथ्वीचन्द्र जिल्ला अस्पतालमा राखेर उपचार सुरु गरिएको थियो। आईसीयूमा राखेर उपचार गर्नुपर्ने भए पनि जिल्लामा सो सेवा उपलब्ध छैन। उनको थप उपचारका लागि भैरहवाको भीम अस्पताल र बुटवलको कोरोना विशेष अस्पतालमा भर्ना गर्न प्रयास गरे पनि बेड अभावले अक्सिजन दिएर जिल्ला अस्पतालमै उपचार गरिएको मेडिकल सुपरिटेन्डेन्ट डा मोहम्मद नुरुल होदाले बताए। हामीले सोमबार बिहानैदेखि भैरहवा र बुटवलको कोभिड अस्पतालमा बेडको व्यवस्था गर्न अनुरोध गर्दै आएका थियौं। आईसीयूमा राखेर उपचार गर्नुपर्ने बिरामीलाई बेड अभावले जिल्ला अस्पतालमै राख्नु पर्दा उपचार अभाव मै उनको ज्यान गयो, डा होदाले भने। उनका बाबुको दुई दिनअघि मात्र कोरोनाकै कारण घरमा मृत्यु भएको थियो। दोस्रो चरणको कोरोना संक्रमण सुरु भएदेखि जिल्लामा पाँच जनाको मृत्यु भएको स्वास्थ्य कार्यालय प्रमुख कृष्णप्रसाद पोखरेलले बताए। जसमा १० दिनको अवधिमा रामग्राम नगरपालिकाका मात्र मृत्यु हुनेको संख्या ४ पुगेको छ। लुम्बिनी प्रदेशमा कोरोना संक्रमणसँगै मृत्युदर बढेको छ। प्रदेशभर पछिल्लो १४ दिनमा कोरोनाबाट ७६ जनाको मृत्यु भएको छ। चैत ३१ गतेसम्म ४ सय २१ जनाको मृत्यु भएको थियो। अहिले त्यो संख्या बढेर ४ सय ९८ पुगेको छ। प्रदेशमा दैनिक औसत पाँच जनाको मृत्यु भएको छ। संक्रमण पनि अत्यधिक बढेको छ। समीक्षा अवधिमा ६ हजार ५ सय ८७ जना संक्रमित थपिएका छन्। स्वास्थ्य तथा जनसंख्या मन्त्रालयका अनुसार बाँके र रूपन्देहीमा संक्रमण तीब्र रूपमा बढेको हो। मन्त्रालयका सूचना अधिकारी डा पुष्पराज पौडेलले तराईका जिल्लामा संक्रमणदर तीव्र रूपमा बढिरहेको बताए। यसको प्रमुख कारण भारतबाट नेपाल आउनेको संख्या बढ्नु र असावधानी रहेको छ। मंगलबार मात्रै बाँकेमा साढे ६ सय र रूपन्देहीमा ४ सय १९ जना संक्रमित थपिएका छन्। बाँके, दाङ, कपिलवस्तु, पाल्पा र नवलपरासीमा पनि संक्रमण उच्च दरमा वृद्धि भइरहेको छ। पाल्पामा मंगलबार थप ४१ जनामा कोरोना सङ्क्रमण पुष्टि भएको छ। ७८ जनाको स्वाव परीक्षण भएकोमा ४१ जनामा संक्रमण पुष्टि भएको जिल्ला स्वास्थ्य कार्यालयका सूचना अधिकारी ओमप्रकाश पन्थीले बताए। पाल्पामा सक्रिय संक्रमितको संख्या १ सय ९८ पुगेको छ। एक हप्ताको अवधीमा भएको परिक्षणमा संकलित स्वाब परीक्षण मध्येमा आधा भन्दा बढीमा सक्रमण देखिएको स्वास्थ्य कार्यालय पाल्पाले जनाएको छ। मंगलबार मात्र तानसेन नगरपालिका भित्रका ३१ जना, बगनासकाली, माथागढी र रिब्दिकोट गाउँपालिकाका २२ जना, रम्भा, तिनाउ, निस्दी गाउँपालिका र रामपुर नगरपालिकामा एकएक जनामा संक्रमण पुष्टि भएको छ। पाल्पामा कुल संक्रमितको संख्या २ हजार २ सय २० पुगेको छ ३९ जना संक्रमितको मृत्यु भएको छ भने १ हजार ९ सय ८३ जना निको भएका छन्।"
एमाले नेपाल समूहको स्थायी कमिटी बैठक : कोरोना विरुद्धको लडाइँमा जुट्न आह्वान,"काठमाडौं : नेकपा (एमाले) माधवकुमार नेपाल समूहको स्थायी कमिटी बैठकले कोरोना भाइरस (कोभिड१९) विरुद्धको लडाइँमा स्वयंसेवी भएर सहभागी हुन सबैलाई आह्वान गरेको छ। पछिल्लो समयमा विकसित राजनीतिक परिस्थिति र नयाँ प्रकार (भेरियन्ट) सहितको कोरोना भाइरस (कोभिड१९) को महामारीबाट उत्पन्न भयावह अवस्थाको विषयमा गम्भीर छलफल गर्दै यस्तो आह्वान गरेको प्रचार विभाग प्रमुख योगेश भट्टराईले जानकारी दिए। बैठकले कोभिड१९ को संक्रमणबाट ज्यान गुमाएका प्रति श्रद्धाञ्जली अर्पण गर्दै संक्रमतिको शीघ्र स्वास्थ्यलाभको कामना गरेको छ। बैठकले सम्पूर्ण पार्टी कमिटी, जनसंगठन र पार्टी सदस्यलाई कोभिड१९ को रोकथाम, नियन्त्रण र संक्रमितको उपचारका लागि तीनै तहका सरकारसँग आवश्यक समन्वय गर्दे सक्रिय रुपमा स्वयंसेवी भूमिकाका साथ कोभिड१९ को लडाइँमा सहभागी हुन आह्वान गरेको छ, भट्टराईले भने, स्थानीयस्तरमा क्वारेन्टिन निर्माण गर्न, क्वारेन्टिन व्यवस्थापन गर्न, स्वास्थ्य मापदण्ड पालनाका लागि अनुगमन, समुदायस्तरमा सचेतना अभियान, संक्रमितहरुको उपचारमा आवश्यक सहयोग लगायतका काममा सक्रिय रहन सम्पूर्ण कमिटी र सदस्यहरुलाई अपील गरेको छ।"
बागमतीमा मन्त्रिपरिषद् विस्तार : तीन मन्त्री र एक राज्यमन्त्री थपिए,"काठमाडौं : बागमती प्रदेशका मुख्यमन्त्री डोरमणि पौडेलले मन्त्रिपरिषद् विस्तार गरेका छन् । पौडेलले नेकपा (एमाले) का प्रमुख सचेतक केशवराज पाण्डेलाई आन्तरिक मामिला तथा कानूनमन्त्री, सरेश नेपाललाई उद्योग, पर्यटन, वन तथा वातावरणमन्त्री, सरस्वती बस्नेतलाई सामाजिक विकासमन्त्री र डा रामकुमार अधिकारीलाई सामाजिक विकास राज्यमन्त्रीमा नियुक्त गरेका हुन् । नवनियुक्त मन्त्रीले केहीबेरअघि प्रदेश प्रमुख विष्णुप्रसाद प्रसाईंसमक्ष पद तथा गोपनीयताको शपथ लिए । गत पुस १० गते मुख्यमन्त्री पौडेलविरुद्ध ल्याइएको अविश्वास प्रस्तावमा प्रस्तावक रहेका शालिकराम जम्मकट्टेल, अरुणप्रसाद नेपाल र युवराज दुलालले राजीनामा दिएपछि ती पद रिक्त रहँदै आएको थियो । नवनियुक्त मन्त्रीले आज अपराह्न आआफ्नो मन्त्रालयको कार्यभार सम्हालेको मुख्यमन्त्री तथा मन्त्रिपरिषद् सचिवालयले जनाएको छ । यसैगरी राज्यमन्त्री डा रामकुमार अधिकारीले पनि बुधबार सामाजिक मन्त्रालयमा आफ्नो कार्यभार सम्हालेका छन् ।"
संसद् किनबेचले सत्ता जोगाउला तर लोकतन्त्र र संविधानले हार्नेछ : बाबुराम,"काठमाडौं : पूर्वप्रधानमन्त्री बाबुराम भट्टराईले संसद् किनबेचले सत्ता जोगिए पनि संविधान हार्ने बताएका छन् । बुधबार गण्डकी प्रदेशसभा सदस्य सम्पर्क बाहिर रहेको भन्दै खोजी गर्न जनमोर्चाले माग गरेपछि बाबुरामले यस्तो बताएका हुन् । सामाजिक सञ्जालमा सक्रिय बाबुरामले ट्वीट गर्दै सांसद किनबेच, अपहरण निस्कासन र अस्पताल भर्नाले सत्ता जोगाउन सकिए पनि संविधानले हार्ने बताएका हुन् । उनले यस्ता खेलले देश र सर्वाभौमसत्तासले हार्ने बताएका छन् । उनले यस्तो अवस्थालाई लामो समय नराखी राष्ट्रिय सहमति कायम गर्न मागसमेत गरेका छन् । 'सांसद किनबेचअपहरणनिष्कासनअस्पतालभर्ना र संसद बिघटनस्थगनअबरोध जस्ता हर्कतले कसैले सत्ता जोगाउलापाउला तर अन्तत:लोकतन्त्रसमाजवादसंघीयतासंविधानले हार्नेछ।अनि देशराष्ट्रियतास्वाधीनतासार्वभौमसत्ताले हार्नेछ।वेलैमा चेतौं;राष्ट्रिय सहमतिएकता कायम गरौं।भोलि धेरै ढिलो हुनेछ', उनले लेखेका छन् ।"
गण्डकीका मुख्यमन्त्री विरुद्धको अविश्वासमाथि आजै मतदान,"पोखरा : मुख्यमन्त्री पृथ्वीसुब्बा गुरुङ विरुद्ध पेस भएको अविश्वास प्रस्तावमाथि आज बुधबार निर्णय हुने गरी गण्डकी प्रदेश सभाको बैठक सुरु भएको छ। अविश्वास प्रस्ताव निर्णयार्थ प्रस्तुत हुने कार्यसूची प्रकाशन गरी बैठक पौने २ बजे सुरु भएको हो। बैठकमा अहिले सांसदहरुले अविश्वास प्रस्तावमाथि छलफलमा भाग लिएका छन्। सांसदहरुले बोलेर सकिएपछि मुख्यमन्त्रीले जवाफ दिने कार्यसूची छ। त्यसपछि मतदान हुने छ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। गुरुङविरुद्धको अविश्वास प्रस्ताव सोमबार प्रदेश सभामा सोमबार टेबुल भएको थियो। प्रदेश सभाको विशेष अधिवेशनको पहिलो बैठक सुरु भएलगत्तै प्रमुख प्रतिपक्षी दल नेपाली कांग्रेस संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव टेबुल गरेका थिए।"
"अविश्वास प्रस्तावमाथि मतदान हुने बैठकमा २ सांसद अनुपस्थित, मोबाइल अफ","पोखरा : गण्डकी प्रदेशका मुख्यमन्त्री पृथ्वीसुब्बा गुरुङ विरुद्धको अविश्वास प्रस्तावमाथि मतदान हुने बैठक चलिरहेका बेला बुधबार २ जना सांसद अनुपस्थित भएका छन्। राष्ट्रिय जनमोर्चाका सांसद खिमविक्रम शाही र स्वतन्त्र सांसद राजीव गुरुङ उर्फ दीपक मनाङे अनुपस्थित छन्। दुवैको मोबाइल अफ छ। कुनै सांसदसँग उनीहरुको सम्पर्क छैन। अविश्वास प्रस्तावमाथि आजै बुधबार निर्णय हुने गरी गण्डकी प्रदेश सभाको बैठक सुरु भएको हो। अविश्वास प्रस्ताव निर्णयार्थ प्रस्तुत हुने कार्यसूची प्रकाशन गरी बैठक पौने २ बजे सुरु भएको थियो। बैठकमा अहिले सांसदले अविश्वास प्रस्तावमाथि छलफलमा भाग लिएका छन्। केही सांसदले बोलिसकेपछि संसद बैठक २० मिनेटका लागि स्थगितसमेत भएको छ। सांसदहरुले बोलेर सकिएपछि मुख्यमन्त्रीले जवाफ दिने कार्यसूची छ। त्यसपछि मतदान हुनेछ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। ३ सांसद रहेको राष्ट्रिय जनमोर्चाको पार्टी केन्द्रले आफ्ना सांसदलाई अविश्वासको पक्षमा मतदान गर्न निर्देशन गरेको छ। गुरुङविरुद्धको अविश्वास प्रस्ताव सोमबार प्रदेश सभामा टेबुल भएको थियो। प्रदेश सभाको विशेष अधिवेशनको पहिलो बैठक सुरु भएलगत्तै प्रमुख प्रतिपक्षी दल नेपाली कांग्रेस संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव टेबुल गरेका थिए।"
कांग्रेस बैठक स्थगित : केन्द्रीय सदस्य र कर्मचारीमा कोरोना पुष्टि,"काठमाडौं : नेपाली कांग्रेस केन्द्रीय कार्यसमितिको बैठक स्थगित भएको छ। बुधबारका लागि तय भएको बैठक तयारीका क्रममा गरिएको पीसीआर परीक्षणमा केन्द्रीय कार्यसमिति सदस्य र कर्मचारीमा कोरोना भाइरस संक्रमण देखिएपछि बैठक स्थगित गरिएको मुख्य सचिव कृष्णप्रसाद पौडेलले जानकारी दिए। बैठक तयारीका क्रममा गरिएको पीसीआर परीक्षणमा केन्द्रीय कार्यसमितिका केही साथीहरु एवं केन्द्रीय कार्यालयकै कर्मचारीहरुसमेतमा कोरोना पोजेटिभ देखिएको छ।पौडेलद्वारा जारी विज्ञप्तिमा भनिएको छ,यस्तो स्थितिमा कोरोनाको तिब्र संक्रमण बढिरहेको बेला ठुलो संख्यामा उपस्थित भइ बैठक गर्नु अनुपयुक्त देखिएकाले निर्देशानुसार बैठक स्थगन गरिएको छ। बैठकमा मुलुकको समसामयिक राजनीति र पार्टीको १४ औँ महाधिवेशनलगायत विषयमा छलफल गर्ने तयारी थियो। कांग्रेसले पार्टीको १४ औँ महाधिवेशन आगामी भदौ ७ देखि १० गतेसम्म काठमाडौँ गर्ने तालिका निर्धारण गरेको छ। महाधिवेशनका लागि पार्टीको गाउँनगर वडा अधिवेशन आगामी असार २० गते, गाउँनगरपालिका अधिवेशन असार २२ गते, प्रदेशसभा क्षेत्रीय अधिवेशन असार २५ गते निर्धारण गरिएको छ। प्रधानमन्त्री केपी ओलीको विकल्प खोज्ने संस्थागत निर्णय गरेको कांग्रेस अझै पनि पर्ख र हेरको रणनीतिमा छ। कांग्रेस सभापति शेरबहादुर देउवाले आइतबार अपरान्ह बोलाएको पदाधिकारी बैठकले वैकल्पिक सरकार निर्माणका लागि अझै परिस्थिति अनुकुल र परिपक्क भइनसकेको निश्कर्ष निकालेको छ।"
जसपाका नेता र कार्यकर्ताका १२० मुद्दा सरकारले फिर्ता लियो (सूचीसहित),"काठमाडौं : सरकारले जनता समाजवादी पार्टीसँग भएको समझदारीअनुसार जसपाका नेता तथा कार्यकर्तामाथि लगाइएका मुद्दा फिर्ता लिने निर्णय गरेको छ । सोमबार बसेको मन्त्रिपरिषद्को बैठकले यस्तो निर्णय गरेको जानकारी सरकारका प्रवक्ता पार्वत गुरुङले बुधबार दिएका हुन्। गुरुङका अनुसार जसपाका १२० जना नेता कार्यकर्ताहरुको मुद्दा फिर्ता लिइएको छ। जसपाका नेता तथा कार्यकर्ताका १५ वटा मुद्दा फिर्ता लिएको हो । सरकार र जसपाको नेतृत्वबीच भएको छलफल र समझदारीअनुसार सरकारले मुद्दा लिएको हो। जसपाले आफ्ना माग सम्बोधन भए सरकारलाई बाहिरबाटै समर्थन गर्ने बचन दिएको छ। तर अहिलेसम्म जसपाले संस्थागत रुपमा कुनै निर्णय गरेको छैन। पछिल्लोपटक बालुवाटारमा प्रधानमन्त्री केपी ओली र जसपाका अध्यक्ष महन्थ ठाकुरबीच भएको छलफलमा २४ प्रकृतिका दुई सय बढी मुद्दा फिर्ता लिने, राजबन्दी रिहा गर्ने, संविधान संसोधनका लागि स्वतन्त्र आयोग बनाउने,लाल आयोगलाई संक्षेपीकरण गरी सार्वजनिक गर्ने, जसपाको चासो समेटेर नागरिकता विधेयक तत्काल अघि बढाउनुपर्ने विषयमा लगभग समझदारी भएको थियो। सरकारलाई समर्थन गर्ने विषयमा जसपाभित्रै विवाद छ। ठाकुरमहतो पक्षले ओलीसँगको सहकार्यका लागि फाइनल डिल गरिरहँदा अर्का अध्यक्ष उपेन्द्र यादव र बाबुराम भट्टराई भने ओलीलाई कुनै पनि हालतमा हटाउनुपर्ने र कांग्रेस एवं माओवादीसँग मिलेर नयाँ सरकार बनाउनुपर्ने पक्षमा देखिएका छन्। ३४ सिट रहेको जसपा अहिलेको त्रिशंकु संसदमा निर्णायक भूमिकामा छ। उसको सहयोग र समर्थनबिना न ओली सरकार सुरक्षित हुन्छ न नयाँ वैकल्पिक गठबन्धन बन्न सक्छ।"
युएन इस्क्याप बैठक : कोरोनाविरुद्धको खोप सबैको पहुँचमा हुनुपर्नेमा नेपालको जोड,"काठमाडौं : नेपालले कोरोनाविरुद्धको खोप राष्ट्रवाद र जातीयताको वस्तु नबनाउन तथा त्यसलाई सबैले खरिद गर्न सक्ने सबैको सहज पहुँचको सार्वजनिक सामग्री हुनुपर्नेमा जोड दिइएको छ। सङ्कटको घडीमा क्षेत्रीय सहयोगको माध्यमबाट एशियाप्रशान्त क्षेत्रमा अझ उन्नत पुनःनिर्माण विषयमा थाइल्याण्डको राजधानी बैङ्ककमा जारी एशियाप्रशान्तका लागि संयुक्त राष्ट्रसङ्घीय आर्थिक तथा सामाजिक आयोग (युएन इस्क्याप) को ७७ औँ बैठकमा अप्रत्यक्षरूपमा भाग लिँदै नेपालले समग्र मानव जाति सङ्कटमा रहेको वर्तमान अवस्थामा विश्वलाई एउटै समाज ठानेर सबै राष्ट्रहरूबीच सहयोग र साझेदारी अपरिहार्य भएकामा जोड दिइएको हो। बैठकमा छ सदस्यीय नेपाली प्रतिनिधिमण्डलको नेतृत्व गर्दै राष्ट्रिय योजना आयोगका उपाध्यक्ष प्रा डा पुष्पराज कँडेलले कोभिड१९ को महामारीले नेपालको अर्थतन्त्रमा पारेको प्रभाव त्यसबाट व्यापार, पर्यटन र यातायात क्षेत्र सर्वाधिक प्रभावित भएको बताउँदै त्यसलाई फैलिन नदिन नेपाल सरकारले अवलम्बन गरेका उपायहरूबारे जानकारी दिएको बैङ्ककस्थित नेपालको राजदूतावासले आज जनाएको छ। उपाध्यक्ष कँडेलले महामारीका कारण अति कम विकसित राष्ट्रहरूको विकासशील देशमा स्तरोन्नत हुने आकाङ्क्षामा तुषारापात गर्ने आशङ्का व्यक्त गर्दै नेपालले आफ्ना नागरिकको जीवनको रक्षा, स्वास्थ्य सेवा प्रणालीको सुदृढीकरणका साथै अर्थतन्त्रको दिगोपना र उत्थानशील पुनःप्राप्तिलाई केन्द्रमा राखेर काम गरिरहेको बताए। प्रतिनिधिमण्डलमा राष्ट्रिय योजना आयोगका सचिव केवल भण्डारी, थाइल्याण्डका लागि नेपाली राजदूत तथा युएन इस्क्यापका लागि स्थायी नेपाली प्रतिनिधि गणेश ढकाल, परराष्ट्र मन्त्रालय र योजना आयोगका वरिष्ठ अधिकारी सहभागी भएको दूतावासले जनाएको छ।"
गण्डकीका तीन सांसदलाई कोरोना संक्रमण : के होला प्रदेशसभा बैठक ?,"पोखरा : गण्डकी प्रदेशका ३ सांसदलाई कोरोना संक्रमण पुष्टि भएको छ। मुख्यमन्त्री पृथ्वीसुब्बा गुरुङविरुद्धको अविश्वास प्रस्तावमाथि छलफल चलिरहेका बेला सांसदहरुको कोरोना परीक्षण भएको थियो। गण्डकी स्वास्थ्य निर्देशनालयले सांसदहरुको कोरोना रिपोर्ट बुझाएको छ। एमालेका दुई र कांग्रेसका एक जना सांसदलाई कोरोना पुष्टि भएको गण्डकी स्वास्थ्य निर्देशनालयले जनाएको छ। तर १ बजे दिउँसो संसद बैठक बस्ने तय भएको छ। संसद सचिवालयले कोरोना लागेका सांसदलाई बैठकमा बोल्न नदिने तर अविश्वासको प्रस्तावमाथि मतदान गर्न दिने जनाएको छ। २ वैशाखमा कांग्रेस, माओवादी र जसपाका २८ सांसदले मुख्यमन्त्री विरुद्ध अविश्वास प्रस्ताव दर्ता गराएका थिए। ६० सदस्यीय संसदमा एमाले २७ सांसद छन्। राजमोका ३ सांसद र १ स्वतन्त्र छन्।"
जनमोर्चाका एक सांसदको अवस्था अज्ञात भएपछि गण्डकी प्रदेशसभा बैठक अनिश्चित,"पोखरा : मुख्यमन्त्री पृथ्वीसुब्बा गुरुङविरुद्ध पेश भएको अविश्वास प्रस्तावको मतदान हुने बैठकमा एक सांसद अनुपस्थित भएपछि अर्को सूचना नभएसम्मका लागि गण्डकी प्रदेशसभा बैठक स्थगित भएको छ। बुधबारको प्रदेशसभा बैठकमा राष्ट्रिय जनमोर्चाका सांसद खिमविक्रम शाही अनुपस्थित भएको र उनको अवस्था अज्ञात रहेको भन्दै बैठक स्थगित गरिएको हो। प्रदेशसभा सचिव हरिराज पोखरेलले सूचना सार्वजनिक गर्दै बैठक स्थगित भएको जानकारी गराएका छन्। उनले अर्को सूचना प्रकाशित नहुँदासम्मको लागि बैठक स्थगित भएको बताए। माननीय मुख्यमन्त्रीज्यूको विरोधमा राखिएको अविश्वासको प्रस्तावमा राष्ट्रिय जनमोर्चाले समर्थन जनाइ रहेको सन्दर्भमा सदनमा मतदानको परिस्थिति बनेको दिन हाम्रो पार्टीको प्रदेश सभा सदस्य खिमविक्रम शाहीको अवस्था अज्ञात रहेकोले सदनमा उपस्थित हुन नसक्नु भएकोले उहाँको अवस्था सार्वजनिक गर्न, निजको जीवन रक्षा गर्न र निज सार्वजनिक नभएसम्म सदनको कारवाही नचलाइयोस भन्ने व्यहोराको निवेदन राष्ट्रिय जनमोर्चा पार्टी सचेतक पियारी थापाले दिनुभएकोले यस विषम परिस्थितिमा निवेदनमाथि सम्बोधन नगरी सदन सञ्चालन गर्न उपयुक्त नभएकोले अर्को सूचना नभएसम्मका लागि गण्डकी प्रदेश सभाको आजको बैठक स्थगित भएको व्यहोरा सूचित गरिन्छ, सूचनामा भनिएको छ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। ३ सांसद रहेको राष्ट्रिय जनमोर्चाको पार्टी केन्द्रले आफ्ना सांसदलाई अविश्वासको पक्षमा मतदान गर्न निर्देशन गरेको छ। गुरुङविरुद्धको अविश्वास प्रस्ताव सोमबार प्रदेश सभामा टेबुल भएको थियो। प्रदेश सभाको विशेष अधिवेशनको पहिलो बैठक सुरु भएलगत्तै प्रमुख प्रतिपक्षी दल नेपाली कांग्रेस संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव टेबुल गरेका थिए।"
गण्डकीमा मुख्यमन्त्री विरुद्धको अविश्वास प्रस्तावमाथि मतदान : संसद्मा पुगे दीपक मनाङे,"पोखरा : गण्डकी प्रदेशका प्रदेशसभा सदस्य राजीव गुरुङले मुख्यमन्त्री पृथ्वीसुब्बा गुरुङको पक्षमा मतदान गर्ने बताएका छन् । मुख्यमन्त्री विरुद्धको अविश्वास प्रस्तावमाथि मतदान हुने बैठक चलिरहेका अनुपस्थित भएका गुरुङ भर्खरै संसद् भवनमा पुगेका हुन् । बैठक केहीबेरमा पुनः सुरु हुँदैछ । राष्ट्रिय जनमोर्चाका सांसद खिमविक्रम शाही र स्वतन्त्र सांसद गुरुङ बैठकमा अनुपस्थित थिए । गुरुङ भर्खरै सम्पर्कमा आएर सरकारको पक्षमा मतदान गर्ने प्रतिक्रिया दिएका हुन् । अविश्वास प्रस्ताव निर्णयार्थ प्रस्तुत हुने कार्यसूची प्रकाशन गरी बैठक पौने २ बजे सुरु भएको थियो। बैठकमा अहिले सांसदले अविश्वास प्रस्तावमाथि छलफलमा भाग लिएका छन्। केही सांसदले बोलिसकेपछि संसद बैठक २० मिनेटका लागि स्थगितसमेत भएको छ। सांसदहरुले बोलेर सकिएपछि मुख्यमन्त्रीले जवाफ दिने कार्यसूची छ। त्यसपछि मतदान हुनेछ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। ३ सांसद रहेको राष्ट्रिय जनमोर्चाको पार्टी केन्द्रले आफ्ना सांसदलाई अविश्वासको पक्षमा मतदान गर्न निर्देशन गरेको छ। गुरुङविरुद्धको अविश्वास प्रस्ताव सोमबार प्रदेश सभामा टेबुल भएको थियो। प्रदेश सभाको विशेष अधिवेशनको पहिलो बैठक सुरु भएलगत्तै प्रमुख प्रतिपक्षी दल नेपाली कांग्रेस संसदीय दलका नेता कृष्णचन्द्र नेपाली पोखरेलले मुख्यमन्त्री गुरुङविरुद्ध अविश्वास प्रस्ताव टेबुल गरेका थिए।"
"बोलेरो दुर्घटनामा एकको मृत्यु, १२ घाइते",उदयपुर : उदयपुरको उदयपुरगढी गाउँपालिका७ मा बुधबार बोलेरो जीप दुर्घटनामा एकजनाको ज्यान गएको छ । दुर्घटनामा अन्य १२ जना घाइते भएका छन् । मध्यान्न १२ बजेतिर उदयपुरगढीको तावाश्रीबाट गाईघाटतर्फ आउँदै गरेको स१च ९३९ नम्बरको बोलेरो नागवेलेमा अनियन्त्रित भइ दुर्घटना हुँदा उदयपुरगढी गाउँपालिका१ का ३७ वर्षीय शिव खत्रीको ज्यान गएको हो । घाइतेलाई उपचारका लागि जिल्ला अस्पताल गाईघाट पठाइएकोमा उदयपुरगढी गाउँपालिका१ का ३७ वर्षीय शिव खत्रीको बाटोमा नै ज्यान गएको जिल्ला प्रहरी कार्यालयका एसपी भीमबहादुर दाहालले बताए । अन्य घाइतेलाई जिल्ला अस्पतालमा सामान्य उपचारपछि थप उपचारका लागि बिराटनगरस्थिन न्युरो अस्पतालमा पठाएको जनाइएको छ । दुर्घटनाको थप अनुसन्धान भइरहेको प्रहरीले जनाएको छ ।
निषेधाज्ञामा आपूर्ति सहज बनाउन र्यापिड रेस्पोन्स टोली गठन,"काठमाडौं : बेशाख १६ (भोलि) देखि काठमाडौं उपत्यकामा हुन लागेको निषेधाज्ञामा आपूर्ति सहज बनाउन र्यापिड रेस्पोन्स टोली गठन गरिएको छ । निषेधाज्ञामा सामान आपूर्तिमा देखिने समस्या समाधानका लागि उद्योग, वाणिज्य तथा आपूर्ति मन्त्रालयले बुधबार सो टोली गठन गरेको हो। मन्त्रालयले अत्यावश्यक उपभोग्य वस्तु नपाएको खण्डमा र कालोबजारी भएको खण्डमा विभिन्न पाँच व्यक्तिलाई सम्पर्क गर्न आग्रह गर्दै तिनका नाम र नम्बर उपलब्ध गराएको छ । मन्त्रालयले बनाएको टोलीमा आपूर्ति व्यवस्थापनका रुपमा प्रेमकुमार श्रेष्ठ, स्थानीय प्रशासनको सहयोग तथा आवगमन सहजताका लागि जनकराज दाहाल, कृषिजन्य तथा पशुजन्य सामग्री आपूर्तिलाई डा श्रीराम घिमिरे, उत्पादनशील उद्योगका लागि नारायणप्रसाद दुवाडी तथा वैदेशिक व्यापारको हकमा डा नारायणप्रसाद रेग्मी रहेका छन्।"
रातो मच्छिन्द्रनाथको महास्नान (फोटो फिचर),"ललितपुर : बुधबार रातो मच्छिन्नाथको महास्थान गरिएको छ । ललितपुरमा रातो मच्छिन्द्रनाथको महास्नान गरिएको हो । हरेक वर्ष चैतकृष्ण प्रतिपदाका दिन महास्नान गर्ने गरिन्छ । बुधबार ललितपुरको मच्छिन्द्रनाथलाई लगनखेल चोकस्थित आमा मायादेवीको मन्दिरमा लगेर महास्नान गरिएको हो । मच्छिन्द्रनाथलाई पाटन सुन्धारा, गाःबहाल, हरिसिद्धिबाट ल्याइएको पूजा सामग्रीले स्थान गरिएको हो । तस्बिर : सुनिता डंगोल"
भारतबाट आएका संक्रमितको विजोग : दिनभर रुवाबासी,"विराटनगर : सुर्खेत घर भएका चारजना भारतको जोगवनी हुँदै विराटनगरको रानी नाकाबाट सोमबार बिहान ११ बजेतिर नेपाल प्रवेश गरे। नाकाको हेल्थ डेस्कमा खटिएका स्वास्थ्यकर्मीले सबै जनाको एन्टिजेन परीक्षण गरे। तीन जनाको रिपोर्ट नेगेटिभ आए पनि एक जनाको पोजिटिभ आयो। सुर्खेतको चौकुने गाउँपालिका८ का ३९ वर्षीय पुरुषको रिपोर्ट पोजेटिभ आएको हो। विश्व स्वास्थ्य संगठन (डब्लूएचओ)ले एन्टिजेन रिपोर्ट पोजेटिभ आउनुलाई कोरोना भाइरसको संक्रमण मानेको छ। पश्चिम नेपालको सुर्खेतका चारजना रानी नाका हुँदै विराटनगर प्रवेश गरेपछि कोरोना भएनभएको पुष्टि गर्न एन्टिजेन परीक्षण गरिएको हो, हेल्थ डेस्कका चिकित्सक डा कमलकिशोर यादवले भने, तीन जनाको रिपोर्ट नेगेटिभ आए पनि एक जनामा कोरोना पुष्टि भयो। कोरोना पुष्टि भएका पुरुष भारत बिहारको मध्यपुरामा चार महिनाअघि गएका हुन्। उनीसँगै नेपाल फर्किएका सुर्खेतको चौकुने५ का खड्ग दमाईले दिएको जानकारी अनुसार ती पुरुष भारतीय बजारमा रात्रिकालीन चौकीदारी गर्थे। तर भारतमा कोरोना तीव्र रुपमा फैलन थालेपछि नेपाल फर्किएको उनले बताए। कोरोनाको ठूलो महामारीसँग जुधिरहेका कारण भारतमा रहनसक्ने अवस्था नभएपछि ज्यालामजदुरी र रोजगारीका लागि गएका हामी नेपाल फर्किएका हौँ, खड्गले भने, परीक्षण गर्दा साथीलाई कोरोना पुष्टि भयो, तर हामी भने रिपोर्ट नेगेटिभ आएकाले घरतिर लाग्यौँ। एन्टिजेन रिपोर्ट पोजिटिभ आएका पुरुषलाई तत्काल अस्पताल भर्ना गर्ने कुनै प्रबन्ध मिलाइएन। भारतबाट आउनेलाई कोरोना पुष्टि भएमा होम आइसोलेसनमा बस्ने गरी वा अस्पताल भर्ना गर्ने गरी सम्बन्धित स्थानीय तहको जिम्मा लगाउने गरिएको डा यादवको भनाइ छ। इता पश्चिम नेपालका ती पुरुषलाई जिम्मा लिन कोही आएनन्। न त तत्काल अस्पताल भर्ना नै गरियो। उल्टै एम्बुलेन्समा राखेर घरतिर जान भनियो। तर सामान्य रोजगारीका लागि केही समयअघि मात्रै भारत गएका उनको साथमा पैसा थिएन। पैसा कमाउन गएका उनी बिरामी परेर झन् समस्यामा थिए। पायल्सको शल्यक्रिया गर्नु परेर लामै समय थलिएका ती पुरुष केहीअघिदेखि मात्रै काममा जान थालेको खड्गले बताए। भारत गएको पनि धेरै भएको छैन। बिरामी परेकाले काममा जान नसक्दा पैसा कमाई भएन, उनले भने, त्यहाँमाथि कोरोना माहामारीका कारण अभावकै बीचमा स्वदेश फर्किनु पयो। तर कोरोना पुष्टि भएका कारण साथीले नाकामै बेवारिसे बन्ने अवस्था आयो। खड्गका अनुसार संक्रमितलाई उपचारका लागि तत्काल नलगेर ठूलो लाचारी देखाउने काम भयो। उनलाई नाकाबाट नेपालतिर अघि बढ्न पनि सुरक्षाकर्मीले दिएनन्। खड्गका अनुसार संक्रमितलाई सार्वजनिक सवारी साधनमा घर जान दिँदा अरु यात्रुलाई कोरोना फैलनसक्ने भन्दै सुरक्षाकर्मीले पनि रोकिदिए। पैसा नभएर एम्बुलेन्स रिजर्व गर्न नसक्दा तथा सार्वजनिक सवारी साधनमा जाँदा अरुलाई कोरोना सर्ने भन्दै सुरक्षाकर्मीले रोकेपछि नाकामा रहेका अरुले भने भारततिरै फर्किएर जानू भन्न थालेको खड्काले बताए। कोरोनाले भारत आक्रान्त भइरहेका बेला फर्किएका नेपालीमाथि यहाँभन्दा ठूलो अन्याय अरु केही हुनै नसक्ने गुनासो खड्गको छ। पैसाको अभाव भएर घरतिर जान नपाएपछि र उपचारका लागि अस्पताल भर्ना पनि नगरिएपछि ती पुरुष नाकामै रोकिएर रहे। दिनभर रोएरै बिताए। गरिब हुँदाको पीडा रुवाबासी गरेरै पोखे। हारगुहार गरे पनि कसैले सुनेनन्। साथीहरु भने सार्वजनिक सवारी साधन चढेर गन्तव्यतिर लागेपछि उनी एक्लै परे। विभिन्न निकायबाट दबाब परेपछि राति उनलाई विराटनगरकै कोसी अस्पताल कोभिड१९ उपचार केन्द्रमा भर्ना गरियो। केन्द्रका सूचना अधिकारी अनुपम राजवंशीले सुर्खेत घर भएका संक्रमितलाई उपचारका लागि राति ८ बजेतिर उपचारका लागि भर्ना गरिएको पुष्टि गरे। उनका अनुसार उपचाररत संक्रमितको अवस्था सामान्य छ। केन्द्रमा अहिले २८ जना संक्रमितको उपचार भइरहेको राजवंशीले बताए। अक्सिजनसहितको ३१ वटा बेड छन्। गत चैत २८ गते पनि उदयपुरको त्रियुगा नगरपालिका७ की ४५ वर्षीया महिलामा पनि नाकामा परीक्षण गर्दा कोरोना पुष्टि भएको थियो। तर कसैले वास्ता नगरेपछि उनी सार्वजनिक सवारी साधन चढेरै गाउँ पुगिन्। प्रदेश १ को सामाजिक विकास मन्त्रालयले संक्रमितको व्यवस्थापनमा चासो नदिएपछि मास्क लगाउँदै सावधानी अपनाएर जानू भनेर हेल्थ डेस्कका स्वास्थ्यकर्मीले महिलालाई घरतिर पठाएका थिए। रानी नाका हुँदै भारतबाट मंगलबार एक सय ४१ जना नेपाल प्रवेश गरेका छन्। सोमबार ६४ जना आएका थिए। वैशाख लागेपछि हालसम्म यो नाका हुँदै चार सय जनाभन्दा बढी नेपाल प्रवेश गरिसकेका छन्। अहिलेसम्म यो नाकामा गरिएको एन्टिजेन परीक्षणबाट १० पुरुष र तीन महिला गरेर १३ जनाको रिपोर्ट पोजिटिभ आएको डा यादवले बताए। कोरोना पुष्टि भएकालाई होम आइसोलेसनमा रहने गरी सम्बन्धित स्थानीय तहको जिम्मा लगाएर पठाउने गरिएको उनको भनाइ छ।"
मोबाइल चार्जमा राखेर फोन गर्दा करेन्ट लागेर मृत्यु,राजविराज : सप्तरीमा एक किशोरको मोबाइल चार्जमा लगाइ फोन गर्ने क्रममा मृत्यु भएको छ । सुरुङ्गा नगरपालिका१ तेतरिया बस्ने भगाई सदायको छोरा १६ वर्षीय रामु सदायको करेन्ट लागेर बुधबार दिउँसो मृत्यु भएको सप्तरी प्रहरीले जनाएको छ । घरमा मोबाइल चार्जमा राखी फोन गर्ने क्रममा बायाँ हातको औंलामा करेन्ट लागि सदाय घाइते भएका थिए । उपचारको लागि अस्पताल लैजाँदै गर्दा सदायको बाटोमै मृत्यु भएको सप्तरीका डीएसपी एवम् सूचना अधिकारी माधवप्रसाद काफ्लेले बताए । मृतकको शव सिरहाको लहान नगरपालिकास्थित रामकुमार उमाप्रसाद शारदा स्मारक अस्पतालमा राखिएको छ ।
प्रतिबन्धित भारतीय नोटसहित पक्राउ,"विराटनगर : विराटनगरबाट भारतीय नागरिक प्रतिबन्धित नोटसहित मंगलबार साँझ पक्राउ परेका छन्। प्रतिबन्धित भारतीय नोटसहित भारत अररियाका २२ वर्षीय रुपेश ठाकुर पक्राउ परेका हुन्। उनलाई विराटनगर महानगरपालिका१६ दरैयाबाट नियन्त्रणमा लिइएको मोरङ प्रहरीका प्रवक्ता डीएसपी मानबहादुर राईले जानकारी दिए। राईका अनुसार उनी शंकास्पद हिसाबले बीआर ३८ टी ३४१० नम्बरको भारतीय मोटरसाइकलमा साँझ ५:३० बजेतिर नेपाल छिरेका थिए। इलाका प्रहरी कार्यालय रानीको टोलीले नेपालभारत सीमा क्षेत्रमा रोकेर चेकजाँच गर्दा ठाकुरको साथबाट प्रतिबन्धित भारतीयसहित नेपाली नोट पनि बरामद भएको उनले बताए। डीएसपी राईका अनुसार पक्राउ परेका ठाकुरको साथबाट पाँच सय रुपैयाँ दरका ७७ थान भारतीय नोट बरामद भएको छ। त्यसको भारतीय ३८ हजार पाँच सय रुपैयाँ हुन्छ। उनले भारतीय रुपैयाँको स्रोत पनि खुलाउन नसकेको प्रहरीको भनाइ छ। नेपालमा पाँच सय रुपैयाँमाथिका भारतीय नोटलाई प्रतिबन्ध लगाइएको छ। साथै ठाकुरको साथबाट नेपाली एक हजार दरका २६ वटा, पाँच सय दरका ४० वटा, एक सय दरका छ वटा र १० रुपैयाँको एउटा नोट गरेर ४६ हजार छ सय १० रुपैयाँ बरामद भएको जानकारी डीएसपी राईले जानकारी दिए। पक्राउ परेका ठाकुरलाई आवश्यक कारबाहीका लागि प्रहरीले विराटनगर भन्सार कार्यालय बुझाउने भएको छ।"
काठमाडौं केन्द्रविन्दु भएर भूकम्प,काठमाडौं : काठमाडौंको कलंकीलाई केन्द्रविन्दु बनाएर भूकम्प गएको छ । राष्ट्रिय भूकम्प मापन तथा अनुसन्धान केन्द्रका अनुसार बुधबार बिहान १ : ५९ बजे भूकम्प गएको हो । केन्द्रले ३५ रेक्टर स्केलको भूकम्प मापन गरिएको बताएको छ । भूकम्प २०७२ को गोरखा भूकम्पको पराकम्प भएको केन्द्रले जनाएको छ । विनाशकारी गोरखा भूकम्पले ठुलो धनजनको क्षति गरेको थियो ।
टिपरको ठक्करबाट घाइते खङ्गको मृत्यु,राजविराज : टिपरको ठक्करले घाइते सप्तरीको कमलपुर गाविसका पूर्व वडा सदस्य ५६ वर्षीय देवनारायण खङ्गको मृत्यु भएको छ। विराटनगरस्थित नोबल अस्पतालमा उपचाररत खङ्गको बुधबार बिहान मृत्यु भएको उनका साला पञ्चदेव खंगले बताए। मृतक कमलपुर गाविस २ का पूर्व वडा सदस्य हुन्। खङ्गलाई गत वैशाख ५ गते कन्चनरुप नगरपालिकास्थित पाडेमारा धार नजिक ना ५ ख ७५१७ नम्बरको टिप्परले ठक्कर दिई घाइते बनाएको थियो। साइकलमा सवार खङ्गलाई टिपरले पछाडिबाट ठक्कर दिएको उनका परिवारका सदस्यले बताएका छन्। टिप्पर धनीले उपचारमा ध्यान दिनुको साटो चालक तथा गाडी छुट्टाउन धम्कीपुर्ण शैलीमा दबाब दिदै आएको पीडित परिवारको भनाई छ।
निषेधाज्ञामा विवाहका सवारीलाई पास नचाहिने,"काठमाडौं : निषेधाज्ञाको समयमा विवाहका लागि प्रयोग गरिने सवारी साधनका लागि पास नचाहिने भएको छ। जिल्ला प्रशासन कार्यालय काठमाडौंले बिहीबारदेखि गर्न लागेको निषेधाज्ञाका लागि थप आदेशमा विवाहका पास नचाहिने उल्लेख गरेको हो। प्रमुख जिल्ला अधिकारी कालीप्रसाद पराजुलीले मंगलबार जारी गरेको थप आदेशमा सवारीमा दुलहादुलहीसहित १५ जनासम्म जन्ती जान पास नचाहिने भएको छ। जारी सूचनामा भनिएको छ,विवाह तथा व्रतबन्ध आयोजनाको लागि १५ जनासम्मका सहभागी (दुलाहा दुलहीसहितका)हरुले ब्यानरसहितका दुईवटासम्म सवारी साधन प्रयोग गरी जिल्लाभित्र वा अन्तर जिल्लामा आवतजावत गर्नुपर्दा अनुमति पास आवश्यक नपर्ने तर उक्त कार्यका लागि पार्टी प्यालेस प्रयोग गर्नुपर्ने भएमा जिल्ला प्रशासन कार्यलयबाट जारी अनुमति पास लिनुपर्ने। विवाहव्रतबन्धमा सहभागी भई अन्यत्र जिल्लाबाट फर्कनुपर्ने भएमा चालक सहित बढीमा सातजना सम्मको लागि स्थानीय तहको सिफारिस सहित जिल्ला प्रशासन कार्यालयमा अनुमति पासको लागि निवेदन पेश गर्नुपर्ने। मृत्यु संस्कार र बिरामी कुरुवाको रुपमा अनिवार्य सहभागी हुनुपर्ने व्यक्तिले अन्य जिल्लामा जानुपर्दा सम्बन्धित व्यक्ति उक्त व्यहोरा खुल्ने कागजात (निवेदन, अस्पतालको कागजात वा स्थानीय तहको सिफारिस)सहित जिल्ला प्रशासन कार्यालयमा अनुमति पासका लागि निवेदन पेश गर्नुपर्ने। अत्यावश्यक खाद्य सामग्री अन्तर्गतको व्यवस्थामा डिपार्टमेन्ट स्टोरको हकमा ग्रोसरी कक्ष बिहान १०:०० बजेसम्म र बेलुका ५ बजेदेखि ७ बजेसम्म सञ्चालन गर्न पाइने छ। बैंक तथा वित्तीय संस्था, विमा एवं वित्तीय कारोवार गर्ने सहकारी संस्थाका कर्मचारीले प्रयोग गर्ने निजी नम्बर प्लेटका सवारी साधनहरु सम्वन्धित कार्यालयको परिचयपत्रका आधारमा आवतजावत गर्न दिइने भएको छ। काठमाडौं उपत्यकामा १६ वैशाखदेखि निषेधाज्ञा : केके खुल्ने, केके बन्द हुने ? काठमाडौं उपत्यकामा वैशाख १६ गतेदेखि अत्यावश्यक बाहेकका सबै सेवा बन्द (आदेशसहित) संक्रमण रोक्न कडाइ, हटस्पटमा धमाधम निषेधाज्ञा जारी"
"रोल्पामा आगलागी : ४६ घरगोठ जले, दुई गाउँ जोखिममा","दाङ : रोल्पामा भीषण आगलागीबाट एउटा गाउँ नै सखाप भएको छ। त्रिवेणी गाउँपालिका वडा नम्बर दुईको पिराले भन्ने गाउँमा गएराती आगलागीबाट ४६ घरगोठ जलेर नस्ट भएका छन्। वनको बीचमा रहेको गाउँमा वनबाट फैलिएको आगोले गाउँमा २४ घर, ४ वटा भान्छा घर र १८ वटा गोठ जलेको त्रिवेणी गाउँपालिकाका अध्यक्ष शान्तकुमार वलीले जानकारी दिए। सामुदायिक वनमा फैलिएको आगो अझै नियन्त्रणमा आउन सकेको छैन। आगो नियनन्त्रणमा लिनका लागि स्थानीय, प्रहरी, जनप्रतिनिधि निरन्तर लागेपनि वनको ठूलो क्षेत्रफलमा आगो लागेका कारण आगो नियन्त्रण गर्न चुनौती रहेको अध्यक्ष वलीले जानकारी दिए। क्षतिको एकिन विवरण आउन अझै बाँकी रहेको छ। आगोबाट अरु घर पनि जोखिममा रहेको उनले बताए। आगोले १० बाख्रा, सात वटा गाई गोरु, सुंगुर १ वटा जलेर नष्ट भएको वडा नम्बर २ का वडा अध्यक्ष कबिराज बुढामगरले जानकारी दिए। आगो साविक नुवागाउँ गाविसको वडा नम्बर १, २, ३ र ४ मा फैलिएको उनको भनाई छ। आगो अझै नियन्त्रणमा आउन नसकेको र रामपुर, दहबन लगायतका गाउँ जोखिममा रहेको उनले बताए। सोमबारदेखि फैलिएको आगो टुनिखोला सामुदायिक वन, मुलाबारी सामुदायिक वन, रामपुर सामुादायिक वन, सल्लेरीडाँडा सामुदायिक वन र ठाडो लेख सामुदायिक वन क्षेत्रमा फैलिएको छ। आगोले घरगोठ जलेपछि ४५ बढी घरपरिवार खुल्ला आकासमुनि बस्न बाध्य भएका छन्। गएराती आगलागी पीडितलाई चाउचाउ वितरण गरिएको र आज चामल, लत्ताकपडा वितरण गरिने भएको छ। लिबाङबाट प्रमुख जिल्ला अधिकारीसहितको टोलि घटनास्थलमा आउन लागेको उनले बताए।"
रोल्पामा भीषण आगलागी : ४१ घर गोठ जले,"रोल्पा : रोल्पाको त्रिवेणी गाउँपालिका२ का आधा दर्जन गाउँका ४१ घरगोठ जलेर नष्ट भएका छन्। जंगलबाट सल्किएको आगोले २६ घर, १५ गोठ, पशु, चौपाया, लत्ताकपडा र अन्नपात जलेर खरानी भएका छन्। सोमबार दिउँसो त्रिवेणी गाउँपालिका२ चैत्रेखोलाको जंगलबाट आगलागी सुरु भएको थियो। सल्लाको घना जंगलमा सल्किएको आगो नियन्त्रणको प्रयास गाउँलेले गरे पनि असफल भएको गाउँले बताउँछन्। हावाहुरीसँगै गाउँमा समेत आगो फैलिएपछि बुधबार बिहानसम्म पिराले, कापडाँडा, भल्लीचौर, धानबाङ, बर्तिबाङ, सानो चेत्रे गाउँका घरगोठ जलेको जिल्ला प्रहरी प्रमुख एवं प्रहरी नायव उपरीक्षक नरेशराज सुवेदीले बताए। आगलागीले क्षति पुगेको सूचनापश्चात् सदरमुकाम लिबाङबाट प्रमुख जिल्ला अधिकारी नवराज सापकोटाको नेतृत्वमा सेनाका गणपति, प्रनाउ, सशस्त्र प्रहरीको टोली घटना स्थल पुगेको छ। जनपद, सशस्त्र प्रहरी, नेपाली सेना र स्थानीयले आगो नियन्त्रण प्रयास जारी राखेका छन्। घटनास्थलमा क्षतिको विस्तृत विवरण संकलन गरिरहेको प्रनाउ सुवेदीले बताए। १७ बाख्रा, ७ गाई र एकवटा बंगुर पनि जलेका छन्। आगलागीबाट लत्ताकपडा, धनसम्पत्ति, अन्न समेत जलेकाले पीडित बारीको पाटा र खुलाचौरमा बसिरहेको छन्। 'पीडितहरु बारीका पाटामा बसिरहेको र घर खरानी बनेको हृदयविदारक अवस्था छ', घटनास्थल पुगेका रुन्टीगढी गाउँपालिका अध्यक्ष बालाराम बुढामगरले भने, 'राहत वितरणको काम थालेका छौं।' जंगल र गाउँमा लागेको आगोले पिउने पानीको पाइप समेत जलेर नष्ट भएपछि पानीको समस्या देखिएको छ। विद्युत सेवासमेत अवरुद्ध भएको छ। २ नम्बर वडा कार्यालय, नेपाल रेडक्रस सोसाइटी, गाउँपालिकाले त्रिपाल, चामल, नुन, तेल राहत स्वरुप वितरण गरेका छन्। थप राहत र क्षतिपुर्तिका लागि गाउँपालिका र लुम्बिनी प्रदेश सरकारसँग पहल भइरहेको जनाइएको छ। रुन्टीगढी गाउँपालिका९ गुनाम ठूलो बस्तीमुनिको जंगलमा आगो फैलिएको छ। बस्तीतर्फ आगो पस्न नदिन स्थानीय र सुरक्षाकर्मी आगो नियन्त्रणमा खटिए पनि हम्मेहम्मे परेको छ। आगलागी कसले र किन लगाएको भन्नेबारे एकिन भएको छैन।"
दैलेखमा कोरोना संक्रमित बृद्धको मृत्यु,दैलेख : कोरोना भाइरस (कोभिड१९) को संक्रमणबाट दैलेखमा थप एक जनाको मृत्यु भएको छ। जिल्ला सदरमुकामस्थित नारायण नगरपालिका१ पुरानो बजारका ७५ वर्षीय पुरुषको बुधबार बिहान मृत्यु भएको स्वास्थ्य सेवा कार्यालय दैलेखका निमित्त स्वास्थ्य सेवा व्यवस्थापक थीरप्रसाद रेग्मीले बताए। ती पुरुष मंगलबार स्वास्थ्य सेवा कार्यालय (दैलेख अस्पताल) मा भर्ना भएका थिए। अस्पताल भर्ना भइसकेपछि कोरोना संक्रमणको आशंकमा परीक्षण गरिएको थियो। एन्टिजेन परीक्षणमा कोरोना संक्रमण पुष्टि भएपछि उनलाई आइसोलेसन अस्पतालमा सारिएको थियो। कोरोना संक्रमणबाट मृत्यु भएका ती पुरुषमा अक्सिजनको मात्रा कम थियो। आइसोलेसन अस्पतालमा अक्सिजनसहित उपचाररत ती पुरुषको बुधबार बिहान मृत्यु भएको दैलेख अस्पतालका डा जगत थापाले बताए। कोरोना संक्रमणबाट मृत्यु भएका व्यक्तिको परिवारको अन्य व्यक्तिहरुको एक सातापछि कोरोना परीक्षण गरिने डा थापाले बताए। योसँगै दैलेख जिल्लामा कोरोनाबाट मृत्यु हुनेको संख्या ७ पुगेको छ।
कोरोना भाइरसको त्रास : सर्वोच्च अदालतले आजदेखि सेवा कटौती गर्ने,"काठमाडौं : सर्वोच्च अदालतले कोरोना भाइरस सङ्क्रमणको जोखिम बढ्दै गएपछि आजदेखि सेवा प्रवाहमा कटौती गर्ने निर्णय गरेको छ। सर्वोच्च अदालतको मङ्गलबार बसेको प्रधानन्यायाधीशसहित सम्पूर्ण न्यायाधीशहरूको पूर्ण बैठकले वैशाख १५ देखि वैशाख मसान्तसम्म अत्यन्त जरुरी महत्वका विषय मात्र हेर्ने र बाँकी सेवा कटौती गर्ने निर्णय गरेको हो। कोभिड१९ को सङ्क्रमण अवधिभर (वैशाख १५३१ गतेसम्म) बन्दी प्रत्यक्षीकरण तथा कोभिड महामारीसँग सम्बन्धी अत्यन्त जरुरी प्रकृतिका जीवन र जनस्वास्थ्यसँग सम्बन्धित रिट निवेदनहरूको दर्ता र सुनुवाइ मात्रै हुने बैठकले निर्णय गरेको अदालतका सहप्रवक्ता देवेन्द्र ढकालले जानकारी दिए। बैठकले उच्च अदालत, जिल्ला अदालत, अन्य अदालत र न्यायाधीकरणहरुको हकमा स्थानीय परिस्थिति एवं जोखिमको अवस्थाको मूल्याङ्कनका आधारमा उपयुक्त देखिएको काम कारवाही र सेवा प्रवाहको व्यवस्था सम्बन्धित अदालत तथा न्यायाधीकरणहरूले मिलाउने निर्णय गरेको छ। बैठकपछि अदालतले जारी गरेको प्रेस विज्ञप्तिमा भनिएको छ, 'काम कारवाही तथा सेवा प्रवाह स्थगन भएका अवधिका मुद्दा, रिट तथा निवेदनमा रहेका हदम्याद, म्याद र तारेख गुज्रने छैन।' सर्वोच्च अदालतको उक्त निर्णय हाललाई आजदेखि वैशाख मसान्तसम्म लागू हुनेछ। बाँकी थप निर्णय आवश्यकताअनुसार यही वैशाख ३१ गते बस्ने बैठकले तय गर्ने अदालतले जनाएको छ। रासस"
विराटनगरको नोबेल अस्पतालमा दुई संक्रमितको मृत्यु,विराटनगर : विराटनगरको नोबेल शिक्षण अस्पतालमा उपचाररत दुई कोरोना भाइरस संक्रमित पुरुषको बुधबार बिहान मृत्यु भएको छ। मृत्यु हुनेमा एक जना मोरङ र अर्का एक जना झापाका छन्। मोरङको कटहरी गाउँपालिका२ का ४५ वर्षीय पुरुषको बिहान ३:४५ बजेतिर मृत्यु भएको अस्पतालका प्रबन्धक नारायण दाहालले जानकारी दिए। उनका अनुसार कोरोना पुष्टि भएपछि पुरुषलाई उपचारका लागि वैशाख १२ गते अस्पताल भर्ना गरिएको थियो। श्वासप्रश्वासमा समस्या भएपछि उपचारका लागि भर्ना गरिएका मृतकमा निमोनियाको पुरानै समस्या रहेको जानकारी दाहालले दिए। त्यस्तै झापाको झापा गाउँपालिका१० का ५५ वर्षीय कोरोना संक्रमित पुरुषको पनि उपचारका क्रममा नोबेलमै मृत्यु भएको छ। कोरोना देखिएपछि वैशाख १३ गते सोमबार अस्पताल भर्ना गरिएका उनको उपचारका क्रममा बिहान १ बजेतिर मृत्यु भएको जानकारी दाहालले दिए। मृतकमा मधुमेहको पुरानै समस्या रहेको उनको भनाइ छ। दुवै मृतकको शव व्यवस्थापनका लागि पहल भइरहेको दाहालले बताए।
सांसद र मेयरको पहलमा निशुल्क एम्बुलेन्स र शव वाहन सेवा,"वीरगन्ज : कोरोना संक्रमणको हटस्पट बनेको वीरगन्जमा सांसद र नगर प्रमुखको पहलमा बुधबारदेखि निशुल्क एम्बुलेन्स र शव वाहन सेवा सुरु गरिएको छ। कोरोना संक्रमितका लागि पर्सा क्षेत्र नम्बर १ का सांसद प्रदीप यादव र वीरगन्ज महानगरपालिकाले संयुक्त रुपमा खरिद गरेको एम्बुलेन्स र शववाहन, बुधबारदेखि सञ्चालनमा ल्याइएको हो। महानगरपालिका परिसरमा आज आयोजित कार्यक्रममा सांसद यादव र नगरप्रमुख विजयकुमार सरावगीले संयुक्त रुपमा एम्बुलेन्स र शववाहन सेवाको उद्घाटन गरेका छन्। सांसद यादवको संसदीय विकास कोषको ४६ लाख रुपैयाँ र त्यसमा अपुग रकम महानगरपालिकाले थपेर १ थान एम्बुलेन्स र १ थान शववाहन खरिद गरिएको महानगरपालिकाका प्रमुख प्रशासकीय अधिकृत प्रदीप निरौलालले जानकारी दिए। कोरोना संक्रमणको पहिलो लहरका बेला एम्बुलेन्स र शववाहनको अभाव हुँदा संक्रमित र तीनका आफन्तले निक्कै सास्ती खेप्नु परेको थियो। त्यसैलाई मध्जनजर गरी अहिले संक्रमणको दोश्रो लहरमा गत वर्षको जस्तो सास्ती खेप्न नपरोस् भनेर एम्बुलेन्स र शववाहन खरिदका लागि महानगरपालिकालाई ४६ रुपैयाँ महानगरपालिकालाई दिएको सांसद यादवले बताए। दोश्रो लहरको महामारीमा आफूले अझ पनि सकेको जति सहयोग गर्ने प्रतिबद्धता उनले जनाए। महानगरका नगर प्रमुख सरावगीले एम्बुलेन्स र शव वाहन खरिदका लागि सांसद यादवले नै पहल गरेको बताए। बुधबारबाट सञ्चालित एम्बुलेन्स र शववाहनको सेवा कोरोना संक्रमतिका लागि निशुल्क उपलब्ध गराउने सरावगीले बताए। यसका साथै होम आइशोलेसनमा रहेका संक्रमितहरुको घरघरमै स्वासथ्यकर्मीका साथ पुगेर महानगरपालिकाले आवश्यक औषधी निशुल्क उपलब्ध गराउने जानकारी पनि उनले दिए।"
वीरगञ्जमा १२४ संक्रमित थपिए,"वीरगञ्ज : वीरगञ्जमा मङ्गलबार राति एकै पटक १ सय २४ जनामा कोरोना संक्रमण पुष्टि भएको छ। वीरगञ्ज स्थित नारायणी अस्पतालको प्रयोगशालामा मंगलबार राति २ सय १० जनाको स्वाब नमुना परीक्षण गर्दा ६० प्रतिशतमा अर्थात १ सय २४ जनामा कोरोना संक्रमण पुष्टि भएको हो। कोरोनाको दोस्रो लहर सुरु भएपछि वीरगञ्जमा एकै दिन नयाँ संक्रमित फेला परेको यो नै सबैभन्दा बढी हो। मङ्गलबार राति थपिएका १ सय २४ संक्रमित मध्ये पर्सा जिल्लाको मात्रै ८६ जना हुन्। तीमध्ये वीरगञ्ज महानगरपालिकाको मात्रै ९० जना रहेको अस्पतालका कोभिड कोर्डिनेटर डाक्टर सरोज रोशन दासले जानकारी दिए। यस्तै बाराका २५ जना तथा महोत्तरी, सर्लाही र चितवनका ११ जनामा पनि संक्रमण भेटिएको डाक्टर दासले बताए। वीरगञ्जमा चैत २७ गतेदेखि यता १ हजार १ सय २२ जना नयाँ संक्रमित थपिएका छन्। चैत २७ देखि सोमबार बैशाख १४ सम्मको अवधीमा २ हजार १ सय ८ जनाको परीक्षण गर्दा आधाभन्दा बढी अर्थात १ हजार १ सय २२ जनामा संक्रमण पुष्टि भएको डाक्टर दासले जानकारी दिए। कोरोना संक्रमणको दोश्रो लहर सुरु भए यता वीरगञ्जका अस्पतालमा कोरोनाका कारण २१ जनाको मृत्यु भइसकेको छ। ती मध्ये पर्साका १४ जना, बाराका ५ र सर्लाहीका २ जना हुन्।"
कोरोना र अन्य बिरामीका लागि छुट्टाछुट्टै एम्बुलेन्स,"काठमाडौं : काठमाडौं महानगरपालिकाले कोरोना भाइरस सङ्क्रमण भएका र अन्य बिरामीलाई अस्पतालसम्म लान ल्याउनका लागि छुट्टाछुट्टै निःशुल्क एम्बुलेन्सको व्यवस्था गर्ने भएको छ। पछिल्लो समय कोरोना भाइरसका बिरामीको सङ्ख्या बढ्दै गएकाले यसको न्यूनीकरण, रोकथाम र नियन्त्रणका लागि छलफल गर्न कामपाको मङ्गलबार बसेको विशेष कार्यपालिका बैठकमा यस किसिमको निर्णय भएको हो। कामपाका प्रमुख विद्यासुन्दर शाक्यले भने, 'हामीले सहकार्य गरेको नेपाल एम्बुलेन्स सेवा १०२ ले कोभिड पोजेटिभ भएका बिरामीलाई निःशुल्क अस्पताल पुर्याउनेछन्।' समस्या भएका बिरामीलाई अस्पताल लैजान महानगरका विभिन्न क्षेत्रमा अहिलेलाई १० वटा निःशुल्क एम्बुलेन्सको व्यवस्था गरिएको छ।' नागरिकका समस्या सुनुवाई गरेर समाधान गर्न टोल फ्रि नं ११८० लाई २४ सै घण्टा सञ्चालन गर्ने निर्णय गरेको छ। यसैगरी समुदायस्तरमा सचेतनाका बढाउन शिक्षकहरू परिचालन गर्ने, जोखिमयुक्त स्थानमा निसङ्क्रमण गर्ने, अक्सिजन थेरापीसहितको आइसोलेशन केन्द्र स्थापनाका लागि सहयोग गर्ने निर्णय भएको छ। कोभिड नियन्त्रण तथा व्यवस्थापनका गर्ने क्रममा विपन्न सङ्क्रमित परिवारका लागि औषधि किन्न तथा अन्य व्यवस्थापकीय काममा खर्च गर्न महानगरले ठूला वडालाई रु एक लाख, मझौला वडालाई रु ७५ हजार र साना वडालाई रु ५० लाख निकासा पठाउने निर्णय भएको छ। वडास्तरीय विपद् व्यवस्थापन समितिलाई पनि अहिलेको अवस्थापमा परिचालन गरी प्रभावकारीरूपमा काम अघि बढाउन, भाइरस नियन्त्रणका लागि जनचेतनालगायतका कार्यक्रम सञ्चालन गर्नुपर्ने बैठकमा सहभागीहरूको धारणा थियो।"
तातोपानी कुुण्डहरु बन्द,"बेनी : दोस्रो लहरको कोरोना भाइरस नियन्त्रणका लागि म्याग्दीका सबै तातोपानी कुण्डमा स्नानका लागि बुधबारदेखि प्रतिबन्ध गरिएको छ। प्रमुख जिल्ला अधिकारी गणेशबहादुर अधिकारीको अध्यक्षतामा बसेको जिल्ला सुरक्षा समितिको बैठकले सबै तातोपानीका कुण्डहरु बन्द गर्ने निर्णय गरेको हो। बैठकपछि जिल्ला प्रशासन कार्यालयले जारी गरेको आदेशमा गलेश्वरधामको नित्यपूजा बाहेकका अन्य गतिविधि, सिंगा, भुरुङ्ग तातोपानी लगायतका कुण्ड, जिमखाना, कवर्डहल, योग केन्द्र बन्द गराउने निर्णय भएको उल्लेख छ। म्याग्दीमा पीसीआर विधिबाट गरिएको परीक्षणमा एकैदिन १३ र एन्टिजेन विधिबाट गरिएको परीक्षणका क्रममा ११ जनामा कोरोना भाइरसको संक्रमण पुष्टि भएको छ। सरदमुकाम बेनीका साथै ग्रामीण क्षेत्रमा पनि संक्रमित भेटिन थालेका छन्। धेरै ठाउँका मानिसको जमघट हुने तातोपानी कुण्डमा भीड लाग्ने गर्छ। कुण्डमा आउने बिरामी तथा पर्यटकको माध्यमबाट कोरोना भित्रने जोखिमलाई मध्यनजर गर्दै सतर्कताका लागि बन्द गराउने निर्णय भएको जिल्ला प्रशासनले जनाएको छ। फागुन, चैत र वैशाख महिना कुण्डमा स्नानको मुख्य सिजन (याम) हो। यो याममा दैनिक १ हजार ६ सय जनासम्मले कुण्डमा स्नान गर्छन्। म्याग्दी नदीको किनारमा जमिनभित्रबाट बिरेनुनको गन्धमा निस्कने ५० डिग्री सेल्सीयस तातोपानी संकलन गरिएको तलाउमा स्नान गरेमा ग्यास्ट्रिक, बाथरोग, ढाड दुख्ने, छाला, सुन्निएको, बज्रिएको, मर्किएको, पेट दुख्ने, खाना रुचि नहुने लगायतका स्वास्थ्य समस्या निको हुने विश्वास छ। अन्नपूर्ण गाउपालिकाको पाउद्धार, पोखरेबगरको रातोपानी, दोवाको सेकार्कु, रघुगंगा गाउपालिकाको दर्मीजा, धवलागिरी गाउपालिकाको बगर र गुर्जामा प्राकृतिक तातोपानी कुण्ड छन्। यी कुण्डहरुमा पनि स्नान गरेर उपचारका लागि बिरामी आउँछन्। कोरोनाको जोखिम हुने भएकाले स्थानीय प्रशासनले मेला, महोत्सव, सभा, समारोह आयोजना गर्न बन्द गराएको छ। २५ जना भन्दा बढी जन्ती र मलामी जान नपाउने नियम पनि बनाएको छ। यसअघि शिक्षक र विद्यार्थीमा कोरोना संक्रमण पुष्टि भएपछि सोमबार बसेको कोभिड१९ जिल्ला संकट व्यवस्थापन केन्द्रको बैठकले वैशाख १५ देखि २८ गतेसम्म विद्यालयमा भौतिक उपस्थितिमा पठनपाठन बन्द गर्ने निर्णय गरेको थियो।"

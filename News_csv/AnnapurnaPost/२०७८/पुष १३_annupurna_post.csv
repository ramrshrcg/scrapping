शीर्षक,विवरण
भुइँमान्छेको पनि सरकार होइन र ?,"राजधानीमा घट्दो तापक्रम र बढ्दो जाडोबीच भुइँमान्छे को जीवन भुइँमै बितिरहेको छ। उनीहरूसँग खुला आकाशको छानो छ, धर्तीको ओछ्यान छ। चिसा हिउँदका रातलाई सिरानी हालेर जिउनुपर्ने बाध्यता छ। हुने खानेका लागि के गर्मी, के जाडो, कुनै मौसमले छुँदैन। उनीहरूसँग चिसो काट्न बाक्ला न्याना कपडा मात्र होइन, आधुनिक र सुविधासम्पन्न भौतिक सामग्री छन। तर, पीडा त तिनलाई छ, जो सँग एक रात बिताउने छानो छैन। राजधानीमै बोरा र झुत्राभित्र खुला आकाशमुनि रात बिताउनुपर्ने बाध्यता छ। न ओढ्ने सिरक छ , न त जाडो छेक्ने न्यायो लुगा नै। जहाँ खुला र सुरक्षित सडकपेटी भेट्यो, त्यहीँ ठाउँमा बोरा ओछ्यायो, खुला आकाशलाई सिरानी हाल्दै रात बित(ायो। त्यही सडक पेटी भएर सयौं चिल्ला र महँगा झन्डावालदेखि डन्डावाल गाडी गुड्छन्, कसलाई के मतलव ? सडकको त्यो जीवन। राजधानीमा भुइँमान्छेको कथा नयाँ भने होइन। विश्वव्यापी कोरोनाको संक्रमणसँगै लकडाउन भएपछि भुइँमान्छेको संख्या बढेको हो। लकडाउनले पेट पाल्ने रोजगारी पनि खोसिएपछि मजदुरी र ज्यामी काम गर्नेहरू सडक पेटीमा पुगेका हुन्। उनीहरूका लागि कोठा भाडामा लिएर बस्ने स्थिति पनि रहेन। झन्डै ७० वर्षको जनक्रान्तिबाट बनेको संविधानले सबै नागरिकलाई गाँस, बास, कपास र मर्यादित जीवनको कल्पना गरेको छ। एक छाक कसैले भोको बस्नु नपर्ने, एक मुठी माटोबाट कसैलाई वञ्चित नगर्ने र औषधिमूलो नपाई कसैले ज्यान गुमाउनु नपर्र्नेलगायतका ३१ वटा मौलिक हकको व्यवस्था संविधानले गरेको छ। संविधानको धारा ३७ मा प्रत्येक नागरिकलाई उपयुक्त आवासको हक हुनेछ भन्ने उल्लेख छ। संविधानकै अर्को धारा १६ मा सबै नागरिकलाई सम्मानजनकपूर्वक बाँच्न पाउने, धारा ३६ मा प्रत्येक नागरिकलाई खान पाउने हकको व्यवस्था गरिएको छ। मौलिक हकअन्र्तगतका यी हकहरूको कार्यान्वयन गर्नैपर्ने संवैधानिक दायित्व राज्यमाथि छ। राज्य वा सरकारले यी हकको समुचित कार्यान्वयन नगरे कुनै पनि नागरिक अदालतमा जान पाउँछ, सरकारलाई बाध्य पार्न सक्छ। विडम्बना नै मान्नुपर्छ, मौलिक हक जेजति संविधानमा लेखिएका छन्, तिनीहरूको कार्यान्वयनबाट सरकार पन्छिँदै आएको छ। हिजो संविधान बनाउने बेला जनताले दिएका सुझावलाई संविधानमा देखाउन का लागि मात्र लेखिए जस्ता भएका छन्। चुनावका बेला जनताको मत बटुल्न राजनीतिक दलले जनताबीच गरेका प्रतिबद्धता केवल खोक्रा आश्वासन मात्रै बन्दै गएका छन्। जनतामा जाँदा जे पनि प्रतिबद्धता गर्ने, तर सत्तामा पुगेपछि सबै बिर्सने नेपाली राजनीतिको परम्परा नै बनेको छ। आफू सत्तामा पुगे दुःखी पीडित, गरिब, निमुखा, सुकुम्बासी, हरूवाचरुवा सबैका समस्या समाधान गर्ने भनेर राजनीतिक दलहरूले मत बटुल्ने गरेका छन्। सत्तामा पुगेपछि तिनै मतदाता बोझिला लाग्छन्, खुला आकाशमुनि उनीहरूले रात बित(ाउँदा एक जोर बाक्लो कपडा र कम्बलको सहयोग गर्न पनि हिच्किचाउँछन्। सडकपेटीमा बस्नेहरू मैला र फोहोरी लाग्न थाल्छन्। हिजोको एकात्मक शासनलाई जनताको घरदैलोमा पुर्याउन भन्दै मुलुकलाई संघीय संरचनामा लगियो। सिंहदरबारको अधिकार गाउँगाउँ पुर्याउने घोषणा गरियो। केन्द्र सरकारदेखि प्रदेश हुँदै स्थानीय सरकारको दबदबा रहेको केन्द्रकै राजधानीमा खुला आकाशमुनि मान्छेहरूले जीवन जिउनु परिरहेको छ। केन्द्र सरकार त परै जाओस्, स्थानीय सरकार (महानगरपालिका र उस मातहतका वडा सरकार) को सामान्य सहयोग र सहकार्यमा मात्र पनि भुइँमान्छेका समस्या समाधान हुन सक्छन्। भुइँमान्छेका लागि महानगरको एउटा वडा कार्यालयले नै व्यवस्थित बास र न्यायो कपडाको व्यवस्था गर्न सक्छ। तर, यति सानो मानवीय उद्धार र सहयोगको विषयमा पनि कोही किन अघि सर्दैन ? अनि, प्रश्न उठछ भुइँमान्छेका लागि पनि सरकार हुनुपर्ने होइन र ?"
दाहालले देखे पार्टीमा खोटैखोट,"काठमाडौं : माओवादी केन्द्रका अध्यक्ष पुष्पकमल दाहालले विचारको विकास र स्पष्टताको अभावका कारण पार्टीमा विभाजन, गुटबन्दी र अराजकता फैलिएको निष्कर्ष निकालेका छन्। पार्टीमा व्यक्तिवादी प्रवृत्ति, पद प्रतिष्ठा हावी हुँदै गएको भन्दै उनले चिन्ता पनि व्यक्त गरेका छन्। आठौं राष्ट्रिय महाधिवेशनको बन्दसत्रमा राजनीतिक प्रतिवेदन पेश गर्दै दाहालले आफू र आफ्नो पार्टीको समीक्षा मा बढी अक्षर खर्चेका छन्। आज पार्टीमा व्यक्तिगत पद, प्रतिष्ठा, लाभ र स्वार्थका निम्ति जस्तोसुकै अनुचित कार्य गर्न पनि पछि नपर्ने नीति हाबी हुँदै गएको छ, दाहालले प्रतिवेदनमा भनेका छन्, यो स्थितिमा पार्टीको क्रान्तिकारी रूपान्तरणको प्रश्न सर्वाधिक महत्वको हो। दाहालले बिगतमा भएका गल्ती र कमजोरीको निर्मम समीक्षा गरेका छन्। केही वर्षदेखि स्वयं हाम्रो पार्टीमा देखा परेका वैचारिक र राजनीतिक अस्पष्टता, विभाजन, गुटबन्दी अराजकताका साथै शान्ति सम्झौतापछिका कतिपय राजनीतिक र संगठनात्मक कमजोरी समेतका कारण हामीले परिवर्तनको रक्षा, विकास र परिमार्जनमा प्रभावकारी भूमिका खेल्न सकेका छैनौं, दाहालले प्रतिवेदनमा भनेका छन्। २५ वटा समूह बनाएर मंगलबारदेखि दाहालको प्रतिवेदनमाथि बन्दसत्रमा छलफल हुँदैछ। पार्टीको विधि, पद्धति नै कमजोर भयो भन्नेमा प्रतिवेदन केन्द्रित छ, पार्टीका वरिष्ठ नेता नारायणकाजी श्रेष्ठले अन्नपूर्णसँग भने, व्यक्तिवाद, गुटवाद, आर्थिक भ्रष्टीकरण पार्टीमा बेजोड ढंगले देखा परेको छ। अरू मामलामा पनि अराजकता बढेको छ। सांस्कृतिक बिचलनको प्रक्रियाहरू देखापरिरहेको छ। यो सन्दर्भमा पार्टीलाई क्रान्तिकारी रूपान्तरण गर्नु जरुरी रहेको प्रतिवेदनमा उल्लेख छ। देशभित्र र बाहिरका शक्तिहरूले मुलुकलाई प्रतिगमनमा लैजाने चेष्टा जारी नै राखेको दाहालको प्रतिवेदनमा छ। आज पनि देशभित्र र बाहिरका प्रतिक्रियावादी शक्तिहरूले आफ्नो प्रतिगामी चाहनालाई नयाँनयाँ रूपमा अघि बढाउने कार्य भने छाडेका छैनन्, दाहालले भनेका छन्, कहिले व्यवस्थापिका, त कहिले न्यायपालिका त कहिले कार्यपालिकामाथि हमला गरेर देशलाई प्रतिगमनको सुरुङमा हाल्ने प्रतिक्रियावादीहरूको कदम अझै रोकिएको छैन। त्यसविरुद्ध संविधान, लोकतान्त्रिक गणतन्त्र एवं राष्ट्रिय स्वाधीनताको रक्षामा समान विचार राख्ने लोकतान्त्रिक र वामपन्थी दलहरूबीच सहकार्य आवश्यक रहेको दाहालले उल्लेख गरेका छन्। सम्पूर्ण देशभक्त र जनपक्षीय शक्तिहरूसँग व्यापक सहकार्य र एकता कायम गर्दै प्रतिगामी शक्तिहरूका षड्यन्त्रका विरुद्ध व्यापक तयारी गर्नुपर्छ, दाहालले प्रतिवेदनमा भनेका छन्। दाहालले अब आफ्नै पार्टीलाई वैधानिक, राजनीतिक, सांगठानिक र सांस्कृतिक रूपले बलियो पार्दै जानुपर्नेमा जोड दिएका छन्। उनले प्रतिगामी षड्यन्त्रविरुद्ध सडक, सदन र सरकारमा पार्टीको प्रभावकारी भूमिका बनाउनुपर्नेमा पनि प्रतिवेदनमा उल्लेख गरेका छन्। स्थायी समितिका एक सदस्यका अनुसार दाहालले राष्ट्रिय स्वाधीनताको आन्दोलनलाई निरन्तर अघि बढाउनुपर्नेमा पनि प्रतिवेदनमा उल्लेख गरेका छन्। यथास्थितिवादसँग सम्बन्ध विच्छेद गरेर छलाङ मार्दै अघि बढे मात्रै जनताले माओवादीलाई विश्वास गर्ने कुरा प्रतिवेदनमा आएको छ, श्रेष्ठले भने। दाहालले शान्तिपूर्ण र प्रतिस्पर्धात्मक बाटोबाटै समाजवादमा जान सकिने प्रतिवेदनमा उल्लेख गरेका छन्। यही मूल विशेषताका कारण आजको नेपालमा शान्तिपूर्ण प्रतिस्पर्धा र वैधानिक बाटोबाट समाजवादको आधार निर्माण सम्भव छ, प्रतिवेदनमा भनिएको छ। वैचारिक साँस्कृतिक रूपमा पार्टीलाई रूपान्तरण गर्दै तत्काल समाजवाद सुधारको नेतृत्वबाट यात्राको थाल्नुपर्नेमा प्रतिवेदनमा उल्लेख छ। अनि मात्रै समाजवाद निर्माणको नेतृत्व गर्न सक्छौं। यो नै दस्तावेजको चुरो कुरो हो, श्रेष्ठले भने। माओवादीले एजेन्डा स्थापित गर्न भूमिका खेल्यो, त्यसलाई हाँसिल पनि गर्यो, उपलब्धिहरू अपहरित गर्न खोज्दा त्यो विरुद्धको संघर्षको पनि अगुवाई गरेको व्याख्या दाहालको दस्तावेजमा छ। अर्का स्थायी कमिटी सदस्य गिरिराजमणि पोखरेलले नेतृत्व निर्माण नै अहिलेको मूल सवाल रहेको बताए। पछाडि (प्रचण्ड पथ)मा फर्किने कुरा हँुदैन, उनले भने, अहिलेका चुनौतीलाई पार्टीले स्वीकार गरेको छ। २१औं शताब्दीको समाजवादको नेपाली मोडेल अध्यक्षज्यूले समावेश गर्नुभएको छ। यसभित्र संगठन, विधि, प्रणालीसँग सम्बन्धित विषय समेटिएको उनले बताए। दाहालको प्रतिवेदनमा न्यूनतम साँस्कृतिक रूपान्तरणलाई विशेष ढंगले उठाइएको छ। यतिखेर जलवायु परिवर्तनले सिर्जना गरेको चुनौती पनि छन्। विज्ञान, प्रविधिले थपेको चुनौती पनि छन्। सामराज्यवादलाई नयाँ ढंगले संश्लेषण गरिएको छ, यो दिसामा नगइकन माओवादीको पहिचान हुँदैन, इतिहास पनि नबन्ने निश्कर्षमा दाहाल पुगेको नेताहरूले बताएका छन्। माओवादीले समाजवादी क्रान्ति हाक्नुपर्छ भने दाहालले विचार प्रस्ट गरेका छन्। पार्टीभित्र नयाँ गौरवशाली पक्ष छैन भनेर बोध भएको छ, नेता पोखरेलले भने, पुरानो उपलब्धि र अहिलेको चुनौतीदेखि भागेर हुँदैन। यसबाहेक माओवादीसँग अर्को कुनै विकल्प पनि छैन। चुनावदेखि चुनावसम्म गएर, संसद्देखि संसद्भित्र रहेर अहिलेको समस्या हल नहुने पक्षमा अध्यक्ष दाहाल उभिएका छन्। उत्पिडनको समस्या समाजवादमा नगएर हलै हुँदैन। नयाँ उत्पादन ब्रिगेडहरू बनाउनुपर्छ। नेताहरू गाउँमा गएर बस्नुपर्छ। साँस्कृतिक रूपान्तरणको प्रक्रियामा जानै पर्छ, प्रतिवेदनमा भनिएको छ। पूर्वीय दर्शनको योग र ध्यानलाई अहिलेको रूपान्तरणसँग जोडेका छन्। उहाँको प्रतिवेदनमा व्यापक जनवादको अभ्यासको कुरो उठाइएको छ, उनले भने। समाजवाद प्राप्तिका लागि उत्पादनका स्रोत र साधनहरूलाई व्यापाक परिचालन गरी देश विकासमा लाग्ने आधार देखाइएको छ। समृद्धिको बाटोमा अगाडि बढ्नुपर्छ। सामाजिक न्यायलाई स्थापित गर्नुपर्छ। सबै उत्पिडत जातिलाई समृद्ध बनाउनुको कुनै विकल्प छैन, अर्का माओवादी नेता जनार्दन शर्माले प्रतिवेदनबारे भने, जनताको स्वास्थ जीवनका लागि उपचारमा मात्रै होइन् रहनसहन खानपानसमेत सुधार गर्ने खालका स्वास्थ्य नीतिमा जोड दिइएको छ। सार्वजनीतिक शिक्षालाई बलियो बनाउन शिक्षाको पाठ्यक्रमलाई बदल्नु पर्नेमा जोड दिएको छ। संविधानले भने अनुसारको आत्मनिर्भर अर्थ नीतिलाई मदत गर्ने खालको पाठ्यक्रम बनाउने कुरो छ, नेता शर्माले भने, राष्ट्रिय सहमतिपछि मात्रै एससीसी पास गर्ने कुरो छ। विगतमा ठूलो काम गरे पनि सानो कमजोरी नसच्याउँदा पार्र्टी टुक्राटुक्रा भएकामा दाहालले पश्चात गरेका छन्। सुदूरपश्चिम प्रदेश कमिटी सदस्य अकलबहादुर राउतले सानो गल्तीले कम्युनिष्ट आन्दोलनलाई नै विभाजित बनाएको बताए। त्यहाँ राष्ट्रिय अन्तर्राष्ट्रिय शक्तिहरू लागेको बारे गम्भीरतापूर्व समीक्षा गरिएको छ। फुटेर गएका साथीहरूसँग पार्टी एकता गर्ने र सबै क्रान्तिकारी शक्तिहरू एक ढिक्का भएर जाने विचार दस्तावेजमा उल्लेख छ।"
वैद्यनाथ गुठीको ८ सय ६२ रोपनी जग्गा अतिक्रमण,"अछाम : देशका प्रमुख चारधाममध्ये एक हो, अछामको वैद्यनाथ धाम। संंसारकै दुईवटा शिवलिंग एकै ठाउँमा भएको धामका रूपमा यो परिचित छ। परिचित र ऐतिहासिक भए पनि पछिल्लो समय यसको जग्गा अतिक्रमणको चपेटामा छ। जग्गा अतिक्रमण गरेर खुम्च्याइँदैछ। गुठीको ८ सय ६२ रोपनी ३ पैसा जग्गा अतिक्रमण भएको छ। गत वर्ष सरकारी, सार्वजनिक, गुठी जग्गा संरक्षणसम्बन्धी जाँचबुझ आयोगले तत्कालीन प्रधानमन्त्री केपी शर्मालाई बुझाएकोे प्रतिवेदनमा जग्गा अतिक्रमण भएको स्पष्ट खुलाइएको छ। तर, यो प्रतिवेदन अहिलेसम्म सार्वजनिक गरिएको छैन। यसले अतिक्रमण गर्नेलाई थप बल पुगेको छ। साँफेबगर १ भएर निर्माण भइरहेको सेती लोकमार्गकै छेउमा यो धाम छ। वैद्यनाथ गुठीको नाममा भएको करिब १ हजार रोपनी जग्गामध्ये आधा जग्गा व्यक्तिले हडपिएका छन्। १८५२ सालमा राजा रणबहादुर शाहबाट लगाइएको लालमोहर अनुसार तीन गाउँ र नौ खेत ४० मुरी माटो (करिब एक हजार रोपनी जग्गा) रहेको इतिहास छ। त्यसपछि १९८६ सालमा भएको नापीमा पनि मन्दिरको नाममा एक हजार रोपनी जग्गा देखिन्छ। पहुँचमा भएका टाठाबाठाहरूले ०४३ सालको नापीमा नै आफ्नो नाममा गरिसके। अहिले पनि गुठी जग्गा भोगचलन गर्दै आइरहेकाहरू आफ्नो भनेर दाबी गर्छन्। प्रमाण ल्याउभन्दा उनीहरूसँग छैन। मन्दिरसँग पहिलेको तुलनामा अहिले हेर्ने हो भने केही पनि छैन। सुरतबहादुर शाह, संस्थापक, वैद्यनाथ क्षेत्र संरक्षण तथा गुठी व्यवस्थापन समिति धेरै गालीगलौज गरे। हामीले नै जग्गा रोक्का गर्न लगाएको आरोपसमेत लगाए। यदि उनीहरूको रैकर जग्गा हो भने प्रमाण दिनुपर्यो। अनि जग्गा उनीहरूकै नाममा गर्न कुनै आपत्ति छैन। देवराज उपाध्याय, सदस्य सचिव, वैद्यनाथ क्षेत्र संरक्षण तथा गुठी व्यवस्थापन समिति केही बाठा र पुजारीहरूले पहिले भएको नापीमा नै गुठीको जग्गा आफ्नो नाममा गरिसके। गरिब निमुखाहरूको जग्गा गुठीमा परेको छ। थुपै्र पटक गुठीसँग छलफल गरियो। तर, अहिलेसम्म टुंगो लागेको छैन। मुद्दा लिएर काठमाडांैसमेत पुग्यौ। नेताहरूले विवाद टुंग्याउने आश्वासन मात्र दिए। लोकबहादुर बोहरा, स्थानीय मन्दिरका नाममा कायम रहेको जग्गा पनि परम्परागत पुजारी, टहलुवा, द्वारे, कटुवाल र नगार्जीले तोकिएको काम गर्ने सर्तमा भोगचलन गर्दै आएका छन्। मन्दिरको काम गरेबापत बोहरा, नाथ, दमाई र साउदहरूले मन्दिरको जग्गा प्रयोग गर्दै आएका छन्। तर, हाल जुन सर्तमा जग्गा भोगचलन गर्न दिइएको हो, त्यो काम नगरी सित्तैमा जग्गा उपयोग गर्दैै आएका छन्। मन्दिर आसपासको जग्गामा घर बनेका छन्। भोगचलन गरिरहेकाहरू मन्दिर वरपरको जग्गा आफ्नो भएको दाबी गर्दै आएका छन्। वैद्यनाथ मन्दिर आसपासमा बनेका घरहरू । तस्बिर : गीता कुँवर मन्दिर आसपासको जग्गा व्यक्तिको नाममा रहेको तर लालपुर्जामा वैद्यनाथ राजगुठी लेखिएकाले विवाद रहेको वैद्यनाथ क्षेत्र संरक्षण तथा गुठी व्यवस्थापन समिति सदस्य सचिव देवराज उपाध्याय बताउँछन्। मन्दिरको नाममा रहेको जग्गाको भने कुनै विवाद नरहेको दाबी उनी गर्छन्। मन्दिर वरपरको जग्गा व्यक्तिका नाम रहे पनि ०५७ सालमा सरकारले जग्गा रोक्का गर्न लगाइएको थियो। त्यसपछि झन् विवाद सुरु भएको उपाध्ययले बताए। उनले भने, धेरै गालीगलौज गरे हामीलाई, हामीले नै जग्गा रोक्का गर्न लगाएको आरोपसमेत लगाए, यदि उनीहरूको रैकर जग्गा हो भने प्रमाण दिनुपर्यो, अनि उनीहरूको जग्गा उनकै नाममा गर्न कुनै आपत्ति छैन। उनले २०६५ सालमा सदरमुकाममा भएका जग्गाको ३० प्रतिशत र गाउँतिर भएको जग्गाको २५ प्रतिशत राजस्व तिरेर आफ्नो नाममा गर्ने नीति भएको बताए। मन्दिरको नाममा नभएको पर्खाल पछाडिको जग्गा। तस्बिर : गीता कुँवर कतिपयले गुठीको जग्गासमेत आफ्नो नाममा गरे। कतिले आफ्नो पुर्खाको सम्पत्तिमा किन पैसा तिर्ने भनेर गरेनन्। पछि त्यो नीति नै खारेज भयो। कतिपय नेताहरूले चुनावमा त्यसैलाई भोट माग्ने नारा बनाए, उपाध्यायले भने। गुठीको जग्गालाई भोट बैंकका रूपमा राजनीतिक दलले प्रयोग गरिरहेका छन्। अहिले वैद्यनाथ गुठीको नाममा १ सय ३७ रोपनी जग्गा मात्र छ। मन्दिरको घेरापर्खालभन्दा बाहिरको जग्गासमेत मन्दिरको नाममा छैन। साँफेबगर नगरपालिका ९ बुढाकोट ४ मष्टामाडांै, चौरपाटी गाउँपालिका ५ लुंग्रा र ४ पायलमा रहेको जग्गा मात्र मन्दिरको नाममा रहेको प्रमाण छ। अहिले लालपुर्जा भएको १ सय ३७ रोपनी जग्गा मात्र गुठीको नाममा छ। लालपुर्जा भएकोमा कुनै विवाद छैन, उपाध्यायले भने, यो जग्गा त काम नगरेमा फिर्ता लिने सहमति भएको छ, तर अहिले काम पनि गर्दैनन्। सहजै फिर्ता पनि गरेका छैनन्। हेर्ने हो भने त अहिले गुठीको नाममा केही पनि छैन। जग्गा रोक्का गरिएकै कारण उनीहरूले गर्दै आएको परम्परागत कार्यसमेत छोडिदिएका छन्। जग्गा आफ्नो हो भन्ने उनीहरूसँग स्पष्ट प्रमाण नहुँदा विवाद कायमै रहेको वैद्यनाथ क्षेत्रका संस्थापक सुरतबहादुर शाह बताउँछन्। मन्दिर आसपासको जग्गा नै मन्दिरको नाममा नरहेको उनले बताए। भने, पहँुचमा भएका टाठाबाठाहरूले ०४३ सालको नापीमा नै आफ्नो नाममा गरिसके। अहिले पनि गुठी जग्गा भोगचलन गर्दै आइरहेकाहरू आफ्नो भनेर दाबी गर्छन्। प्रमाण ल्याउभन्दा उनीहरूसँग छैन। मन्दिरसँग पहिलेको तुलनामा अहिले हेर्ने हो भने केही पनि छैन। मन्दिरको उत्तरपट्टीको पुजारी गोबर्धन नाथ योगीको नाममा रहेको जग्गा। तस्बिर : गीता कुँवर डोटीमा तिरो (मालपोत दस्तुर) तिर्न जानुपर्ने झन्झटबाट मुक्त हुन वैद्यनाथ गुठीमा तिरो तिर्न थालेपछि लालपुर्जामा वैद्यनाथ गुठी लेखिएको दाबी स्थानीय प्रेमनाथ योगी गर्छन्। उनले भने, पहिले तिरो तिर्न डोटी जानुपर्थ्यो, जान टाढा हुने भएको र मन्दिरको खर्च पनि चलोस भनेर गुठीमा तिरो तिर्न सुरु गरिएको हो, त्यसपछि लालपुर्जामा वैद्यनाथ गुठी लेखियो। अहिले विवाद त्यसैको हो। जग्गा हाम्रै हो। गुठीमा परेर समस्या भयो। करिब साढे तीन सय घरधुरीको जग्गा गुठीमा परेको स्थानीय लोकबहादुर बोहराले दाबी गरे। सरकारले हेरफेर नै नगरी रैकर जग्गालाई समेत गुठीमा राखेपछि कतिपयको उठिबास लाग्ने अवस्था रहेको बोहराले बताए। केही बाठा र पुजारीहरूले पहिले भएको नापीमा नै गुठीको जग्गा आफ्नो नाममा गरिसके। गरिब निमुखाहरूको जग्गा गुठीमा परेको छ। थुपै्र पटक गुठीसँग छलफल गरियो। तर, अहिलेसम्म टुंगो लागेको छैन। मुद्दा लिएर काठमाडांैसमेत पुग्यौ। नेताहरूले विवाद टुग्याउने आश्वासन मात्र दिए, बोहराले भने। जग्गा बेचबिखन र अन्य कारोबार गर्न नपाइने भएपछि गुठियारहरूले गुठीको केन्द्रीय कार्यालयसम्म मुद्दा लिएर पुगेका थिए। जग्गा रोक्का भएसँगै हालसम्म कर तिर्ने काम र अन्य कुनै जग्गासम्बन्धी कार्य हुन सकेको छैन। उनीहरूले स्पष्ट प्रमाण दिन नसकेपछि त्यो विवाद कायमै रहेको संस्थापक शाहले बताए। जग्गा आफ्नो हो भनी दाबी गर्नेहरूले आफ्नो बाउबाजेको पालादेखि भोगचलन गर्दै आइरहेको भन्ने प्रमाण दिन सकेनन्, शाहले भने। प्रमाण पेस गर्न ३० दिनको म्याद दिइएको थियो, म्याद सकिएपछि झन् विवाद सुरु भयो। जग्गा रोक्कापछि वैधनाथ क्षेत्र विकास संस्था अछामले गुठी संस्थान केन्द्रीय कार्यालय काठमाडौंलाई रोक्काको विषयमा जानकारी गराएको पत्र। रैकर जग्गा गुठीको बनायो भनेर धेरैले आफूलाई मार्नेसमेत धम्की दिएको उनले बताए। मन्दिर वरिपरिको सबै जग्गा गुठीकै रहेको शाहको दाबी छ। गुठीको जग्गा अतिक्रमण गरेकाहरूले आफ्नो नाममा गरे, उनी भन्छन्। जसको रैकर जग्गा थियो त्यो गुठीमा पर्यो, एक स्थानीयले भने, पुजारी गोबर्धन नाथ योगीले समेत मन्दिरको उत्तरतिरको जग्गा आफ्नो नाम गरेका छन्। मन्दिरको विभिन्न काम गर्ने भनी बोहरा, दमाई, नाथ, साउदहरूले गुठीको जग्गा भोगचलन गर्दै आएको उनले बताए। २०६९ सालमा मन्दिरमा आयोजित कार्यक्रममा तत्कालीन राष्ट्रपति रामवरण यादव आउँदा स्थानीयले कालोपट्टीसमेत बाधेर विरोध गरेका थिए। साँफेबगर नगरपालिकाका मेयर कुलबहादुर कुँवरका अनुसार यहीँ जग्गा विवादका कारण मन्दिरमा हुने ठूला कार्यक्रमहरू प्रभावित हँुदै आएका छन्। स्थानीयहरूले महायज्ञ लगायतका विभिन्न धार्मिक कार्यक्रमहरू अवरोध गर्दै आएका मेयर कँुवरले बताए। भने, गुठीको जग्गा व्यक्तिको नाममा छ र व्यक्तिको केही जग्गा गुठीको नाममा समेत परेको छ। तल्लो एउटा गरा गुठीको, माथिल्लो गरा व्यक्तिको नाममा छ। यस्तै भएकाले विवाद छ। नगरपालिकाले गुठी संरक्षणका लागि प्रयास गरे पनि स्पष्ट प्रमाण नहुँदा जग्गा विवादका कारण केही टुंगो लाग्न नसकेको मेयर कुँवरले बताए। अतिक्रमणमा परेको वैद्यनाथ मन्दिरको जग्गा सेती लोकमार्गसँग जोडिएकाले महँगो मूल्य पर्ने क्षेत्र हो। १ सय ६८ जना व्यक्तिहरूको नाममा रहेको लालपुर्जामा वैद्यनाथ गुठी लेखिएको छ। द्वन्द्वकालमा ०५८ सालमा जिल्लाका सरकारी कार्यालय ध्वस्त भएकाले गुठीसम्बन्धी पुराना दस्ताबेज नरहेको मालपोत कार्यालयका सूचना अधिकारी इन्द्रबहादुर चौधरीले बताए। व्यक्तिहरूसँग लालपुर्जा भए पनि मालपोतमा भने कुनै विवरण नरहेको उनले बताए। भने, विवाद सुल्झाउन पटकपटक बैठक बस्ने गरे पनि समस्या समाधान हुन सकेको छैन। अहिले जग्गा रोक्का गरिएको छ। अहिलेसम्मको सबैभन्दा ठूलो १९८६ सालमा बूढीगंगा नदीमा आएको बाढीले किनारमा रहेको गुठीको जग्गा कटान गर्यो। बाढीले मूल मन्दिरमा समेत क्षति पुर्यायो। बाढीले क्षति पुर्याएको मन्दिर २०२८ सालमा पुनर्निर्माण गरिएको थियो। मन्दिर बर्सेनि बूढीगंगा नदीको कटानको जोखिममा समेत छ।"
माओवादी केन्द्रको महाधिवेशन थप एक दिन लम्बियो,काठमाडौं : नेकपा माओवादी केन्द्रको आठौं राष्ट्रिय महाधिवेशन थप एक दिन लम्बिने भएको छ । अध्यक्ष पुष्पकमल दाहाल 'प्रचण्ड' को राजनीतिक प्रतिवेदनमाथि छलफल गर्न प्रतिनिधिहरुले समय माग गरेपछि महाधिवेशन लम्बिने भएको हो । यसअघि महाधिवेशन मिति पुस ११ देखि १५ गतेसम्म तोकिएको थियो। माओवादी केन्द्रको महाधिवेशनमा प्रतिनिधिहरुको आजदेखि समूहगत छलफल सुरु भएको छ। माओवादी केन्द्रले राजनीतिक प्रतिवेदन र विधान मस्यौदाको छलफलका लागि २५ समूह बनाएको छ।
प्रचण्डले किन गर्दैछन् निर्मम आत्मसमीक्षा ?,"काठमाडौं : विगतमा गरेको गल्तीको नेकपा (माओवादी केन्द्र) ले निर्मम समीक्षा गरेको छ । काठमाडौंमा जारी पार्टीको आठौं महाधिवेशनमा पार्टी अध्यक्ष पुष्पकमल दाहाल 'प्रचण्ड' ले राजनीतिक दस्तावेजमार्फत आफूले गरेका गल्ती र कमजोरीहरुको आत्मसमीक्षा गरेका छन्। अध्यक्ष प्रचण्डले महाधिवेशनको बन्दसत्रमा सोमबार दस्तावेज पेश गरेका हुन्। मंगलबार सोही दस्तावेजमाथि २५ फरक समूहले छलफल गर्दैछन्। पार्टी जीवनमा केही गम्भीर समस्याहरु देखा परेका छन्,' प्रचण्डले दस्तावेजमा भनेका छन् । कमलादीस्थित प्रज्ञाभवनमा जारी बन्दसत्रमा उनले पौने तीन घण्टा लगाएर त्यो प्रतिवेदन प्रस्तुत गरे। पार्टीको विधि, पद्धति नै कमजोर भयो, 'पार्टीका वरिष्ठ नेता नारायणकाजी श्रेष्ठले अन्नपूर्णसँग भने, व्यक्तिवाद, गुटवाद, आर्थिक भ्रष्टीकरण पार्टीमा बेजोर ढंगले देखा परेको छ । अरु मामलामा पनि आराजकता बढेको छ । संस्कृतिक विचलनको प्रक्रियाहरु देखापरिरहेका छन्। यथास्थितिवादसँग सम्बन्ध विच्छेद गरेर फड्कोकारी रुपान्तरण गरे मात्रै जनताले माओवादीलाई विश्वास गर्ने भनेका छन् । वैचारिक सांस्कृतिक रुपमा पार्टीलाई रुपान्तरण तत्काल समाजवाद सुधारको नेतृत्वबाट यात्राको थालनी गर्नुपर्ने भनेका छन्। अनि मात्रै समाजवाद निर्माणको नेतृत्व गर्न सक्छौं, 'यो नै दस्तावेजको चुरोकुरो हो,' नेता श्रेष्ठले बताए । माओवादीले एजेण्डा स्थापित गर्न भूमिका खेल्यो, त्यसलाई हाँसिल पनि गर्यो, उपलब्धीहरु अपहरित गर्न खोज्दा त्यो विरुद्धको संघर्षको पनि अगुवाइ गरेको दस्तावेजमा दावी गरिएको छ । अर्का स्थायी कमिटी सदस्य गिरिराजमणी पोखरेलले नेतृत्व निर्माणका नै अहिलेको मूल सवाल रहेको बताउँछन् । पछाडि (प्रचण्ड पथ)मा फकिर्ने कुरा हुँदैन । अहिलेका चुनौतीलाई पार्टीले स्वीकार गरेको छ, 'उनले भने, २१ औं शताब्दीको समाजवादको नेपाली मोडेल अध्यक्षज्यूले समावेश गर्नु भएको छ। यसभित्र संगठन, विधि, प्रणालीसँग सम्बिन्धित रहेको उनले बताए । न्यूनतम सांस्कृतिक रुपान्तरणलाई विशेष ढंगले उठाइएको छ । यतिखेर जलवायु परिवर्तनले सिर्जना गरेको चुनौती पनि छन् । विज्ञान, प्रविधिले थपेको चुनौती पनि छन् । साम्राज्यवादलाई नयाँ ढंगले संश्लेषन गरिएको छ,' यो दिसामा नगइकन मओवादीको पहिचान हुँदैन,' इतिहास पनि नबन्ने निष्कर्षमा प्रचण्ड पुगेको नेताहरुले बताएका छन् । माओवादीले समाजवादी क्रान्ति हाक्नुपर्छ भने प्रचण्डले विचार प्रस्तुत गरेका छन् । पार्टीभित्र नयाँ गौरवशाली पक्ष छैन भनेर वोध भएको छ, 'नेता पोखरेलले भने, 'पुरानो उपलब्धी र अहिलेको चुनौतीदेखि भागेर हुँदैन । यसबाहेक माओवादीसँग अर्को कु्नै विकल्प पनि छैन । चुनावदेखि चुनावसम्म गएर, संसददेखि संसदभित्र रहेर अहिलेको समस्या हल नहुने पक्षमा अध्यक्ष प्रचण्ड उभिएका छन् । उत्पीडनको समस्या समाजवादमा नगएर हलै हुँदैन । नयाँ उत्पादन ब्रिगेडहरु बनाउनुपर्छ । नेताहरु गाउँमा गएर बस्नुपर्छ । साँस्कृतिक रुपान्तरणको प्रक्रियामा जानै पर्छ,'प्रतिवेदनमा भनिएको छ। पूर्वीय दर्शनको योग र ध्यानलाई अहिलेको रुपान्तरणसँग जोडेका छन् । उहाँको प्रतिवेदनमा व्यापक जनवादको अभ्यासको कुरो उठाइएको छ, 'पोखरेलले भने ।' समाजवाद प्राप्तिका लागि उत्पादनका श्रोत र साधनहरुलाई व्यापक परिचालन गरि देश विकासमा लाग्ने अधार देखाइएको छ । समृद्धिको बाटोमा अगाडि बढ्नुपर्छ । समाजिक न्यायलाई स्थापित गर्नुपर्छ । सबै उत्पीडत जातीलाई समृद्ध बनाउनुको कुनै विकल्प छैन,'अर्का माओवादी नेता जनार्दन शर्माले प्रतिवेदनबारे भने, जनताको स्वस्थ जीवनका लागि उपचारमा मात्रै होइन्, रहनसहन, खानपान समेत सुधार गर्ने खालको स्वास्थ्य नीतिमा जोड दिइएको छ । प्रतिवेदनमा शिक्षालाई बलियो बनाउन शिक्षाको पाठक्रमलाई बदल्नु पर्नेमा जोड दिइएको छ। संविधानले भने अनुसारको आत्मनिर्भर अर्थ नीतिलाई मद्दत गर्ने खालको पाठयक्रम बनाउने कुरो छ, 'नेता शर्माले भने, राष्ट्रिय सहमतिपछि मात्रै एससीसी पास गर्ने कुरो छ । विगतमा ठूलो काम गरेपनि साना गल्तिहरुले पार्टीलाई टुक्राटुक्रा बनाएकोमा प्रचण्डले पश्चाप गरेका छन् । सुदूरपश्चिम प्रदेश कमिटी सदस्य अकलबहादुर राउतले सानो गल्तीले कम्युनिस्ट आन्दोलन नै विभाजित बनाएको बताए । । राष्ट्रिय अन्तराष्ट्रिय शक्तिहरु लागेको बारे गम्भीरतापूर्व समीक्षा गरिएको छ। फुटेर गएका साथीहरुसँग पार्टी एकता गर्ने र सबै क्रान्तिकारी शक्तिहरु एक ढिक्का भएर जाने विचार दस्तावेजमा उल्लेख छ। शान्ति सम्झौता गर्ने कुरा, सेना बुझाउने सन्दर्भमा जुन ढंगले निर्णय गर्नु पर्थ्यो त्यो निर्णय नगरिकनै जानुमा आफ्नो व्यक्तिगत कमजोरी भएको छ । शान्ति सम्झौतापछि पार्टीको साझा धारणा बनाउनु पर्थ्यो त्यसमा पनि आफूले गरेको निर्णयको शैलीले पार्टी भित्र अविश्वास सिर्जना गर्यो । प्रचण्डको मनोगत र जनवादी केन्द्र अतिक्रमण गर्ने कमजोरी थियो कि ? क्यान्टेमेन्टमा सेना राख्ने पनि र विद्रोहको कुरा पनि गर्ने यो विरोधाभाषपूर्ण थियो । अधिकतम प्रगतिशील बनाउने कुरामा जानु पर्थ्यो । विचार र राजनीतिमा सिधा र प्रस्ट कुरा गरेर जानुपर्थ्यो । कुनै कुटनीति गरेर हल हुँदैन । त्यहाँ पनि कमजोरी भयो भन्ने छ।  प्रचण्ड पथ यथावत राखेर अरु शक्तिलाई एकतावद्ध गर्न सकिदैन थियो । तर कम्तिमा केन्द्रीय समिति वा विस्तारित बैठक गरेर त्यो प्रचण्ड पथलाई स्थागन गर्ने कुरालाई हल्का ढंगले लिइयो कि । अब पुनः प्रचण्ड पथमा फर्किन सम्भव छैन ।  नेकपा गठन भइसकेपछि आफ्ना केही शैलीगत कुराले ओली प्रवृत्तिलाई केही बढावा दिने काम गरेको छ । आफ्नो कमजोरीलाई खुलस्त राख्नुपर्छ।"
संसदको अवरोध हटाएर नागरिक विधेयक पास गर्न यादवको आग्रह,परासी : समाजवादी पार्टी नेपालका अध्यक्ष उपेन्द्र यादवले संसदको अवरोध हटाएर नागरिकता विधेयक पास गर्न एमालेलाई आग्रह गरेका छन्। पार्टीको जिल्ला समिति पश्चिम नवलपरासीले मंगलबार परासीमा आयोजना गरेका जनसभालाई सम्बोधन गर्न पुगेका यादवले नागरिकता विधेयक पास गर्न भए पनि संसदको अवरोध हटाउन एमालेका अध्यक्ष केपी शर्मा ओलीलाई आग्रह गरेका हुन्। संसदमा पेश भएको नागरिकता विधेयक पास हुन नसक्दा जन्मसिद्ध नागरिकका सन्ततीले नागरिकता पाउन नसकेको र मतदाता नामावलीमा समावेश हुन नसकेको उनले बताए। जन्मसिद्ध नागरिकता प्राप्त गरेका नागरिकको समेत मतदाता नामावलीमा नाम समावेश नगरेको भन्दै उनले आक्रोश पोखे। विगतको ओली सरकारले गरेको गल्ती अहिलेको गठबन्धन सरकारले व्यहोर्नु परेको भन्दै त्यसलाई क्रमशः सुधार्दै लैजाने बताए। राजनीति अस्थिरता र भ्रष्टचार हटाउन संसदीय प्रणाली र निर्वाचन प्रणाली परिवर्तन गर्न आवश्यक रहेको उनले औलाए। पार्टी अध्यक्ष धरेन्द्र यादवको अध्यक्षतामा सम्पन्न सभामा केन्द्रीय सदस्यहरु र जिल्ला नेताहरुले पनि सम्बोधन गरेका थिए।
राजनैतिक क्रियाकलापमा बालबालिकाको प्रयोग नगर्न आग्रह,"काठमाडौं : राष्ट्रिय संजाल बालबालिका शान्ति क्षेत्र राष्ट्रिय अभियान (सिजप) ले राजनीतिक दल तथा भातृ संगठन तथा समुदायस्तरबाटै बालबालिकालाई जुलुस, सभामा सहभागी गराएको भन्दै ध्यानाकर्षण गराएको छ। विद्यालयमा विद्यार्थी संघ संगठनको गतिविधि तथा साँस्कृतिक कार्यक्रम गरी विद्यालय संचालनमा अवरोध गरि बालबालिकाको बृद्धि र विकासमा नकरात्मक प्रभाव पार्ने क्रियाकलाप नगर्न सिजपले आग्रह गरेको छ। सिजपका अनुसार गोलन्जोर गाउँपालिकाका ४ को बत्साला माविमा गत पौष ८ गते अनेरास्ववियुले विद्यालय संचालनमा अवरोध गरि विद्यालय कमिटी गठन गर्ने कार्य गरेका छन्। त्यस्तै क्व्होलासोथार गाउँपालिका १, लमजुङको जनज्योती मावि पनि अनेरास्ववियुलेनै अवरोध गरि विद्यालय कमिटी गठन गर्ने कार्य भएको छ। त्यस्तै जाजरकोटमा मेला लगाउन सदरमुकाम खलंगाको त्रिभुवन माध्यमिक विद्यालय सर्वदलीय निर्णय गरि पौष १२ देखि पौष १६ सम्म बन्द गरिएको छ। एमालेले जगरनाथपुर गाउँपालिका, पर्सामा आयोजित सभामा सबै विद्यालय बन्द गरि विद्यार्थीलाई सहभागी छ। गत निर्वाचनको घोषणापत्रमा बाम गठबन्धनले विद्यालयलाई राजनितिक हस्तक्षेप मुक्त र विद्यालयलाई शान्ति क्षेत्र बनाइने प्रतिबद्धता गरेको छ। त्यस्तै नेपाली कांग्रेसको घोषणापत्र २ कल्याणकारी राज्य अन्र्तगत शिक्षा क्षेत्रलाई सवल बनाउने छ। अन्य दलको पनि सोही अवधारणको प्रतिबद्धता छ। यस्ता गतिविधि नेपालको संविधानको मौलिक हकअन्तर्गत शिक्षा सम्बन्धी हक, बालबालिका सम्बन्धी ऐन तथा शान्तिपूर्ण तथा बालमैत्री वातावरणमा पढ्न पाउन बालबालिकाको हक विपरित छन् भने विद्यालय शान्ति क्षेत्र राष्ट्रिय ढाँचा र कार्यान्वयन निर्देशिका विरुद्धको गतिविधि पनि हो। बालबालिका ऐन २०७५ को दफा ६६ (२) (छ) अनुसार यस्ता गतिविधि बालबालिकाविरुद्धको कसुर हो। यो कसुरका लागि ७५ हजार सम्म जरिवाना र तीन वर्ष कैद हुन सक्ने प्रावधान छ। अनि यस्तो काम नैतिक पतन हुने फौजदारी कसुर पनि हो। सिजपका अध्यक्ष राजेश शर्मा अध्यक्ष र महासचिव मिना शर्माद्धारा जारी विज्ञप्तिमा जुलुश तथा कुनैपनि राजनैतिक क्रियाकलापमा बालबालिकाको प्रयोग नगर्न आग्रह गरिएको छ। त्यस्तै कुनै पनि बहानामा विद्यालय बन्द जस्ता गतिविधि नगर्ने, हुन नदिने र शान्तिपूर्ण सुरक्षित तथा बालमैत्री वातावरणमा शिक्षण सिकाईको प्रत्याभूति गराउने वातावरण तयार गर्ने जिम्मा स्थानीय सरकारको रहेको कुरा पुनः स्मरण गराइएको छ। सम्पूर्ण राजनीतिक दल, विद्यार्थी तथा पेशागत संघ संगठन, विभिन्न क्षेत्र तथा जातीय संगठनहरुलाई पनि बालबालिका शान्ति क्षेत्र हुन् भन्ने अवधारणाको सम्मान तथा आत्मसाथ गर्न गराउन आग्रह गरिएको छ। विज्ञप्तिमा बालबालिकाको शान्तिपूर्ण रुपमा शिक्षा आर्जन गर्न पाउने अधिकारको सम्मान र प्रचलन गराउन र विद्यालग तथा स्थानीय स्तरमा राजनीतिक, साँस्कृतिक तथा कुनै पनि प्रयोजनका लागि संगठिन गर्ने गतिविधि नगर्न नगराउन आग्रह गरिएको छ। 'बालबालिकालाई नेपालको राजनैतिक पद्धति, लोकलन्त्र, संघीय गणतन्त्र, स्थानीय सरकारका बारेमा संचेतना सरकार तथा राज्यका संयन्त्रबाट गराउन भने आवश्यक छ', विज्ञप्तिमा भनिएको छ।"
"४८ महिनामा ३ सरकार, ४० मन्त्री","हेटौंडा : बागमतीमा प्रदेश सरकार गठन भएको ४८ महिनाको अवधिमा ४० जना मन्त्री बनेका छन्। यस अवधिमा ३ वटा सरकार परिवर्तन भएको छ। मन्त्री र मन्त्रालयको संख्या बढ्दै गए पनि प्रदेश सरकारको उपस्थिति कमजोर हुँदा जनतामा उत्साह देखिएको छैन। आफू सत्तामा टिक्न जे गर्न पनि तयार हुने नेताहरूको स्वभाव र त्यसलाई साथ दिने गरी संविधानले दिएको सुविधाले प्रदेश संरचना खर्चको भार बढ्ने थलोका रूपमा विकास हुँदै गएको छ। पछिल्लो पटक मुख्यमन्त्री राजेन्द्र पाण्डेले ८ मन्त्रालयलाई विभाजन गरेर १४ पुयाएका छन्। मुख्यमन्त्रीसहित १४ मन्त्री र ४ राज्यमन्त्री गरी मन्त्रीको संख्या १८ पुगेको छ। सरकारको नियमित कामबाहेक सरकार बनाउन र भत्काउनमा मात्र राजनीतिक दलहरूले ध्यान दिँदा प्रदेश संरचनाप्रति नै आमनागरिकले प्रश्न गर्न थालेका छन्। पटकपटक सरकार परिवर्तनसँगै मन्त्रीको संख्या थपिए पनि प्रदेश सरकारले पहिचान देखिने काम जनतामाझ गर्न सकेको छैन, हेटौंडाका स्थानीय युवा कृष्णराज कोइरालाले भने, प्रदेश सरकारको गतिविधिले संघीयताप्रति नै आमजनताको वितृष्णा बढ्न थालेको छ। बागमती प्रदेशले २०७४ माघ २८ गते पहिलो प्रदेश सरकार पाएको थियो। ४२ महिना ७ दिन सरकारको नेतृत्व गरेका पूर्वमुख्यमन्त्री डोरमणि पौडेलले सत्ता जोगाउन विभिन्न समयमा ४ पटक मन्त्रिपरिषद् विस्तार गरे। करिब ६ महिना तीनवटा मन्त्रालय आफैंले सम्हालेका उनले आफ्नो कार्यकालमा ११ जनालाई मन्त्री बनाए। तत्कालीन नेकपाभित्रको चर्को अन्तरसंघर्षका बीच सत्ता टिकाउन उनले पटकपटक संसद् बैठक छलेका थिए। अन्तत: नेकपा एमाले विभाजन रोक्न अन्तिम समयमा पौडेलले एमालेकी उपाध्यक्ष अष्टलक्ष्मी शाक्यलाई नेतृत्व हस्तान्तरण गरे। ७१ दिन सरकारको नेतृत्व गरेकी शाक्यले सत्ता टिकाउन मन्त्रालय फुटाउने कामको सुरुआत गरेकी थिइन्। उनले सामाजिक विकास मन्त्रालयबाट स्वास्थ्य मन्त्रालयलाई अलग पारिन्। उनले आफ्नो कार्यकालमा ८ मन्त्री र ३ राज्यमन्त्री बनाइन्। विश्वासको मत लिन संख्या नपुगेपछि विपक्षीको दबाबका बीच २०७८ कात्तिक ११ शाक्यले सत्ता छाडिन्। कात्तिक ११ देखि नै प्रदेश सरकारको नेतृत्व गरिरहेका वर्तमान मुख्यमन्त्री राजेन्द्र पाण्डेले देशमै ठूलो प्रदेश सरकार गठन गरी कीर्तिमान कायम गरेका छन्। उनले सरकारको नेतृत्व गरेको ६० दिनमा चारपटक मन्त्रिपरिषद् विस्तार गर्न भ्याइसकेका छन्। प्रमुख विपक्षी दल नेकपा एमालेले मन्त्रालयको संख्या बढाएर खर्चको भार बढाएको भन्दै संसद् अवरुद्ध गर्दै आएको छ। पूर्वमुख्यमन्त्री तथा नेकपा एमाले बागमती प्रदेशसभा सदस्य डोरमणि पौडेलले वर्तमान मुख्यमन्त्री पाण्डे जतिसक्दो बिगार्ने काममा लागिपरेको बताए। उहाँको कार्यकाल अब ४५ महिना बाँकी होला। यस अवधिमा कति सकिन्छ बिगार्ने कामबाहेक उहाँबाट केही अपेक्षा गर्न सकिन्न, उनले भने। एमाले बागमती प्रदेश संसदीय दलका प्रमुख सचेतक दीपक निरौलाले मन्त्रालयको संख्या बढाएको र अघिल्लो सरकारले थालेका राम्रा कामबारे चित्त बुझ्दो जवाफ नआएसम्म संसद् चल्न नदिने बताए। तर, विपक्षीले मागेको जवाफ दिने समय छलेर बैठकमा प्रदेशसभामा सहभागी भएका मुख्यमन्त्री पाण्डेले सेवा प्रवाहलाई सुस्त बनाउन मन्त्रालयको संख्या बढाउनुपरेको तर्क गरेका छन्। खर्चको भार केही बढ्छ। तर सोहीअनुसार काम पनि अघि बढ्छ, उनले भने, संविधानकै परिधिमा रहेर सरकार गठन गरिएको छ। संविधानअनुसार प्रदेशसभामा रहेका कुल सांसदको २० प्रतिशतसम्म मन्त्रिपरिषद् सदस्य नियुक्त गर्न पाइन्छ। बागमती प्रदेशसभामा हाल सांसदको संख्या १०९ जना छ। उक्त संख्याको आधारमा २१ जनासम्म यस प्रदेशमा मन्त्री बनाउन सकिन्छ। प्रदेश सरकारका कर्मचारीहरूले विषयगत मन्त्रालय छुट्टिएकाले काम गर्ने चुनौती र अवसर दुवै रहेको बताएका छन्। एउटै मन्त्रालयमा धेरै विषयगत मन्त्रालय थियो। सबै छुट्टिएपछि परिणाममुखी काम गर्न सजिलो भएको छ, भौतिक पूर्वाधार विकास मन्त्रालयका सचिव अशोककुमार साहले भने, तर मन्त्रालय बढेअनुसार काम भएन भने खर्चको भार बढाउने काम मात्र हुन्छ।"
"भागबण्डा मिलाउन राज्यकोषमा भार, गण्डकीमा अब १२ वटा मन्त्रालय","पोखरा : गण्डकी प्रदेशमा अब १२ वटा मन्त्रालय भएका छन्। प्रदेश सरकारले कार्यविभाजन नियमावली संशोधन गरी मन्त्रालय संख्या बढाएको हो। सत्तारुढ गठबन्धनले भागबण्डा मिलाउन अन्य प्रदेशमा पनि मन्त्रालयको संख्या बढाएको छ। गण्डकीमा मन्त्रीको संख्या भने यसअघि नै १२ छ। सबै १२ मन्त्रीलाई विभागीय जिम्मेवारीका लागि सरकारले मन्त्रालयसमेत बढाएको हो। १२ मन्त्रीमध्ये डोबाटे विश्वकर्मामात्रै विना विभागीय मन्त्री छन्। उनलाई पनि एउटा मन्त्रालय दिने गरी मन्त्रालय १२ पुर्याएको हो। मुख्यमन्त्री तथा मन्त्रिपरिषद अन्तर्गतै रहेको आन्तरिक मामिला मन्त्रालयलाई छुट्टै बनाउने गरी कार्यविभाजन नियमावली संशोधन भएको छ। डोबाटेलाई त्यही आन्तरिक मामिला दिन सक्ने सम्भावना छ। तर मन्त्रिपरिषदनिकट एक स्रोत भन्छ, मन्त्रीहरुको कार्यविभाजन हेरफेरसमेत हुनसक्छ र डोबाटेलाई आन्तरिकको सट्टा अर्के मन्त्रालय पनि पर्न सक्छ। मुख्यमन्त्री कृष्णचन्द्र नेपाली पोखरेलले २९ जेठमा मुख्यमन्त्रीको नियुक्ति लिएका थिए। सोही दिन उनले आफूसहित ४ सदस्यीय मन्त्रिपरिषद् बनाएका थिए। पछि ८ साउनमा ११ सदस्यीय बनाए। त्यति बेला डोबाटेलाई नसमेटिएको भन्दै आलोचना भएको थियो। मन्त्रिपरिषद १२ सदस्यीय बनाउन सकिने ठाउँ रहेको र समावेशी सिद्धान्त अनुसार पनि विश्वकर्मालाई मन्त्री बनाउनुपर्ने टिप्पणी भएको थियो। संविधानको धारा १६८ को उपधारा ९ मा भनिएको छ, प्रदेश प्रमुखले मुख्यमन्त्रीको सिफारिसमा प्रदेश सभाका सदस्यमध्येबाट समावेशी सिद्धान्त बमोजिम मुख्यमन्त्रीसहित प्रदेश सभाका कुल सदस्य संख्याको २० प्रतिशतभन्दा बढी नहुने गरी प्रदेश मन्त्रिपरिषद गठन गर्नेछ। गण्डकी प्रदेश सभामा ६० सदस्य छन्। त्यसको २० प्रतिशत १२ हो। संविधानले व्यवस्था गरेबमोजिमकै संख्यामा मन्त्रिपरिषद पुगेको छ। तर धेरै मन्त्री बनाएर राज्यलाई भार बढाएको भन्दै मुख्यमन्त्री कृष्णचन्द्र नेपालीको आलोचना भएको छ। यसअघिका मुख्यमन्त्री पृथ्वीसुब्बा गुरुङको मन्त्रिपरिषद ७ सदस्यीय थियो। कार्यकालको अन्तिमतिर आएर उनले १ जना थपी ८ सदस्यीय बनाएका थिए।"
प्रेस चौतारी सबै संगठनको मार्गनिर्देशक र सहयोगी बन्नुपर्छ,"लुम्बिनी : नेकपा (एमाले)का उपमहासचिव पृथ्बीसुब्बा गुरुङले पार्टी बलियो हुन जनवर्गीय सङ्गठन प्रभावकारी हुनुपर्नेमा बताएका छन्। लुम्बिनीमा मंगलबार सुरु भएको प्रेस चौतारी नेपालको केन्द्रीय कमिटी बैठकलाई सम्बोधन गर्दै उनले एमालेका अन्य संगठनभन्दा प्रेस चौतारी अब्बल हुनुपर्ने धारणा राखेका हुन्। पार्टीका २२ संगठन छन्। त्यसमध्ये म प्रेस चौतारीको इन्चार्ज छु। पार्टीका प्रचार विभाग प्रमुखसमेत रहेका गुरुङले भने, त्यस हैसियतले म प्रेस चौतारी अध्ययन, अनुसन्धानमा पोख्त हुनुपर्छ भन्ने चाहन्छु। प्रविधि प्रयोगमा यो संगठन अग्रणी हुनुपर्छ। अरू सबै संगठनभन्दा प्रेस चौतारी अब्बल हुनुपर्छ, सबै संगठनका लागि मार्गनिर्देशक र सहयोगी बन्नुपर्छ। केन्द्रीय कमिटीको बैठकमा चौतारीको नवौँ राष्ट्रिय महाधिवेशन, प्रदेश र जिल्ला अधिवेशनको मिति तय, साङ्गठिनक र आर्थिक प्रतिवेदनलगायत विषयमा छलफल हुनेछ। जारी विस्तारित केन्द्रीय कमिटीको बैठकमा केन्द्रीय अधिवेशन माघ २२ गते पोखरामा गर्ने प्रस्ताव भएको छ।"
समूहगत छलफलका लागि बुधबार १२ बजेसम्म समय थप,"काठमाडौं : नेकपा (माओवादी केन्द्र) ले राजनीतिक प्रतिवेदन र विधान मस्यौदामाथि समूहगत छलफल गर्न बुधबार मध्यान्ह १२ बजेसम्म समय थप गरेको छ। समूहगत छलफलका लागि मंगलबार दिनभर समय दिइएपनि नसकिएपछि बुधबार मध्यान्ह १२ बजेसम्मको समय थप गरिएको हो । कमलादीस्थित प्रज्ञा भवनमा सोमबार आठौं राष्ट्रिय महाधिवेशनको बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटोशीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदा प्रस्तुत गरेका थिए। बन्दसत्रमा प्रस्तुत र विधान मस्यौदामा मंगलबार दिनभर २५ समूह बनाएर समूहगत छलफल भएको माओवादी केन्द्रले जनाएको छ। अधिकांश समूहले वैचारिक तथा राजनीतिक दस्तावेज र विधान मस्यौदामाथिको छलफल गरेको र बाँकी समूहले बुधबार अपरान्ह १२ बजेभित्र छलफल सक्ने प्रचार प्रसार उपसमितिले जनाएको छ। बुधबार दिउँसो १ बजेबाट महाधिवेशनस्थल प्रज्ञा भवन, कमलादीमा समूहगत छलफलको निष्कर्ष प्रस्तुत गर्ने कार्यक्रम रहेको छ। समूहका प्रमुखले समूहगत छलफलको निष्कर्ष प्रस्तुत गर्न प्रत्येक समूह प्रमुखलाई १५ मिनेटको समय दिइएको बताइएको छ। महाधिवेशनको बन्दसत्रमा प्रचण्डको राजनीतिक प्रस्तावमाथि नेता सुरेन्द्र कार्कीले फरक प्रस्ताव पेश गरेका छन्। नेता कार्कीले आफ्नो प्रतिवेदनमा अन्तर्राष्ट्रिय परिस्थिति, घरेलु परिस्थिति, पार्टीको आगामी कार्यभारलगायतका विषय समावेश गरेका छन्। कार्कीले समावेशिताको नाममा भइरहेको गतिविधिमाथि पनि टिप्पणी गरेका छन्। नीति निर्माणमा जनताको सहभागिता नभएसम्म प्रजातन्त्रको सर्वाङ्गीण विकास हुन नसक्ने उनको प्रस्तावमा उल्लेख छ। उनले नेपालमा सङ्घीयता ल्याउनुको पछाडि चौर र चौतारामा बसेर पनि जनताको सेवा गर्न सकियोस् भन्ने अभिप्राय राखिएको भएपनि त्यस अनुसार हुन नसकेको उल्लेख गरेका छन्।"
माओवादी केन्द्रको बन्दसत्र : प्रतिवेदनमाथि समूहगत छलफल (फोटोफिचर),"काठमाडौं : नेकपा (माओवादी केन्द्र) ले राजनीतिक प्रतिवेदन र विधान मस्यौदामाथि समूहगत छलफल गरेको छ। कमलादीस्थित प्रज्ञा भवनमा सोमबार आठौं राष्ट्रिय महाधिवेशनको बन्दसत्रमा अध्यक्ष पुष्पकमल दाहाल प्रचण्डले राजनीतिक प्रतिवेदन, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदा प्रस्तुत गरेका थिए। माओवादी केन्द्रले २५ समूह बनाएर समूहगत छलफल गरेको हो। मंगलबार भएको समूहगत छलफलको निष्कर्ष नेपाल प्रज्ञा प्रतिस्ठान, कमलादीमा बुधबार दिँउसो समूह प्रमुखहरुले प्रस्तुत हुने कार्यतालिका छ। बन्द सत्रमा प्रचण्डले २१ औं शताब्दीमा समाजवादको नेपाली बाटोशीर्षकमा वैचारिक तथा राजनीतिक दस्तावेज प्रस्तुत गरेका थिए। गुरुङले विधान मस्यौदामा पार्टीको केन्द्रीय कमिटी २९९ सदस्यीय रहने, पदाधिकारीमा अध्यक्ष, वरिष्ठ उपाध्यक्ष, उपाध्यक्ष छ जना, महासचिव, उपमहासचिव दुईजना, सचिव तीन जना र कोषाध्यक्ष गरी १५ सदस्यीय पदाधिकारी रहने व्यवस्था प्रस्ताव गरेका छन्। केन्द्रीय कमिटीमा महिलाको ३५ प्रतिशत, दलितको १५ प्रतिशत, मुश्लिमको ५ प्रतिशत प्रतिनिधित्व हुने व्यवस्था गरिएको छ। सबै समूहबाट ४० वर्ष मुनिका युवाको २० प्रतिशत प्रतिनिधित्व अनिवार्य गरिएको छ। केन्द्रीय कमिटीले १० प्रतिशत मनोनित गर्ने प्रस्ताव गरिएको छ। पदाधिकारी र सबै तहका कमिटीहरुमा समावेशी प्रतिनिधित्व सुनिश्चित गर्ने प्रस्ताव गरिएको छ। महाधिवेशनको बन्दसत्रमा प्रचण्डको राजनीतिक प्रस्तावमाथि नेता सुरेन्द्र कार्कीले फरक प्रस्ताव पेश गरेका छन्। नेता कार्कीले आफ्नो प्रतिवेदनमा अन्तर्राष्ट्रिय परिस्थिति, घरेलु परिस्थिति, पार्टीको आगामी कार्यभारलगायतका विषय समावेश गरेका छन्। कार्कीले समावेशिताको नाममा भइरहेको गतिविधिमाथि पनि टिप्पणी गरेका छन्। नीति निर्माणमा जनताको सहभागिता नभएसम्म प्रजातन्त्रको सर्वाङ्गीण विकास हुन नसक्ने उनको प्रस्तावमा उल्लेख छ। उनले नेपालमा सङ्घीयता ल्याउनुको पछाडि चौर र चौतारामा बसेर पनि जनताको सेवा गर्न सकियोस् भन्ने अभिप्राय राखिएको भएपनि त्यस अनुसार हुन नसकेको उल्लेख गरेका छन्। छलफलमा प्रतिनिधिहरुले आआफ्नो सुझाव दिएका छन्।"
गणतन्त्रको मर्ममा माओवादीको नीति बन्नुपर्छ,"नेकपा माओवादी कुनै समय देशको शक्तिशाली पार्टी बन्यो। अहिले अरूको सहारामा हिँडिरहेको छ। कांग्रेसको बैसाखीमा सरकारमा अडिएको छ। माओवादी किन कमजोर भयो ? बाटो कहाँ बिरायो ? काठमाडौंमा जारी पार्टीको आठौं राष्ट्रिय महाधिवेशनमार्फत नेतृत्वपंक्ति आत्मालोचना गर्दै छ। महाधिवेशन स्थलमा भेटिएका माओवादीका कार्यकर्तालाई अन्नपूर्णकर्मी राजकरण महतो र तारा चापागाईंले सोधेका थिए, माओवादीले अब कस्तो नीति लिनु पर्छ ? दानालाल चौधरी, सप्तरी  रमेश लामा, सिरहा संघीयता, गणतन्त्रको मूल मर्मअनुसार नेपालको सन्दर्भमा त्यसलाई लागू गर्नुपर्छ। त्यसका लागि सैद्धान्तिक, राजनीतिक र जनताको अवस्थालाई टेकेर माओवादीले नीति बनाउनु उचित हुन्छ। जनताको सामाजिक, राजनीतिक, संस्कृतिक सबै पक्षलाई बलियो र रूपान्तरण गर्न सके मात्रै नयाँ नेपालको परिकल्पना पूरा हुन्छ।  तुलसीराम न्यौपाने, चितवनदेश र राष्ट्रलाई शक्तिशाली बनाउने नीति र नेतृत्व चाहिएको छ। जसले जनताको इच्छा र चाहना, राष्ट्रको विकास गरोस्। माओवादीले अब पक्कै नयाँ नीति लिनेछ। देश र जनताका लागि नीति लियो भने माओवादी देशको ठूलो पार्टी बन्न सक्छ। माओवादी धेरै महत्त्वाकांक्षी भएर बिग्रियो। सबै कमजोरीको समीक्षा गर्दै बलियो हुनुको विकल्प छैन।  गंगा बुढाथोकी, रामेछापनयाँ विचार र नयाँ क्रान्तिकारी अवस्था आजको आवश्यकता हो। जसरी जनयुद्धमा प्रत्यक्ष संलग्न भएर हकअधिकारका निम्ति लड्यौं। जसरी राज्यको व्यवस्था र जनताको अवस्था फेर्न जनताका छोराछोरीले बलिदानी दिए। त्यसको प्रतिफल आउने गरी काम गर्नुपर्छ। पार्टीभित्र घुसपैठ, दलाल, पुँजीपतिलाई हटाउनु पर्छ। नेताहरू आफ्नो स्वार्थका लागि होइन, जनताका लागि लड्नु पर्छ।  चूडामणि अधिकारी, दक्षिण कोरियामाओवादी नीति जनमुखी र गाउँमुखी हुनुपर्छ। माओवादीले देश र जनताका लागि विकास निर्माणका काम गर्नु पर्छ। गाउँ फर्किने जनमुखी कार्यक्रम गर्ने, जनताको समस्या बुझ्ने र समस्याको उपाय खोज्ने गर्नुपर्छ। माओवादीले पाएको मन्त्रालयअन्तर्गत राम्रो काम गरेर जानुपर्छ।  चम्फा कार्की, ओखलढुंगामाओवादीको यस अगाडिका पनि नीति कार्यक्रम पनि जनमुखी, लोकतान्त्रिक अनि समावेशी नै हो। त्यसलाई माओवादीले पूर्ण रूपमा कार्यान्वयन गर्न सकेका छैन। ती माओवादी एजेन्डा अपूरा भएर बसेका छन्। अधुरा एजेन्डालाई पूरा गर्ने खालको कार्यदिशा हुनुपर्छ। माओवादी एजेन्डा युद्धकालमा जसरी शान्तिकालमा आउँदा कार्यान्वयन सहमति र सहकार्यमा जाँदा एजेन्डा छुटेका छन्।  जाकिर हुसेन, सुनसरीआठौं महाधिवेशनबाट मुख्यतया माओवादी पार्टीलाई नयाँ विचारमा उठाउनु पर्छ। नयाँ किसिमको पार्टी निर्माण गर्नुपर्छ भन्ने माओवादी पार्टीको पछिल्लो नारा हो। त्यहीअनुसार विचारमा परिमार्जनसँगै परिस्कृत गर्नुपर्छ। त्रुटिहरूको निर्मम समीक्षा गरेर त्यसै अनुरूप फेरि नयाँ ढंगले समाजवादीतर्फ पार्टीको उद्देश्य बनाउनु पर्छ। अहिलेको विश्वपरिवेशको अवस्था हेर्दा चुनौतीपूर्ण छ।  कल्पना अर्याल, स्याङ्जासबै पार्टीले गरेको महाधिवेशनभन्दा माओवादीको महाधिवेशन फरक छ। नेतृत्व निर्माणमा भन्दा नीति निर्माणमा मुख्यतः ध्यान दिएका छौं। जसरी हामीले हिजो प्रचण्डपथले जनतामा जागरण उभार ल्यायो, त्यसैलाई नयाँ ढंगमा विकसित गर्दै अगाडि जान सक्नुपर्छ। सम्पूर्ण जनतालाई हितमा राखेर काम गर्नुपर्छ। समग्र राजनीतिलाई नयाँ ढंगले उचाइमा लैजान चाहन्छौं। हाम्रो नीति यही नै हो।  भीमबहादुर विक क्षितिज, कास्कीमहाधिवेशनले नयाँ वैचारिक सम्प्रेषण गरेर अगाडि बढ्ने संकल्प गरेको छ। अध्यक्ष प्रचण्डको बडो मिहिनेतपूर्वक लामो समय लगाएर प्रतिवेदन तयार पार्नु भएको छ। यसले अहिलेको राजनीति पेरिफेरिको रूपमा रहेर आगामी बाटो तय गर्नेछ। समाजवादी क्रान्तिका आधारभूत कार्यक्रम कसरी सम्पन्न गर्न सकिन्छ भन्ने नीतिगत रूपमा प्रस्ताव आइरहेका छन्, सोहीअनुसार अगाडि बढ्ने छौं।"
राष्ट्रियसभा चुनावमा १२ दल भाग लिने,"काठमाडौं : राष्ट्रियसभाका एकतिहाइ सदस्यको निर्वाचन माघ १२ गते तोकिएको छ। यसका लागि निर्वाचन आयोगमा १२ वटा दल दर्ता भएका छन्। आयोगका प्रवक्ता शालिग्राम शर्मा पौडेलका अनुसार निर्वाचनमा भाग लिन चाहने दललाई दल दर्ता गर्न पुस ११० गतेसम्म समय छुट्ट्याइएको थियो । तर, दलहरूले अन्तिम समयमा मात्र दर्ता गराए। कांग्रेसले भाग लिन पाउने भएको छ। पौडेलले भने, शनिबार दिउँसो १४औँ महाधिवेशनबाट निर्वाचित संघीय, प्रदेश कार्यसमितिको नयाँ सूची अन्तिम समयमा कांग्रेसले आयोगमा बुझाएको थियो। दल दर्ता भएसँगै पार्टीको संशोधित विधान र वार्षिक लेखापरीक्षणको प्रतिवेदन पनि कांग्रेसले आयोगमा बुझाएको कांग्रेस पार्टी कार्यालयका मुख्य सचिव कृष्णचन्द्र पौडेलले बताए। दर्ता गरिएका १२ दलमध्ये पुस ९ गते ८ दल नेकपा माओवादी, नेकपा एकीकृत समाजवादी, राष्ट्रिय जनमोर्चा, नेपाल मजदुर किसान पार्टी, नेकपा एमाले, ऐतिहासिक प्रजातान्त्रिक जनता पार्टी नेपाल, नेपाल लोकतान्त्रिक पार्टी, जनता समाजवादी पार्टी)ले दल दर्ता गराएका थिए। त्यस्तै, पुस १० गते ४ दल (नेपाली कांग्रेस, लोकतान्त्रिक समाजवादी पार्टी नेपाल, राप्रपा नेपाल, नेपाल परिवार) दर्ता भएको पौडेलले बताए। संविधानको धारा २७१ तथा राजनीतिक दलसम्बन्धी ऐन, २०७३ को दफा ४८ बमोजिम दर्ताका लागि आग्रह गरिएको थियो। धारा २७१ को व्यवस्थाअनुसार चुनाव हुनुभन्दा अघि आयोगमा दल दर्ता गर्नुपर्ने व्यवस्था छ। राष्ट्रियसभाका ५९ सदस्यमध्ये १९ जनाको पदावधि फागुन २० गते सकिँदैछ। जसमध्ये निर्वाचित १८ र राष्ट्रपतिबाट मनोनित १ जनाको कार्यकाल सकिन लागेको हो। राष्ट्रियसभा सदस्यको पदावधि सकिनुभन्दा ३५ दिन अगाडि नै निर्वाचन गरिसक्नुपर्ने कानुनी व्यवस्था छ। आयोगले राष्ट्रियसभा सदस्य निर्वाचनका लागि निर्वाचन तालिका र कार्यक्रम स्वीकृत गरेको छ। प्रवक्ता पौडेलका अनुसार पुस २० गते उम्मेदवारी दर्ताको कार्यक्रम छ। २१ गते उम्मेदवारीमा दाबी विरोधको उजुरी दिने भनी तोकिएको छ। २२ र २३ गते उजुरीमाथि जाँचबुझ गरी निर्णय गर्ने समय छुट्ट्याइएको छ। २४ गते उम्मेदवारले नाम फिर्ता लिने र २५ गते उम्मेदवारको अन्तिम नामावली प्रकाशन गर्ने कार्यतालिका बनाइएको छ। अन्तिम नामावली प्रकाशन गरेको दिन उम्मेदवारलाई निर्वाचन चिह्न प्रदान गर्ने र तोकिएका मतदान केन्द्रमा माघ १२ गते बिहान ९३ बजेसम्म मतदान हुनेछ।"
अरु सरकारभन्दा भिन्न हुनुपर्यो भनेर देउवाज्यूलाई भनेको छुः माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले राष्ट्रिय राजनीतिमा आफ्नो पार्टी अग्रस्थानमा रहेको दावी गरेका छन्। नेकपा एकीकृत समाजवादी र नेकपा जनवादीबीच एकता घोषणा सभामा बोल्दै अध्यक्ष नेपालले यस्तो बताएका हुन् । उनले भने, हामी अरु सरकारभन्दा भिन्न हुनुपर्यो भनेर शेरबहादुर देउवा ज्यूलाई भनेको छु । देश विकासलाई प्राथमिकता दिनुपर्छ । म टुलुटुलु हेरेर बस्ने मान्छे होइन । समस्या छन् भने भाग्ने मान्छे पनि होइन । हाम्रो समाजलाई परिवर्तन गर्नुछ । देशलाई समाजवादउन्मुख बनाउनुछ । नेता नेपालले इमान्दारिता,निष्ठा र समर्पणले मात्रै जनताको विश्वास जित्न सकिने बताए। 'नत्र भने त व्यक्तिवादको सिकार भइहाल्यो,' उनले भने।"
प्रचण्डको प्रतिवेदनमाथि प्रतिनिधिबीच सामूहिक छलफल सुरु,"काठमाडौं : नेकपा (माओवादी केन्द्र) को जारी महाधिवेशनमा अध्यक्ष पुष्पकमल दाहाल 'प्रचण्ड'ले पेश गरेको राजनीतिक प्रतिवेदनमाथि प्रतिनिधिबीच सामूहिक छलफल सुरु भएको छ। छलफल गर्न २५ समूह बनाइएको छ। प्रतिवेदन छुट्टाछुट्टै २५ समूह विभाजन गरी मंगलबारबाट छलफल सुरु भएको हो। समूहगत छलफलपछि प्रतिवेदन पेश गर्न टोली नेतासहित विभिन्न स्थान तोकिएको हो। जेष्ठ कम्युनिस्ट मञ्चको संयोजकमा एमके प्रसाईंलाई तोकिएको छ। सल्लाहकारको दुई समूह बनाइएको छ। जसको नेतृत्व नन्दकुमार थापाले गर्दैछन्। माओवादी केन्द्रका अनुसार प्रदेश १ को दुई समूहबाट हर्क गुरुङ, प्रदेश २ को दुई वटा समूहबाट गणेश साह, बागमती प्रदेशको दुई समूहबाट सरल सहयात्री, लुम्बिनी प्रदेशको दुई समूहबाट चक्रपाणि खनाल, गण्डकी प्रदेश दुई समूहबाट गायत्री गुरुङ, कर्णाली प्रदेशको दुई समूहबाट विमला केसी र सुदूरपश्चिम प्रदेशको दुई समूहबाट खगराज भट्टले नेतृत्व गर्नेछन्। यसैगरी केन्द्रीय विभागको दुई समूहबाट मायाप्रसाद शर्मा, प्रवास समितिबाट लक्ष्मण पन्त, सम्पर्क समन्वय प्रदेशको दुई समूहबाट कृष्ण अधिकारी, जनवर्गिय मोर्चाबाट अमृता थापाले नेतृत्व गर्ने माओवादी केन्द्रले जनाएको छ। विशेष प्रदेशको नेतृत्व जगत सिंखडा, सम्पूर्ण आयोगहरूको नेतृत्व विष्णुविकास श्रेष्ठले गर्नेछन्। महाधिवेशन ५ दिनसम्म चल्नेछ।"
प्रचण्डको राजनीतिक प्रतिवेदनमा राम कार्कीले पेश गरे पूरक प्रस्ताव,"काठमाडौं : माओवादी केन्द्रका नेता राम कार्कीले पार्टी अध्यक्ष पुष्पकमल दाहाल प्रचण्डको राजतीनिक प्रतिवेदनमा पूरक प्रस्ताव पेश गरेका छन्। नेता कार्कीले पार्टीले आफैभित्रको भ्रष्ट आचारणलाई दुरुत्साहित गरेर उत्पीडित सामाजिक वर्गको मन जित्नुपर्ने भन्दै मंगलबार ११ पृष्ठ लामो पूरक प्रस्ताव पेश गरेका हुन्। पार्टी जीवनमा र राजनैतिक नीति निर्माणमा निरन्तर कटुता कार्यकर्तामा विराग, तटस्थता र विरक्ति भित्रिएको पूरत प्रस्तावमा उल्लेख छ। यस्तै उनले पार्टीले कज्याएका जनवर्गले पार्टीलाई अवसरवादबाट रोक्ने बाँधको रुपमा काम गर्न नहुने बताएका छन्। माओको शिक्षाको पुन:अध्यन र पुन: व्याख्या हुनु जरुरी रहेको औंल्याएका छन्। उनले भनेका छन्,' माओत्सेतुङले हामीलाई सिकाउनु भएको छ कि ज्ञान आकाशबाट खस्दैन। 'उत्पादनको निम्ति संघर्ष वर्गसंघर्ष र वैज्ञानिक प्रयोग' उहाँले स्रोतको रुपमा औंल्याउनु भएको यी तीन क्षेत्रलाई उपेक्षा गरेर नयाँ विचारको कुरा गर्नु काल्पनिक उडान हुनसक्छ। तर,त्यस्ता उडानले आजको विश्वको कार्यभार पूरा गर्न सकिदैन। माओको यही शिक्षाको पनि पुन:अध्ययन र पुन:व्याख्या हुन जरुरी छ।'"
"एमाले रामेछापको जिल्ला अधिवेशन पौष २३ गते, १७ गते प्रतिनिधि छनोट गर्ने","काठमाडौं : नेकपा (एमाले) रामेछापको आठौं जिल्ला अधिवेशन पौष २३ र २४ गते गर्ने भएको छ। जिल्ला सचिवालयको बैठकले पुस २३ देखि सदरमुकाम मन्थलीमा सुरू हुने जिल्ला अधिवेशनमा भाग लिने प्रतिनिधिहरूको मापदण्ड र संख्या तय गरेको एमाले रामेछाप प्रचार विभाग प्रमुख प्रकाशकुमार कार्कीले जानकारी दिए। एमालेले राष्ट्रिय महाधिवेशन गरेपनि प्रदेश र जिल्लाको अधिवेशन गर्न बाँकी रहेको छ। उनका अनुसार अधिवेशनमा सहभागी हुने प्रतिनिधि पौष १७ गते जिल्लाका ६४ वडामा एकै दिन छनोट गरिनेछ। जिल्ला सचिवालयको बैठक बसेर जिल्ला अधिवेशनको मिति, मापदण्ड र संख्या तोकिएको छ। पौष १७ गते एकै दिन ६४ वडाबाटै अधिवेशनमा सहभागी हुने प्रतिनिधि छनोट गर्न निर्देशन दिइसकेका छौं। उनले भने, अधिवेशनका लागि सल्लाहकार, पालिका कमिटीहरु, जनसंगठनहरु र रामेछाप सम्पर्क मञ्च कमिटीबाट पौष १८ गते प्रतिनिधि छनौट गर्न भनेका छौं। जिल्ला अधिवेशन गर्न जिल्ला अध्यक्ष शान्तिप्रसाद पौडेलको संयोजकत्वमा जिल्ला कमिटीका सदस्य, नगर गाउँपालिका कमिटी पदाधिकारी, जनसंगठन र सम्पर्क मञ्चका पदाधिकारी रहेको मुल व्यवस्थापन कमिटी गठन गरेको एमालेले जनाएको छ। अधिवेशनको तयारीस्वरुप शान्ति प्रसाद पौडेलको संयोजकत्वमा राजनितिक सांगठनिक प्रतिवेदन तयारी र आर्थिक व्यवस्थापन समिति, आनन्दकुमार श्रेष्ठको संयोजकत्वमा प्रतिनिधि व्यवस्थापन समिति, प्रकाशकुमार कार्कीको संयोजकत्वमा प्रचार प्रसार समिति, रामप्रसाद देवकोटाको संयोजकत्वमा आर्थिक प्रतिवेदन तयारी समितिलगायत अन्य समितिसमेत गठन भएको छ। कसरी हुँदैछ प्रतिनिधि छनोट ? प्रचारविभाग प्रमुख कार्कीका अनुसार प्रत्येक वडामा पहिलो ५० जना संगठित सदस्य बराबर एक महिलासहित तीन जना प्रतिनिधित्व हुनेछ। त्यसपछिको पहिलो ५० सदस्यको १ खुल्ला र त्यसपछिको ५० मा महिला प्रतिनिधि क्रमशः हुनेछ। अन्तिममा बाँकी रहेकोमध्ये २५ जना वा सो भन्दा बढी भएमा थप १ जना र २५ भन्दा कम भएमा प्रतिनिधि हुन पाउने छैन। उत्पीडितको हकमा प्रत्येक वडाबाट १० लाई आधार संख्या मानि त्यसबाट १ पुरुष वा महिला, प्रत्येक थप १० मा महिला प्रतिनिधि हुनेछ। अन्तिम बाँकी ५ वा ५ भन्दामाथि भए थप १ जना र ५ जनाभन्दा घटी भएमा थप प्रतिनिधि हुने छैन। जिल्लामा रहेका विभिन्न जनवर्गीय संगठनलाई पनि अधिवेशन प्रतिनिधिको कोटा तोकिएको कार्कीले जानकारी दिए। राष्ट्रिय युवा संघ नेपाल  ५उत्पिडित जाति मुक्ति समाज  ५ अनेरास्ववियु  ५नेपाल खेलकुद महासंघ  ५ अखिल नेपाल किसान महासंघ  ५भुपु सैनिक प्रहरि संगठन  २ नेपाल ट्रेड युनियन जिफन्ट  ३प्रगतिशिल कानुन व्यवसाय संगठन  २ अखिल नेपाल महिला संघ  ५प्रगतिशिल इन्जिनियर्स एसोसिएसन नेपाल २ प्रेस चौतारी  ५राष्ट्रिय स्वास्थ्यकर्मी संघ नेपाल  २ लोकतान्त्रिक जनजाती महासंघ  ५नेपाल राष्ट्रिय शिक्षक संगठन५ पेशागत महासंघ  ५नेपाल निर्माण उद्योग परिषद्  २ जनसाँस्कृतिक महासंघ  २रामेछाप काठमाण्डौ सम्पर्क मञ्च  १५ मानव अधिकार एलाएन्स  ५जिल्ला सल्लाहकार  १५ नेपाल उद्योग व्यवसायी महासंघ  ५नपा गापा कमिटी  ५ नेपाल बुद्धीजीवी परिषद्  २"
स्कारपियो दुर्घटनामा मृत्यु हुनेको संख्या ६ पुग्यो : ३ जना गम्भीर घाइते,"रौतहट : चन्द्रपुरगौर सडक खण्डको जयनगर नजिक स्कारपिओ दुर्घटना भएको छ। दुर्घटना हुँदा ६ जनाको मृत्यु भएको छ। चारजनाको घटनास्थलमा नै र २ जनाको उपचारको क्रममा ज्यान गएको हो। दुर्घटना हुँदा गाड़ीभित्र रहेका ९ जनामध्ये ६ जनाको मृत्यु भएको छ। तीन जना घाइते छन्। उनीहरु रौतहटको गढीमाई नपा पर्सा गम्हरियाबाट परोहा नगरपालिकाको नरकटिया जन्ती गएका थिए। विवाह कार्यक्रम सकेर घर फर्कने क्रममा जीपका यात्रु मध्ये १६ वर्षीय सेख नौसाद, २२ वर्षीय सेख सैनुल्लाह, ५५ वर्षीय मारूफ मिया अंसारी र २५ वर्षीय सेख अफ्ताव, शेख असरद र शेख अब्लेखको मृत्यु भएको प्रहरीले जनाएको छ। जीप सडक किनारको बिजुलीको पोलमा ठोक्किएर दुर्घटनामा परेको इलाका प्रहरी कार्यालय गरुडाका प्रहरी नायव उपरीक्षक श्रीराम भण्डारीले जानकारी दिए। जन्ती चढेको भारतीय नम्बरको बिआर ०५ पिए ६९५३ नम्बरको स्कारपियो अनियन्त्रित भइ दुर्घटना भएको हो। मंगलबार करिव चार बजेको समयमा जीप दुर्घटना भएको हो। मृतक सबै गढिमाई नपा ३ का रहेका छन्। स्करपियो जीप पोलमा ठोक्किएर सडकबाट करिव २० फिट तल खसेको जिल्ला प्रहरी कार्यालयले जनाएको छ। घाइते एक जनाको वीरगजमा र दुईजनाको गरुडा स्थित ग्रान्डी अस्पतालमा उपचार भैरहेको छ।"
कैलालीको लम्कीमा सुरक्षा फौज खटाउन गृहमन्त्रीको निर्देशन,काठमाडौं : गृहमन्त्री बालकृष्ण खाणले कैलालीको लम्कीमा प्रहरी नायव उपरीक्षक र कैलालीकै जानकी गाउँपालिका वडा नं ९ अमरावतीमा प्रहरी नावय निरीक्षकको नेतृत्वमा सुरक्षा फौज खटाउन निर्देशन दिएका छन्। उनले प्रहरी प्रधान कार्यालयका अतिरिक्त प्रहरी महानिरीक्षक विश्वराज पोखरेल र सुदूरपश्चिम प्रहरी प्रमुख पुरुषोत्तम कँडेललाई निर्देशन दिएका हुन्। कैलालीको जानकी गाउँपालिकाकाठमाडौं सम्पर्क समितिले बुझाएको ध्यानाकर्षण पत्र मंगलबार सिंहदरबारमा बुझ्दै गृहमन्त्री खाणले पोखरेल र कँडेललाई तत्काल सुरक्षा फौज र अहिले रहेको भन्दा माथिल्लो दर्जाको अधिकृतलाई नेतृत्वमा खटाउन निर्देशन दिएका हुन्। त्यस्तै गृहमन्त्री खाणले प्रहरी प्रधान कार्यालयलाई अमरावती प्रहरी कार्यालयमा सवारी साधनको व्यवस्था गर्न पनि निर्देशन दिएका छन्। अहिले अमरावतीमा प्रहरी सहायक निरीक्षक र लम्कीमा प्रहरी निरीक्षकको नेतृत्वमा सुरक्षा फौज तैनाथ छ। गृहमन्त्री खाणले नागरिकको जीवन रक्षाका लागि सरकार संवेदनशील रहेको बताए। नागरिकलाई सुरक्षाको प्रत्याभुति दिलाउन सरकारले कुनै कसुर बाँकी नराख्ने उनको भनाइ छ। टोलीले गृहमन्त्री खाणलाई बुझाएको ध्यानाकर्षण पत्रमा कात्तिक २३ गते टिकापुरमा भएको भुपेन्द्र बडुवाल हत्या प्रकरण सेलाउन नपाउँदै पुस २ गते जानकी गाउँपालिका ९ अमरावतीमा अर्जुन दास हत्याको निष्पक्ष छानबिन गरी दोषीलाई कानुन बमोजिम कारबाहीको माग गरिएको छ। त्यस्तै ध्यानाकर्षण पत्रमा कमजोर सुरक्षा निगरानीका कारण कैलाली हत्या हिंसाको केन्द्र बनेकाले रोक्न पहल गरिदिन माग गरिएको छ।
नेपालभारत जोड्ने खलंगा पुल बेलुकी थप दुई घण्टा खुल्ने,दार्चुला : महाकाली नगरपालिका खलंगास्थित नेपालभारत जोड्ने झोलुङ्गे पुल खुला हुने समय बढेको छ । यसअघि बिहान ७ः१५ बजेदेखि साझँ ५ः१५ बजेसम्म खुला रहँदै आएकोमा मङ्गलबारदेखि थप दुई घण्टा खुल्ला रहने जिल्ला प्रशासन कार्यालय दार्चुलाले जनाएको छ । सीमापुल खुला रहने समय बढाउनका लागि धारचुला तहशिलले दार्चुला प्रशासनलाई पत्राचार गरेको थियो । दुबै देशका नागरिकको सहजताका लागि खलंगास्थित सीमा पुल बेलुकी थप दुई घण्टा खुला गर्ने निर्णय गरिएको दार्चुलाका प्रमुख जिल्ला अधिकारी सिद्धराज जोशीले जानकारी दिए । अपरान्ह ५ः१५ बजेसम्म मात्रै पुल खुला रहँदा नागरिकहरू समस्यामा पर्ने गरेका थिए । यसैबीच व्याँस गाउँपालिका५स्थित तिग्रम पुल अहिलेपनि बिहान १० बजेपछि मात्रै खुल्ने गरेको छ । उक्त पुलपनि बिहान ७ बजे खुलाउन व्याँसका नागरिकले भारतीय प्रशासनलाई आग्रह गरेका छन् । दार्चुलामा भारतसँग सीमा जोडिएका क्षेत्रमा ६ वटा सीमा पुल रहेका छन् ।
"बजारमा भीड, कोरोनाको जोखिम उस्तै","चितवन : केही समयअघि सकिएको छठ पर्वमा हजारौंको भीड लागेको थियो। नारायणगढ स्थित नारायणी नदी किनारमा छठमा पूजा गर्ने र हेर्न जानेको भीड नै लाग्यो। त्यसअघि मनाइएको दसैं, तिहार र तीजमा पनि मानिसको भीड कम थिएन। चाडपर्व मनाउने क्रममा मानिसहरुको लापरवाहीले जिल्लामा जोखिम बढाएको छ। चाडबाडलगत्तै नेकपा एमालेले महाधिवेशन लाखौंको भीड जम्मा गरेर चितवनमा आयोजना गर्यो। अन्य राजनैतिक दलले पनि जिल्लास्तरमा भीड गरेर कार्यक्रम गर्न छोडेका छैनन्। कोभीडसँगै ओमिक्रोन संक्रमणको खतराको बढेको छ। कार्यक्रमहरुमा सर्तकता अपनाएको देखिएन। चाडवाडपछि अहिले मेला महोत्सवको तयारी पनि उत्तिकै छ। योसँगै बढेको चिसोले जोखिम पनि बढ्ने चिकित्सकले बताएका छन्। मानिसहरुको लापरवाही कम भएको छैन। आवतजावत गर्नेले कोरोनाको जोखिमलाई हेलचेक्रयाइँ गरेका छन्। कोरोना परीक्षण गर्ने मध्येका पाँच प्रतिशतको हाराहारीमा पोजिटिभ देखिएको छ। चाडबाडमा किनमेल गर्नेको भीड बढेको हुँदा फेरि सक्रमण दर बढ्ने जोखिम छ। जिल्ला स्वास्थ्य कार्यालय चितवनका प्रमुख दिपक तिवारीले झन जोखिम बढ्ने खतरा रहेको बताए। अहिले संक्रमितको संख्या नबढे पनि ढुक्क हुने अवस्था छैन। तर पनि भीड रोकिएको छैन। कतिखेर संक्रमण दरको अवस्था उकालो लाग्ने हो थाहा हुँदैन , तिवारीले भने , भ्याक्सिनको प्रभावले पनि मानिस निर्धक्क छन्। तर सावधानी अपनाएन भने बढ्न सक्ने खतरा छ। बजारमा किनमेल गर्नेको भीड लाग्ने गरेको छ। किनमेल गर्नेले सावधानी अपनाएको भेटिंदैन। केहीले मास्क लगाए पनि सावधानी अपनाएको देखिंदैन। कोरोनाको संक्रमणदर घटे पनि मानिसहरु लापरवाही गर्न थालेका छन्। कतिपयले स्वास्थ्य मापदण्ड समेत पालना गर्दैनन्। बजारमा देखिने भीडले स्वास्थ्यकर्मी समेत चिन्तित् छन्। अहिले केही सामान्य भए पनि चिसो बढ्न थालेको छ। हेलचेक्राई बढ्यो भने जोखिम पनि बढ्छ, भरतपुर अस्पतालका वरिष्ठ फिजिसियन डा प्रकाश खतिवडाले भने , लापरवाही बढेको छ। सजगता अपनाउनुपर्ने देखिएको छ। नारायणगढ बजारका व्यापारिक पसलमा ग्राहकको चाप बढेको छ। कोरोनाको जोखिम भए पनि लकडाउन नहुँदा नारायणगढमा किनमेलका लागि जाने सर्वसाधारणको भीड बाक्लो छ। बढ्दो भीडभाडले कोरोना जोखिमसमेत बढाएको छ। नारायणगढ, भरतपुर, टाँडी लगाएतका ठुला बजारमा अत्याधिक भीड छ। पसलमा किनमेलका लागि जाने सर्वसाधारणको भीड बाक्लो छ। ब्यवसायी भने पुरानै लयमा फर्किन लागेको भन्दै खुसी छन्। नारायणगढका व्यवसायी एकदेव रिमालले बजारमा मानवीय चाप बढेको बताउँछन्। धेरै समय कोभिडले थलिएको व्यवसाय चाडवाडका कारण चलाएमान हुन थालेको छ , उनले भने , यसरी हेर्दा लामो समय सुस्ताएको व्यवसायमा केही आशा देखिएको छ। हामीले सजक गराएका छौ । किनमेलमा हिँडेकाहरू कतिपय मास्क नलागाई हिंडेका थिए। बजारमा आवतजावत गर्दा सार्वजनिक यातायातमा यात्रुको चाप बढेको छ। अव्यवस्थित भीडका कारण कोरोना सङ्क्रमण थप फैलने चिन्ता चिकित्सकको छ। परिवार र समुदायमा घुलमिल हुँदा संक्रमणको खतरा छ। हेलदचेक्राईं गर्ने प्रवृत्ति पनि बढेको छ। स्वास्थ्य सुरक्षामा समेत सजकता अपनाएको पाइँदैन। खोप लगाएको कारण पनि केही ढुक्क छन्। त्यसले पनि जोखिमको त्रास बढाएको छ। चितवनमा मंगलबार छ जना नयाँ कोरोना संक्रमित थपिएका छन्। यो सहित जिल्लामा कोरोना भाइरसका सक्रिय संक्रमितको संख्या ८३ पुगेको छ। चार जना अस्पतालको आइसोलेसन केन्द्रमा उपचाररत छन्। बाँकी ७९ जना होम आइसोलेसनमा छन्। चितवनमा हालसम्म कोरोना संक्रमितको संख्या २७ हजार २०३ पुगेको छ। त्यसमध्ये २६ हजार ६८५ संक्रमणमुक्त भएका छन्। ४३५ जनाले भने कोरोना संक्रमणकै कारण ज्यान गुमाए। पछिल्लो २४ घण्टामा ११ जना संक्रमणमुक्त भएका स्वास्थ्य कार्यालय चितवनले जनाएको छ।"
बृज इन्टरनेसनलको दोस्रो शाखा महाराजगन्जमा,"काठमाडौं : बृज इन्टरनेसनल एजुकेशन कन्सल्टेन्सी कमलादीले आफ्नो दोस्रो शाखा महाराजगन्जमा शुभारम्भ गरेको छ। नेपाल शैक्षिक परामर्श संघ(इक्यान)का अध्यक्ष प्रकाश पाण्डेले उक्त शाखाको शुभारम्भ गरेका हुन् । उच्च शिक्षा हासिल गर्ने उद्देश्यले बेलायत, अष्टेलिया, अमेरिका, न्युजिल्यान्ड, क्यानडा लगायतका राष्ट्रमा जान चाहने विद्यार्थीहरूलाई लक्षित गरी गुणस्तरीय शैक्षिक परामर्श प्रदान गर्दै आएको बृज इन्टरनेसनल एजुकेशन कन्सल्टेन्सीले विद्यार्थीहरुलाई सहज होस भन्ने उद्धेश्यले महाराजगन्जमा आफ्नो शाखा विस्तार गरेको जनाएको छ । विद्यार्थीहरूलाई टेस्ट प्रिपेसन, एब्रड स्टडी, काउन्सिलिङ र भिजा प्रकृयाका बारेमा व्यवसायिक सेवा प्रदान गरिरहेको र यस शाखाबाट पनि गुणस्तरीय शैक्षिक परामर्श प्रदान गर्ने नेपाल शैक्षिक परामर्श संघ इक्यानका अध्यक्ष प्रकाश पाण्डेले बताए । कार्यक्रममा इक्यानका पूर्व अध्यक्ष दिपक गुरुङ, युनिभर्सिटी क्यानडा वेष्टका नेपाल प्रतिनिधि नेत्र कोइराला, साउदन एकेडेमी ग्रुपका सुरज रायमाझी, सेर्फड कलेजका बिक्रम श्रेष्ठ, स्टडी ग्रुपका सबिन कार्की, एटीसीडब्लुकी जेनी प्रधान लगायतको उपस्थिति रहेको थियो ।"
"रौतहटमा स्कारपियो दुर्घटना : ४ जनाको मृत्यु, ३ गम्भीर",रौतहट : रौतहटको चन्द्रपुरगौर सडकखण्डमा स्कारपिओ दुर्घटना हुँदा ४ जनाको मृत्यु भएको छ। गढीमाई नपा गम्हरिया टोलबाट परोहा नपाको नरकटिया टोलमा जन्ती लिएर गएको भारतीय गाडी बिआर शून्य ५ पिए ६९५३ नम्बरको रातो स्कारपियो फर्किने क्रममा आफैँ अनियन्त्रित भई दुर्घटनामा परेको हो। बिजुलीको पोलमा ठोक्किएर घटनास्थलमै ४ जनाको मृत्यु भएको हो। दुर्घटनामा गम्भीर घाइते भएका तीन जनाको स्थानीय अस्पतालमा उपचार भइरहेको छ। मृतकको सनाखत हुन बाँकी रहेको छ। मंगलबार सबा चार बजे स्करपियो जीप सडकबाट झण्डै २० फिट तल खसेको जिल्ला प्रहरीका डीएसपी सुनील मल्लले बताए। दुर्घटनाको थप विवरण आउन बाँकी रहेको प्रहरीले जनाएको छ।
जन्ती लिएर गएको स्कारपियो दुर्घटना : ४ जनाको मृत्यु,रौतहट : चन्द्रपुरगौर सडक खण्डको जयनगर चोकभन्दा १ किलोमिटर दक्षिणतर्फ स्कारपिओ दुर्घटना भएको छ। जिल्लाको गढीमाइ नगरपालिका गम्हरिया टोलबाट परोहा नगरपालिकाको नरकटिया टोलमा जन्ती लिएर गएको भारतीय गाडी बिआर ०५ पिए ६९५३ नम्बरको रातो स्कारपियो फर्किने क्रममा आफैँ अनियन्त्रित भइ दुर्घटनामा भएको हो। बिजुलीको पोलमा ठक्कर खाँदा घटना स्थलमा ४ जनाको मृत्यु भएको छ भने ३ जनाको अवस्था चिन्ताजनक रहेको प्रहरीले बताएको छ। दुर्घटनाको थप विवरण आउन बाँकी रहेको प्रहरीले जनाएको छ। मंगलबार सबा चार बजे दुर्घट्ना भएको हो। मृतकको सनाखत हुन सकेको छैन। स्करपियो जीप सडकबाट झण्डै २० फिट तल खसेको जिल्ला प्रहरीका डिएसपी सुनील मल्लले बताए। घाइते ३ जनाको स्थानीय अस्पतालमा उपचार भइरहेको छ।
कोभिड छलेर महोत्सव,"चितवन : कोभिडको जोखिममा रोकिएका महोत्सव यस वर्ष चितवनमा धमाधम गरिंदै छ। कोरोना भाइरसको नयाँ भेरियन्ट ओमिक्रोनको जोखिमको आंकलन गरिए पनि जिल्लामा महोत्सवको गरिएको हो। जोखिमको डर भनिए पनि जिल्ला स्थित विभिन्न संघ संस्थाले महोत्सवको आयोजना गर्न लागेका हुन्। करिब एक साताको अन्तरालमा चितवनमा चारवटा महोत्सव हुँदैछ। कोभिडका कारण रोकिएको महोत्सव यस वर्ष गर्न लागिएको हो। सात वटा स्थानीय तहमध्ये चार वटामा महोत्सव गरिंदै छ। कोरोना भाइरसको नयाँ भेरियन्ट यसअघिका भन्दा धेरै गुणा संक्रामक रहेको भन्दै विश्व स्वास्थ्य संगठन (डब्लुएचओ) ले चिन्ता गरेको छ। तर जिल्लामा भने बढी भीड हुने महोत्सवको तयारी छ। आयोजक संस्थाले सतर्कताका साथ आयोजना गर्न लागेको जनाएको छ। उद्योग वाणिज्य संघ चितवनको आयोजनामा पौष २५ गतेदेखि चितवन महोत्सव गर्दैछ। आयोजक संस्थाले कोभिडको जोखिम न्यूनीकण गरेर महोत्सव गर्न लागेको जनाएको छ। त्यसै लहलहैमा महोत्सव गर्न लागेको होइन, जिल्ला स्वास्थ्य कार्यालयको समन्वय गरेका छौं , उद्योग वाणिज्य संघ चितवनका अध्यक्ष राजु श्रेष्ठले भने, जिल्लामा धेरैले खोप लगाइसकेका छन्। विद्यालय उमेरकालाई पनि खोप लगाइसक्ने हुनाले हामीले महोत्सव आयोजना गरेका हौं। कोभिडले धरासायी भएको अर्थतन्त्र उकास्न महोत्सव गरिएको बताए। अघिल्लो संस्करणमा झण्डै ६ सय स्टल रहने चितवन महोत्सवमा कोभिडको जोखिम देखाउँदै साढे तीनसय स्टल राख्न लागिएको हो। चितवन महोत्सव एक वर्षपछि धकेलिएको छ। पौष २७ गतेदेखि रत्ननगर उद्योग वाणिज्य संघको आयोजनामा रत्ननगर महोत्सव गरिंदैछ। महोत्सवको ११ औं संस्करण आयोजनमा हुने महोत्सवमा ३ सय ५० स्टल रहनेछन्। चार लाख जनाले अवलोकन गर्ने अनुमान आयोजकको छ। मूल समिति संयोजक अनिलकृष्ण श्रेष्ठले जोखिम बढ्न नदिने बताएका छन्। 'महोत्सवको उदेश्य आर्थिक विकास हो , उनले भने, हामीले हुन सक्ने खतराको आँकलन गरेर त्यसै अनुसार तयारी गरेका छौं। कालिका नगरपालिकाको पदमपुरमा बिहीबारदेखि प्रथम पदमपुर पर्यटन, सांस्कृतिक तथा व्यापारिक महोत्सव सुरु भएको छ। महोत्सवमा १ सय स्टल छन्। महोत्सवमा भीड धेरै छ। थारु समुदायले मनाउने खिचरा पर्वको अवासर पारेर पुस ३० गतेदेखि १० दिनका लागि आठौँ खिचरा महोत्सव पनि हुँदैछ। पूर्वी चितवनको खैरहनी नगरपालिकाको जबकौलीको गौचरनमा थारु कल्याणकारिणी सभा चितवन क्षेत्र नं७ ले आयोजना गर्न लागेको हो। जिल्लामा अहिले संक्रमण दर पाँच प्रतिशतभन्दा कम छ। जोखिम कम भए पनि सजगता नहुँदा संक्रमण बढ्न सक्ने भन्दै जिल्ला स्वास्थ्य कार्यालय चितवनले सावधानी अपनाउन निर्देशन गरेको छ। महोत्सव आयोजकले स्वास्थ्य मापदण्ड पालना गराएर मात्रै महोत्सव गर्न भनिएको छ। महोत्सव स्थलमा जो कोहीले पनि मास्क लगाएको, स्यानिटाइजरको अनिवार्य व्यवस्था गरेर मात्र महोत्सव गर्न भनेका छौं , कार्यालय प्रमुख दिपक तिवारीले भने , समान्य लापरवाहीले पनि जोखिम बढ्न सक्ने कुरालाई ध्यानाकर्षण गराएका छौं।"
६९ केजी गाँजासहित तीन जना पक्राउ,"हेटौंडा : मकवानपुर प्रहरीले ६९ किलो पाँचसय ग्राम अबैध लागुऔषध गाँजासहित तीन जनालाई पक्राउ गरेको छ। सोमबार साँझ हेटौंडा १ स्थित पालुङ बसपार्कमा ना १ ह ७६३८ नम्बरको अटो चेकजाँच गर्ने क्रममा तरकारीको बोरा भित्र लुकाएर राखेको गाँजा फेला परेको मकवानपुर प्रहरी प्रमुख प्रहरी उपरीक्षक सुरेन्द्रबहादुर गुरुङले बताए। गाँजासहित पक्राउ पर्नेमा मकवानपुरको कैलाश गाउँपालिका घर भई हाल हेटौंडा ७ कमाने बस्ने ३४ वर्षीय सिताराम मोक्तान, गाँजा ओसारपसारमा संलग्न कैलाश गाउँपालिका १ स्थित ३३ वर्षीय अमरबहादुर गिरी र २६ वर्षीय इन्द्रबहादुर मोक्तान रहेका छन्। लागुऔषध गाँजा, अटोसहित पक्राउ परेका उनीहरुका बारेमा थप अनुसन्धान भइरहेको प्रहरी उपरीक्षक गुरुङले बताए। विषेश सूचनाको आधारमा चेकजाँज गर्दा बोराभित्र काउलीसँग लुकाएर राखेको अवस्थामा गाँजा भेटिएको मकवानपुर प्रहरीले जनाएको छ।"
"इश्वरपुरमा स्थानीयबासी र प्रहरीबीच झडप, बुधबार साँझ ७ बजेसम्म निषेधाज्ञा","मलंगवा : जिल्ला प्रशासन कार्यालय सर्लाहीले बयलवास बजार क्षेत्रमा मङ्गलबार दिउँसो ३ बजेदेखि निषेधाज्ञा जारी गरेको छ। प्रहरी भ्यानको ठक्करबाट सर्लाहीको ईश्वरपुर नगरपालिका५ सखुबनी खुबलाल टोलका ३० वर्षीय व्यापारी रामकुमार महतो मृत्यु भएपछि आक्रोशित स्थानीयवासी तथा व्यापारीहरुले आन्दोलन चर्काएपछि जिल्ला प्रशासन कार्यालय सर्लाहीले बुधबार साँझ ७ बजेसम्मका लागि निषेधाज्ञा जारी गरेको हो। आइतबार साँझ प्रहरीको भ्यानबाट व्यापारी महतोको मृत्यु भएपछि सोमबार बिहानदेखि घटनाको छानबिन हुनुपर्ने, पीडित परिवारलाई क्षतिपूर्ती दिनुपर्ने र दोषीलाई कारबाही गर्नुपर्ने माग राख्दै स्थानीयबासी तथा व्यापारीहरुले प्रदर्शन गर्दै आएका थिए। विरोध प्रदर्शनलाई साम्य पार्नका लागि मंगलबार पीडित पक्षलाई वार्तामा बोलाइएको थियो। वार्तामा कुनै सहमति हुन नसकेको र स्थानीयबासी तथा व्यापारीहरुले प्रदर्शनलाई निरन्तर जारी राखेको र प्रदर्शन नियन्त्रण बाहिर गएपछि प्रशासनले निषेधाज्ञा जारी गरेको हो। निषेधाज्ञाकै बीच स्थानीयवासीले बयलवास बजारमै रहेको इलाका प्रहरी कार्यालय केशरगञ्ज अगाडि नाराबाजी जारी राखेका छन्। जिल्ला प्रशासन कार्यालय सर्लाहीले जारी गरेको निषेधाज्ञामा इलाका प्रहरी कार्यालय केशरगञ्जबाट पूर्व ईश्वरपुर नगरपालिका ४ सागरनाथ टोलसम्म, पश्चिममा ईश्वरपुर नगरपालिका ८ रामपुर टोलसम्म, उत्तरमा वडा नं ५ सखुवनी टोलसम्म र दक्षिणमा ईश्वरपुर नगरपालिका ९ खोरिया टोलसम्म निषेधाज्ञाको अवधीमा कुनै पनि किमिसको भेला हुन, बाहिर हिँड्डुल गर्न र राजनीतिक सभा तथा गतिविधि गर्न नपाइने उल्लेख छ। सार्वजनिक सम्पतिमा तोडफोड, आगजनी लगायत विरोध प्रदर्शनका कारण सर्वसाधारणको सुरक्षा पर्न सक्ने सम्भावित जोखिमलाई मध्यनजर गर्दै निषेधाज्ञा जारी गरिएको उल्लेख गरिएको छ। विरोध प्रदर्शनमा उत्रेका स्थानीयवासी र प्रहरीबीच मङ्गलबार बिहानैदेखि पटकपटक झडप भएको छ। प्रहरीले स्थिति नियन्त्रणमा लिन दर्जनौँ शेल अश्रुग्याँससहित हवाइ फायर गरेपनि प्रदर्शन रोकिएको छैन। झडपमा परेर जिल्ला प्रहरी कार्यालय सर्लाहीका प्रहरी निरीक्षक कृष्ण गिरीसहित डेढ दर्जन नेपाल प्रहरी, सोही हाराहारीमा सशस्त्र प्रहरी पनि घाइते भएका छन्। प्रहरीले चलाएको गोली लागेर केही आन्दोलित बनेका स्थानीयवासी घाइते भएको भनिएपनि संख्या र परिचय परिचय खुल्न सकेको छैन्। आइतबार राती आफ्नो पसल बन्द गरेर बजारबाट ना ४३ प ५०१८ नम्बरको मोटरसाइकलमा सबार भई मामा घर जादैं गरेको अवस्थामा महतोलाई ईश्वरपुर नगरपालिका७ स्थित ईलाका प्रहरी कार्यालय केशरगञ्जको गस्तीमा हिँडेको भ्यानले ठक्कर दिएको थियो। आन्दोलित स्थानीयले सोमबार अपरान्ह इलाका प्रहरी कार्यालय हरिपुरको जिपमा आगजनी समेत गरेका थिए। तनाव बढ्दै गएपछि बयलवासमा २ नम्बर प्रदेश प्रहरी कार्यालयबाट वरिष्ठ प्रहरी उपरीक्षक (एसएसपी) मसाउँद आलम खाँको नेतृत्वमा ठूलो सङ्ख्यामा प्रहरी परिचालन गरिएको छ। मेयरमाथि हातपात मृतक राम कुमार महतोको परिवारसँग उनकै घरमा भेटन् पुगेका नगर प्रमुख मनोज देवकोटामाथि हातपात गरिएको छ। आक्रोशित स्थानियबासीले नगरप्रमुखमाथि हातपात गरेको छ। स्थानियबासीको आक्रमणबाट नगरप्रमुख देवकोटाको घाँटीमा चोट लागेको छ। घाँटीमा चोट लागेको नगर प्रमुख देवकोटाको महोत्तरीको बर्दिवासमा उपचार भइरहेको छ। आक्रोशित भिडले नगर प्रमुख देवकोटा चढ्ने सरकारी गाडी ना १ झ १५७० नम्बरको सुमोमा समेत तोडफोड गरेको छ।"
पाँचथर प्रशासनमा नागरिक बन्न रोदन : आफ्नै देशको नागरिक बन्न पनि पहुँच चाहिँदो रहेछ !,"फिदिम : पाँचथरको फाल्गुनन्द गाँउपालिका६ का दिनेश चेम्जोङ नागरिकता बनाउन जिल्ला प्रशासन धाएको २१ दिन पुग्यो । मंसिर २१ गते नागरिकता बनाउन सदरमुकाम फिदिम आएर प्रशासन कार्यालय पुगेका उनीले अहिलेसम्म पनि नागरिकता पाउन सकेका छैनन् । नागरिकता फाँटमा कागजात पेश गरेको तीन हप्ता पुग्यो, चेम्जोङले भने आजसम्म नागरिकता पाउन सकेको छैन । तीन हप्तासम्म नागरिकता लिने प्रयत्न गरेका उनी अब भने थकित भएका छन् । उनी भन्छन् अब त नागरिकता पाउने आश हरायो । आफ्नै देशको नागरिक बन्न पनि पहुँच चाहिँदो रहेछ । फाल्गुनन्द६ की प्रेमकुमारी यञ्जन छोराको नागरिकता बनाउन मंसिर २२ गतेदेखि जिल्ला प्रशासन धाईरहेकी छन् । २० दिनसम्म प्रशासन धाउँदा पनि छोरालाई नेपाली नागरिक बनाउन नसक्दा मंगलबार दिउँसो प्रशासनको प्रांगणमा उनी आक्रोस व्यक्त गरिरहेकी थिइन् । मेरो छोरा छ्योपा छ्योगेनको नागरिकता बनाउन प्रशासन धाएको तीन हप्ता पुग्यो, उनले भनिन् अहिलेसम्म नागरिकता पाउने टुंगो छैन । सनाखत गरेको हप्तौ दिनसम्ममा पनि छोराले नागरिकता नपाउँदा उनी हैरान बनेकिछिन् । मेरो घरमा अरु कोही छैन । छोरासँग नागरिकता बनाउन हरेक दिन प्रशासन धाउँदा पनि छोरालाई नेपाली नागरिक बनाउन सकिन, अब के गर्नु? जिल्ला प्रशासनको प्रांणगमा अहिले नागरिकता बनाउनेको घुँइचो छ । छिटो र सहज रुपमा नागरिकता नपाँउदा सेवाग्राही आक्रोसित बन्न थालेका छन् । नागरिकता फाटमा पेश गरेको कागजात समेत हराउने गरेको छ, कुम्मायक गाँउपालिका२ का नरबहादुर खड्काले भने प्रशासनका कर्मचारीहरुको व्यापक लापरबाहीका कारण जनताले दुःख पाईरहेका छन् । प्रशासनले पहुँचवालाको मात्र काम गरेको सेवाग्राहीको आरोप छ । नागरिकता बनाउनका लागि वडा कार्यालयले पठाएको सिफारिस लगायतका कागजात नागरिकता फाँटमा पेश गरेपछि हराउने गरेको सेवाग्राही बताउँछन् । प्रशासनमै कागजात हराएपछि फेरी कागजात ल्याउन भनेर दुःख दिने गरेको फाल्गुनन्द गाँउपालिकाका गणेश मोक्तान बताउँछन् । कहिले वडाले रित नपुर्याइ सिफारिस गरेको भनेर सेवाग्राहीलाई र्फकाइन्छ, कहिले पेश गरेको कागजात हरायो भनेर फेरी ल्याउन भनिन्छ, मोक्तान भन्छन् अब त प्रशासनले अत्ति नै गर्न थाल्यो। पछिल्लो समयमा नागरिकता बनाउनेको संख्या एकाएक बढेकाले समस्या देखिएको प्रमुख जिल्ला अधिकारी सुरेश न्यौपानेको तर्क छ । सेवाग्राहीलाई दुःख दिने प्रशासनको नियत हैन, न्यौपानेले भने नागरिकता बनाउनेको चाप एकाएक बढेकाले समस्या देखिएको हो । विगतमा जिल्ला प्रशासन पाँचथरबाट दैनिक ५० जनाको हाराहारीमा नागरिकता बन्ने गरेको थियो । तर, पछिल्लो समयमा दैनिक तीन सयको हाराहारीमा नागरिकताका लागि निवेदन पेश हुने गरेको प्रशासनले जनाएको छ । सेवाग्राहीको चापअनुसार प्रशासनको जनशक्तिले धान्न मुस्किल परेको छ,न्यौपाने भन्छन् स्थानीयतहको निर्वाचनको मिति नजिकिएसँगै नागरिकता बनाउनेको घुँइचो लागेको छ । राजनीतिक दलहरुका नेताहरुले आफ्ना कार्यकर्तालाई गाँउ गाँउबाट एकै साथ नागरिकता र मतदता परिचयपत्र बनाउन पठाएकाले समस्या आएको प्रशासनको ठहर छ । नागरिक बन्नका लागि सेवाग्राहीले सास्ती खेपेपछि राजनीतिक दलले जिल्ला प्रशासनको ध्यानाकर्षण गराएका छन् । नेपाली काँग्रेसले नागरिकता बितरणलाई सहज बनाउन प्रमुख जिल्लाअधिकारीको ध्यानाकर्षण गराएको काँग्रेस पाँचथरका सदस्य चन्द्रकुमार आङ्देम्बेले बताए । नागरिकता बनाउन समस्या भएको गुनासो भएपछि हामीले प्रजिअको ध्यानाकर्षण गराएका छौँ, आङ्देम्बेले भने प्रक्रिया पुर्याएर नागरिकता लिन आउनेहरुलाई प्रशासनले दुःख दिनु राम्रो हुन्न । समस्यालाई समाधान गर्न प्रशासनले पहल सुरु गरेको प्रजिअ न्यौपानेको भनाई छ । समस्या समाधानका लागि हामीले बिहान सात बजेदेखि नै सेवादिन सुरु गरेका छौँ, न्यौपानेले भने नागरिकता बनाउनेको चाप नघटेसम्म बिहानैदेखि सेवा दिनेछौँ ।"
अग्नि पीडितलाई आर्थिक सहयोग,मुगु : गत कार्तिक २९ गते राति आगलागीबाट पूर्णरुपले क्षति भएका सदरमुकाम गमगढीका १८ घरधुरीलाई आर्थिक सहयोग गरिएको छ । स्पेनको आलबिरमा बसोबास गर्दै आएका मुगु छाँयानाथ रारा नगरपालिका१३का अक्कल बोहोराको अगुवाईमा कार्तिक २९ गते भएको आगलागीबाट पिडीत परिवारलाई जिल्ला प्रशासन कार्यालयको रोहबरमा आर्थिक सहयोग गरिएको हो । आगलागीबाट पूर्णरुपले क्षति भएका १८ घरलाई प्रतिघर २० हजारका दरले सहयोग गरिएको छ । त्यस्तै ब्यवसाय गरेर बसेकालाई प्रति घर ३ हजारका दर र बहालमा बसेकालाई १ हजारका दरले सहयोग नगद रुपैयाँ सहयोग गरिएको बोहोराले जानकारी दिए । विदेशमा बसेर आफ्नो कमाईबाट खर्च कटाएर हामी बसेको स्थानमै पुगेर सहयोग पाउँदा हामी अग्नि पिडीतलाई ठूलै सहयोग पुगेको अग्नि पिडीत राज्यलक्ष्मी हितानले बताइन् ।
हतियारसहित दुई जना पक्राउ,"सुनसरी : प्रहरीले हतियारसहित दुई जनालाई पक्राउ गरेको छ । सुनसरीस्थित कोशी गाउँपालिका१ लौकहीको बिएस होटलबाट २ थान अटोमेटिक पेस्तोल, ४ थान म्याग्जिन, ३ राउण्ड गोली, २ हजार भारतिय रुपैँया, १ थान मोबाइल र बिआर ५० के ०१४९ नम्बरको मोटरसाइकलसहित २ जनालाई सोमबार दिउँसो पक्राउ गरेको प्रहरीले जनाएको छ । पक्राउ पर्नेहरुमा भारत अररिया पञ्चायत बासमटिया६ बिहारका ३५ वर्षीय विधानन्द राम र पञ्चायत बासमटिया२ का ३१ वर्षीय हासिम अंसारी रहेका छन् । ईलाका प्रहरी कार्यालय लौकही र जिल्ला प्रहरी कार्यालय सुनसरीबाट खटिएको प्रहरी टोलीले हातहतियार र मोटरसाइकलसहित उनीहरुलाई पक्राउ गरेको जनाएको छ ।"
असक्षमता : कानूनी प्रावधान र सामाजिक मापदण्डहरु विषयमा छलफल,"काठमाडौं : भारतीय महावाणिज्य दूतावासले असक्षमता : कानूनी प्रावधान र सामाजिक मापदण्डहरु विषयमा छलफल गरेको छ । विरगंजस्थित भारतको महावाणिज्य दूतावासले अपांगता भएका व्यक्तिहरुको मर्यादा, अधिकार र कल्याणका लागि अपांगहरुको समस्या बुझ्ने, प्रवद्धन, सहयोग र परिचालनको आवश्यकतालाई बुझाउन असक्षमता : कानूनी प्रावधान र सामाजिक मापदण्डहरु विषयमा छलफल गरेको हो । छलफल कार्यक्रममा रोटरी क्लब अफ विरगंजका सदस्यहरु, भारतका कन्सुलर जनरल नितेश कुमार लगायत महावाणिज्य दूतावासका अधिकृत तथा कर्मचारीहरु र विभिन्न संघसंस्थाका प्रतिनिधीहरुको उपस्थिती रहेको थियो । कार्यक्रममा उपस्थित वक्ताहरुले नेपालभारत सिमा क्षेत्रमा अपांगता भएका व्यक्तिहरुको उपचार, पुर्नस्थापना र कल्याणमा गरिरहेको भूमिकाबारे प्रस्ट पारेका थिए । उनीहरुले अपांगतका भएका व्यक्तिहरुलाई समान अधिकार र अवसर सुनिश्चित गर्नका लागि सरकारले निर्माण गरेका विभिन्न नियम कानूनको बारेमा पनि जानकारी दिएका थिए । कन्सुलर नितेश कुमारले आफ्नो विचार र जानकारीराख्ने सम्पूर्ण सहभागीहरुलाई धन्यावाद दिँदै अपांगता भएका व्यक्तिहरुका लागि भारत सरकारले जारी गरेका विभिन्न योजनाहरुको बारेमा पनि जानकारी दिएका थिए ।"
प्रदेश सरकारले बाँडेको अनुदानमा खुलेका होमस्टे चलेनन्,"बेनी : गण्डकी प्रदेश सरकारको अनुदानमा तीन वर्षअघि म्याग्दीमा खोलिएका अधिकांश होमस्टे (घरबास) बन्द भएका छन् । एक जना पनि पर्यटक र पाहुनाले सेवा पाउन नसकेको होमस्टेमा भएको राज्यको लाखौ लगानी बालुवामा पानी हाले सरह बनेको छ । पाहुनाको बसोबासको बाहनामा बनाइएका पूर्वाधार पहुँचवालाको ब्यक्तिगत तथा घरायसी प्रयोगमा सिमित भएका हुन् । गण्डकी प्रदेश सरकारको तत्कालीन उद्योग, पर्यटन, वन तथा वातावरण मन्त्रालयले आर्थिक वर्ष २०७५७६ मा म्याग्दीका दश वटा होमस्टेलाई ९३ लाख चार हजार आठ सय रुपैयाँ अनुदान बाँडेको थियो । कुल लागतको तीस प्रतिशत लगानी गरेको हिसाब देखाएर अनुदान हुत्याएका होमस्टेले पर्यटक लोभ्याउन र ग्रामिण पर्यटनको विकासमा योगदान गरेको पाइदैन् । होमस्टेका लागि भनेर बनाइएका सामुदायिक भवन, गोलघर, शौचालय, शयन कक्ष र बेड विस्तारा अनुदान पाएकाको ब्यक्तिगत सम्पतिमा परिणत भएका छन् । धवलागिरी गाउँपालिका७ ताकमको हजुरको सामुदायिक होमस्टेका सञ्चालक कृष्णबहादुर भण्डारीले आधारभूत पूर्वाधार बनाएपनि होमस्टे सञ्चालनका लागि प्रचारप्रसार, तालिम र ब्यवस्थापकीय तयारी आवश्यक देखिएको बताए । रघुगंगा गाउँपालिकाको झिँ होमस्टेले नौ लाख ३९ हजार रुपैयाँ, एकता होमस्टे मौवाफाँटले नौ लाख ६० हजार रुपैयाँ, मिलन होमस्टे रायखोरले नौ लाख ७३ हजार रुपैयाँ र रानीपौवा होमस्टेले नौ लाख सत्तरी हजार रुपैयाँ अनुदान लगेका थिए । ताकमको हजुरको होमस्टेले सात लाख १३ हजार आठ सय रुपैयाँ, देबिस्थानको गाइखर्क होमस्टेले नौ लाख ७२ हजार रुपैयाँ, बरंजाको झाँक्रीपानी होमस्टेले आठ लाख ९२ हजार रुपैयाँ, टोड्के होमस्टेले नौ लाख ९० हजार २०० रुपैयाँ, नारच्याङ बेशीगाउँ होमस्टेले नौ लाख ४२ हजार रुपैयाँ र मुना होमस्टेले नौ लाख ५२ हजार रुपैयाँ अनुदान पाएका थिए । प्रदेश सरकारको अन्तरगतको पर्यटन कार्यालय पोखराले यसअघि अनुदान पाएका होमस्टेलाई स्तरोन्नतिका लागि अनुदान उपलब्ध गराउन हालै प्रस्ताव मागेकोमा म्याग्दीका तीन वटाको मात्र प्रस्ताव परेको छ । आवेदन संकलन गरेको घरेलु तथा साना उद्योग कार्यालय म्याग्दीका प्रमुख नन्दलाल पौडेलले झिँ, झाँक्रीपानी र हजुरको सामुदायिक होमस्टेले मात्र स्तरोन्नति कार्यक्रम माग गरेका बताए । आवश्यकता र सम्भावनाको भन्दा पनि पहुँचको आधारमा अनुदान पाएका म्याग्दीका अधिकांश होमस्टे प्रभावहिन देखिएका छन् ।"
दुधकोशी हाइड्रोपावरमा इन्जिनियरको मृत्युबारे छानबिन गर्न समिति गठन,"सोलुखुम्बु : सरकारले सोलुखोला दुधकोशी जलविद्युत् आयोजनामा सोमबार भएको दुर्घटनाको छानबिन गर्न तीन सदस्यीय छानबिन समिति गठन गरेको छ । ऊर्जा, जलस्रोत तथा सिँचाइ मन्त्रालयका सहसचिव चिरञ्जीवी चटौतको संयोजकत्वमा छानबिन समिति गठन गरेको हो । सोलुखुम्बुको पञ्चनस्थित ८६ मेगावाटको सोलुखोला दुधकोशी हाइड्रोपावरमा पाइप पड्किँदा दुईजना इन्जिनियरको मृत्यु भएको थियो। आइतबार दिउँसो ३ बजेतिर फलामको पाइपमा पानी हालेर परीक्षण गर्ने क्रममा पाइप पड्किएर दुईजनाको ज्यान गएको हो। सोही घटनामा अर्का एकजना भने घाइते भएका छन्। अछामका २६ वर्षीय सुवास राज रेग्मी र काभ्रेका २९ वर्षीय अर्जुन थापाको मृत्यु भएको थियो। थुलुङ दुधकोशी गाउँपालिका ३ मा भएको उक्त घटनामा ज्यान गुमाएका रेग्मी र थापा विस्फोट लगत्तै बेहोस भएका थिए । मौसम सफा नहुँदा उनीहरुलाई तत्कालै उपचारका लागि काठमाडौं लैजान नसकेपछि ओखलढुङ्गाको मिसन अस्पतालमा लगिएको थियो । अस्पताल लैजादै गर्दा उनीहरुको बाटोमै ज्यान गएको थियो। घटनामा सिराहा औरही गाउँपालिका २ का २९ वर्षीय महमद जाबेतर राइन घाइते भएका हुन्। उनको काठमाडौंस्थित ग्राण्डी अस्पतालमा उपचार भइरहेको छ। दुधकोशी हाइड्रोपावरमा पाइप पड्कियो, दुईजना इन्जिनियरको मृत्यु"
बीबीसी मास्टरसेफ रिम्याचको उपाधि सन्तोष साहले जिते,"बेलायत : मास्टर सेफ सन्तोष साहले मास्टरसेफ प्रोफेसनल्सको रिम्याचको उपाधि जितेका छन् । अन्य तीन प्रतिस्पर्धीलाई पछि पार्दै सिरहाका साहले रिम्याचको उपाधि प्राप्त गरेका हुन् । सोमबार बीबीसी वान र आइप्लेयरमा अन्तिम प्रतिस्पर्धा प्रसारित भएको थियो । रिम्याचमा प्रतिस्पर्धा गर्दा साहले भेगन खाना,कोदोको खिर,यमोरी, पुरी,मासको दाल,भात बनाएको बीबीसी आइप्लेयरमा समाचार छ ।"
लागुऔषधसहित १९ वर्षिय किशोर पक्राउ,"वीरगन्ज : भारतबाट ठूलो परिणाममा लागुऔषध लिएर आउँदै गरेका एक किशोरलाइ प्रहरीले वीरगन्जबाट पक्राउ गरेको छ। वीरगन्ज महानगरपालिका१५ बाइपास सडकबाट मंगलबार बिहान प्रहरीले वीरगन्ज१३ मुर्लीका १९ वर्षिय विक्रम सर्राफलाइ लागुऔषधसहित पक्रेको हो । गोप्य सूचनाको आधारमा खटिएको प्रहरी टोलीले रक्सौलबाट पैदल आउँदै गरेका सर्राफलाइ रोकेर उनीसंग रहेको झोला चेकजाँच गरेको थियो । त्यस क्रममा झोलाबाट लागुऔषध नुफ्रिन ३ सय ५० एम्पुल, डाइजीपाम ३ सय ५० एम्पुल र फेनारगन ३ सय ५० एम्पुल गरी १ हजार ५० एम्पुल लागुऔषध बरामद भएको हो । लागुऔषधसहित पक्राउ परेका सर्राफलाइ जिल्ला प्रहरी कार्यालयको हिरासतमा राखेर लागुऔषध सम्बन्धि कसूरमा अनुसन्धान अगाडि बढाइएको पर्साका प्रहरी प्रवक्ता प्रहरी नायव उपरिक्षक प्रल्हाद कार्कीले जानकारी दिए ।"
कामै नगरि अध्यक्षले एकलौटी लाखौँ रकम हिनामिना गरेको आरोप,"सोलुखुम्बु : सोलुखुम्बुको खुम्बु पासाङ ल्हामु गाउँपालिक१ मा सञ्चालित खरिखोला खानेपानी निर्माण उपभोक्ता समितिले कामै नगरि लाखौँ रकम हिनामिना गरेको आरोप लागेको छ । गाउँपालिकाको ७० लाख रुपैयाँको लागतमा विसं २०७६ सालबाट शुरु भएको आयोजनामा काम शुरु नै नगरी उपभोक्ता समितिका अध्यक्षले रकम हिनामिना गरेकोे समितिका अन्य पदाधिकारीहरुले आरोप लगाएका हुन् । योजना सञ्चालनका लागि वडाका जनप्रतिनिधीको उपस्थितीमा २०७६ सालमा स्थानीय लाक्पा सोनाम शेर्पाको अध्यक्षतामा उपभोक्ता समिति गठन गरिएको थियो । सोँही बमोजिम २०७६ साल असोज ८ गते आयोजनाको कार्य अघि बढाउन ७० लाख मध्ये ३५ लाख रकम निकासा भएको खुम्बु पासाङ ल्हामु गाउँपालिकाले जनाएको छ । निकासा भएको उक्त रकमबाट काम शुरु गर्नुको सट्टा समितिका अध्यक्ष शेर्पाले एकलौटी तरिकाले करिब १० लाख रुपैयाँ बराबरको पाईप, तार, जाली लगायका सामग्री खरिद गरि बाँकी रकमसहित सम्पर्क विहिन बनेको उपभोक्ता समितिका सचिव राम बहादुर थापा मगरले बताए । उनले भनेरकम निकासाका लागि समेत समितिका अध्यक्ष र कोषाध्यक्षको हस्ताक्षर प्रयोग गर्नुपर्नेमा अध्यक्ष शेर्पा एक्लैले रकम निकासा गरि दुरुपयोग गरेको प्रष्ट छ । यति धेरै रकम हिनामिना गर्दा समेत सम्बन्धित पक्ष किन मौन रु। अध्यक्ष एकलौटी हिसाबले अघि बढेपछि गत असार ६ गते समितिका कोषाध्यक्ष आङ दाली शेर्पाले वडामा कोषाध्यक्ष पदबाट राजिनामा दिएका थिए । महालेखा परिक्षकको कार्यालयबाट बेरुजु विसं २०७६ साल असोज ८ गते आयोजनाको कार्य अघि बढाउन ७० लाख मध्ये ३५ लाख रकम निकासा भएको खुल्न आएको छ । तर उक्त रकमको बिल भरपाई समेत गाउँपालिमा पेश नहुँदा महालेखा परिक्षकको कार्यालयले निकासा भएको रकम बेरुजुमा निकालेको छ । खुम्बु पासाङ ल्हामु गाउँपालिकाले पेश्की फच्र्यौटका लागि गत मंसिर ८ गते ७ दिनको अल्टिमेटम दिँदै रकम फच्र्यौट गर्न पत्र लेखेको छ । पत्रमा लेखिएको छसमितिले निकासा गरेको बजेट ३५ लाखको फच्र्यौटका लागि कुनै कागजात पेश नहुँदा महालेखा परिक्षकले समेत बेरुजुमा राखेकाले ७ दिन भित्र कागजात पेश गर्न आग्रह गरिन्छ, अन्यथा पालिका आर्थिक कार्यविधि ऐन २०५५ अनुसार अघि बढ्न बाध्य हुने छ । तर तोकिएको मितिमा समेत कागजात पेश नगरेर समितिले कमजोरी गरेकाले नियम अनुसार कारबाहीको प्रकृयामा जाने प्रमुख प्रशासकिय अधिकृत सविनन सिंह चौधरीले बताए । यस विषयमा थप बुझ्न उपभोक्ता समितीका अध्यक्ष ल्हाक्पा सोनाम शेर्पासँग सम्पर्क गर्दा टेलिफोन सम्पर्क हुन सकेन । खुम्बु पासाङ ल्हामु गाउँपालिका१ का वडा अध्यक्ष ङिमा दोर्जी शेर्पाले रकम हिनामिना सम्बन्धी आरोप झुटो भएको भन्दै कम्जोरीलाई ढाकछोप गर्ने कोसिश गरे । उनले भने उपभोक्ता समितिले आर्थिक वर्ष २०७६०७७ मै काम सम्पन्न गर्ने योजनाका साथ अघि बढे हो तर कोभिडका कारण प्रभावित भयो । गाउँपालिकाले खानेपानी शिर्षकमा आर्थिक वर्ष २०७६०७७ मा विनियोजन गरेको ७० लाखको उक्त आयोजनाबाट खरिखोला क्षेत्रका करिब २ सय घरधुरी लाभान्वित हुने छ ।"
पशुपतिनाथ मन्दिर आज बन्द,"काठमाडौं : प्रत्येक वर्ष सूर्यनारायण धनु राशिमा रहेका बेला शुभ साइत जुराएर पशुपतिनाथ मूल मन्दिरमा गरिने धनुर्मास पूजा सोमबार रातभर विधिपूर्वक गरिएको छ । धनुर्मास पूजामा पशुपतिनाथका चारैजना भट्ट ब्राह्मण, पालोवाला भण्डारी, श्रीको भान्छे र अन्य ब्राह्मण पनि सहभागी हुने विधि छ । पशुपतिनाथलाई आदिकलश, पञ्चामृत स्नान, तैलाम्भ्य, श्रीयन्त्र लेखन, श्रृङ्गार, श्री चक्रको पूजा, धुप, बत्ती र बालभोग अर्पण गरी मूलभोगका रूपमा भने खिचडी अर्पण गर्ने परम्परा छ । धनुर्मास पूजाका क्रममा अमालकोट कचहरीका तर्फबाट खिचडी भोग दिइएको द्वारे पूर्ण डङ्गोलले जानकारी दिए। पशुपतिनाथमा महाभोगका लागि ब्राह्मणले दुईवटा खँडकुलामा खिचडी बनाउँछन् । एउटामा सख्खरसहितको र अर्कोमा चिनीसहितको खिचडी बनाउने गरिन्छ । अरु बेलामा पशुपतिनाथमा लगाइने भोगमा नुनिलो सामग्री हुन्छ । आज गुलियो र चिल्लो सामग्री चढाउने विधि रहेको पशुपति क्षेत्रका मूर्त अमूर्त संस्कृतिका बारेमा विशेष खोज गरिरहनुभएका कर्मचारी बरुण खतिवडाले जानकारी दिए। पुस महिनाभर सूर्यनारायण धनु राशिमा हुन्छन् । प्रत्येक वर्ष पुस महिनामा बढी भीडभाड नहुने दिनको साइत जुराएर पशुपतिनाथ मूल मन्दिरमा धनुर्मास पूजा आराधना गर्ने परम्परा छ । चान्द्रमास र सौरमास दुवै पुस महिनामा पारेर धनुर्मास पूजाको साइत निकालिन्छ । पहिले पुस महिनामा नौपटकसम्म धनुर्मास पूजा गर्ने गरिएकामा त्यो परम्परा अहिले लोप भइसकेको छ । त्यसबेला भक्तजनले पनि आफ्नो खर्चमा पनि धनुर्मास पूजा गर्न पाउँथे । यो परम्परा पनि अहिले लोप भइसकेको छ । धनुर्मास पूजा गर्नुअघि सोमबार बिहान पशुपतिनाथलाई चिसोबाट बचाउन तातोपानीले स्नान गराइएको थियो । बाला चतुर्दशीदेखि नै चिसो लाग्ने भएकाले पशुपतिनाथलाई तातोपानीले स्नान गराउने परम्परा छ । पानीमा बस्ने माछासमेत चिसोबाट बच्न पानीको सतहमुनि बस्ने मीनपचासको समयमा पशुपतिनाथलाई पनि चिसोबाट बचाउन धनुर्मास पूजासहित खिचडी खुवाउने वैदिक सनातनी परम्परा छ । सोमबार रातभर धनुर्मास पूजा गरेपछि आज पशुपतिनाथलाई उपवास राख्ने गरिन्छ । आज बिहानैदेखि बेलुकीसम्म भक्तजनका लागि पशुपतिनाथ मन्दिर बन्द गरिन्छ । बिहान १२ बजेसम्म एउटा ढोका भने खोलिन्छ । उपवासका दिन बिहानै महादेव कैलाश एवं शिवपुरी डाँडामा गएर तोरीको तेल लगाएर घाममा शयन गर्नुहुने धार्मिक विश्वाससमेत परम्परादेखि रहेको छ । यसै विश्वासमा आज बिहानै पशुपतिनाथलाई तोरीको तेल लगाउने परम्परा सुरु भएको हो । महादेवडाँडामा घाम तापेर बस्ने विश्वासमा कैलाशमा दिनभर खिचडी बनाएर खाने परम्परा भने विगत १६ वर्षदेखि लोप भएको खोजकर्ता खतिवडाले बताए । बेलुकी भने महादेव कैलाश, शिवपुरी डाँडाबाट घाम तापेर फर्कने विश्वासमा नियमित आरती गरिन्छ । बुधबार बिहानदेखि भने नियमित पूजा आराधना गरी भक्तजनका लागि मन्दिर खुलाइने पशुपति क्षेत्र विकास कोषका कार्यकारी निर्देशक डा घनश्याम खतिवडाले जानकारी दिए। रासस"
६९ किलोबढि गाँजासहित ३ जना पक्राउ,मकवानपुर : प्रहरीले ६९ किलोबढि गाँजासहित ३ जनालाई पक्राउ गरेको छ । हेटौडा उपमहानगरपालिका१ पालुङ बसपार्कस्थित ना १ ह ७६३८नंको अटोरिक्सालाई चेकजाँच गर्ने क्रममा तरकारी बोरा भित्र लुकाएर राखेको १० पोकामा ६० किलो ५०० ग्राम गाँजासहित ३ जनालाई पक्राउ गरेको मकवानपुर प्रहरीले जनाएको छ । पक्राउपर्ने मकवानपुरजिल्ला कैलाश गाउँपालिका५कटहरेका ३४ वर्षीय अटो चालक सिताराम मोक्तान सोही गाउँपालिका वडा नं१का ३३ वर्षीय अमरबहादुर गिरी र सोही वडाका २६ वर्षीय ईन्द्रबहादुर मोक्तानलाई पक्राउ गरिएको प्रहरीले जनाएको छ । उनीहरुमाथि थप अनुसन्धान भइरहेको प्रहरी बताएको छ ।
अंग्रेजी नयाँ वर्षको अवसरमा भेडेटारमा खाना महोत्सव,"धनकुटा : अंग्रेजी नयाँ वर्षको अवसर पारेर पर्यटकीयस्थल भेडेटारमा खाना महोत्सव हुने भएको छ । आयोजक भेडेटार होटल एशोसिएशन अफ भेडेटारले सोमवार पत्रकार सम्मेलन गर्दै अंग्रेजी नयाँ वर्ष सन् २०२१ को अवसर पारेर खाना महोत्सव आयोजना गर्न लागेको जानकारी दिएको हो । महोत्सव आगामी पुस १६ देखि १८ गते सम्म भेडेटार बजारमा आयोजना हुने एशोसिएशनका अध्यक्ष जितेन्द्र रुम्दाली राईले बताए । विगत ८ वर्ष देखि आयोजनाहुँदै आइरहेको महोत्सव गत वर्ष कोरोनाको कारण आयोजना हुन सकेको थिएन । तर यस वर्ष हुने महोत्सवमा स्थानीय खानाका परिकार, स्थानीय अर्गानिक खेतीबाट उत्पादित तरकारी तथा फलफूलको प्रदर्शनी, हस्तकला, कृषि तथा घरेलु सामाग्रीहरुको २४वटा स्टल रहनेछन् । स्टल निर्माण कार्य तीव्र रुपमा भइरहेको छ । पर्यटक स्वागत गर्न भेडेटार बजार क्षेत्रमा आर्कषक सजावट गरिने अध्यक्ष राईले बताए । महोत्सवमा आउने आगन्तुकलाई हेलिटुर, प्याराग्लाइडिङ, माउण्टेनबाइक र भिन्न भिन्न टुर प्याकेजहरुमा ५ देखि ३० प्रतिशत सम्म छुट र होटलमा २० प्रतिशतसम्म छुटको व्यवस्था गरिएको छ । महोत्सवमा आउने पर्यटकहरुलाई सागुरीगढी गाउँपालिका भित्र रहेको साँगुरीगढी, पाथिभरा मन्दिर, शंखेश्वर महादेवको मन्दिर, नाम्जे, नमस्ते झर्ना, शैलुङडाँडा, आत्मबस्ने घर थुम्की, बौद्धविहार, गुम्बा, ध्वजेडाँडा अजङगको बरको रुख लगायतका ठाउँमा घुमाइने छ । त्यस्तै मगर, लिम्बु, राई, चौधरी, धिमाल र याखा जातीको सांस्कृतिक झाँकीको समेत प्रर्दशनी गरिनेछ । महोत्सवको मुख्य प्रायोजक गोर्खा बुअरी, प्रर्वद्धनमा नेपाल टुरिज्म बोर्ड र सहयोगीमा साँगुरीगढी गाउँपालिका र ६ नं वडा कार्यालय रहेका छन् ।"
किसानलाई हाते ट्याक्टर मर्मत तालिम,"स्याङ्जा : हाते ट्याक्टर मर्मत सम्बन्धि तालिम सोमबारदेखि वालिङमा शुरु भएको छ । वालिङका किसानका लागि एक हप्ते तालिम दिईने भएको हो । कृषि प्रयोजनमा आजकल हाते ट्याक्टरको प्रयोग ह्वात्तै बढेको छ । ससाना मेशिनरी बस्तुको उपयोग गर्न नजान्दा ठूला समस्या देखिएकाले पालिकाले मर्मत सम्बन्धी तालिम शुरु गरेको जनाएको छ । वालिङ नगरपालिका, युएनडिपी तथा दियालो संस्थाको व्यवस्थापनमा यहाँ संञ्चालित कोभिड१९ उद्धार र सामाजिक, आर्थिक प्रतिकार्य पहल परियोजना अन्तर्गत हाते ट्याक्टर मर्मत सम्बन्धि तालिम शुरु भएको हो । आधुनिक उपकरणको उपयोग गर्दै किसानले सहजरुपमा खेती गर्न सक्ने र उत्पादन पनि बढाउन सक्ने हुदाँ पालिकाले यस्ता उपकरणको प्रयोगमा जोड दिएको नगरप्रमुख दिलिपप्रताप खाँणले बताए । उपकरणको आवश्यकता अनुरुप मर्मतसम्भार गर्न नजान्दा यस्ता सामाग्री कम टिकाउ हुनुका साथै मर्मत गर्नुपर्दा बढी खर्चिलो हुन्छ । उनले भने, सबैले यस्ता घरायशी उपयोगका सामाग्री मर्मत गर्न सके अरुलाई गुहार्नुपर्देन । गाउँ गाउँमा पुर्याईएको हाते ट्याक्टर गाँउमा नै मर्मत गर्न सक्षम बनाउने उद्देश्यले तालिम गरिएको प्रमुख खाँणको भनाई छ । गोरु पाल्न छाडेसंगै आजकल प्रत्येकका घरघरमा ससानादेखि ठूला हर्स पावरका हाते ट्क्याक्टरको प्रयोग बढेको छ। अन्नबालीदेखि तरकारी र फलफूल खेतीसम्मका लागि हाते ट्याक्टरकै प्रयोग बढी हुने गरेको छ । कार्यक्रममा युएनडिपी गण्डकीलुम्विनी प्रदेश प्रमुख सुदिप अर्याल, दियालो संस्थाका अध्यक्ष कविता तिवारी, नगर कृषि शाखा निमित्त प्रमुख केशबहादुर थापा लगायतले किसानका माग र आवश्यक्ता अनुसार हाते ट्याक्टर मर्मत तालिम राखिएको जनाउँदै गाउँगाउँमा बिग्रिएर थन्क्याइएका हाते ट्याक्टरहरु अबको तालिमपछि प्रयोगमा ल्याउन सकिने बताए । वालिङ् नगरपालिका अन्र्तगतका १४ वडाका ५० जना किसानले तालिम लिइरहेका परियोजना प्रमुख राधाकृष्ण डुम्रेले जानकारी दिए ।"
सिरहामा बिहानैदेखि निषेधाज्ञा,"सिरहा : सीके राउत नेतृत्वको जनमत पार्टीले आन्दोलनका नाममा उच्छृङ्खल गतिविधि बढाएको भन्दै त्यसलाई नियन्त्रण गर्न सिरहामा दुई दिन निषेधाज्ञा जारी भएको छ । बिहान ५ बजेदेखि बेलुका ७ बजेसम्मका लागि दुई दिनसम्म निषेधाज्ञा आदेश जारी गरिएको हो । तोकिएको क्षेत्रमा कुनै किसिमको भेला हुन, बाहिर हिडडुल गर्न, राजनीतिक सभा तथा गतिविधि गर्न नपाउने गरी स्थानीय प्रशासन ऐन बमोजिम निषेधाज्ञा जारी गरिएको सूचनामा उल्लेख छ । सिरहा प्रशासनले मंगलबार र बुधबारका लागि निषेधाज्ञा जारी गरेको हो । जनमत पार्टीका कार्यकर्ताले केही दिन अघिदेखि सिरहामा आन्दोलनका नाममा सडकमा सवारी साधनहरु तोडफोड गर्दै आएको छ । उक्त अवधिभर राष्ट्रिय राजमार्ग र सिरहा चोहर्वा सडकखण्डमा यातायात चल्न दिइने छ भने घर बाहिर हिडडुल गर्न, भेला हुन तथा राजनीतिक सभा लगायतका गतिविधि गर्न नपाइने प्रमुख जिल्ला अधिकारी लालबाबु कवारीले बताए ।"
गत वर्षभन्दा यस वर्ष अपराध बढ्यो,"काठमाडौं : प्रहरी प्रधान कार्यालय नक्सालले यस आर्थिक वर्षको पहिलो पाँच महिनाको कार्य प्रगति बिवरण सार्वजनीक गरेको छ । प्रहरीले बिवरण सार्वनजिक गर्दै गत आर्थिक वर्षभन्दा यस आर्थिक वर्षको पहिलो पाँच महिनामा देशभर भएका अपराधको संख्यामा १७ दशमलव २१ प्रतिशतले वृृद्धि भएको जनाएको छ । चालु आर्थिक वर्षको मंसिर मसान्तसम्म अपराधका १८ हजार ६ सय ८० मुद्धा दर्ता भएका छन् । अघिल्लो आर्थिक वर्षमा यही समयमा दर्ता मुद्धा संख्या १५हजार९सय३७ रहेको थियो । गत वर्षको भन्दा यस वर्ष २ हजार ७ सय ४३ले बढेको हो । प्रहरीका प्रवक्ता बसन्त कुँवरले अघिल्लो बर्षको तुलनामा यो वर्ष विभिन्न अपराधका घटनामा वृद्धि भएको बताए । उनका अनुसार ज्यानसम्बन्धि अपराधमा अघिल्लो वर्ष ३ हजार २ सय ४३ अपराध घटे भने यो वर्ष ३ हजार ३ सय ९० वटा घटना घटेका छन् । चोरीका घटना पनि ३५ दशमलव ४ प्रतिशतले बढेको छ । यस्तै संगठीत आर्थिक अपराधमा २६ दशमलव ८९ प्रतिशतले वृद्धि भएको छ । सामाजिक अपराधमा पनि ३३ दशमलव ७५ प्रतिशतले वृद्धि भएको छ । महिला तथा बालबालीका विरुद्धका अपराध पनि २७ दशमल ३७ प्रतिशतले बढेको छ । यस्तै सवारी सम्बन्धि अपराधमा ९२ दशमलव ८८ प्रतिशतले बृद्धि भएको छ । कार्य प्रगति बिवरणमा उल्लेख भएअनुसार पछिल्लो आर्थिक वर्षमा सबैभन्दा बढि बैकिंङ कसुर फस्टाएको छ । अघिल्लो आर्थिक वर्षको ५ महिनामा ८ सय ८० वटा बैकिंङ कसुरका अपराध घटे भने यो आर्थिक वर्षमा १ हजार ८ सय ७ वटा कसुर घटेका छन् । तुलनात्मक रुपमा गत वर्षको हेरी यो वर्ष १ सय ५ दशमलव ३४ प्रतिशतले बैकिंङ कसुरका घटना घटेका छन् । यस्तैगरि अघिल्लो वर्षको तुलनात्मक रुपमा लागुऔषध सम्बन्धि अपराध ४५ दशमलव ६१ प्रतिशत, अपहरण शरिर बन्धकमा २७ दशमलव २७ प्रतिशत र मानव बेचविखन अपराधमा ९० प्रतिशतले बृद्धि भएको छ । यस्तैगरी ठगीका घटना १६ दशमलव ४१ प्रतिशत, सार्वजनिक हित विरुद्ध ४४ दशमलव ६९ प्रतिशतले बृद्धि भएको छ । यस्तै गरी सवारी दुर्धटना सम्बन्धि घटनामा मृत्युहुने मानिसको संख्यामा २४ दशमलव ९५ प्रतिशत बृद्धि भयो । गत वर्ष यही समयमा ९ सय ४६ जना मानिसले सवारी दुर्धटनाका कारण ज्यान गुमाएका छन् । प्रवक्ता कुँवरका अनुसार कोभिड महामारीको सन्त्रास कम हुनासाथ समाजमा व्यापक रुपमा प्रहरी परिचालन गरिएको छ । जसका कारण कर्तव्य ज्यान, ज्यान मार्ने उद्योग, आत्महत्या, जबरजस्ती करणी, हातहतियार तथा खरखजाना उद्योगका घटनामा केही कमी आएको छ । खुल्ला सिमाना, कोभिडका कारण बढ्दो बेरोजगारी, आर्थिक विपन्नता, बढ्दो सामाजिक सञ्जालको प्रयोग जस्ता कारणले अपराधका घटनामा बृद्धि भएको प्रवक्ता कुँवरले जानकारी दिए । अपराध कम गर्नका लागि नेपाल प्रहरीले नागरिकसँग प्रत्यक्ष संवाद गर्ने, जनचेतना फैलाउने र अपराध तथा अपराधीलाई कानूनको दायरामा ल्याउनको लागि पहल गरिरहेको बताए ।"
"उपत्यकासहित मुलुकभर चिसो बढ्यो, हल्का वर्षा र हिमपातको संभावना","काठमाडौं : पश्चिमी वायुको प्रभावका कारण काठमाडौँ उपत्यकासहित देशभरीको मौसम बदली भएको छ। मौसम बदलीका कारण बिहानैदेखि काठमाडौं उपत्यकामा घाम लागेको छैन। काठमाडौंमा जाडो बढेको छ। हाल देशमा पश्चिम न्यून चापीय प्रणालीको प्रभाव कायम रहेको मौसम पूर्वानुमान महाशाखाले जनाएको छ। जसका कारण दिनप्रतिदिन चिसो बढ्दै गएको हो। काठमाडौं उपत्यकामा बिहानको तापक्रम ३६ डिग्रीमा झरेको छ। सबैभन्दा कम जुम्लाको तामक्रम माइनस २ डिग्री सेल्सियस मापन गरिएको छ। मौसम पूर्वानुमान शाखाका अनुसार आज देशभर आंशिकदेखि सामान्य बदली भइरहेको छ। यस्तै पहाडि तथा हिमाली क्षेत्रका केही स्थानमा हल्का हिमपातको संभावना रहेको छ। आज प्रदेश १, प्रदेश २, लुम्बिनी र सुदूर पश्चिम प्रदेशका तराई भूभागका केही स्थानमा हुस्सुकुहिरो लागेको छ। धेरै ठाउँमा हल्कादेखि मध्य वर्षा र उच्च पहाडि तथा हिमाली भूभागका केही स्थानमा हिमपातको संभावना रहेको छ। सुदूरपश्चिम र लुम्बिनी प्रदेशको धेरै स्थानमा हल्का वर्षाको संभावना रहेको जनाइएको छ। यस्तै आज राती देशभर सामान्यदेखि पूर्णतया बदली रहनेछ। देशका केही स्थानहरुमा मध्य वर्षाको संभावना रहेको छ। उच्च पहाडी भूभागका धेरैजसो स्थानमा हल्कादेखि मध्यम हिमपातको पनि संभावना रहेको छ। आगामी तीन दिनको अवधिमा देशभर धेरैजसो स्थानमा हल्कादेखि मध्यमखालको वर्षा हुने जनाइएको छ। देशभर चिसो बढ्ने क्रममा रहेकाले चिसोबाट बच्न आवश्यक सुरक्षा एवं सतर्कता अपनाउन मौसम पूर्वानुमान महाशाखाले आग्रह गरेको छ। आगामी तीन दिनको मौसम पूर्वानुमान २०७८ पौष १३ दिउँसो : देशभर सामान्य देखि पूर्णतया बदली रही धेरै स्थानहरूमा हल्का देखि मध्यम वर्षा र उच्च पहाडी तथा हिमाली भू(भागहरुका केही स्थानहरुमा हल्का देखि मध्यम हिमपातको संभावना रहेको छ।सुदुर पश्चिम र लुम्बिनी प्रदेशको थोरै स्थानहरूमा हल्का वर्षाको सम्भावना रहेको छ। राती : देशभर सामान्य देखि पूर्णतया बदली रहनेछ। देशका केही स्थानहरूमा हल्का देखि मध्यम वर्षाको सम्भावना रहेको छ। देशका उच्च पहाडी तथा हिमाली भू(भागका धेरै स्थानहरुमा हल्का देखि मध्यम हिमपातको पनि सम्भावना रहेको छ । २०७८ पौष १४ दिउँसो : देशभर सामान्य देखि पूर्णतया बदली रही धेरै स्थानहरूमा हल्का देखि मध्यम वर्षाको सम्भावना रहेको छ। उच्च पहाडी तथा हिमाली भू(भागहरुका धेरै स्थानहरुमा हल्का देखि मध्यम हिमपातको संभावना रहेको छ। राती : देशभर सामान्य देखि पूर्णतया बदली रहनेछ। देशका धेरै स्थानहरूमा हल्का देखि मध्यम वर्षाको सम्भावना रहेको छ। देशको उच्च पहाडी तथा हिमाली भू(भागका धेरै स्थानहरुमा हल्का देखि मध्यम हिमपातको पनि सम्भावना रहेको छ । २०७८ पौष १५ दिउँसो : देशभर आंशिक देखि सामान्य बदली रही थोरै स्थानहरूमा हल्का वर्षा र उच्च पहाडी तथा हिमाली भू (भागहरुका केही स्थानहरुमा हल्का देखि मध्यम हिमपातको संभावना रहेको छ। राती : देशभर आंशिक देखी सामान्य बदली रहनेछ। प्रदेश नं १, बाग्मती प्रदेश र गण्डकी प्रदेशका उच्च पहाडी तथा हिमाली भू(भागका थोरै स्थानहरुमा हल्का हिमपातको पनि सम्भावना रहेको छ ।"
खैरो हेरोइनको तस्करी बढ्दो,"राजविराज : सप्तरी, सिरहा र सुनसरीमा पछिल्लो समय खैरौ हेरोइनको व्यापार बढ्दो क्रममा छ। पाँच दिनको अवधिमा खैरौ हेरोइनसहित ४ जना पक्राउ परेको प्रहरीले जनाएको छ। प्रहरीले आइतबार पत्रकार सम्मेलन गरी हनुमाननगर कंकालिनी नगरपालिका१ स्थित पूर्वपश्चिम लोकमार्ग सडकखण्डबाट सिरहाका २ जना पक्राउ परेको जनाएको हो । सिरहाको लक्ष्मीपुर पतारी गाउँपालिका३ का २८ वर्षीय परमानन्द साह र धनगढीमाई नगरपालिका११ का २८ वर्षीय दीपेन्द्रकुमार महतो पक्राउ परेको एसपी अविनारायण काफ्लेले बताए। एसपी काफ्लेका अनुसार उनीहरूको साथबाट ८ ग्राम ५५० मिलिग्राम खैरौ हेरोइन बरामद भएको छ। उनीहरू सवार प्र०१००१प३१४० नम्बरको मोटरसाइकल चेकजाँच गर्दा महतोको साथबाट बरामद भएको हो। यसअघि बिहीबार सप्तरीको कञ्चनरूप नगरपालिकाबाट २ जना भारतीय नागरिकलाई २२ ग्राम खैरो हेरोइन (ब्राउन सुगर)सहित प्रहरीले पक्राउ गरेको थियो। कञ्चनरूप२ स्थित पूर्वपश्चिम लोकमार्गबाट भारतको सुपौलको भीमनगर ग्राम पञ्चायत४ बस्ने ३१ वर्षीय गोलु भनिने रतन शर्मा र सोही ठाउँका ३५ वर्षीय जयप्रकाश पासवान पक्राउ परेका हुन्। भारतीय नम्बर प्लेट बीआर ५०आर२४९६ नम्बरको मोटरसाइकल चेकजाँच गर्दा पक्राउ परेका आरोपितले भारतबाट खैरौ हेरोइन लिएर आएको र लागूऔषध ओसारपसार गर्न थालेको स्वीकारेका छन्। भदौमा घरमै भण्डारण गरी बिक्री वितरण गरिरहेको सूचनाका आधारमा प्रहरीले घर खानतलासी गर्दा सप्तरीको हनुमाननगरबाट ठूलो परिमाणमा ३ किसिमका ब्राउन सुगर बरामद गरेको थियो। हनुमाननगर कंकालिनी८ का धीरेन भनिने धीरेन्द्रकुमार यादवको घर कोठाबाट १२२३६ ग्राम ब्राउन सुगर बरामद भएको थियो। प्रहरीका अनुसार यादवको घरमा खैरो रङको ब्राउन सुगर ४६६४ ग्राम, सेतो रङको ब्राउन सुगर ५०६६ ग्राम र कालो रङको ब्राउन सुगर २५०६ ग्राम बरामद भएको हो। इलाका प्रहरी कार्यालय लौकही, सुनसरीबाट खटिएको प्रहरी टोलीले सुनसरी जिल्ला कोसी गाउँपालिका८ भण्टाबारीबाट लागूऔषध ब्राउन सुगरसहित ४० वर्षीय शम्भुलाई जेठ २७ गते पक्राउ गरेको थियो। शम्भुबाट ९५४० ग्राम खैरो हेरोइन बरामद भएको थियो। यसअघि सप्तरी प्रहरीले तिलाठी कोइलाडी गाउँपालिका७ का २७ वर्षीय भरत शर्मा र उनका भाई १९ वर्षीय निरज शर्मालाई ०७७ कात्तिक १ गते ५० ग्राम ब्राउन सुगरसहित पक्राउ गरेको थियो। निरजले चलाएको स७ प १८६५ नम्बरको मोटरसाइकल इलाका प्रहरी कार्यालय कञ्चनरुप, सप्तरीबाट खटेको प्रहरी टोलीले अग्निसाइर कृष्णासवरन गाउँपालिका ५ बकधुवास्थित महदेवा गाउँबाट महुलीतर्फ जाने भित्री सडकखण्डमा रोकेर जाँच गर्दा ब्राउन सुगर बरामद भएको थियो। पछिल्लो समय सप्तरी र सुनसरीमा ब्राउन सुगर बरामद परिणामका आधारमा त्यस्ता प्रकारका वस्तुहरूको सेवनकर्ता ह्वात्तै बढेको अनुमान गरिएको छ। एसपी काफ्लेका अनुसार भारतबाट ल्याइने लागूऔषध उदयपुर र धरानलगायतका ठाउँमा जाने गरेको छ। विभिन्न मुलुकबाट नेपालमा लागूपदार्थ भिœयाउने वा नेपाल हुँदै अन्य मुलुक लैजाने क्रम विगतदेखि नै चल्दै आएको लागूऔषध नियन्त्रण ब्यूरोले समेत जनाएको छ। त्यसका अतिरिक्त खुला सीमाको फाइदा उठाउँदै भारतबाट त्यस्ता लागूपदार्थ अन्य नाकाहरूबाट नेपाल भिœयाउने गरिएको छ। नेपाल प्रहरीका अनुसार नेपालमा लागूपदार्थ भित्रिने नाकाहरूमा त्रिभुवन अन्तर्राष्ट्रिय विमानस्थल, नेपालगन्ज, भैरहवा र काँकडभिट्टा प्रमुख हुन्।"

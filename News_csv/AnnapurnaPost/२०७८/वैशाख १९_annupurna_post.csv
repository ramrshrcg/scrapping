शीर्षक,विवरण
भारतीय खोप उत्पादक कम्पनीका सिइओ बेलायत पुगेर भने: ममाथि दबाब आयो,"नयाँदिल्ली: सबैभन्दा ठूलो खोप उत्पादक कम्पनी सेरम इन्स्टिच्यूटका प्रमुख कार्यकारी अधिकृत (सिइओ) अदर पुनावाला भारतमा आफूमाथि अत्याधिक दबाब आएको भन्दै बेलायत गएका छन् । भारतले बेलायतका लागि उडान प्रतिबन्ध जारी गर्नुअघि नै उनी शनिबार नै लण्डन पुगेका हुन् । दि टाइम्ससँगको अन्तरवार्ता पुनावालाले आफूमाथि अत्यधिक दबाब आएको प्रतिक्रिया दिएका छन् । भारतमा कोरोना संक्रमणले विकराल रुप लिएसँगै अक्सिजन साथै खोपको पनि अभाव भएको छ । तर, यसका लागि कच्चा पदार्थको अभाव प्रमुख कारण रहेको बताइएको छ । पुनावालाले लण्डन पुगेर खोपका लागि आफूमाथि शक्तिशाली मानिसहरूको दबाब आएको प्रतिक्रिया दिएका थिए । तर भारतको संकटपूर्ण अवस्थालाई आफू एक्लैले केही गर्न नसक्ने पनि बताए । तर अन्तर्वार्तापछि उनले फेरि आफ्नो ट्वीटरमार्फत् खोप उत्पादनको काम भारतमै अघि बढिरहेको बताए । साथै चाँडै नै भारत फिर्कने पनि उनले बताएका छन् । भारतको पुणेमा रहेको सेरम इन्स्टिच्यूटले कोभिड १९ विरुद्धको खोप कोभिशील्ड उत्पादन गर्दैआएको छ । भारतले उक्त खोपको लाखौँ डोज छिमेकी देशहरु सहित विभिन्न देशलाई समेत वितरण गरिसकेको छ ।"
लुम्बिनीमा सत्ताको बलमिच्याईमा संविधानको ठाडो उलंघन भयो : देउवा,"काठमाडौं : नेपाली कांग्रेसका सभापति शेरबहादुर देउवाले आइतबार लुम्बिनी प्रदेशमा देखिएको राजनीतिक घटनाक्रमलाई अलोकतान्त्रिक र असंवैधानिक भनेका छन्। मुख्यमन्त्री शंकर पोखरेलले अविश्वासको प्रस्तावलाई छल्न राजीनामा दिएर पुनः मुख्यमन्त्रीमा नियुक्त भएको घटना गलत भएको देउवाको ठहर छ। देउवाले यो घटनाक्रमको निन्दासमेत गरेका छन्। लुम्बिनी प्रदेशमा आज भएको समग्र घटनाक्रमलाई नेपाली कांग्रेसले गम्भीरतापूर्वक लिएको छ, देउवाले विज्ञप्ति सार्वजनिक गर्दै भनेका छन्, संविधानको ठाडो उल्लंघन, बलमिच्याईं र घोर अलोकतान्त्रिक प्रवृत्तिको म कडा निन्दा र भत्सर्ना गर्दछु। बिमला माओवादीमा प्रवेश गरेपछि छिनभरमै गुम्यो शंकर पोखरेलको बहुमत लुम्बिनी प्रदेशका एमाले सांसद नारायण पाण्डेले दिए राजीनामा लुम्बिनीका मुख्यमन्त्री फेरि अल्पमतमा : एक सांसदको राजीनामा, दुईले छोडे साथ प्रदेश प्रमुखसँग लुम्बिनीका ४२ सांसदले गरे बहुमत सरकारको दाबी मुख्यमन्त्रीको शपथ रोक्न प्रदेश प्रमुखको कार्यालयमा विपक्षी सांसदको धर्ना विज्ञप्ति लुम्बिनी प्रदेशमा आज भएको समग्र घटनाक्रमलाई नेपाली कांग्रेसले गम्भीरतापूर्वक लिएको छ । संविधानको ठाडो उल्लंघन, बलमिच्याईं र घोर अलोकतान्त्रिक प्रवृत्तिको म कडा निन्दा र भत्सर्ना गर्दछु । नेकपा एमालेले प्रदेश सभामा प्रष्ट बहुमत गुमाएको तथ्य बुझेर नै अविश्वास प्रस्ताव छलेका मुख्यमन्त्रीसंग बहुमत छ भनेर मान्नु र पुनः मुख्य मन्त्री नियुक्ति गरिनु राजनैतिक, नैतिक र संवैधानिक कुनै पनि कोणबाट तर्कसंगत छैन । नेकपाबाट निर्वाचित एक सांसदले माओवादी संलग्नता प्रष्ट गरेको, एमालेबाट निर्वाचित एक सांसदले सांसद पदबाट नै राजीनामा गरेको अनि नेपाली कांग्रेस, नेकपा माओवादी, जसपा र राजमो लगायतका दलले वैकल्पिक मुख्यमन्त्री प्रस्तावित गरिसकेको स्थितिमा संसदीय मुल्य मान्यता विपरीतको ब्यवहार प्रस्तुत हुनु लज्जास्पद र आपत्तिजनक छ । संविधान बमोजिम संसदमा अविश्वास प्रस्तावको प्रक्रिया अघि बढेको अवस्थामा त्यसलाई निष्कर्षमा नपुयाई राजीनामाको नाटक गर्नु र प्रदेश अधिवेशन अन्त्य गर्नु नेपालको संविधान एवं संसदीय मुल्यमान्यता, विधि र पद्धतिको ठाडो उल्लंघन हो । केन्द्रमा प्रस्तुत हुंदै आएको अधिनायकवादी चरित्रको अर्को संस्करण लुम्बिनी प्रदेशमा प्रस्तुत हुनु अत्यन्तै गम्भीर छ । बलमिच्याईंले मिचिएको विधि र प्रक्रियालाई अविलम्ब सुचारू गरेर संसदको बहुमत अनुरुप नयाँ सरकारका लागि मार्गप्रशस्त गर्न म चेतावनी सहित अपील गर्दछु । जय नेपाल । शेरबहादुर देउवा सभापति"
लुम्बिनी प्रदेशका मुख्यमन्त्री शंकर पोखरेलले लिए शपथ,"बुटवल : आइतबार बिहान राजीनामा गरेर दिउँसो पुनः नियुक्ति पाएका लुम्बिनी प्रदेशका मुख्यमन्त्री शंकर पोखरेलले पद तथा गोपनीयताको शपथ लिएका छन् । भर्खरै पोखरेलले लुम्बिनी प्रदेश मुख्यमन्त्री तथा मन्त्रिपरिषद कार्यालयमा प्रदेश प्रमुखबाट शपथ लिएका हुन् । प्रदेश प्रमुखको कार्यालयमा विपक्षी सांसदले शपथ राेक्न धर्ना दिएपछि पोखरेलले मुख्यमन्त्रीको कार्यालयमै शपथ लिएका हुन् । लुम्बिनी प्रदेशका एमाले सांसद नारायण पाण्डेले दिए राजीनामा लुम्बिनीका मुख्यमन्त्री फेरि अल्पमतमा : एक सांसदको राजीनामा, दुईले छोडे साथ प्रदेश प्रमुखसँग लुम्बिनीका ४२ सांसदले गरे बहुमत सरकारको दाबी मुख्यमन्त्रीको शपथ रोक्न प्रदेश प्रमुखको कार्यालयमा विपक्षी सांसदको धर्ना लुम्बिनीमा सत्ताको बलमिच्याईमा संविधानको ठाडो उलंघन भयो : देउवा दिउँसो मात्र नेपाल कम्युनिस्ट पार्टी (एमाले), लुम्बिनी प्रदेश संसदीय दलका नेता पोखरेललाई प्रदेश प्रमुख धर्मनाथ यादवले मुख्यमन्त्रीमा नियुक्त गरेका हुन् । लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी दिएको हो । पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए । नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीना दिएका थिए । राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन् । अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ ।"
कैलालीमा कोरोनाबाट संविधानसभा सदस्यसहित चारजनाको मृत्यु,"धनगढी : कोरोनाका कारण कैलालीमा संविधानसभा सदस्य रबनीदेवि चौधरीसहित चारजनाको मृत्यु भएको छ । कैलालीको लम्कीचुहा नगरपालिका वडा नम्बर ६ बाघमारा की ४४ वर्षीया चौधरीको धनगढीको नवजीवन अस्पतालमा आइतबार दिउँसो मृत्यु भएको हो । उनी २०७० सालको संविधान सभा सदस्य हुन । उनलाई, मृगौला र कलेजोको समस्या रहेको अस्पतालले जनाएको छ । यस्तै धनगढीको कैलाली अस्पतालमा पनि बैतडीको दसरथ चन्द नगरपालिकाका ३३ वर्षीय एक पुरुषको आइतबार बिहान साढे ६ बजे ज्यान गएको छ । उनलाई कञ्चनपुरको महाकाली अस्पतालमा अक्सिजन सकिएपछि शनिबार राति कैलाली अस्पताल ल्याइएको थियो । भारतबाट फर्केका उनी वैशाख १ गते कञ्चनपुरको सीमा नाका गड्डाचौकीमा गरिएको एन्टिजेन परीक्षणमा कोरोना पोजिटिभ देखिएको थियो। । उनलाई त्यही दिन महाकाली अस्पतालमा भर्ना गरिएको थियो । सरकारी अस्पतालमा बिरामीको चाप बढेपछि शुक्रबारदेखि कैलालीका निजी अस्पतालले पनि कोरोनाका बिरामीको उपचार सुरु गरेका छन्। यस्तै सेती प्रादेशिक अस्पतालमा पनि आइतबार दुईजनाको ज्यान गएको छ । अस्पतालका प्रवक्ता दिलिप श्रेष्ले दिएको जानकारी अनुरा धनगढी उपमहानगरपालिका ५ की ३५ वर्षीया महिला र धनगढी उपमहानगरपालिका ३ की ३८ वर्षीया महिलाको ज्यान गएको हो । सेती प्रादेशिक अस्पतालमा ५५ शह्याको क्षमतामा ६३ जना भर्ना भएका छन्। तीनजना भेन्टिलेटर, १ जना आइसीयु, ३८ जना अक्सिजन सपोर्ट र ५ जनालाई चाहिएको बेला अक्सिजन दिने गरी राखिएको प्रवक्ता श्रेष्ठले बताए ।"
प्रधानमन्त्री ओलीले विश्वासको मत लिने,"काठमाडौं : प्रधानमन्त्री केपी ओलीले संसदबाट विश्वासको मत लिने निर्णय गरेका छन्। प्रधानमन्त्री निवास बालुवाटारमा आइतबार वसेको मन्त्रिपरिषद् बैठकमा प्रधानमन्त्री ओलीले आफूले विश्वासको मत लिने जानकारी गराएको स्रोतले बतायो। मन्त्रिपरिषद् बैठक वालुवाटारमा जारी छ। वैशाख २७ गते संसदबाट विश्वासको मत लिने तयारीमा प्रधानमन्त्री रहेको बताइएको छ।यसबारेमा परामर्श गर्न प्रधानमन्त्री ओली राष्ट्रपति विद्यादेवी भण्डारीलाई भेट्न शीतल निवासतर्फ गएका छन्। ओलीविरुद्ध अविश्वास प्रस्ताव ल्याउने विपक्षीको तयारीबीच ओलीको यो कदमलाई अर्थपूर्ण रुपमा हेरिएको छ।संविधानको धारा ७६ (१) अनुसारको प्रतिनिधिसभामा बहुमत प्राप्त दलको प्रधानमन्त्रीको त्यो हैसियत अब समाप्त भएको छ। सर्वोच्चको पछिल्लो फैसलाअनुसार ओली संविधानको धारा ७६ (२) को प्रधानमन्त्रीका रुपमा छन्। माओवादीले अहिलेसम्म समर्थन फिर्ता लिने निर्णय गरेको छैन। समर्थन फिर्ता लिएको ३० दिनभित्र विश्वासको मत लिनुपपर्ने व्यवस्था छ। विश्वासको मत पाउन नसके आफ्नै नेतृत्वमा अल्पमतको सरकार बन्ने र त्यसपछिको राजनीतिक भ्याकुमलाई उपयोग गर्दै प्रतिनिधिसभा विघटन गर्ने रणनीतिमा ओली देखिन्छन्। जुन संकेत ओलीले पटकपटक सार्वजनिक रुपमा दिइसकेका छन्। २ सय ७५ सदस्यीय प्रतिनिधिसभामा प्रधानमन्त्री बन्न १ सय ३८ सांसदको समर्थन चाहिन्छ। यसमा केही निलम्वित र केही निधनले गर्दा रिक्त छन्। अहिले संसदमा एमालेका १२०, कांग्रेसका ६(२ निलम्वित), माओवादी केन्द्रका ४९ (चारजना एमालेतिर फर्केको) र जसपाका ३४ सांसद छन्। तीनजना स्वतन्त्र हैसियतमा छन्। ओलीलाई सुरक्षित हुन जसपाको साथ चाहिन्छ। तर जसपाले अहिलेसम्म औपचारिक निर्णय गरेको छैन। उता आफ्नै दलभित्रको कलहले ओली थप दबाबमा छन्।"
अल्पमतमा रहेको व्यक्तिले सरकार बनाउनु अनैतिक र असंवैधानिक : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले अल्पमतमा परेको व्यक्तिले संविधानको धारा १६८ (१) अनुरुप सरकार गठन गर्नु अनैतिक र असंवैधानिक भएको बताएका छन्। अल्पमतमा परेका लुम्बिनी प्रदेशका मुख्यमन्त्री शंकर पोखरेलले अविश्वासको प्रस्ताव छल्न राजीनामा दिएर पुनः नियुक्त हुँदै सरकार गठन गनर्नु आश्चर्य र हास्यास्पद मात्र नभएर अनैतिक र असंवैधानिक भएको प्रचण्डले बताएका हुन्। राजीनामालाई सकारात्मक रुपमा लिन सकिन्छ तर अल्पमतमा रहेका व्यक्तिले नै पुनः संविधानको धारा १६८ (१) अनुरुपका सरकार गठनको दाबी गर्नु आश्चर्य र हास्यास्पद मात्र होइन अनैतिक र असंवैधानिक छ, प्रचण्डले भनेका छन्। लुम्बिनी प्रदेशका एमाले सांसद नारायण पाण्डेले दिए राजीनामा लुम्बिनीका मुख्यमन्त्री फेरि अल्पमतमा : एक सांसदको राजीनामा, दुईले छोडे साथ प्रदेश प्रमुखसँग लुम्बिनीका ४२ सांसदले गरे बहुमत सरकारको दाबी मुख्यमन्त्रीको शपथ रोक्न प्रदेश प्रमुखको कार्यालयमा विपक्षी सांसदको धर्ना लुम्बिनीमा सत्ताको बलमिच्याईमा संविधानको ठाडो उलंघन भयो : देउवा लुम्बिनी प्रदेशका मुख्यमन्त्री शंकर पोखरेलले लिए शपथ प्रचण्डले आइतबार गठबन्धनमा रहेका दलहरु नेपाली कांग्रेस, नेकपा (माओवादी केन्द्र), जनता समाजवादी दल, राष्ट्रिय जनमोर्चा र अन्य स्वतन्त्र हैसियतका बहुमत सांसदहरुले हस्ताक्षर सहितको निवेदन मात्र नभएर भौतिक रुपमै प्रदेश प्रमुख समक्ष उपस्थित हुँदा पनि पोखरेललाई नियुक्त गर्नु गलत भएकोसमेत बताएका छन्। उनले बहुमत सांसदहरुका समर्थन रहेका अविश्वास प्रस्तावमा प्रस्तावित गरिएका मुख्यमन्त्रीका दाबेदार कुलप्रसाद केसीलाई संविधानको धारा १६८ (२) अनुरुप मुख्यमन्त्रीमा नियुक्ति गर्नुको बदला प्रदेश प्रमुखले अल्पमतमा रहेका शंकर पोख्रेललाई संविधानको धारा १६८ (१) अनुरुप नियुक्त गर्नु गलत भएको बताएका हुन्। उनले यो असंवैधानिक कदमको निन्दासमेत गरेका छन्।उक्त असंवैधानिक र अलोकतान्त्रिक निर्णयको हामी निन्दा गर्दछौं, प्रचण्डले भनेका छन्। उनले संविधान र लोकतन्त्रको मर्यादा कायम गर्न लुम्विनी प्रदेश प्रमुखको गम्भीर ध्यानाकर्षण समेत गराएका छन्। प्रेस वक्तव्य लुम्बिनी प्रदेशका मुख्यमन्त्री शंकर पोखरेलमाथि राखिएको अविश्वासको प्रस्ताव, विशेष अधिवेशनको आव्हान, मुख्यमन्त्रीको राजीनामा, अल्पमतमा रहेका शंकर पोखरेललाई बहुमत प्राप्त दलको नेताको हैसियतमा गराइएको मुख्यमन्त्रीको नियुक्ति र ४२ जना प्रदेश सभा सदस्यहरुको बहुमत हस्ताक्षर सहित प्रदेश प्रमुख समक्ष सपथ ग्रहण रोकी नियुक्ति बदरको निम्ति भइरहेको संघर्षप्रति हाम्रो गम्भीर ध्यानाकर्षण भएको छ । प्रदेश सभाका सांसदहरुले २०७८ बैशाख ६ गते प्रदेश सरकारका विरुद्धमा अविश्वास प्रस्ताव दर्ता गरी विशेष अधिवेशनको माग गरेका थिए र आज १९ गतेबाट विशेष अधिवेशन थियो । लोकतान्त्रिक प्रक्रियाबाट अविश्वास प्रस्तावको सामना गर्नुको बदला अल्पमतमा रहेका मुख्यमन्त्रीले आफ्नो पदबाट राजीनामा दिई संसदको काम कारबाहीलाई अवरुद्ध गरे । राजीनामालाई सकारात्मक रुपमा लिन सकिन्छ तर अल्पमतमा रहेका व्यक्तिले नै पुनः संविधानको धारा १६८ (१) अनुरुपका सरकार गठनको दाबी गर्नु आश्चर्य र हास्यास्पद मात्र होइन अनैतिक र असंवैधानिक छ । तत्कालै आजै गठबन्धनमा रहेका दलहरु नेपाली कांग्रेस, नेकपा (माओवादी केन्द्र), जनता समाजवादी दल, राष्ट्रिय जनमोर्चा र अन्य स्वतन्त्र हैसियतका बहुमत सांसदहरुले हस्ताक्षर सहितको निवेदन मात्र होईन, भौतिक रुपमै प्रदेश प्रमुख समक्ष उपस्थित भए । यसरी बहुमत सांसदहरुका समर्थन रहेका अविश्वास प्रस्तावमा प्रस्तावित गरिएका मुख्यमन्त्री कुलप्रसाद केसीलाई संविधानको धारा १६८(२) अनुरुप मुख्यमन्त्रीमा नियुक्ति गर्नुको बदला प्रदेश प्रमुखले अल्पमतमा रहेका (३७ जनाका समर्थन) शंकर पोख्रेललाई संविधानको धारा १६८ (१) अनुरुप नियुक्ति गरे । उक्त असंवैधानिक र अलोकतान्त्रिक निर्णयको हामी निन्दा गर्दछौं । प्रदेश प्रमुखको कार्यालयमा सांसदहरुबाट भइरहेको संघर्षप्रति ऐक्यवद्धता जनाउँछौं । प्रदेश प्रमुखलाई आफूबाट भएको गलत निर्णयलाई सच्चाई गठबन्धन सरकार गठनका दावेदार कुलप्रसाद केसीलाई नियुक्ति र सपथ ग्रहण गराई संविधान र लोकतन्त्रको मर्यादा कायम गर्न लुम्विनी प्रदेश प्रमुखको गम्भीर ध्यानाकर्षण गर्दछौं । १९ बैशाख, २०७८ पुष्पकमल दाहाल प्रचण्ड अध्यक्ष"
नेपाल सुपर लिग : ललितपुर र पोखराले गोलरहित बराबरी खेले,"काठमाडौं : नेपाल सुपर लिग (एनएसएल) अन्तर्गत आइतबार भएको खेलमा ललितपुर सिटी एफसी र पोखरा थन्डर्सबीचको खेल गोलरहित बराबरीमा सकिएको छ । खेल बराबरीमा सकिएपछि दुवै टोलीले एक एक अङ्क बाँडेका छन् । त्रिपुरेश्वरस्थित दशरथ रङ्गशालामा सम्पन्न खेलमा दुवै टोलीबाट गोल हुन सकेन । मध्यान्तर अघिको खेलमा पोखराले आक्रामक खेल खेलेको थियो । मध्यान्तरपछिको खेलमा ललितपुर पोखरामाथि हावी भएको थियो । दुवै टोली गोल गर्नबाट भने चुके । खेलको आठौँ मिनेटमा पोखराका कप्तान नवयुग श्रेष्ठले गोल गर्ने प्रयास गर्नुभएको थियो । उनको प्रहार गोलपोस्ट नजिकैबाट बाहिरिन पुग्यो । यस्तै खेलको १४औँ मिनेटमा पोखराका मौसा अब्बाले गरेको प्रहार ललितपुरका गोलकिपर अर्पण कार्कीले रोके । खेलको २०औँ मिनेटमा पोखराका नवयुग श्रेष्ठले अर्को गोल गर्ने अवसर गुमाए । खेलको ३९ औँ मिनेटमा पोखराका नितिन थापाको प्रहार गोलकिपर कार्कीले विफल पार्नुभएको थियो भने ४२औँ मिनेटमा पोखराका मोउसाले गरेको प्रहार गोलपोष्टबाट बाहिरिएको थियो। मध्यान्तरपछिको खेलमा पनि दुवै टोलीले गोलको प्रयास गरेका थिए । खेलको ५१औँ मिनेटमा ललितपुरका अञ्जन विष्टको गोल गर्ने प्रयासलाई विपक्षी खेलाडीले विफल पारे । यसैगरी खेलको ८१औँ मिनेटमा पोखराका मोउसाले गरेको गोलको प्रयास असफल भयो । खेलको ८६ औं मिनेटमा ललितपुरका कप्तान अञ्जन विष्टले डिबक्स भित्रबाट गोलको प्रयास गरे । उक्त बल गोलमा भने परिणत हुन सकेन । बराबरी खेलेपछि पोखराको चार खेलमा पाँच अङ्क भएको छ । पोखरा लिगको तेस्रो स्थानमा छ । यस्तै ललितपुर चार खेलमा तीन अङ्क जोडेर छैटौँ स्थानमा छ । लिगमा हालसम्मको खेलको परिणामअनुसार धनगढी एफसी चार खेलमा सात अङ्कका साथ शीर्ष स्थानमा छ । बुटवल छ अङ्कका साथ दोस्रो, विराटनगर पाँच अङ्कसहित तेस्रो, काठमाडौँ रेजर्स चार अङ्कसहित पाँचौँ तथा चितवन दुई अङ्कका साथ लिगको पुछारमा छ ।"
सोमबारदेखि आन्तरिक उडान बन्द : वैशाख २२ देखि अन्तर्राष्ट्रिय उडान नहुने,काठमाडौं : कोरोना भाइरस (कोभिड१९) संक्रमण रोकथाम तथा नियन्त्रणका लागि सोमबारदेखि आन्तरिक उडान बन्द हुने भएको छ । संक्रमण तीब्र रुपमा फैलिएको भन्दै सरकारले हवाई उडान बन्द गर्ने निर्णय गरेको हो । यसअघि विभिन्न जिल्लामा निषेधाज्ञा जारी गर्दै सरकारले अन्य सवारी आवागमन ठप्प बनाए पनि हवाई मार्ग खुला राखेको थियो । सरकारले आन्तरिक र अन्तर्राष्ट्रिय उडानमा वैशाख मसान्तसम्म बन्द गर्ने निर्णय गरेको हो । सूचना तथा सञ्चारमन्त्री एवम् सरकारका प्रवक्ता पार्वत गुरुङका अनुसार कोरोना रोकथाम तथा नियन्त्रणका लागि सोमबार राति १२ बजेबाट उडान बन्द गर्ने निर्णय भएको हो । गुरुङका अनुसार सोमबार रातिदेखि आन्तरिक र बुधबार अर्थात् वैशाख २२ गतेबाट अन्तर्राष्ट्रिय उडान बन्द गर्ने निर्णय भएको हो । आवश्यक पर्दा राष्ट्रिय तथा अन्तर्राष्ट्रिय चार्टर्ड उडान भने हुने उनको भनाइ छ । नेपाालमा पछिल्ला दिनमा संक्रमित र मृत्युको संख्या तीब्र बन्दै गएको छ । स्वास्थ्य तथा जनसंख्या मन्त्रालयले हरेक दिन अहिलेसम्मकै उच्च संक्रमण भएको दाबी गर्दै आएको छ ।
पर्यटनमन्त्री ढकाल र पत्नी इन्दिरालाई कोरोना संक्रमण,"काठमाडौं : संस्कृति, पर्यटन तथा नगारिक उड्डयनमन्त्री भानुभक्त ढकाल र उनकी पत्नी इन्दिरा फूयाँलमा कोरोना संक्रमण पुष्टि भएको छ । आइतबार पीसीआर परीक्षण गर्दा दुवै जनामा कोभिड पोजेटिभ देखिएको हो अहिले उनीहरु निवासमै आइसोलेसनमा रहेको मन्त्री ढकालको सचिवालयले जनाएको छ । ढकाल स्वयम्ले आफूहरुलाई संक्रमण पुष्टि भएको जानकारी सामाजिक सञ्जालमार्फत् गराएका छन् । उनले ट्वीटरमा लेखेका छन्, आज गरिएको परीक्षणबाट हामी श्रीमान श्रीमतिलाई कोभिड१९ संक्रमण भएको नतिजा प्राप्त भएको छ । हाल हाम्रो स्वास्थ्य अवस्था सामान्य रहेको छ र हामी निवासमा नै आराम गरिरहेका छौँ । यस बीचमा हामीसँग सम्पर्कमा आउनुभएका महानुभावहरुलाई आवश्यक सावधानी र सजगता अपनाउनुहुन अनुरोध गर्दछौँ। धन्यवाद।"
राष्ट्रपतिबाट वैशाख २७ गतेका लागि संसद् अधिवेशन आह्वान,काठमाडौं : प्रधानमन्त्री केपी शर्मा ओलीले विश्वासको मत लिने प्रयोजनका लागि राष्ट्रपतिबाट प्रतिनिधिसभाको अधिवेशन आह्वान भएको छ । आइतबार साँझ राष्ट्रपति विद्यादेवी भण्डारीले प्रतिनिधिसभाको अधिवेशन आह्वान गरेकी हुन् । राष्ट्रपति कार्यालयका सहायक प्रवक्ता केशवप्रसाद घिमिरेले वैशाख २७ गते सोमबार दिउँसो १ बजेका लागि राष्ट्रपतिबाट संसद अधिवेशन आह्वान भएको जानकारी गराएका हुन् ।
प्रदेश प्रमुखसँग लुम्बिनीका ४२ सांसदले गरे बहुमत सरकारको दाबी,"बुटवल : लुम्बिनी प्रदेशसभाका ४२ सदस्यले मुख्यमन्त्री शंकर पोखरेलको शपथ रोक्न प्रदेश प्रमुख धर्मनाथ यादव समक्ष माग गरेका छन्। नेपाली कांग्रेस, नेकपा (माओवादी केन्द्र)सहित दलका सांसदले बहुमत सरकारको दाबी गर्दै मुख्यमन्त्रीको शपथ रोक्न माग गरेका हुन्। आइतबार प्रदेश प्रमुख यादवले शंकर पोखरेललाई पुनः मुख्यमन्त्री पदमा नियुक्त गरे लगत्तै ४२ सांसदले सरकार गठनको दाबी प्रस्तुत गरेका हुन्। पोखरेलले बहुमत सांसदको हस्ताक्षर भन्दै विमलाकुमारी खत्री वलीको पुरानो हस्ताक्षर दुरुपयोग गरेको दाबी गठबन्धनले गरेको छ । मुख्यमन्त्री पोखरेलको शपथ रोक्न नेपाली कांग्रेस, माओवादी केन्द्र, जसपा नेपाललगायत दलका प्रदेशसभा सदस्य रहेका हुन्। विमला खत्री माओवादीमा प्रवेश गरेपछि ८१ सदस्यीय प्रदेशसभामा एमालेको पक्षमा ४० सांसद भएका छन्। जसमध्ये तीनजना सांसदले राजीनामा गरिसकेका छन्। यसले मुख्यमन्त्री पोखरेल पुनः अल्पमतमा देखिएका छन्।"
मुख्यमन्त्रीको शपथ रोक्न प्रदेश प्रमुखको कार्यालयमा विपक्षी सांसदको धर्ना,"बुटवल : लुम्बिनी प्रदेशका नवनियुक्त मुख्यमन्त्री शंकर पोखरेलको शपथ रोक्न विपक्षी सांसदले धर्ना सुरु गरेका छन्। प्रदेश प्रमुखको कार्यालय परिसरमा बसेर विपक्षी दलका सांसदले मुख्यमन्त्रीको शपथ रोक्न दबाब दिएका हुन्। लुम्बिनी प्रदेशसभाका ४२ सदस्यले मुख्यमन्त्री शंकर पोखरेलको शपथ रोक्न प्रदेश प्रमुख धर्मनाथ यादव समक्ष माग गर्दै धर्ना सुरु गरेका हुन्। आइतबार प्रदेश प्रमुख यादवले शंकर पोखरेललाई पुनः मुख्यमन्त्री पदमा नियुक्त गरे लगत्तै ४२ सांसदले सरकार गठनको दाबी प्रस्तुत गरिसकेका छन्। पोखरेलले बहुमत सांसदको हस्ताक्षर भन्दै विमलाकुमारी खत्री वलीको पुरानो हस्ताक्षर दुरुपयोग गरेको दाबी गठबन्धनले गरेको छ। मुख्यमन्त्री पोखरेलको शपथ रोक्न नेपाली कांग्रेस, माओवादी केन्द्र, जसपा नेपाललगायत दलका प्रदेशसभा सदस्य धर्नामा बसेका हुन्। विमला खत्री माओवादीमा प्रवेश गरेपछि ८१ सदस्यीय प्रदेशसभामा एमालेको पक्षमा ४० सांसद भएका छन्। जसमध्ये एक जनाले राजीनामा दिएका छन् भने दुई जनाले मुख्यमन्त्रीको साथ छोडेका छन्। कपिलवस्तु क्षेत्र नम्बर १ (क) बाट निर्वाचित दुगनारायण पाण्डेय जसले राजीनामा दिएका छन्। कपिलवस्तु क्षेत्र नम्बर २ (ख) बाट निर्वाचित धर्मबहादुरलाल श्रीवास्तव र नवलपरासी पश्चिमका अजय शाहीले भने मुख्यमन्त्री शंकर पोखरेलको कित्ता छोडेका छन्। यसले मुख्यमन्त्री पोखरेल पुनः अल्पमतमा देखिएका छन्। जसपाका चारजना सभासद्को पद रिक्त भएसँगै प्रदेश सभामा सदस्य संख्या घटेर ८१ पुगेपछि मुख्यमन्त्री पोखरेलले एमाले एक्लैसँग ४१ सांसद रहेको भन्दै एक दलको बहुमतको सरकार बनाउने भन्दै राजीनामा दिएका थिए। लुम्बिनी प्रदेशका मुख्यमन्त्री पोखरेलले दिए राजीनामा लुम्बिनीमा एमालेकै एकल बहुमत सरकार, पोखरेलले नै फेरि मुख्यमन्त्रीको शपथ लिने तयारी बिमला माओवादीमा प्रवेश गरेपछि छिनभरमै गुम्यो शंकर पोखरेलको बहुमत शंकर पोखरेल लुम्बिनी प्रदेशको मुख्यमन्त्री नियुक्त लुम्बिनी प्रदेशका एमाले सांसद नारायण पाण्डेले दिए राजीनामा लुम्बिनीका मुख्यमन्त्री फेरि अल्पमतमा : एक सांसदको राजीनामा, दुईले छोडे साथ प्रदेश प्रमुखसँग लुम्बिनीका ४२ सांसदले गरे बहुमत सरकारको दाबी उनले पेस गरेको दाबीअनुसार तत्कालै उनलाई मुख्यमन्त्री नियुक्त गरिएको थियो। तर एक सांसदको राजीनामा र दुई सांसदले साथ छोडेपछि उनले पुनः बहुमत गुमाएका छन्। यो सँगै उनको नियुक्ति विवादमा परेको छ। विपक्षीले उनको नियुक्ति असंवैधानिक भएकोले बदर हुनुपर्ने माग गरेका हुन्। लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएका हुन्। पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए। नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीनामा दिएका थिए। राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन्। अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ। सांसदको राजीनामा आएपछि भने पोखरेलको मुख्यमन्त्री पद पुन धरापमा पर्ने देखिएको छ।"
वैशाख २७ गते संसद्को अधिवेशन बोलाउन सिफारिस,काठमाडौं : सरकारले वैशाख २७ गते संसदको अधिवेशन बोलाउन राष्ट्रपति विद्यादेवी भण्डारीसमक्ष सिफारिस गरेको छ । संसद्को बर्खे (बजेट) अधिवेशन बोलाउन राष्ट्रपतिसमक्ष सिफारिस गरेको हो । आइतबार प्रधानमन्त्रीको सरकारी निवास बालुवाटारमा बसेको मन्त्रिपरिषद् बैठकले संसद अधिवेशन बोलाउन आह्वास गर्ने र विश्वासको मत लिने निर्णय गरेको हो । त्यसैगरी सरकारले कोरोना भाइरस (कोभिड१९) रोकथाम तथा नियन्त्रणका लागि आन्तरिक हवाई उडानसमेत बन्द गर्ने निर्णय गरेको छ । संक्रमण तीब्र रुपमा फैलिएको भन्दै सरकारले हवाई उडान बन्द गर्ने निर्णय गरेको हो । यसअघि विभिन्न जिल्लामा निषेधाज्ञा जारी गर्दै सरकारले अन्य सवारी आवागमन ठप्प बनाए पनि हवाई मार्ग खुला राखेको थियो ।
चट्याङमा परी दुई महिनाको बच्चासहित सात घाइते,"रोल्पा: रोल्पामा चट्याङमा परेर आइतबार साँझ २ महिनाको बच्चा सहित सात जना घाइते भएका छन् । परिवर्तन गाउँपालिका६ बाबियाचौरका ७८ वर्षीय भीमबहादुर बुढामगरको घरमा परेको चट्याङले सातैजना घाइते भएका हुन् । घरमा जडान गरिएको बिजुलीको मिटर बक्समा चट्याङ पर्दा भीमबहादुरका एकाघरका पाँच र छिमेकी दुईजना घाइते भएको जिल्ला प्रहरी प्रमुख एवं प्रहरी नायव उपरीक्षक नरेशराज सुवेदीले जानकारी दिए । दुई वर्षका एक बालक, ३ वर्षका आयुष बुढामगर र १३ वर्षका पृथ्वी बुढामगरको अवस्था गम्भीर रहेको बताइएको छ । प्रनाउ सुवेदीका अनुसार घाईते ६ जनालाई उपचारका लागि रोल्पा अस्पताल रेउघा ल्याउँदैछन् । भिमबहादुरको अवस्था सामान्य रहेकाले गाउँमै छन् । पानी परिरहेको वेला घरमा ओत लाग्न गएका छिमेकी जुनमाया बुढामगर र आयुष पनि घाइते भएका हुन् । स्थानीयहरुका अनुसार साँझ ५:३० बजे चट्याङ परेको थियो। बैशाख १६ र १७ मा पूर्वी र दक्षिणी रोल्पामा चट्याङमै परेर दुईजनाको मृत्यु भइसकेको छ । सुनछहरी गाउँपालिका७ जेलबाङका ९ वर्षीय अभिषेक पुन र रुन्टिगढी गाउँपालिका९ पलासेनीको १२ वर्षीया सुष्मा नेपालीको ज्यान गएको हो ।"
प्रयोगशालाले २४ घण्टा पीसीआर परीक्षण गर्नुपर्ने : स्वास्थ्य मन्त्रालयका पाँच निर्णय,"काठमाडौं : स्वास्थ्य तथा जनसंख्या मन्त्रालयले अध्ययन बिदामा रहेका सबै स्वास्थ्यकर्मीलाई आआफ्नो दरबन्दीमा फर्किएर काम गर्न निर्देशन दिएको छ। आइतबार मन्त्रालयका सहप्रवक्ता डा समिरकुमार अधिकारीले विज्ञप्ति सार्वजनिक गर्दै यस्तो निर्देशन दिएका हुन्। आइतबार बसेको स्वास्थ्य मन्त्रालयको बैठकका निर्णय सार्वजनिक गर्दै अधिकारीले भनेका छन्, अध्यया बिदामा रहेका हाल अध्ययन नभएको अवस्थामा सम्पूर्ण स्वास्थयकर्मीलाई आआफ्नो दरबन्दी रहेको स्वास्थ्य संस्थामा हारि भै सेवा दिन खटाउने। मन्त्रालयले विदेश जानको पीसीआर सरकारी प्रयोगशालाबाट मात्र परीक्षण गर्नुपर्ने र न्युनतम एक सय बेड भएका अस्पतालमा आधारित रहेका पीसीआर र ए वर्गका प्रयोगशालाले व्यवस्थापन गर्नुपर्ने निर्णय गरेको छ। सँगै मन्त्रालयले पीसीआर परीक्षण गर्ने सबै प्रयोगशालालाई १४ घण्टा सेवा दिन निर्देशन दिएको छ। कोभिड १९ पीसीआर परीक्षण गर्ने सबै प्रयोगशालाहरुले २४ घण्टा सातै दिन नमुना लिने व्यवस्था मिलाउने, विज्ञप्तिमा थप भनिएको छ।"
आफ्नै छोरीलाई बन्धक बनाउँदै करणी प्रकरण: अस्पतालको गलत रिपोर्टविरुद्ध पीडित युवतीको आपत्ती,"विराटनगर: आफ्नै आमाले अपहरण गराइ दुई जना युवकबाट जबर्जस्ती करणी गराउन खोजेको भन्दै न्याय माग्न अदालत पुगेकी पीडित युवतीले आरोपितले अदालतमा गलत प्रमाण पेश गराएको भन्दै गुनासो गरेकी छन् । काठमाडौँस्थित बिएण्डबी अस्पतालबाट 'फेक मिति'को दर्ता बनाएर आरोपितले अदालतमा प्रमाण बुझाएको भन्दै उनले दुखेसो पोखेकी छन् । विराटनगर १० की मन्जु पौडेलले पूर्वपतिको तर्फबाट जन्मिएकी २२ वर्षीया छोरीलाई बन्धक बनाइ दुई युवक लगाएर जबरजस्ती करणी गराउन खोजेको भन्दै छोरीले मुद्दा दायर गरेकी थिइन् । मन्जुले अदालतमा दिएको वयानको अधारमा जिल्ला अदालत मोरङले मिति २०७७ मंसिर ११ गते बिएण्डबी अस्पताल ग्वार्को ललितपुरलाई प्रतिवादी अजय साहु समेत भएको शरीर बन्धक बनाइ जवरजस्ती करणी उद्योग मुद्दामा प्रतिवादीले वयानका साथ पेश गरेको कागजात अस्पतालबाट जारी भएको हो वा होइन भन्ने सम्बन्धमा खुलाइ जवाफ मागेको थियो । तर अस्पतालका प्रशासक प्रकाश कुमार भट्टराईले २०७७ सालमा भर्ना भइ चैत्र २१ गतेसम्म उपचार भएको कागजात बनाएर दिएपछि पीडित छोरीले आपत्ती जनाएकी हुन् । मुद्दा २०७६ सालमा मोरङ प्रहरीमा जाहेरी दिएपछि जिल्ला अदालतमा पुगेको थियो । तर प्रतिवादीले अस्पतालबाट कागजात बनाएको मिति र घटनाको मिति नै भिन्न समय भएकाले झुटो प्रमाण दिने अस्पताललाई समेत कारवाही हुनुपर्ने ती पीडित युवतीको माग छ । प्रतिवादी पौडेलले २०७७ जेठ २० गते न्यायधीश समक्ष समेत वयानमा २०७६ साल फागुन ६ गते भन्दा पहिलेदेखि २४ र २५ गतेसम्म सो अस्पतालमा उपचार गराएको र पूर्जा समेत पेश गरेकी छन् । तर अलादलले सो अस्पतालाई प्रतिवादी द्वारा पेश गरेको कागजात जारी भएको हो वा होइन भनेर जवाफ माग्दा पत्र सख्या ०७७७८ चलानी नम्बर ००६४ मिति २०७७ साल ११ महिना १० गतेको पत्रमा २०७७ साल फागुन ६ गते देखि २१ सम्म भर्ना भएको ब्यहोरा पठाएपछि पीडितले झुटो प्रमाण दिने अस्पताललाई कारवाही गर्नुपर्ने माग गरेकी हुन् । पूर्वपतिबाट जन्मेकी छोरी विराटनगरमा भेट्न आएको बेला पौडेलले आफ्ना केटा साथीसँग कोठामा थुनेर जबरजस्ती यौन सम्बन्ध गराउन लगाएको भन्दै मन्जु पौडेलमाथि मुद्दा परेको थियो । पौडेलका एक छोराले कोठाको ढोका खोलेर उनलाई उद्धार गरेपछि जिल्ला प्रहरी मोरङमा पीडित युवतीले उजुरी दिएकी थिइन् । पीडित युवतीले आमा पौडेल, सुनसरीको इनरुवा ९ बवियाका अजय साहु र विराटनगर १० शान्ती टोलका सुरज रायविरुद्ध प्रहरीमा उजुरी दर्ता गराएकी हुन् । जिल्ला प्रहरी मोरङले छानबिनपछि तीनै जनाविरुद्ध जिल्ला अदालत मोरङमा शारीर बन्धक तथा जबरजस्ती मुद्दा दर्ता गराएको थियो । तर उक्त मुद्दामा अदालतले कोरोनाको कारण देखाउँदै पौडेल र अजयलाई ११ लाख र सुरजलाई ५० हजार धरौटीमा छाडेपछि घटनाले अर्कै मोड लिनसक्ने भन्दै पीडित युवतीले पत्रकार सम्मेलन गर्दै आफूले न्याय पाउनुपर्ने भन्दै आह्वान गरेकी हुन्।"
भीरबाट लडेर मजदुरको मृत्यु,जाजरकोट : जाजरकोटमा घोरेटो बाटो निर्माणका लागि ढुङ्गा निकाल्ने क्रममा भीरबाट लडेर एक मजदुरको मृत्यु भएको छ । जुनीचाँदे गाँउपालिका ११ का ५० वर्षीय सकरे बस्नेतको मृत्यु भएको हो । प्रधानमन्त्री रोजगार कार्यक्रमको मेसु लमरा घोरेटो बाटो निर्माणका लागि ढुङ्गा निकाल्ने क्रममा भीरबाट लडेर उनको घटनास्थलमै ज्यान गएको गाउँपालिकाकी कार्यवाहक अध्यक्ष शिवा आचार्यले बताइन् ।
शंकर पोखरेल लुम्बिनी प्रदेशको मुख्यमन्त्री नियुक्त,"बुटवल : शंकर पोखरेल लुम्बिनी प्रदेशको मुख्यमन्त्री नियुक्त भएका छन् । नेपाल कम्युनिस्ट पार्टी (एमाले), लुम्बिनी प्रदेश संसदीय दलका नेता पोखरेललाई प्रदेश प्रमुख धर्मनाथ यादवले मुख्यमन्त्रीमा नियुक्त गरेका हुन् । लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएको छ । पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए । नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीना दिएका थिए । राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन् । अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ ।"
अक्सिजन नपाएर दाङको कोरोना अस्पतालमा बिरामीको मृत्यु,दाङ : दाङको बेलझुण्डीमा रहेको कोरोना विशेष अस्पतालमा अक्सिजन अभावमा एकजना बिरामीको ज्यान गएको छ । अक्सिजनकै अभावका कारण केहीबेर अघि एकजना कोरोना बिरामीको ज्यान गएको अस्पतालका व्यवस्थापक द्रोणबहादुर वलीले जानकारी दिए। अक्सिजन अभावले तुलसीपुर उपमहानगरपालिका ९ का ४८ वर्षीय पुरुषको मृत्यु भएको हो । उनी शनिबार एचडीयू बेडमा उपचाररत थिए । त्यहाँ अक्सिजन अभावमा कोरोना भाइरस (कोभिड१९) संक्रमित छटपटाउन थालेका छन् । दुई दिनदेखि अस्पतालमा अक्सिजन अभाव भएको हो। अक्सिजन अभावमा छटपटाउन थाले कोरोना बिरामी
"कोरोनालाई चुनौती दिदै चम्कियो सेयर बजार, लगानीकर्तामा गजब उत्साह","काठमाडौं : मुलुक कोरोना संक्रमणको महामारीबाट आक्रान्त भइरहेका बेला पुँजी बजारमा भने गजबको उत्साह देखिएको छ। बीचमा केही समय अलमलिएको सेयर बजार लकडाउनसँगै चम्किन थालेको छ। लकडाउनपछि आइतबारको सेयर बजारको सूचक र कारोबार दुवै उत्साहजनक देखिएको छ।नेप्से परिसूचक ५४ अंकले बढेर २६६५११ विन्दुमा उक्लिएको छ। साताको पहिलो दिन आइतबार ७ अर्ब ३६ करोड रुपैयाँभन्दा बढीको सेयर कारोबार भएको छ। लकडाउनले सबैतिर ठप्प भइरहेका बेला पनि यति ठूलो कारोबार हुनुले सेयर बजार आगामी दिनमा अझ् चम्किने देखिन्छ। आइतबार २२६ कम्पनीको १ करोड ५८ लाख कित्ताभन्दा बढी सेयर कारोबार भएको छ । नेप्सेले २७३५४६ को उचाइ हासिल गरेपछि दुई सातामा २३० अंकले गिरावट आएको थियो। संक्रमणबाट बच्न घरघरमा बसेका लगानीकर्ताहरूको आकर्षणको केन्द्र सेयर बजार भएको छ। लकडाउन भएपछि बजार घट्छ भन्ने हल्ला र अनुमान गलब सावित भएको छ। एकथरीले कोरोना संक्रमणको जोखिम र लकडाउनको हल्ला फैलाएर केही दिन बजार घटाउने प्रयास गरेका थिए। तर लगानीकर्ताहरूको दरो आत्मविश्वासका कारण बजार नयाँ खालको उछाल देखिएको छ। बजार नियामक निकायहरूको सकारात्मक कदम, नीतिगत तहमा सुधारका लागि पुँजी बजार फोरमको सक्रियता, लगानीकर्ताहरूको दरो आत्मविश्वासका कारण बजार बलियो बन्दै गएको लगानीकर्ताहरू बताउँछन्। कोरोनाको जोखिमले लगानीका अन्य क्षेत्रहरु संकुचित भएका छन्। अर्कोतिर राजनीतिक अन्योल, अस्थिर सरकार र आगामी चुनावपछिको अवस्थालगायतका कारणले गर्दा निजी क्षेत्र अहिले नै ठूला परियोजनामा लगानी हिचकिचाइरहेका छन्। तर बजारमा लगानीयोग्य पैशा प्रशस्त छ। यो पैसा अब सेयर बजार ओइरिने संभावना बढेको छ। कम्पनीहरुको कमाइको तुलनामा बजार मूल्य निकै कम भएकोले पनि लगानीकर्ताहरू पुँजी बजारतिर बढी आकर्षित भइरहेका छन्। पुरै डिजिटल माध्यमबाट गरिने यो कारोबारमा कोरोनाको असर खासै देखिएको छैन। बजार बढ्नका लागि सबै सूचकहरू सकारात्मक रहेकोले बजार घट्नुपर्ने कुनै कारण छैन अहिले। बैंक तथा वित्तिय संस्थाहरू तेस्रो त्रैमासिक रिपोर्ट धमाधम निकालिरहेको अहिलेको समय सेयर बजारका लागि ग्रिन सिजन मानिन्छ। अधिकांश बैंक तथा वित्तिय संस्थाहरूले आकर्षक कमाइको रिपोर्ट ल्याइरहेका छन्। त्रैमासिक रिपोर्टक आधारमा कुन कम्पनीले कति लाभांशा दिन्छ भनेर बजारमा हुने आंकलन र अपेक्षासँगै उत्साह थपिने बेला हो।तीन चार महिना कुर्दा वर्षभरीको कमाइको हिस्सेदार बन्न सकिन्छ। वैशाखदेखि त्यसैपनि सेयर बजार बढ्ने सिजन हो।' वित्तिय प्रणालीमा पर्याप्त तरलता, अनुकुल ब्याजदर, सेयर कर्जाको सुलभता, ब्रोकर कमिशनको कटौती, र पुँजी बजारको प्रणालीमा भइरहेको निरन्तर सुधारले गर्दा सेयर बजारले 'बुलिस रन' मा अघि बढ्ने विश्वास लगानीकर्ताहरूको देखिन्छ।"
"कोरोना संक्रमितको हालसम्मकै सर्वाधिक अंक : २४ घन्टामा थप ७ हजार २११ , २७ को मृत्यु",काठमाडौं : नेपालमा कोरोना संक्रमण दर दिनप्रतिदिन बढ्दै गइरहेको छ। पछिल्लो २४ घन्टामा ७ हजार २११ जनामा कोरोना संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। यो हालसम्मकै उच्च हो। संक्रमित हुनेमा २८ सय ६४ महिला र ४२ सय ७३ पुरुष छन्। १६ हजार १४७ पीसीआर र ६२३ एन्टिजेन परीक्षणमा ७ हजार २११ जनामा कोरोना संक्रमण देखिएको हो। यो सहित नेपालमा कोरोनाबाट संक्रमित हुनेको संख्या ३ लाख ३६ हजार ३० पुगेको छ। यस्तै पछिल्लो २४ घन्टामा कोरोना संक्रमणबाट थप २७ जनाको मृत्यु भएको छ। यो सहित कोरोनाबाट मृत्यु हुनेको संख्या ३३ सय २५ पुगेको छ। मन्त्रालयका अनुसार ६७ जना क्वारेन्टाइन र ४८ हजार ७११ जना आइसोलेसनमा छन्।
कोरोना संक्रमित नेपाली सेनाका जवानलाई थप उपचारका लागि काठमाडौं लगियो,दार्चुला : कोरोना संक्रमण पुष्टि भइ अक्सिजनको मात्रा कम भएपछि दार्चुलाबाट एकजना नेपाली सेनाका नायकलाई सिम्रिक एयरको हेलिकोप्टरमार्फत काठमाडौं लगिएको छ । जिल्ला अस्पताल दार्चुलामा आइसीयू नभएका कारण उनलाई काठमाडौं रेफर गरिएको हो । काठमाडौंमा नेपाली सेनामा कार्यरत दार्चुलाको ब्याँस गाउँपालिका घर भएका ४५ वर्षीय ती जवानको शरीरमा सामान्य अवस्थामा हुनुपर्ने अक्सिजनको मात्रा निकै कम भएपछि काठमाडौं रेफर गरिएको जिल्ला अस्पताल दार्चुलाका सूचना अधिकारी डम्बरदत्त भट्टले बताए। उनका अनुसार वैशाख १५ गते जिल्ला अस्पतालमा गरिएको एन्टिजेन परीक्षणमा उनमा कोरोना पोजिटिभ देखिएको थियो।अस्पतालकै आइसोलेसनमा रहेका उनको स्वास्थ्य अवस्था दिनानुदिन बिग्रिदै गएपछि आइतबार रेफर गरिएको हो । उनको शरीरमा अहिले अक्सिजनको मात्रा ६२ र ६३ मात्रै रहेको छ। मानिसको शरीरमा सामान्यतया अक्सिजनको मात्रा ९५ हुनुपर्छ । दार्चुलामा हालसम्म कोरोना संक्रमितको संख्या ५२ पुगेको छ ।
सरकारी मापदण्डलाई चुनौती दिँदै भारतीय टोली मुस्ताङमा 'फिल्म सूटिङ' गर्दै,"जोमसोम: समुदाय स्तरमा कोरोनाको दोश्रो लहर फैलिन थालेपछि हिमाली जिल्ला मुस्ताङका स्थानीयमा कोरोनाको त्रास बढेको छ । कोरोनाकै कारण बिहीबार मुस्ताङमा एक महिलाले ज्यान गुमाइन् भने जिल्लामा अझै १२ जना सक्रिय संक्रमित छन् । केही साताअघि ग्रीन जोन कायम रहेको मुस्ताङमा पर्यटकीय गतिविधि बढेसँगै कोरोनाको जोखिम बढेको थियो । चैते दशैँ, औँशी, नयाँ वर्ष र रामनवमी पर्व लगायतमा सयौं धार्मिक पर्यटक मुस्ताङ भित्रिएका थिए । जसका कारण पनि मुस्ताङमा कोरोना जोखिम बढेको अनुमान छ । छिमेकी देश भारतसँगै नेपालमा पनि कोरोनाको दोश्रो लहर फैलिएपछि मुस्ताङ जिल्लाको सीसीएमसी आकस्मिक बैठकले गत बैशाख ११ गते देखि मुक्तिनाथ मन्दिर बन्द गर्यो भने बिवाह, ब्रतबन्ध, भोज भतेर, सभासमारोह र धार्मिक मठमन्दिर, गुम्बा र चर्चहरुमा गरिने नियमित पूजापाठ बाहेक सबै गतिविधिमा रोक लगायो । यस्ता कार्यक्रममा १५ जना भन्दा बढी भेला हुन नपाइने र जिल्ला प्रवेश गर्ने पर्यटकलाई होटल क्वारेन्टाइन बसेको प्रमाणपत्र अनिवार्य गराइयो । सीसीएमसीले कोरोना जोखिमको बिषम् अवस्थालाई मध्यनजर गर्दै आन्तरिक तथा बाह्य पर्यटकलाई सकभर जिल्ला प्रवेश नगर्न समेत अनुरोध गर्यो । तर, कोरोना भाइरसको उच्च जोखिम र यसको नियन्त्रणका लागि सरकारी मापदण्डलाई ठाडो चुनौती दिँदै बैशाख १६ गतेदेखि भारतीय जम्बो चलचित्र छायाङ्कन टोली मुस्ताङमा छ । भारतमा कोरोनाको जोखिम उत्कर्षमा पुगेका बेला भारतीय चलचित्रकर्मी मुस्ताङ आएपछि स्थानीयबासीमा कोरोनाको त्रास बढेको पाइएको छ । सूचना तथा संञ्चार मन्त्रालयको अनुमति लिएर मुस्ताङमा छायांकन गर्न आएको बताउने उनीहरुले खुलेआम मुस्ताङमा छायांकन गरिरहेका छन् । मुस्ताङमा भारतीय चलचित्र छायांकनका लागि आएको उक्त टोलीमा करिव ५०६० जना छन् । जसमा ४५ जना नेपाली कलाकार पनि छन् । जिल्ला प्रशासन कार्यालय मुस्ताङले जम्बो भारतीय चलचित्रकर्मीको टोलीले संञ्चार मन्त्रालयको अनुमति लिएको र चलचित्र छायांकनलाई सरकारले रोक लगाइनसकेकाले जिल्ला प्रवेशको अनुमति दिएको बताएको छ । मुस्ताङका सहायक प्रमुख जिल्ला अधिकारी जगदीश अर्यालले भारतीय चलचित्रकर्मी टोलीलाई गाउँबस्तीमा नभइ बस्ती भन्दा पर छायांकन गर्नुपर्ने सुझाएको बताए । निकै महंगो लागतको सिनेमास्कोप उक्त भारतीय चलचित्रको छायांकन टोलीले मुस्ताङको मुक्तिनाथ, कागबेनी, छुसाङ, जोमसोम, स्याङ, मार्फा, टुकुचे, ढुम्बाताल र नाउरिकोट लगायत गाउँमा सुटिङ गर्ने जनाए पनि कोरोना जोमिखका कारण स्थानीयले सुटिङ गर्न दिएनन् । स्थानीय प्रशासनले बस्तीदेखि टाढा भने पनि उनीहरु बस्ती नजिकनै सुटिङ गर्न चाहन्थे । तर प्रत्येक गाउँहरुमा गाउँलेको अवरोधपछि उनीहरुले निर्धक्क सुटिङ गर्न नसकेको बताउँछन् । मुस्ताङको घरपझोङ३ पुथाङ एयरपोर्टको दुई वटा होटलमा बसेका उनीहरुले सुटिङमा एक बस र ५ वटा स्कर्पियो गाडी भाडामा लिएका छन् । आफूहरु पीसीआर रिपोर्ट समेत लिएर आएको बताउने उनीहरुले सुटिङ स्थलमा आवश्यक स्वास्थ्य सुरक्षा मापदण्ड समेत पालना नगरी बेवास्ता गरेको स्थानीय बताउँछन् । स्थानीयले पर्यटन प्रर्वद्धनमा चलचित्र छायांकनले महत्वपूर्ण टेवा पुर्याउने भनिए पनि कोरोना माहामारीको यो समयमा सबै खाले पर्यटकीय गतिविधि रोकिनु पर्ने तर्क गरेका छन् ।"
भक्तपुरमा कोरोनाबाट थप दुईको मृत्यु,भक्तपुर : भक्तपुरमा कोरोना भाइरस संक्रमणको कारण थप दुईजनाको मृत्यु भएको छ । स्वास्थ्य कार्यालय भक्तपुरका अनुसार भक्तपुर नगरपालिकाका पुरुष र मध्यपुर थिमि नगरपालिकाकी महिलाको कोरोना भाइरस संक्रमणको कारण मृत्यु भएको हो । यससँगै भक्तपुरमा संक्रमणको कारण मर्नेको संख्या एकसय ३१ पुगेको छ । जसमा ८५ पुरुष र ४६ जना महिला रहेका छन् ।कार्यालय प्रमुख कृष्ण मिजारले संक्रमित थप एक पुरुषको मृत्युसँगै भक्तपुर नपाका ४६ जना संक्रमितको मृत्यु जानकारी दिए । यहाँका ३० पुरुष र १६ महिलाले कोरोनाको कारण ज्यान गुमाएका हुन् । भक्तपुरका चार नपामध्ये कोरोना भाइरस संक्रमणका कारण सबैभन्दा बढी भक्तपुर नपाकाले ज्यान गुमाएका छन् ।भक्तपुर नपापछि मध्यपुर थिमि नपाका ४४ जना संक्रमितको मृत्यु भएको स्वास्थ्य कार्यालय भक्तपुरले जनाएको छ । मध्यपुर थिमि नपाका २९ पुरुष र १५ महिलाले ज्यान गुमाएका छन् । सूर्यविनायक नपाका १८ पुरुष र १३ महिला गरी ३१ जनाले संक्रमणको कारण ज्यान गुमाउँदा चाँगुनारायण नपाका ८ पुरुष र २ महिला गरी १० जनाको मृत्यु भएको छ । सक्रिय संक्रमित एकहजार ६ सय एक भक्तपुरमा सक्रिय संक्रमितको संख्या एकहजार ६ सय १ जना पुगेका छन् । नयाँ २ सय ११ जना थपिएसँगै यहाँ सक्रिय संक्रमितहरुको संख्या एकहजार ६ सय एक पुगेको हो । जसमा ८ सय ७९ पुरुष छँदा ७ सय २२ महिला रहेका छन् । भक्तपुरका चार नपामध्ये सबैभन्दा बढी मध्यपुर थिमि नपामा ३ सय २५ पुरुष र २ सय ६६ महिला गरी ५ सय ९१ जना सक्रिय संक्रमित रहेका छन् ।मध्यपुर थिमिपछि सूर्यविनायक नपमा २ सय ६६ पुरुष र २ सय २३ महिला गरी ४ सय ८९ जना सक्रिय संक्रमित रहेका छन् । स्वास्थ्य कार्यालय प्रमुख मिजारका अनुसार भक्तपुर नपामा एकसय ३५ पुरुष र एकसय १७ महिला गरी २ सय ५२ जना सक्रिय संक्रमित रहेका छन् । चाँगुनारायण नपामा भने ९८ पुरुष र ७२ महिला गरी एकसय ७० जना सक्रिय संक्रमित रहेको उनले बताए । उनका अनुसार सक्रिय संक्रमितमध्ये ३९ पुरुष र ४५ महिला गरी ८४ जना अस्पतालको आइसोलेसनमा रहेका छन् । त्यस्तै ८ सय ४० पुरुष र ६ सय ७७ महिला गरी एक हजार ५ सय १७ जना होम आइसोलेसनमा रहेका छन् । स्वास्थ्य कार्यालयको तथ्यांकअनुसार भक्तपुरमा संक्रमितको संख्या ११ हजार ४ सय ६० पुगेको छ । जसमध्ये ५ हजार ४ सय ७७ पुरुष र ४ हजार २ सय ५१ महिला गरी ९ हजार ७ सय २८ जना डिस्चार्ज भएका छन् ।
बिमला माओवादीमा प्रवेश गरेपछि छिनभरमै गुम्यो शंकर पोखरेलको बहुमत,"बुटवल : लुम्बिनी प्रदेश सांसद बिमला खत्री माओवादीमा प्रवेश गरेकी छन् । खत्री माओवादीमा प्रवेश गरेसँगै शंकर पोखरेलको बहुमत छिनभरमै गुमेको छ । दाङबाट प्रदेशसभा ३ (ख) बाट खत्रीले नेकपाका तर्फबाट लुम्बिनी प्रदेशसभा निर्वाचित भएकी थिइन् । एमालेले उनलाई समेत जोडेर आफ्नो पक्षमा ४१ सांसद रहेको दावी गरेको थियो। अब सत्तारूढ एमालेसँग ४० सांसद मात्र छन् । संविधानको धारा १६८(१) अनुसार बहुमतको सरकार बनाउन ४१ सांसद चाहिन्छ । प्रदेश सभामा नेपाली कांग्रेसका १९, माओवादी केन्द्र सभामुखसहित १८, जसपाका दुई र राष्ट्रिय जनमोर्चासँग एक सांसद छन्। लुम्बिनी प्रदेशका मुख्यमन्त्री पोखरेलले दिए राजीनामा लुम्बिनीमा एमालेकै एकल बहुमत सरकार, पोखरेलले नै फेरि मुख्यमन्त्रीको शपथ लिने तयारी"
कोरोनाविरुद्ध आवश्यक पूर्वाधार तयार गर्न सरकारलाई एमालेको सुझाव,"काठमाडौं : सत्तारुढ नेकपा (एमाले) स्थायी कमिटी बैठक सकिएको छ। प्रधानमन्त्रीको सरकारी निवास बालुवाटारमा बसेको बैठकले कोरोना भाइरस (कोभिड१९) रोकथाम तथा नियन्त्रणका लागि आवश्यक पूर्वाधार तयार पार्न सरकारलाई सुझाव दिएको छ। प्रवक्ता प्रदीप ज्ञवालीका अनुसार महामारीको रुपमा फैलिएको कोरोना रोकथाम तथा नियन्त्रणका लागि आवश्यक पूर्वाधार तयार पार्न र संक्रमणविरुद्ध एकजुट भएर लाग्न पार्टी पंक्तिलाई आह्वान गर्दै बैठक सम्पन्न भएको हो। बैठकले कोभिड बिरामीको उपचारका लागि आवश्यक पूर्वाधार, शैय्याहरु, उपकरण, खोप अक्सिजन तथा अत्यावश्यक औषधिको तत्काल थप प्रबन्ध गर्न र अन्य तयारी तिब्रताका साथअ गाडि बढाउन सरकारको ध्यानाकर्षण गराउने निर्णय गरेको छ, प्रवक्ता ज्ञवालीले भने, साथै समग्र पार्टी पंक्तिलाई कोभिडविरुद्धको यस कठिन लडाइँमा स्वयम्सेवी रुपमा परिचालितत हुन पनि आह्वान गरेको छ। पार्टी अध्यक्ष एवम् प्रधानमन्त्री केपी ओलीको अध्यक्षतामा एमाले स्थायी कमिटीको बैठक आइतबार दिउँसो आकस्मिक रुपमा बालुवाटारमा बसेको हो।"
राष्ट्रपति भेट्न प्रधानमन्त्री शीतल निवासमा,"काठमाडौं : प्रधानमन्त्री केपी ओली राष्ट्रपति विद्यादेवी भण्डारीलाई भेट्न शीतल निवास पुगेका छन्। आइतबार दिउँसो राष्ट्रपति भण्डारीसँग भेटवार्ताका लागि प्रधानमन्त्री ओली शीतल निवास पुगेका हुन्। एमाले स्थायी कमिटी बैठक लगत्तै प्रधानमन्त्री ओली शीतल निवास पुगेको स्रोतको दाबी छ। प्रधानमन्त्री र राष्ट्रबीच लुम्बिनी प्रदेशमा देखिएको राजनीतिक घटनाक्रमको विषयमा छलफल केन्द्रित भएको बताइएको छ। प्रधानमन्त्री शीतल निवासमा हुनुहुन्छ, स्रोतले भन्यो, पछिल्लो राजनीतिक घटनाक्रमका विषयमा छलफल भएको अनुमान गर्न सकिन्छ। लुम्बिनी प्रदेशका मुख्यमन्त्री शंकर पोखरेलले राजीनामा दिएपछि प्रधानमन्त्री ओली सक्रिय भएका हुन्। मुख्यमन्त्री पोखरेलले राजीनामा दिए लगत्तै लुम्बिनी प्रदेश सांसद बिमला खत्री माओवादीमा प्रवेश गरेकी छन्। खत्री माओवादीमा प्रवेश गरेसँगै पोखरेलको बहुमत छिनभरमै गुमेको छ। दाङबाट प्रदेशसभा ३ (ख) बाट खत्रीले नेकपाका तर्फबाट लुम्बिनी प्रदेशसभा निर्वाचित भएकी थिइन्। एमालेले उनलाई समेत जोडेर आफ्नो पक्षमा ४१ सांसद रहेको दाबी गरेको थियो। अब सत्तारूढ एमालेसँग ४० सांसद मात्र छन्। संविधानको धारा १६८(१) अनुसार बहुमतको सरकार बनाउन ४१ सांसद चाहिन्छ। प्रदेश सभामा नेपाली कांग्रेसका १९, माओवादी केन्द्र सभामुखसहित १८, जसपाका दुई र राष्ट्रिय जनमोर्चासँग एक सांसद छन्।"
२४ घन्टाभित्र पोखरामा कोरोनाबाट ८ जनाको मृत्यु,"पोखरा : पोखरामा गएको २४ घन्टामा कोरोना संक्रमणबाट ८ जनाको ज्यान गएको छ । यो गण्डकीबाहेक अरु प्रदेशमा घर भई यहाँ बस्दै आएकाहरुसहितको तथ्यांक हो । कास्कीका ५, पर्वत, रुपन्देही र दाङका कोरोना संक्रमितको पोखरामा आइतबार मृत्यु भएको प्रदेश स्वास्थ्य निर्देशनालयले पुष्टि गरेको हो । कास्कीको पोखरा महानगरपालिका १६ का ७७ वर्षीय पुरुष, पोखरा २६ का ५८ वर्षीया महिला, पोखरा १६ की ७३ वर्षीया महिला, पोखरा १० की महिला (उमेर नखुलेको), पोखरा १९ का ५४ वर्षीय पुरुषको पोखराका विभिन्न अस्पतालमा शनिबार मृत्यु भएको प्रदेश स्वास्थ्य निर्देशक डा विनोदविन्दु शर्माले जानकारी दिएका छन् । पर्वतको कुश्मा नगरपालिका ५ की ७६ वर्षीया महिला, लुम्बिनी प्रदेशको दाङ राप्ती गाउँपालिका ५ का ४३ वर्षीय पुरुष र रुपन्देहीको बुटवल उपमहानगरपालिका ३ का ७५ वर्षीय संक्रमितको पोखरामा उपचारकै क्रममा पछिल्लो ३ दिनयता मृत्यु भएको हो । गण्डकी प्रदेशमा कोरोनाबाट मृत्यु हुनेको संख्या २३१ पुगेको छ । लुम्बिनीका मृतकको संख्या गण्डकी प्रदेशकोमा संलग्न गरिएको छैन । गण्डकी प्रदेशमा कोरोना संक्रमितको संख्या १८ हजार ७८१ पुगेको छ । संक्रमितमध्ये १६ हजार ८८२ जना निको भएका छन् ।"
लुम्बिनी प्रदेशका एमाले सांसद नारायण पाण्डेले दिए राजीनामा,"बुटवल : लुम्बिनी प्रदेश सभाका नेकपा (एमाले) सांसद दुर्ग नारायण पाण्डेले पदबाट राजीनामा दिएका छन् । कपिलवस्तु २ (१) बाट निर्वाचित पाण्डेले आइतबार पछिल्लो राजनीतिक अवस्थालाई ख्याल गर्दै आजकै मितिबाट लागू हुनेगरी सभामुखलाई राजीनामा बुझाएका हुन् । प्रस्तुत सम्बन्धमा म नारायण पाण्डे कपिलवस्तु निर्वाचन क्षेत्र नम्बर २ (१) बाट नेपाल कम्युनिस्ट पार्टी (एमाले) बाट प्रदेशसभा सदस्यमा निर्वाचित भएको हुँ । हालको राजनीतिक परिस्थिति नियाल्दै आजकै मितिदेखि लागू हुनेगरी प्रदेशसभा सदस्यबाट राजीनामा पेश गरेको छु, उनले राजीनामा पत्रमा भनेका छन् । आइतबार बिहान मुख्यमन्त्री पदबाट राजीनामा दिएका शंकर पोखरेल लुम्बिनी प्रदेशको मुख्यमन्त्री पुनः नियुक्त नहुँदै सांसदले राजीनामा दिएका हुन् । सांसदको राजीनामा छल्न नेपाल कम्युनिस्ट पार्टी (एमाले), लुम्बिनी प्रदेश संसदीय दलका नेता पोखरेललाई प्रदेश प्रमुख धर्मनाथ यादवले मुख्यमन्त्रीमा नियुक्त गरिसकेका छन् । लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१( बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएका हुन् । पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए । उता विपक्षी दललेसमेत बहुमत सदस्य आफूहरुसँग रहेको दाबीगर्दै प्रस्ताव बुझाएका छन् । नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीना दिएका थिए । राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन् । अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ । सांसदको राजीनामा आएपछि भने पोखरेलको मुख्यमन्त्री पद पुन धरापमा पर्ने देखिएको छ ।"
अमेरिकालाई उत्तर कोरियाको चेतावनी: निकट भविष्यमा कडा संकट सामना गर्नुपर्नेछ !,सोल: उत्तर कोरियाले अमेरिकाले निकट भविष्यमा नियन्त्रण गर्नै नसक्ने संकटको सामना गर्नुपर्ने भन्दै चेतावनी दिएको छ । आइतबार श्रृंखलाबद्ध विज्ञप्ति जारी गर्दै उत्तर कोरियाले यस्तो चेतावनी दिएको हो । विज्ञप्तिमा भनिए अनुसार अमेरिकाले निकट भविष्यमा डरलाग्दो र नियन्त्रण गर्नै नसकिने संकट सामना गर्नुपर्ने बताइएको छ । अमेरिकी राष्ट्रपति जो बाइडेनले आफ्नो कार्यकालको १ सय दिन पूरा भएको सन्दर्भमा बिहीबार संसदलाई सम्बोधन गरेपछि उत्तर कोरियाको यस्तो चेतावनी आएको हो । बाइडेनले सम्बोधनको क्रममा उत्तर कोरियाको आणविक कार्यक्रमको आलोचना गरेका थिए । उत्तर कोरियाले भने बाइडेनको उक्त अभिव्यक्तिप्रति आपत्ती जनाउँदै अमेरिकी नीतिको विरोध गरेको छ । आइतबार जारी गरेका विज्ञप्तिमध्ये उत्तरले एउटामा जो बाइडेनको आलोचना गरेको छ । बाइडेनले अमेरिकी संसदलाई सम्बोधनको क्रममा उत्तर कोरियाको आणविक कार्यक्रमले अमेरिका र विश्वसामु खतरा उत्पन्न गरेको भन्दै त्यसको आलोचना गरेका थिए । उत्तर कोरियाले विज्ञप्तिमार्फत् दक्षिण कोरियालाई पनि कडा चेतावनी दिएको छ । दक्षिण कोरिया अमेरिकाको उक्साहटमा आफूविरुद्ध लागेको आरोप उत्तरले लगाउँदैआएको छ । अमेरिकाका पूर्वराष्ट्रपति डोनल्ड ट्रम्पको कार्यकालमा उत्तर कोरिया र अमेरिकाबीच वार्ताको पहल भए पनि सफल हुन सकेन । ट्रम्पको कार्यकालमा सुरु भएको संवाद ट्रम्पकै पालामा भंग भएको थियो । बाइडेनले उक्त संवादको श्रृंखलालाई निरन्तरता दिएलान् कि भन्ने अपेक्षा गरिए पनि बाइडेनको कार्यकालको प्रारम्भदेखि नै दुई देशबीच मनमुटाब पहिले झैँ देखिन थालेको छ ।
बाजुरामा एन्टिजेन किट अभाव,"बाजुरा : बाजुरामा एन्टिजेन किट अभाव भएको छ । कोरोना भाइरस (कोभिड १९) संक्रमणसँग मिल्दो जुल्दो लक्षणका बिरामी गाउँगाउँमा अत्याधिक बढी रहेका छन् । उपचारका लागि कसैले चासो दिएको छैन । बिरामी कोरोना संक्रमण हुने डरले स्वास्थ्य संस्थामा जाँदैनन् । जिल्ला स्वास्थ्य कार्यालयले बाजुरा जिल्लाका नौवटै स्थानीय तहलाई २५ वटाका दरले एन्टिजेन किट पठाएको छ । हिमाली गाउँपालिकाले कोरोना भाइरस संकास्पद बिरामीलाई परीक्षण गर्दा २५ वटामा ११ जनामा कोरोना पोजिटिभ देखाएको हो। त्यो भन्दा पहिला दुई जनाको स्वाब परीक्षणका लागि अछामको कमलबजार पठाएकोमा दुबैजना कोरोना पोजिटिभ देखिएपछि हिमाली गाउँपालिका शनिबारदेखि सिल गरिएको छ । गाउँपालिकाभर लक्षण भएका बिरामी धेरै छन् । एन्टिजेन किट छैन । स्वास्थ्यकार्यालयले पठाएका किट पहिलो दिनमै सकिएको छ। गाउँपालिकाका कर्मचारी स्वास्थ्यकर्मी नै कोरोना पोजिटिभ देखिएपछि गाउँपालिकाका सबै सेवा बन्द भएको हिमाली गाउँपालिकाका अध्यक्ष गोबिन्दबहादुर मल्लले बताए । 'आफू पनि बिरामी छु किट अभाव भएर कोरोना परीक्षण गर्न पाइएन,'उनले भने,' संक्रमण देखिएपछि गाउँपालिकाका सबै काम प्रभावित भएको छ। त्यस्तै बुढीगंगा नगरपालिकामा पनि २५ वटा किट पठाइएको छ । गाउँमा बिरामीको संख्या धेरै भएकाले परीक्षणमा समस्या भएको बुढीगंगानगरपालिकाका मेयर दिपक बिक्रम शाहले बताए । एन्टिजेन परीक्षणपछि पोजिटिभ देखिएका कोरोना संक्रमितको संक्रमण दर डरलाग्दो तरिकाले बढिरहेको छ । एन्टिजेन पोजिटिभ देखिएका कसैको पनि बाजुरामा पीसीआर परीक्षण गरिएको छैन । एन्टिजेन किट परीक्षण गरिसकेपछि पोजिटिभ देखिएकाको सबै पालिकाले स्वाब संकलन गरेर पीसीआर परीक्षणको लागि पठाउन सजिलो हुन्थ्यो । जिल्ला स्वास्थ्य कार्यालय बाजुराका निमित्त कार्यालय प्रमुख महनचन्दकाअनुसार जिल्लाका सबै पालिकालाई पहिलो पटक २५ का दरले पठाएको र आवश्यकताको आधारमा मागभए अनुसार पठाइने बताए । शंकास्पद बिरामीलाई परीक्षण गर्दा दिनमा कम्तिमा पाँचजना भन्दा बढी पोजिटिभ बिरामी देखिने गरेको जिल्ला अस्पताल बाजुराका कोरोना फोकल पर्सन चुणामणी पन्तले बताए। जिल्ला प्रशासन कार्यालय बाजुराका प्रमुख जिल्ला अधिकारी गोपालकुमार अधिकारीका अनुसार जिल्लामा कोरोना रोकथामका मापदण्ड प्रचारप्रचार गरिरहेको र जिल्ला भित्रिने नाकामा हेल्थ डेस्क स्थापना गरी भारतलगायत अन्य कोरोना प्रभावित जिल्लाबाट आउनेको संख्या संकलन गरी तिनीहरुलाई प्रहरी जनप्रतिनिधिको निगरानीमा होम आइसोलेसनमा बस्ने व्यवस्था गरिएको छ । जिल्लामा एन्टिजेन प्रविधिबाट परीक्षण भइरहेको छ । नेपाल सरकारने बनाएको मापदण्ड अनुसार जिल्लामा कोरोना संक्रमित २ सय भन्दा बढी नाघे मात्र जिल्लालाई नै निषेधाज्ञा गर्नु भनिएकाले सावधानीका लागि सूचना जारी गरिएको बताए । हिमाली गाउँपालिकाका कर्मचारी स्वास्थ्यकर्मीमा कोरोना देखिएपछि शनिबारबाटै सिल गरिएको उनले बताए ।"
कोरोनाबाट दोलखाकी २९ वर्षीया युवतीको भक्तपुरमा मृत्यु,"दोलखा : दोस्रो लहरको कोरोना संक्रमणले दोलखाकी २९ वर्षीया युवतीको मृत्यु भएको छ । भीमेश्वर नगरपालिका ६, चरिकोट घर भएकी २९ वर्षीया युवतीको कोरोना संक्रमणका कारण आइतबार बिहान भक्तपुर इन्टरनेशनल हस्पिटलमा मृत्यु भएको हो । जात्रा हेर्न भक्तपुर माइती गएको बेला बिरामी परेकी उनको पीसीआर परीक्षण गर्दा संक्रमण देखिएको बताइएको छ । उनको परिवारमा बुवा, आमालाई पनि संक्रमण देखिएको छ। आमालाई निको भइसकेको परिवार स्रोतले बताएको छ । बुवा अझैं अस्पतालमा उपचाररत रहेको स्रोतको भनाइ छ । उनले चरिकोट आउँदाआउँदै संक्रमणको खबर पाएपछि छुट्टै बसेकी परिवार स्रोतले जनाएको छ । उच्च ज्वरो देखिएपछि स्थानीय अस्पतालमा उपचार सम्भव नभएपछि पुनः मंगलबार भक्तपुर लगिएको परिवार स्रोतले बताएको छ । मृतक युवतीको तथ्यांक भक्तपुर जिल्लाले राख्ने स्वास्थ्य कार्यालय दोलखाका प्रमुख अर्जुन पौडेलले बताए । उनको सम्पर्कमा गएकाहरूको ट्रेसिङको काम अघि बढिसकेको र लक्षणको आधारमा उनीहरूको परीक्षण हुने प्रमुख पौडेलले बताए।"
"लुम्बिनीका मुख्यमन्त्री फेरि अल्पमतमा : एक सांसदको राजीनामा, दुईले छोडे साथ","बुटवल : लुम्बिनी प्रदेश सभाका एकजना सांसदले सभामुखलाई राजीनामा बुझाएका छन् । कपिलवस्तु क्षेत्र नम्बर १ (क) बाट निर्वाचित दुगनारायण पाण्डेयले राजीनामा दिएका हुन् । त्यसैगरी सूर्य चिन्हमै चुनाव जितेका कपिलवस्तु क्षेत्र नम्बर २ (ख) त धर्मबहादुरलाल श्रीवास्तव र नवलपरासी पश्चिमका अजय शाहीले मुख्यमन्त्री शंकर पोखरेलको साथ छाेडेका हुन् । यसअघि राजीनामा दिएको बताएका दुई सांसदले नेपाली कांग्रेस, नेकपा (माओवादी केन्द्र)सहित दलका सांसदले बहुमत सरकारको दाबी गरेको पत्रमा हस्ताक्षर गरेका हुन् । अजय शाही हृदयेश त्रिपाठी समूहबाट सूर्य चिन्ह लिएर चुनाव जितेका हुन् । आइतबार बिहान मुख्यमन्त्री पदबाट राजीनामा दिएका शंकर पोखरेल लुम्बिनी प्रदेशको मुख्यमन्त्री पुनः नियुक्त नहुँदै सांसदले राजीनामा दिएका हुन्। सांसदको राजीनामा छल्न नेपाल कम्युनिस्ट पार्टी (एमाले), लुम्बिनी प्रदेश संसदीय दलका नेता पोखरेललाई प्रदेश प्रमुख धर्मनाथ यादवले मुख्यमन्त्रीमा नियुक्त गरिसकेका छन्। जसपाका चारजना सभासद्को पद रिक्त भएसँगै प्रदेश सभामा सदस्य संख्या घटेर ८१ पुगेपछि मुख्यमन्त्री पोखरेलले एमाले एक्लैसँग ४१ सांसद रहेको भन्दै एक दलको बहुमतको सरकार बनाउने भन्दै राजीनामा दिएका थिए। उनले पेस गरेको दाबीअनुसार तत्कालै उनलाई मुख्यमन्त्री नियुक्त गरिएको थियो। तर एक सांसदको राजीनामा र दुई सांसदले साथ छाेडेपछि उनले पुन: बहुमत गुमाएका छन् । यो सँगै उनको नियुक्ति विवादमा परेको छ। विपक्षीले उनको नियुक्ति असंवैधानिक भएकोले बदर हुनुपर्ने माग गरेका हुन् । लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएका हुन्। पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए। उता विपक्षी दललेसमेत बहुमत सदस्य आफूहरुसँग रहेको दाबीगर्दै प्रस्ताव बुझाएका छन्। नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीना दिएका थिए। राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन्। अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ। सांसदको राजीनामा आएपछि भने पोखरेलको मुख्यमन्त्री पद पुन धरापमा पर्ने देखिएको छ। यसअघि दुगनारायण पाण्डेयको भनाइका आधारमा लुम्बिनीका तीन सांसदले राजीनामा दिएको भन्ने समाचार सच्याइएको छ । प्रदेशसभामा पाण्डेयबाहेक (धर्मलाल श्रीवास्तव र अजय शाहीले) मुख्यमन्त्री शंकर पोखरेलको कित्ता छोडेको हुनुपर्नेमा राजीनामा दिए भन्ने शब्दावली पर्न गएकोमा सच्याइएको हो । सम्पादक"
वीरगन्जमा आइतबार तीन संक्रमितको मृत्यु,"वीरगन्ज : वीरगन्जमा आइतबार नै थप एकजना कोरोना संक्रमितको मृत्यु भएको छ। योसँगै वीरगन्जमा आइतबार कोरोनाले मृत्यु हुनेको संख्या तीन पुगेको छ। नारायणी अस्पतालमा उपचाररत पर्साको छिपहरमाई गाउँपालिका वडा नम्बर ३ का ४५ वर्षीय पुरुषको अइतबार बिहान १० बजे मृत्यु भएको छ। निमोनियाले ग्रस्त ती पुरुषको स्वास्थ्य अवस्था अचानक झन् जटिल भएपछि आइतबार नै उनलाई उपचारका लागि नारायणी अस्पतालमा भर्ना गरिएको थियो। नारायणी अस्पतालकै प्रयोगशालामा एन्टिजेन विधिबाट कोरोना परिक्षण गर्दा उनमा कोरोना संक्रमण पुष्टि भएको थियो। उपचारका क्रममा उनको आइतबार बिहान १० बजे मृत्यु भएको अस्पतालका कोभिड कोर्डिनेटर डाक्टर सरोज रोशन दासले जानकारी दिए। यसअघि आइतबार नै वीरगन्जमा कोरोना भाइरस संक्रमणका कारण एक भारतीयसहित दुई जनाको मृत्यु भएको थियो। वीरगन्जको नारायणी बयोधा अस्पतालमा उपचाररत भारतको बिहार राज्यको मधुवनी घर भएका ३५ वर्षीय पुरुषको आइतबार बिहान ४ बजे र नारायणी अस्पतालमा आइतवार बिहान १ बजे वीरगन्ज महानगरपालिका वडा नम्बर १६ का ६८ वर्षीय पुरुषको मृत्यु भएको थियो। कोरोनाको दोश्रो लहर सुरु भए यता चैत ३१ देखि वैशाख १९ आइतबारसम्म कोरोनाले ३४ जनाको मृत्यु भएको छ। वीरगन्जको नारायणी अस्पतालमा २७, नारायणी बयोधा अस्पतालमा ४, नेशनल मेडिकल कलेजको कोरोना अस्पतालमा २ र गण्डक अस्पतालमा १ जनाको मृत्यु भएको हो। मृतक ३४ मध्ये पर्साका २३, बाराका ७, सर्लाहीका २, रौतहटका १ र एक जना भारतीय नागरिक हुन्।"
सूचना प्रविधिको प्रयोगबाट सरकारी सेवालाई पेपरलेस र फेसलेस बनाउनुपर्छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सूचना प्रविधिको उच्चतम उपयोग तथा सदुपयोग गरी सरकारी सेवालाई पेपरलेस र फेसलेस बनाउने बताएका छन्। चौथो राष्ट्रिय सूचना तथा सञ्चार प्रविधि दिवस, २०७८ का अवसरमा आज सूचना तथा सञ्चार मन्त्रालयले आयोजना गरेको कार्यक्रममा बालुवाटारबाट भर्चुअल रुपमा उद्घाटन गर्दै भने, 'आम नागरिकलाई कम समय र कम लागतमा विना झन्झट र विना हैरानी सहज, सरल र सुलभ रुपमा सेवा प्रदान गर्न सहज हुनेछ, जो जहाँ रहे पनि फेस टू फेस सम्पर्क, सरसल्लाह, छलफल, परामर्श गर्ने अवसर प्राप्त भएको छ ।' प्रधानमन्त्री ओलीले पूर्वपश्चिम र उत्तरदक्षिण एवं जिल्ला सदरमुकाम जोड्ने सूचना महामार्ग, निर्माण र विस्तारको कार्य द्रुततर रुपमा अगाडि बढाइएको जानकारी गराए । उनले भने, 'सबै स्थानीय तह, वडा कार्यालय, सामुदायिक विद्यालय, स्वास्थ्य केन्द्रसम्म सूचना प्रविधि पूर्वाधारको पहुँच सुनिश्चित गर्ने, उपरोक्त स्थानमा ब्रोडब्यान्ड इन्टरनेट सेवा पुर्याउने र प्रत्येक स्थानीय तहमा सूचना प्रविधि केन्द्र स्थापना र सञ्चालन गर्ने गरी कार्य अगाडि बढाइएको छ । सूचना तथा सञ्चार प्रविधिमा भएको तीव्र विकासले गर्दा समग्र विश्व नै एक गाउँमा रुपान्तरण भएको उल्लेख गर्दै प्रधानमन्त्रीले ओलीले आर्थिक सामाजिक रुपान्तरण एवं दिगो विकासका बृहत्तर लक्ष्य हासिल गर्न अवलम्बन गरिएका रणनीतिको केन्द्रमा सूचना तथा सञ्चार प्रविधि रहँदै आएको बताए। विश्वव्यापी रुपमा सूचना तथा सञ्चार प्रविधिको बढ्दो प्रयोगले राज्य व्यवस्थाको सञ्चालन, विकासको व्यवस्थापन, सार्वजनिक सेवा, सूचना प्रवाह एवं सामाजिक अन्तरक्रियालगायतका विषयमा आधारभूत परिवर्तन आएको उनको भनाइ थियो । 'डिजिटल पूर्वाधार तथा प्रविधिको विकास एवं विस्तार गरी अर्थतन्त्रमा सञ्चार तथा सूचना प्रविधिको योगदान बढाउने र सुशासन, समृद्धि र विकासका लागि नेपाल सरकारले रुपान्तरणकारी आयोजनाका रुपमा डिजिटल नेपाल फ्रेमवर्क, २०७६ कार्यान्वयनमा ल्याएको छ, प्रधानमन्त्री ओलीले भने, 'डिजिटल नेपाल फ्रेमवर्कअन्तर्गत शिक्षा, स्वास्थ्य, कृषि, ऊर्जा, पर्यटन, सहरी पूर्वाधार, वित्त, डिजिटल फाउन्डेशनलगायत आठ क्षेत्र र असी वटा डिजिटल पहलहरु समेटिएका छन् ।' समृद्ध नेपालको आधार सूचना तथा सञ्चार प्रविधिको विस्तार भन्ने मूल नाराका साथ मनाउन लागिएको चौथो राष्ट्रिय सूचना तथा सञ्चार प्रविधि दिवस, २०७८ का अवसरमा प्रधानमन्त्री ओलीले देश तथा विदेशमा रहेका समस्त नेपाली दिदीबहिनी तथा दाजुभाइमा शुभकामनासमेत व्यक्त गरे। प्रधानमन्त्री ओलीले सूचना तथा सञ्चार प्रविधिको बढ्दो प्रयोग, निरन्तर विकास, विस्तार एवं गतिशीलताबाट प्राप्त अवसरको उच्चतम सदुपयोग गर्दै समृद्ध नेपाल सुखी नेपालीको दीर्घकालीन लक्ष्य पूरा गर्न सहयोग पु याउन आग्रह गरे । साथै उनले सूचना तथा सञ्चार प्रविधिक्षेत्रसँग सम्बद्ध सबै सङ्घ, संस्था, निकाय, निजी क्षेत्र, सेवा प्रदायक तथा सबै सरोकारवालालाई समन्वय, सहकार्य र साझेदारीका लागि अनुरोध गरे। 'इन्टरनेटलाई अत्यावश्यक सेवामा समावेश गरिएको छ, नीतिगत तथा कानूनी सुधारमार्फत सूचना प्रविधि क्षेत्रमा थप लगानीको वातावरण निर्माण गरिएको छ, प्रधानमन्त्री ओलीले भने, 'साइबर अपराध नियन्त्रण तथा साइबर सुरक्षा र सरकारी डाटाको सुरक्षामा विशेष ध्यान केन्द्रित गरिएको छ ।' सूचना तथा सञ्चार प्रविधिको उपयोगलाई बढी विश्वसनीय, सुरक्षित र पहुँचयोग्य बनाउन सरकारले नियमनकारी व्यवस्थालाई प्रभावकारी तुल्याउँदै लगेको र सूचना प्रविधिसम्बन्धी विधेयक सरकारले सङ्घीय संसद्मा पेश गरिसकेको समेत प्रम ओलीले जानकारी दिए । दिवसका अवसरमा सरकारी सेवालाई बढी प्रविधिमैत्री बनाउन केही महत्वपूर्ण घोषणासमेत भएको छ । यस अगाडि नागरिक एपको बेटा भर्सन रिलिज गरिएकामा आजदेखि यसलाई औपचारिक रुपमै सार्वजनिक गरिएको छ । प्रधानमन्त्री ओलीले विश्वव्यापी कोभिड१९ को महामारीका कारणले अवरुद्ध विद्यालयको पठनपाठनलाई वैकल्पिक माध्यमबाट सुचारु गर्न आवश्यक पर्ने सूचना प्रविधिसम्बन्धी पूर्वाधार निर्माण तथा विद्यार्थीलाई आवश्यक सीमको व्यवस्था मिलाइएको जानकारी दिए। कोभिड१९ महामारीको कठिन समयमा सूचना तथा सञ्चार प्रविधिको माध्यमबाट जीवनरक्षाका लागि सुरक्षित रहन, सतर्कता अपनाउन, सचेतना जगाउने कार्यमा महत्वपूर्ण सफलता प्राप्त भएकाले वर्तमान कठिन परिस्थितिमा सञ्चार तथा सूचना प्रविधिको महत्व र आवश्यकता अझै बढेको तथ्य उनले प्रस्ट पारे। नागरिक एपको औपचारिक रुपमा सार्वजनिक प्रधानमन्त्री केपी शर्मा ओलीले राष्ट्रिय सूचना तथा सञ्चार प्रविधि दिवसकै अवसर पारेर नागरिक एप औपचारिक रुपमा सार्वजनिक गरे । चौथो राष्ट्रिय सूचना तथा सञ्चार प्रविधि दिवस, २०७८ का अवसरमा उनले उक्त एपको औपचारिक उद्घाटन गरे। उक्त एपबाट उनले नेपाल बैंक लिमिटेड र सिद्धार्थ बैंक लिमिटेडमा खातासमेत खोले। 'सम्पूर्ण सरकारी सेवालाई एउटै एपमार्फत उपलब्ध गराउने उद्देश्यसहित नागरिक एप तयार भएको हो, प्रधानमन्त्री ओलीले भने । अहिले उक्त एपमा स्थायी लेखा नम्बर लिने, बैंक खाता खोल्न सकिने, सवारी कर तिर्ने, केवाइसी अद्यावधिक गर्न सकिने, पुलिस क्लियरेन्स रिपोर्ट प्राप्त गर्ने, स्वास्थ्य बीमा, नागरिक लगानी कोष, कर्मचारी सञ्चय कोष र शैक्षिक प्रमाणपत्रसम्बन्धी विवरण हेर्ने सुविधा उपलब्ध भइसकेको र आगामी दिनमा क्रमशः अन्य सरकारी सेवासमेत एपमा थप गर्दै लगिने बताइएको छ । एपको प्रयोगले कागजात बोकेर सरकारी कार्यालय पिच्छे धाउनुपर्ने झन्झटबाट नागरिक मुक्त हुने, सरकारी काम कारबाहीलाई छिटोछरितो र पारदर्शी बनाउन सहयोग पुग्ने, भ्रष्टाचारमुक्त नेपालको सरकारी लक्ष्य हासिल गर्न एप महत्वपूर्ण कडी बन्ने प्रधानमन्त्रीले विश्वास व्यक्त गरे। । 'घरमै बसेर अनलाइनमार्फत नै सरकारी सेवा लिन सकिने यो एपले नेपालको सार्वजनिक सेवा सुधारमा युगान्तकारी परिवर्तन ल्याउने विश्वास मैले लिएको छु,' उनले भने। सिंहदरबारमा रहेको डाटा सेन्टरको क्षमता अभिवृद्धि गरिनाका साथै सातवटै प्रदेशमा डाटा सेन्टर निर्माण गर्ने अवधारणाअनुरुप हाल ललितपुरको खुमलटार र बाँकेको कोहलपुरमा डाटा सेन्टर निर्माणको कार्य अगाडि बढाइएको समेत उहाँले जानकारी दिए । 'महत्वपूर्ण सार्वजनिक तथा धार्मिक स्थलमा निःशुल्क वाइफाइ हटस्पटको व्यवस्था गरिएको छ, सरकारी कार्यालयमा अटोमेशन प्रणाली र कागजरहित सरकारको अवधारणा कार्यान्वयन गर्न प्रक्रिया शुरु गरिएको छ', प्रधानमन्त्री ओलीले भने, 'नेपाल दूरसञ्चार कम्पनीमार्फत फाइभ जी परीक्षणको कार्य अगाडि बढाइएको छ ।' जनगुनासो व्यवस्थापनका लागि हेलो सरकार, नीति कार्यक्रमको अनुगमन तथा प्रगति मापन गर्न अनुगमन पोर्टल, विकास कार्यको प्रगति अनुगमनका लागि अत्याधुनिक एक्शन रुम, अध्यागमनमा अत्याधुनिक आवागमन रेकर्ड प्रणालीका लागि नेपाली पोर्ट, राष्ट्रिय परिचयपत्रसमेत एपबाटै हेर्न सकिनेछ । त्यस्तै वैदेशिक अनलाइन श्रम स्वीकृति प्रणाली, अनलाइन कन्सुलर सेवा, राजश्व चुहावट रोक्न मालवस्तु तथा ढुवानी साधनको अनुगमन प्रणाली (भिसिटिएस), मालपोत कार्यालयका किताबी अभिलेखलाई विद्युतीय रुपान्तरण गरी आम नागरिकलाई सेवामा सोझै पहुँच दिन पब्लिक एक्सेस मोडेल, भूमि सूचना पद्धति, मेरो कित्ता कार्यक्रम, डिजिटल माटो नक्सालगायतका कार्य सूचना प्रविधिको प्रयोगमार्फत सफल रुपमा अगाडि बढिसकेका छन् । स्थानीय तहको सेवालाई नागरिक एपमा आबद्ध गर्ने, डाटा सेन्टर तथा इन्टरनेट एक्सचेन्ज सेन्टर विस्तार गर्ने, अनलाइन बैक खाता खोल्ने, अनलाइन सवारी कर तिर्ने, अनलाइन फारम भर्ने काम हुनेछ । सबै स्थानीय तहका वडा कार्यालय, सामुदायिक विद्यालय र स्वास्थ्य केन्द्रसम्म डिजिटल नेपालको पूर्वाधार निर्माणका लागि इन्टरनेट पहुँच पुर्याउने, प्रदेश नं १, २, कर्णाली प्रदेश र सुदूरपश्चिमका सबै जिल्लामा निःशुल्क सीम कार्ड वितरण गर्ने, नेपाल टेलिकममार्फत फाइभ जी परीक्षणको कार्य अगाडि बढाउने, नेपाल टेलिकमद्वारा एप परीक्षणका रुपमा सञ्चालनमा ल्याउने आज घोषणा गरिएको छ । प्रधानमन्त्री ओलीले दिगो र गुणस्तरीय रुपमा सञ्चालन तथा व्यवस्थापन गर्न सञ्चार तथा सूचना प्रविधि मन्त्रालयलाई विशेष निर्देशनसमेत दिए। रासस"
"वीरगन्जमा कोरोनाको दोस्रो लहर : १ हजार ६ सय ९३ जनामा संक्रमण, ३४ को मृत्यु","वीरगन्ज : कोरोनाको दोस्रो लहर सुरु भएयता पर्सा जिल्लाको सदरमुकाम वीरगन्जमा कोरोना संक्रमण दर ६० प्रतिशत भन्दा बढी देखिएको छ । वीरगन्जको नारायणी अस्पतालको प्रयोगशालामा वैशाख १ देखि १८ गते रातिसम्म २ हजार ७ सय ८३ जनाको कोरोना जाँच गर्दा ६० प्रतिशत भन्दा बढीमा संक्रमण भेटिएको छ । वैशाख १ देखि १८ गतेसम्म , वीरगन्जमा १ हजार ६ सय ९३ जना संक्रमित थपिएको नारायणी अस्पतालका कोभिड कोर्डिनेटर डाक्टर सरोज रोशन दासले जानकारी दिए । शनिबार राति मात्रै नारायणी अस्पतालको प्रयोगशालामा १ सय ९२ जनाको परीक्षण गर्दा ७५ प्रतिशतमा अर्थात् १ सय ४५ जनामा संक्रमण पुष्टि भएको छ । शनिबार राति थपिएका १ सय ४५ मध्ये पर्सा जिल्लाका मात्रै १०९ जना छन् । बाराका २६ जना , रौतहटका ६ जना , सर्लाहीका ३ जना र महोत्तरीका १ जनामा पनि संक्रमण पुष्टि भएको डाक्टर दासले जानकारी दिए । शनिबार राति थपिएका १ सय ४५ जनासहित वीरगन्जमा वैशाख १ गतेदेखि १८ गतेसम्ममा संक्रमित हुनेको संख्या १ हजार ६ सय ९३ पुगेको हो । वीरगन्ज महिना सुरुयए यता दैनिक हुँदै आएको परीक्षणमा कोरोनाको संक्रमण दर ६० प्रतिशत भन्दा बढी नै रहेको डाक्टर दासले जानकारी दिए । स्वास्थ्य तथा जनसंख्या मन्त्रालयका अनुसार दोश्रो लहर सुरु यता देशभरको संक्रमण दर औसत २५ प्रतिशत छ । तर कोरोनाको हटस्पट बन्दै गएको वीरगन्जमा संक्रमण दर भने औसत ६० प्रतिशत भन्दा बढिरहेको स्वास्थ्य कार्यालय पर्साका स्वास्थ्य निरीक्षक जयमोद ठाकुर पनि बताउँछन् । कोरोनाको पहिलो लहरका बेला वीरगन्जमा संक्रमण दर अधिकतम २२ देखि २५ प्रतिशत मात्रै थियो, ठाकुर भन्छन् , तर दोस्रो लहर सुरु भएयता भने संक्रमण दर ६० प्रतिशत भन्दा बढि नै देखिएको छ, जुन चिन्ताजनक छ । वीरगन्जमा मृत्यु दर १७ प्रतिशत वीरगन्जमा कोरोना संक्रमण दरसँगै कोरोनाले हुने मृत्यु दर पनि दिनहुँ बढ्दै गएको छ । आइतबार बिहान मात्रै ३ जना संक्रमितको मृत्यु भएको छ । शनिबार पनि ३ जनाको मृत्यु भएको थियो । कोरोनाको दोस्रो लहर सुरु भएयता चैत ३१ देखि वैशाख १९ गते आइतबारसम्म अस्पतालमा उपचारका लागि भर्ना भएकामध्ये ३४ जना संक्रमितको मृत्यु भइसकेको छ । वीरगन्जको नारायणी अस्पतालमा २७ जनाको , नारायणी बयोधा अस्पतालमा ४ जना, नेशनल मेडिकल कलेजको कोरोना अस्पतालमा २ जना र गण्डक अस्पतालमा १ जनको मृत्यु भएको हो । वीरगन्जमा अहिले कोरोनाले हुने मृत्यु दर १७ प्रतिशत रहेको नारायणी अस्पतालका डाक्टर उदयनारायण सिंह बताउँछन् । कोरोनाको दोस्रो लहर सुरु भएयता एक हप्ता अघिसम्म मृत्यु दर १४ प्रतिशतको हाराहारीमा थियो । तर ५ दिन यता भने मृत्यु दर बढेर १७ प्रतिशतको हाराहारीमा पुगि सकेको डाक्टर उदय बताउँछन् । दोश्रो लहर सुरु भएयता नारायणी अस्पतालमा वैशाख १९ सम्म उपचारका लागि १ सय ४१ संक्रमित भर्ना भएकोमा ती मध्ये २६ जनाको मृत्यु भएको डाक्टर उदय बताउँछन् । उनका अनुसार, कोरोना संक्रमणको पहिलो लरहका बेला भने वीरगन्जमा कोरोनाले हुने मृत्यु दर अधिकतम ५ प्रतिशतसम्म मात्र पुगेको थियो । तर अहिले नयाँ भेरियन्टको भारइस निक्कै कडा रहेको र यसले शरीरमा छिटटै असर पारेका कारण दोस्रो लहरमा मृत्यु दर धेरै नै बढि देखिएको डाक्टर उदय बताउँछन् । यसका साथै संक्रमणको लक्षण देखा परिसके पनि मौसमी ज्वरो , रुघा खोकी त हो भनेर कोरोना जाँच नगराइ लापरवाही गरेर घरमै बस्ने र सिकिस्त भएपछि मात्र अस्पतालमा आउने गरेका कारणले पनि मृत्यु दर बढ्दै गएको डाक्टर दास बताउँछन् । सक्रिय संक्रमित १३०८, जटिल अवस्थाका ८३ संक्रमित अस्पतालमा जिल्ला प्रशासन कार्यालय पर्साका कोभिड फोकल पर्सन विनय श्रीवास्तवका अनुसार पर्सा जिल्लामा आइतबार बिहानसम्म सक्रिय संक्रमित १ हजार ३ सय ८ जना छन् । ती मध्ये वीरगन्जका विभिन्न अस्पतालमा जटिल अवस्थाका ८६ जना संक्रमित उपचाररत छन् । नारायणी अस्पतालमा ४१ , नेशनल मेडिकल कलेजले बाबा होटलमा सन्चालन गरेको कोभिड अस्पतालमा २३ , बयोधा अस्पतालमा १४ र गण्डक हस्पिटलमा ८ जना संक्रमित उपचाररत रहेको श्रीवास्तवले जानकारी दिए । श्रीवास्तवका अनुसार , पर्सा जिल्लामा अहिले १ हजार २ सय २२ जना संक्रमित होमआइसोलेसनमा छन् । वीरगन्जमा कोरोना संक्रमण दर र मृत्यु दर दुवै बढ्दै गएपछि संक्रमणको साङगलो तोड्न स्थानीय प्रशासनले वैशाख १६ गते देखि एक साताको लागि निषेधाज्ञा लगाएको छ ।"
तुलसीले जिते नशाबाट अवार्ड,"काठमाडौं : ठूलो पर्दाका फिल्म, टेलिसिरियल, म्युजिक भिडियो तथा लघु चलचित्रमा प्रायः नकारात्मक भूमिकामा देखिने अभिनेता तुलसीप्रसाद श्रेष्ठले आफ्नो विधामा पुरस्कार प्राप्त गरेका छन्। नेपालका प्रथम उपराष्ट्रपति परमानन्द झासहितको उपस्थितिमा उनले लघु चलचित्र नशाका लागि उत्कृष्ट खलनायकको पुरस्कार प्राप्त गरेका हुन्। हिजो आजका कुराबाट अभिनय थालेका श्रेष्ठले सञ्जीवनी, झट्का, विश्वास, हस्पिटल, नेवारी टेलिसिरियललगायत धेरै सिरियलमा अभिनय गरेका छन्। ठूलो पर्दाको फिल्म मिस्टेक र ड्रिम गर्लमाखलपात्रको भूमिका निर्वाह गरेका उनी अहिले निर्माणाधीन फिल्म चुरीफुरीमा पनि नकारात्मक रोलमा नै देखिँदै छन्। अञ्जु पन्तको स्वरमा रहेको म चित्त बुझाऊँबोलको चर्चित गीतको भिडियोमा उनले प्ले ब्वाईको मुख्य भूमिका निर्वाह गरेका थिए। यसबाहेक उनले दर्जनौं गीतका भिडियोमा विभिन्न भूमिकामा अभिनय गरेका छन्। नायिका सारिका घिमिरेसँग निष्ठुरी है नौ डाँडा काटेर बोलको गीतमा देखिएका उनी आधुनिक गीततर्फ गायक नरेन्द्र प्यासीको गीतमा देखिए भने दोहरीगीततर्फ देवी घर्ती र खुमन अधिकारीको किन फुल्यो कमल काँडामा बोलको गीतमा अभिनय गरे। सरिता लामिछाने र ऋषि लामिछानेको टेलिसिरियलमा पनि उनले अभिनय गरिरहेका छन्। हुन त म जुनसुकै भूमिकामा पनि अभिनय गर्न सक्छु तर मलाई नकारात्मक रोलमा नै खेलाउन खोजिन्छ, पुरस्कार समारोहमा भेटिएका तुलसीले भने, जस्तोसुकै भूमिकालाई पनि न्याय दिन सक्नु नै कलाकारको खुबी हो।"
"पाल्पामा चट्याङबाट एकजनाको मृत्यु, २ घाइते","तानसेन : पाल्पामा शनिबार राति परेको चट्याङले एकजनाको मृत्यु भएको छ भने २ जना घाइते भएका छन् । चट्याङबाट मृत्यु हुनेमा तिनाउँ गाउँपालिका वडा नंं १ कचँलका १६ वर्षीय प्रेमबहादुर बगाले रहेका छन् । शनिबार राति ८ बजे तिनाउँ गाउँपालिका वडा १ कर्ण बहादुर उचई मगरको घरमा चट्याङ पर्दा सोही घरमा बसिरहेका प्रेम बहादुर बगाले, १५ वर्षीय ईन्दिरा उचई, रैनादेवी छहरा गाउँपालिका ४ का १९ वर्षीय रामु गाँहा घाइते भएका थिए । गम्भीर अवस्थामा रहेका प्रेमबहादुर बगाले उपचारका लागि लुम्बिनी मेडिकल कलेज प्रभासमा उपचारको क्रममा राति नै मृत्यु भएको जिल्ला प्रहरी कार्यालय पाल्पाका सूचना अधिकारी प्रहरी निरीक्षक लक्ष्मण पचभैयाले बताए । अन्य घाइते इन्दिरा र रामुको अवस्था सामान्य रहेको प्रहरीले जनाएको छ ।"
कोरोना जित्न डन्ट टेक मी,"काठमाडौं : गत साल सजिलै पराजित भएको कोरोना यसपालि फेरि बल्झिएको छ। लाखाैं मानिस मरिरहेका छन्। जताततै त्रास फैलिएको छ। मिडियाकर्मी रुँदै समाचार बाचन गरिरहेका छन्। हजाराैं बालबालिका अनाथ भएका छन्, तड्पिएका छन् र यो पीडादायी युद्धबाट मुक्ति चाहिरहेका छन्। हो, त्यस्तै मुक्ति चाहिरहेका दुई दिदीभाइको कथा हो डन्ट टेक मी। कोरोनाका कारण बाबुआमा गुमाएर अनाथ भएका दिदीभाइ तड्पिन्छन्, आत्तिन्छन्। दिदीलाई भाइ सम्हाल्न धौधौ पर्छ। भाइले पशुपतिमा पनि आई लभ यु बाबा, आई लभ यु मामु भनेर पुलमा लेख्दा दिदीलाई झनै गारो हुन्छ। हिजो आमाबुवासँगको मस्त जिन्दगी सम्झेर दुवै तड्पिन्छन्। पीडा चरम सीमामा पुगेको बेलामा विदेश बसेका मामा एक्कासि भगवान् बनेर आउँछन् र ती भान्जाभान्जीलाई माया गर्छन्। यो एउटा म्युजिक भिडियोमा समेटिएको कथा हो। विजयदीप गिरीको रचना र भिडियो निर्देशन रहेको यो अंग्रेजी भाषाको गीतमा विदुशी साह, अल्भिनजङ गिरी, कमल पुरी र मञ्जरी दवाडीको अभिनय रहेको छ। बासु बरालले छायांकन गरेको गीतमा राजेश कुमारको सम्पादन रहेको छ। सरोज प्याकुरेलको संगीत, मनोहर सुनामको एरेन्ज र भोला पौडेलको मिक्सिङ रहेको गीतलाई शीतल मोक्ताानले गाएकी छन्। गीत शनिबार युट्युबमार्फत रिलिज भएको छ।"
अक्सिजन अभावमा छटपटाउन थाले कोरोना बिरामी,"दाङ : दाङको कोरोना विषेश अस्पताल बेलझुण्डीमा अक्सिजन अभाव भएको छ। अक्सिजन अभावमा कोरोना भाइरस (कोभिड१९) संक्रमित छटपटाउन थालेका छन् । दुई दिनदेखि अस्पतालमा अक्सिजन अभाव भएको हो। अक्सिजन आपूर्ति र व्यवस्थापनमा सरकारले समयमै ध्यान नदिँदा आइतबार बिहानदेखि अस्पतालमा स्टक सकिएको छ । बिरामी अक्सिजनको अभावमा बेडमै छटपटाउन थालेको अस्पताल प्रशासनले जनाएको छ । अक्सिजन अभाव भएपछि अस्पताल प्रशासन र चिकित्सक चिन्तित छन् । ४२ बेडको सो अस्पताल दबाबका कारण एक सय बेडको संचालन गर्ने निर्णय शनिबार मात्रै गरिएको थियो । अहिले अस्पतालमा ५८ बेड छन्। अस्पतालमा दैनिक डेढ सय सिलिन्डर अक्सिजन खपत हुने गरेको छ। आइतबार बिहानदेखि एक सिलिन्डर पनि अक्सिजन अस्पतालसँग नभएको अस्पतालका व्यवस्थापक दोर्ण बहादुर ओलीले जानकारी दिए। 'शनिबारदेखि प्रदेश सरकार जिल्लामा निकायलाई हारगुहार गरेको भएपनि अहिलेसम्म कसैले सुनेको छैन, उनले भने, ' अक्सिजनको अभावमा बिरामी बेडमा छटपटाइ रहेका छन् । हामीसँग अहिले अक्सिजन शून्य छ । दबाबमा बेड त बढाइयो तर आवश्यक सामग्री व्यवस्थापनमा कसैको चासो भएन । ' अस्पताललाई सय बेडमा संचालन गर्नका लागि दैनिक करिब ४ सय सिलिण्डर अक्सिजन आवश्यक पर्ने व्यवस्थापक वलीले बताए ।अक्सिजन अभाव भएपछि अब अस्पतालका बिरामीको रक्षा भगवान् भरोसा मात्रै छ । रित्ता सिलिन्डर।"
निषेधाज्ञामा उपत्यकामा निःशुल्क एम्बुलेन्स सेवा (सम्पर्क नम्बरसहित),"काठमाडौं : कोभिड१९ महामारीको असहज परिस्थितिमा समस्यामा परेका बिरामीको सहजताका लागि आकस्मिक उपचार तथा निःशुल्क एम्बुलेन्स सेवा सञ्चालनमा ल्याइएको छ । काठमाडौं उपत्यकासहित देशका विभिन्न क्षेत्रमा तीव्ररुपमा फैलिरहेको महामारीले बिरामीलाई असहज भएको दृष्टिगत गर्दै ओम समाज डेन्टल हस्पिटल, बिराज समाज तथा सामाजिक अभियान्ताहरुको अगुवाइमा आकस्मिक स्वास्थ्य सेवासहितको एम्बुलेन्स सेवा सुरु गरिएको हो । यो अभियानलाई सामाजिक अभियान्ता देवेन्द्र प्रधान ,क्याप्टेन विजय लामा, पूर्वप्रहरी प्रमुख सर्वेन्द्र खनाल , शिक्षाकर्मी कर्णबहादुर शाही, अधिवक्ता सञ्जयराज अधिकारी, पर्यटन व्यवसायी रामहरि शर्मा, अभियन्ता ज्ञानेन्द शाही, वरिष्ठ कलाकार निखिल उप्रेती, केदार घिमिरे लगायतको सहयोग छ । अभियान्ता प्रधानले कोभिड१९ महामारीको असहज परिस्थितिमा समस्यामा परेका बिरामीको सहजताका लागि आकस्मिक उपचार तथा निःशुल्क एम्बुलेन्स सेवा सञ्चालनमा ल्याइएको जानकारी दिए। अभियानअन्तर्गत गरीब, दुःखी, असहाय वा एम्बुलेन्स सुविधा लिन अफ्ठ्यारोमा परेका व्यक्तिका लागि सेवाको भावले आफूहरुले पूर्ण सहयोग गरी सम्भव भएसम्म हस्पिटल पुर्याउने ओम समाज हस्पिटलका अध्यक्ष डा सुवास घिमिरेले जानकारी दिए। शनिबारदेखि सुरु गरिएको अभियानअन्तर्गत कोभिडका बिरामीलाई उनीहरुले चाहेका अस्पताल पुर्याउने तथा अक्सिजनको व्यवस्थापनको कार्य गर्दै आएको उनले बताए।। दैनिक ४० देखि ५० बिरामीले यो सेवा लिइरहेका छन् । बिरामीलाई आवश्यकताअनुसार निःशुल्क आकस्मिक स्वास्थ सेवा सहितको एम्बुलेन्स सेवा उपलब्ध गराइनेछ । बिरामीले आफूले चाहेको अस्पताल आफै छान्न सक्नेछन् । डा घिमिरेले अहिलेको असहज परिस्थितिमा भौतिक दूरी कायम गर्दै मास्क लगाउन र अनावश्यक सिलिन्डर स्टक नगर्नसमेत आग्रह गरे। त्यस्तै, अभियन्ताहरुले पनि नअत्तालिन, मनोबल कमजोर पार्ने खालका सामग्री सामाजिक सञ्जालमा पोस्ट र शेयर नगर्न आग्रह गरेका छन्। सो अभियानको सहयोगार्थ तत्काललाई इन्द्र अन्नपूर्ण लाइन्स, बिराज समाज, क्याप्टेन लामा, पूर्वप्रहरी प्रमुख खनाल , शिक्षाकर्मी शाही, डा घिमिरे, अधिवक्ता अधिकारी, व्यवसायी शर्मा, अभियन्ता शाही, कलाकार उप्रेती, घिमिरे, तथा प्रधानले जनही १५ हजार उपलब्ध गराएको अभियानले जनाएको छ । स्वास्थकर्मी जिता बराल, मुना साधना विश्कर्मा, निर्मल कार्की तथा चालक तेन्जिङ तामाङको टोलीले बिरामीलाई अस्पतालसम्म पुर्याउन आकस्मिक स्वास्थ सेवा तथा एम्बुलेन्स सेवामा कार्य गर्ने बिराज समाजका अध्यक्ष रामप्रसाद दाहालले बताए। सेवा लिनका लागि सम्पर्क नं ९८५१२७७३४२, ९८५१२३९३४२ र ९८५१३१२४१७ सम्पर्क गर्न सकिनेछ ।"
के छ कालो चश्मामा ?,"प्रायःजसो मान्छेका आँखामा कालो चश्मा देख्छु म। त्यसो त, अधिकांश मान्छेहरू चश्मा लगाएरै हिँड्ने गरेका देखिन्छन्। तिनलाई हेर्दा प्रष्टै बुझिन्छ कि आँखा कमजोर भएका कारण आँखा जँचाएरै डाक्टरले पावरको चश्मा दिएका हुन्। बूढापाकाको त कुरै छोडौँ, के युवा के बालक, आँखा कमजोर हुनेहरूका उमेरमा कुनै सीमारेखा छैन। जुन उमेरकाले पनि लगाएका हुन्छन्। यतिसम्म त बुझियो। जहाँसम्म कालो चश्माको कुरो छ, त्योचाहिँ मान्छेले किन लगाएका होलान् भनेर बुझ्नचाहिँ अझै कठिन नै छ। कोहीकोहीले भन्ने गरेका छन्, घामले आँखा पोल्छ भनेर वा धूलोबाटप्रदूषणबाट आँखा बचाउन लगाइएको हो। माथि उल्लेख गरिएझैँ, केही प्रतिशतमा मान्न सकिन्छ, आँखालाई बचाउन कालो चश्मा लगाइएको हुन सक्छ। यो सत्य हो भने फेरि त्यही कालो चश्मा आँखामा लगाउनुको सट्टा निधारमाथि ट्याक्क अड्याएर हिँड्नुको अर्थचाहिँ के होला ? यो पटक्कै बुझ्न सकिएन। यति त भयोभयो, तर रातको समयमै पनि कतिपयले कालो चश्मा लगाएर हिँडेका देखिन्छन्। यसको अर्थ के होला ? शंका लाग्छ, सिनेमा हलभित्र बसेर सिनेमा हेर्दा पनि कालो चश्मा लाएरै हेर्छन् कि ! हिजोआज कालो चश्मासँगको मोह हेर्दा यस्तो लाग्छ, मान्छेहरू सुत्दा पनि कालो चश्मा लाएरै सुत्न त सुत्दैनन् ? कालो चश्मा लगाएपछि आँखाको भाषा बुझ्न सकिन्न। आँखाहरूले के भनिरहेछन्, के खोजिरहेछन् ? दोस्रोले बुझ्न सक्दैन। कालो चश्माभित्रका आँखामा डरत्रास छ कि लोभलालच छ ? कालो चश्माको प्रसंग आउनासाथ मलाई सहासा विजय मल्लले यही कालो चश्मा शीर्षकमा लेखेको कथाको याद आउँछ। सामाजिक विसंगतिमाथि लेखिएको यो कथामा लेखकले आफ्नी श्रीमतीलाई छिमेकी परपुरुषसँग सल्किएको पाउँछ, लसपस नै भएको देख्छ। तर ती दुईको खुशीमा लेखक कुनै व्यवधान खडा गर्दैनन्। अर्को दिन, आफ्नै उपस्थितिमा कतै उनले थाहा पाए कि भनेर श्रीमती र छिमेकी विचलित हुन्छन्, अलमलमा पर्छन्, अप्ठेरो मान्छन्। यस्तोमा लेखक सोच्छन्, बिचराहरू आफैँप्रति सशंकित छन्। उनलाई लाग्छ, उनका आँखाको निरपेक्ष भावलाई तिनीहरूले बुझ्न सकेनन्। लेखक मुसुक्क हाँस्छन्। उनीहरूका आँखामा आसक्ति छ, यौनको भोक छ, वासना छ। त्यो लेखकले प्रष्टै बुझेका छन्। त्यो बुझिएको कुरोलाई उनीहरूले भने नबुझेको देख्छन् उनी। त्यसैले आफूले थाहा पाएको भाव आँखामा नदेखियोस् भनेर तिनलाई महसुस गराउन उनलाई एउटा उपाय सुझ्छ। त्यो उपाय थियो गगल्स, अर्थात् कालो चश्मा। लेखक संकल्प गर्छन्, तत्कालै गगल्स किनेर लगाउने ताकि आँखामा कालो चश्मा चढाएपछि आफ्नो निकटतामा पनि उनीहरूमा डरको अभास नहोस्। कथाले दिएको सन्देश हो समाजमा नैतिक मनुष्यको रूपबाट प्रत्यक्षतः नै पृथक् बन्ने खास हतियार हो कालो चश्मा। अब प्रश्न उठ्छ, के साँच्चै नै आजको समाज यति अनैतिक छ ? यति पथभ्रष्ट छ ? समाजका सबै घरमा के यही कथाको जस्तो चरित्र होला ? थोरै प्रतिशतमा यस्तो हुन पनि सक्छ, तर धेरै प्रतिशतमा हेर्दा यो कुरा सही हो जस्तो लाग्दैन। र, यदि यसो होइन भने अधिकांशले कालो चश्माको यतिसाह्रो प्रयोग किन गर्छन् ? खोजको विषय भएको छ। कालो चश्मा लगाएपछि आँखाको भाषा बुझ्न सकिन्न। आँखाहरूले के भनिरहेछन्, के खोजिरहेछन् ? दोस्रोले बुझ्न सक्दैन। कालो चश्माभित्रका आँखामा डरत्रास छ कि लोभलालच छ ? प्रेम छ कि घृणा छ ? माया छ कि वासना छ ? अथवा आँखा आकर्षक छन् कि क्रूर छन् ? कालो चश्माभित्र आँखै नदेखिएपछि आँखाको भाव बुझ्नु कसरी ? बुझ्न अझै सकिएको छैन, मान्यता केलाई दिइएको हो, आँखालाई कि कालो चश्मालाई ? महत्व आँखाको हो कि कालो चश्माको ? यदि आँखा महत्वपूर्णका हुन् भने आँखाले स्वतन्त्रता पाएका छन् हेर्नलाई, तिनमा चश्माको छेकबार किन ? कदाचित् आँखाभन्दा बढी महत्व चश्मा र त्यसमा पनि कालो चश्मालाई दिइएको हो भने एउटा खडाखडी प्रश्न उठाउनै पर्ने हुन्छ कालो भनेको नराम्रो भनेर बुझिएको आजको समाजमा मान्छेको पूरै आँखा ढाक्ने गरेको त्यो कालो चश्मालाई किन त्यत्रो भाउ दिइएको हो ? त्यसै पनि त, नराम्रो दिन भन्नुपर्यो भने कालो दिन भन्ने गरिन्छ। नराम्रो रात भन्नुपर्यो भने कालो रात वा कालरात्रि भनिन्छ। अनि त्यस्तो कालो चश्माले चाहिँ आँखाका लागि कसरी राम्रो भूमिका खेलेको मान्न सकिन्छ ? कालो चश्मा लगाएको अनुहार हेर्दै मान्छेहरू भन्ने गर्छन् आहा, कस्तो सुहाएको कालो चश्मा ! अर्कोलाई त्यस्तो सुहाएको देखेरै होला, आफ्नो फोटो खिच्नुपर्यो भने कालो चश्मा नलगाई त हुँदै हुँदैन। अर्काले लगाइराखेको भए पनि उसबाट लिएर आफ्ना आँखामा कालो चश्मा चढाएरै फोटो खिच्नुपर्छ। मानौँ, कालो चश्मा नलगाएको फोटो त साथीसँगी मात्रै होइन यो पूरै समाजको लागि बहिष्कृत भइसकेको छ। साँच्चै, कालो चश्मा नलगाएको मान्छेको फोटो हेर्न त अब पुरानो अल्बम पल्टाउनुपर्ने भइसकेको छ। नयाँ फोटोहरू खास गरेर फेसबुकमा पोष्टिएका फोटोहरू यो तथ्यलाई पुष्टि गर्न सक्षम छ। मान्छेका आँखामा कालो चश्माको यस्तो आवश्यकता देखेर लाग्न थालेको छ अनुहारको अंग नै भइसकेको छ त्यो। शायद सोचाइ नै यही भइसकेको छ समाजमा पहिचान दिलाउने हतियार नै कालो चश्मा हो। थाहा छैन, कहाँ पुर्याउने हो मान्छेलाई कालो चश्माप्रतिको आकर्षणले ? कतै एक दिन कालो चश्माबिना ऐनामा आफूलाई हेर्दा आफैँलाई नचिन्ने हो कि मान्छेले ?"
डान्स दिवाने३ मा माधुरी नहुने,मुम्बई : बलिउड अभिनेत्री माधुरी दीक्षित अहिले फिल्मी पर्दाभन्दा टाढै रहे पनि रियलिटी सोमा भने आफ्नो उपस्थिति देखाइनै रहेकी थिइन्। माधुरी अहिले डान्सिङ रियलिटी सो डान्स दिवाने३ को निर्णयकका रूपमा देखिएकी छन्। तर खबरअनुसार डान्स दीवाने३ को आगामी एपिसोडमा माधुरी हुने छैनन्। माधुरी यसका आगामी चार एपिसोडमा दखिने छैनन्। माधुरीले अहिलेलाई यसको सुटिङ नगर्ने निर्णय गरेकी छन्। सोको सुटिङ मुम्बईभन्दा बाहिर हुन लागेको हुनाले माधुरी आगामी एपिसोडमा नदेखिने भएकी हुन्। महाराष्ट्र सरकारद्वारा लगाइएको प्रतिबन्धका कारण सोको राज्यभन्दा बाहिर सुट गर्न लागिएको हो।
आफैंलाई निषेध गरौं !,"काठमाडौं बाहिरबाट भर्खर ल्याण्ड भएको जहाज। यात्रुहरू भरिभराउ छन्। बालक, युवा र वृद्धहरू एयरपोर्टमा यताउता डुलिरहेको देखिन्छ। जहाजतर्फ जाने गेट खुलेपछि मात्रै एयरलाइन्सले एकएकवटा फेससिल्ड थमायो। केहीले हातमा झुन्ड्याए भने केहीले ब्यागभित्र कोचे। जहाज छेउमा पुग्नासाथ मास्क पनि खोलेर फोटो खिच्नमै व्यस्त देखिए केही यात्रु। जहाजमा पस्नासाथ प्रायःजसोले माक्स र फेससिल्ड भने लगाए। जहाजबाट ओर्लेर काठमाडौं पुगेका यात्रुहरू लगेज रुम पुग्नुअघि नै धमाधम फेससिल्ड उतारेर डस्टबिनमा फालिरहेका थिए। भिडभाडमा ठेलमठेल गर्दै लगेज लिन कुरिरहेका थिए। दूरी कायम गरेर उभिनुपर्छ भन्ने कसैलाई हेक्का थिएन। मुखमा लगाएको मास्क कसैको चिउडोमुनि झुन्डिएको थियो त कसैको मास्क हातमा झुन्डिएको थियो। मानिसहरूको मुखैमा पर्ने गरी खोक्नेहरू पनि त्यही थिए। कोही लापरवाह तरिकाले हाच्छिउँ गरिरहेका थिए। न कसैलाई कोरोना सर्छ भन्ने डर थियो न उपचार नपाएर मर्नुपर्ला भन्ने हेक्का। उनीहरू निस्फिक्री देखिन्थे। राजधानीस्थित विमानस्थलमा देखिएको अस्वाभाविकको दृष्यहरू हुन् यी। चेतना भएकै मानिसको यो गति छ भने अन्यत्र के भइरहेको होला ? सहजै अनुमान गर्न सकिन्छ। कोरोना भाइरस संक्रमणको दोस्रो चरण सुरु भएपछि नेपालमा संक्रमण बढ्दो छ। छिमेकी मुलुक भारतमा कोरोना संक्रमण र मृत्युदर निकै उच्च छ। दैनिक तीन हजार पाँच सयको हाराहारीमा मानिस मरिरहेका छन् भने झन्डै चार लाख मानिस संक्रमित भइरहेका छन्। नेपालमा पनि संक्रमण हुने र मृत्यु हुने मानिसको संख्यामा दिनहुँ वृद्धि भइरहेको छ। यस्तै हेलचेक्र्याई भइरहने हो भने छिमेकी देशकै गति नहोला भन्न सकिन्न। नेपालमै एकातिर कोरोना छ र ? भन्ने दृष्य देखिन्छन् भने अर्कोतिर भेन्टिलेटर र आईसीयूको अभावमा उपचार नपाएर संक्रमितहरू मर्न बाध्य छन्। बिरामीको संख्याको तुलनामा स्वास्थ्यकर्मीहरू निकै कम छन्। हरेक मानिसले आफूलाई नरोकेसम्म कोरोना नियन्त्रणमा नआउने स्वास्थ्यकर्मीहरू बताउँछन्। स्वास्थ्य तथा जनसंख्या मन्त्रालयका अनुसार पछिल्लो २४ घण्टामा मात्रै देशभर ५ हजार ७ सय ६३ जना कोरोना संक्रमित भएका छन्। देशभर संक्रमित हुनेको संख्यामा आधाभन्दा बढी काठमाडौंमा देखिएका छन्। २४ घण्टामा १९ जना संक्रमितको मृत्यु भएको छ। बढीमा ३५ जनासम्मको निधन भइसकेको छ। यो संख्या बढ्ने अनुमान सहजै गर्न सकिन्छ। कोरोना संक्रमणले आजसम्म ३२ सय ९८ जनाले ज्यान गुमाइसकेका छन्। तीन लाख २८ हजार ८ सय ९३ जनामा कोरोना पोजेटिभ देखिएको छ। भिडभाडमा हुने संक्रमणको जोखिमलाई न्युनीकरण गर्न सरकारले बिहीबारदेखि विभिन्न जिल्लामा निषेधाज्ञा जारी गरेको छ। अति आवश्यक नपरी घरबाहिर जान बन्देज गरिएको छ। तर लापरवाही घटेकै छैन, सडकमा कुदिरहेकै छौं। पहिलो चरणको भन्दा यो दोस्रो चरणको संक्रमण निकै खतरा र घातक छ। अघिल्लो चरणमा केही नभएका युवा पनि संक्रमणको शिकार भइरहेका छन्, ज्यान गुमाइरहेका छन्। तरकारी किन्न, खाद्यान्न किन्न, औषधिलगायतको बहाना बनाएर हरेक दिन पटकौंपटक चोक, बजार र पसल पुग्नेलाई सम्झाएर मात्र हुने देखिँदैन। एकजनाको यो लापरवाहीले परिवार र त्यो परिवारका कारण टोलसमाज संक्रमित हुन्छ। उपचार नपाएरै धेरैको ज्यान जान्छ भन्ने बुझेर आफूले आफैंलाई बन्दाबन्दी गर्नु सबैभन्दा बुद्धिमानी देखिन्छ। आफू जोगिऔं र अरूलाई पनि जोगाऔं। योभन्दा उत्तम सूत्र अरू देखिएको छैन। सुरक्षा र सावधानी अपनाएर घरभित्रै बसिरहँदा कोरोना सर्ने सम्भावना असम्भव प्रायः हुन्छ। सरकारले सार्वजनिक तथा निजी सवारी साधन सञ्चालन गर्न रोक लगाएको छ। त्यसलाई मान्नु भनेको आफैं सुरक्षित हुनु हो, अरूलाई सुरक्षित बनाउनु हो। सरकारले पनि आन्तरिक र बाह्य हवाई उडानहरूलाई निर्वाध सञ्चालन गर्नुभन्दा नियन्त्रण गर्नेतर्फ ध्यान दिनुपर्ने अवस्था देखिएको छ। अन्यथा विमानस्थलमा देखिएको भिडभाड र जोखिम कम गर्न अपनाउनुपर्ने सावधानीमा विशेष ध्यान जानुपर्छ। सामान्य सावधानी अपनाउन सक्यौं भने कोरोनाबाट बच्न सकिने अवस्था छ। नागरिकको लापरवाही नै संक्रमण फैलिनुको मुख्य कारण हो, सबैमा चेत आउनु जरुरी भएको छ।"
एमालेमा विवाद र निकास,"समाज र परिस्थितिको गति पछाडि फर्किदैन अनि राजनीति पनि पछाडि फर्केर गरिँदैन सत्तारूढ दल नेकपा (एमाले) भित्रको विवाद यतिबेला उत्कर्षमा छ। एकातर्फको नेतृत्व पार्टी अध्यक्ष तथा प्रधानमन्त्री केपी शर्मा ओलीले गरिरहनु भएको छ भने अर्को पक्षको नेतृत्व वरिष्ठ नेता माधवकुमार नेपालले गरिरहनु भएको छ। दुवै नेताहरूको हालको कार्यशैली हेर्दा ओली पक्ष नेपाल समूहलाई एक हदसम्म निषेध गरेर जान खोजेको देखिन्छ भने नेपाल पक्ष यो विवादलाई अझै एक हदसम्म चर्काउने अनि मात्र सहमति खोज्ने कार्यनीति बनाएर अगाडि बढेको देखिन्छ। नेपालसँग जोडिएका झलनाथ खनाल समेतको समूहले समानान्तर कमिटिहरू निर्माण गर्ने काममा तीव्रता दिनु त्यही उद्देश्यको प्रकट रूप हो भन्न सकिन्छ। एमालेभित्रको विवादको पृष्ठभूमिलाई विश्लेषण गर्दा माओवादी केन्द्रसँग पार्टी एकता गरेर नेकपा बन्नुअघिका विचार समूहहरू बिचको अन्तरद्वन्द्व देखिन्छ। जसको मलजल नेकपा भएको बेला दुवै पक्षको बीचमा माओवादी केन्द्रका अध्यक्ष पुष्पकमल दहालले फेसो ठोकिदिएर गरेका थिए। अदालतको फैसलाले दाहालको दल अलग भएपछि उनले ठोकेको फेसोले एमालेभित्र अहिले पनि काम गरिरहेको छ,। जता फर्किए पनि फेसो बिझाइरहेको छ। अदालतले नेकपा एमाले र माओवादी केन्द्रलाई एकतापूर्वको अवस्थामा नफर्काइदिएको भए पुष्पकमल दाहाल नेतृत्वको माओवादी केन्द्र र नेपाल नेतृत्वको एमालेभित्रको वैचारिक समूह एउटै पार्टीमा हुने थिए। यस बेलासम्ममा माओवादी केन्द्रका केही नेताहरूको साथमा ओली र नेपालदाहालको समूहको अलग अलग दल बनिसक्थे। तर दाहालले भनेझैं लिभिङ टुगेदरमा रहेका नेपाल र दाहालको समूहलाई अदालतको फैसलाले सम्बन्धबिच्छेद गरिदियो। दाहाललाई माओवादी केन्द्रमा र नेपालखनाल समूहलाई एमालेमै फर्काइदियो। फलस्वरूप नेपालले नेतृत्व गरेको एमालेभित्रको समूह यता जाउँ न उताको स्थितिमा पुगेको छ। छुट्टै दल बनाउन पनि सकेको छैन, प्रचण्डसँग एकता गरेर जान पनि सकेको छैन। एमालेमै रहने चाहना व्यक्त गरे पनि खुलेर वार्ता गर्ने र सहकार्य गर्न हिक्मत गरेर अगाडि बढ्न सक्ने देखिएको छैन। अबको एमाले तीनवटा विचार समूहको संगम हो। ओली पक्षीय एमाले, नेपालखनाल पक्षीय एमाले र पूर्वमाओवादी वा अन्य पक्षीय एमाले। यी तीनै पक्षको सहमति र सहकार्यबाट मात्र अबको एमाले गतिशील र अग्रगामी बन्नसक्छ। नयाँ नेपालको नवनिर्माणको गतिलाई अगाडि बढाउन सक्ने र नयाँ नेपाल सुहाउँदो नीति, कार्यक्रम र राजनीतिक कार्यदिशा तय गरेर एकीकृत कम्युनिष्ट आन्दोलनलाई हाँक्न सक्ने सक्षम नेतृत्व बन्नसक्छ। भनाइ नै छ, रिसको बेला वेद पढिँदैन। कसैको रिस गरेर वा अरूले उचालेको भरमा उक्सिएर निर्णय गर्दा कर्णाली प्रदेशमा चारजना नेताको राजनीतिक भविष्य समाप्त भयो। उनीहरूले जिन्दगीभर बदनामीको दुर्गन्धित भारी बोकिरहनुपर्छ। यो राजनीतिक अपराधको बारेमा हरेकपटक जवाफ दिइरहनु पर्छ। अरूले ठुगिरहन्छन्, सहिरहनुपर्दछ। अझ, माधव नेपालले त्यो घटनाको जिम्मा लिन नसक्ने बताइसक्नु भयो। ती कमरेडहरूले वेद पढेनन्, पैसो मात्र पढे भन्ने आरोप लागेको छ। एमालेभित्रका दुई पक्षको आफ्नो कोण र आआफ्नो अप्ठ्यारो छ। संस्थापन पक्ष अर्थात् ओलीले नेतृत्व गर्नुभएको समूहले नेपालखनाल समूहलाई तुरुन्त स्वागत गर्न सकेन। किनभने त्यो पक्ष अध्यक्ष ओलीलाई पार्टीबाट निकाल्ने र प्रधानमन्त्रीबाट हटाउने भनेर प्रचण्डसँग सैसैला खेल्न दौडिएकै हो। त्यस कार्यका लागि आत्मालोचना नगरी कसरी स्वीकार गर्ने ? भन्ने प्रश्न उठेको छ। पूर्वमाओवादी केन्द्रका रामबहादुर थापा, टोपबहादुर रायमाझी, लेखराज भट्टजस्ता नेताहरू अहिले ओलीसँगै छन्। उनीहरूले ओलीलाई दुःखमा साथ दिए। अहिले दुःखमा साथ दिनेलाई रोज्ने कि अप्ठ्यारामा परेको बेला उल्टै लात्तीले हान्ने र धोका दिनेलाई ? निक्कै गम्भीर अवस्था आएको छ। त्यसैले आत्मालोचना गरेर नेपालखानाल पक्षका कमरेडहरू आउन् भन्ने चाहना संस्थापन पक्षको रहेको देखिन्छ। नेपालखनाल पक्षका नेताहरूको माग विधिका हिसाबले बेठीक छैन। अदालतको फैसलाले नेकपा एमालेलाई एकतापूर्वको अवस्थामा पुर्याइदिएको छ। त्यसैले एकतापूर्वको नेतृत्व बसेर अगाडि बढ्ने योजना बनाऊँ भन्छ। एकतापूर्वको अवस्थामा फर्किदा नेपाल र खनाल वरिष्ठ नेताको दर्र्जामा, भीम रावल लगायतका नेताहरू पूर्ववत पदमा शक्तिका साथ पुनर्बहाली भएको अवस्था रहन्छ। उहाँहरूको माग छ कि रामबहादुर थापालगायत अन्य दलबाट आएका नेताहरूलाई कहाँ कसरी व्यवस्थापन गर्ने भन्ने कुरा पूर्वएमालेहरूसँगै बसेर निर्णय गराैँला। यहाँनेर दुई पक्षको कुरा मिल्न नसक्नुको मुख्य कारण के छ भने केपी ओलीले एमालेलाई एकतापूर्वको अवस्थामा सीमित राख्नुभएको छैन। त्यसबेलाको केन्द्रीय कमिटी पनि छैन। महाधिवेशन आयोजक कमिटी बनाएर महाधिवेशनको मिति तोकेर अगाडि बढिसकेको अवस्था छ। वडा, पालिका, जिल्ला र प्रदेशको अधिवेशनको मिति पनि तोकिइसकेको छ। जुन पछाडि फर्किने सम्भावना कतैबाट छैन। न परिस्थिति न नेतृत्वको मनस्थिति। दुवै नै पछाडि फर्किने अवस्थाको छैन। त्यसैले अर्को समूहको एकतापूर्वको अवस्थामा फर्कौं भन्ने कतैबाट माग पूरा हुने सम्भावना देखिन्न। यो माग पूरा होला भनेर पर्खिरहँदा नेपालखनाल समूहका नेताहरू एकपछि अर्को गर्दै ओली नेतृत्वमा गोलबद्ध हुँदै जाने अवस्था बढ्दो छ। विस्तारै अहिले भएका नेताहरू पनि निख्रिँदै जाने सम्भावना देखिँदैछ। यस्तो बेलामा ओली नेतृत्वको समूह झुक्ने अवस्थामा नरहनु स्वाभाविक हो। राजनीतिमा जहिले पनि नाफा र घाटाको हिसाब गरिन्छ, व्यापारमा जस्तै। केपी ओलीले यसो गर्दा राजनीतिक रूपमा घाटा नहुने बरु नाफा नै हुने निष्कर्ष निकाल्नु भएको हुनसक्छ। एमाले भइरहने अनि एमालेको विरोधमा लाग्ने, कर्णालीकाण्ड गरिरहने कुराले विधि र पद्दतिको वकालत गर्ने माधव नेपाल तथा झलनाथ खनालका लागि सुहाउने कुरा होइन। यसले अन्ततः नेकपा एमालेको पंक्तिलाई निराश बनाउने बाहेक केही हुनेवाला छैन। यो कुरा दुवै पक्षका नेताले बुझ्नु भएकै हुनुपर्छ। राजनीति भविष्यका लागि गरिन्छ। भविष्यका लागि गरिने भएकाले वर्तमानमा जेल, नेल, यातना, अपमान सबै सहन तयार हुन्छन् नेताहरू। विगतमा पञ्चायती व्यवस्थाको विरोधमा लडेका नेताहरू अहिले पनि जीवित हुनुहुन्छ। त्यसैले उज्ज्वल भविष्यमा लागि वर्तमानमा दुवै पक्षका नेताले अलिकति अगाडि बढेर र आफ्ना कमीकमजोरीहरू स्वीकार गरेर लचकतापूर्वक भावनात्मक एकता गरे हुन्थ्यो भन्ने चाहना धेरै कार्यकर्ताको छ। आमकार्यकर्ताको यो चाहनालाई संस्थापन पक्ष वा समानान्तर गतिविधि गरिरहेको पक्ष दुवैले बुझिदिनुपर्दछ। कम्युनिष्ट आन्दोलनलाई एकीकृत र अक्षुण्ण राख्ने सवालमा प्रष्ट भइदिनु पर्दछ। कम्युनिष्ट आन्दोलनको सफलताका अगाडि तपाईंहरूका व्यक्तिगत असन्तुष्टि, मान र अपमानका विषयहरू गौण हुन्। आज मानअपमानलाई ठुलो ठानेर कम्युनिष्ट आन्दोलनलाई कमजोर ठान्ने हो भने शान्तिपूर्ण राजनीतिक आन्दोलनबाट राज्यको बागडोर सम्हाल्न पुगेको र संविधान निर्माणदेखि राज्यको पुनर्संरचना जस्तो नयाँ नेपाल निर्माण गर्ने महŒवपूर्ण ऐतिहासिक भूमिका निर्वाह गरेको नेकपा एमालेका लागि दुःखद् हुनेछ। समाज र परिस्थितिको गति पछाडि फर्किदैन। राजनीति पनि पछाडि फर्केर गरिँदैन। जसजसले जेजे तर्क गरे पनि २०७५ जेठ २ गतेकै अवस्थामा एमाले दललाई फर्काउन सम्भव छैन। त्यस्तो तर्कको तुक पनि बाँकी छैन। संगठन त्यस अवस्थामा फर्किदा भावना र नेताहरूको मनस्थिति पनि त्यही अवस्थामा फर्किनु पर्यो नि ! फर्किन्छ ? फेरि ओली नेतृत्वको एमाले लम्किएर अगाडि बढिसकेको छ। स्थिर रहेको भए पो। गतिशिील संगठनलाई पछाडि फर्काउनु सम्भव हुँदैन। स्थिर रहन चाहने अल्छे खरायोलाई गतिशील कछुवाले उछिनेको कथा हामीले बाल्यकालमै पढेका हौं। त्यसैले एकता र सहमति अगाडिका लागि र अग्रगामी सोचका साथ हुनुपर्दछ। गतिशीलता हाम्रो रोजाइ हुनुपर्दछ। एमालेको महाधिवेशन आयोजना गर्ने तयारी भइरहेको बेला आयोजक समितिमा बसेर महाधिवेशनलाई सहमतीय विधिबाट अगाडि बढाउने गरी तयारी गर्नुपर्दछ। नीति र नेतृत्वका लागि आन्तरिक बहस चलाउनु पर्दछ। सामान्यतया संस्थापन पक्ष अलि उदार र लचिलो बन्नुपर्दछ। कम्युनिष्ट आन्दोलनलाई बचाउन दुवै पक्षका नेताहरू सम्वेदनशील बन्नुपर्दछ। पार्टीभित्रको एकतालाई अक्षुण्ण राख्नका लागि नेपालखनाल पक्षका नेताहरूको सम्मानजनक व्यवस्थापन हुनुपर्दछ। पूर्वमाओवादीबाट आएका नेताहरू एमाले भइसकेको घोषणा गर्नुभएको छ। अब उहाँहरूलाई अलग राखेर छलफल गरौं भन्ने आग्रह जायज हुन सक्दैन। अबको एमाले तीनवटा विचार समूहको संगम हो। ओली पक्षीय एमाले, नेपालखनाल पक्षीय एमाले र पूर्वमाओवादी वा अन्य पक्षीय एमाले। यी तीनै पक्षको सहमति र सहकार्यबाट मात्र अबको एमाले गतिशील र अग्रगामी बन्नसक्छ। नयाँ नेपालको नवनिर्माणको गतिलाई अगाडि बढाउन सक्ने र नयाँ नेपाल सुहाउँदो नीति, कार्यक्रम र राजनीतिक कार्यदिशा तय गरेर एकीकृत कम्युनिष्ट आन्दोलनलाई हाँक्न सक्ने सक्षम नेतृत्व बन्नसक्छ।"
कोरोना उपचारका लागि मूलपानी नगर अस्पताल सञ्चालनमा,"काठमाडौं : काठमाडौंको मूलपानीमा कोरोना सङ्क्रमितको उपचारका लागि मूलपानी नगर अस्पताल सञ्चालनमा आएको छ । कागेश्वरी मनोहरा नगरपालिकाले सञ्चालन गरेको उक्त अस्पतालमा अहिले दश सङ्क्रमितको उपचार भइरहेको नगरप्रमुख कृष्णहरि थापाले जानकारी दिए। कोरोना सङ्क्रमितका बिरामीलाई भर्ना गरी उपचार सुरु गरिएको जानकारी दिँदै उनले सङ्क्रमितको उपचारका लागि आवश्यक परेमा ०१४१५३५९३ मा सम्पर्क गर्न सकिने बताए। महिनाको एक लाख भाडामा लिएर सञ्चालन गरिएको उक्त नगर अस्पतालमा चारवटा एम्बुलेन्स तयारी अवस्थामा छन् । कोरोना सङ्क्रमित बोक्ने एउटा छुट्टै एम्बुलेन्सको व्यवस्था गरिएको छ । नगर अस्पतालमा अहिले ४० देखि ५० श्यया प्रयोगमा ल्याउन सकिने थापाले बताए। साथै नगरपालिकाभित्र कसैलाई कोभिडको शङ्का लागेमा उपचारका लागि एम्बुलेन्स आवश्यक परे ९८४१६५५६२१ चिरन कटुवाल, ९८६१६६९३०६ कृष्ण बिसुन्खेलाई सम्पर्क गर्न सकिने जानकारी गराइएको छ । कोरोना सङ्क्रमितको सङ्ख्या बढ्दै गएको जनाउँदै नगरप्रमुख थापाले थप सतर्कता अपनाउन अनुरोध गरे। उनले भौतिक दूरी कायम गर्न र अनिवार्यरुपमा मास्कको प्रयोग गर्न र कोरोना रोकथामका लागि जनस्वास्थ्यका मापदण्ड पालना गर्नसम्म अनुरोध गरेका छन्।"
कोरोनामा मुक्तिको उपाय,"जब महामारी र प्रतिकूलता आइपर्छ तब दुःख, कष्टको महसुस हुनु स्वाभाविक हो। यस्तो समयमा मन धेरै अत्तालिन्छ त्यसैले मनलाई शान्त कसरी राख्ने त्यो नै दुःख मुक्तिको उपाय पनि हो। किनकि मन आत्तिँदैमा समस्याको समाधान हुँदैन। बरु दुःखमा पनि मन शान्त राख्न सके समाधानका उपाय थाहा लाग्दछ। गतवर्षभन्दा फरक तरिकाले फैलिएको कोरोना भाइरसले छिट्टै आक्रमण गर्ने लक्षण देखिएको छ। छिमेकी मुलुक भारतमै अकस्मात तिब्र गतिमा फैलिएको आँकडाबाट महसुस गर्न सकिन्छ अब केवल सकेसम्म घरभित्रै एकान्त र शून्यतामा समय बिताउनु बुद्घिमानी हुनेछ। त्यसका लागि एकान्तपन के हो, शून्यता र निराकारलाई कसरी जीवनशैली बनाउने र यसबाट आन्तरिक लाभ के हुन्छ अनि यो महामारीमा धैर्यता र समझको विकास कसरी हुन्छ ? केही आयामलाई जान्ने र व्यवहारमा उतार्ने कोशिस गरौं : शून्यता र एक्लोपनको जीवन एक्लै त बस्नै सक्दिनँ। एक्लै बस्दा त बिरामी परेजस्तै लाग्छ। एक्लै हुँदा नरमाइलो लाग्छ। यस्ता अभिव्यक्तिहरू प्रायःजसोबाट सुन्नमा आइरहन्थे। भिडभाड, घुमघाम, भेटघाट र कुराकानी गरेर समय बिताउन मन लाग्छ धेरैलाई। यसको अर्थ रमाइलो पनि अरूबाट लिनुपर्छ, अरूबाटै पाइन्छ, एक्लै रमाउन सकिन्न भन्ने धारणा बसिसकेको छ। बहिर्मुखी भएको छ स्वभाव, एक्लै रमाउने र अन्तर्मुखी हुने कला विकास भएको छैन। तर, विगत एक वर्षदेखि कोरोनाको कारण अस्तित्वमा यस्तो परिस्थिति आयो कि घरमा भिड सहर शून्य छ, मानिस आफ्नै घरमा कैदी भए, पैसा सस्तो लाग्छ बरु आज जिन्दगी महंगो भएको छ। अस्तित्वको नियम पनि गजबको छ एक्लै बस्नुलाई सजाय सम्झने मानिसलाई आज एक्लै बस्न पाए म खुसी हुने थिएँ, रोग मुक्त हुने थिएँ र जीवन पाउने थिएँ कि भन्न बाध्य बनाइदिएको छ। कस्तो महामारी सृजना भएको होला जसको उपचार केवल एक्लै हुनु र टाढा हुनुमा छ। यसमा विमति जनाउनासाथ अस्पतालको शैयामा पुग्नुपर्ने अवस्था आउन सक्छ। बाहिरी आकर्षणबाट माथि उठ्न सकेमा मात्र स्वबोधमा जान सहज हुन्छ। स्वबोध र आत्मसत्ताको अनुभूति गर्न पाउनु जत्तिको ठूलो उपलब्धि र सिकाइ अरू के होला जीवनमा ? एकान्तवास र ध्यानको अभ्यास हामी एक्लै बस्न नसक्नुको कारण हामीमा ध्यानको अभ्यास छैन। ध्यान भनेको नोकरीबाट अवकाश पाएपछि अभ्यास गर्ने हो, उमेरमा परिश्रम नै गर्नुपर्छ। उमेरमै अर्थात् शरीरमा ऊर्जा हुँदैमा ध्यान गरेर समय खेर फाल्नु हुँदैन। यो समय त कमाउने या आर्जन गर्ने समय हो, धन संकलन गर्ने, भविष्यका लागि केही संग्रह गर्ने समय हो भनेर पढालेखाहरूबाट नै सुन्न पाइन्छ। अर्कोतिर संसार हेर्न बानी परेका हामी ध्यान भनेको आँखा बन्द गरेर एकाग्र हुनु हो जुन कठिन अभ्यास हो भन्ने गरेको सुनिन्छ। ध्यान आँखा बन्द गरेर भित्र हेर्नु मात्र होइन, बन्द आँखाले भित्र हेर्दा जुन निराकार देखिन्छ त्यसमा स्वयंको स्वभाव र गुणवत्ता थाहा पाउने अभ्यास पनि हो। यो अन्तर्मुखी हुने अभ्यासले बौद्घिक तथा मानसिक विकारहरूलाई परास्त गर्ने मात्र होइन, जीवनमा अनुशासन कायम राख्नसमेत मद्घत गर्दछ। जब प्रतिकुलता र महामारी फैलन्छ तब हाम्रो मन अशान्त, चिन्तित र भययुक्त बन्छ। यो भय र चिन्तामुक्तको उपचार नै ध्यान हो। ध्यानको अभ्यासले मानसिक प्रवृत्तिलाई नियन्त्रण गर्न मद्घत गर्दछ। नकारात्मक सोच र व्याकुलतालाई निर्मुल गर्दछ। स्वासको माध्यमबाट अन्तर्मुखी हुने अभ्यासले थाहा नपाइकन निराशा, तनाव र अस्थिरतालाई शान्त बनाउँछ र शून्यतामा पनि कति गहिराइ छ भन्ने बोध दिलाउँछ। जीवनलाई सहजता, संयमता र धैर्यताको शीलले कसरी अगाडि बढाउने त्यो कला प्रदान गर्दछ। एक्लोपन सन्तुलनको विज्ञान ओशो भन्नुहुन्छ अरूलाई ध्यान दिनु प्रेम हो र स्वयंलाई प्रेम गर्नु ध्यान हो। त्यसैले ध्यान र प्रेम मेरा दुई सूत्रलाई जीवनमा उतार्नेले जीवनमा कष्ट होइन उत्सवको अनुभूति लिन सफल हुन्छ। केही प्रतिशतलाई छोडेर, हामी किन ध्यानको अभ्यासमा डुब्न सक्दैनौं त ? के हामी अरूलाई ध्यान दिन या प्रेम दिन सक्षम छैनौं ? हामी स्वयंलाई प्रेम गर्न जान्दैनौं ? हुन पनि सक्छ हाम्रो धारणाले त प्रेम अरूबाट पाउने हो र स्वयंलाई त किन प्रेम गर्नु पर्यो भन्ने संस्कारबाट नै विकसित भएका छौं अधिकांश हामी। संसारको सफलताकै भागदौडमा हाम्रो मन र विचार यति प्रवाहमान भइरहेको हुन्छ कि भावनात्मक सन्तुलनबाट हामी पर पुगिसकेका हुन्छौं। मनले जितिसकेको हुन्छ, भावना, करूणा, संवेदनशिलताको सट्टामा कठोरता, स्वार्थ र लोभीपनाको विकास भएको हुन्छ। एकान्तमा ध्यानको अभ्यास बढाउदै जाने हो भने मन स्थिर, विचार शान्त, स्वभाव सहज र जीवनमा सन्तुलनको अवस्था अनुभूति हुन थाल्दछ। आन्तरिक शान्ति, प्रेम, करूणा विकसित भएको स्वयं महसुस गर्न सकिन्छ। बाहिरी आकर्षणबाट माथि उठ्न सकेमा मात्र स्वबोधमा जान सहज हुन्छ। स्वबोध र आत्मसत्ताको अनुभूति गर्न पाउनु जत्तिको ठूलो उपलब्धि र सिकाइ अरू के होला जीवनमा ? किनकि बाहिरको मिहिनेतले भौतिक सफलता त हात लाग्छ नै। भौतिक सफलतासँगै ध्यान स्वयं घटित हुन्छ त्यो जरुरी छैन। ध्यानको अनुभूतिका लागि आफूलाई समय दिएर २४ घन्टाको समयमा केही क्षण छुट्टयाउनै पर्ने हुन्छ। समय छैन भनेर बहाना गर्नेले यो महामारीको समय र जीवनको मूल्य अनि आन्तरिक सुख र सन्तोष खोजिरहेको अवस्थालाई ध्यानको अभ्यासमा लगाउनु उपयुक्त समय आएको छ। एकान्तपनलाई सहज बनाउने तरिका घरको एउटा निश्चित कोठा या कुनै कुनामा जहाँ अरूको हल्ला सकभर नआओस्। बाहिरको होहल्लाले मनलाई बाहिरै लैजाने हुँदा एकान्त ठाउँले ध्यानमा केन्द्रित हुन मद्घत गर्दछ। वास्तवमा ध्यानको लागि यहि नै समय भनेर छुट्टयाउनु पर्दैन, जुन समय फुर्सद निकाल्न सकिन्छ त्यो नै उपयुक्त समय हुन्छ तैपनि बिहानको आफ्नो नित्य कर्महरू सकेर, विचार शान्त भएको समय ध्यानको लागि उपयुक्त समय हुन्छ। दिनभरको कर्म सकेर साँझ घर फर्केपछि केही समय छुट्टयाएर एकान्तमा ध्यानमा बस्नु उपयुक्त हुन्छ। वातावरण शान्त र सौम्य हुन सकेमा ज्यादै नै प्रभावकारी हुन्छ। ध्यानका लागि तयारी हुने भाव आउनासाथै विचार शिथिल, शरीर सहज र मन शान्त बन्दछ। सुरुसुरुमा ध्यानको अभ्यास गर्दा कस्तो आसन लगाउने आदि जिज्ञासा उत्पन्न हुन सक्दछ। सुखासन, जसरी बस्दा सुख र सहज हुन्छ त्यो आसन नै उपयुक्त आसन हो। शरीरलाई बिस्तारै निस्कृय बनाउने, शिथिल बनाउने, हातमा ज्ञान मुद्रा बनाउने, मेरुदण्ड सिधा हुनेगरी पदमासन लगाउने या सहज बस्ने, आउंदै जादै गरेको स्वासलाई ध्यान दिने, स्वास सहज हुन दिने, केवल जागृत रहने र भित्र डुब्ने यही नै ध्यानमा प्रवेश गर्ने विधि हो। ध्यानको विधिमार्फत ध्यानमा प्रवेश गरिन्छ। विधिमार्फत प्राप्त हुने शून्यता, निर्विचार, अन्तराकाशको फैलावट, अनन्तताको महसुसजस्ता बोध नै ध्यानको अनुभूति हो। जसले शान्त, सहज र ग्रहणशील बनाउँछ।"
वीरगन्जमा कोरोनाबाट थप दुईको मृत्यु,"वीरगन्ज : वीरगन्जमा कोरोना भाइरस संक्रमणबाट थप २ जनाको मृत्यु भएको छ । अस्पतालमा उपचाररत एक भारतीयसहित २ जनाको मृत्यु भएको हो । वीरगन्जको नारायणी बयोधा अस्पतालमा उपचाररत भारतको बिहार राज्यको मधुवनी घर भएका ३५ वर्षीय पुरुषको आइतबार बिहान ४ बजे मृत्यु भएको हो । ती पुरुष बाराको जितपुरसिमरा उपमहानगरपालिका २३ स्थित डाबर नेपाल प्रालिमा लेखापालका रुपमा कार्यरत थिए । श्वासप्रश्वासमा समस्या देखिएपछि गत वैशाख ५ गते उनको स्वाब संकलन गरी नारायणी अस्पतालमा पीसीआर परीक्षण गराइएको थियो । वैशाख ६ गते उनको कोरोना रिपोर्ट पोजिटिभ देखिएको थियो । संक्रमण पुष्टि भएकै दिन वैशाख ६ गते उनलाई नारायणी बयोधा अस्पतालमा भर्ना गरिएको थियो । वीरगन्जकै नारायणी अस्पतालमा आइतबार बिहान नै वीरगन्ज महानगरपालिका वडा नम्बर १६ का ६८ वर्षीय पुरुषको मृत्यु भएको छ ।स्वास्थ्यमा समस्या देखिएपछि वैशाख १७ गते शुक्रबार नारायणी अस्पतालमा भर्ना गरिएका उनको त्यहि दिन पीसीआर परीक्षण गर्दा उनमा कोरोना संक्रमण पुष्टि भएको थियो । उपचारकै क्रममा उनको आइतवार बिहान १ बजे मृत्यु भएको जिल्ला कोभिड व्यावस्थापन केन्द्रका कोभिड सम्पर्क व्यक्ति विनय कुमार श्रीवास्तवले जानकारी दिए । कोरोनाको दोश्रो लहर शुरु भए यता चैत ३१ देखि वैशाख १९ आइतबार यो समाचार तयार पार्दासम्म कोरोनाले ३३ जनाको मृत्यु भएको छ । वीरगन्जको नारायणी अस्पतालमा २६ जनाको, नारायणी बयोधा अस्पतालमा ४ जना, नेशनल मेडिकल कलेजको कोरोना अस्पतालमा २ जना र गण्डक अस्पतालमा १ जनको मृत्यु भएको हो । मृतक ३३ जनामध्ये पर्साका २२ जना , बाराका ७ , सर्लाहीका २ जना , रौतहटका १ जना र एक जना भारतीय नागरिक हुन् ।"
लुम्बिनी प्रदेशका मुख्यमन्त्री पोखरेलले दिए राजीनामा,"बुटवल : लुम्बिनी प्रदेशका मुख्यमन्त्री शंकर पोखरेलले रानीनामा दिएका छन् । मुख्यमन्त्री पोखरेलले प्रदेश प्रमुख धर्मनाथ यादवसमक्ष राजनीमा बुझाएको प्रदेश प्रमुखको कार्यालयका प्रवक्ता चिरञ्जिवी पौडेलले विज्ञप्ति मार्फत् जानकारी दिएका छन् । माननीय प्रदेश प्रमुख श्री धर्मनाथ यादवज्यू समक्ष लुम्बिनी प्रदेशका माननीय मुख्यमन्त्री शंकर पाखेरेलले नेपालको संविधानको धारा १६९ (१) (क) अनुसार मुख्यमन्त्री पदबाट दिनुभएको राजनीमा आज मिति २०७८ साल वैशाख १९ गतेका दिन माननीय प्रदशे प्रमुखज्यूले स्वीकृत गर्नुभएको छ, विज्ञप्तिमा भनिएको छ । यससँगै अर्को व्यवस्था नभएसम्मका लागि पोखरेलकै नेतृत्वको सरकारले कामचलाउ कार्यभार सम्हाल्ने विज्ञप्तिमा उल्लेख छ । वैशाख ६ गते मुख्यमन्त्री पोखरेलविरुद्ध कांग्रेसमाओवादीसहितका दलले अविश्वस प्रस्ताव ल्याएका थिए । सो प्रस्ताव र विपक्षीको निवेदनका आधारमा आज विशेष अधिवेशन बस्नुअघि नै मुख्यमन्त्रीले राजीनामा दिएका हुन् ।"
अन्तर्राष्ट्रिय मे दिवसको सान्दर्भिकता,"प्रत्येक वर्ष मे १ का दिन विश्वभर अन्तर्राष्ट्रिय श्रमिक दिवस मनाइन्छ। आठ घन्टा काम, आठ घन्टा आराम र आठ घन्टा मनोरञ्जनका लागि युरोप, अमेरिकालगायत विश्वभरी नै मजदुरले गरेको संघर्षको सम्झना र आफ्ना हक अधिकार सुनिश्चित गराउन दबाब दिने उद्देश्यले यस दिनलाई उपयोग गरिँदै आएको छ। नेपालमा पनि २००७ सालपछि मजदुर दिवस मनाउन थालियो। २०४६ सालको राजनीतिक परिवर्तनपछि भने यो दिनलाई राष्ट्रिय पर्वकै रूपमा सार्वजनिक बिदा दिन थालियो। मूलतः सन् १८८६ को प्रथम मे दिवसमा प्रयोग गरिएको ऐतिहासिक वाक्याशंको नेपाली रूपान्तरण एक दिन त्यस्तो हुनेछ। जब अहिलेको हाम्रो मौनता नै तिमीहरूको गर्जनभन्दा बलियो हुनेछ। यसरी १९औं शताब्दी लाग्नुअगावै सन् १८८६ को मे ४ मा अमेरिकाको सिकागोमा हे मार्केट काण्ड भएको सम्झनामा मे १ लाई श्रमिक अनि श्रमसँग सम्बन्धित मुद्दाका लागि विशेष अन्तर्राष्ट्रिय दिवसका रूपमा मनाइन्छ। यसरी जतिबेला श्रमजीवी वर्गले आफ्नो अधिकार के हो भनेर भर्खरभर्खर सुसूचित हुन प्रारम्भ गर्दै गरेका अवस्थामा उठेको आठ घण्टा काम, आठ घण्टा आराम र आठ घण्टा मनोरञ्जनको नारा बोकेर अमेरिकाको सिकागो सहरका श्रमिकहरूले गरेको मजदुर आन्दोलनमाथि भएको भीषण दमनपश्चात् प्राप्त सफलताको सम्झनामा विश्वव्यापी रूपमा मजदुरवर्गले मनाउने गरेको यो दिवसले संसारभरिका मजदुरवर्गको जीवनमा ठूलो अर्थ राख्छ। कोरोनाले विश्वका झन्डै ५० प्रतिशत कामदारको रोजीरोटी खोसेको छ। अधिकांश मुलुक पूर्ण एवं आंशिक लकडाउनमा भएकाले विश्वभर दुई अर्ब ७० करोड मजदुर प्रभावित बनेका छन्। जसमध्ये एक अर्ब ६० करोड भोकभोकै बस्नुपर्ने अवस्था छ। सिकागो मजदुर आन्दोलनभन्दा पहिलाका श्रमिकहरूले दिनमा १८ देखि २० घण्टासम्म काममा लाग्नुपर्ने बाध्यता व्यहोरेका थिए। जसविरुद्ध भएको सिकागो आन्दोलन नै त्यस्तो आन्दोलन थियो जुन आन्दोलनको सफलतापछि अमेरिकाका श्रमजीवी जनताको जीवनमा आमूल परिवर्तन आयो। अमेरिकास्थित सिकागो सहरका मजदुरहरूले देखाएको यो वीरतापूर्ण आन्दोलनको सन्देशले विश्वव्यापी रूपमा एउटा ठूलो हलचल पैदा गयो। फलस्वरूप लेनिनको नेतृत्वमा रुसमा सन् १९१७ को अक्टोबर क्रान्ति सम्पत्र भयो र विश्वकै इतिहासमा पहिलोपटक श्रमजीवी वर्गको समाजवादी राज्य सत्ता स्थापना भयो। हुनतः सन् १८७० मा भएको पेरिस कम्युनको विद्रोहले पनि मजदुर वर्गीय सत्ता हासिल त गरे तर त्यो ७२ दिनमै ढल्न पुग्यो। तर, रुसमा लेनिनको नेतृत्वमा भएको क्रान्तिले भने दीर्घकालीन रूप धारणा गयो। त्यति मात्र होइन, रुसी क्रान्ति मजदुर वर्गको नेतृत्वमा भएको व्यवस्थित क्रान्ति पनि थियो। अक्टोबर क्रान्तिको प्रेरणाबाट पछि अरू धेरै देशमा कम्युनिस्ट पार्टीको नेतृत्वमा समाजवादी क्रान्तिहरू सम्पन्न भए पनि हालसम्म आइपुग्दा त्यो एउटा इतिहासमा मात्र सीमित भएको छ। यसरी मे दिवसले श्रम क्षेत्रमा एउटा युगान्तकारी परिवर्तन ल्याएको छ। आजको बढ्दो श्रम सहज समाजको श्रेय र परिकल्पनाको खाका यसै दिनबाट सुरु गरिएको हो। शनिबारको दिन घरमा आरामले बसिरहँदा हप्ताको एक दिनको विदा अनि कार्यालय समयको निर्धारण गरी आठ घण्टा गराउन यसै दिन धेरै श्रमिकले ज्यान गुमाएका थिए। अमुक श्रम शहिदहरूको सम्झना पनि गर्न जरुरी छ। विगत वर्षहरूमा जसरी यो वर्ष पनि नेपाली श्रमबजारमा अन्तर्राष्ट्रिय श्रमिक दिवस १ मेको रौनकता देखिएको छ। विश्वभरिका श्रमिकहरूले आफ्नो विजयोत्सवको रूपमा मनाइने यो दिवसले सधैं नै उत्तिकै महत्त्व राख्छ। यो दिवसले १३४ वर्ष पार गरी १३५औं वर्षमा प्रवेश गर्न लागेको छ। नेपालको सन्दर्भमा कुरा गर्ने हो भने पनि नेपाली श्रमिक दाजुभाइ तथा दिदीबहिनीहरूको साथ नहुने भए २००७ सालदेखि २०४६ अनि २०६३ सालसम्मको आन्दोलन सफल नहुने कुराको साक्षी इतिहास छ। अब त श्रमको परिभाषा नै फराकिलो भएको छ जसमा धेरै नेपाली अटाउँछौं। विदेशमा गरेको श्रमबाटै आउने विपेश्रणले नेपालको अर्थतन्त्रलाई टेवा दिएको छ। यस अर्थमा हामीले लगाएको, खाएको, बोकेको मोबाइल अनि देश चलेको करहरूमध्येको अधिकांश हिस्सा तिनै श्रमिक दाजुभाइको पसिनाको उपज हो। अहिले उत्पादन क्षेत्रमा वैज्ञानिक पद्धति प्रवेश गरिसकेको छ। पहिला धेरै उत्पादनलाई धेरै श्रम शक्ति लगाउनुपर्ने अवस्था थियो भने अहिले थोरै श्रमबाट धेरै उत्पादन गर्न सक्ने प्रविधिको विकास भएको छ। अहिले आणविक ऊर्जाको जमाना छ। विद्युतीय सञ्चारजगत्ले विश्व खाएको छ। वर्तमान युग साइबर युग हो। अर्कोतिर आतंकवादले विश्व हल्लाइरहेको अवस्था छ। नयाँनयाँ आर्थिक शक्ति राष्ट्रहरूको उदय भइरहेको छ। आर्थिक विकासको गति नयाँ क्षेत्रहरूमा सरिरहेको छ भने श्रमिक आन्दोलनको प्रकृति पनि परिवर्तन भएको छ। यस्तो अवस्थामा देशको ट्रेड युनियन आन्दोलनको नेतृत्व पंक्तिले पनि श्रमिक आन्दोलनको ढाँचालाई नयाँ ढंगले रूपान्तरण गर्नुपर्ने जरुरी भएको छ। कोरोना भाइरसको महामारीले विश्वका झन्डै ५० प्रतिशत कामदारको रोजीरोटी खोसेको नयाँ तथ्य सार्वजनिक भएको छ। महामारीका कारण अधिकांश मुलुक पूर्ण एवं आंशिक लकडाउनमा भएकाले विश्वभर दुई अर्ब ७० करोड मजदुर प्रभावित बनेका छन्। उनीहरूमध्ये एक अर्ब ६० करोडको जीविका कोरोनाले खोसेर भोकभोकै बस्नुपर्ने अवस्थामा पुयाएको छ। विश्वव्यापी रूपमा फैलिएको कोरोना भाइरसको कारणहरूले गर्दा संसार नै आक्रान्त बनेको अवस्था छ। यसमा मजदुरहरू भने सबैभन्दा बढी पीडित रहेको अवस्था छ। यसबाट नेपाल पनि अछुतो छैन। देशमा पहिले नै ११ प्रतिशत बेरोजगारीको स्थिति थियो भने यसले गर्दा झनै बेरोजगारीको संख्या निकै बढ्ने देखिन्छ। कोरोनाको कहर अवस्था हेर्दा हाल आएर देशमा दुई दर्जन जिल्ला बन्दाबन्दीको अवस्था रहे पनि काठमाडौं उपत्यकाका वैशाखभर रहने सुरुआती अवस्था छ। यसले गर्दा पनि स्वदेश तथा विदेशमा रहेका नेपालीहरूको मजदुरीमा झन् जटिल हुने अवस्था देखिन्छ। अहिले विश्वका मजदुर एक होऔं भन्ने नारा निम्छरो बन्दै गएको छ। तत्कालीन अवस्थामा कार्लमाक्र्सले मजदुरवर्गीय चरित्र र मर्मलाई केन्द्रमा राखेर उद्घोष गरेका थिए। अहिले बढ्दो एनजीओकरणका कारण यो नारालाई आत्मसाथ गर्ने प्रवृित्तमा कमी आएको छ। विश्वव्यापी रूपमा ट्रेड युनियन आन्दोलनमा देखिनुपर्ने जुझारुपन र प्रतिरोधात्मक चरित्रमा कमी आएको छ। ट्रेड युनियन आन्दोलनमा पनि खुलाबजार अर्थनीतिको प्रभाव परेको छ, श्रमजीवी वर्गको चिन्तन प्रणालीमा पनि अवसरवादी र उपभोक्तावादी प्रवृित्त देखापरेको छ। समाजको अन्य क्षेत्रमा जस्तै यस क्षेत्रमा पनि भ्रष्टाचार मौलाएको छ। अहिले देशको ट्रेड युनियन आन्दोलनमाथि दोहोरो जिम्मेवारी सिर्जना भएको छ। एकातिर आन्तरिक रूपमा आफैंभित्र निरन्तर भ्रष्ट हुँदै गएको चिन्तन प्रणाली र चरित्रलाई शुद्धीकरण गर्नु जरुरी छ भने अर्कोतिर बाह्य रूपमा लामो समयदेखि अस्थिर बनेको राजनीतिक खिचातानी अन्त्य गरी श्रमजीवी वर्गको पक्षमा नयाँ संविधानको कार्यान्वयन र स्थानीय तहलगायत तीनै तहका सरकार चनाखो हुनुपर्ने बेला आएको छ।"
अष्ट सिद्धिका ज्ञाता हनुमान,"ठुलो तपस्या गरेर बडो कष्टका साथ जन्मिएका हनुमान बाल्यकालमा साह्रै पुल्पुलिएका थिए । हनुमान बाल्यकालदेखि नै अत्यन्त मेधावी र बलशाली थिए अष्टचिरञ्जीवीमध्ये त्रेतायुगका चिरञ्जीवी हुन् हनुमान। उनका पिताको नाम केसरी र माताको नाम अञ्जनी थियो। सबै ग्रन्थ पुराणहरूमा उनीहरूलाई वानर जातिका थिए भनी उद्धृत गरिएको छ। जनावर बाँदर र वानर झट्ट सुन्दा उस्तै उस्तै लागे पनि यिनीहरू एक आदिवासी मानिस नै थिए न कि जंगली जनावर। यद्यपि हनुमानजीलाई चित्रित गर्ने क्रममा उनलाई जंगली जनावर बाँदरकै रूपमा चित्रित गरिन्छ जुन सर्वथा न्यायोचित होइन। उनी आदिवासी नै थिए किनभने उनका पुर्खा मातग ऋषिका वंशज हुन् भन्ने जनविश्वास छ। हनुमानजीको जन्म भातग ऋषिको आश्रममा भएको थियो पनि भनिन्छ। आदिवासी समुदायका राजा केशरी र रानी अञ्जनीका धेरै वर्षसम्म सन्तान भएनन्। राजा केशरी र रानी अञ्जनीको सन्तान नभएपछि उनीहरू धेरै दुःखी भए। उनीहरूले सन्तान प्राप्तिका लागि महादेवको धेरै वर्षसम्म तपस्या गरे। महादेव प्रसन्न भएर वरदान माग्न भन्नुभयो। उनीहरूले सन्तान प्राप्तिको वर मागे। महादेवजीले पवनदेवले यो समस्याको समाधान गर्नेछन् भनेर अन्तरध्यान हुनुभयो। कैलाश पुगेपछि आफ्नो सुवन अर्थात् वीर्य पवनदेवसित पठाइदिनुभयो। पवनदेवको उपचारपश्चात् माता अञ्जनीको गर्भ रह्यो, जसबाट हनुमानजीको जन्म भएको भनिन्छ। भारतका प्रसिद्ध कवि तुलसी दासले हनुमान चालिसामा लेख्नुभएको छ, शंकर सुवन केशरी नन्दन भनेर। त्यसैगरी उनलाई, अञ्जनी पुत्र पवन सुतनामा पनि हनुमान चालिसामै लेखिएको छ। यो दोहाअनुसार उनका बाबुबारे धेरैलाई अन्योल भएको पनि हुनसक्छ। शंकर सुवन भन्नुको तात्पर्य भगवान् शंकरको वीर्यबाट जन्मिएकाले उनलाई भगवान् शंकरको पुत्र भनिन्छ भने पवन सुत अर्थात् पवनको छोरा भनिएको हुनाले केही अन्योलता सिर्जना हुनु स्वाभाविक हो। अष्ट सिद्धि र नवनिधिका ज्ञाता भएकाले हनुमानले जतिखेर जे गर्न पथ्र्यो, सबै गर्न सक्थे। यिनै ज्ञानको सहायताले उनले माता सीताबारे पत्ताा लगाएर रामलाई सुसूचित गरे भने लक्ष्मणलाई सञ्जीवनी बुटी ल्याएर जीवितसम्म पारेका थिए। रावणको लंका जलाएर आए, लक्ष्मणलाई बचाएर अनि उडेर समुद्र पार गरे। हामीले यो घटनालाई आजको आधुनिक विकसित चिकित्सा शास्त्रसित जोडेर अथ्र्याउँदा यो कुरो स्पष्ट हुन्छ। पवन कुनै हावा अर्थात् वायु नभएर तात्कालीन समाजका प्रसुतिविज्ञ थिए। उनले शंकरजीको वीर्यलाई रानी अञ्जनीको गर्भमा प्रत्यारोपण गरेका थिए जसको फलस्वरूप श्री हनुमानजीको जन्म भएको थियो। उनका पालनकर्ता आमाबावु रानी अञ्जनी र राजा केसरी नै हुन्। मातंग ऋषिकी पुत्री देवी मातंगी थिइन् भन्ने पनि गरिन्छ। देवी मातंगी दश महाविद्यामध्ये नवौं स्थानकी देवी थिइन्। बुद्ध धर्मावलम्बीले पनि माता मातंगीलाई पूजा गर्ने गर्छन्। भारतको गुजरात, महाराष्ट्र, कर्णाटक र केरलामा मातंग समाजका मान्छे अझै छन्। भनिन्छ, मातंग, मेघवाल र किराँत समाजको पूर्वज ऋषि मातंग नै थिए। कर्णाटकको पम्फा सरोवरनजिक मातंग ऋषिको आश्रम भएको विश्वास गरिन्छ। शवरीले पनि यिनै मातंग ऋषिबाट शिक्षा पाएकी थिइन्। यिनै मातंग ऋषिको आश्रममा हनुमानजीको जन्म र शिक्षादीक्षा भएको थियो। वाल्यकालमै भूतपे्रतबाट आतंकित व्यक्तिहरूको यिनले उद्धार गरेका थिए। बाल्यकालदेखि नै उनी अत्यन्त सहयोगी र परोपकारी थिए। ठुलो तपस्या गरेर बडो कष्टका साथ जन्मिएका हनुमान बाल्यकालमा साह्रै पुल्पुलिएका थिए। जसका कारण उनले उनेक उपद्रव पनि गरेका थिए भन्ने भनाइ छ। उनले तपस्यामा बसेका ऋषिहरूको तपस्या भंग गर्ने, आश्रममा फलेका फलहरू खाइदिने गरेर ऋषिहरूलाई धेरै सताएका थिए। यही क्रममा भनिन्छ उनले सूर्यलाई फल ठानेर खान जाँदा इन्द्रले आफ्नो वज्रले प्रहार गरेपछि उनी मृतप्रायः भएका थिए। त्यो थाहा पाएर पवनदेव रिसाए र चारैतिरको वायु रोकिदिए। यो देखेर सबै देवता डराए। उनलाई जीवित बनाएर चिरञ्जीवी हुने वरदान दिएका थिए। हनुमान बाल्यकालदेखि नै अत्यन्त मेधावी र बलशाली थिए। उनी साह्रै सहयोगी स्वभावका पनि थिए। उनले मातंग ऋषि सूर्य र नारदवाट पनि शिक्षा पाएका थिए। सूर्यले उनलाई राम्रो कुरा ग्रहण गर्ने, नराम्रो कुरा छोड्ने अनि जस्तो विपद् परे पनि हिम्मत नहार्ने र कर्तव्यनिष्ठ हुने कुरा सिकाएका थिए। उनलाई तुलसीदासले अष्टसिद्धि, नवनिधिका दाता भनेका छन्। अर्थात् यी दुई विद्यामा पनि उनी पारंगत थिए। प्रसिद्ध ग्रन्थ रामायणमा सीतालाई खोज्दै समुद्र पारी जानुपर्ने थियो। त्यति वेला माता सीता लंकामा भए नभएकोपुष्टि भएको थिएन पुष्टि भएको थिएन न त सेतुबन्ध नै निर्माण भएको थियो। अष्टसिद्धिमध्येको प्राकाम्य सिद्धिको ज्ञाताले आफ्नो शरीरलाई चाहे जति हलुको बनाएर आकाशमा उड्न सक्छ। जुन कुरा जाम्बवानले हनुमानलाई सम्झाए। त्यसपछि उनलाई आफ्नो क्षमता स्मरण भयो र उनी उडेर लङ्का गए। त्यहाँ पुगेर उनले सीता माताको बारेमा जानकारी प्राप्त गर्नसके। उनले भगवान् रामको आज्ञाले पम्फापुर गएर राजा सुग्रिवसित सन्धि गरे। उनलाई सुग्रिवले आफ्नो सचिव बनाए। उनलाई संगीतको पनि ज्ञान थियो। आफ्नो ज्ञान बिर्सिनुको कारणबारे पनि केही घटना जोडिएको छ। केहीको भनाइअनुसार उनको उपद्रवबाट आतिएका उनका गुरुले उनले जानेको विद्या बिर्सिने श्राप दिए। अर्को भनाइअनुसार उनी अत्यन्त मेधावी थिए। फलस्वरूप उनका इष्र्यालु साथीहरूले गुरुलाई उनीविरुद्ध भ्रामक कुरा लगाएर उकासे। त्यसैले भृगुवंशीले उनलाई आफूले जानेका बिर्सिने श्राप दिएका थिए। जेहोस् उनीमाथि यो घोर अन्याय भएको थियो। पछि धेरै अनुनय विनय गरेपछि कसैले सम्झाएमा उनले पुनः आफ्नो ज्ञान सम्झने वरदान दिए। त्यसैकारण उनलाई उनको ज्ञान सम्झाउनुपर्ने भएको हो भनिन्छ। रामायणमा लेखेअनुसार उनले उडेर समुद्र पार गरेका थिए। उड्ने क्रममा सुरसा नामकी राक्षसी आएर उनलाई खान खोजी। उनले फर्केर आफ्नो प्रिय रामलाई खबर दिएपछि मार्नुसमेत भने तर उसले मानिन। उनलाई खान भनेर जब उसले मुख बाई उनी भुसुनाजस्ता साना भएर उसको शरीरमा पसेर निस्केका थिए। यो सुन्दा र पढ्दा सबैले यो घटनालाई काल्पनिक र मनोरञ्जनको रूपमा लिने गर्छन् तर त्यसो होइन। उनले गुरुहरूबाट अष्टसिद्धि अणिमा सिद्धि, महिमा सिद्धि, गरिमा सिद्धि, लघिमा सिद्धि, प्राप्ति सिद्धि, प्राकाम्य सिद्धि इसित्व सिद्धि र वसित्व सिद्धि आदि प्राप्त गरेका थिए। जसअनुसार अणिमा सिद्धिमा पारंगत हुनेले आफ्नो शरीरको आकार चाहेजति सुक्ष्म बनाउन सक्छ। महिमा सिद्धिबाट आफूलाई चाहे जति विशालकाय बनाउन सकिन्छ। लघिमा सिद्धिबाट शरीरलाई आफूले चाहे जति हलुको बनाउन सकिन्छ। गरिमा सिद्धिबाट शरीरलाई पहाडजस्तो गरुंगो बनाउन सकिन्छ। प्राप्ति सिद्धिबाट आफूले चाहेको जुनसुकै वस्तु प्राप्त गर्न सकिन्छ। साथै पशु भाषा बुझ्न सकिन्छ। अनि भविष्यमा घट्ने घटनाबारे जानकारी प्राप्त गर्न सकिन्छ। प्राकाम्य सिद्धिबाट पातलमा जान सक्ने आकाशमा उड्न सक्ने पानीमा पनि जीवित रहन सक्ने, सधैं युवा भइरहने, इच्छाअनुसार जस्तो पनि देह धारण गर्न सक्ने र कुनै वस्तुलाई चिरकालसम्म प्राप्त गर्न सकिन्छ। यसैगरी इसित्व सिद्धिबाट दैवीय शक्ति प्राप्त गर्न सक्ने, मृत प्राणीलाई जीवीत गर्न सक्ने, श्रेष्ठ हुन सक्ने र अरूलाई नियन्त्रण गर्न सक्ने हुन्छ। वसित्व सिद्धिबाट जितेन्द्रीय हुन सक्ने र प्राणीलाई आफ्नो वशमा राख्न सक्ने हुन्छ। नवनिधिमापद्म निधि, महापद्मनिधि, नीलनिधि, मुकुन्द निधि लघिमा, नन्दनिधि, मकर निधि, कच्छप निधि, शंख निधि र खर्ब निधि आदि सबै श्री हनुमानले प्राप्त गरेका थिए। यिनै अष्ट सिद्धि र नवनिधिका ज्ञाता भएकाले हनुमानले जतिखेर जे गर्न पथ्र्यो, सबै गर्न सक्थे। यिनै ज्ञानको सहायताले उनले माता सीताबारे पत्ता लगाएर रामलाई सुसूचित गरे भने लक्ष्मणलाई सञ्जीवनी बुटी ल्याएर जीवितसम्म पारेका थिए। यिनै ज्ञान र शक्तिका कारण उनी सुरसावाट जीवित बचे। रावणको लंका जलाएर आए, लक्ष्मणलाई बचाएर अनि उडेर समुद्र पार गरे। यिनै शक्ति र देवताहरूको आशिर्वादले आजसम्म जीवित छन्।"
डडेल्धुरामा आजदेखि निषेधाज्ञा,"डडेल्धुरा : डडेल्धुरामा आइतबारदेखि निषेधाज्ञा जारी गरिएको छ । विश्वभर फैलिएको नयाँ भेरियन्टसहितको कोरोना भाइरसको संक्रमण दर जिल्लामा पनि उच्च रहेकाले जिल्ला प्रशासन कार्यालय डडेल्धुराले एक हप्ता निषेधाज्ञा जारी गर्ने निर्णय गरेको हो । आइतबार बिहान ६ बजे देखि वैशाख २५ गते राति १२ बजेसम्म निषेधाज्ञा लागू गर्ने जिल्ला संकट व्यवस्थापन समितिको शुक्रबार बसेको बैठकले निर्णय गरेको प्रमुख जिल्ला अधिकारी हरिप्रसाद घिमिरेले जानकारी दिए । निषेधाज्ञाको समयमा अत्यावश्यक बाहेक सबै सवारी साधन बन्द छन् । अत्यावश्यक सवारी साधन जस्तै एम्बुलेन्स, खाद्य तथा स्वास्थ्य सामग्री बोकेको सवारी साधन, दुग्जन्य पदार्थ बोकेको सवारी, बैंक तथा बित्तीय संस्थाका सवारी, दूरसञ्चार तथा इन्टरनेट र आइसोलेसनका सवारी स्पष्ट खुल्ने कागजातका आधारमा सञ्चालन हुने जनाइएको छ। खाद्य सामग्रीका पसल बिहान ८ बजेदेखि बिहान ११ बजेसम्म र दिउँसो ४ बजेदेखि बेलुका ६ बजेसम्म मात्र खोल्न पाइने छ । निषेधाज्ञा लागेपछि अतिआवश्यक कामकाज बाहेक हिँडडुल गर्न पाइने छैन । यस्तै निषेधाज्ञाको अवधिभर औषधि पसल, खाद्य पसल तथा समाग्री बाहेक अन्य पसल सबै बन्द रहने प्रमुख जिल्ला अधिकारी घिमिरेले जानकारी दिए । सबै प्रकारका सभा सम्मेलन, गोष्ठी तथा भीडभाड हुने स्थान बन्द रहनेछन् । विवाह व्रतबन्धको हकमा जिल्ला प्रशासनबाट पूर्वस्वीकृति लिएर स्वास्थ्य मापदण्ड पालना गरी बढीमा १५ जनासम्म मात्रै भेला हुन पाउने छन् । यस्तै, नेपाल सरकारका कर्मचारी, बैंक वित्तीय संस्था तथा अन्य अत्यावश्यक कार्यालयका कर्मचारीले कार्यालयले जारी गरेको परिचयपत्रका आधारमा आवतजावत गर्न पाउनेछन् । पत्रकारको हकमा भने सूचना विभागले जारी गरेको परिचयपत्रका आधारमा आवतजावत गर्न पाउने जनाएको छ । निषेधाज्ञा जारी गरेसँगै सरकारी कार्यालय समेत आकस्मिकबाहेका सबै सेवा बन्द गर्ने सहायक प्रमुख जिल्ला अधिकारी बाबुराम आर्यलले बताए । जिल्लाका सबै स्थानीय तहले आकस्मिक बाहेका सबै सेवा बन्द गर्ने निर्णय गरेको जनाएका छन् । विद्यालय यसअघि नै बन्द भइसकेका छन्।"
बर्दियामा वैशाखभर निषेधाज्ञा,"गुलरिया : बर्दियामा वैशाख मसान्तसम्मका लागि निषेधाज्ञा जारी गरिएको छ । वैशाख १९ गतेसम्म एकसाताका लागि घरै बस्न आदेश दिएको स्थानीय प्रशासनले न्यु भेरियन्टसहितको कोभिड१९ संक्रमण जिल्लामा तीव्ररुपमा फैलिएपछि कडाइ गर्दै निषेधाज्ञा जारी गरेको हो । कोभिड१९ को साङ्लो तोड्दै सम्भावित संक्रमण रोकथाम तथा नियन्त्रणका लागि संक्रमक रोग ऐन २०२० को दफा २ एवम् स्थानिय प्रशासन ऐन २०२८ को दफा ६ (३) वमोजिम वैशाख २० गतेदेखि ३१ गते सम्मका लागि निषेधाज्ञा जारी गरिएको प्रमुख जिल्ला अधिकारी सन्तबहादुर सुनारले बताए । निषेधाज्ञा अवधिभर अत्यावश्यक कामबाहेक घरबाहिर निस्कन प्रतिवन्ध गरिएको छ । निस्कनै परे अनिवार्यरुपमा स्वास्थ्य मापदण्डको पूर्ण पालना गर्नुपर्ने छ । अनुमति प्राप्त सवारी साधन, झण्डावाल सवारी र निलो (कुटनितिक) प्लेटका सवारी साधनहरु, लामो दुरीका मालबाहक साधनहरु, कुखुराका दाना, चल्ला तथा अण्डा ढुवानी, स्वास्थ्यकर्मी, सुरक्षा निकाय, कर्मचारी (पोशाक र परिचयपत्र अनिवार्य) ले प्रयोग गर्ने बाहेक सबै प्रकारका निजी, सार्वजनिक एवम् सरकारी सवारी साधन सञ्चालनमा निषेध गरिएको छ । प्रजिअ सुनारले भने शान्ति सुरक्षा तथा सुब्यवस्था, स्वास्थ्य, बैंक तथा वित्तिय संस्था, खाद्यवस्तु, खानेपानी, दुध, विद्युत, सूचना तथा सञ्चार, भन्सार, क्वारेन्टीन तथा आइसोलेसन, फोहरमैला ब्यवस्थापन, इन्धन, एम्वुलेन्स, शववाहन, दमकल, औषधि तरकारी तथा फलफूल जस्ता अत्यावश्यक सेवा बाहेकका अन्य सम्पूर्ण सेवा संचालनमा निषेध गरिएको छ । निषेधाज्ञा अवधिमा विकास निर्माणसम्बन्धी आयोजना जनस्वास्थ्य सुरक्षा मापदण्डहरुको पूर्ण पालना गरी कोभिडका चिन्ह लक्षण नदेखिएका स्वस्थ जनशक्तिलाई निश्चित स्थानमा सुरक्षित आवासको व्यवस्था गर्दै आयोजना संचालन गर्नुपर्ने छ । निर्माण सामग्री ढुवानीका लागि सम्बन्धित आयोजना प्रमुखले जिल्ला प्रशासन कार्यालय बर्दियासँग समन्वय तथा सहजीकरण गर्नुपर्ने प्रजिअ सुनारले प्रष्ट्याए । जिल्लाका सबै कार्यालय प्रमुखले न्युन कर्मचारी प्रयोग गरी आलोपालो प्रणालीबाट अत्यावश्यक सेवा प्रवाह गर्ने व्यवस्था मिलाउन निर्देशन दिइएको छ । प्रजिअ सुनारले थपे नेपाल सरकार मन्त्रिपरिषदको वैशाख ६ गतेको निर्णय, कोभिड१९ संकट ब्यवस्थापन केन्द्रको सिफारिशका आधारमा जिल्ला सुरक्षा समिति बर्दियाले निषेधाज्ञा जारी गरेको हो । भारतसँग सिमाना जोडीएका जुनसुकै स्थानबाट हुने आवागमन पूर्ण रुपमा निषेध गरिएको छ । शैक्षिक संस्था, प्रशिक्षण केन्द्रहरु, भाषा कक्षा, ट्युसन सेन्टर, सभा, सम्मेलन गोष्ठि, सेमिनार लगायतका जमघट हुने गतिविधिमा भौतिक उपस्थिति पूर्णरुपमा बन्द गरी भर्चुअल लगायतका वैकल्पिक मार्गबाट मात्र संचालन गर्न पाइने छ ।"
मोरङमा कोरोना संक्रमणबाट भारतीय नागरिकको मृत्यु,विराटनगर : मोरङमा उपचाररत कोरोना भाइरस संक्रमित एकजना भारतीय नागरिकको आइतबार मृत्यु भएको छ । नेपालसँग सीमाना जोडिएको भारत जोगवनीका ३० वर्षीय पुरुषको उपचारका क्रममा मोरङको बूढीगंगा गाउँपालिकास्थित विराट शिक्षण अस्पतालमा ज्यान गएको हो । विराट कोभिड अस्पताल इन्चार्ज सुनिल देवका अनुसार भारतीय नागरिकको बिहान ७:१० बजेतिर मृत्यु भएको हो । अस्पतालले प्राप्त गरेको जानकारी अनुसार व्यापारको सिलसिलामा जोगवनीबाट नेपाल आएका उनी आफन्तको घरमा बस्दै आएका थिए । कोरोना पुष्टि भएपछि उनलाई वैशाख १० गते उपचारका लागि भर्ना गरिएको थियो । मृतकमा निमोनियाको पुरानै समस्या रहेको देवले बताए । मृतकको शव व्यवस्थापन कसरी गर्नेभन्ने विषयमा सरोकारवाला निकायसँग समन्वय भइरहेको उनको भनाइ छ । कोरोना संक्रमित दुई वृद्धाको पनि मृत्यु विराटनगरमा उपचाररत कोरोना भाइरस संक्रमित दुईजना वृद्धा महिलाको पनि मृत्यु भएको छ । उनीहरुको उपचारका क्रममा विराटनगरको कोसी अस्पताल कोभिड१९ उपचार केन्द्रमा ज्यान गएको हो । विराटनगर महानगरपालिका६ की ६८ र सुनसरी ठेगाना भएकी ६० वर्षीया वृद्धा महिलाको मृत्यु भएको कोभिड अस्पतालका सूचना अधिकारी अनुपम राजवंशीले जानकारी दिए । उनका अनुसार कोरोना पुष्टि भएपछि विराटनगरकी वृद्धालाई वैशाख १६ गते उपचारका लागि अस्पताल भर्ना गरिएको थियो । उनको आइतबार बिहान ६ :४० बजेतिर ज्यान गएको राजवंशीले बताए । त्यस्तै सुनसरीकी महिलालाई भने शनिबार नै ल्याएर आइसोलेसनमा भर्ना गरी उपचार थालिएको थियो । उनको राति ९ बजेतिर मृत्यु भएको जानकारी राजवंशीले दिए । दुवै मृतकको शव व्यवस्थापनका लागि पहल भइरहेको उनले बताए ।
दाङमा कारभित्र मृत भेटिएका तीनै बालकको पहिचान खुल्यो,"दाङ : दाङको तुलसीपुरमा पार्किङ गरेर राखेको कारभित्र मृत अवस्थामा फेला परेका तीनजना बालकको पहिचान खुलेको छ । उनीहरू तुलसीपुर उपमहानगरपालिका ६ बरुवागाउँका रहेको खुल्न आएको प्रहरीले बताएको छ । मृतकमध्ये दुईजना सहोदर दाजु भाइका छोराहरु हुन् । बरुवागाउँ निवासी किरण परियारका छोरा ६ वर्षीय करण परियार, सोही ठाउँकै सञ्तोष परियारका छोरा ७ वर्षीय सुवाश भनिने सुवर्ण परियार र सोही ठाउँकै भीमबहादुर परियारको छोरा ९ सन्दिप परियार रहेको इलाका प्रहरी कार्यालय तुलसीपुरका प्रमुख डिएसपी शिबबहादुर सिंहले जानकारी दिए । शव पोष्टमार्टमका लागि शनिबार राति अबेर तुलसीपुरस्थित राप्ती प्रादेशिक अस्पतालमा लगिएको हो । घटनाको अनुसन्धानका लागि कुकुरसहितको विशेष टोलीले अनुसन्धान थालेको छ । नेपालगञ्जबाट आएको कुकुरसहितको प्रहरीको विशेष टोलीले घटनाको अनुसन्धान सुरु गरेको दाङका एसपी गणेश चन्दले जान्कारी दिए । तुलसीपुर उपमहानगरपालिका६ स्याउली बजार नजिक भारतीय नम्बर प्लेटको कारमा शनिबार बेलुका तीनवटा शव फेला परेको थियो । पार्किङ्ग गरिएको भारतीय नम्बर प्लेट जे ०१सिसि ०८८५ नम्बरको निशानको कारभित्र शव भेटिएको हो । आफन्तका अनुसार ती बालक वैशाख १६ गतेदेखि हराइरहेका थिए ।"
"लुम्बिनीमा एमालेकै एकल बहुमत सरकार, पोखरेलले नै फेरि मुख्यमन्त्रीको शपथ लिने तयारी","बुटवल : लुम्बिनी प्रदेशमा नेकपा एमालेको एकल बहुमतको सरकार बन्ने भएको छ । दुई दलको बहुमतको आधारमा मुख्यमन्त्री बनेका शंकर पोखरेलले राजीनामा दिएपछि अब एकल बहुमतको सरकार गठनको बाटो खुलेको हो । माओवादी केन्द्रले समर्थन फिर्ता लिएर मुख्यमन्त्रीविरुद्ध अविश्वासको प्रस्ताव पेश गरेको थियो । कांग्रेस र जसपाको साथमा पेश भएको अविश्वासको प्रस्तावमाथि आजदेखि छलफल गर्ने कार्यसूचि थियो । मुख्यमन्त्री पोखरेलले त्यसअगावै राजीनामा दिएका हुन् । अब संविधानको धारा १६८ को उपधारा १ बमोजिम सरकार गठन हुनेछ । माओवादी केन्द्र र जसपाका गरी ६ जना सांसदको पद रिक्त भएपछि एमालेलाई एकल सरकार बनाउन सहज भएको हो । पोखरेललाई नै पुन: मुख्यमन्त्रीमा नियुक्त गरेर शपथ खुवाउने तयारी छ। ८७ सदस्यीय प्रदेशसभामा अहिले ८१ सांसद छन् । एमाले एक्लैसंग ४१ सांसद छन् । कांग्रेसको १९, माओवादीको १७, जसपाको २ र जनमोर्चाका १ जना सांसद गर्दा जम्मा ३९ सदस्य हुन्छ । यी गठबन्धनले माधव नेपाल पक्षका दुई सांसदको साथ लिएर मुख्यमन्त्रीमाथिको अविश्वास प्रस्ताव पारित गराउने पक्षमा थिए । मुख्यमन्त्री पोखरेलले राजीनामासँगै उपधार १ बमोजिम सरकार गठनको माग गरेका छन् । प्रदेशप्रमुखको कार्यालयले सम्भवतः सोमबार शपथ गराउने कार्यक्रम गर्नेछ । उपधारा १ बमोजिम गठन भएको सरकारले तीस दिनभित्र प्रदेशसभाबाट विश्वासको मत लिनुपर्ने संविधानमा व्यवस्था छ ।"
गाउँगाउँमा फैलिँदै कोरोना,"संघीय ब्युरो कोरोना भाइरस संक्रमण गाउँगाउँमा देखिन थालेको छ। अति प्रभावित क्षेत्रबाट आउनेहरूसँगै कोरोना पनि गाउँ पुग्न थालेको देखिएको छ। भारत मात्रै होइन, नेपालकै कोरोनाप्रभावित जिल्लाबाट आउने क्रम बढेसँगै बाजुरा उच्च जोखिममा परेको छ। चार दिनयता ८९ जनाको एन्टिजेन परीक्षण गर्दा ३८ जनामा पोजिटिभ देखापरेको स्वास्थ्य कार्यालय बाजुराका निमित्त प्रमुख महेश चन्दले बताए। जिल्ला प्रहरी कार्यालयको तथ्यांकअनुसार वैशाख ६ गते यता भारतबाट मात्र ६ सयभन्दा बढी भित्रिएका छन्। उनीहरू सबैलाई होम आइसोलेसनमा बस्न भनिए पनि बजार गाउँ डुलिरहेका छन्। धनगढी, महेन्द्रनगर, नेपालगन्ज, काठमाडौंसहित उच्च जोखिम भएका जिल्लाबाट आएकाहरूको तथ्यांक कुनै निकायले राखेको छैन। गाउँगाउँमा कोरोनाको लक्षण भएका धेरै बिरामी भए पनि परीक्षण गर्ने नहुँदा समस्या भएको स्थानीयले बताएका छन्। कर्मचारी र स्वास्थ्यकर्मीलाई कोरोना लागेपछि हिमाली गाउँपालिका सिल गरिएको छ। निमित्त प्रमुख प्रशासकीय अधिकृत्त राजबहादुर भण्डारीले गाउँपालिकाका ६ कर्मचारी, स्वास्थ्य शाखाका ४ स्वास्थ्यकर्मी र तीन स्थानीयलाई पोजिटिभ देखिएको बताए। २७ जनालाई एन्टिजेन बिधिबाट परीक्षण गर्दा १३ जनामा कोरोना पुष्टि भएको भण्डारीको भनाइ छ। भण्डारी पनि कोरोना संक्रमित भएर आइसोलेसनमा उपचाररत छन्। जिल्ला स्वास्थ्य कार्यालयबाट २५ एन्टिजेन किट उपलब्ध भएपछि जाँच गर्दा ११ जना पोजेटिभ भेटिएका छन्। उनले कोरोना जाँच गरिए धेरै संक्रमित हुन सक्ने बताए। जिल्लाभरि कोरोनाको लक्षण भएका बिरामी गाउँगाउँमा रहेको स्वास्थ्य कार्यालय बाजुराले जनाएको छ। एन्टिजेन किट थोरै रहेकाले लक्षण भएकालाई मात्रै जाँच गर्ने गरेको कार्यालय जनाएको छ। गाउँमा कोरोनाजस्तो लक्षण भएका बिरामी धेरै रहे पनि चेकजाँच नभएको खप्तडछेडेदह गाउँपालिका१ का धन रोकायाले बताए। जिल्लामा पीसीआर मेसिन नहुँदा चेकजाँचमा समस्या भएको छ। सुदूरपश्चिम प्रदेशका धेरै जिल्लामा पीसीआर जाँच गर्ने मेसिनको व्यवस्थापन भइसकेको छ। बुढीगंगा नगरपालिकाले गत वर्ष नै पीसीआर मेसिन खरिदका लागि २० लाख विनियोजन गरेको थियो। अन्य स्थानीय तहले बजेट विनियोजन नगर्दा त्यो बेला पीसीआर खरिद गर्न नसकिएको हो। सिन्धुलीमा गाउँ सिल स्थानीय बासिन्दामा कोरोना पुष्टि भएपछि सिन्धुलीको तीनपाटन गाउँपालिका५ स्थित लंगुरखोला क्षेत्र एक साता सिल गरिएको छ। गाउँपालिकाका प्रमुख प्रशासकीय अधिकृत विष्णुप्रसाद सुवेदीका अनुसार उक्त क्षेत्रका एक जना करिब ७०७५ वर्षका वृद्धमा कोरोना पाइएपछि शनिबारदेखि सिल गरिएको हो। व्यक्तिबाट समुदायस्तरमा कोरोना भाइरसको संक्रमण नफैलियोस भन्नका लागि पूर्वसर्तकता अपनाइएको हो, सुवेदीले भने। लंगुरखोलाको क्षेत्रको अँधेरी मूलबाटोबाट सिसा बोटेसम्मको क्षेत्रभित्र ७ सात दिनसम्म आवतजावतमा बन्देज लगाइएको हो। रोल्पाको गंगादेवमा १ को मृत्यु रोल्पाको गंगादेव गाउँपालिका३ की ४९ वर्षीया एक महिलाको कोरोना लागेर शनिबार मृत्यु भएको छ। ती महिलामा तीन दिनदेखि रुघाखोकी, ज्वारो र टाउको दुख्ने समस्या देखिएको थियो। बिरामी महिलालाई उपचारका लागि सल्यान लगिएको थियो। त्यहाँ जाँच गर्दा कोरोना संक्रमण देखिएको थियो। संक्रमण पुष्टि भएको केही समयपछि उपचारकै क्रममा उनको मृत्यु भएको जिल्ला प्रहरी प्रमुख नरेशराज सुवेदीले बताए। गंगादेव गाउँपालिकामा शुक्रबार ४३ जनाको पीसीआर जाँच गर्दा ४२ जनामा पोजिटिभ देखिएको थियो। गाउँपालिकाका लेखा अधिकृत र स्थानीय एक टेलरलाई एक साताअघि संक्रमण देखिएको थियो। उनीहरूको सम्पर्कमा रहेकाको स्वाब परीक्षण गर्दा सबैजसोलाई कोरोना लागेको पाइएको हो, जसमा धेरैजसो पालिकाका कर्मचारी, स्वास्थ्यकर्मी र बजारवासी छन्। पालिकामा आइसोलेसन सेन्टर बनाउने भनिए पनि अहिलेसम्म बन्न सकेको छैन। संक्रमित सबै घर, क्वार्टर र डेरामा बसिरहेका छन्। स्वास्थ्यकर्मीसमेत संक्रमित भई आइसोलेसनमा रहेकाले बिरामीले स्वास्थ्य संस्थामा उपचार पाउने अवस्था छैन। कोरोना समुदाय स्तरमै पैलिएकाले गंगादेव गाउँपालिकामा थप स्वास्थ्यकर्मी पठाउन पहल थालिएको प्रमुख जिल्ला अधिकारी नवराज सापकोटाले बताए। जिल्ला स्वास्थ्य कार्यालयबाट कोरोना प्रभावित गंगादेव गाउँपालिकामा आइतबारसम्म थप स्वास्थ्यकर्मीको टोली पठाउने गरी व्यवस्था मिलाउन निर्देशन दिइसकेको छु, प्रजिअ सापकोटाले भने। सापकोटाले समुदाय स्तरमा कोरोना पैलिएकाले सबैलाई स्वास्थ्य मापदण्डसहित बस्न पालिकाले पहल थालनी गर्न आवश्यक भएको बताए। गाउँपालिका अध्यक्ष वीरबहादुर खत्रीका अनुसार संक्रमितको सम्पर्कमा रहेका सबैको स्वाब संकलन गर्ने तयारी छ। तर, स्वास्थ्यकर्मीसमेत संक्रमित देखिएकाले स्वाब संकलनमा कठिनाइ देखिएको छ। मुस्ताङमा फैलिँदै मुस्ताङमा शनिबारसम्म संक्रमितको संख्या १२ पुगेको छ। जिल्ला अस्पताल जोमसोमका अनुसार पोजिटिभ रिपोर्ट आएका १३ जनामध्ये बिहीबार राति एक महिलाको मृत्यु भएको हो। एक जनालाई पोखरा रेफर गरिएको छ। दुई जनाको अस्पतालकै आइसोलेसन कक्षमा उपचार भइरहेको मेडिकल सुपरिटेन्डेन्ट मनोज घिमिरेले बताए। मुस्ताङमा समुदायमै कोरोना फैलिन थालेको आशंका गरिएको छ। तर, कोरोना परीक्षण गर्ने एन्टिजेन किट अभाव हुन थालेको जिल्ला अस्पताल जोमसोमले जनाएको छ। गण्डकी प्रदेशको प्रादेशिक जनस्वास्थ्य निर्देशनालय पोखराले मुस्ताङलाई १ सय थान एन्टिजेन किट उपलब्ध गराए पनि जिल्ला अस्पतालमा ७०८० थान मात्र मौज्दात रहेको घिमिरेले बताए। उनले मुस्ताङमा कोरोना संक्रमणको लक्षण देखिएका सबै बिरामी अस्पताल आउने अवस्था रहे किटको अभाव हुने बताए। मुस्ताङमा समुदाय स्तरमा कोरोना फैलिँदै गएको हामीले अनुमान गरेका छौं। कोरोना लक्षण देखिएका बिरामी खुल्न चाहेका छैनन्, उनले भने, दबिएर रहेका बिरामी अस्पताल आउन नसकेकाले परीक्षणको दायरा न्यून भएको हो।"
कोरोनासँग जुध्दै खट्दै,"नेपालगन्ज : भेरी अस्पताल नेपालगन्जका प्रमुख कन्सल्टेन्ट फिजिसियन डा राजन पाण्डेले शुक्रबार फेसबुकमा स्टाटस लेखे हिजो बेलुकाबाट म पनि कोभिडका लक्षणहरूबाट हैरान। फोन उठाउन नसकेकोमा माफ गरिदिनुहोला। जिल्लामा कोरोना संक्रमणको सुरुवाती चरणदेखि नै खटेका डापाण्डे गत वर्ष पनि संक्रमणमा परेका थिए। उनी मात्र होइन, भेरी अस्पतालका प्रमुख मेडिकल सुपरिटेन्डेन्ट डा प्रकाशबहादुर थापा, फिजिसियनहरू डा खगेन्द्रजंग शाह, अस्पतालका सूचना अधिकारी डा संकेत रिसाललगायत सिनियर डाक्टर कोरोना संक्रमणबाट अछुतो रहन सकेनन्। यी सबै डाक्टर एक वर्षदेखि कोरोनाविरुद्धको उपचारमा छन्। अस्पताल मेडिकल सुपरिटेन्डेन्ट थापाका अनुसार गर्त वर्ष १ सय स्वास्थ्यकर्मी संक्रमित भएका थिए। यो वर्ष वैशाख लागेपछि नै ९० जना स्वास्थ्यकर्मी कोरोना संक्रमणमा परेका छन्। जसमा विशेषज्ञ डाक्टरदेखि सहायक स्तरका कर्मचारी छन्। अप्रेसन थिएटरको लगभग सम्पूर्ण स्टाफ पोजिटिभ भए। ओटी नै बन्द गर्नुपरेको थियोे। इमरजेन्सीको पनि शतप्रतिशत स्टाफलाई कोरोना भयो। त्यहाँ भने अन्य स्थानबाट जनशक्ति ल्याएर काम अगाडि बढायौं, डाथापाले अनुभव सुनाए, लक्षण मात्र भएका स्वास्थ्यकर्मीले क्वार्टरमै बसेर उपचार लिनुभयो। एक्सरे, रगत जाँच गर्न अस्पताल आउनुभयो। जनशक्तिको चरम अभाव हुँदा पनि स्वास्थ्यकर्मीको लगावलाई उच्च मनोबल, डेडिकेसन र गत वर्र्षको कोभिड उपचारको अनुभवका आधारमा यति ठूलो संख्यामा बिरामी राखेर पनि उपचार गराउन सफल भएका छौं। कोभिड वार्र्डमा २४ घण्टा नै नियमित ड्युटी गर्ने एक मात्र एनेस्थेसियोलोजिष्ट डापारश पाण्डेले काम गरेका छन्। उनको विकल्पमा अर्को डाक्टर नै भएन। नर्सिङ अधिकृत शिला शाह भनिन्, डा पाण्डे जुनसुकै समयमा पनि बिरामीको सेवामा हाजिर हुनुभयो। त्यसो त भेरीमा आइसोलेसन सुरु भएयता मेडिकल अफिसरहरू डाचन्द्रप्रकाश साहु, डा शिवम् खेतान, डासञ्जय बर्मा, डा दीपक गुप्ता एक वर्षदेखि निरन्तर संक्रमितको उपचारमा छन्। उनीहरूपछि डा समा अन्सारी, डा प्रतीक्षा आचार्य, डा शर्मिला रिमाल, डाआर्शी सिंह, डा अभिनन्दन गुप्तालगायतले पनि झन्डै एक वर्र्षदेखि आइसोलेसनमा बसेर संक्रमितको सेवा गरेका छन्। अस्पतालभित्र आइसोलेसन निर्माण गरेयता नर्सिङ अधिकृत शिला शर्मा, ईश्वरी केसीलगायत सुरुमा १८ जना स्टाफ नर्स र अहिले ४० जना स्टाफ नर्स दिनरात खटेका छन्। आइतबारदेखि १० डाक्टरसहित ४० जना स्टाफ नर्स थपिने अस्पताल प्रशासनले जनाएको छ। त्यसो त अस्पतालको कोरोना प्रयोगशाला प्रमुख प्रसन्न मिश्र र प्रचण्ड गौतमसहितको प्राविधिक टोली बिहान ६ देखि रातिको १२ बजेसम्म ड्युटीमा खटेर संक्रमित पहिचानमा लागेका छन्। डा थापाले अस्पतालको प्रयोगशालाले अहिलेसम्म झन्डै ५९ हजारको पीसीआर परीक्षण गरेको बताए। जिल्ला कोभिड १९ संकट व्यवस्थापन केन्द्रका कोरोना सम्पर्क व्यक्ति तेज ओलीका अनुसार भेरीमा शनिबार रातिसम्म १ सय ३० जना सिकिस्त, १ सय ६९ जना मध्यम र सामान्य संक्रमित गरी २ सय ९९ जनाको उपचार भइरहेको छ। नेपालगन्ज मेडिकल कलेज शिक्षण अस्पताल कोहलपुरमा २९ सिकिस्त, ६५ जना मध्यम र सामान्य अवस्थाका संक्रमित छन्। कोहलपुर नगरपालिका कोभिड विशेष अस्पतालमा पनि ६ जना सिकिस्तसहित ९ जनाको उपचार भइरहेको छ। ४६ जना संक्रमित ह्वाइट हाउस होटलको आइसोलेसनमा छन्। बाँकेमा १० जनाको भेन्टिलेटरमा राखेर उपचार भइरहेको छ।"
संक्रमणकै बेला स्कुलको परीक्षा,"ताप्लेजुङ : फुङलिङ नगरपालिका४ क्याम्पस लाइनका दुई कोरोना संक्रमितको पछिल्लो २४ घण्टाभित्र मृत्यु भयो। ८५ वर्षीय वृद्धाको शुक्रबार राति र ६० वर्षीय पुरुषको शनिबार दिउँसो निधन भएको हो। अरू आठ जना सक्रिय संक्रमित छन्। सोही टोलका ५२ वर्षीय अर्का संक्रमित पुरुषको पनि एक साताअघि मृत्यु भएको थियो। सानो टोलका हरेकजसो घरमा संक्रमण फैलिसकेको अवस्थामा बालबालिका भने वार्षिक परीक्षा लेख्न बाध्य छन्। परिवारका सदस्य संक्रमित भएकै घरका बालबालिकासमेत परीक्षा दिन विद्यालय गइरहेका छन्। तर, सामुदायिक र निजी विद्यालयको भने यसमा ध्यान पुगेको छैन। गाउँगाउँमा फैलिँदै कोरोना छोरालाई डराउँदैडराउँदै विद्यालय पठाइरहेको अभिभावक किरण पौडेलले बताए। क्याम्पस लाइनबाट भानु माविमा मात्रै १२ जना बालबालिका परीक्षा दिन गइरहेका छन्। अन्य सामुदायिक र निजी विद्यालयमा पनि भइरहेका छन्। गाउँभरि संक्रमण फैलिएको छ। तर, नानीहरूलाई विद्यालय पठाउन बाध्य छौं, पौडेलले भने, अरू बेला भए त नजाऊ भन्न सकिन्थ्यो। परीक्षा नै दिन नजाऊ भन्न पनि सकिएन। महामारीको अवस्थामा परीक्षा रोक्नु भनेर विद्यालयलाई अनुरोध गर्दा पनि नमानेपछि पठाउन बाध्य भएको पौडेलले बताए। डबल मास्क, ग्लोब्स लगाएर छोरालाई विद्यालय पठाएको उनले बताए। फुङलिङ नगरपालिकाले नगरका विद्यालयमा वैशाख १७ गतेदेखि वार्षिक परीक्षा सञ्चालन गरिरहेको छ। जोखिम हुन सक्ने भन्दै मेची सेन्टमेरिज र अक्सफोर्ड आवासीय विद्यालय, सिद्धार्थ एकेडेमी र तमोर अंग्रेजी स्कुलबाहेक सामुदायिक तथा निजी विद्यालयमा परीक्षा भइरहेको छ। विद्यालयबाट संक्रमण फैलने सम्भावना बढी हुने भन्दै सरकारले सबै प्रकारका परीक्षा रोक्न निर्देशन दिएको छ। तर, यहाँका पालिकाले त्यसलाई बेवास्ता गरिरहेका छन्। नगरपालिकाको निर्णयअनुसार परीक्षा सञ्चालन गरिरहेको निजी तथा आवासीय विद्यालय अर्गनाइजेसन नेपाल (प्याब्सन) ताप्लेजुङका अध्यक्ष दिनेश भट्टराईको भनाइ छ। सुरक्षाको मापदण्ड अपनाएका छौं। संक्रमण फैलिएको स्थानका नानीहरूलाई नआउनु भएका छौं, अध्यक्ष भट्टराईले भने, नगरपालिकाले नै परीक्षा लिनु भनेपछि हामीले मानेका हौं। संक्रमण झन् तीव्र भए विद्यार्थीको भविष्य नै अन्योलमा पर्ने भएकाले परीक्षा नरोकेको नगरपालिकाका सामाजिक विकास संयोजक पदमसुन्दर पालुङ्वाको भनाइ छ। लामो समय संक्रमण रोकिएन भने विद्यार्थीको भविष्य अन्योलमा पर्छ। त्यसैले वैशाख २२ गते सक्ने गरी परीक्षा सञ्चालन भइरहेको छ, पालुङ्वाले भने, संक्रमण फैलिएको ठाउँका बालबालिकालाई विद्यालय नपठाउन भनेका छौं। उनीहरूको परीक्षा पुःन लिने प्रबन्ध नगरपालिकाले गर्छ। सम्बन्धित विद्यालयले त्यस्ता विद्यार्थीको पहिचान गरेर नआउन भन्नुपर्ने पालुङ्वाले बताए। जिल्लाका अरू पालिकाले पनि परीक्षा सञ्चालनको तयारी गरेका छन्। मिक्वाखोला गाउँपालिकामा आइतबारदेखि परीक्षा सञ्चालन हुने गाउँपालिकाले जनाएको छ। स्वस्थ्य कार्यालय ताप्लेजुङका जनस्वास्थ्य अधिकृत प्रतिमा खरेलका अनुसार जिल्लामा २० जना कोरोनाका सक्रिय संक्रमित छन्। पछिल्लो हप्ता दिनमा तीन जना संक्रमितको मृत्यु भएको छ। यस्तो अवस्थामा सावधानी अपनाउन आवश्यक रहेको खरेलको भनाइ छ। जिल्लाका केही ठाउँमा संक्रमणले महामारीकै रूप लिने अवस्था आइसकेको छ। स्थिति नियन्त्रण बाहिर जान नदिन सरोकारवाला र सर्वसाधारणले उच्च सावधानी अपनाउन आवश्यक छ, उनले भने। संक्रमण तीब्र रूपमा बढेकाले आइतबार जिल्लास्तरीय कोरोना नियन्त्रण समितिको बैठक बोलाइएको प्रमुख जिल्ला अधिकारी उमेश पाण्डेले बताए। आइतबारको बैठकले संक्रमण कसरी रोक्ने भन्ने विषयमा निर्णय गर्छौं, पाण्डेले भने। सर्वसाधारणले भने जिल्लामा निषेधाज्ञा नै जारी गर्नुपर्ने माग गरेका छन्। शनिबार मिक्वाखोला गाउँपालिकामा २० जनाको स्वाब संकलन गरिएको र आइतबार बिहान क्याम्पस लाइन टोलकै थप शंकास्पदको स्वाब संकलन गरेर परीक्षणका लागि पठाइने स्वास्थ्य कार्यालयले जनाएको छ।"
महामारीमै थन्किए भेन्टिलेटर,"ललितबहादुर बुढा। सुर्खेत, गीता कुँवर। अछाम, भरत खड्का। उदयपुर कर्णालीमा कोरोना संक्रमणबाट वैशाख लागेयता शनिबारसम्म १९ जनाको मृत्यु भएको छ। अक्सिजन, आईसीयू र भेन्टिलेटर अभावमा संक्रमितले ज्यान गुमाइरहेका छन्। तर, प्रदेशका विभिन्न जिल्लामा रहेका आईसीयू र भेन्टिलेटर भने थन्किएका छन्। प्रदेशका विभिन्न जिल्ला अस्पतालमा अघिल्लो वर्ष नै पुगेका आईसीयू र भेन्टिलेटर थन्किएका छन्। कोरोना महामारीको दोस्रो लहर सुरु भइसक्दा पनि ती उपकरण जडान गरिएका छैनन्। स्वास्थ्य उपकरण प्रयोगविहीन भएपछि संक्रमितको उपचारमा जटिलता थपिएको हो। सुर्खेत र जुम्लाबाहेक जिल्ला अस्पतालमा रहेका भेन्टिलेटर र आईसीयूका सामग्री दक्ष जनशक्ति अभावका कारण थन्किएका छन्। अक्सिजन, जनशक्ति र भौतिक पूर्वाधार अभावका कारण यी सामान प्रयोगविहीन बनेको सम्बन्धित अस्पतालले जनाएका छन्। जाजरकोटमा भवन नहुँदा जडान गर्न नसकिएको जिल्ला स्वास्थ्य प्रमुख कृष्ण खत्रीले बताए। जनशक्तिसमेत नभएको खत्रीको भनाइ छ। रुकुम पश्चिममा जनशक्ति अभावका कारण प्रयोगमा ल्याउन नसकिएको कोरोना सम्पर्क व्यक्ति ईश्वर रावलले बताए। मुगुमा अलग्गै कक्ष छुट्याइको छ तर दक्ष जनशक्ति नहुँदा प्रयोगमा ल्याउन सकिएको छैन। डोल्पा, कालिकोट, दैलेख र सल्यान अस्पतालमा जनशक्ति अभाव छ। कर्णाली प्रदेशभर ६२ वटा आईसीयू बेड छन्। जसमध्ये हुम्ला, कालिकोट र दैलेखमा पाँचपाँच, मुगु, जाजरकोट, रुकुम पश्चिम र सल्यानमा दुईदुई, प्रदेश अस्पताल सुर्खेतमा २५, कर्णाली स्वास्थ्य विज्ञान प्रतिष्ठान जुम्लामा १० र चौरजहारी अस्पताल रुकुम पश्चिममा चारवटा बेड छन्। जिल्लामै प्राप्त आईसीयू सामग्री र भेन्टिलेटर सञ्चालन नहुँदा गम्भीर प्रकारका संक्रमित उपचारका लागि बाहिर जानुपर्ने बाध्यता छ। प्रदेश सरकारले भने दक्ष जनशक्ति व्यवस्थापन प्रक्रिया अगाडि बढेको जनाएको छ। यसका लागि संघीय सरकारसँग स्वास्थ्यकर्मी मागिएको प्रदेश सरकारका प्रवक्ता मन्त्री विमला केसीले बताइन्। मन्त्री केसीका अनुसार कर्मचारी व्यवस्थापन गरेर जिल्लामा रहेका आईसीयू र भेन्टिलेटर सञ्चालनमा ल्याइनेछ। प्रदेशभर कुल ३४ भेन्टिलेटर बेड छन्। कर्णालीका सात जिल्लामा अक्सिजन प्लान्ट छैन। तर, भएका उपकरण पनि जनशक्ति अभावका कारण प्रयोगविहीन बनेका छन्। जनशक्ति अभावका कारण भेन्टिलेटर र आईसीयू सेवा बन्द भएका हुन्। तर, आपतकालीन अवस्था आए सबै सेवा सञ्चालनमा ल्याउँछौं, आर्थिक मामिला तथा योजनामन्त्री केसीले भनिन्, जटिल प्रकृतिका बिरामीलाई सुविधायुक्त अस्पतालमा पुर्याएर उपचार गर्छाैँ। शनिबारसम्म प्रदेशभर सक्रिय संक्रमितको संख्या १ हजार ६ सय ३३ पुगेको छ। वीरेन्द्रनगरमा मात्र ९ सय ४३ जना संक्रिय संक्रमित छन्। सरकारी तयारी सुस्त हुँदा महामारी नियन्त्रण बाहिर जाने खतरा बढेको छ। अछाममा खिया लाग्दै अछामको जिल्ला अस्पतालमा जोडिएका दुईवटा भेन्टिलेटर र आईसीयूका उपकरणमा खिया लाग्न थालेको छ। प्रदेश स्वास्थ्य तथा आपूर्ति व्यवस्थापन केन्द्रले मंसिरमा उपलब्ध गराएका उक्त उपकरण चलाउन जनशक्ति छैन। भेन्टिलेटर र आईसीयू सञ्चालनमा नआउँदा उपचारमा समस्या भएको अस्पतालले जनाएको छ। यी उपकरण चार महिनादेखि थन्किएका जिल्ला अस्पताल अछामका निमित्त प्रमुख डा अतुल भारद्वाजले बताए। अहिले लक्षण देखिएकालाई मात्र अस्पतालमा राखिएको छ। लक्षण नदेखिएकालाई घरमै अथवा पालिकाले बनाएको आइसोलेसनमा राखिएको छ, डा भारद्वाजले भने। गम्भीर प्रकृतिका बिरामी आए रेफर गर्नुको विकल्प नरहेको उनले बताए। भेन्टिलेटर र आईसीयू त छन् तर सञ्चालन गर्ने जनशक्ति छैन। भेन्टिलेटरका लागि एनेस्थेसियोलोजिष्ट र फिजिसियन चिकित्सक चाहिन्छ। ती दुवै जनशक्ति अछाममा छैन, उनले भने। कोरोनाका मात्रै नभई अन्य प्रकृतिका बिरामीलाई पनि भेन्टिलेटर र आईसीयूमा राखेर उपचार गर्नुपर्ने भए धनगढी वा नेपालगञ्ज रेफर गरिँदै आएको छ। जनशक्ति नहुँदा भेन्टिलेटर व्यार्थै कोरोना भाइरसका बिरामीलाई लक्ष्य गरी स्थापना गरिएको भेन्टिलेटरसहितको आईसीयू जनशक्ति अभावमा एक वर्षदेखि प्रयोगविहीन बनेको छ। पहिलो चरणको कोरोना महामारीका बेला कोरोना विशेष अस्पताल सञ्चालन गर्न स्वास्थ्य मन्त्रालयले अघिल्लो वैशाखमा १ करोड रुपैयाँ निकासा दिएको थियो। प्रदेश सरकारको थप १० लाख रुपैयाँ लागतमा गत भदौमा दुई भेन्टिलेटरसहित पाँच बेडको आईसीयू निर्माण गरिएको अस्पतालका निमित्त मेडिकल सुपरिटेन्डेन्ट डा जीवनारायण मण्डलले बताए। सरकारले उपकरणहरू उपलब्ध गरायो तर त्यसलाई सञ्चालनमा ल्याउने दक्ष जनशक्ति पठाएन, डा मण्डलले भने। तत्काल सञ्चालनका लागि अस्पताल व्यवस्थापन समिति र जिल्ला कोभिड१९ संकट व्यवस्थापन केन्द्रले पटकपटक सम्बन्धित निकायसँग प्राविधिक माग गरे पनि सुनुवाइ नभएको उनको भनाइ छ। उनका अनुसार भेन्टिलेटर सञ्चालन गर्न एक जना एनेस्थेसियोलोजिष्ट (बेहोस गर्ने), एक जना फिजिसिएन, चार जना मेडिकल अफिसर र आठ जना आईसीयू सञ्चालनका लागि तालिम प्राप्त स्टाफ नर्स आवश्यक पर्छ। जनशक्ति अभावमा ठूलो लगानीमा उपकरणसहित तयार पारिएको आईसीयू कक्ष प्रयोगविहीन बन्न पुगेको उनको भनाइ छ। संक्रमणको बढ्दो अवस्थालाई हेर्दा तत्काल तयारी अवस्थामा बस्नुपर्ने देखिन्छ, उनले भने, जनशक्ति नभएसम्म केही गर्न सकिन्न। प्रमुख जिल्ला अधिकारी तुलसीराम सेढाईंले बेल्टारमा रहेको कोभिड अस्पताल र जिल्ला अस्पतालको आईसीयू सञ्चालन गर्न केही दिनअघि प्रदेश मन्त्रालयसँग प्राविधिक र प्रशासनिक खर्च माग गरिएको बताए। सरकारले स्वीकृत दरबन्दीअनुसार चिकित्सकहरूको पदपूर्ति गर्न नसक्दा उदयपुर जिल्ला अस्पतालमा भेन्टिलेटरसहितको उपचार सेवा प्रभावित हुँदै आएको छ। कोरोना महामारीको दोस्रो लहर भयावह हुँदै गएको अवस्थामा दैनिक २ सयको सङ्ख्यामा बिरामी उपचारका लागि आउने गरेको छन्। तर, जिल्ला अस्पतालमा चिकित्सक मात्रै होइन कोरोना परीक्षण गर्ने एन्टिजेन किट र पीसीआर परीक्षण गर्ने ल्याबसमेत छैन। अस्पतालमा हाल ७५ थान पीपीई सेट, २० सिलिन्डर अक्सिजन मात्र रहेको मण्डलले बताए। उनका अनुसार दैनिक १५ सिलिण्डर अक्सिजन उत्पादनका लागि ७६ लाख रुपैयाँ खर्चमा अक्सिजन प्लान्ट स्थापना गर्न टेण्डर आह्वान भइसकेको छ। आगामी असार मसान्तभित्रमा अस्पतालमा अक्सिजन उत्पादन सुरु गरिने उनको भनाइ छ।"
निरन्तर बिरामीको सेवामा,"धनगढी : डा नीराजन शर्मा पौडेल एकाबिहानै उठ्छन्। आफ्नो नित्यकर्मपछि उनी ८८:३० बजेतिर क्लिनिकमा पुग्छन्। त्यहाँ कुरिरहेका बिरामीको उपचारपछि उनी १० बजे सेती प्रादेशिक अस्पतालमा पुग्छन्। अस्पतालमा उनी नर्मल आईसीयूसहित मेडिसिन विभागमा भर्ना भएका बिरामीलाई राउन्ड गर्छन्। त्यसपछि उनको ओपीडी हुन्छ। ओपीडीमा आएका बिरामी हेर्ने कार्य अपराह्न १ बजेतिर सकिन्छ। त्यसपछि उनी दिउँसो एक घण्टा खाना खान निस्किन्छन्। त्यसपछिको समय उनको फेरि ओपीडीमा रिपोर्ट हेर्नेमा बित्छ। अपराह्न ४ बजेपछि उनी अस्पतालको कोरोना डेडिकेटेड अस्पताल जान्छन्। त्यहाँ रहेका ५५ भन्दा बढी बिरामीको राउन्ड लिन्छन्। त्यसपछि उनी फेरि सेतीको नर्मल आईसीयूमा रहेका बिरामी, मेडिसिन विभागका बिरामीको राउन्ड हुँदै अबेर राति घर पुग्छन्। डा शर्मा मात्रै होइन, सेती प्रादेशिक अस्पतालका चार वरिष्ठ फिजिसियन डा शेरबहादुर कमर, डा सन्तोष पाण्डे र डा निशान भट्टराईको पनि त्यस्तै दिनचर्या छ। सेती अस्पतालमा यी चार वरिष्ठ फिजिसियनले, नर्मल आईसीयू, ओपीडी, मेडिसिन विभाग, सर्पदंश विभाग र त्यसैमा कोभिडको वार्ड पनि हेर्ने गर्छन्। सीमा शर्मा सेती प्रादेशिक अस्पतालकी मेट्रोन हुन्। उनको मातहतमा सेतीमा २४ जना स्टाफ नर्स कार्यरत छन्। उनले १२ जना सेती प्रादेशिक अस्पतालको नर्मल वार्ड र १२ जना कोभिडका लागि खटनपटन गरेकी छन्। कोभिड डेडिकेटेट अस्तालको पनि उनी नर्सिङ विभाग प्रमुख हुन्। बिहानै ९ बजे ड्युटी सुरु हुन्छ, ३ बजे सकिन्छ। तर, परेका बेला जति बेला पनि जानुपर्छ, उनले भनिन्। उनले बिहान ८ देखि दिउँसो २ बजेसम्म चार, २ देखि बेलुकी ८ बजेसम्म चार र बेलुकी ८ देखि बिहान ८ बजेसम्म चार जना गरी नर्सिङ स्टाफको खटन पटन गरेकी छन्। पाँच जनामा कोरोना संक्रमण देखिएको छ। तीमध्ये तीन जना भर्खर नेगेटिभ भएर ड्युटीमा आएका छन्। दुई जना अझै आइसोलेसनमा छन्। एक सिफ्टमा तीन जना स्टाफ नर्सले ५५ जनाभन्दा बढी कोभिडका बिरामीलाई सेवा दिनुपरेको छ, उनले भनिन्। सेती प्रादेशिक अस्पतालको १५ शय्याको आईसीयू, तीन शय्याको भेन्टिलेटर, १० शय्याको हाई डिपेन्डेन्सी युनिट (मोनिटर सहितको अक्सिजनको व्यवस्था) र बाँकी अक्सिजन शय्याहरू तीन जनाले नर्सिङ स्टापले हेरिरहेका छन्। कोरोना डेडिकेटेड अस्पतालमा चार मेडिकल अफिसर पनि छन्। डा पवन जोशी, डा अञ्जली, डा अशोक र डा कृष्ण बोगटीले कोभिडका बिरामीलाई सेवा दिइरहेका छन्। विशेषज्ञ डाक्टरहरू त कन्सल्टमा आउनुहुन्छ। चौबीसै घण्टा खटिने भनेको नर्सिङ स्टाफ हो। तर, बिरामीको चाप यति छ कि धान्नै सकिरहेका छैनौं, मेट्रोन सीमा शर्माले भनिन्। शर्माले कहिलेकाहीँ सोच्दै नसोचेका बिरामीको मृत्युले दुखी बनाउने गरेको बताइन्। कञ्चनपुरका २८ वर्षका एकजना युवा भेन्टिलेटरमा थिए। उनको अक्सिजन लेबल पनि ९७९८ पुगेको थियो। राम्रै थिए। निको हुने आशा थियो। तर, एकाएक उनको स्वास्थ्यमा जटिलता आयो कि शनिबार दिउँसो १ बजे उनले प्राण त्यागे, उनले भनिन्, हामीले उनको शव प्याक गरेर सेनाको टोलीलाई बुझायौं, युवाहरूको मृत्युले चिन्ता लागि रहन्छ। उनले अस्पतालमा रहेको अक्सिजन प्लान्टमा पनि अक्सिजनको लेबल बेलाबेला घटिदिनाले समस्या आउने गरेको बताइन्। अक्सिजन लेबल घटिरहेको हुन्छ, प्लान्टमै समस्या आयो भने हामीले झन के गर्नु ? त्यतिबेला अझ चिन्ता थपिन्छ उनले भनिन्। अस्पतालमा ५० शय्याको कोभिड डेडिकेटेड अस्पताल छ। पहिलो चरणको कोरोनाका बेला ५० शय्या निर्माण भएको उक्त अस्पतालमा ५५ शय्या कोचाकोच गरी राखिएका छन्। त्यसमा पनि ५५ भन्दा बढी बिरामी भर्ना भएका छन्। अक्सिजन आवश्यक भएका संक्रमित आएपछि अस्पतालले फर्काउन सक्दैन। एक शय्यामा दुईतीन जना राखेर पनि उपचार गर्न बाध्य हुनुपरेको उनले बताइन्। चिकित्सकलाई पहिलो चरणको कोरोनाका बेला क्वारेन्टाइनको व्यवस्था गरिएको थियो। तर, यसपालि उनीहरू घरबाटै आएर सेवा दिइरहेका छन्। त्यसैले स्वास्थ्यकर्मीका परिवारका सदस्य पनि संक्रमणको खतरामा छन्। यसपालि क्वारेन्टाइनको पनि सरकारले व्यवस्था गरेको छैन। घरमै बस्ने अनी अस्पतालमा सेवा दिने गरिएको छ, डा नीराजन शर्मा पौडेलले भने। उनले अहिले आएको फरक भेरियन्टको कोरोनाले युवाको बढी मृत्यु भइरहेको बताए। उत्पादनशील युवाहरूको बढी मृत्यु भइरहेको कुरा चिन्ताको विषय हो, उनले भने। अस्पतालमा उपकरणको पनि अभाव छ। सुदूरपश्चिमका लागि रेफरल सेती प्रादेशिक अस्पतालमा १५ वटा आईसीयू र तीनवटा मात्रै भेन्टिलेटर छन्। तर, डा शर्माले भने, उपकरण पनि उपचारको एक महत्वपूर्ण टुल्स त हो तर त्योभन्दा पनि दक्ष जनशक्ति हो। उनले सेतीमा फिजिसियन चिकित्सक, एनेन्थेसियोलोविष्ट, मेडिकल अफिसर र नर्सिङ स्टाप जस्ता जनशक्ति अभाव भएको बताए। चार जना फिसियनलाई दिनभरि कोभिड र नन कोभिड वार्डमा जानु परेको छ, यसले संक्रमण अझ बढ्ने सम्भावना हुन्छ, दुई जना एनेस्थेयिोलोजिष्ट छन, उनीहरूले नर्मल भेन्टिलेटर र कोभिड भेन्टिलेटरमा पनि जानुपर्छ, यसरी उपचार चुस्त हुँदैन डाक्टर नीराजनले भने। उनले कोभिडका बिरामीले समयमै उपचारमा आइदिएको भए मृत्युदर घट्ने बताए। कोरोनाका लक्षण देखिएपछि मानिसहरू परीक्षण नगराएर अरूअरू उपचारतिर लाग्छन्, कोरोना पुष्टि भइसकेपछि पनि जब एकदमै अप्ठेरो हुन्छ अनि मात्रै अस्पताल आउँछन्। सेतीको मेरो अनुभवमा, जति पनि बिरामी आउँछन्, त्यसको अधिकांश आईसीयूमा राख्न लायक भएर आउँछन्, अनि आईसीयू उपलब्ध हँुदैन, यसले मृत्युवरण भइरहेको छ, डाक्टर नीराजनले भने।"
भोकभोकै भौंतारिँदै मजदुरहरू,"काठमाडौं : रामेछापका ४२ वर्षीय सुजन तामाङ काठमाडौंमा ज्यामी काम गर्छन्। सहरको चोकमा बसेर कामको खोजी गर्न लागेको वर्षौं भयो। पछिल्लो पटक उनी डेढ वर्षअघि काठमाडौं आएका हुन्। कमाइ नभएर गाउँ फर्किन सकेका छैनन्। काम पाएको दिन होटलमा खान्छन्। नत्र सडकमै भोकै सुत्छन्। कोरोनाअघि काम पाउन खासै गाह्रो थिएन। तर, कोरोना देखिएपछि काम पाउन धौधौ छ, तामाङ भन्छन्, कहिले कता पुग्यो, कहिले कता दौडियो। सातामा एकदुई दिन काम गरेर टिक्नुपर्ने अवस्था थियो। अहिले त यो पनि ठप्प भयो। गाउँमा श्रीमती र छोराछोरी छन्। भन्छन्, कमाइ नभएपछि गाउँ फर्कन नै लाज लाग्ने रहेछ। काठमाडांै बसेर कमाएको होला भनेर आश गर्छन् । के लैजानु, के पठाउनु। कमाइ हुँदा दुई चार पैसा पठाएको पनि हो। तर, अहिले त घर जाने भाडा छैन। उनी पशुपतिनाथ मन्दिर परिसरमा संस्थाले खाना बाँड्छ भन्ने सुनेर केही दिनअघि यता आइपुगेका रहेछन्। दिनभर यही बस्छन्, कामको खोजी गर्छन्। सानोतिनो काम पाए गरिहाल्छन्। रात परेपछि पाटीपौवामा निदाउँछन्। पशुपति आर्यघाट छेउमै रहेको विश्राम स्थलमा भेटिए रामेछापकै मानबहादुर मगर। उनी बेन्च झुलिरहेका थिए। मैलो ज्याकेट र च्यातिएको चप्पल लगाएका मगर खानाको खोजी गर्दै पशुपति आइपुगेका रहेछन्। उनी पनि सडकमै रात बिताउने मजदुर हुन्। किन त ? भन्छन्, सधैभरि काम पाइँदैन ? गास जुटाउनै मुस्किल हुन्छ ? कसरी तिर्नु काठमाडौंको महँगो कोठा भाडा र खर्च ? यसअघिको लकडाउनमा धेरै मजदुरले रात काट्ने आश्रयस्थलको रूपमा पशुपति मन्दिर परिसर बनाएका थिए। अहिले पनि हरेक दिन खानाको खोजीमा सयौं जना पशुपति पुग्ने गरेका छन्। मानवसेवामा समर्पित केही संघसंस्थाले पशुपति परिसरमा निःशुल्क खाना वितरण गर्दै आइरहेका छन्। शनिबार मे १ अर्थात् अन्तर्राष्ट्रिय मजदुर दिवस। मजदुरको हकहित र अधिकारका लागि विश्वभरमै यो दिवस मनाइने गरेको छ। कोरोना महामारी फैलिएपछि धेरै मजदुरहरूले रोजगारी गुमाएका छन्। त्यसले उनीहरूको दैनिक गुुजारा नै प्रभावित बनेको छ। कोरोना महामारीको दोस्रो लहरले च्याप्दै लगिरहेको छ। सक्रमित हुने र कोरोनाकै कारण मृत्यु हुनेको संख्या बढ्दो छ। यो क्रममा अझ बढी मजदुरले रोजगारी गुमाउने पक्का छ। प्रधानमन्त्री केपी शर्मा ओलीले श्रमिकको न्यूनतम पारिश्रमिक बजेटमार्फत नै पुनरावलोकन गर्ने बताएका छन्। अन्तर्राष्ट्रिय मजदुर दिवसको अवसरमा स्वदेश तथा विदेशमा बस्ने मजदुरलाई शुभकामना सन्देश पठाउँदै आर्थिक वर्ष ०७८७९ देखि लागू हुने गरी श्रमिक र कर्मचारीको न्यूनतम पारिश्रमिक पुनरावलोकन गर्ने घोषणा गरेका हुन्। अब न्यूनतम पारिश्रमिक मासिक १३ हजार ४५० बाट बढाएर १५ हजार पुर्याउने तथा दैनिक पारिश्रमिक ५ सय १७ वाट बढाएर ५७७ पुर्याउने तयारी रहेको प्रधानमन्त्री ओलीले जनाएका छन्। सरकारी घोषणा एकातिर छ भने सहरभरि छरिएर रहेका मजदुरको अवस्था अर्कोतिर। ज्यामी काम गर्ने धेरै मजदुर त दिनभर कमाउने पैसाले एउटा कोठा लिएर सजिलोसँग निदाउने क्षमता पनि राख्दैनन्। इँटा, बालुवा गिटी बोक्ने, डोकोमा सामान पुर्याउने, भारी बोक्नेजस्ता काम गर्ने मजदुर सडकमै जिन्दगी बाँच्न विवस छन्। सरकारी स्तरबाट न उनीहरूको स्वास्थ्य सुरक्षामा ध्यान पुगेको छ न त उनीहरूले पाउने ज्याला नै भरपर्दो र समान छ। गोंगबुबाट बसुन्धरा जाने सडकपेटीमा भेटिए काभ्रेका लालध्वज लामा। मधुमेह र उच्च रक्तचापले हानेर उठ्नै नसक्ने भन्दै उनी सडक पेटीमै आराम गरिरहेका थिए। चाबहिल चोकतिर बसेर ज्यामी काम गर्ने लामा तीन महिनादेखि सडकमा मागेर जीवन चलाइरहेका छन्। कोरोना फैलिएपछि कसैले पनि सहयोग नगरेको उनी सुनाउँछन्। बरु भोकभोकै तीन दिनदेखि सडकमै सुतेको उनको दुखेसो छ। भन्छन्, नजिक जाँदा पनि कोरोना सर्छ भनेर लखेट्छन्। कसलाई भन्नु ? कहाँ जानु ? हिँड्नै सक्दिनँ। काम गर्न सक्दिनँ। कोरोनाले भन्दा पनि खान नपाएर पो मरिन्छ जस्तो छ। पशुपति मन्दिर परिसरको बाटोमा भेटिए सिन्धुपाल्चोकका नानीबाबु कोइराला। ५७ वर्षीय कोइराला हिँड्दाहिँड्दै सडकमै थचक्क बसे। उनी खुट्टा दुखेर हिँड्नै नसक्ने अवस्थामा पुगेको बताउँदै थिए। पशुपति परिसरमा आएको एक साताभन्दा बढी भयो। उच्च रक्तचापका कारण हातले उठाउने कुनै पनि काम गर्न सक्दैनन्। त्रिवि शिक्षण (टिचिङ) अस्पतालमा अपरेसन गर्दा ७० हजार खर्च भयो। साथीहरूले उपचार गरे । काम गरेरै रिन तिरे। निषेधाज्ञाअघि ग्वार्कोमा काम गरिरहेका थिए उनी। लकडाउनको हल्लाले काम बन्द भयो। उनको गास जुटाउने माध्यम रोकियो। भोकले लकडाउन पनि भन्दैन। कोरोनाको डर पनि देख्दैन। उनी भौतारिँदै पशुपति परिसरमा आए। बिहान साँझ खाना बाँडिने रहेछ यहाँ। तर, नानीबाबुलाई थाहा थिएन। केही दिन पशुपतिमै भौतारिए। ज्यामी गरेर जम्मा गरेको १५०० रुपैयाँ पनि आवारा केटाहरूले लुटिदिए। भन्छन्, बलिया केटाहरूको अगाडि म रोगीको के लाग्नु ? च्याप्प समातेर गोजी खोतलेर चोरी गरे। कुनै दयालुले केही खान दियो भने खान्छन्,। कसैले दुई चार पैसा दियो भने लिन्छन्। दुई छोराछोरी लिएर उनकी श्रीमती डेढ वर्षअघि अरुसँग बिहे गरेर गइन्। कामकै सिलसिलामा कहिले बल्खु, हरिसिद्धि, डोको बोक्ने, वाल लगाउने, सिमेन्ट ओर्साने, नानिबाबुले अहिले छोराछोरी पनि भेट्न पाउँदैनन्। श्रीमतीले अर्को बिहे गरेपछि नानिबाबुले कोठा छाडे। भएको सामान तेसै छाडीदिए। सडकमा काम गर्न र सडकमै रात बिताउन थाले। खान नपाएको दिन भोकै सुत्छन् उनी। भन्छन्, गरिब हुनु ठूलो पाप रहेछ।"
जानकी मन्दिरका बहुमूल्य सम्पदा सकिँदै,"जनकपुरधाम : जानकी मन्दिर पछिल्लो समय अस्तव्यस्त बनेको छ। मन्दिरका नाममा रहेका जग्गाजमिनदेखि बहुमूल्य गजुर, आभूषण र गहना हराउँदै गएका छन्। महन्तको एकल व्यवस्थापनमा चलेको मन्दिरमा दशकभन्दा बढी समयदेखि न कुनै हिसाब किताब छ न त लेखापरीक्षण नै। मन्दिरमा शोभामान अधिकांश गुम्बज र बुर्जामा प्रयोग गरिएका प्राचीन कलात्मक स्वर्ण गजुर, भगवान् राम, लक्ष्मण र माता जानकीलाई चढाइएका बहुमूल्य आभूषणसमेत हराएका छन्। बहुमूल्य गहना कहाँ र कुन अवस्थामा राखिएका छन् भन्ने प्रश्नको जवाफ न महन्त तपेश्वर दाससँग छ न प्रशासनसँग नै। मन्दिरको उत्तरतर्फको प्रवेशद्वारमाथि रहेको ढुंगाको कलात्मक सिंह जोडीको हीराजडित आँखा पनि चोरिएका छन्। राजगुठी अधीनस्थ जानकी मन्दिर छुट गुठीमा सञ्चालन हुँदै आएको छ। आर्थिक रूपले सम्पन्न मन्दिरका महन्तका रूपमा रामतपेश्वर दास वैष्णव २०५३ साउन २७ देखि नियुक्त भएका हुन्। जानकी मन्दिरको लालमोहर तथा वैष्णव सम्प्रदायको नीतिअनुसार मटिहानी स्थानका मान महन्त कौशलकिशोर दासले रामतपेश्वरलाई चादर पगरी लगाइदिएका थिए। मन्दिरमा गुरुशिष्यको प्राचीन परम्पराअन्तर्गत महन्तको मृत्युपश्चात् उत्तराधिकारीका रूपमा रामतपेश्वर दास महन्त बने। गुठी संस्थानले मन्दिरका नाममा रहेका जग्गाजमिन, चलअचल सम्पत्ति रेखदेख, सोको आम्दानी खर्च चुस्तदुरुस्त राखी मन्दिर व्यवस्थित रूपमा परिचालन, मन्दिरको सम्पत्ति कुनै पनि तवरले बेचबिखन, दानदातव्य मनखपद्वारा कसैलाई पनि दिन नपाउने प्रक्रिया अनुरूप नै छुट गुठीभित्र राखी सोको जिम्मेवारी महन्तलाई सुम्पिएर काम गराउने गरिएको छ। तर, रामशरण दासदेखि रामतपेश्वरसम्मका कामकारबाही अपारदर्शी पाइएको छ। छुट गुठी भनेको महन्तको निजी गुठी भएको र निजी गुठी हुँदा अचल सम्पत्ति महन्तले आफूखुसी दुरुपयोग गरेको मन्दिर तथा गुठीको जग्गाका संरक्षण र व्यवस्थापनका लागि सिफारिस गर्न २०६२ सालमा गठित उच्चस्तरीय कार्यदलको प्रतिवेदनमा उल्लेख छ। बृहत्तर जनकपुर क्षेत्रअन्तर्गत जनकपुर नगरपालिकाभित्र रहेका पोखरी, पोखरीका डिल, राम, जानकीलगायत मन्दिरको व्यवस्थापन कार्यदलको प्रतिवेदनमा जानकी मन्दिर गुठीको तैनाथी जग्गा होस् वा मन्दिर परिसरको तेलहा, मड्हा, पाकवत्ती, अरगज्जासहित पवित्र तलाउ वा डिल सबैमा महन्त रामतपेश्वरको स्वीकृति, सहमति र समझदारीबाटै कुनै पनि निर्माण कार्य भएको उल्लेख छ। मन्दिरको सम्पूर्ण जग्गा सर्भे नापी खाली रहेकोलाई पुरानो मितिको कबुलियतको कागज लेखी आफ्नो स्वर्गीय गुरु रामशरण दासको नक्कली हस्ताक्षर गरी छाप लगाई रामतपेश्वरले हालसम्मको मनखप बुझेको भरपाई दिई बिक्री गरेको उक्त प्रतिवेदनमा उल्लेख छ। मन्दिरको नाममा रहेको जग्गा, मन्दिरका पोखरी, घर बहाल र भक्तजनको दान चढौना र भेटीबाट मन्दिरलाई बर्सेनि लाखौं आम्दानी हुन्छ। विवाह मण्डपलाई जानकी मन्दिरले वार्षिक लाखौं रुपैयाँमा ठेक्का लगाउने गर्छ। विवाह पञ्चमी, रामनवमी, झुलनोत्सव, परिक्रमाजस्ता उत्सवमा लाखौं दर्शनार्थीबाट प्राप्त हुने चढौना र भेटीको रकमसमेत मन्दिरको आम्दानीको स्रोत हो। यसका अतिरिक्त मन्दिरले निर्माण गरेको भवनबाट प्राप्त हुने बहाल रकम, मन्दिर परिसरमा रहने गरेको पसलबाट प्राप्त हुने बहाल रकम, जग्गाको मनखपबाट प्राप्त हुने ठूलो रकम पनि मन्दिरको वार्षिक आयस्रोत हो। यसप्रकार बर्सेनि लाखौं रुपैयाँ आम्दानी हुने यस मन्दिरको आयव्यय विवरण पनि पारदर्शी नहुने गरेको युवा अभियन्ता सुशील कर्ण बताउँछन्। ६० कोठा रहेको मन्दिरमा शिश महल, गर्भगृह, जानकी संग्रहालय महत्वपूर्ण छन्। मुगल र हिन्दु वास्तुशैलीको अनुपम नमुना रहेको यो मन्दिर जनकपुरको शोभा भए पनि अस्तित्व धरापमा पार्ने गरी श्रीसम्पति बेचबिखन हुँदै आएको छ। महन्त दास भने आफूले मन्दिरको सम्पत्ति कतै कहीँ बेचेको प्रमाणित गरियो भने जस्तोसुकै सजायको भागिदार हुन तयार रहेको बताउँछन्। भन्छन्, मैले मन्दिरको जग्गा वा सम्पत्ति बेचेको प्रमाण कसैले ल्याइदियो भने जस्तोसुकै दण्ड बेहोर्न तयार छु। भारत मध्यप्रदेश लोहागढका साधु सुरकिशोर दास विसं १४१७ मा सीताको स्वर्णमूर्ति खोज्दै जनकपुर आइपुगे। सपनामा सीतामाताले मेरो स्वर्णमूर्ति जहाँ भेटिन्छ, त्यही नै जनकपुर हो भनेपछि उनी मूर्तिको खोजीमा निस्केका थिए। सीताको स्वर्णमूर्ति भेटिएको ठाउँमा उनले कुटी बनाए। र त्यही बस्न थाले। त्यति बेला घना जंगलभित्रको सानो बस्ती थियो, जनकपुर। सीताको स्वर्णमूर्ति भेटिएको खबर फिँजिएपछि भारत मध्यप्रदेशकै टिकमगढकी रानी बृषभानु कुँवर जनकपुर आएर सन्तान प्राप्तिको भाकल गरिन्। सन्तान प्राप्तिपछि रानी बृषभानुले झोपरीमा रहेको सीताको मन्दिरलाई आलिशान बनाइदिइन्। ९ लाख चाँदीका असर्फी खर्चेर सन् १८९४ मा शिलान्यास गरिएको जानकी मन्दिरको निर्माण सन् १९११ मा सकियो।"
सलाम स्वास्थ्यकर्मी !,कोरोनासँग जुध्दै खट्दै
आफैंलाई निषेध गरौं !,"काठमाडौं बाहिरबाट भर्खर ल्याण्ड भएको जहाज। यात्रुहरू भरिभराउ छन्। बालक, युवा र वृद्धहरू एयरपोर्टमा यताउता डुलिरहेको देखिन्छ। जहाजतर्फ जाने गेट खुलेपछि मात्रै एयरलाइन्सले एकएकवटा फेससिल्ड थमायो। केहीले हातमा झुन्ड्याए भने केहीले ब्यागभित्र कोचे। जहाज छेउमा पुग्नासाथ मास्क पनि खोलेर फोटो खिच्नमै व्यस्त देखिए केही यात्रु। जहाजमा पस्नासाथ प्रायःजसोले माक्स र फेससिल्ड भने लगाए। जहाजबाट ओर्लेर काठमाडौं पुगेका यात्रुहरू लगेज रुम पुग्नुअघि नै धमाधम फेससिल्ड उतारेर डस्टबिनमा फालिरहेका थिए। भिडभाडमा ठेलमठेल गर्दै लगेज लिन कुरिरहेका थिए। दूरी कायम गरेर उभिनुपर्छ भन्ने कसैलाई हेक्का थिएन। मुखमा लगाएको मास्क कसैको चिउडोमुनि झुन्डिएको थियो त कसैको मास्क हातमा झुन्डिएको थियो। मानिसहरूको मुखैमा पर्ने गरी खोक्नेहरू पनि त्यही थिए। कोही लापरवाह तरिकाले हाच्छिउँ गरिरहेका थिए। न कसैलाई कोरोना सर्छ भन्ने डर थियो न उपचार नपाएर मर्नुपर्ला भन्ने हेक्का। उनीहरू निस्फिक्री देखिन्थे। राजधानीस्थित विमानस्थलमा देखिएको अस्वाभाविकको दृष्यहरू हुन् यी। चेतना भएकै मानिसको यो गति छ भने अन्यत्र के भइरहेको होला ? सहजै अनुमान गर्न सकिन्छ। कोरोना भाइरस संक्रमणको दोस्रो चरण सुरु भएपछि नेपालमा संक्रमण बढ्दो छ। छिमेकी मुलुक भारतमा कोरोना संक्रमण र मृत्युदर निकै उच्च छ। दैनिक तीन हजार पाँच सयको हाराहारीमा मानिस मरिरहेका छन् भने झन्डै चार लाख मानिस संक्रमित भइरहेका छन्। नेपालमा पनि संक्रमण हुने र मृत्यु हुने मानिसको संख्यामा दिनहुँ वृद्धि भइरहेको छ। यस्तै हेलचेक्र्याई भइरहने हो भने छिमेकी देशकै गति नहोला भन्न सकिन्न। नेपालमै एकातिर कोरोना छ र ? भन्ने दृष्य देखिन्छन् भने अर्कोतिर भेन्टिलेटर र आईसीयूको अभावमा उपचार नपाएर संक्रमितहरू मर्न बाध्य छन्। बिरामीको संख्याको तुलनामा स्वास्थ्यकर्मीहरू निकै कम छन्। हरेक मानिसले आफूलाई नरोकेसम्म कोरोना नियन्त्रणमा नआउने स्वास्थ्यकर्मीहरू बताउँछन्। स्वास्थ्य तथा जनसंख्या मन्त्रालयका अनुसार पछिल्लो २४ घण्टामा मात्रै देशभर ५ हजार ७ सय ६३ जना कोरोना संक्रमित भएका छन्। देशभर संक्रमित हुनेको संख्यामा आधाभन्दा बढी काठमाडौंमा देखिएका छन्। २४ घण्टामा १९ जना संक्रमितको मृत्यु भएको छ। बढीमा ३५ जनासम्मको निधन भइसकेको छ। यो संख्या बढ्ने अनुमान सहजै गर्न सकिन्छ। कोरोना संक्रमणले आजसम्म ३२ सय ९८ जनाले ज्यान गुमाइसकेका छन्। तीन लाख २८ हजार ८ सय ९३ जनामा कोरोना पोजेटिभ देखिएको छ। भिडभाडमा हुने संक्रमणको जोखिमलाई न्युनीकरण गर्न सरकारले बिहीबारदेखि विभिन्न जिल्लामा निषेधाज्ञा जारी गरेको छ। अति आवश्यक नपरी घरबाहिर जान बन्देज गरिएको छ। तर लापरवाही घटेकै छैन, सडकमा कुदिरहेकै छौं। पहिलो चरणको भन्दा यो दोस्रो चरणको संक्रमण निकै खतरा र घातक छ। अघिल्लो चरणमा केही नभएका युवा पनि संक्रमणको शिकार भइरहेका छन्, ज्यान गुमाइरहेका छन्। तरकारी किन्न, खाद्यान्न किन्न, औषधिलगायतको बहाना बनाएर हरेक दिन पटकौंपटक चोक, बजार र पसल पुग्नेलाई सम्झाएर मात्र हुने देखिँदैन। एकजनाको यो लापरवाहीले परिवार र त्यो परिवारका कारण टोलसमाज संक्रमित हुन्छ। उपचार नपाएरै धेरैको ज्यान जान्छ भन्ने बुझेर आफूले आफैंलाई बन्दाबन्दी गर्नु सबैभन्दा बुद्धिमानी देखिन्छ। आफू जोगिऔं र अरूलाई पनि जोगाऔं। योभन्दा उत्तम सूत्र अरू देखिएको छैन। सुरक्षा र सावधानी अपनाएर घरभित्रै बसिरहँदा कोरोना सर्ने सम्भावना असम्भव प्रायः हुन्छ। सरकारले सार्वजनिक तथा निजी सवारी साधन सञ्चालन गर्न रोक लगाएको छ। त्यसलाई मान्नु भनेको आफैं सुरक्षित हुनु हो, अरूलाई सुरक्षित बनाउनु हो। सरकारले पनि आन्तरिक र बाह्य हवाई उडानहरूलाई निर्वाध सञ्चालन गर्नुभन्दा नियन्त्रण गर्नेतर्फ ध्यान दिनुपर्ने अवस्था देखिएको छ। अन्यथा विमानस्थलमा देखिएको भिडभाड र जोखिम कम गर्न अपनाउनुपर्ने सावधानीमा विशेष ध्यान जानुपर्छ। सामान्य सावधानी अपनाउन सक्यौं भने कोरोनाबाट बच्न सकिने अवस्था छ। नागरिकको लापरवाही नै संक्रमण फैलिनुको मुख्य कारण हो, सबैमा चेत आउनु जरुरी भएको छ।"
संक्रमणकै बेला स्कुलको परीक्षा,"ताप्लेजुङ : फुङलिङ नगरपालिका४ क्याम्पस लाइनका दुई कोरोना संक्रमितको पछिल्लो २४ घण्टाभित्र मृत्यु भयो। ८५ वर्षीय वृद्धाको शुक्रबार राति र ६० वर्षीय पुरुषको शनिबार दिउँसो निधन भएको हो। अरू आठ जना सक्रिय संक्रमित छन्। सोही टोलका ५२ वर्षीय अर्का संक्रमित पुरुषको पनि एक साताअघि मृत्यु भएको थियो। सानो टोलका हरेकजसो घरमा संक्रमण फैलिसकेको अवस्थामा बालबालिका भने वार्षिक परीक्षा लेख्न बाध्य छन्। परिवारका सदस्य संक्रमित भएकै घरका बालबालिकासमेत परीक्षा दिन विद्यालय गइरहेका छन्। तर, सामुदायिक र निजी विद्यालयको भने यसमा ध्यान पुगेको छैन। छोरालाई डराउँदैडराउँदै विद्यालय पठाइरहेको अभिभावक किरण पौडेलले बताए। क्याम्पस लाइनबाट भानु माविमा मात्रै १२ जना बालबालिका परीक्षा दिन गइरहेका छन्। अन्य सामुदायिक र निजी विद्यालयमा पनि भइरहेका छन्। गाउँभरि संक्रमण फैलिएको छ। तर, नानीहरूलाई विद्यालय पठाउन बाध्य छौं, पौडेलले भने, अरू बेला भए त नजाऊ भन्न सकिन्थ्यो। परीक्षा नै दिन नजाऊ भन्न पनि सकिएन। महामारीको अवस्थामा परीक्षा रोक्नु भनेर विद्यालयलाई अनुरोध गर्दा पनि नमानेपछि पठाउन बाध्य भएको पौडेलले बताए। डबल मास्क, ग्लोब्स लगाएर छोरालाई विद्यालय पठाएको उनले बताए। फुङलिङ नगरपालिकाले नगरका विद्यालयमा वैशाख १७ गतेदेखि वार्षिक परीक्षा सञ्चालन गरिरहेको छ। जोखिम हुन सक्ने भन्दै मेची सेन्टमेरिज र अक्सफोर्ड आवासीय विद्यालय, सिद्धार्थ एकेडेमी र तमोर अंग्रेजी स्कुलबाहेक सामुदायिक तथा निजी विद्यालयमा परीक्षा भइरहेको छ। विद्यालयबाट संक्रमण फैलने सम्भावना बढी हुने भन्दै सरकारले सबै प्रकारका परीक्षा रोक्न निर्देशन दिएको छ। तर, यहाँका पालिकाले त्यसलाई बेवास्ता गरिरहेका छन्। नगरपालिकाको निर्णयअनुसार परीक्षा सञ्चालन गरिरहेको निजी तथा आवासीय विद्यालय अर्गनाइजेसन नेपाल (प्याब्सन) ताप्लेजुङका अध्यक्ष दिनेश भट्टराईको भनाइ छ। सुरक्षाको मापदण्ड अपनाएका छौं। संक्रमण फैलिएको स्थानका नानीहरूलाई नआउनु भएका छौं, अध्यक्ष भट्टराईले भने, नगरपालिकाले नै परीक्षा लिनु भनेपछि हामीले मानेका हौं। संक्रमण झन् तीव्र भए विद्यार्थीको भविष्य नै अन्योलमा पर्ने भएकाले परीक्षा नरोकेको नगरपालिकाका सामाजिक विकास संयोजक पदमसुन्दर पालुङ्वाको भनाइ छ। लामो समय संक्रमण रोकिएन भने विद्यार्थीको भविष्य अन्योलमा पर्छ। त्यसैले वैशाख २२ गते सक्ने गरी परीक्षा सञ्चालन भइरहेको छ, पालुङ्वाले भने, संक्रमण फैलिएको ठाउँका बालबालिकालाई विद्यालय नपठाउन भनेका छौं। उनीहरूको परीक्षा पुःन लिने प्रबन्ध नगरपालिकाले गर्छ। सम्बन्धित विद्यालयले त्यस्ता विद्यार्थीको पहिचान गरेर नआउन भन्नुपर्ने पालुङ्वाले बताए। जिल्लाका अरू पालिकाले पनि परीक्षा सञ्चालनको तयारी गरेका छन्। मिक्वाखोला गाउँपालिकामा आइतबारदेखि परीक्षा सञ्चालन हुने गाउँपालिकाले जनाएको छ। स्वस्थ्य कार्यालय ताप्लेजुङका जनस्वास्थ्य अधिकृत प्रतिमा खरेलका अनुसार जिल्लामा २० जना कोरोनाका सक्रिय संक्रमित छन्। पछिल्लो हप्ता दिनमा तीन जना संक्रमितको मृत्यु भएको छ। यस्तो अवस्थामा सावधानी अपनाउन आवश्यक रहेको खरेलको भनाइ छ। जिल्लाका केही ठाउँमा संक्रमणले महामारीकै रूप लिने अवस्था आइसकेको छ। स्थिति नियन्त्रण बाहिर जान नदिन सरोकारवाला र सर्वसाधारणले उच्च सावधानी अपनाउन आवश्यक छ, उनले भने। संक्रमण तीब्र रूपमा बढेकाले आइतबार जिल्लास्तरीय कोरोना नियन्त्रण समितिको बैठक बोलाइएको प्रमुख जिल्ला अधिकारी उमेश पाण्डेले बताए। आइतबारको बैठकले संक्रमण कसरी रोक्ने भन्ने विषयमा निर्णय गर्छौं, पाण्डेले भने। सर्वसाधारणले भने जिल्लामा निषेधाज्ञा नै जारी गर्नुपर्ने माग गरेका छन्। शनिबार मिक्वाखोला गाउँपालिकामा २० जनाको स्वाब संकलन गरिएको र आइतबार बिहान क्याम्पस लाइन टोलकै थप शंकास्पदको स्वाब संकलन गरेर परीक्षणका लागि पठाइने स्वास्थ्य कार्यालयले जनाएको छ।"
निरन्तर बिरामीको सेवामा,"धनगढी : डा नीराजन शर्मा पौडेल एकाबिहानै उठ्छन्। आफ्नो नित्यकर्मपछि उनी ८८:३० बजेतिर क्लिनिकमा पुग्छन्। त्यहाँ कुरिरहेका बिरामीको उपचारपछि उनी १० बजे सेती प्रादेशिक अस्पतालमा पुग्छन्। अस्पतालमा उनी नर्मल आईसीयूसहित मेडिसिन विभागमा भर्ना भएका बिरामीलाई राउन्ड गर्छन्। त्यसपछि उनको ओपीडी हुन्छ। ओपीडीमा आएका बिरामी हेर्ने कार्य अपराह्न १ बजेतिर सकिन्छ। त्यसपछि उनी दिउँसो एक घण्टा खाना खान निस्किन्छन्। त्यसपछिको समय उनको फेरि ओपीडीमा रिपोर्ट हेर्नेमा बित्छ। अपराह्न ४ बजेपछि उनी अस्पतालको कोरोना डेडिकेटेड अस्पताल जान्छन्। त्यहाँ रहेका ५५ भन्दा बढी बिरामीको राउन्ड लिन्छन्। त्यसपछि उनी फेरि सेतीको नर्मल आईसीयूमा रहेका बिरामी, मेडिसिन विभागका बिरामीको राउन्ड हुँदै अबेर राति घर पुग्छन्। डा शर्मा मात्रै होइन, सेती प्रादेशिक अस्पतालका चार वरिष्ठ फिजिसियन डा शेरबहादुर कमर, डा सन्तोष पाण्डे र डा निशान भट्टराईको पनि त्यस्तै दिनचर्या छ। सेती अस्पतालमा यी चार वरिष्ठ फिजिसियनले, नर्मल आईसीयू, ओपीडी, मेडिसिन विभाग, सर्पदंश विभाग र त्यसैमा कोभिडको वार्ड पनि हेर्ने गर्छन्। सीमा शर्मा सेती प्रादेशिक अस्पतालकी मेट्रोन हुन्। उनको मातहतमा सेतीमा २४ जना स्टाफ नर्स कार्यरत छन्। उनले १२ जना सेती प्रादेशिक अस्पतालको नर्मल वार्ड र १२ जना कोभिडका लागि खटनपटन गरेकी छन्। कोभिड डेडिकेटेट अस्तालको पनि उनी नर्सिङ विभाग प्रमुख हुन्। बिहानै ९ बजे ड्युटी सुरु हुन्छ, ३ बजे सकिन्छ। तर, परेका बेला जति बेला पनि जानुपर्छ, उनले भनिन्। उनले बिहान ८ देखि दिउँसो २ बजेसम्म चार, २ देखि बेलुकी ८ बजेसम्म चार र बेलुकी ८ देखि बिहान ८ बजेसम्म चार जना गरी नर्सिङ स्टाफको खटन पटन गरेकी छन्। पाँच जनामा कोरोना संक्रमण देखिएको छ। तीमध्ये तीन जना भर्खर नेगेटिभ भएर ड्युटीमा आएका छन्। दुई जना अझै आइसोलेसनमा छन्। एक सिफ्टमा तीन जना स्टाफ नर्सले ५५ जनाभन्दा बढी कोभिडका बिरामीलाई सेवा दिनुपरेको छ, उनले भनिन्। सेती प्रादेशिक अस्पतालको १५ शय्याको आईसीयू, तीन शय्याको भेन्टिलेटर, १० शय्याको हाई डिपेन्डेन्सी युनिट (मोनिटर सहितको अक्सिजनको व्यवस्था) र बाँकी अक्सिजन शय्याहरू तीन जनाले नर्सिङ स्टापले हेरिरहेका छन्। कोरोना डेडिकेटेड अस्पतालमा चार मेडिकल अफिसर पनि छन्। डा पवन जोशी, डा अञ्जली, डा अशोक र डा कृष्ण बोगटीले कोभिडका बिरामीलाई सेवा दिइरहेका छन्। विशेषज्ञ डाक्टरहरू त कन्सल्टमा आउनुहुन्छ। चौबीसै घण्टा खटिने भनेको नर्सिङ स्टाफ हो। तर, बिरामीको चाप यति छ कि धान्नै सकिरहेका छैनौं, मेट्रोन सीमा शर्माले भनिन्। शर्माले कहिलेकाहीँ सोच्दै नसोचेका बिरामीको मृत्युले दुखी बनाउने गरेको बताइन्। कञ्चनपुरका २८ वर्षका एकजना युवा भेन्टिलेटरमा थिए। उनको अक्सिजन लेबल पनि ९७९८ पुगेको थियो। राम्रै थिए। निको हुने आशा थियो। तर, एकाएक उनको स्वास्थ्यमा जटिलता आयो कि शनिबार दिउँसो १ बजे उनले प्राण त्यागे, उनले भनिन्, हामीले उनको शव प्याक गरेर सेनाको टोलीलाई बुझायौं, युवाहरूको मृत्युले चिन्ता लागि रहन्छ। उनले अस्पतालमा रहेको अक्सिजन प्लान्टमा पनि अक्सिजनको लेबल बेलाबेला घटिदिनाले समस्या आउने गरेको बताइन्। अक्सिजन लेबल घटिरहेको हुन्छ, प्लान्टमै समस्या आयो भने हामीले झन के गर्नु ? त्यतिबेला अझ चिन्ता थपिन्छ उनले भनिन्। अस्पतालमा ५० शय्याको कोभिड डेडिकेटेड अस्पताल छ। पहिलो चरणको कोरोनाका बेला ५० शय्या निर्माण भएको उक्त अस्पतालमा ५५ शय्या कोचाकोच गरी राखिएका छन्। त्यसमा पनि ५५ भन्दा बढी बिरामी भर्ना भएका छन्। अक्सिजन आवश्यक भएका संक्रमित आएपछि अस्पतालले फर्काउन सक्दैन। एक शय्यामा दुईतीन जना राखेर पनि उपचार गर्न बाध्य हुनुपरेको उनले बताइन्। चिकित्सकलाई पहिलो चरणको कोरोनाका बेला क्वारेन्टाइनको व्यवस्था गरिएको थियो। तर, यसपालि उनीहरू घरबाटै आएर सेवा दिइरहेका छन्। त्यसैले स्वास्थ्यकर्मीका परिवारका सदस्य पनि संक्रमणको खतरामा छन्। यसपालि क्वारेन्टाइनको पनि सरकारले व्यवस्था गरेको छैन। घरमै बस्ने अनी अस्पतालमा सेवा दिने गरिएको छ, डा नीराजन शर्मा पौडेलले भने। उनले अहिले आएको फरक भेरियन्टको कोरोनाले युवाको बढी मृत्यु भइरहेको बताए। उत्पादनशील युवाहरूको बढी मृत्यु भइरहेको कुरा चिन्ताको विषय हो, उनले भने। अस्पतालमा उपकरणको पनि अभाव छ। सुदूरपश्चिमका लागि रेफरल सेती प्रादेशिक अस्पतालमा १५ वटा आईसीयू र तीनवटा मात्रै भेन्टिलेटर छन्। तर, डा शर्माले भने, उपकरण पनि उपचारको एक महत्वपूर्ण टुल्स त हो तर त्योभन्दा पनि दक्ष जनशक्ति हो। उनले सेतीमा फिजिसियन चिकित्सक, एनेन्थेसियोलोविष्ट, मेडिकल अफिसर र नर्सिङ स्टाप जस्ता जनशक्ति अभाव भएको बताए। चार जना फिसियनलाई दिनभरि कोभिड र नन कोभिड वार्डमा जानु परेको छ, यसले संक्रमण अझ बढ्ने सम्भावना हुन्छ, दुई जना एनेस्थेयिोलोजिष्ट छन, उनीहरूले नर्मल भेन्टिलेटर र कोभिड भेन्टिलेटरमा पनि जानुपर्छ, यसरी उपचार चुस्त हुँदैन डाक्टर नीराजनले भने। उनले कोभिडका बिरामीले समयमै उपचारमा आइदिएको भए मृत्युदर घट्ने बताए। कोरोनाका लक्षण देखिएपछि मानिसहरू परीक्षण नगराएर अरूअरू उपचारतिर लाग्छन्, कोरोना पुष्टि भइसकेपछि पनि जब एकदमै अप्ठेरो हुन्छ अनि मात्रै अस्पताल आउँछन्। सेतीको मेरो अनुभवमा, जति पनि बिरामी आउँछन्, त्यसको अधिकांश आईसीयूमा राख्न लायक भएर आउँछन्, अनि आईसीयू उपलब्ध हँुदैन, यसले मृत्युवरण भइरहेको छ, डाक्टर नीराजनले भने।"
शंकर पोखरेल लुम्बिनी प्रदेशको मुख्यमन्त्री नियुक्त,"बुटवल : शंकर पोखरेल लुम्बिनी प्रदेशको मुख्यमन्त्री नियुक्त भएका छन् । नेपाल कम्युनिस्ट पार्टी (एमाले), लुम्बिनी प्रदेश संसदीय दलका नेता पोखरेललाई प्रदेश प्रमुख धर्मनाथ यादवले मुख्यमन्त्रीमा नियुक्त गरेका हुन् । लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएको छ । पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए । नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीना दिएका थिए । राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन् । अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ ।"
महामारीमै थन्किए भेन्टिलेटर,"ललितबहादुर बुढा। सुर्खेत, गीता कुँवर। अछाम, भरत खड्का। उदयपुर कर्णालीमा कोरोना संक्रमणबाट वैशाख लागेयता शनिबारसम्म १९ जनाको मृत्यु भएको छ। अक्सिजन, आईसीयू र भेन्टिलेटर अभावमा संक्रमितले ज्यान गुमाइरहेका छन्। तर, प्रदेशका विभिन्न जिल्लामा रहेका आईसीयू र भेन्टिलेटर भने थन्किएका छन्। प्रदेशका विभिन्न जिल्ला अस्पतालमा अघिल्लो वर्ष नै पुगेका आईसीयू र भेन्टिलेटर थन्किएका छन्। कोरोना महामारीको दोस्रो लहर सुरु भइसक्दा पनि ती उपकरण जडान गरिएका छैनन्। स्वास्थ्य उपकरण प्रयोगविहीन भएपछि संक्रमितको उपचारमा जटिलता थपिएको हो। सुर्खेत र जुम्लाबाहेक जिल्ला अस्पतालमा रहेका भेन्टिलेटर र आईसीयूका सामग्री दक्ष जनशक्ति अभावका कारण थन्किएका छन्। अक्सिजन, जनशक्ति र भौतिक पूर्वाधार अभावका कारण यी सामान प्रयोगविहीन बनेको सम्बन्धित अस्पतालले जनाएका छन्। जाजरकोटमा भवन नहुँदा जडान गर्न नसकिएको जिल्ला स्वास्थ्य प्रमुख कृष्ण खत्रीले बताए। जनशक्तिसमेत नभएको खत्रीको भनाइ छ। रुकुम पश्चिममा जनशक्ति अभावका कारण प्रयोगमा ल्याउन नसकिएको कोरोना सम्पर्क व्यक्ति ईश्वर रावलले बताए। मुगुमा अलग्गै कक्ष छुट्याइको छ तर दक्ष जनशक्ति नहुँदा प्रयोगमा ल्याउन सकिएको छैन। डोल्पा, कालिकोट, दैलेख र सल्यान अस्पतालमा जनशक्ति अभाव छ। कर्णाली प्रदेशभर ६२ वटा आईसीयू बेड छन्। जसमध्ये हुम्ला, कालिकोट र दैलेखमा पाँचपाँच, मुगु, जाजरकोट, रुकुम पश्चिम र सल्यानमा दुईदुई, प्रदेश अस्पताल सुर्खेतमा २५, कर्णाली स्वास्थ्य विज्ञान प्रतिष्ठान जुम्लामा १० र चौरजहारी अस्पताल रुकुम पश्चिममा चारवटा बेड छन्। जिल्लामै प्राप्त आईसीयू सामग्री र भेन्टिलेटर सञ्चालन नहुँदा गम्भीर प्रकारका संक्रमित उपचारका लागि बाहिर जानुपर्ने बाध्यता छ। प्रदेश सरकारले भने दक्ष जनशक्ति व्यवस्थापन प्रक्रिया अगाडि बढेको जनाएको छ। यसका लागि संघीय सरकारसँग स्वास्थ्यकर्मी मागिएको प्रदेश सरकारका प्रवक्ता मन्त्री विमला केसीले बताइन्। मन्त्री केसीका अनुसार कर्मचारी व्यवस्थापन गरेर जिल्लामा रहेका आईसीयू र भेन्टिलेटर सञ्चालनमा ल्याइनेछ। प्रदेशभर कुल ३४ भेन्टिलेटर बेड छन्। कर्णालीका सात जिल्लामा अक्सिजन प्लान्ट छैन। तर, भएका उपकरण पनि जनशक्ति अभावका कारण प्रयोगविहीन बनेका छन्। जनशक्ति अभावका कारण भेन्टिलेटर र आईसीयू सेवा बन्द भएका हुन्। तर, आपतकालीन अवस्था आए सबै सेवा सञ्चालनमा ल्याउँछौं, आर्थिक मामिला तथा योजनामन्त्री केसीले भनिन्, जटिल प्रकृतिका बिरामीलाई सुविधायुक्त अस्पतालमा पुर्याएर उपचार गर्छाैँ। शनिबारसम्म प्रदेशभर सक्रिय संक्रमितको संख्या १ हजार ६ सय ३३ पुगेको छ। वीरेन्द्रनगरमा मात्र ९ सय ४३ जना संक्रिय संक्रमित छन्। सरकारी तयारी सुस्त हुँदा महामारी नियन्त्रण बाहिर जाने खतरा बढेको छ। अछाममा खिया लाग्दै अछामको जिल्ला अस्पतालमा जोडिएका दुईवटा भेन्टिलेटर र आईसीयूका उपकरणमा खिया लाग्न थालेको छ। प्रदेश स्वास्थ्य तथा आपूर्ति व्यवस्थापन केन्द्रले मंसिरमा उपलब्ध गराएका उक्त उपकरण चलाउन जनशक्ति छैन। भेन्टिलेटर र आईसीयू सञ्चालनमा नआउँदा उपचारमा समस्या भएको अस्पतालले जनाएको छ। यी उपकरण चार महिनादेखि थन्किएका जिल्ला अस्पताल अछामका निमित्त प्रमुख डा अतुल भारद्वाजले बताए। अहिले लक्षण देखिएकालाई मात्र अस्पतालमा राखिएको छ। लक्षण नदेखिएकालाई घरमै अथवा पालिकाले बनाएको आइसोलेसनमा राखिएको छ, डा भारद्वाजले भने। गम्भीर प्रकृतिका बिरामी आए रेफर गर्नुको विकल्प नरहेको उनले बताए। भेन्टिलेटर र आईसीयू त छन् तर सञ्चालन गर्ने जनशक्ति छैन। भेन्टिलेटरका लागि एनेस्थेसियोलोजिष्ट र फिजिसियन चिकित्सक चाहिन्छ। ती दुवै जनशक्ति अछाममा छैन, उनले भने। कोरोनाका मात्रै नभई अन्य प्रकृतिका बिरामीलाई पनि भेन्टिलेटर र आईसीयूमा राखेर उपचार गर्नुपर्ने भए धनगढी वा नेपालगञ्ज रेफर गरिँदै आएको छ। जनशक्ति नहुँदा भेन्टिलेटर व्यार्थै कोरोना भाइरसका बिरामीलाई लक्ष्य गरी स्थापना गरिएको भेन्टिलेटरसहितको आईसीयू जनशक्ति अभावमा एक वर्षदेखि प्रयोगविहीन बनेको छ। पहिलो चरणको कोरोना महामारीका बेला कोरोना विशेष अस्पताल सञ्चालन गर्न स्वास्थ्य मन्त्रालयले अघिल्लो वैशाखमा १ करोड रुपैयाँ निकासा दिएको थियो। प्रदेश सरकारको थप १० लाख रुपैयाँ लागतमा गत भदौमा दुई भेन्टिलेटरसहित पाँच बेडको आईसीयू निर्माण गरिएको अस्पतालका निमित्त मेडिकल सुपरिटेन्डेन्ट डा जीवनारायण मण्डलले बताए। सरकारले उपकरणहरू उपलब्ध गरायो तर त्यसलाई सञ्चालनमा ल्याउने दक्ष जनशक्ति पठाएन, डा मण्डलले भने। तत्काल सञ्चालनका लागि अस्पताल व्यवस्थापन समिति र जिल्ला कोभिड१९ संकट व्यवस्थापन केन्द्रले पटकपटक सम्बन्धित निकायसँग प्राविधिक माग गरे पनि सुनुवाइ नभएको उनको भनाइ छ। उनका अनुसार भेन्टिलेटर सञ्चालन गर्न एक जना एनेस्थेसियोलोजिष्ट (बेहोस गर्ने), एक जना फिजिसिएन, चार जना मेडिकल अफिसर र आठ जना आईसीयू सञ्चालनका लागि तालिम प्राप्त स्टाफ नर्स आवश्यक पर्छ। जनशक्ति अभावमा ठूलो लगानीमा उपकरणसहित तयार पारिएको आईसीयू कक्ष प्रयोगविहीन बन्न पुगेको उनको भनाइ छ। संक्रमणको बढ्दो अवस्थालाई हेर्दा तत्काल तयारी अवस्थामा बस्नुपर्ने देखिन्छ, उनले भने, जनशक्ति नभएसम्म केही गर्न सकिन्न। प्रमुख जिल्ला अधिकारी तुलसीराम सेढाईंले बेल्टारमा रहेको कोभिड अस्पताल र जिल्ला अस्पतालको आईसीयू सञ्चालन गर्न केही दिनअघि प्रदेश मन्त्रालयसँग प्राविधिक र प्रशासनिक खर्च माग गरिएको बताए। सरकारले स्वीकृत दरबन्दीअनुसार चिकित्सकहरूको पदपूर्ति गर्न नसक्दा उदयपुर जिल्ला अस्पतालमा भेन्टिलेटरसहितको उपचार सेवा प्रभावित हुँदै आएको छ। कोरोना महामारीको दोस्रो लहर भयावह हुँदै गएको अवस्थामा दैनिक २ सयको सङ्ख्यामा बिरामी उपचारका लागि आउने गरेको छन्। तर, जिल्ला अस्पतालमा चिकित्सक मात्रै होइन कोरोना परीक्षण गर्ने एन्टिजेन किट र पीसीआर परीक्षण गर्ने ल्याबसमेत छैन। अस्पतालमा हाल ७५ थान पीपीई सेट, २० सिलिन्डर अक्सिजन मात्र रहेको मण्डलले बताए। उनका अनुसार दैनिक १५ सिलिण्डर अक्सिजन उत्पादनका लागि ७६ लाख रुपैयाँ खर्चमा अक्सिजन प्लान्ट स्थापना गर्न टेण्डर आह्वान भइसकेको छ। आगामी असार मसान्तभित्रमा अस्पतालमा अक्सिजन उत्पादन सुरु गरिने उनको भनाइ छ।"
भोकभोकै भौंतारिँदै मजदुरहरू,"काठमाडौं : रामेछापका ४२ वर्षीय सुजन तामाङ काठमाडौंमा ज्यामी काम गर्छन्। सहरको चोकमा बसेर कामको खोजी गर्न लागेको वर्षौं भयो। पछिल्लो पटक उनी डेढ वर्षअघि काठमाडौं आएका हुन्। कमाइ नभएर गाउँ फर्किन सकेका छैनन्। काम पाएको दिन होटलमा खान्छन्। नत्र सडकमै भोकै सुत्छन्। कोरोनाअघि काम पाउन खासै गाह्रो थिएन। तर, कोरोना देखिएपछि काम पाउन धौधौ छ, तामाङ भन्छन्, कहिले कता पुग्यो, कहिले कता दौडियो। सातामा एकदुई दिन काम गरेर टिक्नुपर्ने अवस्था थियो। अहिले त यो पनि ठप्प भयो। गाउँमा श्रीमती र छोराछोरी छन्। भन्छन्, कमाइ नभएपछि गाउँ फर्कन नै लाज लाग्ने रहेछ। काठमाडांै बसेर कमाएको होला भनेर आश गर्छन् । के लैजानु, के पठाउनु। कमाइ हुँदा दुई चार पैसा पठाएको पनि हो। तर, अहिले त घर जाने भाडा छैन। उनी पशुपतिनाथ मन्दिर परिसरमा संस्थाले खाना बाँड्छ भन्ने सुनेर केही दिनअघि यता आइपुगेका रहेछन्। दिनभर यही बस्छन्, कामको खोजी गर्छन्। सानोतिनो काम पाए गरिहाल्छन्। रात परेपछि पाटीपौवामा निदाउँछन्। पशुपति आर्यघाट छेउमै रहेको विश्राम स्थलमा भेटिए रामेछापकै मानबहादुर मगर। उनी बेन्च झुलिरहेका थिए। मैलो ज्याकेट र च्यातिएको चप्पल लगाएका मगर खानाको खोजी गर्दै पशुपति आइपुगेका रहेछन्। उनी पनि सडकमै रात बिताउने मजदुर हुन्। किन त ? भन्छन्, सधैभरि काम पाइँदैन ? गास जुटाउनै मुस्किल हुन्छ ? कसरी तिर्नु काठमाडौंको महँगो कोठा भाडा र खर्च ? यसअघिको लकडाउनमा धेरै मजदुरले रात काट्ने आश्रयस्थलको रूपमा पशुपति मन्दिर परिसर बनाएका थिए। अहिले पनि हरेक दिन खानाको खोजीमा सयौं जना पशुपति पुग्ने गरेका छन्। मानवसेवामा समर्पित केही संघसंस्थाले पशुपति परिसरमा निःशुल्क खाना वितरण गर्दै आइरहेका छन्। शनिबार मे १ अर्थात् अन्तर्राष्ट्रिय मजदुर दिवस। मजदुरको हकहित र अधिकारका लागि विश्वभरमै यो दिवस मनाइने गरेको छ। कोरोना महामारी फैलिएपछि धेरै मजदुरहरूले रोजगारी गुमाएका छन्। त्यसले उनीहरूको दैनिक गुुजारा नै प्रभावित बनेको छ। कोरोना महामारीको दोस्रो लहरले च्याप्दै लगिरहेको छ। सक्रमित हुने र कोरोनाकै कारण मृत्यु हुनेको संख्या बढ्दो छ। यो क्रममा अझ बढी मजदुरले रोजगारी गुमाउने पक्का छ। प्रधानमन्त्री केपी शर्मा ओलीले श्रमिकको न्यूनतम पारिश्रमिक बजेटमार्फत नै पुनरावलोकन गर्ने बताएका छन्। अन्तर्राष्ट्रिय मजदुर दिवसको अवसरमा स्वदेश तथा विदेशमा बस्ने मजदुरलाई शुभकामना सन्देश पठाउँदै आर्थिक वर्ष ०७८७९ देखि लागू हुने गरी श्रमिक र कर्मचारीको न्यूनतम पारिश्रमिक पुनरावलोकन गर्ने घोषणा गरेका हुन्। अब न्यूनतम पारिश्रमिक मासिक १३ हजार ४५० बाट बढाएर १५ हजार पुर्याउने तथा दैनिक पारिश्रमिक ५ सय १७ वाट बढाएर ५७७ पुर्याउने तयारी रहेको प्रधानमन्त्री ओलीले जनाएका छन्। सरकारी घोषणा एकातिर छ भने सहरभरि छरिएर रहेका मजदुरको अवस्था अर्कोतिर। ज्यामी काम गर्ने धेरै मजदुर त दिनभर कमाउने पैसाले एउटा कोठा लिएर सजिलोसँग निदाउने क्षमता पनि राख्दैनन्। इँटा, बालुवा गिटी बोक्ने, डोकोमा सामान पुर्याउने, भारी बोक्नेजस्ता काम गर्ने मजदुर सडकमै जिन्दगी बाँच्न विवस छन्। सरकारी स्तरबाट न उनीहरूको स्वास्थ्य सुरक्षामा ध्यान पुगेको छ न त उनीहरूले पाउने ज्याला नै भरपर्दो र समान छ। गोंगबुबाट बसुन्धरा जाने सडकपेटीमा भेटिए काभ्रेका लालध्वज लामा। मधुमेह र उच्च रक्तचापले हानेर उठ्नै नसक्ने भन्दै उनी सडक पेटीमै आराम गरिरहेका थिए। चाबहिल चोकतिर बसेर ज्यामी काम गर्ने लामा तीन महिनादेखि सडकमा मागेर जीवन चलाइरहेका छन्। कोरोना फैलिएपछि कसैले पनि सहयोग नगरेको उनी सुनाउँछन्। बरु भोकभोकै तीन दिनदेखि सडकमै सुतेको उनको दुखेसो छ। भन्छन्, नजिक जाँदा पनि कोरोना सर्छ भनेर लखेट्छन्। कसलाई भन्नु ? कहाँ जानु ? हिँड्नै सक्दिनँ। काम गर्न सक्दिनँ। कोरोनाले भन्दा पनि खान नपाएर पो मरिन्छ जस्तो छ। पशुपति मन्दिर परिसरको बाटोमा भेटिए सिन्धुपाल्चोकका नानीबाबु कोइराला। ५७ वर्षीय कोइराला हिँड्दाहिँड्दै सडकमै थचक्क बसे। उनी खुट्टा दुखेर हिँड्नै नसक्ने अवस्थामा पुगेको बताउँदै थिए। पशुपति परिसरमा आएको एक साताभन्दा बढी भयो। उच्च रक्तचापका कारण हातले उठाउने कुनै पनि काम गर्न सक्दैनन्। त्रिवि शिक्षण (टिचिङ) अस्पतालमा अपरेसन गर्दा ७० हजार खर्च भयो। साथीहरूले उपचार गरे । काम गरेरै रिन तिरे। निषेधाज्ञाअघि ग्वार्कोमा काम गरिरहेका थिए उनी। लकडाउनको हल्लाले काम बन्द भयो। उनको गास जुटाउने माध्यम रोकियो। भोकले लकडाउन पनि भन्दैन। कोरोनाको डर पनि देख्दैन। उनी भौतारिँदै पशुपति परिसरमा आए। बिहान साँझ खाना बाँडिने रहेछ यहाँ। तर, नानीबाबुलाई थाहा थिएन। केही दिन पशुपतिमै भौतारिए। ज्यामी गरेर जम्मा गरेको १५०० रुपैयाँ पनि आवारा केटाहरूले लुटिदिए। भन्छन्, बलिया केटाहरूको अगाडि म रोगीको के लाग्नु ? च्याप्प समातेर गोजी खोतलेर चोरी गरे। कुनै दयालुले केही खान दियो भने खान्छन्,। कसैले दुई चार पैसा दियो भने लिन्छन्। दुई छोराछोरी लिएर उनकी श्रीमती डेढ वर्षअघि अरुसँग बिहे गरेर गइन्। कामकै सिलसिलामा कहिले बल्खु, हरिसिद्धि, डोको बोक्ने, वाल लगाउने, सिमेन्ट ओर्साने, नानिबाबुले अहिले छोराछोरी पनि भेट्न पाउँदैनन्। श्रीमतीले अर्को बिहे गरेपछि नानिबाबुले कोठा छाडे। भएको सामान तेसै छाडीदिए। सडकमा काम गर्न र सडकमै रात बिताउन थाले। खान नपाएको दिन भोकै सुत्छन् उनी। भन्छन्, गरिब हुनु ठूलो पाप रहेछ।"
प्रदेश प्रमुखसँग लुम्बिनीका ४२ सांसदले गरे बहुमत सरकारको दाबी,"बुटवल : लुम्बिनी प्रदेशसभाका ४२ सदस्यले मुख्यमन्त्री शंकर पोखरेलको शपथ रोक्न प्रदेश प्रमुख धर्मनाथ यादव समक्ष माग गरेका छन्। नेपाली कांग्रेस, नेकपा (माओवादी केन्द्र)सहित दलका सांसदले बहुमत सरकारको दाबी गर्दै मुख्यमन्त्रीको शपथ रोक्न माग गरेका हुन्। आइतबार प्रदेश प्रमुख यादवले शंकर पोखरेललाई पुनः मुख्यमन्त्री पदमा नियुक्त गरे लगत्तै ४२ सांसदले सरकार गठनको दाबी प्रस्तुत गरेका हुन्। पोखरेलले बहुमत सांसदको हस्ताक्षर भन्दै विमलाकुमारी खत्री वलीको पुरानो हस्ताक्षर दुरुपयोग गरेको दाबी गठबन्धनले गरेको छ । मुख्यमन्त्री पोखरेलको शपथ रोक्न नेपाली कांग्रेस, माओवादी केन्द्र, जसपा नेपाललगायत दलका प्रदेशसभा सदस्य रहेका हुन्। विमला खत्री माओवादीमा प्रवेश गरेपछि ८१ सदस्यीय प्रदेशसभामा एमालेको पक्षमा ४० सांसद भएका छन्। जसमध्ये तीनजना सांसदले राजीनामा गरिसकेका छन्। यसले मुख्यमन्त्री पोखरेल पुनः अल्पमतमा देखिएका छन्।"
जानकी मन्दिरका बहुमूल्य सम्पदा सकिँदै,"जनकपुरधाम : जानकी मन्दिर पछिल्लो समय अस्तव्यस्त बनेको छ। मन्दिरका नाममा रहेका जग्गाजमिनदेखि बहुमूल्य गजुर, आभूषण र गहना हराउँदै गएका छन्। महन्तको एकल व्यवस्थापनमा चलेको मन्दिरमा दशकभन्दा बढी समयदेखि न कुनै हिसाब किताब छ न त लेखापरीक्षण नै। मन्दिरमा शोभामान अधिकांश गुम्बज र बुर्जामा प्रयोग गरिएका प्राचीन कलात्मक स्वर्ण गजुर, भगवान् राम, लक्ष्मण र माता जानकीलाई चढाइएका बहुमूल्य आभूषणसमेत हराएका छन्। बहुमूल्य गहना कहाँ र कुन अवस्थामा राखिएका छन् भन्ने प्रश्नको जवाफ न महन्त तपेश्वर दाससँग छ न प्रशासनसँग नै। मन्दिरको उत्तरतर्फको प्रवेशद्वारमाथि रहेको ढुंगाको कलात्मक सिंह जोडीको हीराजडित आँखा पनि चोरिएका छन्। राजगुठी अधीनस्थ जानकी मन्दिर छुट गुठीमा सञ्चालन हुँदै आएको छ। आर्थिक रूपले सम्पन्न मन्दिरका महन्तका रूपमा रामतपेश्वर दास वैष्णव २०५३ साउन २७ देखि नियुक्त भएका हुन्। जानकी मन्दिरको लालमोहर तथा वैष्णव सम्प्रदायको नीतिअनुसार मटिहानी स्थानका मान महन्त कौशलकिशोर दासले रामतपेश्वरलाई चादर पगरी लगाइदिएका थिए। मन्दिरमा गुरुशिष्यको प्राचीन परम्पराअन्तर्गत महन्तको मृत्युपश्चात् उत्तराधिकारीका रूपमा रामतपेश्वर दास महन्त बने। गुठी संस्थानले मन्दिरका नाममा रहेका जग्गाजमिन, चलअचल सम्पत्ति रेखदेख, सोको आम्दानी खर्च चुस्तदुरुस्त राखी मन्दिर व्यवस्थित रूपमा परिचालन, मन्दिरको सम्पत्ति कुनै पनि तवरले बेचबिखन, दानदातव्य मनखपद्वारा कसैलाई पनि दिन नपाउने प्रक्रिया अनुरूप नै छुट गुठीभित्र राखी सोको जिम्मेवारी महन्तलाई सुम्पिएर काम गराउने गरिएको छ। तर, रामशरण दासदेखि रामतपेश्वरसम्मका कामकारबाही अपारदर्शी पाइएको छ। छुट गुठी भनेको महन्तको निजी गुठी भएको र निजी गुठी हुँदा अचल सम्पत्ति महन्तले आफूखुसी दुरुपयोग गरेको मन्दिर तथा गुठीको जग्गाका संरक्षण र व्यवस्थापनका लागि सिफारिस गर्न २०६२ सालमा गठित उच्चस्तरीय कार्यदलको प्रतिवेदनमा उल्लेख छ। बृहत्तर जनकपुर क्षेत्रअन्तर्गत जनकपुर नगरपालिकाभित्र रहेका पोखरी, पोखरीका डिल, राम, जानकीलगायत मन्दिरको व्यवस्थापन कार्यदलको प्रतिवेदनमा जानकी मन्दिर गुठीको तैनाथी जग्गा होस् वा मन्दिर परिसरको तेलहा, मड्हा, पाकवत्ती, अरगज्जासहित पवित्र तलाउ वा डिल सबैमा महन्त रामतपेश्वरको स्वीकृति, सहमति र समझदारीबाटै कुनै पनि निर्माण कार्य भएको उल्लेख छ। मन्दिरको सम्पूर्ण जग्गा सर्भे नापी खाली रहेकोलाई पुरानो मितिको कबुलियतको कागज लेखी आफ्नो स्वर्गीय गुरु रामशरण दासको नक्कली हस्ताक्षर गरी छाप लगाई रामतपेश्वरले हालसम्मको मनखप बुझेको भरपाई दिई बिक्री गरेको उक्त प्रतिवेदनमा उल्लेख छ। मन्दिरको नाममा रहेको जग्गा, मन्दिरका पोखरी, घर बहाल र भक्तजनको दान चढौना र भेटीबाट मन्दिरलाई बर्सेनि लाखौं आम्दानी हुन्छ। विवाह मण्डपलाई जानकी मन्दिरले वार्षिक लाखौं रुपैयाँमा ठेक्का लगाउने गर्छ। विवाह पञ्चमी, रामनवमी, झुलनोत्सव, परिक्रमाजस्ता उत्सवमा लाखौं दर्शनार्थीबाट प्राप्त हुने चढौना र भेटीको रकमसमेत मन्दिरको आम्दानीको स्रोत हो। यसका अतिरिक्त मन्दिरले निर्माण गरेको भवनबाट प्राप्त हुने बहाल रकम, मन्दिर परिसरमा रहने गरेको पसलबाट प्राप्त हुने बहाल रकम, जग्गाको मनखपबाट प्राप्त हुने ठूलो रकम पनि मन्दिरको वार्षिक आयस्रोत हो। यसप्रकार बर्सेनि लाखौं रुपैयाँ आम्दानी हुने यस मन्दिरको आयव्यय विवरण पनि पारदर्शी नहुने गरेको युवा अभियन्ता सुशील कर्ण बताउँछन्। ६० कोठा रहेको मन्दिरमा शिश महल, गर्भगृह, जानकी संग्रहालय महत्वपूर्ण छन्। मुगल र हिन्दु वास्तुशैलीको अनुपम नमुना रहेको यो मन्दिर जनकपुरको शोभा भए पनि अस्तित्व धरापमा पार्ने गरी श्रीसम्पति बेचबिखन हुँदै आएको छ। महन्त दास भने आफूले मन्दिरको सम्पत्ति कतै कहीँ बेचेको प्रमाणित गरियो भने जस्तोसुकै सजायको भागिदार हुन तयार रहेको बताउँछन्। भन्छन्, मैले मन्दिरको जग्गा वा सम्पत्ति बेचेको प्रमाण कसैले ल्याइदियो भने जस्तोसुकै दण्ड बेहोर्न तयार छु। भारत मध्यप्रदेश लोहागढका साधु सुरकिशोर दास विसं १४१७ मा सीताको स्वर्णमूर्ति खोज्दै जनकपुर आइपुगे। सपनामा सीतामाताले मेरो स्वर्णमूर्ति जहाँ भेटिन्छ, त्यही नै जनकपुर हो भनेपछि उनी मूर्तिको खोजीमा निस्केका थिए। सीताको स्वर्णमूर्ति भेटिएको ठाउँमा उनले कुटी बनाए। र त्यही बस्न थाले। त्यति बेला घना जंगलभित्रको सानो बस्ती थियो, जनकपुर। सीताको स्वर्णमूर्ति भेटिएको खबर फिँजिएपछि भारत मध्यप्रदेशकै टिकमगढकी रानी बृषभानु कुँवर जनकपुर आएर सन्तान प्राप्तिको भाकल गरिन्। सन्तान प्राप्तिपछि रानी बृषभानुले झोपरीमा रहेको सीताको मन्दिरलाई आलिशान बनाइदिइन्। ९ लाख चाँदीका असर्फी खर्चेर सन् १८९४ मा शिलान्यास गरिएको जानकी मन्दिरको निर्माण सन् १९११ मा सकियो।"
लुम्बिनी प्रदेशका मुख्यमन्त्री शंकर पोखरेलले लिए शपथ,"बुटवल : आइतबार बिहान राजीनामा गरेर दिउँसो पुनः नियुक्ति पाएका लुम्बिनी प्रदेशका मुख्यमन्त्री शंकर पोखरेलले पद तथा गोपनीयताको शपथ लिएका छन् । भर्खरै पोखरेलले लुम्बिनी प्रदेश मुख्यमन्त्री तथा मन्त्रिपरिषद कार्यालयमा प्रदेश प्रमुखबाट शपथ लिएका हुन् । प्रदेश प्रमुखको कार्यालयमा विपक्षी सांसदले शपथ राेक्न धर्ना दिएपछि पोखरेलले मुख्यमन्त्रीको कार्यालयमै शपथ लिएका हुन् । दिउँसो मात्र नेपाल कम्युनिस्ट पार्टी (एमाले), लुम्बिनी प्रदेश संसदीय दलका नेता पोखरेललाई प्रदेश प्रमुख धर्मनाथ यादवले मुख्यमन्त्रीमा नियुक्त गरेका हुन् । लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी दिएको हो । पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए । नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीना दिएका थिए । राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन् । अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ ।"
मुख्यमन्त्रीको शपथ रोक्न प्रदेश प्रमुखको कार्यालयमा विपक्षी सांसदको धर्ना,"बुटवल : लुम्बिनी प्रदेशका नवनियुक्त मुख्यमन्त्री शंकर पोखरेलको शपथ रोक्न विपक्षी सांसदले धर्ना सुरु गरेका छन्। प्रदेश प्रमुखको कार्यालय परिसरमा बसेर विपक्षी दलका सांसदले मुख्यमन्त्रीको शपथ रोक्न दबाब दिएका हुन्। लुम्बिनी प्रदेशसभाका ४२ सदस्यले मुख्यमन्त्री शंकर पोखरेलको शपथ रोक्न प्रदेश प्रमुख धर्मनाथ यादव समक्ष माग गर्दै धर्ना सुरु गरेका हुन्। आइतबार प्रदेश प्रमुख यादवले शंकर पोखरेललाई पुनः मुख्यमन्त्री पदमा नियुक्त गरे लगत्तै ४२ सांसदले सरकार गठनको दाबी प्रस्तुत गरिसकेका छन्। पोखरेलले बहुमत सांसदको हस्ताक्षर भन्दै विमलाकुमारी खत्री वलीको पुरानो हस्ताक्षर दुरुपयोग गरेको दाबी गठबन्धनले गरेको छ। मुख्यमन्त्री पोखरेलको शपथ रोक्न नेपाली कांग्रेस, माओवादी केन्द्र, जसपा नेपाललगायत दलका प्रदेशसभा सदस्य धर्नामा बसेका हुन्। विमला खत्री माओवादीमा प्रवेश गरेपछि ८१ सदस्यीय प्रदेशसभामा एमालेको पक्षमा ४० सांसद भएका छन्। जसमध्ये एक जनाले राजीनामा दिएका छन् भने दुई जनाले मुख्यमन्त्रीको साथ छोडेका छन्। कपिलवस्तु क्षेत्र नम्बर १ (क) बाट निर्वाचित दुगनारायण पाण्डेय जसले राजीनामा दिएका छन्। कपिलवस्तु क्षेत्र नम्बर २ (ख) बाट निर्वाचित धर्मबहादुरलाल श्रीवास्तव र नवलपरासी पश्चिमका अजय शाहीले भने मुख्यमन्त्री शंकर पोखरेलको कित्ता छोडेका छन्। यसले मुख्यमन्त्री पोखरेल पुनः अल्पमतमा देखिएका छन्। जसपाका चारजना सभासद्को पद रिक्त भएसँगै प्रदेश सभामा सदस्य संख्या घटेर ८१ पुगेपछि मुख्यमन्त्री पोखरेलले एमाले एक्लैसँग ४१ सांसद रहेको भन्दै एक दलको बहुमतको सरकार बनाउने भन्दै राजीनामा दिएका थिए। उनले पेस गरेको दाबीअनुसार तत्कालै उनलाई मुख्यमन्त्री नियुक्त गरिएको थियो। तर एक सांसदको राजीनामा र दुई सांसदले साथ छोडेपछि उनले पुनः बहुमत गुमाएका छन्। यो सँगै उनको नियुक्ति विवादमा परेको छ। विपक्षीले उनको नियुक्ति असंवैधानिक भएकोले बदर हुनुपर्ने माग गरेका हुन्। लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएका हुन्। पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए। नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीनामा दिएका थिए। राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन्। अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ। सांसदको राजीनामा आएपछि भने पोखरेलको मुख्यमन्त्री पद पुन धरापमा पर्ने देखिएको छ।"
राष्ट्रपतिबाट वैशाख २७ गतेका लागि संसद् अधिवेशन आह्वान,काठमाडौं : प्रधानमन्त्री केपी शर्मा ओलीले विश्वासको मत लिने प्रयोजनका लागि राष्ट्रपतिबाट प्रतिनिधिसभाको अधिवेशन आह्वान भएको छ । आइतबार साँझ राष्ट्रपति विद्यादेवी भण्डारीले प्रतिनिधिसभाको अधिवेशन आह्वान गरेकी हुन् । राष्ट्रपति कार्यालयका सहायक प्रवक्ता केशवप्रसाद घिमिरेले वैशाख २७ गते सोमबार दिउँसो १ बजेका लागि राष्ट्रपतिबाट संसद अधिवेशन आह्वान भएको जानकारी गराएका हुन् ।
वैशाख २७ गते संसद्को अधिवेशन बोलाउन सिफारिस,काठमाडौं : सरकारले वैशाख २७ गते संसदको अधिवेशन बोलाउन राष्ट्रपति विद्यादेवी भण्डारीसमक्ष सिफारिस गरेको छ । संसद्को बर्खे (बजेट) अधिवेशन बोलाउन राष्ट्रपतिसमक्ष सिफारिस गरेको हो । आइतबार प्रधानमन्त्रीको सरकारी निवास बालुवाटारमा बसेको मन्त्रिपरिषद् बैठकले संसद अधिवेशन बोलाउन आह्वास गर्ने र विश्वासको मत लिने निर्णय गरेको हो । त्यसैगरी सरकारले कोरोना भाइरस (कोभिड१९) रोकथाम तथा नियन्त्रणका लागि आन्तरिक हवाई उडानसमेत बन्द गर्ने निर्णय गरेको छ । संक्रमण तीब्र रुपमा फैलिएको भन्दै सरकारले हवाई उडान बन्द गर्ने निर्णय गरेको हो । यसअघि विभिन्न जिल्लामा निषेधाज्ञा जारी गर्दै सरकारले अन्य सवारी आवागमन ठप्प बनाए पनि हवाई मार्ग खुला राखेको थियो ।
अल्पमतमा रहेको व्यक्तिले सरकार बनाउनु अनैतिक र असंवैधानिक : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले अल्पमतमा परेको व्यक्तिले संविधानको धारा १६८ (१) अनुरुप सरकार गठन गर्नु अनैतिक र असंवैधानिक भएको बताएका छन्। अल्पमतमा परेका लुम्बिनी प्रदेशका मुख्यमन्त्री शंकर पोखरेलले अविश्वासको प्रस्ताव छल्न राजीनामा दिएर पुनः नियुक्त हुँदै सरकार गठन गनर्नु आश्चर्य र हास्यास्पद मात्र नभएर अनैतिक र असंवैधानिक भएको प्रचण्डले बताएका हुन्। राजीनामालाई सकारात्मक रुपमा लिन सकिन्छ तर अल्पमतमा रहेका व्यक्तिले नै पुनः संविधानको धारा १६८ (१) अनुरुपका सरकार गठनको दाबी गर्नु आश्चर्य र हास्यास्पद मात्र होइन अनैतिक र असंवैधानिक छ, प्रचण्डले भनेका छन्। प्रचण्डले आइतबार गठबन्धनमा रहेका दलहरु नेपाली कांग्रेस, नेकपा (माओवादी केन्द्र), जनता समाजवादी दल, राष्ट्रिय जनमोर्चा र अन्य स्वतन्त्र हैसियतका बहुमत सांसदहरुले हस्ताक्षर सहितको निवेदन मात्र नभएर भौतिक रुपमै प्रदेश प्रमुख समक्ष उपस्थित हुँदा पनि पोखरेललाई नियुक्त गर्नु गलत भएकोसमेत बताएका छन्। उनले बहुमत सांसदहरुका समर्थन रहेका अविश्वास प्रस्तावमा प्रस्तावित गरिएका मुख्यमन्त्रीका दाबेदार कुलप्रसाद केसीलाई संविधानको धारा १६८ (२) अनुरुप मुख्यमन्त्रीमा नियुक्ति गर्नुको बदला प्रदेश प्रमुखले अल्पमतमा रहेका शंकर पोख्रेललाई संविधानको धारा १६८ (१) अनुरुप नियुक्त गर्नु गलत भएको बताएका हुन्। उनले यो असंवैधानिक कदमको निन्दासमेत गरेका छन्।उक्त असंवैधानिक र अलोकतान्त्रिक निर्णयको हामी निन्दा गर्दछौं, प्रचण्डले भनेका छन्। उनले संविधान र लोकतन्त्रको मर्यादा कायम गर्न लुम्विनी प्रदेश प्रमुखको गम्भीर ध्यानाकर्षण समेत गराएका छन्। प्रेस वक्तव्य लुम्बिनी प्रदेशका मुख्यमन्त्री शंकर पोखरेलमाथि राखिएको अविश्वासको प्रस्ताव, विशेष अधिवेशनको आव्हान, मुख्यमन्त्रीको राजीनामा, अल्पमतमा रहेका शंकर पोखरेललाई बहुमत प्राप्त दलको नेताको हैसियतमा गराइएको मुख्यमन्त्रीको नियुक्ति र ४२ जना प्रदेश सभा सदस्यहरुको बहुमत हस्ताक्षर सहित प्रदेश प्रमुख समक्ष सपथ ग्रहण रोकी नियुक्ति बदरको निम्ति भइरहेको संघर्षप्रति हाम्रो गम्भीर ध्यानाकर्षण भएको छ ।प्रदेश सभाका सांसदहरुले २०७८ बैशाख ६ गते प्रदेश सरकारका विरुद्धमा अविश्वास प्रस्ताव दर्ता गरी विशेष अधिवेशनको माग गरेका थिए र आज १९ गतेबाट विशेष अधिवेशन थियो । लोकतान्त्रिक प्रक्रियाबाट अविश्वास प्रस्तावको सामना गर्नुको बदला अल्पमतमा रहेका मुख्यमन्त्रीले आफ्नो पदबाट राजीनामा दिई संसदको काम कारबाहीलाई अवरुद्ध गरे ।राजीनामालाई सकारात्मक रुपमा लिन सकिन्छ तर अल्पमतमा रहेका व्यक्तिले नै पुनः संविधानको धारा १६८ (१) अनुरुपका सरकार गठनको दाबी गर्नु आश्चर्य र हास्यास्पद मात्र होइन अनैतिक र असंवैधानिक छ । तत्कालै आजै गठबन्धनमा रहेका दलहरु नेपाली कांग्रेस, नेकपा (माओवादी केन्द्र), जनता समाजवादी दल, राष्ट्रिय जनमोर्चा र अन्य स्वतन्त्र हैसियतका बहुमत सांसदहरुले हस्ताक्षर सहितको निवेदन मात्र होईन, भौतिक रुपमै प्रदेश प्रमुख समक्ष उपस्थित भए । यसरी बहुमत सांसदहरुका समर्थन रहेका अविश्वास प्रस्तावमा प्रस्तावित गरिएका मुख्यमन्त्री कुलप्रसाद केसीलाई संविधानको धारा १६८(२) अनुरुप मुख्यमन्त्रीमा नियुक्ति गर्नुको बदला प्रदेश प्रमुखले अल्पमतमा रहेका (३७ जनाका समर्थन) शंकर पोख्रेललाई संविधानको धारा १६८ (१) अनुरुप नियुक्ति गरे । उक्त असंवैधानिक र अलोकतान्त्रिक निर्णयको हामी निन्दा गर्दछौं । प्रदेश प्रमुखको कार्यालयमा सांसदहरुबाट भइरहेको संघर्षप्रति ऐक्यवद्धता जनाउँछौं । प्रदेश प्रमुखलाई आफूबाट भएको गलत निर्णयलाई सच्चाई गठबन्धन सरकार गठनका दावेदार कुलप्रसाद केसीलाई नियुक्ति र सपथ ग्रहण गराई संविधान र लोकतन्त्रको मर्यादा कायम गर्न लुम्विनी प्रदेश प्रमुखको गम्भीर ध्यानाकर्षण गर्दछौं ।१९ बैशाख, २०७८पुष्पकमल दाहाल प्रचण्डअध्यक्ष"
लुम्बिनीमा सत्ताको बलमिच्याईमा संविधानको ठाडो उलंघन भयो : देउवा,"काठमाडौं : नेपाली कांग्रेसका सभापति शेरबहादुर देउवाले आइतबार लुम्बिनी प्रदेशमा देखिएको राजनीतिक घटनाक्रमलाई अलोकतान्त्रिक र असंवैधानिक भनेका छन्। मुख्यमन्त्री शंकर पोखरेलले अविश्वासको प्रस्तावलाई छल्न राजीनामा दिएर पुनः मुख्यमन्त्रीमा नियुक्त भएको घटना गलत भएको देउवाको ठहर छ। देउवाले यो घटनाक्रमको निन्दासमेत गरेका छन्। लुम्बिनी प्रदेशमा आज भएको समग्र घटनाक्रमलाई नेपाली कांग्रेसले गम्भीरतापूर्वक लिएको छ, देउवाले विज्ञप्ति सार्वजनिक गर्दै भनेका छन्, संविधानको ठाडो उल्लंघन, बलमिच्याईं र घोर अलोकतान्त्रिक प्रवृत्तिको म कडा निन्दा र भत्सर्ना गर्दछु। विज्ञप्ति लुम्बिनी प्रदेशमा आज भएको समग्र घटनाक्रमलाई नेपाली कांग्रेसले गम्भीरतापूर्वक लिएको छ । संविधानको ठाडो उल्लंघन, बलमिच्याईं र घोर अलोकतान्त्रिक प्रवृत्तिको म कडा निन्दा र भत्सर्ना गर्दछु । नेकपा एमालेले प्रदेश सभामा प्रष्ट बहुमत गुमाएको तथ्य बुझेर नै अविश्वास प्रस्ताव छलेका मुख्यमन्त्रीसंग बहुमत छ भनेर मान्नु र पुनः मुख्य मन्त्री नियुक्ति गरिनु राजनैतिक, नैतिक र संवैधानिक कुनै पनि कोणबाट तर्कसंगत छैन । नेकपाबाट निर्वाचित एक सांसदले माओवादी संलग्नता प्रष्ट गरेको, एमालेबाट निर्वाचित एक सांसदले सांसद पदबाट नै राजीनामा गरेको अनि नेपाली कांग्रेस, नेकपा माओवादी, जसपा र राजमो लगायतका दलले वैकल्पिक मुख्यमन्त्री प्रस्तावित गरिसकेको स्थितिमा संसदीय मुल्य मान्यता विपरीतको ब्यवहार प्रस्तुत हुनु लज्जास्पद र आपत्तिजनक छ । संविधान बमोजिम संसदमा अविश्वास प्रस्तावको प्रक्रिया अघि बढेको अवस्थामा त्यसलाई निष्कर्षमा नपुयाई राजीनामाको नाटक गर्नु र प्रदेश अधिवेशन अन्त्य गर्नु नेपालको संविधान एवं संसदीय मुल्यमान्यता, विधि र पद्धतिको ठाडो उल्लंघन हो ।केन्द्रमा प्रस्तुत हुंदै आएको अधिनायकवादी चरित्रको अर्को संस्करण लुम्बिनी प्रदेशमा प्रस्तुत हुनु अत्यन्तै गम्भीर छ । बलमिच्याईंले मिचिएको विधि र प्रक्रियालाई अविलम्ब सुचारू गरेर संसदको बहुमत अनुरुप नयाँ सरकारका लागि मार्गप्रशस्त गर्न म चेतावनी सहित अपील गर्दछु ।जय नेपाल ।शेरबहादुर देउवासभापति"
सूचना प्रविधिको प्रयोगबाट सरकारी सेवालाई पेपरलेस र फेसलेस बनाउनुपर्छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सूचना प्रविधिको उच्चतम उपयोग तथा सदुपयोग गरी सरकारी सेवालाई पेपरलेस र फेसलेस बनाउने बताएका छन्। चौथो राष्ट्रिय सूचना तथा सञ्चार प्रविधि दिवस, २०७८ का अवसरमा आज सूचना तथा सञ्चार मन्त्रालयले आयोजना गरेको कार्यक्रममा बालुवाटारबाट भर्चुअल रुपमा उद्घाटन गर्दै भने, 'आम नागरिकलाई कम समय र कम लागतमा विना झन्झट र विना हैरानी सहज, सरल र सुलभ रुपमा सेवा प्रदान गर्न सहज हुनेछ, जो जहाँ रहे पनि फेस टू फेस सम्पर्क, सरसल्लाह, छलफल, परामर्श गर्ने अवसर प्राप्त भएको छ ।' प्रधानमन्त्री ओलीले पूर्वपश्चिम र उत्तरदक्षिण एवं जिल्ला सदरमुकाम जोड्ने सूचना महामार्ग, निर्माण र विस्तारको कार्य द्रुततर रुपमा अगाडि बढाइएको जानकारी गराए । उनले भने, 'सबै स्थानीय तह, वडा कार्यालय, सामुदायिक विद्यालय, स्वास्थ्य केन्द्रसम्म सूचना प्रविधि पूर्वाधारको पहुँच सुनिश्चित गर्ने, उपरोक्त स्थानमा ब्रोडब्यान्ड इन्टरनेट सेवा पुर्याउने र प्रत्येक स्थानीय तहमा सूचना प्रविधि केन्द्र स्थापना र सञ्चालन गर्ने गरी कार्य अगाडि बढाइएको छ । सूचना तथा सञ्चार प्रविधिमा भएको तीव्र विकासले गर्दा समग्र विश्व नै एक गाउँमा रुपान्तरण भएको उल्लेख गर्दै प्रधानमन्त्रीले ओलीले आर्थिक सामाजिक रुपान्तरण एवं दिगो विकासका बृहत्तर लक्ष्य हासिल गर्न अवलम्बन गरिएका रणनीतिको केन्द्रमा सूचना तथा सञ्चार प्रविधि रहँदै आएको बताए। विश्वव्यापी रुपमा सूचना तथा सञ्चार प्रविधिको बढ्दो प्रयोगले राज्य व्यवस्थाको सञ्चालन, विकासको व्यवस्थापन, सार्वजनिक सेवा, सूचना प्रवाह एवं सामाजिक अन्तरक्रियालगायतका विषयमा आधारभूत परिवर्तन आएको उनको भनाइ थियो । 'डिजिटल पूर्वाधार तथा प्रविधिको विकास एवं विस्तार गरी अर्थतन्त्रमा सञ्चार तथा सूचना प्रविधिको योगदान बढाउने र सुशासन, समृद्धि र विकासका लागि नेपाल सरकारले रुपान्तरणकारी आयोजनाका रुपमा डिजिटल नेपाल फ्रेमवर्क, २०७६ कार्यान्वयनमा ल्याएको छ, प्रधानमन्त्री ओलीले भने, 'डिजिटल नेपाल फ्रेमवर्कअन्तर्गत शिक्षा, स्वास्थ्य, कृषि, ऊर्जा, पर्यटन, सहरी पूर्वाधार, वित्त, डिजिटल फाउन्डेशनलगायत आठ क्षेत्र र असी वटा डिजिटल पहलहरु समेटिएका छन् ।' समृद्ध नेपालको आधार सूचना तथा सञ्चार प्रविधिको विस्तार भन्ने मूल नाराका साथ मनाउन लागिएको चौथो राष्ट्रिय सूचना तथा सञ्चार प्रविधि दिवस, २०७८ का अवसरमा प्रधानमन्त्री ओलीले देश तथा विदेशमा रहेका समस्त नेपाली दिदीबहिनी तथा दाजुभाइमा शुभकामनासमेत व्यक्त गरे। प्रधानमन्त्री ओलीले सूचना तथा सञ्चार प्रविधिको बढ्दो प्रयोग, निरन्तर विकास, विस्तार एवं गतिशीलताबाट प्राप्त अवसरको उच्चतम सदुपयोग गर्दै समृद्ध नेपाल सुखी नेपालीको दीर्घकालीन लक्ष्य पूरा गर्न सहयोग पु याउन आग्रह गरे । साथै उनले सूचना तथा सञ्चार प्रविधिक्षेत्रसँग सम्बद्ध सबै सङ्घ, संस्था, निकाय, निजी क्षेत्र, सेवा प्रदायक तथा सबै सरोकारवालालाई समन्वय, सहकार्य र साझेदारीका लागि अनुरोध गरे। 'इन्टरनेटलाई अत्यावश्यक सेवामा समावेश गरिएको छ, नीतिगत तथा कानूनी सुधारमार्फत सूचना प्रविधि क्षेत्रमा थप लगानीको वातावरण निर्माण गरिएको छ, प्रधानमन्त्री ओलीले भने, 'साइबर अपराध नियन्त्रण तथा साइबर सुरक्षा र सरकारी डाटाको सुरक्षामा विशेष ध्यान केन्द्रित गरिएको छ ।' सूचना तथा सञ्चार प्रविधिको उपयोगलाई बढी विश्वसनीय, सुरक्षित र पहुँचयोग्य बनाउन सरकारले नियमनकारी व्यवस्थालाई प्रभावकारी तुल्याउँदै लगेको र सूचना प्रविधिसम्बन्धी विधेयक सरकारले सङ्घीय संसद्मा पेश गरिसकेको समेत प्रम ओलीले जानकारी दिए । दिवसका अवसरमा सरकारी सेवालाई बढी प्रविधिमैत्री बनाउन केही महत्वपूर्ण घोषणासमेत भएको छ । यस अगाडि नागरिक एपको बेटा भर्सन रिलिज गरिएकामा आजदेखि यसलाई औपचारिक रुपमै सार्वजनिक गरिएको छ । प्रधानमन्त्री ओलीले विश्वव्यापी कोभिड१९ को महामारीका कारणले अवरुद्ध विद्यालयको पठनपाठनलाई वैकल्पिक माध्यमबाट सुचारु गर्न आवश्यक पर्ने सूचना प्रविधिसम्बन्धी पूर्वाधार निर्माण तथा विद्यार्थीलाई आवश्यक सीमको व्यवस्था मिलाइएको जानकारी दिए। कोभिड१९ महामारीको कठिन समयमा सूचना तथा सञ्चार प्रविधिको माध्यमबाट जीवनरक्षाका लागि सुरक्षित रहन, सतर्कता अपनाउन, सचेतना जगाउने कार्यमा महत्वपूर्ण सफलता प्राप्त भएकाले वर्तमान कठिन परिस्थितिमा सञ्चार तथा सूचना प्रविधिको महत्व र आवश्यकता अझै बढेको तथ्य उनले प्रस्ट पारे। नागरिक एपको औपचारिक रुपमा सार्वजनिक प्रधानमन्त्री केपी शर्मा ओलीले राष्ट्रिय सूचना तथा सञ्चार प्रविधि दिवसकै अवसर पारेर नागरिक एप औपचारिक रुपमा सार्वजनिक गरे । चौथो राष्ट्रिय सूचना तथा सञ्चार प्रविधि दिवस, २०७८ का अवसरमा उनले उक्त एपको औपचारिक उद्घाटन गरे। उक्त एपबाट उनले नेपाल बैंक लिमिटेड र सिद्धार्थ बैंक लिमिटेडमा खातासमेत खोले। 'सम्पूर्ण सरकारी सेवालाई एउटै एपमार्फत उपलब्ध गराउने उद्देश्यसहित नागरिक एप तयार भएको हो, प्रधानमन्त्री ओलीले भने । अहिले उक्त एपमा स्थायी लेखा नम्बर लिने, बैंक खाता खोल्न सकिने, सवारी कर तिर्ने, केवाइसी अद्यावधिक गर्न सकिने, पुलिस क्लियरेन्स रिपोर्ट प्राप्त गर्ने, स्वास्थ्य बीमा, नागरिक लगानी कोष, कर्मचारी सञ्चय कोष र शैक्षिक प्रमाणपत्रसम्बन्धी विवरण हेर्ने सुविधा उपलब्ध भइसकेको र आगामी दिनमा क्रमशः अन्य सरकारी सेवासमेत एपमा थप गर्दै लगिने बताइएको छ । एपको प्रयोगले कागजात बोकेर सरकारी कार्यालय पिच्छे धाउनुपर्ने झन्झटबाट नागरिक मुक्त हुने, सरकारी काम कारबाहीलाई छिटोछरितो र पारदर्शी बनाउन सहयोग पुग्ने, भ्रष्टाचारमुक्त नेपालको सरकारी लक्ष्य हासिल गर्न एप महत्वपूर्ण कडी बन्ने प्रधानमन्त्रीले विश्वास व्यक्त गरे। । 'घरमै बसेर अनलाइनमार्फत नै सरकारी सेवा लिन सकिने यो एपले नेपालको सार्वजनिक सेवा सुधारमा युगान्तकारी परिवर्तन ल्याउने विश्वास मैले लिएको छु,' उनले भने। सिंहदरबारमा रहेको डाटा सेन्टरको क्षमता अभिवृद्धि गरिनाका साथै सातवटै प्रदेशमा डाटा सेन्टर निर्माण गर्ने अवधारणाअनुरुप हाल ललितपुरको खुमलटार र बाँकेको कोहलपुरमा डाटा सेन्टर निर्माणको कार्य अगाडि बढाइएको समेत उहाँले जानकारी दिए । 'महत्वपूर्ण सार्वजनिक तथा धार्मिक स्थलमा निःशुल्क वाइफाइ हटस्पटको व्यवस्था गरिएको छ, सरकारी कार्यालयमा अटोमेशन प्रणाली र कागजरहित सरकारको अवधारणा कार्यान्वयन गर्न प्रक्रिया शुरु गरिएको छ', प्रधानमन्त्री ओलीले भने, 'नेपाल दूरसञ्चार कम्पनीमार्फत फाइभ जी परीक्षणको कार्य अगाडि बढाइएको छ ।' जनगुनासो व्यवस्थापनका लागि हेलो सरकार, नीति कार्यक्रमको अनुगमन तथा प्रगति मापन गर्न अनुगमन पोर्टल, विकास कार्यको प्रगति अनुगमनका लागि अत्याधुनिक एक्शन रुम, अध्यागमनमा अत्याधुनिक आवागमन रेकर्ड प्रणालीका लागि नेपाली पोर्ट, राष्ट्रिय परिचयपत्रसमेत एपबाटै हेर्न सकिनेछ । त्यस्तै वैदेशिक अनलाइन श्रम स्वीकृति प्रणाली, अनलाइन कन्सुलर सेवा, राजश्व चुहावट रोक्न मालवस्तु तथा ढुवानी साधनको अनुगमन प्रणाली (भिसिटिएस), मालपोत कार्यालयका किताबी अभिलेखलाई विद्युतीय रुपान्तरण गरी आम नागरिकलाई सेवामा सोझै पहुँच दिन पब्लिक एक्सेस मोडेल, भूमि सूचना पद्धति, मेरो कित्ता कार्यक्रम, डिजिटल माटो नक्सालगायतका कार्य सूचना प्रविधिको प्रयोगमार्फत सफल रुपमा अगाडि बढिसकेका छन् । स्थानीय तहको सेवालाई नागरिक एपमा आबद्ध गर्ने, डाटा सेन्टर तथा इन्टरनेट एक्सचेन्ज सेन्टर विस्तार गर्ने, अनलाइन बैक खाता खोल्ने, अनलाइन सवारी कर तिर्ने, अनलाइन फारम भर्ने काम हुनेछ । सबै स्थानीय तहका वडा कार्यालय, सामुदायिक विद्यालय र स्वास्थ्य केन्द्रसम्म डिजिटल नेपालको पूर्वाधार निर्माणका लागि इन्टरनेट पहुँच पुर्याउने, प्रदेश नं १, २, कर्णाली प्रदेश र सुदूरपश्चिमका सबै जिल्लामा निःशुल्क सीम कार्ड वितरण गर्ने, नेपाल टेलिकममार्फत फाइभ जी परीक्षणको कार्य अगाडि बढाउने, नेपाल टेलिकमद्वारा एप परीक्षणका रुपमा सञ्चालनमा ल्याउने आज घोषणा गरिएको छ । प्रधानमन्त्री ओलीले दिगो र गुणस्तरीय रुपमा सञ्चालन तथा व्यवस्थापन गर्न सञ्चार तथा सूचना प्रविधि मन्त्रालयलाई विशेष निर्देशनसमेत दिए। रासस"
मुख्यमन्त्रीको शपथ रोक्न प्रदेश प्रमुखको कार्यालयमा विपक्षी सांसदको धर्ना,"बुटवल : लुम्बिनी प्रदेशका नवनियुक्त मुख्यमन्त्री शंकर पोखरेलको शपथ रोक्न विपक्षी सांसदले धर्ना सुरु गरेका छन्। प्रदेश प्रमुखको कार्यालय परिसरमा बसेर विपक्षी दलका सांसदले मुख्यमन्त्रीको शपथ रोक्न दबाब दिएका हुन्। लुम्बिनी प्रदेशसभाका ४२ सदस्यले मुख्यमन्त्री शंकर पोखरेलको शपथ रोक्न प्रदेश प्रमुख धर्मनाथ यादव समक्ष माग गर्दै धर्ना सुरु गरेका हुन्। आइतबार प्रदेश प्रमुख यादवले शंकर पोखरेललाई पुनः मुख्यमन्त्री पदमा नियुक्त गरे लगत्तै ४२ सांसदले सरकार गठनको दाबी प्रस्तुत गरिसकेका छन्। पोखरेलले बहुमत सांसदको हस्ताक्षर भन्दै विमलाकुमारी खत्री वलीको पुरानो हस्ताक्षर दुरुपयोग गरेको दाबी गठबन्धनले गरेको छ। मुख्यमन्त्री पोखरेलको शपथ रोक्न नेपाली कांग्रेस, माओवादी केन्द्र, जसपा नेपाललगायत दलका प्रदेशसभा सदस्य धर्नामा बसेका हुन्। विमला खत्री माओवादीमा प्रवेश गरेपछि ८१ सदस्यीय प्रदेशसभामा एमालेको पक्षमा ४० सांसद भएका छन्। जसमध्ये एक जनाले राजीनामा दिएका छन् भने दुई जनाले मुख्यमन्त्रीको साथ छोडेका छन्। कपिलवस्तु क्षेत्र नम्बर १ (क) बाट निर्वाचित दुगनारायण पाण्डेय जसले राजीनामा दिएका छन्। कपिलवस्तु क्षेत्र नम्बर २ (ख) बाट निर्वाचित धर्मबहादुरलाल श्रीवास्तव र नवलपरासी पश्चिमका अजय शाहीले भने मुख्यमन्त्री शंकर पोखरेलको कित्ता छोडेका छन्। यसले मुख्यमन्त्री पोखरेल पुनः अल्पमतमा देखिएका छन्। जसपाका चारजना सभासद्को पद रिक्त भएसँगै प्रदेश सभामा सदस्य संख्या घटेर ८१ पुगेपछि मुख्यमन्त्री पोखरेलले एमाले एक्लैसँग ४१ सांसद रहेको भन्दै एक दलको बहुमतको सरकार बनाउने भन्दै राजीनामा दिएका थिए। उनले पेस गरेको दाबीअनुसार तत्कालै उनलाई मुख्यमन्त्री नियुक्त गरिएको थियो। तर एक सांसदको राजीनामा र दुई सांसदले साथ छोडेपछि उनले पुनः बहुमत गुमाएका छन्। यो सँगै उनको नियुक्ति विवादमा परेको छ। विपक्षीले उनको नियुक्ति असंवैधानिक भएकोले बदर हुनुपर्ने माग गरेका हुन्। लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएका हुन्। पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए। नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीनामा दिएका थिए। राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन्। अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ। सांसदको राजीनामा आएपछि भने पोखरेलको मुख्यमन्त्री पद पुन धरापमा पर्ने देखिएको छ।"
"पाल्पामा चट्याङबाट एकजनाको मृत्यु, २ घाइते","तानसेन : पाल्पामा शनिबार राति परेको चट्याङले एकजनाको मृत्यु भएको छ भने २ जना घाइते भएका छन् । चट्याङबाट मृत्यु हुनेमा तिनाउँ गाउँपालिका वडा नंं १ कचँलका १६ वर्षीय प्रेमबहादुर बगाले रहेका छन् । शनिबार राति ८ बजे तिनाउँ गाउँपालिका वडा १ कर्ण बहादुर उचई मगरको घरमा चट्याङ पर्दा सोही घरमा बसिरहेका प्रेम बहादुर बगाले, १५ वर्षीय ईन्दिरा उचई, रैनादेवी छहरा गाउँपालिका ४ का १९ वर्षीय रामु गाँहा घाइते भएका थिए । गम्भीर अवस्थामा रहेका प्रेमबहादुर बगाले उपचारका लागि लुम्बिनी मेडिकल कलेज प्रभासमा उपचारको क्रममा राति नै मृत्यु भएको जिल्ला प्रहरी कार्यालय पाल्पाका सूचना अधिकारी प्रहरी निरीक्षक लक्ष्मण पचभैयाले बताए । अन्य घाइते इन्दिरा र रामुको अवस्था सामान्य रहेको प्रहरीले जनाएको छ ।"
राष्ट्रपति भेट्न प्रधानमन्त्री शीतल निवासमा,"काठमाडौं : प्रधानमन्त्री केपी ओली राष्ट्रपति विद्यादेवी भण्डारीलाई भेट्न शीतल निवास पुगेका छन्। आइतबार दिउँसो राष्ट्रपति भण्डारीसँग भेटवार्ताका लागि प्रधानमन्त्री ओली शीतल निवास पुगेका हुन्। एमाले स्थायी कमिटी बैठक लगत्तै प्रधानमन्त्री ओली शीतल निवास पुगेको स्रोतको दाबी छ। प्रधानमन्त्री र राष्ट्रबीच लुम्बिनी प्रदेशमा देखिएको राजनीतिक घटनाक्रमको विषयमा छलफल केन्द्रित भएको बताइएको छ। प्रधानमन्त्री शीतल निवासमा हुनुहुन्छ, स्रोतले भन्यो, पछिल्लो राजनीतिक घटनाक्रमका विषयमा छलफल भएको अनुमान गर्न सकिन्छ। लुम्बिनी प्रदेशका मुख्यमन्त्री शंकर पोखरेलले राजीनामा दिएपछि प्रधानमन्त्री ओली सक्रिय भएका हुन्। मुख्यमन्त्री पोखरेलले राजीनामा दिए लगत्तै लुम्बिनी प्रदेश सांसद बिमला खत्री माओवादीमा प्रवेश गरेकी छन्। खत्री माओवादीमा प्रवेश गरेसँगै पोखरेलको बहुमत छिनभरमै गुमेको छ। दाङबाट प्रदेशसभा ३ (ख) बाट खत्रीले नेकपाका तर्फबाट लुम्बिनी प्रदेशसभा निर्वाचित भएकी थिइन्। एमालेले उनलाई समेत जोडेर आफ्नो पक्षमा ४१ सांसद रहेको दाबी गरेको थियो। अब सत्तारूढ एमालेसँग ४० सांसद मात्र छन्। संविधानको धारा १६८(१) अनुसार बहुमतको सरकार बनाउन ४१ सांसद चाहिन्छ। प्रदेश सभामा नेपाली कांग्रेसका १९, माओवादी केन्द्र सभामुखसहित १८, जसपाका दुई र राष्ट्रिय जनमोर्चासँग एक सांसद छन्।"
लुम्बिनी प्रदेशका मुख्यमन्त्री पोखरेलले दिए राजीनामा,"बुटवल : लुम्बिनी प्रदेशका मुख्यमन्त्री शंकर पोखरेलले रानीनामा दिएका छन् । मुख्यमन्त्री पोखरेलले प्रदेश प्रमुख धर्मनाथ यादवसमक्ष राजनीमा बुझाएको प्रदेश प्रमुखको कार्यालयका प्रवक्ता चिरञ्जिवी पौडेलले विज्ञप्ति मार्फत् जानकारी दिएका छन् । माननीय प्रदेश प्रमुख श्री धर्मनाथ यादवज्यू समक्ष लुम्बिनी प्रदेशका माननीय मुख्यमन्त्री शंकर पाखेरेलले नेपालको संविधानको धारा १६९ (१) (क) अनुसार मुख्यमन्त्री पदबाट दिनुभएको राजनीमा आज मिति २०७८ साल वैशाख १९ गतेका दिन माननीय प्रदशे प्रमुखज्यूले स्वीकृत गर्नुभएको छ, विज्ञप्तिमा भनिएको छ । यससँगै अर्को व्यवस्था नभएसम्मका लागि पोखरेलकै नेतृत्वको सरकारले कामचलाउ कार्यभार सम्हाल्ने विज्ञप्तिमा उल्लेख छ । वैशाख ६ गते मुख्यमन्त्री पोखरेलविरुद्ध कांग्रेसमाओवादीसहितका दलले अविश्वस प्रस्ताव ल्याएका थिए । सो प्रस्ताव र विपक्षीको निवेदनका आधारमा आज विशेष अधिवेशन बस्नुअघि नै मुख्यमन्त्रीले राजीनामा दिएका हुन् ।"
"लुम्बिनीमा एमालेकै एकल बहुमत सरकार, पोखरेलले नै फेरि मुख्यमन्त्रीको शपथ लिने तयारी","बुटवल : लुम्बिनी प्रदेशमा नेकपा एमालेको एकल बहुमतको सरकार बन्ने भएको छ । दुई दलको बहुमतको आधारमा मुख्यमन्त्री बनेका शंकर पोखरेलले राजीनामा दिएपछि अब एकल बहुमतको सरकार गठनको बाटो खुलेको हो । माओवादी केन्द्रले समर्थन फिर्ता लिएर मुख्यमन्त्रीविरुद्ध अविश्वासको प्रस्ताव पेश गरेको थियो । कांग्रेस र जसपाको साथमा पेश भएको अविश्वासको प्रस्तावमाथि आजदेखि छलफल गर्ने कार्यसूचि थियो । मुख्यमन्त्री पोखरेलले त्यसअगावै राजीनामा दिएका हुन् । अब संविधानको धारा १६८ को उपधारा १ बमोजिम सरकार गठन हुनेछ । माओवादी केन्द्र र जसपाका गरी ६ जना सांसदको पद रिक्त भएपछि एमालेलाई एकल सरकार बनाउन सहज भएको हो । पोखरेललाई नै पुन: मुख्यमन्त्रीमा नियुक्त गरेर शपथ खुवाउने तयारी छ। ८७ सदस्यीय प्रदेशसभामा अहिले ८१ सांसद छन् । एमाले एक्लैसंग ४१ सांसद छन् । कांग्रेसको १९, माओवादीको १७, जसपाको २ र जनमोर्चाका १ जना सांसद गर्दा जम्मा ३९ सदस्य हुन्छ । यी गठबन्धनले माधव नेपाल पक्षका दुई सांसदको साथ लिएर मुख्यमन्त्रीमाथिको अविश्वास प्रस्ताव पारित गराउने पक्षमा थिए । मुख्यमन्त्री पोखरेलले राजीनामासँगै उपधार १ बमोजिम सरकार गठनको माग गरेका छन् । प्रदेशप्रमुखको कार्यालयले सम्भवतः सोमबार शपथ गराउने कार्यक्रम गर्नेछ । उपधारा १ बमोजिम गठन भएको सरकारले तीस दिनभित्र प्रदेशसभाबाट विश्वासको मत लिनुपर्ने संविधानमा व्यवस्था छ ।"
कोरोनाविरुद्ध आवश्यक पूर्वाधार तयार गर्न सरकारलाई एमालेको सुझाव,"काठमाडौं : सत्तारुढ नेकपा (एमाले) स्थायी कमिटी बैठक सकिएको छ। प्रधानमन्त्रीको सरकारी निवास बालुवाटारमा बसेको बैठकले कोरोना भाइरस (कोभिड१९) रोकथाम तथा नियन्त्रणका लागि आवश्यक पूर्वाधार तयार पार्न सरकारलाई सुझाव दिएको छ। प्रवक्ता प्रदीप ज्ञवालीका अनुसार महामारीको रुपमा फैलिएको कोरोना रोकथाम तथा नियन्त्रणका लागि आवश्यक पूर्वाधार तयार पार्न र संक्रमणविरुद्ध एकजुट भएर लाग्न पार्टी पंक्तिलाई आह्वान गर्दै बैठक सम्पन्न भएको हो। बैठकले कोभिड बिरामीको उपचारका लागि आवश्यक पूर्वाधार, शैय्याहरु, उपकरण, खोप अक्सिजन तथा अत्यावश्यक औषधिको तत्काल थप प्रबन्ध गर्न र अन्य तयारी तिब्रताका साथअ गाडि बढाउन सरकारको ध्यानाकर्षण गराउने निर्णय गरेको छ, प्रवक्ता ज्ञवालीले भने, साथै समग्र पार्टी पंक्तिलाई कोभिडविरुद्धको यस कठिन लडाइँमा स्वयम्सेवी रुपमा परिचालितत हुन पनि आह्वान गरेको छ। पार्टी अध्यक्ष एवम् प्रधानमन्त्री केपी ओलीको अध्यक्षतामा एमाले स्थायी कमिटीको बैठक आइतबार दिउँसो आकस्मिक रुपमा बालुवाटारमा बसेको हो।"
लुम्बिनी प्रदेशका एमाले सांसद नारायण पाण्डेले दिए राजीनामा,"बुटवल : लुम्बिनी प्रदेश सभाका नेकपा (एमाले) सांसद दुर्ग नारायण पाण्डेले पदबाट राजीनामा दिएका छन् । कपिलवस्तु २ (१) बाट निर्वाचित पाण्डेले आइतबार पछिल्लो राजनीतिक अवस्थालाई ख्याल गर्दै आजकै मितिबाट लागू हुनेगरी सभामुखलाई राजीनामा बुझाएका हुन् । प्रस्तुत सम्बन्धमा म नारायण पाण्डे कपिलवस्तु निर्वाचन क्षेत्र नम्बर २ (१) बाट नेपाल कम्युनिस्ट पार्टी (एमाले) बाट प्रदेशसभा सदस्यमा निर्वाचित भएको हुँ । हालको राजनीतिक परिस्थिति नियाल्दै आजकै मितिदेखि लागू हुनेगरी प्रदेशसभा सदस्यबाट राजीनामा पेश गरेको छु, उनले राजीनामा पत्रमा भनेका छन् । आइतबार बिहान मुख्यमन्त्री पदबाट राजीनामा दिएका शंकर पोखरेल लुम्बिनी प्रदेशको मुख्यमन्त्री पुनः नियुक्त नहुँदै सांसदले राजीनामा दिएका हुन् । सांसदको राजीनामा छल्न नेपाल कम्युनिस्ट पार्टी (एमाले), लुम्बिनी प्रदेश संसदीय दलका नेता पोखरेललाई प्रदेश प्रमुख धर्मनाथ यादवले मुख्यमन्त्रीमा नियुक्त गरिसकेका छन् । लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१( बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएका हुन् । पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए । उता विपक्षी दललेसमेत बहुमत सदस्य आफूहरुसँग रहेको दाबीगर्दै प्रस्ताव बुझाएका छन् । नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीना दिएका थिए । राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन् । अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ । सांसदको राजीनामा आएपछि भने पोखरेलको मुख्यमन्त्री पद पुन धरापमा पर्ने देखिएको छ ।"
बिमला माओवादीमा प्रवेश गरेपछि छिनभरमै गुम्यो शंकर पोखरेलको बहुमत,"बुटवल : लुम्बिनी प्रदेश सांसद बिमला खत्री माओवादीमा प्रवेश गरेकी छन् । खत्री माओवादीमा प्रवेश गरेसँगै शंकर पोखरेलको बहुमत छिनभरमै गुमेको छ । दाङबाट प्रदेशसभा ३ (ख) बाट खत्रीले नेकपाका तर्फबाट लुम्बिनी प्रदेशसभा निर्वाचित भएकी थिइन् । एमालेले उनलाई समेत जोडेर आफ्नो पक्षमा ४१ सांसद रहेको दावी गरेको थियो। अब सत्तारूढ एमालेसँग ४० सांसद मात्र छन् । संविधानको धारा १६८(१) अनुसार बहुमतको सरकार बनाउन ४१ सांसद चाहिन्छ । प्रदेश सभामा नेपाली कांग्रेसका १९, माओवादी केन्द्र सभामुखसहित १८, जसपाका दुई र राष्ट्रिय जनमोर्चासँग एक सांसद छन्।"
"लुम्बिनीका मुख्यमन्त्री फेरि अल्पमतमा : एक सांसदको राजीनामा, दुईले छोडे साथ","बुटवल : लुम्बिनी प्रदेश सभाका एकजना सांसदले सभामुखलाई राजीनामा बुझाएका छन् । कपिलवस्तु क्षेत्र नम्बर १ (क) बाट निर्वाचित दुगनारायण पाण्डेयले राजीनामा दिएका हुन् । त्यसैगरी सूर्य चिन्हमै चुनाव जितेका कपिलवस्तु क्षेत्र नम्बर २ (ख) त धर्मबहादुरलाल श्रीवास्तव र नवलपरासी पश्चिमका अजय शाहीले मुख्यमन्त्री शंकर पोखरेलको साथ छाेडेका हुन् । यसअघि राजीनामा दिएको बताएका दुई सांसदले नेपाली कांग्रेस, नेकपा (माओवादी केन्द्र)सहित दलका सांसदले बहुमत सरकारको दाबी गरेको पत्रमा हस्ताक्षर गरेका हुन् । अजय शाही हृदयेश त्रिपाठी समूहबाट सूर्य चिन्ह लिएर चुनाव जितेका हुन् । आइतबार बिहान मुख्यमन्त्री पदबाट राजीनामा दिएका शंकर पोखरेल लुम्बिनी प्रदेशको मुख्यमन्त्री पुनः नियुक्त नहुँदै सांसदले राजीनामा दिएका हुन्। सांसदको राजीनामा छल्न नेपाल कम्युनिस्ट पार्टी (एमाले), लुम्बिनी प्रदेश संसदीय दलका नेता पोखरेललाई प्रदेश प्रमुख धर्मनाथ यादवले मुख्यमन्त्रीमा नियुक्त गरिसकेका छन्। जसपाका चारजना सभासद्को पद रिक्त भएसँगै प्रदेश सभामा सदस्य संख्या घटेर ८१ पुगेपछि मुख्यमन्त्री पोखरेलले एमाले एक्लैसँग ४१ सांसद रहेको भन्दै एक दलको बहुमतको सरकार बनाउने भन्दै राजीनामा दिएका थिए। उनले पेस गरेको दाबीअनुसार तत्कालै उनलाई मुख्यमन्त्री नियुक्त गरिएको थियो। तर एक सांसदको राजीनामा र दुई सांसदले साथ छाेडेपछि उनले पुन: बहुमत गुमाएका छन् । यो सँगै उनको नियुक्ति विवादमा परेको छ। विपक्षीले उनको नियुक्ति असंवैधानिक भएकोले बदर हुनुपर्ने माग गरेका हुन् । लुम्बिनी प्रदेश प्रमुखको कार्यालयले विज्ञप्ति सार्वजनिक गर्दै संविधानको धारा १६८ को उपाधार (१) बमोजिम प्रदेश मुख्यमन्त्रीमा पोखरेललाई नियुक्त गरेको जानकारी गराएका हुन्। पोखरेलले आइतबार बिहान संविधानको धारा १६८ को उपधारा (१) बमोजिम सरकार गठन गर्न प्रदेश सभाका बहुमत सदस्यको हस्ताक्षरसहित प्रदेश प्रमुख समक्ष दाबी पेश गरेका थिए। उता विपक्षी दललेसमेत बहुमत सदस्य आफूहरुसँग रहेको दाबीगर्दै प्रस्ताव बुझाएका छन्। नयाँ सरकार बनेको दुई वर्षसम्म अविश्वास प्रस्ताव ल्याउन नपाउने संवैधानिक प्रावधानलाई मध्यनजर गर्दै मुख्यमन्त्री पोखरेलले आइतबार राजीना दिएका थिए। राजीनामा लगत्तै आफ्नो पक्षमा बहुमत रहेको जानकारी गराएका पोखरेल पुनःमुख्यमन्त्री बनेका हुन्। अविश्वासको प्रस्तावमाथि मतदान गरेर हटाउने विपक्षीको प्रयासलाई छल्न पोखरेलले यो राजनीतिक खेल खेलेको देखिन्छ। सांसदको राजीनामा आएपछि भने पोखरेलको मुख्यमन्त्री पद पुन धरापमा पर्ने देखिएको छ। यसअघि दुगनारायण पाण्डेयको भनाइका आधारमा लुम्बिनीका तीन सांसदले राजीनामा दिएको भन्ने समाचार सच्याइएको छ । प्रदेशसभामा पाण्डेयबाहेक (धर्मलाल श्रीवास्तव र अजय शाहीले) मुख्यमन्त्री शंकर पोखरेलको कित्ता छोडेको हुनुपर्नेमा राजीनामा दिए भन्ने शब्दावली पर्न गएकोमा सच्याइएको हो । सम्पादक"
प्रदेश प्रमुखसँग लुम्बिनीका ४२ सांसदले गरे बहुमत सरकारको दाबी,"बुटवल : लुम्बिनी प्रदेशसभाका ४२ सदस्यले मुख्यमन्त्री शंकर पोखरेलको शपथ रोक्न प्रदेश प्रमुख धर्मनाथ यादव समक्ष माग गरेका छन्। नेपाली कांग्रेस, नेकपा (माओवादी केन्द्र)सहित दलका सांसदले बहुमत सरकारको दाबी गर्दै मुख्यमन्त्रीको शपथ रोक्न माग गरेका हुन्। आइतबार प्रदेश प्रमुख यादवले शंकर पोखरेललाई पुनः मुख्यमन्त्री पदमा नियुक्त गरे लगत्तै ४२ सांसदले सरकार गठनको दाबी प्रस्तुत गरेका हुन्। पोखरेलले बहुमत सांसदको हस्ताक्षर भन्दै विमलाकुमारी खत्री वलीको पुरानो हस्ताक्षर दुरुपयोग गरेको दाबी गठबन्धनले गरेको छ । मुख्यमन्त्री पोखरेलको शपथ रोक्न नेपाली कांग्रेस, माओवादी केन्द्र, जसपा नेपाललगायत दलका प्रदेशसभा सदस्य रहेका हुन्। विमला खत्री माओवादीमा प्रवेश गरेपछि ८१ सदस्यीय प्रदेशसभामा एमालेको पक्षमा ४० सांसद भएका छन्। जसमध्ये तीनजना सांसदले राजीनामा गरिसकेका छन्। यसले मुख्यमन्त्री पोखरेल पुनः अल्पमतमा देखिएका छन्।"
आफ्नै छोरीलाई बन्धक बनाउँदै करणी प्रकरण: अस्पतालको गलत रिपोर्टविरुद्ध पीडित युवतीको आपत्ती,"विराटनगर: आफ्नै आमाले अपहरण गराइ दुई जना युवकबाट जबर्जस्ती करणी गराउन खोजेको भन्दै न्याय माग्न अदालत पुगेकी पीडित युवतीले आरोपितले अदालतमा गलत प्रमाण पेश गराएको भन्दै गुनासो गरेकी छन् । काठमाडौँस्थित बिएण्डबी अस्पतालबाट 'फेक मिति'को दर्ता बनाएर आरोपितले अदालतमा प्रमाण बुझाएको भन्दै उनले दुखेसो पोखेकी छन् । विराटनगर १० की मन्जु पौडेलले पूर्वपतिको तर्फबाट जन्मिएकी २२ वर्षीया छोरीलाई बन्धक बनाइ दुई युवक लगाएर जबरजस्ती करणी गराउन खोजेको भन्दै छोरीले मुद्दा दायर गरेकी थिइन् । मन्जुले अदालतमा दिएको वयानको अधारमा जिल्ला अदालत मोरङले मिति २०७७ मंसिर ११ गते बिएण्डबी अस्पताल ग्वार्को ललितपुरलाई प्रतिवादी अजय साहु समेत भएको शरीर बन्धक बनाइ जवरजस्ती करणी उद्योग मुद्दामा प्रतिवादीले वयानका साथ पेश गरेको कागजात अस्पतालबाट जारी भएको हो वा होइन भन्ने सम्बन्धमा खुलाइ जवाफ मागेको थियो । तर अस्पतालका प्रशासक प्रकाश कुमार भट्टराईले २०७७ सालमा भर्ना भइ चैत्र २१ गतेसम्म उपचार भएको कागजात बनाएर दिएपछि पीडित छोरीले आपत्ती जनाएकी हुन् । मुद्दा २०७६ सालमा मोरङ प्रहरीमा जाहेरी दिएपछि जिल्ला अदालतमा पुगेको थियो । तर प्रतिवादीले अस्पतालबाट कागजात बनाएको मिति र घटनाको मिति नै भिन्न समय भएकाले झुटो प्रमाण दिने अस्पताललाई समेत कारवाही हुनुपर्ने ती पीडित युवतीको माग छ । प्रतिवादी पौडेलले २०७७ जेठ २० गते न्यायधीश समक्ष समेत वयानमा २०७६ साल फागुन ६ गते भन्दा पहिलेदेखि २४ र २५ गतेसम्म सो अस्पतालमा उपचार गराएको र पूर्जा समेत पेश गरेकी छन् । तर अलादलले सो अस्पतालाई प्रतिवादी द्वारा पेश गरेको कागजात जारी भएको हो वा होइन भनेर जवाफ माग्दा पत्र सख्या ०७७७८ चलानी नम्बर ००६४ मिति २०७७ साल ११ महिना १० गतेको पत्रमा २०७७ साल फागुन ६ गते देखि २१ सम्म भर्ना भएको ब्यहोरा पठाएपछि पीडितले झुटो प्रमाण दिने अस्पताललाई कारवाही गर्नुपर्ने माग गरेकी हुन् । पूर्वपतिबाट जन्मेकी छोरी विराटनगरमा भेट्न आएको बेला पौडेलले आफ्ना केटा साथीसँग कोठामा थुनेर जबरजस्ती यौन सम्बन्ध गराउन लगाएको भन्दै मन्जु पौडेलमाथि मुद्दा परेको थियो । पौडेलका एक छोराले कोठाको ढोका खोलेर उनलाई उद्धार गरेपछि जिल्ला प्रहरी मोरङमा पीडित युवतीले उजुरी दिएकी थिइन् । पीडित युवतीले आमा पौडेल, सुनसरीको इनरुवा ९ बवियाका अजय साहु र विराटनगर १० शान्ती टोलका सुरज रायविरुद्ध प्रहरीमा उजुरी दर्ता गराएकी हुन् । जिल्ला प्रहरी मोरङले छानबिनपछि तीनै जनाविरुद्ध जिल्ला अदालत मोरङमा शारीर बन्धक तथा जबरजस्ती मुद्दा दर्ता गराएको थियो । तर उक्त मुद्दामा अदालतले कोरोनाको कारण देखाउँदै पौडेल र अजयलाई ११ लाख र सुरजलाई ५० हजार धरौटीमा छाडेपछि घटनाले अर्कै मोड लिनसक्ने भन्दै पीडित युवतीले पत्रकार सम्मेलन गर्दै आफूले न्याय पाउनुपर्ने भन्दै आह्वान गरेकी हुन्।"
चट्याङमा परी दुई महिनाको बच्चासहित सात घाइते,"रोल्पा: रोल्पामा चट्याङमा परेर आइतबार साँझ २ महिनाको बच्चा सहित सात जना घाइते भएका छन् । परिवर्तन गाउँपालिका६ बाबियाचौरका ७८ वर्षीय भीमबहादुर बुढामगरको घरमा परेको चट्याङले सातैजना घाइते भएका हुन् । घरमा जडान गरिएको बिजुलीको मिटर बक्समा चट्याङ पर्दा भीमबहादुरका एकाघरका पाँच र छिमेकी दुईजना घाइते भएको जिल्ला प्रहरी प्रमुख एवं प्रहरी नायव उपरीक्षक नरेशराज सुवेदीले जानकारी दिए । दुई वर्षका एक बालक, ३ वर्षका आयुष बुढामगर र १३ वर्षका पृथ्वी बुढामगरको अवस्था गम्भीर रहेको बताइएको छ । प्रनाउ सुवेदीका अनुसार घाईते ६ जनालाई उपचारका लागि रोल्पा अस्पताल रेउघा ल्याउँदैछन् । भिमबहादुरको अवस्था सामान्य रहेकाले गाउँमै छन् । पानी परिरहेको वेला घरमा ओत लाग्न गएका छिमेकी जुनमाया बुढामगर र आयुष पनि घाइते भएका हुन् । स्थानीयहरुका अनुसार साँझ ५:३० बजे चट्याङ परेको थियो। बैशाख १६ र १७ मा पूर्वी र दक्षिणी रोल्पामा चट्याङमै परेर दुईजनाको मृत्यु भइसकेको छ । सुनछहरी गाउँपालिका७ जेलबाङका ९ वर्षीय अभिषेक पुन र रुन्टिगढी गाउँपालिका९ पलासेनीको १२ वर्षीया सुष्मा नेपालीको ज्यान गएको हो ।"
कैलालीमा कोरोनाबाट संविधानसभा सदस्यसहित चारजनाको मृत्यु,"धनगढी : कोरोनाका कारण कैलालीमा संविधानसभा सदस्य रबनीदेवि चौधरीसहित चारजनाको मृत्यु भएको छ । कैलालीको लम्कीचुहा नगरपालिका वडा नम्बर ६ बाघमारा की ४४ वर्षीया चौधरीको धनगढीको नवजीवन अस्पतालमा आइतबार दिउँसो मृत्यु भएको हो । उनी २०७० सालको संविधान सभा सदस्य हुन । उनलाई, मृगौला र कलेजोको समस्या रहेको अस्पतालले जनाएको छ । यस्तै धनगढीको कैलाली अस्पतालमा पनि बैतडीको दसरथ चन्द नगरपालिकाका ३३ वर्षीय एक पुरुषको आइतबार बिहान साढे ६ बजे ज्यान गएको छ । उनलाई कञ्चनपुरको महाकाली अस्पतालमा अक्सिजन सकिएपछि शनिबार राति कैलाली अस्पताल ल्याइएको थियो । भारतबाट फर्केका उनी वैशाख १ गते कञ्चनपुरको सीमा नाका गड्डाचौकीमा गरिएको एन्टिजेन परीक्षणमा कोरोना पोजिटिभ देखिएको थियो। । उनलाई त्यही दिन महाकाली अस्पतालमा भर्ना गरिएको थियो । सरकारी अस्पतालमा बिरामीको चाप बढेपछि शुक्रबारदेखि कैलालीका निजी अस्पतालले पनि कोरोनाका बिरामीको उपचार सुरु गरेका छन्। यस्तै सेती प्रादेशिक अस्पतालमा पनि आइतबार दुईजनाको ज्यान गएको छ । अस्पतालका प्रवक्ता दिलिप श्रेष्ले दिएको जानकारी अनुरा धनगढी उपमहानगरपालिका ५ की ३५ वर्षीया महिला र धनगढी उपमहानगरपालिका ३ की ३८ वर्षीया महिलाको ज्यान गएको हो । सेती प्रादेशिक अस्पतालमा ५५ शह्याको क्षमतामा ६३ जना भर्ना भएका छन्। तीनजना भेन्टिलेटर, १ जना आइसीयु, ३८ जना अक्सिजन सपोर्ट र ५ जनालाई चाहिएको बेला अक्सिजन दिने गरी राखिएको प्रवक्ता श्रेष्ठले बताए ।"
भक्तपुरमा कोरोनाबाट थप दुईको मृत्यु,भक्तपुर : भक्तपुरमा कोरोना भाइरस संक्रमणको कारण थप दुईजनाको मृत्यु भएको छ । स्वास्थ्य कार्यालय भक्तपुरका अनुसार भक्तपुर नगरपालिकाका पुरुष र मध्यपुर थिमि नगरपालिकाकी महिलाको कोरोना भाइरस संक्रमणको कारण मृत्यु भएको हो । यससँगै भक्तपुरमा संक्रमणको कारण मर्नेको संख्या एकसय ३१ पुगेको छ । जसमा ८५ पुरुष र ४६ जना महिला रहेका छन् ।कार्यालय प्रमुख कृष्ण मिजारले संक्रमित थप एक पुरुषको मृत्युसँगै भक्तपुर नपाका ४६ जना संक्रमितको मृत्यु जानकारी दिए । यहाँका ३० पुरुष र १६ महिलाले कोरोनाको कारण ज्यान गुमाएका हुन् । भक्तपुरका चार नपामध्ये कोरोना भाइरस संक्रमणका कारण सबैभन्दा बढी भक्तपुर नपाकाले ज्यान गुमाएका छन् ।भक्तपुर नपापछि मध्यपुर थिमि नपाका ४४ जना संक्रमितको मृत्यु भएको स्वास्थ्य कार्यालय भक्तपुरले जनाएको छ । मध्यपुर थिमि नपाका २९ पुरुष र १५ महिलाले ज्यान गुमाएका छन् । सूर्यविनायक नपाका १८ पुरुष र १३ महिला गरी ३१ जनाले संक्रमणको कारण ज्यान गुमाउँदा चाँगुनारायण नपाका ८ पुरुष र २ महिला गरी १० जनाको मृत्यु भएको छ । सक्रिय संक्रमित एकहजार ६ सय एक भक्तपुरमा सक्रिय संक्रमितको संख्या एकहजार ६ सय १ जना पुगेका छन् । नयाँ २ सय ११ जना थपिएसँगै यहाँ सक्रिय संक्रमितहरुको संख्या एकहजार ६ सय एक पुगेको हो । जसमा ८ सय ७९ पुरुष छँदा ७ सय २२ महिला रहेका छन् । भक्तपुरका चार नपामध्ये सबैभन्दा बढी मध्यपुर थिमि नपामा ३ सय २५ पुरुष र २ सय ६६ महिला गरी ५ सय ९१ जना सक्रिय संक्रमित रहेका छन् ।मध्यपुर थिमिपछि सूर्यविनायक नपमा २ सय ६६ पुरुष र २ सय २३ महिला गरी ४ सय ८९ जना सक्रिय संक्रमित रहेका छन् । स्वास्थ्य कार्यालय प्रमुख मिजारका अनुसार भक्तपुर नपामा एकसय ३५ पुरुष र एकसय १७ महिला गरी २ सय ५२ जना सक्रिय संक्रमित रहेका छन् । चाँगुनारायण नपामा भने ९८ पुरुष र ७२ महिला गरी एकसय ७० जना सक्रिय संक्रमित रहेको उनले बताए । उनका अनुसार सक्रिय संक्रमितमध्ये ३९ पुरुष र ४५ महिला गरी ८४ जना अस्पतालको आइसोलेसनमा रहेका छन् । त्यस्तै ८ सय ४० पुरुष र ६ सय ७७ महिला गरी एक हजार ५ सय १७ जना होम आइसोलेसनमा रहेका छन् । स्वास्थ्य कार्यालयको तथ्यांकअनुसार भक्तपुरमा संक्रमितको संख्या ११ हजार ४ सय ६० पुगेको छ । जसमध्ये ५ हजार ४ सय ७७ पुरुष र ४ हजार २ सय ५१ महिला गरी ९ हजार ७ सय २८ जना डिस्चार्ज भएका छन् ।
भीरबाट लडेर मजदुरको मृत्यु,जाजरकोट : जाजरकोटमा घोरेटो बाटो निर्माणका लागि ढुङ्गा निकाल्ने क्रममा भीरबाट लडेर एक मजदुरको मृत्यु भएको छ । जुनीचाँदे गाँउपालिका ११ का ५० वर्षीय सकरे बस्नेतको मृत्यु भएको हो । प्रधानमन्त्री रोजगार कार्यक्रमको मेसु लमरा घोरेटो बाटो निर्माणका लागि ढुङ्गा निकाल्ने क्रममा भीरबाट लडेर उनको घटनास्थलमै ज्यान गएको गाउँपालिकाकी कार्यवाहक अध्यक्ष शिवा आचार्यले बताइन् ।
अक्सिजन नपाएर दाङको कोरोना अस्पतालमा बिरामीको मृत्यु,दाङ : दाङको बेलझुण्डीमा रहेको कोरोना विशेष अस्पतालमा अक्सिजन अभावमा एकजना बिरामीको ज्यान गएको छ । अक्सिजनकै अभावका कारण केहीबेर अघि एकजना कोरोना बिरामीको ज्यान गएको अस्पतालका व्यवस्थापक द्रोणबहादुर वलीले जानकारी दिए। अक्सिजन अभावले तुलसीपुर उपमहानगरपालिका ९ का ४८ वर्षीय पुरुषको मृत्यु भएको हो । उनी शनिबार एचडीयू बेडमा उपचाररत थिए । त्यहाँ अक्सिजन अभावमा कोरोना भाइरस (कोभिड१९) संक्रमित छटपटाउन थालेका छन् । दुई दिनदेखि अस्पतालमा अक्सिजन अभाव भएको हो। अक्सिजन अभावमा छटपटाउन थाले कोरोना बिरामी
डडेल्धुरामा आजदेखि निषेधाज्ञा,"डडेल्धुरा : डडेल्धुरामा आइतबारदेखि निषेधाज्ञा जारी गरिएको छ । विश्वभर फैलिएको नयाँ भेरियन्टसहितको कोरोना भाइरसको संक्रमण दर जिल्लामा पनि उच्च रहेकाले जिल्ला प्रशासन कार्यालय डडेल्धुराले एक हप्ता निषेधाज्ञा जारी गर्ने निर्णय गरेको हो । आइतबार बिहान ६ बजे देखि वैशाख २५ गते राति १२ बजेसम्म निषेधाज्ञा लागू गर्ने जिल्ला संकट व्यवस्थापन समितिको शुक्रबार बसेको बैठकले निर्णय गरेको प्रमुख जिल्ला अधिकारी हरिप्रसाद घिमिरेले जानकारी दिए । निषेधाज्ञाको समयमा अत्यावश्यक बाहेक सबै सवारी साधन बन्द छन् । अत्यावश्यक सवारी साधन जस्तै एम्बुलेन्स, खाद्य तथा स्वास्थ्य सामग्री बोकेको सवारी साधन, दुग्जन्य पदार्थ बोकेको सवारी, बैंक तथा बित्तीय संस्थाका सवारी, दूरसञ्चार तथा इन्टरनेट र आइसोलेसनका सवारी स्पष्ट खुल्ने कागजातका आधारमा सञ्चालन हुने जनाइएको छ। खाद्य सामग्रीका पसल बिहान ८ बजेदेखि बिहान ११ बजेसम्म र दिउँसो ४ बजेदेखि बेलुका ६ बजेसम्म मात्र खोल्न पाइने छ । निषेधाज्ञा लागेपछि अतिआवश्यक कामकाज बाहेक हिँडडुल गर्न पाइने छैन । यस्तै निषेधाज्ञाको अवधिभर औषधि पसल, खाद्य पसल तथा समाग्री बाहेक अन्य पसल सबै बन्द रहने प्रमुख जिल्ला अधिकारी घिमिरेले जानकारी दिए । सबै प्रकारका सभा सम्मेलन, गोष्ठी तथा भीडभाड हुने स्थान बन्द रहनेछन् । विवाह व्रतबन्धको हकमा जिल्ला प्रशासनबाट पूर्वस्वीकृति लिएर स्वास्थ्य मापदण्ड पालना गरी बढीमा १५ जनासम्म मात्रै भेला हुन पाउने छन् । यस्तै, नेपाल सरकारका कर्मचारी, बैंक वित्तीय संस्था तथा अन्य अत्यावश्यक कार्यालयका कर्मचारीले कार्यालयले जारी गरेको परिचयपत्रका आधारमा आवतजावत गर्न पाउनेछन् । पत्रकारको हकमा भने सूचना विभागले जारी गरेको परिचयपत्रका आधारमा आवतजावत गर्न पाउने जनाएको छ । निषेधाज्ञा जारी गरेसँगै सरकारी कार्यालय समेत आकस्मिकबाहेका सबै सेवा बन्द गर्ने सहायक प्रमुख जिल्ला अधिकारी बाबुराम आर्यलले बताए । जिल्लाका सबै स्थानीय तहले आकस्मिक बाहेका सबै सेवा बन्द गर्ने निर्णय गरेको जनाएका छन् । विद्यालय यसअघि नै बन्द भइसकेका छन्।"
"पाल्पामा चट्याङबाट एकजनाको मृत्यु, २ घाइते","तानसेन : पाल्पामा शनिबार राति परेको चट्याङले एकजनाको मृत्यु भएको छ भने २ जना घाइते भएका छन् । चट्याङबाट मृत्यु हुनेमा तिनाउँ गाउँपालिका वडा नंं १ कचँलका १६ वर्षीय प्रेमबहादुर बगाले रहेका छन् । शनिबार राति ८ बजे तिनाउँ गाउँपालिका वडा १ कर्ण बहादुर उचई मगरको घरमा चट्याङ पर्दा सोही घरमा बसिरहेका प्रेम बहादुर बगाले, १५ वर्षीय ईन्दिरा उचई, रैनादेवी छहरा गाउँपालिका ४ का १९ वर्षीय रामु गाँहा घाइते भएका थिए । गम्भीर अवस्थामा रहेका प्रेमबहादुर बगाले उपचारका लागि लुम्बिनी मेडिकल कलेज प्रभासमा उपचारको क्रममा राति नै मृत्यु भएको जिल्ला प्रहरी कार्यालय पाल्पाका सूचना अधिकारी प्रहरी निरीक्षक लक्ष्मण पचभैयाले बताए । अन्य घाइते इन्दिरा र रामुको अवस्था सामान्य रहेको प्रहरीले जनाएको छ ।"
कोरोना उपचारका लागि मूलपानी नगर अस्पताल सञ्चालनमा,"काठमाडौं : काठमाडौंको मूलपानीमा कोरोना सङ्क्रमितको उपचारका लागि मूलपानी नगर अस्पताल सञ्चालनमा आएको छ । कागेश्वरी मनोहरा नगरपालिकाले सञ्चालन गरेको उक्त अस्पतालमा अहिले दश सङ्क्रमितको उपचार भइरहेको नगरप्रमुख कृष्णहरि थापाले जानकारी दिए। कोरोना सङ्क्रमितका बिरामीलाई भर्ना गरी उपचार सुरु गरिएको जानकारी दिँदै उनले सङ्क्रमितको उपचारका लागि आवश्यक परेमा ०१४१५३५९३ मा सम्पर्क गर्न सकिने बताए। महिनाको एक लाख भाडामा लिएर सञ्चालन गरिएको उक्त नगर अस्पतालमा चारवटा एम्बुलेन्स तयारी अवस्थामा छन् । कोरोना सङ्क्रमित बोक्ने एउटा छुट्टै एम्बुलेन्सको व्यवस्था गरिएको छ । नगर अस्पतालमा अहिले ४० देखि ५० श्यया प्रयोगमा ल्याउन सकिने थापाले बताए। साथै नगरपालिकाभित्र कसैलाई कोभिडको शङ्का लागेमा उपचारका लागि एम्बुलेन्स आवश्यक परे ९८४१६५५६२१ चिरन कटुवाल, ९८६१६६९३०६ कृष्ण बिसुन्खेलाई सम्पर्क गर्न सकिने जानकारी गराइएको छ । कोरोना सङ्क्रमितको सङ्ख्या बढ्दै गएको जनाउँदै नगरप्रमुख थापाले थप सतर्कता अपनाउन अनुरोध गरे। उनले भौतिक दूरी कायम गर्न र अनिवार्यरुपमा मास्कको प्रयोग गर्न र कोरोना रोकथामका लागि जनस्वास्थ्यका मापदण्ड पालना गर्नसम्म अनुरोध गरेका छन्।"
दाङमा कारभित्र मृत भेटिएका तीनै बालकको पहिचान खुल्यो,"दाङ : दाङको तुलसीपुरमा पार्किङ गरेर राखेको कारभित्र मृत अवस्थामा फेला परेका तीनजना बालकको पहिचान खुलेको छ । उनीहरू तुलसीपुर उपमहानगरपालिका ६ बरुवागाउँका रहेको खुल्न आएको प्रहरीले बताएको छ । मृतकमध्ये दुईजना सहोदर दाजु भाइका छोराहरु हुन् । बरुवागाउँ निवासी किरण परियारका छोरा ६ वर्षीय करण परियार, सोही ठाउँकै सञ्तोष परियारका छोरा ७ वर्षीय सुवाश भनिने सुवर्ण परियार र सोही ठाउँकै भीमबहादुर परियारको छोरा ९ सन्दिप परियार रहेको इलाका प्रहरी कार्यालय तुलसीपुरका प्रमुख डिएसपी शिबबहादुर सिंहले जानकारी दिए । शव पोष्टमार्टमका लागि शनिबार राति अबेर तुलसीपुरस्थित राप्ती प्रादेशिक अस्पतालमा लगिएको हो । घटनाको अनुसन्धानका लागि कुकुरसहितको विशेष टोलीले अनुसन्धान थालेको छ । नेपालगञ्जबाट आएको कुकुरसहितको प्रहरीको विशेष टोलीले घटनाको अनुसन्धान सुरु गरेको दाङका एसपी गणेश चन्दले जान्कारी दिए । तुलसीपुर उपमहानगरपालिका६ स्याउली बजार नजिक भारतीय नम्बर प्लेटको कारमा शनिबार बेलुका तीनवटा शव फेला परेको थियो । पार्किङ्ग गरिएको भारतीय नम्बर प्लेट जे ०१सिसि ०८८५ नम्बरको निशानको कारभित्र शव भेटिएको हो । आफन्तका अनुसार ती बालक वैशाख १६ गतेदेखि हराइरहेका थिए ।"
जानकी मन्दिरका बहुमूल्य सम्पदा सकिँदै,"जनकपुरधाम : जानकी मन्दिर पछिल्लो समय अस्तव्यस्त बनेको छ। मन्दिरका नाममा रहेका जग्गाजमिनदेखि बहुमूल्य गजुर, आभूषण र गहना हराउँदै गएका छन्। महन्तको एकल व्यवस्थापनमा चलेको मन्दिरमा दशकभन्दा बढी समयदेखि न कुनै हिसाब किताब छ न त लेखापरीक्षण नै। मन्दिरमा शोभामान अधिकांश गुम्बज र बुर्जामा प्रयोग गरिएका प्राचीन कलात्मक स्वर्ण गजुर, भगवान् राम, लक्ष्मण र माता जानकीलाई चढाइएका बहुमूल्य आभूषणसमेत हराएका छन्। बहुमूल्य गहना कहाँ र कुन अवस्थामा राखिएका छन् भन्ने प्रश्नको जवाफ न महन्त तपेश्वर दाससँग छ न प्रशासनसँग नै। मन्दिरको उत्तरतर्फको प्रवेशद्वारमाथि रहेको ढुंगाको कलात्मक सिंह जोडीको हीराजडित आँखा पनि चोरिएका छन्। राजगुठी अधीनस्थ जानकी मन्दिर छुट गुठीमा सञ्चालन हुँदै आएको छ। आर्थिक रूपले सम्पन्न मन्दिरका महन्तका रूपमा रामतपेश्वर दास वैष्णव २०५३ साउन २७ देखि नियुक्त भएका हुन्। जानकी मन्दिरको लालमोहर तथा वैष्णव सम्प्रदायको नीतिअनुसार मटिहानी स्थानका मान महन्त कौशलकिशोर दासले रामतपेश्वरलाई चादर पगरी लगाइदिएका थिए। मन्दिरमा गुरुशिष्यको प्राचीन परम्पराअन्तर्गत महन्तको मृत्युपश्चात् उत्तराधिकारीका रूपमा रामतपेश्वर दास महन्त बने। गुठी संस्थानले मन्दिरका नाममा रहेका जग्गाजमिन, चलअचल सम्पत्ति रेखदेख, सोको आम्दानी खर्च चुस्तदुरुस्त राखी मन्दिर व्यवस्थित रूपमा परिचालन, मन्दिरको सम्पत्ति कुनै पनि तवरले बेचबिखन, दानदातव्य मनखपद्वारा कसैलाई पनि दिन नपाउने प्रक्रिया अनुरूप नै छुट गुठीभित्र राखी सोको जिम्मेवारी महन्तलाई सुम्पिएर काम गराउने गरिएको छ। तर, रामशरण दासदेखि रामतपेश्वरसम्मका कामकारबाही अपारदर्शी पाइएको छ। छुट गुठी भनेको महन्तको निजी गुठी भएको र निजी गुठी हुँदा अचल सम्पत्ति महन्तले आफूखुसी दुरुपयोग गरेको मन्दिर तथा गुठीको जग्गाका संरक्षण र व्यवस्थापनका लागि सिफारिस गर्न २०६२ सालमा गठित उच्चस्तरीय कार्यदलको प्रतिवेदनमा उल्लेख छ। बृहत्तर जनकपुर क्षेत्रअन्तर्गत जनकपुर नगरपालिकाभित्र रहेका पोखरी, पोखरीका डिल, राम, जानकीलगायत मन्दिरको व्यवस्थापन कार्यदलको प्रतिवेदनमा जानकी मन्दिर गुठीको तैनाथी जग्गा होस् वा मन्दिर परिसरको तेलहा, मड्हा, पाकवत्ती, अरगज्जासहित पवित्र तलाउ वा डिल सबैमा महन्त रामतपेश्वरको स्वीकृति, सहमति र समझदारीबाटै कुनै पनि निर्माण कार्य भएको उल्लेख छ। मन्दिरको सम्पूर्ण जग्गा सर्भे नापी खाली रहेकोलाई पुरानो मितिको कबुलियतको कागज लेखी आफ्नो स्वर्गीय गुरु रामशरण दासको नक्कली हस्ताक्षर गरी छाप लगाई रामतपेश्वरले हालसम्मको मनखप बुझेको भरपाई दिई बिक्री गरेको उक्त प्रतिवेदनमा उल्लेख छ। मन्दिरको नाममा रहेको जग्गा, मन्दिरका पोखरी, घर बहाल र भक्तजनको दान चढौना र भेटीबाट मन्दिरलाई बर्सेनि लाखौं आम्दानी हुन्छ। विवाह मण्डपलाई जानकी मन्दिरले वार्षिक लाखौं रुपैयाँमा ठेक्का लगाउने गर्छ। विवाह पञ्चमी, रामनवमी, झुलनोत्सव, परिक्रमाजस्ता उत्सवमा लाखौं दर्शनार्थीबाट प्राप्त हुने चढौना र भेटीको रकमसमेत मन्दिरको आम्दानीको स्रोत हो। यसका अतिरिक्त मन्दिरले निर्माण गरेको भवनबाट प्राप्त हुने बहाल रकम, मन्दिर परिसरमा रहने गरेको पसलबाट प्राप्त हुने बहाल रकम, जग्गाको मनखपबाट प्राप्त हुने ठूलो रकम पनि मन्दिरको वार्षिक आयस्रोत हो। यसप्रकार बर्सेनि लाखौं रुपैयाँ आम्दानी हुने यस मन्दिरको आयव्यय विवरण पनि पारदर्शी नहुने गरेको युवा अभियन्ता सुशील कर्ण बताउँछन्। ६० कोठा रहेको मन्दिरमा शिश महल, गर्भगृह, जानकी संग्रहालय महत्वपूर्ण छन्। मुगल र हिन्दु वास्तुशैलीको अनुपम नमुना रहेको यो मन्दिर जनकपुरको शोभा भए पनि अस्तित्व धरापमा पार्ने गरी श्रीसम्पति बेचबिखन हुँदै आएको छ। महन्त दास भने आफूले मन्दिरको सम्पत्ति कतै कहीँ बेचेको प्रमाणित गरियो भने जस्तोसुकै सजायको भागिदार हुन तयार रहेको बताउँछन्। भन्छन्, मैले मन्दिरको जग्गा वा सम्पत्ति बेचेको प्रमाण कसैले ल्याइदियो भने जस्तोसुकै दण्ड बेहोर्न तयार छु। भारत मध्यप्रदेश लोहागढका साधु सुरकिशोर दास विसं १४१७ मा सीताको स्वर्णमूर्ति खोज्दै जनकपुर आइपुगे। सपनामा सीतामाताले मेरो स्वर्णमूर्ति जहाँ भेटिन्छ, त्यही नै जनकपुर हो भनेपछि उनी मूर्तिको खोजीमा निस्केका थिए। सीताको स्वर्णमूर्ति भेटिएको ठाउँमा उनले कुटी बनाए। र त्यही बस्न थाले। त्यति बेला घना जंगलभित्रको सानो बस्ती थियो, जनकपुर। सीताको स्वर्णमूर्ति भेटिएको खबर फिँजिएपछि भारत मध्यप्रदेशकै टिकमगढकी रानी बृषभानु कुँवर जनकपुर आएर सन्तान प्राप्तिको भाकल गरिन्। सन्तान प्राप्तिपछि रानी बृषभानुले झोपरीमा रहेको सीताको मन्दिरलाई आलिशान बनाइदिइन्। ९ लाख चाँदीका असर्फी खर्चेर सन् १८९४ मा शिलान्यास गरिएको जानकी मन्दिरको निर्माण सन् १९११ मा सकियो।"
वीरगन्जमा कोरोनाबाट थप दुईको मृत्यु,"वीरगन्ज : वीरगन्जमा कोरोना भाइरस संक्रमणबाट थप २ जनाको मृत्यु भएको छ । अस्पतालमा उपचाररत एक भारतीयसहित २ जनाको मृत्यु भएको हो । वीरगन्जको नारायणी बयोधा अस्पतालमा उपचाररत भारतको बिहार राज्यको मधुवनी घर भएका ३५ वर्षीय पुरुषको आइतबार बिहान ४ बजे मृत्यु भएको हो । ती पुरुष बाराको जितपुरसिमरा उपमहानगरपालिका २३ स्थित डाबर नेपाल प्रालिमा लेखापालका रुपमा कार्यरत थिए । श्वासप्रश्वासमा समस्या देखिएपछि गत वैशाख ५ गते उनको स्वाब संकलन गरी नारायणी अस्पतालमा पीसीआर परीक्षण गराइएको थियो । वैशाख ६ गते उनको कोरोना रिपोर्ट पोजिटिभ देखिएको थियो । संक्रमण पुष्टि भएकै दिन वैशाख ६ गते उनलाई नारायणी बयोधा अस्पतालमा भर्ना गरिएको थियो । वीरगन्जकै नारायणी अस्पतालमा आइतबार बिहान नै वीरगन्ज महानगरपालिका वडा नम्बर १६ का ६८ वर्षीय पुरुषको मृत्यु भएको छ ।स्वास्थ्यमा समस्या देखिएपछि वैशाख १७ गते शुक्रबार नारायणी अस्पतालमा भर्ना गरिएका उनको त्यहि दिन पीसीआर परीक्षण गर्दा उनमा कोरोना संक्रमण पुष्टि भएको थियो । उपचारकै क्रममा उनको आइतवार बिहान १ बजे मृत्यु भएको जिल्ला कोभिड व्यावस्थापन केन्द्रका कोभिड सम्पर्क व्यक्ति विनय कुमार श्रीवास्तवले जानकारी दिए । कोरोनाको दोश्रो लहर शुरु भए यता चैत ३१ देखि वैशाख १९ आइतबार यो समाचार तयार पार्दासम्म कोरोनाले ३३ जनाको मृत्यु भएको छ । वीरगन्जको नारायणी अस्पतालमा २६ जनाको, नारायणी बयोधा अस्पतालमा ४ जना, नेशनल मेडिकल कलेजको कोरोना अस्पतालमा २ जना र गण्डक अस्पतालमा १ जनको मृत्यु भएको हो । मृतक ३३ जनामध्ये पर्साका २२ जना , बाराका ७ , सर्लाहीका २ जना , रौतहटका १ जना र एक जना भारतीय नागरिक हुन् ।"
कोरोना संक्रमित नेपाली सेनाका जवानलाई थप उपचारका लागि काठमाडौं लगियो,दार्चुला : कोरोना संक्रमण पुष्टि भइ अक्सिजनको मात्रा कम भएपछि दार्चुलाबाट एकजना नेपाली सेनाका नायकलाई सिम्रिक एयरको हेलिकोप्टरमार्फत काठमाडौं लगिएको छ । जिल्ला अस्पताल दार्चुलामा आइसीयू नभएका कारण उनलाई काठमाडौं रेफर गरिएको हो । काठमाडौंमा नेपाली सेनामा कार्यरत दार्चुलाको ब्याँस गाउँपालिका घर भएका ४५ वर्षीय ती जवानको शरीरमा सामान्य अवस्थामा हुनुपर्ने अक्सिजनको मात्रा निकै कम भएपछि काठमाडौं रेफर गरिएको जिल्ला अस्पताल दार्चुलाका सूचना अधिकारी डम्बरदत्त भट्टले बताए। उनका अनुसार वैशाख १५ गते जिल्ला अस्पतालमा गरिएको एन्टिजेन परीक्षणमा उनमा कोरोना पोजिटिभ देखिएको थियो।अस्पतालकै आइसोलेसनमा रहेका उनको स्वास्थ्य अवस्था दिनानुदिन बिग्रिदै गएपछि आइतबार रेफर गरिएको हो । उनको शरीरमा अहिले अक्सिजनको मात्रा ६२ र ६३ मात्रै रहेको छ। मानिसको शरीरमा सामान्यतया अक्सिजनको मात्रा ९५ हुनुपर्छ । दार्चुलामा हालसम्म कोरोना संक्रमितको संख्या ५२ पुगेको छ ।
मोरङमा कोरोना संक्रमणबाट भारतीय नागरिकको मृत्यु,विराटनगर : मोरङमा उपचाररत कोरोना भाइरस संक्रमित एकजना भारतीय नागरिकको आइतबार मृत्यु भएको छ । नेपालसँग सीमाना जोडिएको भारत जोगवनीका ३० वर्षीय पुरुषको उपचारका क्रममा मोरङको बूढीगंगा गाउँपालिकास्थित विराट शिक्षण अस्पतालमा ज्यान गएको हो । विराट कोभिड अस्पताल इन्चार्ज सुनिल देवका अनुसार भारतीय नागरिकको बिहान ७:१० बजेतिर मृत्यु भएको हो । अस्पतालले प्राप्त गरेको जानकारी अनुसार व्यापारको सिलसिलामा जोगवनीबाट नेपाल आएका उनी आफन्तको घरमा बस्दै आएका थिए । कोरोना पुष्टि भएपछि उनलाई वैशाख १० गते उपचारका लागि भर्ना गरिएको थियो । मृतकमा निमोनियाको पुरानै समस्या रहेको देवले बताए । मृतकको शव व्यवस्थापन कसरी गर्नेभन्ने विषयमा सरोकारवाला निकायसँग समन्वय भइरहेको उनको भनाइ छ । कोरोना संक्रमित दुई वृद्धाको पनि मृत्यु विराटनगरमा उपचाररत कोरोना भाइरस संक्रमित दुईजना वृद्धा महिलाको पनि मृत्यु भएको छ । उनीहरुको उपचारका क्रममा विराटनगरको कोसी अस्पताल कोभिड१९ उपचार केन्द्रमा ज्यान गएको हो । विराटनगर महानगरपालिका६ की ६८ र सुनसरी ठेगाना भएकी ६० वर्षीया वृद्धा महिलाको मृत्यु भएको कोभिड अस्पतालका सूचना अधिकारी अनुपम राजवंशीले जानकारी दिए । उनका अनुसार कोरोना पुष्टि भएपछि विराटनगरकी वृद्धालाई वैशाख १६ गते उपचारका लागि अस्पताल भर्ना गरिएको थियो । उनको आइतबार बिहान ६ :४० बजेतिर ज्यान गएको राजवंशीले बताए । त्यस्तै सुनसरीकी महिलालाई भने शनिबार नै ल्याएर आइसोलेसनमा भर्ना गरी उपचार थालिएको थियो । उनको राति ९ बजेतिर मृत्यु भएको जानकारी राजवंशीले दिए । दुवै मृतकको शव व्यवस्थापनका लागि पहल भइरहेको उनले बताए ।
बर्दियामा वैशाखभर निषेधाज्ञा,"गुलरिया : बर्दियामा वैशाख मसान्तसम्मका लागि निषेधाज्ञा जारी गरिएको छ । वैशाख १९ गतेसम्म एकसाताका लागि घरै बस्न आदेश दिएको स्थानीय प्रशासनले न्यु भेरियन्टसहितको कोभिड१९ संक्रमण जिल्लामा तीव्ररुपमा फैलिएपछि कडाइ गर्दै निषेधाज्ञा जारी गरेको हो । कोभिड१९ को साङ्लो तोड्दै सम्भावित संक्रमण रोकथाम तथा नियन्त्रणका लागि संक्रमक रोग ऐन २०२० को दफा २ एवम् स्थानिय प्रशासन ऐन २०२८ को दफा ६ (३) वमोजिम वैशाख २० गतेदेखि ३१ गते सम्मका लागि निषेधाज्ञा जारी गरिएको प्रमुख जिल्ला अधिकारी सन्तबहादुर सुनारले बताए । निषेधाज्ञा अवधिभर अत्यावश्यक कामबाहेक घरबाहिर निस्कन प्रतिवन्ध गरिएको छ । निस्कनै परे अनिवार्यरुपमा स्वास्थ्य मापदण्डको पूर्ण पालना गर्नुपर्ने छ । अनुमति प्राप्त सवारी साधन, झण्डावाल सवारी र निलो (कुटनितिक) प्लेटका सवारी साधनहरु, लामो दुरीका मालबाहक साधनहरु, कुखुराका दाना, चल्ला तथा अण्डा ढुवानी, स्वास्थ्यकर्मी, सुरक्षा निकाय, कर्मचारी (पोशाक र परिचयपत्र अनिवार्य) ले प्रयोग गर्ने बाहेक सबै प्रकारका निजी, सार्वजनिक एवम् सरकारी सवारी साधन सञ्चालनमा निषेध गरिएको छ । प्रजिअ सुनारले भने शान्ति सुरक्षा तथा सुब्यवस्था, स्वास्थ्य, बैंक तथा वित्तिय संस्था, खाद्यवस्तु, खानेपानी, दुध, विद्युत, सूचना तथा सञ्चार, भन्सार, क्वारेन्टीन तथा आइसोलेसन, फोहरमैला ब्यवस्थापन, इन्धन, एम्वुलेन्स, शववाहन, दमकल, औषधि तरकारी तथा फलफूल जस्ता अत्यावश्यक सेवा बाहेकका अन्य सम्पूर्ण सेवा संचालनमा निषेध गरिएको छ । निषेधाज्ञा अवधिमा विकास निर्माणसम्बन्धी आयोजना जनस्वास्थ्य सुरक्षा मापदण्डहरुको पूर्ण पालना गरी कोभिडका चिन्ह लक्षण नदेखिएका स्वस्थ जनशक्तिलाई निश्चित स्थानमा सुरक्षित आवासको व्यवस्था गर्दै आयोजना संचालन गर्नुपर्ने छ । निर्माण सामग्री ढुवानीका लागि सम्बन्धित आयोजना प्रमुखले जिल्ला प्रशासन कार्यालय बर्दियासँग समन्वय तथा सहजीकरण गर्नुपर्ने प्रजिअ सुनारले प्रष्ट्याए । जिल्लाका सबै कार्यालय प्रमुखले न्युन कर्मचारी प्रयोग गरी आलोपालो प्रणालीबाट अत्यावश्यक सेवा प्रवाह गर्ने व्यवस्था मिलाउन निर्देशन दिइएको छ । प्रजिअ सुनारले थपे नेपाल सरकार मन्त्रिपरिषदको वैशाख ६ गतेको निर्णय, कोभिड१९ संकट ब्यवस्थापन केन्द्रको सिफारिशका आधारमा जिल्ला सुरक्षा समिति बर्दियाले निषेधाज्ञा जारी गरेको हो । भारतसँग सिमाना जोडीएका जुनसुकै स्थानबाट हुने आवागमन पूर्ण रुपमा निषेध गरिएको छ । शैक्षिक संस्था, प्रशिक्षण केन्द्रहरु, भाषा कक्षा, ट्युसन सेन्टर, सभा, सम्मेलन गोष्ठि, सेमिनार लगायतका जमघट हुने गतिविधिमा भौतिक उपस्थिति पूर्णरुपमा बन्द गरी भर्चुअल लगायतका वैकल्पिक मार्गबाट मात्र संचालन गर्न पाइने छ ।"
बाजुरामा एन्टिजेन किट अभाव,"बाजुरा : बाजुरामा एन्टिजेन किट अभाव भएको छ । कोरोना भाइरस (कोभिड १९) संक्रमणसँग मिल्दो जुल्दो लक्षणका बिरामी गाउँगाउँमा अत्याधिक बढी रहेका छन् । उपचारका लागि कसैले चासो दिएको छैन । बिरामी कोरोना संक्रमण हुने डरले स्वास्थ्य संस्थामा जाँदैनन् । जिल्ला स्वास्थ्य कार्यालयले बाजुरा जिल्लाका नौवटै स्थानीय तहलाई २५ वटाका दरले एन्टिजेन किट पठाएको छ । हिमाली गाउँपालिकाले कोरोना भाइरस संकास्पद बिरामीलाई परीक्षण गर्दा २५ वटामा ११ जनामा कोरोना पोजिटिभ देखाएको हो। त्यो भन्दा पहिला दुई जनाको स्वाब परीक्षणका लागि अछामको कमलबजार पठाएकोमा दुबैजना कोरोना पोजिटिभ देखिएपछि हिमाली गाउँपालिका शनिबारदेखि सिल गरिएको छ । गाउँपालिकाभर लक्षण भएका बिरामी धेरै छन् । एन्टिजेन किट छैन । स्वास्थ्यकार्यालयले पठाएका किट पहिलो दिनमै सकिएको छ। गाउँपालिकाका कर्मचारी स्वास्थ्यकर्मी नै कोरोना पोजिटिभ देखिएपछि गाउँपालिकाका सबै सेवा बन्द भएको हिमाली गाउँपालिकाका अध्यक्ष गोबिन्दबहादुर मल्लले बताए । 'आफू पनि बिरामी छु किट अभाव भएर कोरोना परीक्षण गर्न पाइएन,'उनले भने,' संक्रमण देखिएपछि गाउँपालिकाका सबै काम प्रभावित भएको छ। त्यस्तै बुढीगंगा नगरपालिकामा पनि २५ वटा किट पठाइएको छ । गाउँमा बिरामीको संख्या धेरै भएकाले परीक्षणमा समस्या भएको बुढीगंगानगरपालिकाका मेयर दिपक बिक्रम शाहले बताए । एन्टिजेन परीक्षणपछि पोजिटिभ देखिएका कोरोना संक्रमितको संक्रमण दर डरलाग्दो तरिकाले बढिरहेको छ । एन्टिजेन पोजिटिभ देखिएका कसैको पनि बाजुरामा पीसीआर परीक्षण गरिएको छैन । एन्टिजेन किट परीक्षण गरिसकेपछि पोजिटिभ देखिएकाको सबै पालिकाले स्वाब संकलन गरेर पीसीआर परीक्षणको लागि पठाउन सजिलो हुन्थ्यो । जिल्ला स्वास्थ्य कार्यालय बाजुराका निमित्त कार्यालय प्रमुख महनचन्दकाअनुसार जिल्लाका सबै पालिकालाई पहिलो पटक २५ का दरले पठाएको र आवश्यकताको आधारमा मागभए अनुसार पठाइने बताए । शंकास्पद बिरामीलाई परीक्षण गर्दा दिनमा कम्तिमा पाँचजना भन्दा बढी पोजिटिभ बिरामी देखिने गरेको जिल्ला अस्पताल बाजुराका कोरोना फोकल पर्सन चुणामणी पन्तले बताए। जिल्ला प्रशासन कार्यालय बाजुराका प्रमुख जिल्ला अधिकारी गोपालकुमार अधिकारीका अनुसार जिल्लामा कोरोना रोकथामका मापदण्ड प्रचारप्रचार गरिरहेको र जिल्ला भित्रिने नाकामा हेल्थ डेस्क स्थापना गरी भारतलगायत अन्य कोरोना प्रभावित जिल्लाबाट आउनेको संख्या संकलन गरी तिनीहरुलाई प्रहरी जनप्रतिनिधिको निगरानीमा होम आइसोलेसनमा बस्ने व्यवस्था गरिएको छ । जिल्लामा एन्टिजेन प्रविधिबाट परीक्षण भइरहेको छ । नेपाल सरकारने बनाएको मापदण्ड अनुसार जिल्लामा कोरोना संक्रमित २ सय भन्दा बढी नाघे मात्र जिल्लालाई नै निषेधाज्ञा गर्नु भनिएकाले सावधानीका लागि सूचना जारी गरिएको बताए । हिमाली गाउँपालिकाका कर्मचारी स्वास्थ्यकर्मीमा कोरोना देखिएपछि शनिबारबाटै सिल गरिएको उनले बताए ।"
सरकारी मापदण्डलाई चुनौती दिँदै भारतीय टोली मुस्ताङमा 'फिल्म सूटिङ' गर्दै,"जोमसोम: समुदाय स्तरमा कोरोनाको दोश्रो लहर फैलिन थालेपछि हिमाली जिल्ला मुस्ताङका स्थानीयमा कोरोनाको त्रास बढेको छ । कोरोनाकै कारण बिहीबार मुस्ताङमा एक महिलाले ज्यान गुमाइन् भने जिल्लामा अझै १२ जना सक्रिय संक्रमित छन् । केही साताअघि ग्रीन जोन कायम रहेको मुस्ताङमा पर्यटकीय गतिविधि बढेसँगै कोरोनाको जोखिम बढेको थियो । चैते दशैँ, औँशी, नयाँ वर्ष र रामनवमी पर्व लगायतमा सयौं धार्मिक पर्यटक मुस्ताङ भित्रिएका थिए । जसका कारण पनि मुस्ताङमा कोरोना जोखिम बढेको अनुमान छ । छिमेकी देश भारतसँगै नेपालमा पनि कोरोनाको दोश्रो लहर फैलिएपछि मुस्ताङ जिल्लाको सीसीएमसी आकस्मिक बैठकले गत बैशाख ११ गते देखि मुक्तिनाथ मन्दिर बन्द गर्यो भने बिवाह, ब्रतबन्ध, भोज भतेर, सभासमारोह र धार्मिक मठमन्दिर, गुम्बा र चर्चहरुमा गरिने नियमित पूजापाठ बाहेक सबै गतिविधिमा रोक लगायो । यस्ता कार्यक्रममा १५ जना भन्दा बढी भेला हुन नपाइने र जिल्ला प्रवेश गर्ने पर्यटकलाई होटल क्वारेन्टाइन बसेको प्रमाणपत्र अनिवार्य गराइयो । सीसीएमसीले कोरोना जोखिमको बिषम् अवस्थालाई मध्यनजर गर्दै आन्तरिक तथा बाह्य पर्यटकलाई सकभर जिल्ला प्रवेश नगर्न समेत अनुरोध गर्यो । तर, कोरोना भाइरसको उच्च जोखिम र यसको नियन्त्रणका लागि सरकारी मापदण्डलाई ठाडो चुनौती दिँदै बैशाख १६ गतेदेखि भारतीय जम्बो चलचित्र छायाङ्कन टोली मुस्ताङमा छ । भारतमा कोरोनाको जोखिम उत्कर्षमा पुगेका बेला भारतीय चलचित्रकर्मी मुस्ताङ आएपछि स्थानीयबासीमा कोरोनाको त्रास बढेको पाइएको छ । सूचना तथा संञ्चार मन्त्रालयको अनुमति लिएर मुस्ताङमा छायांकन गर्न आएको बताउने उनीहरुले खुलेआम मुस्ताङमा छायांकन गरिरहेका छन् । मुस्ताङमा भारतीय चलचित्र छायांकनका लागि आएको उक्त टोलीमा करिव ५०६० जना छन् । जसमा ४५ जना नेपाली कलाकार पनि छन् । जिल्ला प्रशासन कार्यालय मुस्ताङले जम्बो भारतीय चलचित्रकर्मीको टोलीले संञ्चार मन्त्रालयको अनुमति लिएको र चलचित्र छायांकनलाई सरकारले रोक लगाइनसकेकाले जिल्ला प्रवेशको अनुमति दिएको बताएको छ । मुस्ताङका सहायक प्रमुख जिल्ला अधिकारी जगदीश अर्यालले भारतीय चलचित्रकर्मी टोलीलाई गाउँबस्तीमा नभइ बस्ती भन्दा पर छायांकन गर्नुपर्ने सुझाएको बताए । निकै महंगो लागतको सिनेमास्कोप उक्त भारतीय चलचित्रको छायांकन टोलीले मुस्ताङको मुक्तिनाथ, कागबेनी, छुसाङ, जोमसोम, स्याङ, मार्फा, टुकुचे, ढुम्बाताल र नाउरिकोट लगायत गाउँमा सुटिङ गर्ने जनाए पनि कोरोना जोमिखका कारण स्थानीयले सुटिङ गर्न दिएनन् । स्थानीय प्रशासनले बस्तीदेखि टाढा भने पनि उनीहरु बस्ती नजिकनै सुटिङ गर्न चाहन्थे । तर प्रत्येक गाउँहरुमा गाउँलेको अवरोधपछि उनीहरुले निर्धक्क सुटिङ गर्न नसकेको बताउँछन् । मुस्ताङको घरपझोङ३ पुथाङ एयरपोर्टको दुई वटा होटलमा बसेका उनीहरुले सुटिङमा एक बस र ५ वटा स्कर्पियो गाडी भाडामा लिएका छन् । आफूहरु पीसीआर रिपोर्ट समेत लिएर आएको बताउने उनीहरुले सुटिङ स्थलमा आवश्यक स्वास्थ्य सुरक्षा मापदण्ड समेत पालना नगरी बेवास्ता गरेको स्थानीय बताउँछन् । स्थानीयले पर्यटन प्रर्वद्धनमा चलचित्र छायांकनले महत्वपूर्ण टेवा पुर्याउने भनिए पनि कोरोना माहामारीको यो समयमा सबै खाले पर्यटकीय गतिविधि रोकिनु पर्ने तर्क गरेका छन् ।"
भोकभोकै भौंतारिँदै मजदुरहरू,"काठमाडौं : रामेछापका ४२ वर्षीय सुजन तामाङ काठमाडौंमा ज्यामी काम गर्छन्। सहरको चोकमा बसेर कामको खोजी गर्न लागेको वर्षौं भयो। पछिल्लो पटक उनी डेढ वर्षअघि काठमाडौं आएका हुन्। कमाइ नभएर गाउँ फर्किन सकेका छैनन्। काम पाएको दिन होटलमा खान्छन्। नत्र सडकमै भोकै सुत्छन्। कोरोनाअघि काम पाउन खासै गाह्रो थिएन। तर, कोरोना देखिएपछि काम पाउन धौधौ छ, तामाङ भन्छन्, कहिले कता पुग्यो, कहिले कता दौडियो। सातामा एकदुई दिन काम गरेर टिक्नुपर्ने अवस्था थियो। अहिले त यो पनि ठप्प भयो। गाउँमा श्रीमती र छोराछोरी छन्। भन्छन्, कमाइ नभएपछि गाउँ फर्कन नै लाज लाग्ने रहेछ। काठमाडांै बसेर कमाएको होला भनेर आश गर्छन् । के लैजानु, के पठाउनु। कमाइ हुँदा दुई चार पैसा पठाएको पनि हो। तर, अहिले त घर जाने भाडा छैन। उनी पशुपतिनाथ मन्दिर परिसरमा संस्थाले खाना बाँड्छ भन्ने सुनेर केही दिनअघि यता आइपुगेका रहेछन्। दिनभर यही बस्छन्, कामको खोजी गर्छन्। सानोतिनो काम पाए गरिहाल्छन्। रात परेपछि पाटीपौवामा निदाउँछन्। पशुपति आर्यघाट छेउमै रहेको विश्राम स्थलमा भेटिए रामेछापकै मानबहादुर मगर। उनी बेन्च झुलिरहेका थिए। मैलो ज्याकेट र च्यातिएको चप्पल लगाएका मगर खानाको खोजी गर्दै पशुपति आइपुगेका रहेछन्। उनी पनि सडकमै रात बिताउने मजदुर हुन्। किन त ? भन्छन्, सधैभरि काम पाइँदैन ? गास जुटाउनै मुस्किल हुन्छ ? कसरी तिर्नु काठमाडौंको महँगो कोठा भाडा र खर्च ? यसअघिको लकडाउनमा धेरै मजदुरले रात काट्ने आश्रयस्थलको रूपमा पशुपति मन्दिर परिसर बनाएका थिए। अहिले पनि हरेक दिन खानाको खोजीमा सयौं जना पशुपति पुग्ने गरेका छन्। मानवसेवामा समर्पित केही संघसंस्थाले पशुपति परिसरमा निःशुल्क खाना वितरण गर्दै आइरहेका छन्। शनिबार मे १ अर्थात् अन्तर्राष्ट्रिय मजदुर दिवस। मजदुरको हकहित र अधिकारका लागि विश्वभरमै यो दिवस मनाइने गरेको छ। कोरोना महामारी फैलिएपछि धेरै मजदुरहरूले रोजगारी गुमाएका छन्। त्यसले उनीहरूको दैनिक गुुजारा नै प्रभावित बनेको छ। कोरोना महामारीको दोस्रो लहरले च्याप्दै लगिरहेको छ। सक्रमित हुने र कोरोनाकै कारण मृत्यु हुनेको संख्या बढ्दो छ। यो क्रममा अझ बढी मजदुरले रोजगारी गुमाउने पक्का छ। प्रधानमन्त्री केपी शर्मा ओलीले श्रमिकको न्यूनतम पारिश्रमिक बजेटमार्फत नै पुनरावलोकन गर्ने बताएका छन्। अन्तर्राष्ट्रिय मजदुर दिवसको अवसरमा स्वदेश तथा विदेशमा बस्ने मजदुरलाई शुभकामना सन्देश पठाउँदै आर्थिक वर्ष ०७८७९ देखि लागू हुने गरी श्रमिक र कर्मचारीको न्यूनतम पारिश्रमिक पुनरावलोकन गर्ने घोषणा गरेका हुन्। अब न्यूनतम पारिश्रमिक मासिक १३ हजार ४५० बाट बढाएर १५ हजार पुर्याउने तथा दैनिक पारिश्रमिक ५ सय १७ वाट बढाएर ५७७ पुर्याउने तयारी रहेको प्रधानमन्त्री ओलीले जनाएका छन्। सरकारी घोषणा एकातिर छ भने सहरभरि छरिएर रहेका मजदुरको अवस्था अर्कोतिर। ज्यामी काम गर्ने धेरै मजदुर त दिनभर कमाउने पैसाले एउटा कोठा लिएर सजिलोसँग निदाउने क्षमता पनि राख्दैनन्। इँटा, बालुवा गिटी बोक्ने, डोकोमा सामान पुर्याउने, भारी बोक्नेजस्ता काम गर्ने मजदुर सडकमै जिन्दगी बाँच्न विवस छन्। सरकारी स्तरबाट न उनीहरूको स्वास्थ्य सुरक्षामा ध्यान पुगेको छ न त उनीहरूले पाउने ज्याला नै भरपर्दो र समान छ। गोंगबुबाट बसुन्धरा जाने सडकपेटीमा भेटिए काभ्रेका लालध्वज लामा। मधुमेह र उच्च रक्तचापले हानेर उठ्नै नसक्ने भन्दै उनी सडक पेटीमै आराम गरिरहेका थिए। चाबहिल चोकतिर बसेर ज्यामी काम गर्ने लामा तीन महिनादेखि सडकमा मागेर जीवन चलाइरहेका छन्। कोरोना फैलिएपछि कसैले पनि सहयोग नगरेको उनी सुनाउँछन्। बरु भोकभोकै तीन दिनदेखि सडकमै सुतेको उनको दुखेसो छ। भन्छन्, नजिक जाँदा पनि कोरोना सर्छ भनेर लखेट्छन्। कसलाई भन्नु ? कहाँ जानु ? हिँड्नै सक्दिनँ। काम गर्न सक्दिनँ। कोरोनाले भन्दा पनि खान नपाएर पो मरिन्छ जस्तो छ। पशुपति मन्दिर परिसरको बाटोमा भेटिए सिन्धुपाल्चोकका नानीबाबु कोइराला। ५७ वर्षीय कोइराला हिँड्दाहिँड्दै सडकमै थचक्क बसे। उनी खुट्टा दुखेर हिँड्नै नसक्ने अवस्थामा पुगेको बताउँदै थिए। पशुपति परिसरमा आएको एक साताभन्दा बढी भयो। उच्च रक्तचापका कारण हातले उठाउने कुनै पनि काम गर्न सक्दैनन्। त्रिवि शिक्षण (टिचिङ) अस्पतालमा अपरेसन गर्दा ७० हजार खर्च भयो। साथीहरूले उपचार गरे । काम गरेरै रिन तिरे। निषेधाज्ञाअघि ग्वार्कोमा काम गरिरहेका थिए उनी। लकडाउनको हल्लाले काम बन्द भयो। उनको गास जुटाउने माध्यम रोकियो। भोकले लकडाउन पनि भन्दैन। कोरोनाको डर पनि देख्दैन। उनी भौतारिँदै पशुपति परिसरमा आए। बिहान साँझ खाना बाँडिने रहेछ यहाँ। तर, नानीबाबुलाई थाहा थिएन। केही दिन पशुपतिमै भौतारिए। ज्यामी गरेर जम्मा गरेको १५०० रुपैयाँ पनि आवारा केटाहरूले लुटिदिए। भन्छन्, बलिया केटाहरूको अगाडि म रोगीको के लाग्नु ? च्याप्प समातेर गोजी खोतलेर चोरी गरे। कुनै दयालुले केही खान दियो भने खान्छन्,। कसैले दुई चार पैसा दियो भने लिन्छन्। दुई छोराछोरी लिएर उनकी श्रीमती डेढ वर्षअघि अरुसँग बिहे गरेर गइन्। कामकै सिलसिलामा कहिले बल्खु, हरिसिद्धि, डोको बोक्ने, वाल लगाउने, सिमेन्ट ओर्साने, नानिबाबुले अहिले छोराछोरी पनि भेट्न पाउँदैनन्। श्रीमतीले अर्को बिहे गरेपछि नानिबाबुले कोठा छाडे। भएको सामान तेसै छाडीदिए। सडकमा काम गर्न र सडकमै रात बिताउन थाले। खान नपाएको दिन भोकै सुत्छन् उनी। भन्छन्, गरिब हुनु ठूलो पाप रहेछ।"

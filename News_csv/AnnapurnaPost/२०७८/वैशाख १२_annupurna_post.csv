शीर्षक,विवरण
प्रशंसनीय पुनर्निर्माण,"धरहरा पुनर्निर्माण हुनेरहेछ, भयो। रानीपोखरी पनि पुनर्निर्माण भयो। गरे हुनेरहेछ। नेपालको परिचय, गौरव र इतिहास हो धरहरा। २०७२ वैशाख १२ गते गएको भूकम्पले पूर्ण रूपमा ध्वस्त भएको धरहरा पुनर्निर्माणपछि उद्घाटन गर्दै प्रधानमन्त्री केपी ओलीले भनेका वाक्य हुन् यी। नेपालको ढलेको शिर पुनः ठडिएको छ। गौरवमय इतिहास जीवन्त भएको छ। नौ तले धरहरा भत्किएपछि २२ तले बनेको छ। गरे के हुँदैन ? हो, झन्डै दुई वर्षभित्रै धरहरा ठडिएको छ। १५औं लोकतन्त्र दिवसको अवसर पारेर धरहरा उद्घाटन हुँदा धरहरासँगै नेपाल र नेपाली बौरिएको अनुभूति भएको छ। ओलीले पहिलोपटक प्रधानमन्त्री बनेको बेला २०७२ फागुन ४ गते मेरो धरहरा मै बनाउँछु अभियान थालेका थिए। धरहराभन्दा अघि काठमाडौंको मुटुमा रहेको रानीपोखरीको पुनर्निर्माण सम्पन्न भइसकेको छ। काष्ठमण्डपको काम झन्डै ९० प्रतिशत सकिएको दाबी गरिएको छ। यसैगरी क्षतिग्रस्त यस्तै ९२० वटा सम्पदामध्ये ४९३ को पुनर्निर्माण सकिएको छ। २८८ वटा सम्पदा पुनर्निर्माण भइरहेका छन्। उता अनुदान सम्झौता गरेका ८,११,७५४ लाभग्राहीमध्ये घरको पुनर्निर्माण सुरु गरेका कुल लाभग्राहीको संख्या ७,५३,१०४ पुगेको छ। अर्थात् झन्डै ९३ प्रतिशत काम सकिएको छ। पहिलो किस्ता वितरणको त ९९८६ प्रतिशत नै काम सकिएको छ भने दोस्रोको पनि ८६७८ र तेस्रोको ७८६६ प्रतिशत पुगिसकेको छ। वर्ष दिनको विश्वव्यापी महामारी कोरोना संक्रमण र अन्य विभिन्न बाधाअड्चनबिच पुनर्निर्माण र पुनस्र्थापनाको प्रमुख क्षेत्र निजी आवासमा ९३ प्रतिशत कार्य सम्पन्न हुनु प्रसंशनीय देखिन्छ। आधाभन्दा बढी गुम्बा पनि सम्पन्न भएका छन्। क्षतिग्रस्त ७,५५३ विद्यालयमध्ये ८३ प्रतिशत, १,१९७ स्वास्थ्य संस्थामध्ये ६९८, ४१५ सरकारी भवनमध्ये ९० प्रतिशत, सुरक्षा निकायका २१६ संरचनामध्ये २१४ को पुनर्निर्माण सकिनुलाई पनि अर्थपूर्ण हिसाबले हेर्न सकिन्छ। विभिन्न जिल्लामा ७६२ किलोमिटर सडक पुनर्निर्माण गर्नुपर्नेमा ५२५ सम्पन्न भएको र बाँकी चालु आवमै सम्पन्न हुने सम्भावना पनि स्वागतयोग्य नै हो। पुनर्निर्माणका लागि विनियोजित ४ खर्ब ८८ अर्बमध्ये सरकार एवं दातृनिकायको हालसम्म ३ खर्ब ५७ अर्ब रुपैयाँ खर्च भएको छ। ६ वर्षअघि आजकै दिन गएको शक्तिशाली भूकम्पबाट ८,९७९ जनाको मानवीय क्षति भएको थियो भने २२,३०९ घाइते भएका थिए। २९९ मानव बस्ती, ५३ सडक, ३२१२ खानेपानी संरचना, ७५५३ शिक्षण संस्थाका ४९६८१ कक्षाकोठा क्षतिग्रस्त बनेका थिए। यति ठुलो विपत्ति र महिनौंसम्म चलेको पराकम्पको असरको सामना गर्दै यहाँसम्म आइपुग्नुलाई नजरअन्दाज गर्न मिल्दैन। यसले के देखाउँछ भने ६ वर्षे चुनौतीपूर्ण पुनर्निर्माणको यात्रामा नेपालले गर्दै सिक्दै विश्वसामु पुनः पुरानै स्वरूपमा फर्कन सफल भएको प्रमाणहरू पेश गरिरहेको छ। भूकम्प जस्तो विपद्लाई अवसरमा ढाल्न नेपाल सरकार सफल भएको छ किनकि पुनर्निर्माण अहिले सम्पन्नताको चरणमा पुगेको छ। भूकम्पबाट अति प्रभावित १४ र कम प्रभावित १८ गरी ३२ जिल्लालाई सामान्य अवस्थामा फर्काउनु चानचुने प्रयास होइन। त्यसमाथि अधिकांश जिल्ला दुर्गम र पहाडी छन् जहाँ जोखिमयुक्त बस्ती पनि थिए। करिब पाँच हजार नागरिकका लागि दर्जनौं बस्ती नै स्थानान्तरण गर्नु, ६४ वटा एकीकृत बस्तीहरूको निर्माण गर्नु र ३३ वटा बस्ती सुधार गर्नु आदि सबै सम्भव भइसक्न लागेका छन्। बस्ती स्थानान्तरणदेखि जोखिमपूर्ण सम्पदालाई मौलिक स्वरूप दिएर पूर्ववत् अवस्थामा फर्काउनेजस्ता काममा अनेक जोखिम र समस्या चिर्दै पार लगाउनुले नेपाल सरकारले पुनर्निर्माण कार्यमा प्रसंशनीय कार्य गरेको ठहर्छ। पुनर्निर्माणका बाँकी कार्यलाई पनि सरकारले समयमै गुणस्तरीय ढंगले सम्पन्न गर्नु अबको आवश्यकता हो।"
विकासमा फड्को मार्दै गढीमाई,"रौतहट : रौतहटको १८ स्थानिय तहमध्ये धेरै पछाडि परेको गढीमाई नपाको बिकासको गतिलाई तिव्रता दिन मेयर श्याम प्रसाद यादव योजनाबद्ध रूपमा लागि परेका छन्। यसका लागि शिक्षा क्षेत्रको सुधारलाई उनले पहिलो प्राथमिकतामा राखेका छन्। पहिले नगरभरी समनपुरमा मात्रै मावि तहसम्म पढाइ हुने विद्यालय थियो। अहिले संग्रामपुर, धरमपुर र बिनग्रामा रहेको विद्यालयमा मावि तहसम्म पढाइ हुन्छ। नगरमा ४ वटा मावि सञ्चालनमा छन्। विद्यालयको पूर्वाधार विकास र शिक्षाको सुधार गर्न नगरपालिकाले सुरुका दिनमा योजनाहरू ल्याएको मेयर यादव बताउँछन्। कक्षा कोठामा मोबाइल निषेध, छात्रालाई विद्यालय जानआउँन साइकल वितरण, अधिकाशं विद्यार्थीलाई झोला र स्टेसनरी सामाग्री वितरण गरीएको छ। विषयगत शिक्षकहरू नगरबाटै नियुक्त गरिएका र डेक्सबेन्च पर्याप्त व्यवस्था गरिएकाले शिक्षाको गुणस्तरमा निकै सुधार आएको पाइन्छ। शैक्षिक मापदण्डअनुसार केन्द्रिय सरकारले दरबन्दीअनुसारको शिक्षक व्यवस्था नगरिदिएकाले नगरपालिकालाई आर्थिक भार थपिएको गुनासो मेयर यादवको छ। मेयर श्याम प्रसाद यादव । जिल्लाको पूर्वी तथा मध्य भागमा रहेको रौतहटको गढीमाई नगरपालिकामा पछिल्ला बर्षहरूमा विकासले गति लिएको छ। ९ वटा वडामा बिभाजित उक्त नगरपालिकामा विकास निर्माणका काम पनि अगाडि बढाइएका छन्। तीन वर्ष अघिसम्म नगर भित्रका सबै बाटोहरूमा बर्षाको समयमा हिँड्न सकिने अवस्था थिएन। तर अहिले टोलका भित्री बाटोहरूसमेत कालोपत्रे र ढलान भइसकेका छन्। तीन वर्ष भित्र नगरक्षेत्रमा ३० किलोमिटरभन्दा बढी ढलान तथा कालोपत्रे सडक निमार्ण भएका छन्। मुख्य राजमार्ग र छिमेकी नगरपालिका जोड्ने मुख्य सडकहरूको स्तरोन्नती भइरहेको छ। नगरभित्रका मुख्य सडकलाई ५० फिट चौडाइ बनाएर गरुडादेखि समनपुर, बिनग्रादेखि धरमपुरसम्म काम भइरहेको छ। रौतहट र सर्लाही जिल्ला जोड्ने धरमपुरस्थित बागमती नदीमा पक्की पुल निमार्ण भए पनि नदी कटानका कारण सडक नहुँदा पुल सञ्चानमा थिएन। तर गत वर्षदेखि सडक निमार्ण गरेर नगरपालिकाले दुई जिल्ला जोड्ने पुल सञ्चालनमा ल्याएको छ। वडा वडामा खानेपानीका ओभरहेड ट्यांकीहरू निमार्ण भइरहेका छन्। नगरको ९ वटै वडामा यसै आर्थिक वर्षभित्र स्वच्छ खानेपानीको व्यवस्था गर्न काम भइरहेको छ। दुई वटा खानेपानीको ट्यांकी सञ्चालनमा आइसकेको छ भने दुई वटा निमार्णको चरणमा छन्। गढीमाइ नगरको गौरवका योजनाहरू रजैया सडक, फन पार्क, स्टेडियम, एतिहासिक सैनिक पार्क र जिल्लाकै पुरानो एवं एतिहासिक समनपुर बजारको विकासको योजनाहरू सुरु गरीएका छन्। एतिहासिक समनपुर बजारको विकासको लागी गुरुयोजना तयार पारेर काम अगाडि बढाइएको छ। समनपुरमा एक करोडको लागतमा राजदेवी मन्दिर निमार्ण सम्पन्न भएको छ भने सुन्दरपुरमा रहेको गढीमाइ मन्दिरको स्तरोन्नती गरीएको छ। नगरपालिकाको सुबिधा सम्पन्न तीन तले प्रशासनिक भवन निमार्ण अन्तिम चरणमा पुगेको छ भने ८ वटा वडाको आफ्नै वडा कार्यालय सञ्चालनमा रहेको छ। धरमपुरमा रहेको स्वास्थ्य चौकीलाई १५ शैयाको अस्पताल बनाउँनका लागी सबै प्रक्रियाहरू पुरा गरिसकिएको छ। यसै आर्थिक वर्षबाट स्वास्थ्य सेवा सुरु हुने गढीमाई नपाका प्रमुख प्रशासकिय अधिकृत नागेन्द्र यादवले जानकारी दिए। नगरको मुख्य बजार क्षेत्र तथा चोकहरूमा सोलार बत्तीहरू जडान गरिएका छन्। मलाही, सिगारवन, धनाडी र धरमपुर पछिल्लो समय नयाँ बजारको रूपमा विकास भइरहेका छन्। सामाजिक सुरक्षा कार्यक्रमअन्र्तगत नगरभित्र रहेका हिँडडुल गर्न नसक्ने अपांगहरूलाई ह्विलचेयर वितरण गरिएको छ। यस आर्थिक वर्षमा सुबिधा सम्पन्न खेलकुद मैदानका साथै कवर्ड हल निमार्ण गर्ने, नगरपालिकाको पाश्र्वचित्र तयार पार्ने, बजारिकरणसँगै फोहरमैला व्यवस्थापन तथा डम्पिङसाइटको उपयुक्त स्थान खोजी गर्ने काम भइरहेको छ। विकासका यस्ता कामहरू सम्पन्न गर्ने क्रममा धेरै चुनौतीको सामना पनि गर्नु परेको छ। यसै क्रममा अहिलेसम्म ११ वटा मुद्धा नगरपालिकाले खेपिसकेको गुनासो मेयर यादवले गरे। चुनौतीलाई अवसरको रूपमा लिएको र इमान्दारीताका साथ काम गर्दा डराउँनु नपर्ने धारणा पनि उनले राखे।"
कोरोनाविरुद्धको लडाइँमा खट्न प्रधानमन्त्रीको निर्देशन,"काठमाडौं : नेकपा (एमाले) अध्यक्ष एवम् प्रधानमन्त्री केपी ओलीले कोरोना भाइरस (कोभिड१९) विरुद्धको लडाइँमा सम्पूर्ण रूपमा खटिन पार्टी पंक्तिलाई निर्देशन दिएका छन् । आइतबार एमाले महाधिवेशन आयोजक कमिटीको बैठकमा बोल्दै प्रधानमन्त्री ओलीले नयाँ भेरियन्टका कारण उत्पन्न हुने संकटको समाधानका निम्ति सक्रिय हुन निर्देशन दिएका हुन् । बालुवाटारमा भएको बैठकमा बोल्दै ओलीले ओलीले कोरोना संक्रमणका कारण उत्पन्न हुनसक्ने परिस्थितिको सामना गर्न सम्पूर्ण पार्टी पंक्तिलाई सक्रिय भएर लाग्न निर्देशन दिएको पार्टी प्रवक्तासमेत रहेका परराष्ट्रमन्त्री प्रदीप ज्ञवालीले जानकारी दिए। बैठकमा बोल्दै प्रधानमन्त्री ओलीले तत्काल लकडाउन नगर्ने तर स्वास्थ्य सुरक्षाका मापदण्ड कडाईका साथ कार्यान्वयन गर्ने पक्षमा सरकार हरेको प्रष्ट पारेका छन् । ओलीले अक्सिजन प्लान्टलाई पूर्णक्षमतामा विस्तार गर्ने, अक्सिजनका नयाँ सिलिण्डर ल्याउने, खोपलाई अझ विस्तार गर्ने काम सरकारले गरिरहेको जानकारीसमेत गराएका छन् । परराष्ट्रमन्त्री ज्ञवालीले अर्थतन्त्र तंग्रिन थालेको भन्दै फेरि लकडाउन गरेर त्यसलाई प्रभाव नपर्नेगरी अगाडि बढ्ने तयारीमा सरकार रहेकोसमेत बताए । ज्ञवालीका अनुसार लकडाउन गर्नैपरे संक्रमण व्यापक भएका ठाउँमा मात्र लकडाउन हुन्छ । सरकारले लकडाउन भन्दा पनि स्वास्थ्य मापदण्डको कार्यान्वयनमा जोड दिएको उनको भनाइ छ । महाधिवेशन आयोजक कमिटीको बैठकअघि स्थायी समितिको बैठक पनि बालुवाटारमा बसेको थियो। बैठकले कोरोना रोकथामका लागि प्रभावकारी रुपमा कदम चाल्ने र पार्टी पंक्तिलाई पनि त्यसमा परिचालन गर्नेमा जोड दिएको थियो। बैठकमा पार्टी नेताहरुलाई सोधिएको स्पष्टीकरणलगायतका विषयमा छलफल भएको थियो। एमालेले नेता माधव नेपालसहित २७ जना संघीय सांसदलाई गुट चलाएर पार्टी अनुशासन भंग गरेकोले किन कारबाही नगर्ने भन्दै अल्टीमेटमसहित स्पष्टीकरण सोधेको थियो। नेपाल समूहले यो स्पष्टीकरणलाई पार्टी विभाजनको प्रयास गरिएको निष्कर्ष निकाल्दै संभावित कदम रोक्नका लागि अदालतमा समेत निवदेन दिएका छन्।"
पुनर्निर्माण सन्तोषजनक,"काठमाडौं : विनाशकारी भूकम्पको ६ वर्ष पूरा भएको छ। यो अवधिमा पुनर्निर्माण तथा पुनःस्थापना कार्य सम्पन्न नभए पनि सन्तोषजनक उपलब्धि हासिल भएको सरकारी पक्षको दाबी छ। राष्ट्रिय पुनर्निर्माण प्राधिकरणका अनुसार निजी आवास पुनर्निर्माण ९३ प्रतिशत सम्पन्न भएको छ। अनुदान सम्झौता गरेका ८ लाख ११ हजार ७ सय ५४ लाभग्राहीमध्ये घर पुनर्निर्माण गरेकाको संख्या ७ लाख ५३ हजार १ सय ४ पुगेको छ। पहिलो किस्ता वितरण ९९८६, दोस्रो किस्ता ८६७८ र तेस्रो किस्ता ७८६६ प्रतिशत पुगेको छ। चालू आर्थिक वर्षभित्र निजी आवासको मूलभूत काम सम्पन्न गर्ने लक्ष्य हासिल हुने प्राधिकरणका प्रमुख कार्यकारी सुशील ज्ञवालीले बताए। प्राधिकरणका अनुसार निजी आवास पुनर्निर्माणका क्रममा ६ लाख ३४ हजार ९ सय ७३ गुनासा सम्बोधन गरिएका छन्। प्राधिकरणबाट भएको गुनासो सुनुवाइमा पनि चित्त नबुझ्नेका लागि जिल्ला तहमै पुनरावेदन दर्ता गरी पुनरावेदन समितिमार्फत समस्या समाधान गर्ने व्यवस्था मिलाइएको छ। यसबाहेक जोखिम एवं विपन्न वर्गका लाभग्राहीको घर पुनर्निर्माणमा प्राधिकरणले ९ सय घुम्ती डकर्मी र २ सय ५४ सामाजिक परिचालक परिचालन गरी विशेष अभियान अघि बढाएको छ। साथै साझेदार संस्थाहरूलाई पनि यस कार्यमा परिचालन गरिएको छ। भूकम्पपछि २ सय ९९ असुरक्षित स्थानमा रहेका ४ हजार ७ सय २० लाभग्राहीलाई सुरक्षित आवासका लागि जग्गा व्यवस्था मिलाइएको छ। १२ हजार ७ सय ८८ भूमिहीन लाभग्राहीलाई जग्गा व्यवस्थापनसहित घर निर्माण गर्ने वातावरण मिलाइएको छ। ६४ एकीकृत बस्ती निर्माण गर्नुपर्नेमा २० वटा सम्पन्न भएका छन् भने ४४ वटा निर्माणाधीन छन्। तत्काल सुधार एवं संरक्षण गर्नुपर्ने ३३ बस्तीमध्ये २७ वटा सुधार एवं संरक्षण गरिएको छ। ६ वटाको सुधार तथा संरक्षण भइरहेको छ। सम्पदा पुनर्निर्माण आधा बाँकी क्षतिगस्त ९ सय २० सम्पदामध्ये ४ सय ९३ वटाको पुनर्निर्माण सम्पन्न भएको प्राधिकरणले जनाएको छ। २ सय ८८ वटा पुनर्निर्माण भइरहेका छन्। विश्व सम्पदा क्षेत्रमा क्षति भएका १ सय ७० सम्पदामध्ये १ सय १० वटाको निर्माण सम्पन्न भएको छ। ४९ वटाको निर्माण चालू वर्ष सम्पन्न हुनेछ। उपत्यकाका ४ सय ६ सम्पदामध्ये २ सय ७ वटाको निर्माण सम्पन्न भएको छ। १ सय ११ वटा निर्माणाधीन छन्। उपत्यका बाहिर ३ सय ४४ मध्ये १ सय ९६ वटा सम्पदा सम्पन्न भएका छन् भने १ सय २८ को पुनर्निर्माण भइरहेको छ। प्रधानमन्त्री केपी शर्मा ओलीले शनिबार धरहराको उद्घाटन गरेका छन्। यसअघि रानीपोखरी पुनर्निर्माण सम्पन्न भई राष्ट्रपति विद्यादेवी भण्डारीबाट उद्घाटन भइसकेको छ। सिंहदरबारको उत्तर, दक्षिण र पूर्वी भागको फागुन ३ गते प्रधानमन्त्री ओलीबाट उद्घाटन भई प्रधानमन्त्री तथा मन्त्रिपरिषद् कार्यालय सञ्चालनमा छ। केशरमहल, बबरमहल, बालमन्दिर, नारायणहिटी संग्रहालय क्षेत्रमा रहेको रणोद्दीप दरबारलगायत पुरातात्विक महत्वका दरबारको जीर्णोद्धार जारी छ। बृहत्तर रानीपोखरीटुँडिखेलरत्नपार्कखुल्लामञ्चभृकुटीमण्डपरंगशालालोकतान्त्रिक संग्रहालय, नारायणहिटी संग्रहालय, गोरखा एवं नुवाकोट दरबार क्षेत्र एवं उपत्यकाका सातवटै पुरातात्विक सम्पदाका गुरुयोजना स्वीकृतिको चरणमा छन्। भूकम्पमा ठूलो संख्यामा गुम्बा भत्किएका थिए। १ हजार ३ सय २० गुम्बामा क्षति पुगेको थियो। मर्मत गर्नुपर्ने ४ सय २ गुम्बामध्ये २ सय ९४ वटा सम्पन्न भइसकेका छन्। पुनर्निर्माण गर्नुपर्ने ८ सय ९५ मध्ये १ सय वर्षभन्दा पुराना र २ हजार वर्ग फिटभन्दा बढी प्लिन्थ एरिया भएका २ सय ६४ गुम्बामध्ये ३६ वटा र १ सय वर्षभन्दा कम र २ हजार वर्ग फिटभन्दा मुनिका ६ सय ३१ गुम्बामध्ये १ सय १ वटाको पुनर्निर्माण कार्य अगाडि बढिरहेको छ। भूकम्पबाट क्षतिग्रस्त ७ हजार ५ सय ५३ विद्यालयमध्ये ८३ प्रतिशतको पुनर्निर्माण भएको छ। १ हजार १ सय ९७ स्वास्थ्य संस्थामध्ये ६ सय ९८ को पुनर्निर्माण सम्पन्न भएको छ भने २ सय ९६ को पुनर्निर्माण जारी छ। ४ सय १५ सरकारी भवनमध्ये ९० प्रतिशतको पुनर्निर्माण सम्पन्न भएको छ। प्राधिकरणअन्तर्गत सुरक्षा निकायका २ सय १६ संरचनामध्ये २ सय १४ को पुनर्निर्माण सम्पन्न भइसकेको छ। पुनर्निर्माणका क्रममा ७ सय ६२ किमि सडक पुनर्निर्माण गर्नुपर्नेमा ५ सय २५ किलोमिटरको पुनर्निर्माण सम्पन्न भइसकेको छ। बाँकीको पुनर्निर्माण यसै आर्थिक वर्षभित्रै सम्पन्न हुने प्राधिकरणले जनाएको छ। पुनर्निर्माणका क्रममा राजनीतिक अस्थिरता, नाकाबन्दी, वित्तीय तथा जनशक्ति अभाव, भौगोलिक विकटता, संघीयता कार्यान्वयनको संक्रमणकालीन अवस्था, तीन तहको निर्वाचन, कर्मचारी समायोजनलगायत चुनौती सामना गर्नुपरेको प्राधिकरणका अधिकारी बताउँछन्। प्राधिकरणका प्रमुख कार्यकारी ज्ञवालीले पुनर्निर्माण र पुनःस्थापनाका क्षेत्रमा द्रुत गतिमा काम भइरहेका बेला कोरोना भाइरसको महामारीका कारण ठूलो अवरोध भएको बताए। मानिसको जीवन रक्षाका सामु अरू विषय गौण बने। लकडाउनपछि स्थिति सहज हुनासाथ पूर्ववत् अवस्थामा नै पुनर्निर्माणका कार्यलाई हामीले निरन्तरता दियौं, ज्ञवालीले भने। पाँच वर्षभित्र पुनर्निर्माण सम्पन्न गर्ने भनिएकोमा एक वर्ष थप गरिएको छ। थपिएको एक वर्षमध्ये २०७८ असारसम्म नियमित काम गरिने प्राधिकरणले जनाएको छ। साउनदेखि पुस १० गतेसम्म रानीपोखरी, धरहरा, सिंहदरबारको पश्चिम खण्ड र नारायणहिटी संग्रहालयभित्रको रणोद्दीपको दरबार पुनर्निर्माणबाहेक सबै योजना तथा कार्यक्रम सम्बन्धित मन्त्रालय वा निकायमा हस्तान्तरण गर्ने कार्ययोजना बनेको छ। ३ खर्ब ५७ अर्ब खर्चपञ्चवर्षीय पुनर्निर्माण तथा पुनस्र्थापना योजनाअनुसार परिमार्जित कुल बजेट आवश्यकता ४ खर्ब ८८ अर्ब रुपैयाँ हो। यसमध्ये सरकार र दातृ निकायको समेत गरी २०७७ चैतसम्म ३ खर्ब ५७ अर्ब रुपैयाँ खर्च भएको छ। आर्थिक वर्ष २०७२७३ मा २२ अर्ब ४७ करोड, २०७३७४ मा ४९ अर्ब ६९ करोड, २०७४७५ मा १ खर्ब १४ अर्ब, ७८ करोड, २०७५७६ मा ८९ अर्ब४३ करोड र २०७६७७ मा ५२अर्ब४९ करोड खर्च भएको थियो। छिमेकी तथा मित्र राष्ट्रबाट ठूलो मद्दत मिलेको दाबी प्राधिकरणले गरेको छ। तर, उनीहरूले घोषणा गरेअनुरूप रकम दिएका छैनन् । दाता सम्मेलनमा प्रतिबद्धता व्यक्त भएको ४ सय १० अर्बमध्ये ६७ अर्ब राहत तथा उद्धार एवं अन्य कार्यक्रममा खर्च भएको थियो। भारतीय एक्जिम बैंकतर्फको ४९ अर्ब रुपैयाँ नेपाल सरकारतर्फ स्रोतान्तर भएको हुँदा वास्तबिक प्रतिबद्धता रकम जम्मा २ सय ९४ अर्ब रुपैयाँ मात्र छ। यसमध्ये २ सय ४३ अर्ब रुपैयाँका लागि सम्झौता भई स्रोत सुनिश्चितता भएको छ। यसका अलावा गैरसरकारी संस्थाहरूसँग ९० अर्ब रुपैयाँ सम्झौता भई करिब ७२ अर्ब परिचालन भएको छ। दातृ निकायबाट प्रतिबद्धता भएको शतप्रतिशत रकम परिचालन हुने सुनिश्चित भएको ज्ञवालीको दाबी छ। सम्पूर्ण दातृ निकाय एवं मित्र राष्ट्रहरूले नेपालको पुनर्निर्माणबाट भएको प्रगतिप्रति खुसी व्यक्त गरेका छन्। जुन हाम्रो लागि गौरवको विषय हो, उनले भने। सन् २०२१ को नोभेम्बर अन्तिम साता वा डिसेम्बर पहिलो साता अन्तर्राष्ट्रिय सम्मेलन गर्ने तयारी गरेको उनले बताए। पुनर्निर्माणले रोजगारी पुनर्निर्माणले करिब ४० करोड ७५ लाख कार्यदिन बराबरको रोजगारी सिर्जना भएको विभिन्न अध्ययन प्रतिवेदनले देखाएको प्राधिकरणले जनाएको छ। स्थानीयले रोजगारी पाएका छन्। सिमेन्ट, इँटा, छड, जस्तापाता, क्रसर एवं काठलगायत उद्योगको प्रवद्र्धनमा टेवा पुगेको छ। यसले अर्थतन्त्रमा उल्लेखनीय योगदान गरेकोे प्राधिकरणले जनाएको छ। प्राधिकरणका अनुसार पुनर्निर्माणबाट ८ लाख घरपरिवारको बैंक खातामार्फत वित्तीय पहुँचमा वृद्धि भएको छ। प्रवलीकरण प्रविधिको स्वीकार्यता र माग बढ्दो छ। पुरातात्विक सम्पदाहरूको पुनर्निर्माणमा परम्परागत प्रविधिको पुनर्विकास भएको छ।"
जो ८२ घण्टा पुरिएका थिए,"अर्घाखाँची : भूमिकास्थान नगरपालिका१ साम्ने गाउँका ३१ वर्षीय ऋषि खनाल २०७२ साल वैशाख १४ गते वैदेशिक रोजगारीका लागि यूएईको दुबईतिर उड्नु थियो। हवाई टिकटसमेत भइसकेको अवस्थामा खनाल काठमाडौंसम्म पुगेका थिए। तर, १२ गतेको विनाशकारी भूकम्पले विदेश गएर धन कमाउने सपना चकनाचुर पारिदियो। त्यति मात्रै होइन, झन्डै ८२ घण्टापछि खनालको जीवितै उद्धार गरियो। भाग्यले बाँचे ! गोंगबुस्थित साततले गेस्टहाउसको पहिलो र दोस्रो तला भूकम्पले भत्किएको थियो। तर, माथिल्लो चार तला कायमै थियो। त्यही भत्किएको तलाबाट खनालको उद्धार सशस्त्र प्रहरी र फ्रान्सको खोजी तथा उद्धार टोलीले १० घण्टाको अथक प्रयासपछि गरेको हो। खनालले आफ्नो उद्धारपछि बाँच्नका लागि पिसाबसमेत खाएको बताएका थिए। उनले ढुंगाका ससाना टुक्रा बाहिर फालेर उद्धार टोलीको ध्यान खिचेका थिए। उनको देब्रे खुट्टा काटिएको छ। उपचार खर्च सरकारले बेहोर्यो। तर, काठमाडौं आउजाउ, औषधि खर्च गर्दा अढाइ लाखभन्दा बढी रकम सकियो । भन्छन्, भूकम्पमा परेर अंगभंग भएका म र मजस्ता साथीहरूले सीप सिकेर जीविकोपार्जन गर्न चाहेका छौं। काठमाडौंमा विभिन्न संघसंस्थाले सीपमूलक तालिम निःशुल्क दिने भनेका थिए। तर, सम्पर्कै गरेनन्। निःशुल्क भए पनि काठमाडौंमा भाडा तिरेर बस्ने, बिहानबेलुका खाने स्रोतसमेत जुटाउन नसकेर सीपमूलक तालिम लिन नसकेको खनाल सुनाउँछन्। खाने, बस्ने व्यवस्था गरिदिए भूकम्पमा परेर हात खुट्टा गुमाएका आफूजस्ता साथीहरूले सीप सिकेर केही काम गरेर खान सक्ने उनको भनाइ छ। घरमा बुवाआमा, श्रीमती र एक छोरा छन्। आफ्नो परिवारलाई कसरी पाल्ने र ७ वर्षका छोरालाई कसरी पढाउने भन्ने चिन्ता छ। उनी भन्छन्, मेरो जिन्दगी त गयो छोराको भविष्य कसरी निर्माण गर्न सक्छु ? गाउँको बोर्डिङ स्कुलमा डेढ वर्ष पढाए पनि शुल्क तिर्न नसकेर सामुदायिक विद्यालयमा भर्ना गरिदिएको ऋषिकी श्रीमती कविता खनाल बताउँछिन्। भूकम्पका नाममा धेरै रकम संकलन भए पनि वास्तविक पीडितसमक्ष पुग्न नसकेको गुनासो खनालको छ। भूकम्पका नाममा वृत्तचित्र, चलचित्र बनाएर लाखौं आम्दानी गरे पनि आफूलाई कसैले आर्थिक सहयोग नगरेको उनी बताउँछन्। २४ हजार रुपैयाँसम्म सहयोग गरेको उनको भनाइ छ। गाउँमा बसेको छु विदेश पनि जान सकिनँ कसरी परिवार पाल्ने ?, उनी भन्छन्। अपांगता परिचयपत्रसमेत क वर्गको नपाएको उनको दुखेसो छ। क वर्गको परिचयपत्र भए २ हजार मासिक त आउने थियो त्यही पनि छैन। अहिले ख वर्गको अपांग परिचयपत्र बनेको छ, उनी भन्छन्। क वर्गको बनाउन कसैले सहयोग नगरेको उनको गुनासो छ। कसले हेर्छ र हामीलाई ? सरकार र विभिन्न संघसंस्थाले सहयोग गर्छ भनेर रेडियोले भन्छ खैत हामीलाई सहयोग गरेको ? आँखामा आँसु झार्दै उनी भन्छन्।"
माधवपक्षीय नेताको मुद्दा प्रकाश ढुंगानाको इजलासमा,"काठमाडौं : नेकपा एमालेका माधव नेपाल पक्षीय नेताको मुद्दा आइतबार न्यायाधीश प्रकाश ढुंगानाको इजलासमा सुनुवाइ हुने भएको छ । एमालेबाट निलम्बन गरेका ४ नेताले आफूहरुसहित २७ सांसद्को पद खारेजी रोक्न सर्वोच्च अदालतमा रिट दर्ता गरेका थिए । रिटमा पुन: स्थापित एमालेका केन्द्रीय कमिटी बैठक बोलाउन अन्तरिम आदेश माग गरेका थिए। सोही रिटमाथि आज सर्वोच्चमा सुनुवाइ हुने भएको हो। माधवकुमार नेपाल, भीम रावल, घनश्याम भुसाल र सुरेन्द्र पाण्डेले संयुक्त रुपमा १४ बुँदे मागसहितको रीट पेश गरेका थिए । सोही रिटमा न्यायाधीश प्रकाश ढुंगानाको इजलासमा सुनुवाई हुने भएको हो । माधव पक्षीय नेताहरुले निर्वाचन आयोगमा भएको एमालेका अभिलेख र विवरणमा कुनै परिवर्तन नगराउनु भन्ने परमादेश आयोगका नाममा जारी हुनुपर्ने माग गरेका छ । आफूहरुले दल त्याग गरेको भनी एमालेले कारवाही गर्न सक्ने पूर्ण आशंका भएकाले उक्त कार्य रोक्न माग गरिएको छ। साथै संघीय संसद सचिवालयलाई सांसद पद रिक्त गर्ने प्रक्रियाको पत्र गएमा सो कार्य नगर्न परमादेश माग गरिएको छ ।"
मुख्यमन्त्रीविरुद्धको अविश्वास प्रस्ताव सोमबार नै टेबल हुने,"पोखरा : गण्डकी प्रदेश सरकारका मुख्यमन्त्री पृथ्वीसुब्बा गुरुङविरुद्धको अविश्वास प्रस्ताव सोमबार गण्डकी प्रदेश सभामा पेस हुने भएको छ। प्रमुख प्रतिपक्ष नेपाली कांग्रेससहितका ३ दलले २ वैशाखमा गुरुङ सरकारविरुद्ध प्रदेश सभा सचिवालयमा उक्त प्रस्ताव दर्ता गराएका थिए। सचिवालयमा दर्ता भएका ७ दिनपछि मात्रै प्रस्ताव सभामा टेबुल हुनसक्ने व्यवस्था अनुसारको समयावधि पूरा भएको छ। विपक्षीहरुले अविश्वास प्रस्ताव ल्याउनुअघि मुख्यमन्त्री गुरुङले अधिवेशन अन्त्य गरेका थिए। लगत्तै अरु दलहरुले प्रदेश सभाको विशेष अधिवेशन माग गर्दै प्रदेश प्रमुख अमिक शेरचन समक्ष समावेदन दिएका थिए। सोही माग अनुसार शेरचनले १३ वैशाखमा अधिवेशन आह्वान गरेका हुन्। अधिवेशन सुरुअघिको दिन आइतबार प्रदेश सभामा कार्यव्यवस्था परामर्श समितिको बैठक बसेको थियो। बैठकले सोमबार अधिवेशनको सुरु दिन दलका नेताहरुले बोल्ने कार्यसूची तय गरेको गण्डकी प्रदेश सभा सचिवालय सचिव हरिराज पोखरेलले जनाए। उनले भने, दलबाट बोल्ने नेताहरुको नाम १० बजेभित्र दिने भन्ने छ। १३ र १४ गते नेताहरु बोल्ने र मुख्यमन्त्रीले जवाफ दिने अनि मतदानमा जाने कार्यव्यवस्था परामर्शको बैठकमा सहमति भएको छ। त्यस हिसाबले १४ वा १५ गते अविश्वासको प्रस्तावमाथि मतदान हुनेछ। वैशाख २ गते संसद सचिवालयमा दर्ता अविश्वास प्रस्तावमा २८ सांसदले हस्ताक्षर गरेका छन्। कांग्रेसका १५, माओवादीका ११ र जनता समाजवादी पार्टीका २ सांसदले हस्ताक्षर गरेका हुन्। १२ सांसद रहेको माओवादीबाट १ जनचाहिँ सभामुख छन्। राष्ट्रिय जनमोर्चाका गण्डकीका सांसद गुरुङ सरकारको पक्षमा भए पनि पार्टी केन्द्रीय कमिटीले भने अविश्वासको प्रस्तावमा मतदान गर्न निर्देशन दिइसकेको छ। राजमो सांसद खिमविक्रम शाही आफ्नो पार्टीमा केन्द्रको निर्णय विपरीत जाने अरु पार्टीको जस्तो प्रवृत्ति नरहेको बताउँछन्। यद्यपि उक्त पार्टीका ३ सांसदले अविश्वास प्रस्तावमा हस्ताक्षर गरिसकेका छैनन्। संसदीय दलको बैठक आइतबार अनौपचारिक रुपमा मात्रै बसेको शाहीले सुनाए। कांग्रेस संसदीय दलका प्रवक्ता प्रकाशचन्द्र दवाडीले आफ्ना सबै सांसदलाई राजधानी नछाड्न निर्देशन दिइसकेको बताउँछन्। उनले अविश्वास प्रस्तावका पक्षमा मतदान गर्न सबै सांसदलाई ह्विप बराबरै निर्देशन पहिल्यैदेखि रहेको पनि सुनाए। ६० सदस्यीय गण्डकी प्रदेश सभामा एमालेका २७ सांसद छन्। १ स्वतन्त्र सांसद पनि एमाले समर्थक हुन्। २७ मध्ये १ जना माधव नेपाल समूहका छन्। उनले कर्णालीमा जसरी नै फ्लोर क्रस गर्लान्नगर्लान् भन् छैन।"
कोरोनाविरुद्धको लडाइँमा खट्न प्रधानमन्त्रीको निर्देशन,"काठमाडौं : नेकपा (एमाले) अध्यक्ष एवम् प्रधानमन्त्री केपी ओलीले कोरोना भाइरस (कोभिड१९) विरुद्धको लडाइँमा सम्पूर्ण रूपमा खटिन पार्टी पंक्तिलाई निर्देशन दिएका छन् । आइतबार एमाले महाधिवेशन आयोजक कमिटीको बैठकमा बोल्दै प्रधानमन्त्री ओलीले नयाँ भेरियन्टका कारण उत्पन्न हुने संकटको समाधानका निम्ति सक्रिय हुन निर्देशन दिएका हुन् । बालुवाटारमा भएको बैठकमा बोल्दै ओलीले ओलीले कोरोना संक्रमणका कारण उत्पन्न हुनसक्ने परिस्थितिको सामना गर्न सम्पूर्ण पार्टी पंक्तिलाई सक्रिय भएर लाग्न निर्देशन दिएको पार्टी प्रवक्तासमेत रहेका परराष्ट्रमन्त्री प्रदीप ज्ञवालीले जानकारी दिए। बैठकमा बोल्दै प्रधानमन्त्री ओलीले तत्काल लकडाउन नगर्ने तर स्वास्थ्य सुरक्षाका मापदण्ड कडाईका साथ कार्यान्वयन गर्ने पक्षमा सरकार हरेको प्रष्ट पारेका छन् । ओलीले अक्सिजन प्लान्टलाई पूर्णक्षमतामा विस्तार गर्ने, अक्सिजनका नयाँ सिलिण्डर ल्याउने, खोपलाई अझ विस्तार गर्ने काम सरकारले गरिरहेको जानकारीसमेत गराएका छन् । परराष्ट्रमन्त्री ज्ञवालीले अर्थतन्त्र तंग्रिन थालेको भन्दै फेरि लकडाउन गरेर त्यसलाई प्रभाव नपर्नेगरी अगाडि बढ्ने तयारीमा सरकार रहेकोसमेत बताए । ज्ञवालीका अनुसार लकडाउन गर्नैपरे संक्रमण व्यापक भएका ठाउँमा मात्र लकडाउन हुन्छ । सरकारले लकडाउन भन्दा पनि स्वास्थ्य मापदण्डको कार्यान्वयनमा जोड दिएको उनको भनाइ छ । महाधिवेशन आयोजक कमिटीको बैठकअघि स्थायी समितिको बैठक पनि बालुवाटारमा बसेको थियो। बैठकले कोरोना रोकथामका लागि प्रभावकारी रुपमा कदम चाल्ने र पार्टी पंक्तिलाई पनि त्यसमा परिचालन गर्नेमा जोड दिएको थियो। बैठकमा पार्टी नेताहरुलाई सोधिएको स्पष्टीकरणलगायतका विषयमा छलफल भएको थियो। एमालेले नेता माधव नेपालसहित २७ जना संघीय सांसदलाई गुट चलाएर पार्टी अनुशासन भंग गरेकोले किन कारबाही नगर्ने भन्दै अल्टीमेटमसहित स्पष्टीकरण सोधेको थियो। नेपाल समूहले यो स्पष्टीकरणलाई पार्टी विभाजनको प्रयास गरिएको निष्कर्ष निकाल्दै संभावित कदम रोक्नका लागि अदालतमा समेत निवदेन दिएका छन्।"
निर्वाचन आयोगद्वारा राजनीतिक दललाई ९ बुँदे ध्यानाकर्षण,"काठमाडौँ: निर्वाचन आयोगले समय लेखा परीक्षण प्रतिवेदन नबुझाउने ८६ राजनीतिक दललाई ९ बुँदे ध्यानाकर्षण गराएको छ । आयोगमा दर्ता भएका सबै १३३ राजनीतिक दलको प्राप्त अभिलेख विवरणअनुसार कानूनको परिपालनामा सन्तोष हुने अवस्था नदेखिएपछि आयोगले नौबुँदे ध्यानाकर्षण गराएको हो । सो विषयलाई महसुस गरी निर्वाचन आयोगले यसअघि पनि राजनीतिक दलहरूको ध्यानाकर्षण गराउन स्मरणपत्र पठाएको थियो । संविधान, राजनीतिक दलसम्बन्धी ऐन र नियमावलीका सर्त तथा कानूनी प्रावधानको पालना गरी आफ्नो काम कारबाहीको विवरण कानूनबमोजिम आयोगमा पेश गर्नुपर्ने राजनीतिक दलको दायित्व हुने आयोगका प्रवक्ता राजकुमार श्रेष्ठले जानकारी दिनुभयो । संविधान र कानूनमा उल्लेख भएका कुराको पालन गराउन आयोगले निर्देशन दिन सक्ने र त्यो निर्देशनको पालना गर्नु राजनीतिक दलको कर्तव्य हुनेछ भन्ने समेत स्पष्ट कानूनी व्यवस्था छ । तत्पश्चात् पनि केही राजनीतिक दलबाट केही विवरण प्राप्त भएको भए पनि यथार्थमा अधिकांश दलबाट तदनुसारको विवरण पठाउने र अद्यावधिक गर्ने कार्यमा निष्क्रियता देखिएको आयोगको भनाइ छ । आयोगले राजनीतिक दलको विधानमा कम्तीमा पाँच वर्षमा एक पटक सो दलका सङ्घीय र प्रदेश तहका प्रत्येक पदाधिकारीको निर्वाचन हुन पर्ने संवैधानिक व्यवस्था अनुरुपको विवरण तथा कार्यकारिणी समितिमा विविधतालाई प्रतिबिम्बित गर्ने गरी समावेशी प्रतिनिधित्वको र सबै तहको समितिमा कम्तीमा एक तिहाइ महिला सदस्य हुनुपर्ने कानूनी प्रावधानको सम्मान गर्दै सोको विवरण उपलब्ध गराउने निर्देशन गरेको छ । प्रदेश, जिल्ला र स्थानीय तहमा समन्वय र सहकार्यका लागि दल र पदाधिकारीको विवरण अभिलेखीकरण गर्न प्रदेश समितिका पदाधिकारीको विवरण प्रदेश राजधानी रहेको जिल्लाको प्रदेश निर्वाचन कार्यालयमा तथा जिल्ला र स्थानीय तहको समितिका पदाधिकारीको विवरण सम्बन्धित जिल्ला निर्वाचन कार्यालयमा उपलब्ध गराउन पनि दलको ध्यानाकर्षण गरिएको छ । लगातार तीन वर्षसम्म लेखापरीक्षण प्रतिवेदन आयोगमा नबुझाएमा रु ५० हजारसम्म जरिवाना गर्ने तथा लेखा नराखेमा, लेखा परीक्षण नगराएमा वा लेखा परीक्षण प्रतिवेदन आयोगमा नबुझाएमा रु २० हजारसम्म जरिवाना गर्न सक्ने कानूनी व्यवस्था भएकाले समयभित्रै लेखा परीक्षण गराई प्रतिवेदन बुझाउने र प्रतिवेदन सार्वजनिक गर्न राजनीतिक दललाई भनेको छ । केन्द्रीय समितिका पदाधिकारी र सदस्यमा निर्वाचित व्यक्तिले निर्वाचित भएको ६० दिनभित्र आफ्नो चलअचल सम्पत्ति विवरण सिलबन्दी गरी सम्बन्धित दलको केन्द्रीय कार्यालयमा पेश गर्नुपर्ने र दलले उक्त विवरण अभिलेखमा राखी सम्पत्ति विवरण पेश गर्ने र नगर्ने पदाधिकारी र सदस्यको नाम त्यसरी सम्पत्ति विवरण पेश गर्नुपर्ने अवधि नाघेको एक महिनाभित्र प्रकाशन गर्नुपर्ने व्यवस्था भएबमोजिम सोको अभिलेख राखीे विवरण नियमित रूपमा उपलब्ध गराउने व्यवस्था गर्न पनि भनिएको छ । राजनीतिक दलको विधानको अधीनमा रही आफ्नो दल, पदाधिकारी, सदस्य र कार्यकर्ताले पालना गर्नुपर्ने आचारसंहिता बनाई लागू गर्न र पारित गरिएको आचारसंहिताको प्रतिलिपि उपलब्ध गराउने पनि आयोगले राजनीतिक दलको ध्यानाकर्षण गराएको छ । दलले आप्नो नाम, विधान, नियम, छाप, झण्डा वा चिह्नमा भएको परिवर्तन वा संशोधन, पदाधिकारीको हेरफेर र आयोगले तोके बमोजिमका अन्य विषयको जानकारी ३० दिनभित्र आयोगलाई उपलब्ध गराउन पनि आयोगले राजनीतिक दललाई भनेको छ । दलको लेखा राख्ने प्रयोजनका निम्ति तोकिएको जिम्मेवार पदाधिकारीलाई आयोगसँगको सम्पर्कका लागि स्वीकृत निर्वाचन व्यवस्थापनमा लैङ्गिक तथा समावेशी नीति, २०७७ बमोजिम राजनीतिक दलको केन्द्रीय तहमा महिला तथा समावेशी विषय हेर्ने सम्पर्क व्यक्तिसमेत तोकी जानकारी गराउने पनि आयोगले ध्यानाकर्षण गरेको छ । केन्द्रीय समिति र प्रदेश समितिको निर्वाचन नगरेमा, केन्द्रिय समिति र प्रदेश समितिको साङ्गठनिक संरचना समानुपातिक समावेशी प्रतिनिधित्वका आधारमा नबनाएमा, लगातार तीन वर्षसम्म लेखा परीक्षण प्रतिवेदन आयोगमा नबुझाएमा आयोगले रु ५० हजारसम्म जरिवाना गर्न सक्ने व्यवस्था छ । आयोगले तोकेको जरिवाना नबुझाएमा वा तोकिएको अवधिभित्र काम कारबाही नसच्च्याएमा दललाई तत्काल हुने एक निर्वाचनमा भाग लिन नपाउने गरी आदेश दिन सक्ने व्यवस्थाबारे सचेत गराइएको छ । आयोगलाई बुझाउनुपर्ने अन्य विवरण वा प्रतिवेदन नबुझाएमा त्यस्तो दलको दर्ता खारेज गर्न सकिनेसम्मको कानूनी प्रावधान रहेकाले कारबाही प्रारम्भ हुनु अगावै गर्नुपर्ने कार्य, पालना गर्नुपर्ने सर्त र बुझाउनुपर्ने विवरण तथा प्रतिवेदन लगायतको कार्य नियमित रूपमा सम्पादन गरी आयोगमा जानकारी गराउन पनि आयोगले राजनीतिक दललाई भनेको छ ।"
कर्णाली प्रदेश विकास परिषद्को दोस्रो बैठक आज,"कर्णाली : कर्णाली प्रदेश सरकारको दोस्रो प्रदेश विकास परिषद् बैठक आइतबार बस्ने भएको छ। मुख्यमन्त्री महेन्द्रबहादुर शाहीको अध्यक्षतामा बैठक आज ११:०० बजेबाट सुरु हुँदैछ। कर्णाली प्रदेश सरकार तथा प्रदेश योजना आयोगद्वारा आयोजित बैठकमा प्रथमतः कर्णाली प्रदेश नीति तथा योजना आयोगका उपाध्यक्ष डा सर्वराज खड्काले कर्णाली प्रदेशको प्रथम पञ्चवर्षीय योजनाको कार्यान्वयनबारे कार्यपत्र प्रस्तुत गर्ने र त्यसमा छलफल हुने प्रदेश विकास परिषद्को दोस्रो बैठक तयारी समिति संयोजक तथा आयोगका सदस्य डा दीपेन्द्र रोकायले जानकारी दिए। त्यस्तै बैठकमा संयोजक डा रोकायले चालु आर्थिक वर्ष २०७७७८ को नीति तथा कार्यक्रम र बजेटको कार्यान्वयन र आगामी आर्थिक वर्षका लागि लिनुपर्ने नीति, कार्यक्रम र बजेटसम्बन्धी कार्यपत्र प्रस्तुत गर्नुहुनेछ र त्यसपश्चात राय सुझाव लिइने तालिका सार्वजनिक गरिएको छ। आयोगका सदस्य योगेन्द्र शाही र दिव्यराज पोखरेलले प्रस्तुत गर्ने परियोजना बैंक र लगानी सम्मेलन तथा सहलगानीका सम्बन्धमा बैठकमा छलफल गरी परिषद्को मार्गदर्शन लिइने जनाइएको छ। उक्त बैठकमा प्रदेश सरकारका मन्त्री, प्रदेशसभा दलका प्रमुख नेता, समितिका अध्यक्ष, आयोगका पदाधिकारी, प्रदेश सचिव, जिल्ला समन्वय प्रमुख, नगरपालिका तथा गाउँपालिकाका प्रमुखअध्यक्ष, विभिन्न क्षेत्रबाट मनोनित पाँच जना, कर्णाली विज्ञ समूहका साथै लब्धप्रतिष्ठित व्यक्तिहरूलाई आमन्त्रण गरिएको सयोजक डा रोकायले बताए। उनका अनुसार बैठक भर्चुअलरूपमा सञ्चालन हुनेछ।"
मेची पुलमा नेपाल फर्किनेको लर्को,तस्बिर : राधा खनाल झापा : विश्वव्यापी महामारीको रुपमा फैलिएको कोरोना भाइरस (कोभिड१९) भारतमा तिब्र रुपमा फैलिएपछि नेपाल फर्किनेको भीडभाड सीमा क्षेत्रमा देखिन थालेको छ । आइतबार झापाको नेपाल भारत सीमा नाका मेची पुल हुँदे नेपाल भित्रिनेको संख्या बढेको हो । भारतमा मजदुरी गर्न गएका अधिकांश नेपाली कोरोनाको संक्रमण बढेपछि स्वदेश फर्किएका हुन् । सरकारले भारतबाट आउनेलाई स्वास्थ्य सुरक्षाको मापदण्ड अनुसार नेपाल प्रवेश गराउने भने पनि मास्क लगाउनेबाहेक अन्य कुनै स्वास्थ्य सतर्ककता अपनाइएको देखिँदैन । भारतमा संक्रमण व्यापक हुँदै जाँदा नेपालमासमेत संक्रमण तीब्र रुपमा फैलिँदै गएको छ ।
पूर्वनिर्धारित सबै परीक्षा स्थगित गर्ने सीसीएमसीको निर्णय,"काठमाडौं : सीसीएमसी निर्देशक समिति बैठकले अर्को आदेश नभएसम्म भौतिक उपस्थितिमा हुने पूर्वनिर्धारित सबै परीक्षा स्थगित गर्ने निर्णय गरेको छ। नेपाल सरकारका सचिव एवम् सीसीएमसी सचिवालयका संयोजक डा खगराज बरालका अनुसार बैठकले देशभरका विद्यालय तथा शिक्षालयमा भर्चुअल र वैकल्पिक माध्यमबाट मात्र पठनपाठन गर्ने र पूर्वनिर्धारित परीक्षा स्थगित गर्ने निर्णय गरेको हो । बैठकपछि बरालले सार्वजनिक गरेको सूचनामा भनिएको छ, वैशाख १२ गते बसेको सीसीएमसी निर्देशक समिति बैठकले देशभरका विद्यालय तथा शिक्षालयमा भौतिक उपस्थिति नभई भर्चुअल र वैकल्पिक माध्यमबाट मात्र पठनपाठन जारी राख्ने र भौतिक उपस्थितिमा हुने पूर्व निर्धारित सबै प्रकारका परीक्षा अर्को आदेश नभएसम्मको लागि स्थगित गर्ने निर्णय गरेको व्यहोरा सम्बन्धित सबैको जानकारीका लागि यो विज्ञप्ति जारी गरिएको छ । नेपालमा पछिल्लो समय कोरोना भाइरस (कोभिड१९) संक्रमितको संख्या बढ्दै गएपछि सरकारले विशेष सतर्कता अपनाएको छ । आइतबार मात्र देशभर ३१ सय २२ जनामा संक्रमण पुष्टि भएको छ । पछिल्लो समय विद्यार्थी र युवामा संक्रमण बढी देखिएपछि सरकारले पठाइमा वैकल्पिक विधि अपनाउन अनुरोध गर्दै आएको छ।"
काठमाडौं सीडीओ कार्यालय एक साता बन्द,"काठमाडौं : केही कर्मचारीमा कोरोना भाइरस (कोभिड१९) संक्रमण पुष्टि भएपछि काठमाडौं जिल्ला प्रशासन कार्यालय एक साताका लागि बन्द भएको छ । आइतबार काठमाडौंका प्रमुख जिल्ला अधिकारी (सीडीओ) कालीप्रसाद पराजुलीले सूचना सार्वजनिक गर्दै सोमबारदेखि वैशाख २० गतेसम्म अत्यावश्यक कामबाहेक सेवा बन्द भएको जानकारी गराएका हुन् । ् पराजुलीका अनुसार अब शान्ति सुरक्षासँग सम्बन्धित निवेदन, मुद्दासँग सम्बन्धित कार्य र अन्य अत्यावश्यक सिफारिसबाहेक अन्य काम हुने छैनन् । तत्कालका लागि नयाँ नागरिकता, नागरिकता प्रतिलिपी, नाबालिक परिचयपत्र, राहदानी वितरण तथा सिफारिस, हातहतियार दार्ता र नवीकरण, संस्था दर्ता तथा नवीकरण र पत्रपत्रिका दर्ताको काम हुने छैन ।"
"रुपन्देहीमा शिक्षण संस्था बन्द, यातायातमा जोरविजोर","भैरहवा : रुपन्देही जिल्लामा कोरोना संक्रमणको ग्राफ बढ्दै गएपछि यहाँका शिक्षण संस्था बन्द गरिएका छन् । रुपन्देहीमा १६ वटा स्थानीय तह छ । यी मध्ये केही स्थानीय तहमा पठनपठान बन्द भएको थियो भने केहीले जारी राखेका थिए । तर, संक्रमणको ग्राफ बढ्दै गएको अवस्थालाई मध्यनजर गर्दै प्रमुख जिल्ला अधिकारी आस्मान तामाङ लगायत र जिल्लाका सबै स्थानीय तहका प्रमुखबीच आइतबार भैरहवामा बसेको बैठकले जिल्लाको सबै शिक्षण संस्था बन्द गर्ने निर्णय गरेको जिल्ला प्रशासन कार्यालय रुपन्देहीका सूचना अधिकृत जनक थापाले जानकारी दिए । हाललाई शिक्षण संस्थाहरु बैशाख मसान्तसम्म बन्द हुने भएका छन् । साथै सबै किसिमका पूर्वनिर्धारित परीक्षाहरु समेत हाललाई स्थगन गर्ने बैठकले निर्णय गरेको छ । यस्तै सार्वजनिक तथा निजी यातायातका साधनमा बैशाख १४ गतेदेखि जोरविजोर प्रणाली लागु गरी संचालनको व्यवस्था मिलाउने समेत निर्णय भएको सूचना अधिकारी थापाले बताए । त्यस्तै सबै स्थानीय तहले संक्रमितको ओसारपसारका लागि कम्तीमा एउटा डेडिकेटेड एम्बुलेन्स को व्यवस्थापन गर्ने, सामुदायिक आइसोलेसन र होम आइसोलेसनहरुको क्षमता विकास गरी पूर्वतयारी अवस्थामा रहने र स्वास्थ्य मापदण्डको पालना गर्नका लागि जनचेतनामूलक कार्यक्रमहरु स्थानीयस्तरसम्म पुर्याउने निर्णय भएको जिल्ला प्रशासन कार्यालय रुपन्देहीले जनाएको छ ।"
भारतबाट हतियारसहित नेपाल प्रवेश गरेको गिरोह पक्राउ,"वीरगन्ज : प्रहरीले अवैध हतियार र लागू औषधको कारोबार गर्ने गिरोहलाई वीरगन्जबाट पक्राउ गरेको छ। पक्राउ पर्नेमा एक प्रहरी जवानसहित ८ जना रहेका छन्। रौतहटको सखुवा नगरपालिका १ घर भइ जिल्ला प्रहरी कार्यालय पर्सामा कार्यरत प्रहरी जवान अवधेश यादव, मकवानपुरको मनहरी गाउँपालिका ५ का २५ वर्षीय राजु रानामगर, पर्साको वीरगन्ज महानगरपालिका १२ मुर्लीका ४३ वर्षीय लालबाबु सिंह, ३५ वर्षीय श्यामबाबु कुशवाहा, ४२ वर्षीय अरविन्दप्रसाद गुप्ता, ४२ वर्षीय कुँवर सिंह, वीरगन्ज महानगरपालिका वडा नम्बर १५ का २४ वर्षीय नन्दन सिंह र रोशन सिंह पक्राउ परेका हुन्। उनीहरुको साथबाट स्वचालित पेस्तोल २ थान, म्याग्जिन २ थान, लागूऔषध डाइजिपाम, नुर्फिन र फेनार्गन गरेर ३ सय एम्पुल र निट्राभेट ट्याब्लेट १ हजार २ सय पिस बरामद भएको पर्साका प्रहरी उपरीक्षक बेलबहादुर पाण्डेले जानकारी दिए।"
जन्ती बसलाई टिपरले ठक्कर दिँदा दुई बालिकाको मृत्यु,बुटवल : रुपन्देहीको कोटीहवामा दुर्घटना हुँदा दुई बालिकाको मृत्यु भएको छ। जन्ती हिँडेको बसलाई टिप्परले ठक्कर दिँदा दुई बालिकाको मृत्यु भएको हो। दुर्घटनामा अन्य ६ जना घाइते भएका छन्। आइतबार दिउँसो भैरहवाबाट बुटवलतर्फ आउँदै गरेको लु १ ख ९६८५ नम्बरको जन्ती बसलाई लु १ ख ६०६४ नम्बरको टिपरले पछाडिबाट ठक्कर दिएको थियो। टिपरले ठक्कर दिएपछि हुत्तिएको बसले जन्ती बोकेकै अर्को लु १ ख ५७८८ नम्बरको बसलाई ठक्कर दिएको र उक्त बस अनियन्त्रित भएर लु २ च ७०७२ नम्बरका बोलेरो जिपलाई ठक्कर दिएको प्रहरीले जनाएको छ। घटनामा रुपन्देही तिलोत्तका १५ का १० वर्षीय सरस्वती हरिजन र आठ वर्षीया गंगा हरिजनको मृत्यु भएको प्रहरीले जनाएको छ। दुर्घटनामा टिपर चालकसहित ६ जना घाइते भएको लुम्बिनी प्रदेश ट्राफिक प्रहरी कार्यालय बुटवलले जनाएको छ। घाइतेमध्ये टिपर चालकको भैरहवास्थित युनिभर्सल मेडिकल कलेज र अन्य ५ जनाको मणिग्रामस्थित क्रिमसन अस्पतालमा उपचार भइराखेको छ। दुर्घटनापछि ट्राफिक प्रहरीले टिपरको आवतजावतमा रोक लगाएको छ। ट्राफिक प्रहरीका अनुसार बुटवलबाट भैरहवातर्फ जाने टिपर योगीकुटीमा रोकिएका छन् भने भैरहवाबाट बुटवलतर्फ आउने अन्चलपुरमा रोकिएका छन्।
मोटरसाइकल दुर्घटनामा महिलाको मृत्यु,दमक : मोटरसाइकल अनियन्त्रित भई दुर्घटना हुँदा झापाको विर्तामोडमा एक महिलाको मृत्यु भएको छ। मृत्यु हुनेमा अर्जुनधारा नगरपालिका७ की २७ वर्षीया सुसना राई रहेको जिल्ला ट्राफिक प्रहरी कार्यालय झापाले जनाएको छ। ट्राफिक प्रहरी कार्यालयका अनुसार झापाको विर्तामोड नगरपालिका२ रामचोकमा शनिबार साँझ पश्चिमबाट पूर्वतर्फ जाँदै गरेको मे१०प ५५२० नंको मोटरसाइकल अनियन्त्रित भय दुर्घटना हुँदा त्यसमा पछाडि सवार राईको मृत्यु भएको हो। दुर्घटनाबाट गम्भीर घाइते उनको विर्तामोडस्थित विर्तासिटी अस्पतालमा उपचारका क्रममा मृत्यु भएको प्रहरीले जनाएको छ। मोटरसाइकल चालक सोही स्थानका ३० वर्षीय सुमन थापालाई अनुसन्धानका लागि प्रहरीले नियन्त्रणमा लिएको छ।
मापसे गरेका चालकले गराए खोटाङ अस्पतालको गाडी दुर्घटना,धरान : जिल्ला अस्पताल खोटाङका प्रमुख मेसु डा बैभव मल्लिकको चरम लापरवाहीका कारण जिल्ला अस्पताल खोटाङको सरकारी गाडी शनिबार राति दुर्घटनामा परेको छ। अस्पतालको कामले विराटनगर आएको जिल्ला अस्पतालको प्रदेश १०४०००१ झ ००१३ नम्बरको गाडी शनिबार बिदाको दिन राति सुनसरीको इटहरी स्थित हलगडामा दुर्घटनामा परेको छ। अत्याधिक मादक पदार्थ सेवन गरेका चालक एकराज ढकालले जिल्ला अस्पताल खोटाङको गाडी दुर्घटना गराएको इलाका प्रहरी कार्यालय इटहरीका प्रमुख डिएसपी अर्जुन केसीले बताएका छन्। मापसे गरी अस्पतालको गाडी चलाएका चालक ढकालले गुडिरहेको मोटरसाइकललाई ठक्कर दिएका थिए। दुर्घटनामा परी मोटरसाइकलमा सवार इटहरी ४ बस्ने वीरबहादुर कार्की र अनुप भण्डारी गम्भीर घाइते भएका छन्। उनीहरुको वीपी कोइराला स्वास्थय विज्ञान प्रतिष्ठान धरानमा उपचार भैरहेको छ। सरकारी गाडी दुर्घटना गराएका अस्पतालका चालक एकराज ढकाल र जिल्ला समन्वय सकिमति खोटाङका चालक सन्तोष ढकालले घटनास्थलमा ट्राफिक प्रहरी र स्थानियवासिन्दालाई दुर्व्यवहार गरेको बताए। धरानतर्फबाट मादक पदार्थ सेवन गरी चालक एकराज ढकालले सडकमा गुडिरहेको मोटरसाइकललाई ठक्कर दिएर गाडी दुर्घटना गराएको डिएसपी केसीले बताए। दुर्घटनापश्चात प्रहरीले दुबैजनालाई पक्राउ गरी हिरासतमा राखेको छ। अस्पतालको गाडी इलाका प्रहरी कार्यालयले नियन्त्रणमा लिएको छ। गाडी दुर्घटना गराउने चालक एकराज ढकाल विरुद्ध सवारी ऐन अनुसार मुद्धा दर्ता गरी आवश्यक कारवाही अगाडि बढाइने डिएसपी केसीले जानकरी दिएका छन्। अस्पतालको गाडीबाट मादक पदार्थ समेत बरामत गरिएको उनले जानकारी दिएका छन्। अस्पतालका प्रमुख डा मल्लिकले शनिबार चालकले गाडी आफूखुसी लगेर दुर्घटना गराएको बताए। उनले शनिबार चालकलाई गाडी दिनु गल्ती भएको बताए।
मृगलाई हानेको बन्दुकको छर्राले साथीको मृत्यु,विराटनगर : सिकार खेल्ने क्रममा मृगलाई हानेको भरुवा बन्दुकको छर्राले लागेर मोरङको केराबारीमा एक जनाको ज्यान गएको छ। बन्दुकको छर्राले लागेर केराबारी गाउँपालिका३ का ३२ वर्षीय हस्त राईको मृत्यु भएको मोरङ प्रहरीका प्रवक्ता डीएसपी मानबहादुर राईले जानकारी दिए। उनका अनुसार सिकार खेल्न भनेर सँगै गएका साथीमध्ये ३७ वर्षीय गजेन्द्र राईले मृगलाई भनेर प्रहार गरेको बन्दुकको छर्राले लागेर हस्तको ज्यान गएको खुलेको छ। हस्त र गजेन्द्रसँग रातको समयमा बाँसघारी राष्ट्रिय वनमा वन्यजन्तुको सिकार खेल्न २६ वर्षीय रुविन लिम्बू पनि गएका थिए। बन्दुक पड्किएर बुधबार राति ९ बजेतिर हस्तको घटनास्थलमै मृत्यु भए पनि घटनाका बारेमा प्रहरीले भोलिपल्ट (बिहीबार) बिहान ९:३० बजेतिर मात्रै जानकारी पाएको थियो। सिकार गर्ने क्रममा बन्दुक पड्किएर साथीको मृत्यु भएको भन्दै गजेन्द्र र रुविन आफै इलाका प्रहरी कार्यालय केराबारीमा पुगेपछि घटना १२ घण्टापछि मात्रै बाहिर आएको हो। प्रहरी नियन्त्रणमा रहेका उनीहरुले त्यतिबेला हस्त आफैंले बोकेको बन्दुक पड्किएर घटना भएको बताएका थिए। तर प्रहरीले घटनालाई शंकास्पद मानेर अनुसन्धान थालेको थियो। अनुसन्धानका क्रममा गजेन्द्रले मृगलाई ताकेर हानेको बन्दुकको छर्राले दायाँ कुममा लागेर हस्तको मृत्यु भएको खुलेको डीएसपी राईले बताए। प्रहरीले घटनास्थलबाट एक नाल भरुवा बन्दुक पनि बरामद गरेको थियो। मृतकलाई प्रहार गरिएको त्यही बन्दुकको छर्राले लागेर हस्तको ज्यान गएको डीएसपी राईले बताए। शवको पोस्टमार्टम बीपी कोइराला स्वास्थ्य विज्ञान प्रतिष्ठान धरानमा भएको थियो। पक्राउ परेका दुवै जनाविरुद्ध प्रहरीले कर्तव्य ज्यान र हातहतियार खरखजना मुद्दा चलाउन म्याद थप गरेर घटनाका बारेमा विस्तृत अनुसन्धान अघि बढाइएको जनाएको छ।
जो ८२ घण्टा पुरिएका थिए,"अर्घाखाँची : भूमिकास्थान नगरपालिका१ साम्ने गाउँका ३१ वर्षीय ऋषि खनाल २०७२ साल वैशाख १४ गते वैदेशिक रोजगारीका लागि यूएईको दुबईतिर उड्नु थियो। हवाई टिकटसमेत भइसकेको अवस्थामा खनाल काठमाडौंसम्म पुगेका थिए। तर, १२ गतेको विनाशकारी भूकम्पले विदेश गएर धन कमाउने सपना चकनाचुर पारिदियो। त्यति मात्रै होइन, झन्डै ८२ घण्टापछि खनालको जीवितै उद्धार गरियो। भाग्यले बाँचे ! गोंगबुस्थित साततले गेस्टहाउसको पहिलो र दोस्रो तला भूकम्पले भत्किएको थियो। तर, माथिल्लो चार तला कायमै थियो। त्यही भत्किएको तलाबाट खनालको उद्धार सशस्त्र प्रहरी र फ्रान्सको खोजी तथा उद्धार टोलीले १० घण्टाको अथक प्रयासपछि गरेको हो। खनालले आफ्नो उद्धारपछि बाँच्नका लागि पिसाबसमेत खाएको बताएका थिए। उनले ढुंगाका ससाना टुक्रा बाहिर फालेर उद्धार टोलीको ध्यान खिचेका थिए। उनको देब्रे खुट्टा काटिएको छ। उपचार खर्च सरकारले बेहोर्यो। तर, काठमाडौं आउजाउ, औषधि खर्च गर्दा अढाइ लाखभन्दा बढी रकम सकियो । भन्छन्, भूकम्पमा परेर अंगभंग भएका म र मजस्ता साथीहरूले सीप सिकेर जीविकोपार्जन गर्न चाहेका छौं। काठमाडौंमा विभिन्न संघसंस्थाले सीपमूलक तालिम निःशुल्क दिने भनेका थिए। तर, सम्पर्कै गरेनन्। निःशुल्क भए पनि काठमाडौंमा भाडा तिरेर बस्ने, बिहानबेलुका खाने स्रोतसमेत जुटाउन नसकेर सीपमूलक तालिम लिन नसकेको खनाल सुनाउँछन्। खाने, बस्ने व्यवस्था गरिदिए भूकम्पमा परेर हात खुट्टा गुमाएका आफूजस्ता साथीहरूले सीप सिकेर केही काम गरेर खान सक्ने उनको भनाइ छ। घरमा बुवाआमा, श्रीमती र एक छोरा छन्। आफ्नो परिवारलाई कसरी पाल्ने र ७ वर्षका छोरालाई कसरी पढाउने भन्ने चिन्ता छ। उनी भन्छन्, मेरो जिन्दगी त गयो छोराको भविष्य कसरी निर्माण गर्न सक्छु ? गाउँको बोर्डिङ स्कुलमा डेढ वर्ष पढाए पनि शुल्क तिर्न नसकेर सामुदायिक विद्यालयमा भर्ना गरिदिएको ऋषिकी श्रीमती कविता खनाल बताउँछिन्। भूकम्पका नाममा धेरै रकम संकलन भए पनि वास्तविक पीडितसमक्ष पुग्न नसकेको गुनासो खनालको छ। भूकम्पका नाममा वृत्तचित्र, चलचित्र बनाएर लाखौं आम्दानी गरे पनि आफूलाई कसैले आर्थिक सहयोग नगरेको उनी बताउँछन्। २४ हजार रुपैयाँसम्म सहयोग गरेको उनको भनाइ छ। गाउँमा बसेको छु विदेश पनि जान सकिनँ कसरी परिवार पाल्ने ?, उनी भन्छन्। अपांगता परिचयपत्रसमेत क वर्गको नपाएको उनको दुखेसो छ। क वर्गको परिचयपत्र भए २ हजार मासिक त आउने थियो त्यही पनि छैन। अहिले ख वर्गको अपांग परिचयपत्र बनेको छ, उनी भन्छन्। क वर्गको बनाउन कसैले सहयोग नगरेको उनको गुनासो छ। कसले हेर्छ र हामीलाई ? सरकार र विभिन्न संघसंस्थाले सहयोग गर्छ भनेर रेडियोले भन्छ खैत हामीलाई सहयोग गरेको ? आँखामा आँसु झार्दै उनी भन्छन्।"
"त्रिशूलीमा खस्दा दुई मजदुर बेपत्ता, तीनको उद्धार",चितवन : भरतपुर महानगरपालिका१ ठिमुरामा देवघाट जोड्ने पुलको काम गर्दै गरेका मजदुर त्रिशूलीमा खस्दा दुई बेपत्ता भएका छन्। तीन जनाको उद्वार गरिएको छ। जिल्ला प्रहरी कार्यालय चितवनका प्रमुख प्रहरी उपरीक्षक ओमप्रसाद अधिकारीका अनुसार आइतबार बिहान ९ बजेतिर पुलमा फलामको काम गर्दै गर्दा फलामसहित मजदुर खसेका थिए। दुई जना त्रिशूलीमा बेपत्ता भएको र फलामले च्यापिएका तीन जनाको उद्धार गरिएको उनले जानकारी दिए। उद्धार गरिएकालाई उपचारका लागि भरतपुरतर्फ ल्याइँदै गरेको छ। बेपत्ताको खोजी थालिएको छ। निर्माणाधीन सो पुलको केही भाग चैत २४ गते भाँचिएर नदीमा खसेको थियो। डिभिजन सडक कार्यालय चितवनका प्रमुख ई कृष्णराज अधिकारीले फलामको काम गर्दै गरेका जलप नेपालका मजदुर खसेको जानकारी आफूले पाएको बताए। घटनाको विस्तृत विवरण आइनसकेको उनको भनाइ छ। काम गर्दै गरेको जलप नेपालका सञ्चालक ताराप्रसाद पौडेलले त्यहाँ आज बिहानैदेखि १८ मजदुर कामका लागि गएको र घटनापछि आफू त्यसतर्फ जाँदै गरेको जानकारी दिए। भरतपुर महानगरपालिका१ ठिमुरा र देवघाट गाउँपालिका५ घिनाटार जोड्ने ८।५ मिटर चौडाइ भएको २२० मिटर लामो पुल निर्माण भइरहेको थियो।
६ वर्षसम्म टहरोमै,"गोरखा : २०७२ सालको भूकम्पको केन्द्रबिन्दु बारपाकको दलित बस्ती ६ वर्षसम्म पुनर्निर्माण हुन सकेको छैन। यहाँका २५ घरधुरीका बासिन्दा त्रिपालले बारेको टहरोभित्रै बस्न बाध्य भएका छन्। घामपानीले धुजाधुजा भएको त्रिपाल अहिले हुरीले उडाएर बिचल्ली भएको छ, स्थानीय रमेश विश्वकर्मा भन्छन्, पानी परेपछि घरभित्र भाँडा थाप्दाथाप्दा हैरान भइन्छ। रातभरि सुत्न पाइँदैन। टहरोको खाँबा पनि मक्किएर ढल्ने अवस्थामा पुगेको उनको भनाइ छ। सानोसानो खाँबा गाडेर टहरो बनाएका थियौं। ६ वर्ष भइसक्यो। कति पो धान्छ र ?, उनी भन्छन्, अहिले त गाउँलेले खाँबा धान्नलाई काठको टेवा लगाएर राखेका छन्। कसैले किला गाढेर काम चलाएका छन्। हुरी आउँदा बङ्लङ्गै ढल्छ कि भन्ने डर छ। साविक बारपाक गाविस५ मा रहेको यो बस्ती भूकम्पपछिको पहिरोले बगाएको थियो। त्यसपछि स्थानीयवासी विस्थापित भई साविकको बारपाक ३ मा टहरो बनाएर बस्न थालेका थिए। यो ठाउँको लालपुर्जा उनीहरूको नाममा नहुँदा घर पुनर्निर्माण गर्न नसकिएको स्थानीय अगुवा सुकबहादुर बिक बताउँछन्। विकका अनुसार १४ रोपनी जग्गामध्ये सात रोपनी जग्गा कृषि कार्यालय, पशु सेवा कार्यालय र जलाधार कार्यालयको नाममा छ। बाँकी सात रोपनी जग्गा सार्वजनिक छ। घर बनाउन लालपुर्जा चाहिने रहेछ। त्यसैले हामीले त्यहाँको सार्वजनिक जग्गाको लालपुर्जा स्थानीयवासीको नाममा बनाइदिनुपर्छ भन्ने माग गरिरहेका छौं, उनी भन्छन्, ४३ पटक मन्त्रालय धाइसकँें तर अहिलेसम्म काम हुन सकेको छैन। सरकारले पीडितको मुख हेरेर नभई कार्यकर्ता हेरेर मात्रै काम गर्ने हुँदा बस्ती पुनर्निर्माण हुन नसकेको उनको तर्क छ। गाउँपालिकाले पार्टीको सदस्यता लिएपछि मात्रै सिफारिस दिन्छु भनेर १४ महिनासम्म रोक्यो, उनी भन्छन्, काम बनेपछि मात्रै पार्टीको टीका लगाउँछु भनेपछि बल्ल सिफारिस दिए। मन्त्रालयमा भनसुन गर्न पहुँच नपुग्दा बस्ती निर्माण नभएको उनको भनाइ छ। साना कर्मचारी चिया खाने, मोबाइल मात्र चलाएर बस्ने रहेछन्। ठूला कर्मचारी मन्त्री र नेता मात्र भेट्न हिँड्दा रहेछन्। हाम्रो गुनासो कसले सुनिदिने ?, उनी भन्छन्, जग्गाको नापनक्सा सबै तयार भइसक्यो। अब मन्त्रिपरिषद्को निर्णय हुन मात्र बाँकी छ। २० भन्दा धेरै विद्यालय बन्न बाँकी जिल्लामा २० विद्यालयको पुनर्निर्माण सम्पन्न हुन सकेको छैन। क्षतिग्रस्त ३ सय ४२ विद्यालय भवन निर्माणको स्रोत सुनिश्चित भइसक्यो। चालू वर्ष ५५ वटा भवन निर्माणाधीन छन्। भूकम्पमा भत्किएका अधिकांश विद्यालय भवन निर्माण भइसक्यो, जिल्ला आयोजना कार्यान्वयन एकाइका प्रमुख विष्णुप्रसाद मिश्र भन्छन्, जिल्लाभित्रका २० भन्दा बढी विद्यालयमा अझै भौतिक संरचना अपुग छ। सिरानचोकका तालबाराही, जनकल्याण र कामधेनु, पालुङटारको वीरभद्र, भीमसेन थापाका चामुण्डा, जनकल्याण, रामचन्द्र र मुना, धार्चेका चन्द्रदेवी, गणेशहिमाल, चुमनुब्रीका छेकम, छुलेनिले, चुम्लिङ, पेमाथान र प्रोक आधारभूत विद्यालय पुनर्निर्माण हुन बाँकी छन्। यी विद्यालयमा पढाउन पर्याप्त कक्षाकोठा नभएको जिल्ला आयोजना कार्यान्वयन एकाइ (शिक्षा) प्रमुख मिश्र बताउँछन्। गोरखाका दुम्श्री, पृथ्वी स्मारक, मदरसा हाफनिया रजवीया, सहिदलखनको मकैपुर अनि अजिरकोट ढिस्काको झाँक्रापुरी आधारभूत विद्यालयमा भवन आवश्यक रहेको जिल्ला आयोजना कार्यान्वयन एकाइले जनाएको छ। यी विद्यालयबाहेक अन्यत्र भवन बन्ने स्रोत सुनिश्चित छ, जिल्ला आयोजना कार्यान्वयन एकाइका प्रमुख विष्णुप्रसाद मिश्र भन्छन्। गोरखामा ६ वर्ष अवधिमा ९० प्रतिशत निजी आवास पुनर्निर्माण सम्पन्न भएको छ। भूकम्पबाट पूर्णक्षति भएका ६७ हजार ८१ घरधुरीमध्ये ६० हजार ५ सय ५२ घरधुरी पुनर्निर्माण सम्पन्न भइसकेको जिल्ला आयोजना कार्यान्वयन एकाइ, अनुदान व्यवस्थापन तथा स्थानीय पूर्वाधारका प्रमुख रामशरण आचार्य बताउँछन्। आचार्यका अनुसार सबैभन्दा धेरै प्रगति बारपाक सुलीकोट गाउँपालिकाले गरेको छ। सो पालिकाका ९६ प्रतिशत निजी आवास पुनर्निर्माण सम्पन्न भएका हुन्। भूकम्पको केन्द्रविन्दु बारपाक सुलीकोटका ७ हजार ८७ लाभग्राहीमध्ये ६ हजार ८ सय २ लाभग्राहीले घरनिर्माण सम्पन्न गरेका छन्।"
वीरगन्जमा कोरोनाले थप १ पुरुषको मृत्यु,"वीरगन्ज : वीरगन्जमा शनिबार थप एक कोरोना संक्रमित पुरुषको मृत्यु भएको छ। पर्साको वीरगन्ज महानगरपालिका वडा नम्बर १३ राधेमाइका ५३ वर्षीय पुरुषको वीरगन्जकै गण्डक अस्पतालमा उपचारका क्रममा शनिबार बिहान मृत्यु भएको हो। निमोनियाबाट ग्रसीत ती पुरुषको स्वास्थ्य अवस्था बिग्रिएपछि उपचारका लागि गण्डक अस्पतालमा बैशाख ६ गते भर्ना भएका थिए। त्यही दिन उनको स्वाब संकलन गरी नारायणी अस्पतालको प्रयोगशालमा पीसीआर जाँच गर्दा उनको रिपोर्ट पोजिटिभ आएको थियो। बैशाख ६ गते संक्रमण पुष्टि भएका उनको गण्डक अस्पतालमै उपचारका क्रममा शनिबार बिहान १ बजे तिर मृत्यु भएको स्वास्थ्य कार्यालय पर्साका स्वास्थ्य निरिक्षक जयमोद ठाकुरले जानकारी दिए। कोरोनाको दोश्रो लहर सुरु भए यता कोरोना संक्रमणका कारण वीरगन्जमा मृत्यु हुनेको संख्या ११ पुगेको छ। वीरगन्जको नारायणी अस्पतालमा ८ जनाको, नारायणी बयोधा अस्पतालमा २ जनाको र गण्डक अस्पतालमा १ जनाको मृत्यु भएको हो। मृतक ११ जना मध्ये पर्साका ८ जना, बाराका २ र सर्लाहीका १ जना हुन्।"
हट्दै भूकम्पको त्रास,"सिन्धुली : भूकम्पको ६ वर्ष अवधिमा सिन्धुलीमा ७४३ प्रतिशत भौतिक संरचना पुनर्निर्माण भएको छ। भूकम्पका कारण ढलेका अधिकांश बस्ती, विद्यालय, सरकारी भवन, गुम्बा उठेका छन्। भूकम्पको त्रास स्थानीयमा हट्दै गएको छ। सिन्धुलीमा ५३ हजारभन्दा बढी निजी आवासमा क्षति पुगेको थियो। ४ सय ४८ बढी विद्यालय र सरकारी भवन भत्किएका थिए। तीमध्ये २८ हजार ४ सय १२ निजी आवास, ५ वटा एकीकृत सरकारी भवन, १६ वटा गुम्बा पुनर्निर्माण तथा मर्मत गरिएको छ। भूकम्पले क्षति पुगेका पुल तथा सडकको पनि पुनर्निर्माण गरिएको जिल्ला आयोजना कार्यान्वयन एकाइका निमित्त प्रमुख सूर्यप्रकाश विष्टले बताए। विष्टका अनुसार विद्यालय बाहेकका पुनर्निर्माणमा ११ अर्ब ९२ करोड ७९ लाख रुपैयाँ खर्च भएको छ। यही वैशाख मसान्तसम्ममा जिल्लामा निजी आवास निर्माणको प्रगति बढेर झन्डै ९० प्रतिशत पुग्नेछ, विष्टले भने। जिल्लामा पुनर्निर्माणतर्फ ३८ हजार २ सय २३ जनाले पहिलो किस्ता र ३५ हजार ३ सय १९ जनाले दोस्रो किस्ता लिएका छन्। १४ हजार ४ सय १२ जनाको निजी आवास १ लाख रुपैयाँ पाउने गरी प्रवलीकरणतर्फ परेका छन्। उनीहरू सबैले पहिलो किस्ता बुझे पनि १६ जनाले मात्र घर प्रवलीकरण सम्पन्न गराएका छन्। २ हजार ३ सय ८० भूमिहीन लाभग्राहीले पनि निजी आवास पाउने भएका छन्।जिल्लामा ७० वर्षमाथिका ज्येष्ठ नागरिक, ६५ वर्ष माथिका एकल महिला, अपांगता भएका लाभग्राही, १६ वर्षमुनिका बालबालिका गरी ६ सय ७५ जना लाभग्राही छन्। गोलन्जोर गाउँपालिका ७ भीमेश्वर बाराका जोखिमयुक्त बस्तीका ८ परिवारमध्ये ६ जनाले जग्गा खरिदका लागि थप २ लाख अनुदान लिएर निजी आवास निर्माण गराएका छन्।भूकम्पपछि पहिरोको जोखिममा परेका बेला थप अनुदानले सुरक्षित स्थानमा जग्गा खरिद गरी घर निर्माण गरिएको भूकम्पपीडित डुण्डीराज नेपालीले बताए। घर निर्माणपछि भूकम्पको त्रास कम भएको छ। सुरक्षित घर बनाएपछि भूकम्पको कुनै चिन्ता छैन, उनले भने। भूकम्पका कारण ढलेका सामुदायिक विद्यालयहरू समेत धमाधम ठडिदै गएका छन्। भूकम्पले ढलेका ८० प्रतिशतभन्दा बढी विद्यालय पक्की र सुविधा सम्पन्न पुनर्निर्माण भएपछि शिक्षक, विद्यार्थी र अभिभावक ढुक्क भएका छन्। सुनकोसी गाउँपालिका७ को गणेश माविमा झण्डै पाँच वर्षसम्म अस्थायी भवनमा पठनपाठन हुँदै आएकोमा प्राधिकरण केन्द्रीय आयोजना कार्यान्वयन एकाइ (शिक्षा) मार्फत ८ करोड २० लाख रुपैयाँको लागतमा निर्माण सम्पन्न गरिएपछि समुदाय नै ढुक्क भएका छन्। भूकम्पको पाँच वर्षपछि विद्यालयले नयाँ र सुरक्षित भवन पाएको प्रधानाध्यापक माधव भण्डारीले बताए।"
भूकम्पको ६ वर्ष : गोरखाका २० भन्दा धेरै विद्यालय बन्न बाँकी,"गोरखा : २०७३ देखि सुरु भएको भूकम्पले भत्किएका गोरखाका विद्यालय पुनर्निर्माणको काम अहिलेसम्म २० वटा विद्यालय निर्माण सम्पन्न हुन सकेका छैनन्। क्षतिग्रस्त तीन सय ४२ वटा विद्यालय भवन निर्माणको स्रोत सुनिश्चित भइसक्यो। चालु वर्ष ५५ वटा भवन निर्माणाधीन छन्। यति हुँदा पनि अझै गोरखामा २० वटा भन्दा बढी आधारभूत विद्यालयको भवन निर्माण हुन बाँकी छ। भुकम्पमा भत्किएका अधिकांश विद्यालय भवन निर्माण भईसक्यो, जिल्ला आयोजना कार्यान्वयन इकाईका प्रमुख विष्णुप्रसाद मिश्रले भने, जिल्लाभित्रका २० भन्दा बढी विद्यालयमा अझै भौतिक संरचना अपुग छ। तीमध्ये सिरानचोक गाउँपालिका ५ छोप्राकको तालबाराही आधारभुत विद्यालय, जनकल्याण आधारभूत विद्यालय, सिरानचोक ६ को कामधेनु आधारभूत विद्यालय, पालुङटार ६ गाईखुरको वीरभद्र आधारभुत विद्यालय, भीमसेन थापा गाउँपालिका ५ को चामुण्डा आधारभुत विद्यालय, जनकल्याण आधारभूत विद्यालय, रामचन्द्र आधारभुत विद्यालय, भीमसेन २ को मुना आधारभुत विद्यालय बन्न बाँकी रहेका उनले बताएका छन्। यस्तै धार्चे ६ को चन्द्रदेवी आधारभुत, धार्चे १ को गणेशहिमाल आधारभुत विद्यालय, चुमनुब्री गाउँपालिका ७ को छेकम आधारभुत विद्यालय, छुलेनिले आधारभूत विद्यालय, चुमनुब्री ६ को चुम्लिङ आधारभुत विद्यालय, पेमाथान आधारभुत विद्यालय, चुमनुब्री ४ को प्रोक आधारभुत विद्यालय पनि पुनर्निर्माण हुन बाँकी रहेका छन्। यी विद्यालयमा पढाउन पर्याप्त कक्षाकोठा नभएको जिल्ला आयोजना कार्यान्वयन इकाई (शिक्षा)का प्रमुख मिश्रले बताए। यस्तै गोरखा नगरपालिका ३ को दुम्श्री आधारभुत विद्यालय, गोरखा नगरपालिका ७ का पृथ्वी स्मारक आधारभुत विद्यालय, गोरखा नगरपालिका २ को मदरसा हाफनिया रजवीया आधारभुत विद्यालय पनि पुनर्निर्माण हुन बाँकी रहेका छन्। शहिदलखन गाउँपालिका ७ को मकैपुर आधारभुत विद्यालय, अजिरकोट ढिस्काको झाँक्रापुरी आधारभुत विद्यालयमा भबन आवश्यक रहेको जिल्ला आयोजना कार्यन्वयन इकाईले जनाएको छ। यी विद्यालय बाहेक अन्यत्र भवन बन्ने स्रोत सुनिश्चित छ, जिल्ला आयोजना कार्यन्वयन इकाईका प्रमुख विष्णुप्रसाद मिश्रले भने। अब भवन निर्माण गर्दा यी विद्यालयलाई प्राथमिकतामा राख्ने गरी सर्वेक्षण गरिएको उनले बताए।"
घर बने तर मान्छे बस्दैनन्,"दोलखा : विनाशकारी भूकम्पको ६ वर्ष अवधिमा दोलखामा ६३ हजार निजी आवास पुनर्निर्माण सम्पन्न भएको छ। त्यत्रो संख्यामा घर त बन्यो तर बस्ने मान्छे नभएर करिब ४ हजार घरमा ताला लगाइएको छ। दोलखामा करिब ९० प्रतिशत घर बनिसकेको राष्ट्रिय पुनर्निर्माण प्राधिकरण दोलखाको तथ्यांक छ। नौ स्थानीय तहका ७४ वडामा गरी करिब ४ हजार घरमा बस्ने मान्छे नभएर ताला लगाइएको हो। रोजगारीका सिलसिला, वैदेशिक रोजगार र नयाँ अवसरको खोजीमा जिल्लाबाहिर गएका लाभग्राहीले निर्माण गरेका अधिकांश घरमा ताला लागेको छ। महालेखा परीक्षकको कार्यालयको कार्यमूलक लेखापरीक्षण प्रतिवेदन २०७७ मा दोलखाका ४ हजार आवासको उपयोग नभएको उल्लेख छ। भूकम्प प्रभावित संरचनाको पुनर्निर्माणसम्बन्धी ऐन २०७२ अनुसार पुनर्निर्माण प्राधिकरणबाट प्रवाह भएको अनुदानबाट निर्मित निजी आवास उपयोगमा ल्याइएको हुनुपर्ने उल्लेख छ। आवश्यकताका आधारमा सार्वजनिक कोषको उपयोग गरिनुपर्नेमा गलत लाभग्राही पहिचान भएबाट त्यस्ता घरमा मान्छे नबसेर ताला लगाउनुपरेको प्रतिवेदनमा औंल्याइएको छ। पुनर्निर्माण प्राधिकरण दोलखाका प्रमुख रामप्रसाद पोखरेलले अनुदानबाट बनेका धेरै घर उपयोगविहीन रहेको गुनासो आइरहेको बताए। प्राधिकरणले भूकम्प प्रतिरोधी घर बनाउन मात्र नभई अनुदानबाट बनेका घरहरूको उपयोगको अवस्था के कस्तो छ भनेर खोजी गर्नुपर्ने बेला भएको प्रमुख पोखरेलको भनाइ छ। कालिञ्चोक गाउँपालिका८ सुनखानीका वडाध्यक्ष नन्दराज शिवाकोटीले वडाका करिब डेढ सय घरमा मान्छे नबसेको बताए। केही घरमा ज्येष्ठ नागरिकबाहेक ६० प्रतिशत घरमा ताला लगाइएको छ, गौरीशंकर गाउँपालिका७ मार्बुका स्थानीय निमा शेर्पाले भने। जिलु र बोसिम्पा एकीकृत बस्ती तथा दोलखा सम्पदा बस्ती पुनर्निर्माणमा सुस्तताले जिल्लाको समग्र निजी आवास पुनर्निर्माणको प्रगति प्रतिशत कम देखिएको कार्यालय प्रमुख पोखरेलको भनाइ छ। जिलु र बोसिम्पा एकीकृत बस्ती ६५ प्रतिशत मात्र निर्माण सम्पन्न भएको प्राधिकरणको तथ्यांक छ। दोलखाका ५ सय ८५ घरलाई सम्पदा बस्ती बनाउने भनिए पनि अझै २ सय ३१ घर पुनर्निर्माण बाँकी नै रहेको भीमेश्वर नगरपालिका२ का वडाध्यक्ष विराजमान श्रेष्ठले बताए। त्यसमध्ये पनि ५५ घरमा १ सय ३८ लाभग्राहीका बहुस्वामित्व भएको कारण सबैभन्दा जटिल हुन पुगेको वडाध्यक्ष श्रेष्ठको भनाइ छ। ७० हजार २ सय ३० लाभग्राहीले अनुदान सम्झौता गरेकामा ६३ हजार २ सय ६६ घरको निर्माण सम्पन्न भएको छ। प्रमुख पोखरेलका अनुसार वैशाख पहिलो सातासम्म ३३ सय ३३ लाभग्राहीले अझै सम्झौता गरेका छैनन्। दोलखाको निजी आवास पुनर्निर्माणका लागि हालसम्म २० अर्ब रुपैयाँ भुक्तानी भइसकेको जनाइएको छ। अनुदान पाएर पनि घर नबनाउने १ सय ६१ जनाले ८४ लाख ५० हजार रकम सरकारी कोषमा फिर्ता गरिदिएका छन्। ८ जना अझै बेपत्ता ६ वर्ष अघिको भूकम्पमा परेका दोलखाका ८ जना अझै बेपत्ता रहेको दोलखा प्रहरीको तथ्यांक छ। प्रहरीले बिगु गाउँपालिका१ लामाबगरका पासाङ छिरिङ गुरुङ, पेम्बा नुर्वु शेर्पा तथा राम तामाङ, वडा नम्बर २ ओराङका पासाङ तामाङ, वडा नम्बर ६ आलम्पुका अशोक थामी, तामाकोसी गाउँपालिका१ भीरकोटका टंकबहादुर मगर, कालिञ्चोक गाउँपालिका६, लापिलाङका नेत्रकुमार थामी, शैलुङ गाउँपालिका२, भुषाफेदाका नरबहादुर मोक्तान गरी ८ जनालाई बेपत्ताको सूचीमा जनाई राखेको पाइएको छ।"
रु दुई अर्ब राजस्व छलेका अभियोगमा १३ फर्मसहित १६ विरुद्ध मुद्दा,"काठमाडौं : नक्कली मूल्य अभिवृद्धि कर (भ्याट) बिल प्रयोग गरी राजस्व छलेका अभियोगमा राजस्व अनुसन्धान विभागले १३ फर्मसहित १६ जनाविरुद्ध मुद्दा दायर गरेको छ । विभागले भ्याट रु ६४ करोड ५० लाख ९७ हजार ८७२ र आयकर रु एक अर्ब ५५ करोड ३६ लाख ९७ हजार ७८४ छलेका अभियोगमा अनिल गुप्ता एण्ड एशोसिएट्सका सञ्चालक अनिलकुमार गुप्ता तथा अङ्कुश ट्रेड एण्ड सप्लायर्सका व्यवस्थापक प्रवीणकुमार महतो तथा १३ फर्मका सञ्चालकसहित १६ जनाविरुद्ध रु दुई अर्ब १९ करोड ८७ लाख ९५ हजार ६१४ बिगो असुल गरी जरिवाना र कैद सजायको माग गर्दै उच्च अदालत पाटन ललितपुरमा मुद्दा दायर गरेको हो । निकी ट्रेडर्सका भुलावन महरा चमार, एनकेडी ट्रेडर्सका सञ्चालक दीपककुमार कायस्थ, जिएन ट्रेडर्सका वकिल देवान, सुवर्ण ट्रेड लिङ्कका सरोज श्रेष्ठ, सञ्जय इण्टरनेशनल इण्टरप्राइजेजका व्यवस्थापक सञ्जय श्रेष्ठ, अंशु ट्रेड लिङ्कका वाणेश्वर महतो, कोमल ट्रेड लिङ्कका सरोज ढकाल, पिएनआर इण्टरप्राइजेजका सञ्चालक राधेश्यामप्रसाद साह तेली, आयान ट्रेड लिङ्कका रत्नगोपाल श्रेष्ठ, सन्ध्या ट्रेडर्सका अभिमान महतो कोहरी, अङ्कुश ट्रेड एण्ड सप्लायर्सका प्रवीणकुमार, लक्की ट्रेड लिङ्कका सञ्चालक अकली हजरा दुसाध, मुअन ट्रेडिङ कन्सर्नका मुअन महरा र दिव्या इण्टरप्राइजेजका सञ्चालक रामचन्द्र माझीविरुद्ध मुद्दा दायर गरिएको विभागका प्रवक्ता शिवलाल तिवारीले बताए। अभियुक्तले विभिन्न फर्मका नाममा नक्कली बिक्री बिजक जारी गरी बीजकबमोजिमको रकम भुक्तानी लिएर बीजकमार्फत असूल गरेको भ्याट सरकारी कोषमा दाखिल नगरी भ्याट र आयकरसमेत छलेको विभागको अनुसन्धानबाट पुष्टि भएकाले उक्त रकम असूल गरी जरिवाना र कैदसजायको मागदाबीका साथ मुद्दा दायर गरिएको उनले बताए। अघिल्लो साता पनि विभागले काठमाडौँ महानगरपालिका११ त्रिपुरेश्वरस्थित ॐ सर्जिकल कन्सर्न प्रालिका सञ्चालक दलबहादुर भण्डारी तथा भन्सार प्रतिनिधि रामबाबु जमकटेलसहित चार जनाले रु एक करोड छ लाख ७२ हजार ९०९ राजस्व चुहावट गरेका अभियोगमा बिगो जफत एवं असूल गरी जरिवाना र कैद सजाय मागदावीका साथ सोही अदालतमा मुद्दा दायर गरेको थियो । साविकमा अर्थ मन्त्रालयअन्तर्गतको विभाग प्रधानमन्त्री तथा मन्त्रिपरिषद्को कार्यालयमा गाभिएपछि राजस्व चुहावट अनुसन्धान र नियन्त्रणका गतिविधिले गति लिएका छन् ।"
भूकम्पको छ वर्ष : इपिसेन्टरका समुदाय टहराभित्रै,"गोरखा : २०७२ सालको भूकम्पको केन्द्रविन्दू बारपाकको दलित बस्ती भूकम्पले भत्काएको छ वर्ष बितिसक्दा पनि पुनर्निर्माण हुन सकेको छैन। पुनर्निर्माण हुन नसक्दा त्यहाँ रहेका २५ घरधुरीका बासिन्दा अहिलेसम्म पनि त्रिपालले बारेको टहरोभित्रै बस्न बाध्य भएका छन्। घामपानीले धुजा धुजा भएको त्रिपाल अहिले दिनदिनै हुरी चल्दा उँडाएर बिचल्ली भएको छ, स्थानीय रमेश विश्वकर्मा भन्छन्, पानी परेपछि घरभित्र भाँडा थाप्दा थाप्दा हैरान भइन्छ। रातभरि सुत्न पाइँदैन। टहरोको खाँबा पनि माटाले मक्किएर ढल्ने अबस्थामा पुगेको उनको भनाइ छ। सानोसानो खाँबा गाडेर टहरो बनाएका थियौँ। छ वर्ष भइसक्यो। कति पो धान्छ र ?, उनले भने, अहिले त गाउँलेले खाँबा धान्नलाई काठको टेवा लगाएर राखेका छन्। कसैले किलो गाढेर काम चलाएका छन्। ठूलो हुरी आउँदा बङ्लङ्गै ढल्छ कि भन्ने डर छ। साबिकको बारपाक गाविस ५ मा रहेको दलित बस्ती भूकम्पपछिको पहिरोले बगाएपछि विस्थापित भइ साबिकको बारपाक ३ मा टहरो बनाएर बस्न थालेका थिए। सो ठाउँको लालपूर्जा उनीहरुको नाममा नहुँदा घर पुनर्निर्माण गर्न नसकिएको स्थानीय अगुवा सुकबहादुर बिक बताउँछन्। उनका अनुसार त्यहाँ रहेको १४ रोपनी जग्गामध्य सात रोपनी जग्गा कृषि कार्यालय, पशु सेवा कार्यालय र जलाधार कार्यालयको नाममा रहेको छ। बाँकी सात रोपनी जग्गा सार्वजनिक छ। घर बनाउन लालपूर्जा चाहिने रहेछ त्यसैले हामीले त्यहाँको सार्वजनिक जग्गाको लालपूर्जा स्थानीयबासीको नाममा बनाइदिनु पर्छ भन्ने माग गरिरहेका छौ, उनले भने, ४३ पटक मन्त्रालय धाइसकेँ तर अहिलेसम्म काम हुन सकेको छैन। सरकारले सर्वसाधारण पिडितको मुख हेरेर नभइ आफ्ना कार्यकर्ताको मुख हेरेर मात्रै काम गर्ने हुँदा दलित बस्तीको पुनर्निर्माण हुन नसकेको उनको तर्क छ। गाउँपालिकाले सिफारिस दिनका लागि त पार्टीको सदस्यता लिएपछि मात्रै दिन्छु भनेर १४ महिनासम्म सिफारिस नदिएर रोके, उनले भने, काम बनेपछि मात्रै पार्टीको टिका लगाउँछु भनेपछि बल्ल सिफारिस दिएका थिए। मन्त्रालयमा भनसुन गर्न पहुँच नपुग्दा बस्ती निर्माण नभएको उनको भनाइ छ। साना कर्मचारी चिया खानेर मोबाइल मात्र चलाएर बस्ने रहेछन्, ठूला कर्मचारी मन्त्री र नेता मात्र भेट्न हिँड्दा रहेछन्। हाम्रो गुनासो कसले सुनिदिने ?, उनले भने, जग्गाको नापनक्शा सबै तयार भइसक्यो। अब मन्त्री परिषदको निर्णय हुन मात्र बाँकी छ। टहराको बास भएको छ वर्ष भइसक्यो मन्त्री परिषदमा कुरा पुर्याउन नसक्दा घर बनाउन सकिएन। कुराचाहिँ आधारभूत आवश्यकता पूरा गर्छौँ भन्ने, काम चाहिँ नगर्ने।"
गोरखाका ९० प्रतिशत निजी आवास पुनर्निर्माण,"गोरखा : २०७२ सालको भूकम्पको केन्द्रविन्दु गोरखामा छ वर्षको अवधिमा ९० प्रतिशत निजी आवास पुनर्निर्माण सम्पन्न भएको छ। भूकम्पबाट पूर्ण क्षति भएका ६७ हजार ८१ घरधुरीमध्य ६० हजार पाँचसय ५२ घरधुरी पुनर्निर्माण सम्पन्न भइसकेको जिल्ला आयोजना कार्यान्वयन इकाइ, अनुदान व्यवस्थापन तथा स्थानीय पूर्वाधारका प्रमुख रामशरण आचार्यले जानकारी दिए। उनका अनुसार सबैभन्दा धेरै प्रगति बारपाक सुलीकोट गाउँपालिकाले गरेको छ। सो पालिकाका ९६ प्रतिशत निजी आवास पुननिर्माण सम्पन्न भएका हुन्। भूकम्पको केन्द्रविन्दू बारपाक सुलीकोटका सातहजार ८७ लाभग्राहीमध्य छहजार आठसय दुई जना लाभग्राहीले घर निर्माण सम्पन्न गरेका छन्। त्यस्तै सिरानचोक गाउँपालिकाले ९५ र अजिरकोट गाउँपालिकाले पनि ९५ प्रतिशत निजी आवास पुनर्निर्माण सम्पन्न गरेका छन्। गोरखा नगरपालिकाले ९३ प्रतिशत, आरुघाट गाउँपालिकाले ९१ प्रतिशत, धार्चे गाउँपालिकाले ९१ प्रतिशत, पालुङटार नगरपालिकाले ९० र शहीद लखन गाउँपालिकाले पनि ९० प्रतिशत निजी आवास पुनर्निर्माण सम्पन्न गरेका छन्। त्यस्तै भीमसेनथापा गाउँपालिकाको ९४ प्रतिशत, चुमनुब्री गाउँपालिकाको ८३ प्रतिशत र गण्डकी गाउँपालिकाले सबैभन्दा थोरै ८२ प्रतिशत निजी आवास पुनर्निर्माण सम्पन्न गरेको छ।"
आगलागीले बिचल्ली,"सिरहा : लक्ष्मीपुर पतारी गाउँपालिका२ पर्सा टोलमा शुक्रबार राति आगलागी हुँदा आठ परिवारको बिचल्ली भएको छ। उनीहरूका घरसहित अन्नपात, भाँडाकुँडा, कपडा, नगद गरी ६० लाख रुपैयाँबराबरको क्षति भएको जनाइएको छ। स्थानीय हरेराम साफीले रवीन्द्र साहको घरबाट अचानक आगो फैलिएको बताए। आगलागीले सचिन्द्र साहको ६ लाख, वीरेन्द्र साहको ५० हजार नगदसहित जम्मा १० लाख, आनन्द साहको ३ लाख नगदसहित जम्मा १० लाख, लाले साहको ६ लाख, धीरेन्द्र साहको १ लाख ५० हजार नगदसहित जम्मा ५ लाख, लछुराम साहको ४ लाख, रवीन्द्र साहको ४ लाख र रामलोचन साहको राइस मिल जल्नुका साथै नगद ४ लाखसहित जम्मा १५ लाखबराबरको क्षति भएको पीडित रवीन्द्रले सुनाए। यो गाउँपालिकामा वारुणयन्त्र छैन। बाहिरबाट समयमै वारुणयन्त्र घटनास्थल नपुग्दा बढी क्षति भएको स्थानीयको भनाइ छ। आगलागी भएको एक घण्टापछि मात्रै लहान नगरपालिकाको वारुणयन्त्र घटनास्थल पुगेको थियो। स्थानीय प्रशासनले १५२० लाखको क्षति भएको जनाएको छ। सिरहाका प्रमुख जिल्ला अधिकारी प्रदीपराज कणेलले आगलागीबाट करिब २० लाखबराबरको क्षति भएको बताए। एसपी सुदीपराज भण्डारीले भने १५ लाख ९० हजार रुपैयाँबराबरको मात्रै क्षति भएको बताए। आफु काम विशेषले काठमाण्डौँमा भएपनि राहत सामग्री पीडित परिवारलाई पुयाएको गाउँपालिका अध्यक्ष रामबल्लव साहले जानकारी गराए। चामल, त्रिपाल, खानेतेल, नुन लगायत सामग्री दिएको उनले सुनाए।"
९४ प्रतिशत भूकम्पपीडित नयाँ घरमा,"सिन्धुपाल्चोक : सिन्धुपाल्चोकका ९४ प्रतिशत भूकम्पपीडितले नयाँ घर पाएका छन्। भूकम्पको ६ वर्षमा ९४ प्रतिशत लाभग्राही भूकम्प प्रतिरोधी घरमा बस्न थालेका हुन्। राष्ट्रिय पुनर्निर्माण प्राधिकरणको जिल्ला आयोजना कार्यान्वयन एकाइ (भवन)को तथ्यांकअनुसार जिल्लाका लाभग्राहीमध्ये ८२ हजार ९ सय ९१ जनाले घर पुनर्निर्माण सम्पन्न गरेका छन्। घर निर्माण सम्पन्न गरेर तेस्रो किस्ता लिनेको संख्या हो यो, आयोजना प्रमुख सन्तोषकुमार निरौलाले भने, केही तेस्रो किस्ताको प्रक्रियामा समेत भएकाले घर बनाइसक्ने संख्या अझ बढी हुन्छ। प्राधिकरणले गुनासो सम्बोधनसमेत गरी ९० हजार ८ सय ९५ लाभग्राही सूचीमा समावेश थिए। तेस्रो किस्ता भुक्तानी लिनेहरू पुनर्निर्माण सम्पन्न भूकम्पप्रतिरोधी घरमा सरिसकेको आयोजना प्रमुख निरौलाले बताए। प्रधानमन्त्री केपी शर्मा ओलीले २०७३ साल वैशाख १२ गते सदरमुकाम चौतारामा सर्वे तामाङको घर शिलान्यास गरेर निजी आवास पुनर्निर्माण सुरु भएको थियो। ३ हजार ५ सय ७० जनाले ज्यान गुमाएको सिन्धुपाल्चोकका ९५ प्रतिशत बढी निजी आवास पूर्णक्षति भएको थियो। तेस्रो किस्ता अनुदान पाउने सबैले घर निर्माण सम्पन्न गरेर छानामुनि बसिसकेका छन्, प्राधिकरणको जिल्ला आयोजना कार्यान्वयन एकाइ स्थानीय पूर्वाधार (जिमाली)का प्रमुख भरत आचार्यले भने, निजी आवास पुनर्निर्माणमा सन्तोषजनक प्रगति छ। तथ्यांकअनुसार ८७ हजार ४ सय ७४ जना लाभग्राहीले दोस्रो किस्ता अनुदान लिइसकेका छन्। यो कुल लाभग्राहीको ९९३१ प्रतिशत हो। घर निर्माण सुरु गरेर डीपीसी तहको काम सम्पन्न गरेपछि मात्र दोस्रो किस्ताका लागि आवेदन दिन पाउने प्रावधान छ।"

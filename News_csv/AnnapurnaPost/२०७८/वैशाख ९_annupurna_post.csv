शीर्षक,विवरण
गैरआवासीयको गर्विलो काम,"आमा र मातृभूमि समान हुन्। आमाको काख छाड्ने रहर सितिमिति कसैलाई हुँदैन। जसले छाड्छ, बाध्यताले छाड्छ। विदेशमा रहेका करिब ८३ लाख नेपाली कुनै न कुनै विवशताले बाहिरिएका हुन्। तिनले देशको माया भने मार्न सकेको हुँदैन। देश दुख्दा तिनलाई दुख्छ। त्यसको सानो झल्को दिएको छ एनआरएन नेपाल डेभलपमेन्ट फन्डले। नेपालको आर्थिक विकासमा टेवा पुर्याउने उद्देश्यले गैरआवासीय नेपाली संघले पब्लिक लिमिटेड कम्पनीका रूपमा उक्त फन्ड स्थापना गरेको हो। कुनै समयमा पैतृक सम्पत्तिसमेत बेचेर विदेश भासिएका र नेपालका लागि कुनै योगदान दिन नसकेका आरोप खेप्दै आएका गैरआवासीयहरू पछिल्लो समयमा नेपालमा फाट्टफुट्ट लगानी गर्न थालेका थिए। त्यसको दायरा पछिल्लो समय फराकिलो हुँदै गएको छ। संघको पहलमा होटल, बैंक, बिमालगायत क्षेत्रमा ठूलो लगानी भित्रिएको छ। अब साना लगानीलाई पनि प्रवद्र्धन गर्ने गरी फन्ड स्थापना गरिएको छ। यसले रेमिट्यान्सको सदुपयोग हुने अवस्था सिर्जना गराएको छ। अहिले वैदेशिक रोजगारीबाट प्राप्त ८ खर्ब भन्दाबढी रेमिट्यान्स उपभोगमै सकिने गरेको छ। वैदेशिक रोजगारीमा रहेका नेपालीले फन्डमा हैसियतअनुसार लगानी गर्दा रेमिट्यान्सको सदुपयोग हुने र उत्पादनशील क्षेत्रमा लगानी लाग्नेछ। वैदेशिक रोजगारीमा गएका, खाडी तथा मलेसियामा कार्यरत आप्रवासी श्रमिक, विद्यार्थी भिसामा पुगेका, नेपाली मूलका विदेशी नागरिक र नेपाली बोल्ने तर धेरै अघि गएका नेपालीलाई फन्डमा समेट्ने संघको योजना छ। त्यसअनुरूप छिट्टै आईपिओ जारी हुनेछ। १० अर्बको कम्पनी बनाउने उद्घोषका साथ फन्ड स्थापना भएको छ। १० अर्बको पुँजी राखिए पनि खर्बौ रकम लगानी गर्न सकिने आधार खडा गरिएको छ। यसले विदेशमा रहेका नेपालीले नेपालको समग्र आर्थिक विकासका लागि प्रत्यक्ष सहभागी हुने अवसर प्राप्त गर्नेछन्। राष्ट्रको आवश्यकताअनुसार जुनसुकै क्षेत्रमा पनि काम गर्न सकिने र जति लगानी आए पनि परिचालन गर्न मिल्ने गरी कम्पनी स्थापना गरिएको छ। यसबाट विदेशमा छरिएर रहेको खबौं पुँजी नेपालको आर्थिक विकासमा लगाउन सकिनेछ। थोपाथोपाबाट समुद्र बनेजस्तै विदेशमा छरिएर रहेको पुँजी, सीप र प्रविधिको उपयोग गर्न सक्दा नेपालको आर्थिक विकास द्रूत गतिमा गर्न सकिनेमा दुईमत छैन। गैरआवासीय नेपालीले यसअघि हजारे अभियानजस्ता आकर्षक प्रस्ताव ल्याएका थिए। देशको कानुनी जटिलता, प्रशासनिक झन्झट आदि कारण कतिपय योजना व्यवहारमा आउन सक्दैनन्। विदेशी लगानी तथा प्रविधि हस्तान्तरण ऐनमा विदेशी लगानीकर्तालाई ५ करोड रुपैयाँभन्दा कम ल्याउन नपाइने व्यवस्था छ। यस्तो व्यवस्था नेपाली मूलका विदेशी नागरिकलाई समेत लागू हुन्छ। त्यो प्रावधान यस फन्डमा भने लागू नहुने भएको छ। फन्डमार्फत् विदेशमा बस्ने सबै नेपालीले हैसियतअनुसार आर्थिक सहभागिता जनाउन सक्ने छन्। जसले गर्दा ससानो पुँजीबाट पनि ठूलो रकम जम्मा गर्न सकिन्छ। यसबाट खर्बाैं रकम स्वदेश भित्रन सक्छ। त्यसले देशको आर्थिक विकासमा टेवा पुर्याउन सक्छ। हाल ८३ देशमा संघको सञ्जाल विस्तार भएको छ। संघले थप परोपकारी गतिविधि सञ्चालन गर्न एनआरएनए फाउन्डेसन स्थापना गरेको छ। यसमार्फत प्राकृतिक विपत्ति, शिक्षा, स्वास्थ्य, प्राचीन स्मारक जीर्णोद्धार, कला, संगीत आदि क्षेत्रमा सहयोग पुर्याइनेछ। वैज्ञानिक तथा श्रमिकको क्षमता अभिवृद्धि, खेलकुद विकास र गैरआवासीय नेपालीको उत्थान आदि क्षेत्रमा पनि यसले काम गर्नेछ। फन्ड तथा फाउन्डेसन स्थापना हुनु मात्र ठूलो कुरा होइन। कसरी व्यवस्थापन हुन्छ भन्ने विषय मुख्य हो। यसअघि लगानीका यस्ता प्रयाहरू नभएका होइनन्। तर कतिपय विफल भए। एनआरएनएको पहलमा स्थापना भएको यो कोषले काम अनुकरणीय गर्न सकोस्। पारदर्शी र व्यवस्थित ढंगले लगानी भित्र्याएर देशको आर्थिक विकासमा योगदान दिन सकोस्। शुभकामना !"
सातामै चार गुणा बढ्यो संक्रमण,"काठमाडौं : कोरोनाको दोस्रो लहर सुरु भएको एक महिनामा संक्रमण समुदायस्तरमै द्रुत गतिमा फैलिएको छ। पछिल्लो एक साता अवधिमा संक्रमितको संख्या चार गुणाले बढेको छ। पछिल्लो २४ घण्टामा बुधबारसम्म २ हजार ३ सय ५१ जना संक्रमित थपिएका छन्। ६ जनाको ज्यान गएको छ। थप संक्रमितमध्ये १ हजार ५१ जना काठमाडौं उपत्यकाका हुन्। त्यसमा पनि काठमाडौंमा ७ सय ८६, ललितपुरमा १ सय ८१ र भक्तपुरमा ८४ जना थपिएका छन्। हरेक चार दिनमा संक्रमण दोब्बर भइरहेको छ। स्वास्थ्य संरचनाहरूले धान्नै नसक्ने गरी बिरामीको संख्या बढ्ने संकेत प्राप्त भएको छ, स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले भने, अत्यन्तै जरुरी काम नपरी घरबाट बाहिर ननिस्कन, सभा, भेला, गोष्ठि, सेमिनार, मिटिङ, जात्रा नगर्न र नागरिकको जीवनरक्षा गर्ने काममा सहयोग गर्न विशेष अनुरोध गर्न चाहन्छु। प्रवक्ता डा गौतमले काठमाडौं उपत्यकासहित मुख्य सहरी क्षेत्रमा कोरोना संक्रमण अत्यधिक दरमा बढिरहेको बताए। कोरोना भाइरसले धनी, गरिब, वयस्क, बच्चा, वृद्ध, तराई, पहाड र हिमालवासी केही भन्दैन। थाहा पाईपाई भीडभाडमा जाने, केही हुँदैन भनेर विवाह, ब्रतबन्ध, पूजा, भोज, भतेर, समारोह गरि भीड जम्मा गर्ने वा भीडमा सरिक भएको पाइएको छ। मास्क नलगाई सार्वजनिक स्थानमा हिंड्ने जस्ता हेलचेक्र्याईं गरिरहेको पनि देखिन्छ, प्रवक्ता डा गौतमले भने, थाहा पाएर पनि स्वास्थ्य मापदण्डको पालना भइरहेको छैन। यस्तै असावधानीले संक्रमण दिनहुँ फैलँदै गएको छ। सक्रिय संक्रमितको संख्या १० हजार ५ सय ८२ पुगेको छ। यीमध्ये ९ हजार ७ सय ४६ जना होम आइसोलेसनमा छन्। १ सय ८० जना सघन उपचार कक्ष (आईसीयू) र ४७ जना भेन्टिलेटरमा उपचाररत छन्। काठमाडौं विश्वविद्यालयकी सहप्राध्यापक डा अर्चना श्रेष्ठका अनुसार गत साताको दाँजोमा यो हप्ता संक्रमण उच्च ढंगले वृद्धि भएको छ। संक्रमणको ट्रेन्ड हेर्दा नेपाल माथिल्लो स्थानमा पुगेको छ। गत साताको दाँजोमा यो साता झन्डै १ सय ६२ प्रतिशतले संक्रमण वृद्धि भएको छ, कोरोना भाइरसको युके भेरियन्टको संक्रमणदर अध्ययन गरिरहेकी डा श्रेष्ठले भनिन, विश्वमा जम्मा २७ प्रतिशतले संक्रमण वृद्धि भएको छ। छिमेकी मुलुक भारतमा ३५ प्रतिशतले वृद्धि भएको छ। युके भेरियन्ट (बी ११७) नेपालसहित १ सय २९ मुलुकमा फैलिएको छ। पहिलो लहरमा देखिएको कोरोना भाइरसको प्रजातिभन्दा युके भेरियन्ट ४३ देखि ९० प्रतिशतले छिटो फैलने डा श्रेष्ठको भनाइ छ। मृत्युको जोखिम पनि युके भेरियन्टबाट बढी रहेको जनाइएको छ। मृत्यु बढाउने जोखिम ६४ प्रतिशतभन्दा बढी छ। संक्रमणको यो अवस्थालाई हेर्दा आगामी साता पनि संक्रमणदर एकदम छिटो बढ्ने संकेत देखिएको डा श्रेष्ठले बताइन। अहिले नेपालको भाइरस संक्रमण दर १२२ प्रतिशत छ। अस्पताल भर्ना हुने अवस्थालाई हेर्दा पनि युके भेरियन्ट भाइरसले २६ प्रतिशतले बढी अस्पताल भर्ना गराउँछ। संक्रमणको अवस्था हेर्दा नेपालले भारतलाई पच्छ्याइरहेको देखिन्छ। भारतमा झैं नेपालमा पनि संक्रमणको अवस्था एकदमै द्रुत गतिमा बढ्दै गइरहेको छ। संक्रमणको संख्या हेरेर मात्र पुग्दैन। परीक्षण गरिएकामध्ये कति जनालाई पोजेटिभ भयो भन्ने पनि हेर्नुपर्छ, उनले भनिन्, चैतदेखि कोरोना पोजेटिभिटिको दर पनि भारत र नेपालमा बढ्दै गइरहेको छ। तुलनात्मक रुपमा हेर्दा भारतमा जसरी पोजेटिभिटि दर द्रुत गतिमा बढिरहेको छ। त्यस्तै गरि नेपालमा पनि बढिरहेको छ। विश्व स्वास्थ्य संगठनले पोजिटिभ देखिने दर ५ प्रतिशत हुनुलाई धेरै मानेको छ। समुदायमा नै कोरोना भाइरसको संक्रमण द्रुत गतिमा फैलिरहेको छ भन्ने कुरा निष्कर्ष निकाल्न सक्छौं, उनले भनिन्, हरेक प्रदेशअनुसार हेर्दा पनि प्रष्ट रुपमा देख्न सकिन्छ। बाग्मति प्रदेशमा एकदमै द्रुत गतिमा संक्रमण फैलिएको देखिन्छ। अघिल्लो र यस वर्षको तुलनात्मक विश्लेषण गर्दा चलायमान उमेर समूह, महिला र बालबालिकामा संक्रमणदर बढ्दो देखिएको छ। चैत १ गतेदेखि नेपालमा कोरोना संक्रमणको दोस्रो लहर सुरु भएको मानिएको छ। कोरोनाको पहिलो लहरमा ६४१ प्रतिशत पुरुष संक्रमित भएका थिए। त्यस्तै महिला ३५९ प्रतिशत प्रभावित भएका थिए। दोस्रो लहरमा भने महिला संक्रमितको संख्या बढेको छ। महिला संक्रमित ४०२ प्रतिशत रहेको डा श्रेष्ठको भनाइ छ। पुरुष संक्रमित ५९८ प्रतिशत मात्र छन्। संक्रमित महिला र पुरुषको संख्या जति नजिक हुँदै गयो। त्यति नै बढी मात्रामा समुदायतिर फेलिएको भन्ने आँकलन गर्न सकिन्छ। उनले भनिन, कोरोना संक्रमणको दोस्रो चरणलाई हेर्दा समुदायस्तरमा द्रुत गतिमा संक्रमण फैलिरहेको निष्कर्ष निकाल्न सकिन्छ। बाहिर जति संक्रमित देखिएका छन्। त्यो भन्दा झन बढी संक्रमित छन भन्न सकिन्छ। संक्रमितलाई उमेरअनुसार विभाजित गर्दा यस वर्ष २५ देखि ३४ वर्ष उमेर समूहका व्यक्ति बढी प्रभावित भएका छन्। डा श्रेष्ठका अनुसार ५ वर्ष देखि १४ वर्ष उमेर समूहका बालबालिकामा पनि पहिलो वर्षभन्दा बढी संक्रमण देखिन्छ। प्रवक्ता डा गौतमले भने, यस्तो अप्ठेरो परिस्थितिमा हामी सबैले व्यक्तिगत तथा पारिवारिक तर्फबाट नै संक्रमण रोक्न अभ्यस्त हुनुपर्छ।"
८६ दल अपारदर्शी : सोधियो स्पष्टीकरण,"काठमाडौं : निर्वाचन आयोगमा दर्ता भएका ८६ वटा राजनीतिक दलको आयव्यय अपारदर्शी देखिएको छ। ४६ वटा दलले तीन आर्थिक वर्षसम्म लेखापरीक्षण प्रतिवेदन बुझाएका छैनन्। नियमित रूपमा लेखापरीक्षण प्रतिवेदन नबुझाउनेको संख्या ४० छ। आयोगले बुधबार यी दललाई हिसाबकिताबको विवरण नबुझाउनुको औचित्यपूर्ण र चित्तबुझ्दो कारणसहित सात दिनभित्र स्पष्टीकरण दिन भनेको छ। दलहरूले आर्थिक वर्ष समाप्त भएको ६ महिनाभित्र आफ्नो आय र व्ययको लेखापरीक्षण गराई एक महिनाभित्र आयोगमा पेस गर्नुपर्ने हुन्छ। त्यस्तो प्रतिवेदन सार्वजनिक गर्नुपर्नेजस्ता कानुनी प्रावधान पालना नगर्ने दलहरूलाई स्पष्टीकरण सोधिएको आयोगले प्रेस विज्ञप्तिमार्फत जनाएको छ। आयोगमा लेखापरीक्षण प्रतिवेदन पेस गर्नुपर्ने समयअवधि समाप्त भएको ४५ दिनभित्र आयोगले लेखापरीक्षण प्रतिवेदन पेस नगर्ने दललाई त्यसरी लेखापरीक्षण प्रतिवेदन पेस नगर्नुको कारण खुलाई स्पष्टीकरण पेस गर्न लिखित रूपमा वा विद्युतीय वा अन्य सञ्चारमाध्यमबाट आदेश दिन सक्ने र तोकिएबमोजिमको अवधिभित्र सम्बन्धित दलले स्पष्टीकरण पेस गर्नुपर्नेछ भन्ने कानुनी व्यवस्था रहेको छ, विज्ञप्तिमा लेखिएको छ। आयोगका प्रवक्ता राजकुमार श्रेष्ठले अटेर गरिरहे दल दर्ता खारेजसम्म गर्न सक्ने व्यवस्था रहेको अवगत गराएका छन्। राजनीतिक दलले तोकिएबमोजिम लेखा नराखेमा, लेखापरीक्षण नगराएमा वा लेखापरीक्षण प्रतिवेदन आयोगमा नबुझाएमा वा माग गरेबमोजिम स्पष्टीकरण पेस नगरेमा २० हजार रुपैयाँसम्म जरिवाना गर्न सक्ने व्यवस्था रहेको छ, विज्ञप्तिमा लेखिएको छ, त्यसैगरी लगातार तीन वर्षसम्म लेखापरीक्षण प्रतिवेदन आयोगमा नबुझाउने राजनीतिक दललाई आयोगले राजनीतिक दलसम्बन्धी ऐन २०७३ को दफा ५४ को उपदफा १ बमोजिम ५० हजार रुपैयाँसम्म जरिवाना गर्नुका साथै दललाई त्यस्तो कामकारबाही ६ महिनाभित्र सच्याउन आदेश दिन सक्ने, तोकिएबमोजिमको जरिवाना नबुझाएमा वा तोकिएको अवधिभित्र कामकारबाही नसच्याएमा त्यस्तो दललाई आयोगले तत्काल हुने एक निर्वाचनमा भाग लिन नपाउने गरी आदेश दिन सक्ने व्यवस्था छ। ऐनबमोजिमको कसुर एकपटकभन्दा बढी गरे वा दिएको आदेश एक वर्षभित्र पालना नगरे वा तोकिएको जरिवाना आयोगले त्यस्तो दलको दलर्ता खारेज गर्न सक्ने व्यवस्था रहेको विज्ञप्तिमा उल्लेख छ। आयोगले ४६ दललाई वैशाख ६ गते नै स्पष्टीकरणसहित सफाइ पेस गर्न समय दिएको थियो। आयोगले सोधेको थियो, राजनीतिक दलसम्बन्धी ऐन २०७३ को दफा ४० बमोजिम आफ्नो दलको आय र व्ययको विवरण वास्तविक हिसाबकिताब देखिने गरी लेखा राखिएको छछैन ? राखिएको छैन भने के कति कारणले नराखिएको हो ? राखिएको छ भने सोको विवरण पेस गर्ने, आयोगको विज्ञप्तिमा लेखिएको छ। तीन वर्षसम्म हिसाबकिताब आयोगलाई नदेखाउनेमा राष्ट्रिय त्रिमूल बहुजन समाजवादी पार्टी, नेपाली ग्रिन्स पार्टी, राष्ट्रिय जनएकता पार्टी, हाम्रो पार्टी, नयाँ संघीयता जनधारणा पार्टी, मातृभूमी नेपाल पार्टी, नेपाल नागरिक पार्टी, नागरिक समाजवादी पार्टी, देशभक्त पर्यावरणीय सामाजिक (देपसा) मोर्चा, नेपाल न्यायिक दल, अखण्ड नेपाल पार्टी, लोक दल, युवा शक्ति नेपाल पार्टी, हाम्रो नेपाल पार्टी, राष्ट्रिय चुरेभावर पार्टी, राष्ट्रिय शिवसेना पार्टी, श्रमिक जनता पार्टीनेपाल, नेपाः राष्ट्रिय पार्टी, नेपाल प्रजातान्त्रिक प्रगतिशील पार्टी, मधेस समता पार्टी नेपाल, नेपाली कांग्रेस राष्ट्रवादी, चुरेभावर राष्ट्रिय पार्टी, हिन्दू प्रजातान्त्रिक पार्टी, राष्ट्रिय पुनर्जागरण पार्टी, युवा नेपाल पार्टी, पिछडावर्ग निषाद दलित जनजाति पार्टी, लिबरल डेमोक्रेटिक पार्टी, नयाँ पिपुल्स पार्टी, नेपाल लोकतान्त्रिक जनता कांग्रेस, संयुक्त राष्ट्रिय जनपरिषद् नेपाल, नेपाल गणतान्त्रिक एकता पार्टी छन्। यस्तै, तराई पहाड हिमाल समाज पार्टी, चुरेभावर राष्ट्रिय एकता पार्टी नेपाल, राष्ट्रिय जनता दल नेपाल, लोक कल्याणकारी जनता पार्टी नेपाल, बौद्धिक जनतान्त्रिक परिषद नेपाल, राष्ट्रिय श्रमिक नागरिक पार्टी, मूलवासी मुक्ति पार्टी, देशभक्त लोकतान्त्रिक पार्टी, संघीय लिम्बुवान नेपाल, नेपाल श्रमिक शक्ति पार्टी, किरात खम्बुवान लोकतान्त्रिक पार्टी, संघीय खम्बुवान लोकतान्त्रिक पार्टी नेपाल, दलित मुस्लिम जनशक्ति पार्टी, जनता पार्टीले तीन वर्षसम्म लेखापरीक्षण प्रतिवेदन बुझाएका छैनन्। एक वा दुई वर्षको हिसाबकिताब नदेखाउनेमा आधुनिक नेपाल समाजवादी पार्टी, संघीय लोकतान्त्रिक राष्ट्रिय मञ्च (थरुहट), नेपाल आमा पार्टी, प्रजातान्त्रिक पार्टी नेपाल, नेपाल मातृभूमि पार्टी, मुस्कान सेना नेपाल पार्टी, नेपाल समावेशी पार्टी, नेपाल दलित पार्टी, बहुजन समाज पार्टी नेपाल, देशभक्त समाज, संघीय विकासवादी पार्टी नेपाल, राष्ट्रिय जनमुखी पार्टी लोकतान्त्रिक, जनमत पार्टी (जपा), गान्धीवादी पार्टी नेपाल, नेपाल नौलो जनवादी पार्टी, नेपाल जनलोकतन्त्र पार्टी, राष्ट्रिय एकता मञ्च, राष्ट्रिय जनमुक्ति पार्टी, जनप्रजातान्त्रिक पार्टी नेपाल, ३३ दलिय मोर्चा, देशभक्त जनगणतान्त्रिक मोर्चा नेपाल, नेपाल शान्तिक्षेत्र परिषद्, सामाजिक लोकतान्त्रिक पार्टी, राष्ट्रिय प्रजातन्त्र पार्टी, नेपाल कम्युनिस्ट पार्टी (माक्र्सवादी), नेपाल युवा किसान पार्टी छन्। यस्तै, नेपाली कांग्रेस (बीपी), नेपाल लोकतान्त्रिक पार्टी, राष्ट्रिय एकता पार्टी प्रजातन्त्रवादी, नेपाल राष्ट्रवादी पार्टी, नेपाल कम्युनिस्ट पार्टी, नेपाल सुकुम्बासी पार्टी (लोकतान्त्रिक), मितेरी पार्टी नेपाल नेपालवाद, नेपाल समाजवादी पार्टी (लोहियावादी), राष्ट्रिय प्रजातन्त्र पार्टी (लोकतान्त्रिक), नेपाल कम्युनिस्ट पार्टी (माओवादी केन्द्र) अध्यक्ष गोपाल किराती, नेपाल कम्युनिस्ट पार्टी माक्र्सवादी (पुष्पलाल), नेपाल राष्ट्रिय सनातन पार्टी, माओवादी जनमुक्ति पार्टी नेपाल छन्।"
अक्सिजन चुहावटले भारतमा २२ संक्रमितको मृत्यु,"मुम्बई (एएफपी) : भारतको महाराष्ट्र राज्यमा कोभिड१९ उपचारका लागि तोकिएको एक अस्पतालमा बुधबार अक्सिजन चुहावटका कारण आपूर्तिमा समस्या आउँदा कम्तीमा २२ जनाको मृत्यु भएको छ । मुम्बईबाट २ सय किलोमिटर उत्तरमा रहेको डा जाकिर हुसैन अस्पतालमा चुहावटका कारण भेन्टिलेटरमा रहेका बिरामीलाई अक्सिजन आपूर्तिको गम्भीर अभावको सामना गर्नुपर्दा यो त्रासदीपूर्ण घटना भएको हो । नासिकमा रहेको उक्त अस्पताललाई अक्सिजन आपूर्तिका लागि राखिएको ट्यांकरमा करिब आधा घण्टा चुहावट भएको र यसका कारण अस्पतालमा अक्सिजन अभाव हुँदा बिरामीको मृत्यु भएको स्थानीय अधिकारी सुरज मन्धारेले सञ्चारकर्मीसँग बताए । उक्त समस्याका कारण ६० गम्भीर बिरामीको स्वास्थ्यमा प्रभाव परेको बताइएको छ । 'आधा घण्टाभित्र अक्सिजन आपूर्तिलाई सञ्चालनमा ल्याइसकिएको र अहिले चुहावट भएको ट्याङ््कीबाट अक्सिजन आपूर्ति भइरहेको छ', मन्धारेले भने। भारतीय प्रधानमन्त्री नरेन्द्र मोदीले घटनाप्रति दुःख व्यक्त गर्दै ट्विटरमार्फत् एक सन्देश लेख्दै भने, 'भारतको कोभिड१९ बाट प्रकोपको केन्द्रबिन्दु महाराष्ट्र राज्यमा भएको अक्सिजन चुहावटपछि विरामीको मृत्यु भएको भनिएको घटना हृदयविदारक त्रुटी हो ।' राज्यका मुख्यमन्त्री उद्धव ठाकरेले घटनाप्रति दुःख व्यक्त गर्दै शीघ्र छानबिनको लागि निर्देशन दिएका छन् ।"
अप्रत्याशित संवाद,"काठमाडौं : बुधबार साँझ एउटा तस्बिर डिजिटल दुनियाँमा छ्यापछ्याप्ती भयो। पहिलाको सामान्य त्यो दृश्य पछिल्लो कालखण्डका लागि दुर्लभ थियो। एमाले अध्यक्ष तथा प्रधानमन्त्री केपी शर्मा ओली र पार्टीका वरिष्ठ नेता माधवकुमार नेपाल आमनेसामने थिए। मास्क लगाएका दुवैले आँखा जुधाएर संवाद गरिरहेका थिए (हेर्नुहोस् सँगैको तस्बिर)। केही घण्टा पहिलासम्म यो परिस्थितिको परिकल्पनासम्म कसैले गरेका थिएनन्। देशको राजनीति ओलीनेपालको तिक्तताको सेरोफेरो घुमिरहेको थियो। केही दिनअघि मात्र कर्णाली प्रदेशमा नेपाल पक्षीय ४ सांसदले ह्विप उल्लंघन गरेका थिए। जसका कारण माओवादी नेतृत्वको प्रदेश सरकार ढाल्ने एमाले रणनीति असफल बनेको थियो। फ्लोर क्रस को आत्मघाती रोग एमालेमा देशव्यापी फैलिने सन्त्रास थियो। नेपालको नेतृत्वमा देशैभरि समानान्तर संरचना बनिरहेका थिए। त्यसमा आक्रामक बनेका अध्यक्ष ओलीले अघिल्लो दिन मंगलबार मात्र नेपाल र अर्का वरिष्ठ नेता झलनाथ खनालसहित ३२ सांसदलाई किन नहटाउने ? भन्ने स्पष्टीकरण सोधेका थिए। दुई ध्रुव बनेका तिनै दुई नेता बुधबार अचान संवादमा बसेर धेरैलाई चकित तुल्याए। र, राजनीतिमा असम्भव केही हुन्न भन्नेलाई चरितार्थ गराए। अदालतको आदेशले नेकपा फुट्यो। पूर्ववत अवस्थामा फर्किएका दुई दलमध्ये ठूलो एमाले फुटको संघारमा पुग्यो। यसले कार्यकर्तामा निराशा छाएको थियो। जब ओली र नेपाल संवादमा जुटेको तस्बिर बाहिरियो, क्षणभरमै भाइरल भयो। एमाले कार्यकर्ता (दुवै पक्षका) सामाजिक सञ्जालमा उत्साही देखिए। यस प्रकारको तस्बिर आज मात्रै होइन, हरेक दिन हेर्न पाइयोस् आशयका कामना गरे। अनुभूति साटासाट ओली र नेपालबीच मेरियट होटलमा दुई घण्टा वार्तामा अनुभूति साटसाट भएको स्रोतले बतायो। दुवै नेताबीच एक वर्ष यताका अनुभूति राख्ने काम भयो, प्रधानमन्त्री निकट स्रोतले भन्यो। वार्ताका क्रममा नेता नेपालले पार्टीलाई जेठ २ कै अवस्थामा फर्काउनुपर्ने अडान राखेका थिए। प्रत्युत्तरमा प्रधानमन्त्री ओलीले भने, विशेष परिस्थितिमा बाधा अड्काउ फुकाएर केही निर्णय गरिएको हो। माओवादीबाट आएका २३ जना साथीलाई स्वागत गर्नु जायज थियो। त्यसैका लागि मिलाइएको हो। स्रोतका अनुसार दुवै नेताबीच खुला र सौहार्दपूर्ण कुराकानी भयो। टिकाटिप्प्णीभन्दा समीक्षा बढी भयो, स्रोतले भन्यो। वार्तापछि दुवै नेता प्रफुल्ल मुद्रामा बाहिर निस्किएका थिए। विभाजनउन्मुख अवस्थामा भएको यो वार्ताले सकारात्मक सन्देश दिएको छ। वार्ताको सुरुवातमा केही बेर पार्टी नेता तथा अर्थमन्त्री विष्णु पौडेल सहभागी थिए। वानटुवान वार्ताको वातावरण बनाइदिएर उनी निस्किए। वार्ताको व्यवस्थापन भने प्रधानमन्त्री ओलीका विशेष आर्थिक सल्लाहकार मोतिलाल दुगडले गरेका थिए। स्रोतका अनुसार पार्टी एकता जोगाउन वार्ताका क्रममा दुवै नेताले चिन्ता जाहेर गरेका थिए। बाहिरिने क्रममा दुवै नेताले होटल पुगेका सञ्चारकर्मीसँग कुनै प्रतिक्रिया दिन चाहेनन्। प्रधानमन्त्रीका सल्लाहकार दुगडले दुवै नेता प्रफुल्ल देखिएकाले छलफल सकारात्मक भएको अनुमान गरेका छन्। दुई ठूला नेता मिलेमा देशका लागि राम्रो हुन्छ, उनले भने, दुवै जना खुसी मुद्रामा निस्किएको तपाईंले पनि हेर्नुभयो। संकेत राम्रै देखेको छु। नेपालले आफनो गुटका अन्य नेतासँग छलफलपछि मात्रै प्रतिक्रिया दिने मनस्थिति बनाएका छन्। प्रधानमन्त्रीका प्रेस सल्लाहकार सूर्य थापाका अनुसार दुई नेताबीच फेरि छलफल गर्ने सहमति भएको छ। सम्भवतः बिहीबारै अर्को बसाइ हुनेछ, उनले भने। संवादको पृष्ठभूमि प्रधानमन्त्री ओलीले बुधबार दिउँसो युवा नेता योगश भट्टराईलाई बालुवाटार बोलाए। दुईबीच करिब डेढ घण्टा कुराकानी भयो। भट्टराई पार्टी बचाउन प्रधानमन्त्री ओलीलाई नेतृत्वदायी भूमिका खेल्न आग्रह गरे। त्यसअघि मंगलबार साँझ भट्टराई र ओली पक्षीय नेता पृथ्वी सुब्बा गुरुङबीच लामो कुराकानी भएको थियो। दुई नेताले एकताका लागि उपल्लो तहमा दबाब दिने अवधारणा बनाएका थिए। भट्टराईसँगको भेटकै बीचमा प्रधानमन्त्रीले नेता नेपाललाई फोन गरेर भेट्न प्रस्ताव राखे। नेपालले बालुवाटार आउन इन्कार गरे। बरु आफ्नो निवास कोटेश्वर आउन आमन्त्रण गरे। अन्त्यमा होटलमा भेट्ने निचोड निस्किएको हो। यअघि चैत २ गते एमाले मुख्यालय धुम्बाराहीमा ओली र नेपालबीच वार्ता भएको थियो। त्यसपछि विवाद झन् चर्किदै गएको थियो। पुष्पकमल दाहालको १९ बुदे आरोपपत्रमा साथ दिएदेखि नै ओलीनेपाल चिसोपन बढदै गएको थियो। पुस ५ को संसद विघटनपछि दुवै नेताबीच तिक्तता थपिदै गयो। दाहालसँग मिलेर नेपालले ओलीलाई पटकपटक पार्टीको साधारण सदस्यबाट निकालेको घोषणा गरेका थिए। फागुन ११ मा संसद् पुनस्थापनापछि प्रचण्ड र नेपालले खुसीयाली साट्दै लड्डुसमेत खाए। यस्ता घटनाले कटुता झन् बढायो। फागुन २३ एमाले नब्युतिएपछि पनि ओली नेपालबीच दुरी घटेन। एमाले मुख्यालय धुम्बाराहीमा जानुको साटो नेपाल पक्ष पेरिसडाँडा पुग्यो। पेरिसडाँडाबाट फर्किएर नेपाल पक्षले होटलमा बैठक गयो। उता ओलीले फागुन २८ मा माओवादी केन्द्रबाट आएका २३ जनालाई पार्टीको केन्द्रीय सदस्य बनाए। अध्यक्ष र महासचिवबाहेक नेताहरूलाई जिम्मेवारी विमुख गर्दै पार्टी कमिटीलाई महाधिवेशन आयोजक समितिमा रूपान्तरण गरे। त्यसलाई रद्द गर्न नेपाल पक्षले माग राख्दै आएको छ। नेपाल पक्षका नेताले बुधबार मात्रै ओलीविरूद्ध सर्वोच्च अदालतमा रिट दायर गरेका थिए। नेपाल, भीम रावल, सुरेन्द्र पाण्डे र घनश्याम भुसालको १४ बुँदे मागसहितको रिटमा आफूहरूलाई गर्न लागिएको निष्कासनको कारवाही बदर गर्न भनिएको थियो। बुधबार रिट भने दर्ता भएन। दाहाललाई टेलिफोन यसैबीच प्रधानमन्त्री ओलीले माओवादी अध्यक्ष पुष्पकमल दाहाललाई बुधबार अपराह्न टेलिफोन गरका छन्। प्रधानमन्त्रीका प्रेस सल्लाहकार थापाका अनुसार उनीसँग समसामयिक राजनीतिक विषयमा संक्षिप्त कुराकानी भयो। नेकपा विभाजनयता प्रधानमन्त्रीले दाहाललाई टेलिफोन गरेको यो तेस्रोपटक हो।"
मेरियटमा ओली र माधवबीच पुन: वार्ता : 'प्रगति केही भएन',"काठमाडौं : नेकपा एमाले अध्यक्ष केपी शर्मा ओली र वरिष्ठ नेता माधवकुमार नेपालबीच बिहीबार पनि वार्ता भएको छ। राजधानीको मेरियट होटलमा वार्ताका लागि दुवै नेताहरू पुगेका थिए। विभाजनको संघारमा पुगेको एमालेका दुई शीर्ष नेताहरूबीच बुधबार मेरियट होटलमै सरप्राइज वार्ता भएर आइसब्रेक भएको थियो। बुधबार सकारात्मक कुराकानी भएकोले बिहीबार पनि वार्ता संभव भएको हो। बिहीबारको वार्ताबाट पार्टी एकताको पक्षमा केही सन्देश आउने बताइए पनि सम्वाद सकारात्मक नभएको प्रतिक्रिया नेपाल पक्षले दिएको छ। होटलबाट बाहिरिएका नेपालले 'कुराकानीमा कुनै प्रगति नभएको प्रतिक्रिया दिए। तर वार्ताको व्यवस्थापनका लागि होटलमा खटिएका प्रधानमन्त्रीका आर्थिक सल्लाहकार मोतीलाल दुगडले दुई शीर्ष नेताहरूबीचको वार्ता सकारात्मक बन्दै गएको दाबी गरे। वार्तामा दुवै पक्ष आ आफ्ना अडानमा अडिएकोले कुराकानी खासै अघि बढ्न नसकेको बताइएको छ। बिहीबार वार्ताका लागि मेरियट पुगेका अध्यक्ष ओली र नेता नेपाल दुवै प्रशन्न मुद्रामा देखिन्थे।तर वार्ता सकेर निस्कँदाको अनुहारको हाउभाउ खासै उत्साहजनक देखिएन। पार्टीका नेता तथा अर्थमन्त्री विष्णु पौडेलललगायतका दुवैतिरका केही युवा नेताहरुको विशेष पहलमा यो वार्ता संभव भएको हो। यसअघि युवा नेता योगेश भट्टराई बुधबार बालुवाटार पुगेर पार्टी एकता जोगाउन एमालेका अध्यक्ष तथा प्रधानमन्त्री केपी ओलीलाई आग्रह गरेका थिए। बुधबारको वार्तामा पार्टीका नेता तथा अर्थमन्त्री विष्णु पौडेल पनि सहभागी थिए। केहीबेर वार्तामा सहभागी भएर पौडेल बाहिरिएपछि दुईजनाबीच एक्लाएक्लै वार्ता भएको थियो। पार्टी एकता जोगाउने विषयमा वार्ता केन्द्रित रहेको बताइएको छ। स्रोतले भन्यो, 'बुधबार भएको भेटमा मन माझामाझ त भयो तर बिहीबार कुरा अगाडि बढ्छ।' ओलीले नेपालसहित २७ सांसदलाई स्पस्टीकरण सोधेर कारबाहीको चेतावनी दिएपछि पार्टी विवादले उत्कर्ष लिएको हो। मंगलबार बसेको एमाले महाधिवेशन आयोजक समिति बैठकले नेपालसहित २७ जना संघीय सांसद र कर्णाली प्रदेशका ५ जना सांसदलाई पार्टीले किन कारबाही नगर्ने भन्दै दुई दिने अल्टीमेटमसहित स्पष्टीकरण सोधेको थियो। माधवकुमार नेपाल समूहले यो स्पष्टीकरणलाई पार्टी विभाजनको प्रयास गरिएको निष्कर्ष निकाल्दै संभावित कदम रोक्नका लागि अदालतमा समेत निवदेन दिएका छन्। सर्वोच्चको फागुन २३ को फैसलाअनुसार एमाले र माओवादी केन्द्र अलग अलग हैसियत कायम भएपछि एमालेभित्र फेरि आन्तरिक कलह चर्किएको हो। लामो संवादहिनता तोडिनु नै अर्थपूर्ण रहेको र यसले पार्टी एकताका पक्षमा सकारात्मक बल पुग्ने प्रतिक्रिया दुवैतर्फका नेताहरूले व्यक्त गरेका छन् । यसअघि चैत २ गते एमाले मुख्यालय धुम्बाराहीमा समूहिक वार्ता भएको थियो। तर त्यो वार्तापछि विवाद झन् चर्किएको थियो।"
प्रतिगमनविरुद्धको अभियानमा लाग्न प्रचण्डको अपील,"काठमाडौं : नेकपा माओवादी केन्द्रका अध्यक्ष पुष्पकमल दाहालप्रचण्डले प्रतिगमनका विरुद्धको अभियानमा लामवद्ध हुन अपील गरेका छन्। लेनिनको जन्म जयन्ती तथा नेपाल कम्युनिष्ट पार्टी स्थापना दिवसको अवसरमा शुभकामना दिँदै उनले परिवर्तनकामी र अग्रगामी शक्तिहरुको एकतावद्ध पहलकदमीबाट प्रतिक्रियावादीहरुको प्रतिगामी कदमलाई परास्त गर्न सकिने उल्लेख गरेका छन्। प्रचण्डले नेपाली मुक्तिकामी जनसमुदाय तथा विश्व सर्वहारावर्गमा शुभकामना तथा शहादत प्राप्त गर्ने सहिदहरुमा श्रद्धाञ्जली, बेपत्ता योद्धाहरुमा सम्मान र घाइते योद्धाहरुमा स्वास्थ्यलाभको कामना गरेका छन्। नेपाली कम्युनिष्ट आन्दोलन विसं २००६ सालदेखि वर्गसंघर्ष र वैचारिक संघर्षको आरोहअवरोह पार गर्दै यहाँसम्म आइपुगेको हो। महान् लेनिनको जन्म दिन पारेर स्थापना भएको नेपाल कम्युनिष्ट पार्टी आन्तरिक पार्टी जीवनका विभिन्न प्रवृत्तिहरु विरुद्ध लड्दै र खारिँदै सिंगो राष्ट्रलाई नै समाजवादको लक्ष्यमा लामवद्ध गराउन सक्षम साबित भएको प्रचण्डले शुभकामना सन्देशमा उल्लेख गरेका छन्। शुभकामना सन्देशमा भनिएको छ,कम्युनिष्ट आन्दोलनमा चल्ने अन्तरसंघर्षले विभिन्न समयमा पार्टी भित्रका विकृतिविसंगतिलाई संघर्षको माध्यमद्वारा किनारा लगाउने गरेको छ। ती विकृति गैरकम्युनिष्ट पश्चगामी प्रवृतिका रुपमा मूलप्रवाहबाट बाहिरिने गरेका छन्। यसको पछिल्लो कडीका रुपमा घोर प्रतिगामी प्रवृति देखापरेको छ। उनले संविधानको रक्षाका निम्ति प्रतिगमनविरोधी शक्तिहरुको ऐक्यवद्धता अहिलेको ऐतिहासिक आवश्यकता भएको बताएका छन्। सम्पूर्ण राष्ट्रवादी, परिवर्तनकामी र अग्रगामी शक्तिहरुको एकतावद्ध पहलकदमीबाट प्रतिक्रियावादीहरुको प्रतिगामी कदमलाई परास्त गर्न सकिन्छ।सन्देशमा भनिएको छ,देशको आर्थिक विकास र समृद्धिका लागि र समाजवाद उन्मुख संविधानको रक्षा, परिमार्जन र कार्यान्वयनका निम्ति प्रतिगमन विरोधी शक्तिहरुको ऐक्यवद्धता अहिलेको ऐतिहासिक आवश्यकता हो।तत्कालिन सोभियत संघलाई एकतावद्ध गर्न महान् लेनिनले खेलेको भूमिका नेपालको सन्दर्भमा प्रेरणाको स्रोत बन्न सक्ने उनको भनाई छ।"
८६ दल अपारदर्शी : सोधियो स्पष्टीकरण,"काठमाडौं : निर्वाचन आयोगमा दर्ता भएका ८६ वटा राजनीतिक दलको आयव्यय अपारदर्शी देखिएको छ। ४६ वटा दलले तीन आर्थिक वर्षसम्म लेखापरीक्षण प्रतिवेदन बुझाएका छैनन्। नियमित रूपमा लेखापरीक्षण प्रतिवेदन नबुझाउनेको संख्या ४० छ। आयोगले बुधबार यी दललाई हिसाबकिताबको विवरण नबुझाउनुको औचित्यपूर्ण र चित्तबुझ्दो कारणसहित सात दिनभित्र स्पष्टीकरण दिन भनेको छ। दलहरूले आर्थिक वर्ष समाप्त भएको ६ महिनाभित्र आफ्नो आय र व्ययको लेखापरीक्षण गराई एक महिनाभित्र आयोगमा पेस गर्नुपर्ने हुन्छ। त्यस्तो प्रतिवेदन सार्वजनिक गर्नुपर्नेजस्ता कानुनी प्रावधान पालना नगर्ने दलहरूलाई स्पष्टीकरण सोधिएको आयोगले प्रेस विज्ञप्तिमार्फत जनाएको छ। आयोगमा लेखापरीक्षण प्रतिवेदन पेस गर्नुपर्ने समयअवधि समाप्त भएको ४५ दिनभित्र आयोगले लेखापरीक्षण प्रतिवेदन पेस नगर्ने दललाई त्यसरी लेखापरीक्षण प्रतिवेदन पेस नगर्नुको कारण खुलाई स्पष्टीकरण पेस गर्न लिखित रूपमा वा विद्युतीय वा अन्य सञ्चारमाध्यमबाट आदेश दिन सक्ने र तोकिएबमोजिमको अवधिभित्र सम्बन्धित दलले स्पष्टीकरण पेस गर्नुपर्नेछ भन्ने कानुनी व्यवस्था रहेको छ, विज्ञप्तिमा लेखिएको छ। आयोगका प्रवक्ता राजकुमार श्रेष्ठले अटेर गरिरहे दल दर्ता खारेजसम्म गर्न सक्ने व्यवस्था रहेको अवगत गराएका छन्। राजनीतिक दलले तोकिएबमोजिम लेखा नराखेमा, लेखापरीक्षण नगराएमा वा लेखापरीक्षण प्रतिवेदन आयोगमा नबुझाएमा वा माग गरेबमोजिम स्पष्टीकरण पेस नगरेमा २० हजार रुपैयाँसम्म जरिवाना गर्न सक्ने व्यवस्था रहेको छ, विज्ञप्तिमा लेखिएको छ, त्यसैगरी लगातार तीन वर्षसम्म लेखापरीक्षण प्रतिवेदन आयोगमा नबुझाउने राजनीतिक दललाई आयोगले राजनीतिक दलसम्बन्धी ऐन २०७३ को दफा ५४ को उपदफा १ बमोजिम ५० हजार रुपैयाँसम्म जरिवाना गर्नुका साथै दललाई त्यस्तो कामकारबाही ६ महिनाभित्र सच्याउन आदेश दिन सक्ने, तोकिएबमोजिमको जरिवाना नबुझाएमा वा तोकिएको अवधिभित्र कामकारबाही नसच्याएमा त्यस्तो दललाई आयोगले तत्काल हुने एक निर्वाचनमा भाग लिन नपाउने गरी आदेश दिन सक्ने व्यवस्था छ। ऐनबमोजिमको कसुर एकपटकभन्दा बढी गरे वा दिएको आदेश एक वर्षभित्र पालना नगरे वा तोकिएको जरिवाना आयोगले त्यस्तो दलको दलर्ता खारेज गर्न सक्ने व्यवस्था रहेको विज्ञप्तिमा उल्लेख छ। आयोगले ४६ दललाई वैशाख ६ गते नै स्पष्टीकरणसहित सफाइ पेस गर्न समय दिएको थियो। आयोगले सोधेको थियो, राजनीतिक दलसम्बन्धी ऐन २०७३ को दफा ४० बमोजिम आफ्नो दलको आय र व्ययको विवरण वास्तविक हिसाबकिताब देखिने गरी लेखा राखिएको छछैन ? राखिएको छैन भने के कति कारणले नराखिएको हो ? राखिएको छ भने सोको विवरण पेस गर्ने, आयोगको विज्ञप्तिमा लेखिएको छ। तीन वर्षसम्म हिसाबकिताब आयोगलाई नदेखाउनेमा राष्ट्रिय त्रिमूल बहुजन समाजवादी पार्टी, नेपाली ग्रिन्स पार्टी, राष्ट्रिय जनएकता पार्टी, हाम्रो पार्टी, नयाँ संघीयता जनधारणा पार्टी, मातृभूमी नेपाल पार्टी, नेपाल नागरिक पार्टी, नागरिक समाजवादी पार्टी, देशभक्त पर्यावरणीय सामाजिक (देपसा) मोर्चा, नेपाल न्यायिक दल, अखण्ड नेपाल पार्टी, लोक दल, युवा शक्ति नेपाल पार्टी, हाम्रो नेपाल पार्टी, राष्ट्रिय चुरेभावर पार्टी, राष्ट्रिय शिवसेना पार्टी, श्रमिक जनता पार्टीनेपाल, नेपाः राष्ट्रिय पार्टी, नेपाल प्रजातान्त्रिक प्रगतिशील पार्टी, मधेस समता पार्टी नेपाल, नेपाली कांग्रेस राष्ट्रवादी, चुरेभावर राष्ट्रिय पार्टी, हिन्दू प्रजातान्त्रिक पार्टी, राष्ट्रिय पुनर्जागरण पार्टी, युवा नेपाल पार्टी, पिछडावर्ग निषाद दलित जनजाति पार्टी, लिबरल डेमोक्रेटिक पार्टी, नयाँ पिपुल्स पार्टी, नेपाल लोकतान्त्रिक जनता कांग्रेस, संयुक्त राष्ट्रिय जनपरिषद् नेपाल, नेपाल गणतान्त्रिक एकता पार्टी छन्। यस्तै, तराई पहाड हिमाल समाज पार्टी, चुरेभावर राष्ट्रिय एकता पार्टी नेपाल, राष्ट्रिय जनता दल नेपाल, लोक कल्याणकारी जनता पार्टी नेपाल, बौद्धिक जनतान्त्रिक परिषद नेपाल, राष्ट्रिय श्रमिक नागरिक पार्टी, मूलवासी मुक्ति पार्टी, देशभक्त लोकतान्त्रिक पार्टी, संघीय लिम्बुवान नेपाल, नेपाल श्रमिक शक्ति पार्टी, किरात खम्बुवान लोकतान्त्रिक पार्टी, संघीय खम्बुवान लोकतान्त्रिक पार्टी नेपाल, दलित मुस्लिम जनशक्ति पार्टी, जनता पार्टीले तीन वर्षसम्म लेखापरीक्षण प्रतिवेदन बुझाएका छैनन्। एक वा दुई वर्षको हिसाबकिताब नदेखाउनेमा आधुनिक नेपाल समाजवादी पार्टी, संघीय लोकतान्त्रिक राष्ट्रिय मञ्च (थरुहट), नेपाल आमा पार्टी, प्रजातान्त्रिक पार्टी नेपाल, नेपाल मातृभूमि पार्टी, मुस्कान सेना नेपाल पार्टी, नेपाल समावेशी पार्टी, नेपाल दलित पार्टी, बहुजन समाज पार्टी नेपाल, देशभक्त समाज, संघीय विकासवादी पार्टी नेपाल, राष्ट्रिय जनमुखी पार्टी लोकतान्त्रिक, जनमत पार्टी (जपा), गान्धीवादी पार्टी नेपाल, नेपाल नौलो जनवादी पार्टी, नेपाल जनलोकतन्त्र पार्टी, राष्ट्रिय एकता मञ्च, राष्ट्रिय जनमुक्ति पार्टी, जनप्रजातान्त्रिक पार्टी नेपाल, ३३ दलिय मोर्चा, देशभक्त जनगणतान्त्रिक मोर्चा नेपाल, नेपाल शान्तिक्षेत्र परिषद्, सामाजिक लोकतान्त्रिक पार्टी, राष्ट्रिय प्रजातन्त्र पार्टी, नेपाल कम्युनिस्ट पार्टी (माक्र्सवादी), नेपाल युवा किसान पार्टी छन्। यस्तै, नेपाली कांग्रेस (बीपी), नेपाल लोकतान्त्रिक पार्टी, राष्ट्रिय एकता पार्टी प्रजातन्त्रवादी, नेपाल राष्ट्रवादी पार्टी, नेपाल कम्युनिस्ट पार्टी, नेपाल सुकुम्बासी पार्टी (लोकतान्त्रिक), मितेरी पार्टी नेपाल नेपालवाद, नेपाल समाजवादी पार्टी (लोहियावादी), राष्ट्रिय प्रजातन्त्र पार्टी (लोकतान्त्रिक), नेपाल कम्युनिस्ट पार्टी (माओवादी केन्द्र) अध्यक्ष गोपाल किराती, नेपाल कम्युनिस्ट पार्टी माक्र्सवादी (पुष्पलाल), नेपाल राष्ट्रिय सनातन पार्टी, माओवादी जनमुक्ति पार्टी नेपाल छन्।"
एमालेको केन्द्रीय कार्यालयको भवन शिलान्यास (तस्बिरसहित),काठमाडौं : नेकपा एमालेको केन्द्रीय कार्यालयको नयाँ भवन शिलान्यास भएको छ। बिहीबार नेपाल कम्युनिस्ट पार्टी स्थापना दिवसको अवसर पारेर प्रधानमन्त्री तथा पार्टी अध्यक्ष केपी शर्मा ओलीले मदननगर बल्खुमा नयाँ बन्ने भवनको शिलान्यास गरेका हुन्। लेनिनको जन्म जयन्ती तथा नेपाल कम्युनिष्ट पार्टी स्थापना दिवसको अवसरमा कार्यक्रमको आयोजना गरी शिलान्यास गरिएको हो। १३ रोपनी जग्गामा निर्माण हुने अत्याधुनिक भवनको डिजाइन तयार भइसकेको छ। भवन दुई वर्षभित्र निर्माण भइसक्ने पार्टीका प्रवक्ता प्रदीप ज्ञवालीले जानकारी दिए। २०५१ सालमा निर्मित एमाले पार्टी कार्यालय २०७२ सालको महाभुकम्पले भत्किएको थियो। पार्टी कार्यालय भवन भत्किएपछि एमाले कार्यालय धुम्बाराहीबाट सञ्चालन भएपनि आजबाट एमालेको केन्द्रीय कार्यालय थापाथलीस्थित भवनबाट सञ्चालन हुने गरी उद्घाटन हुँदैछ। बिहान ११ बजे प्रधानमन्त्री तथा अध्यक्ष ओलीले पार्टी कार्यालयको औपचारिक उद्घाटन गर्ने कार्यक्रम छ।
ओलीको कारवाहीविरुद्ध नेपालखनाल समूहले दायर गरेको रिट सर्वोच्चमा दर्ता,"काठमाडौं : एमालेका नेता माधवकुमार नेपाल र झलनाथ खनाल समूहले प्रधानमन्त्री तथा पार्टी अध्यक्ष केपी ओलीले गर्न लागेको कारबाहीविरुद्ध बुधबार दायर गरेको रिट सर्वोच्च अदालतमा दर्ता भएको छ । रिटको पेशी भने आइतबारका लागि तोकिएको सर्वोच्च अदालत स्रोतले जनाएको छ। प्रधानमन्त्री केपी ओलीले कारवाही प्रक्रिया अघि बढाएपछि त्यसलाई रोक्न एमालेका नेता नेपाल र झलनाथ खनाल समूह बुधबार सर्वोच्च अदालत पुगेका थिए। ओलीले गरेको कारबाही प्रक्रिया पार्टी विधान र कानुनविपरित भएको भन्दै उनीहरू सर्वोच्च गएका थिए। निवेदन बुधबार भने दर्ता भएको थिएन। यसअघि ओलीले मंगलबार नेपाल समूहका २७ जना संघीय संसद र कर्णाली प्रदेशका ५ जना गरी ३२ सांसदलाई स्पष्टीकरण सोधेका थिए। नेकपा एमालेका नेपालसहित केही सांसदले प्रधानमन्त्री तथा पार्टी अध्यक्ष केपी ओलीले सोधेको स्पष्टीकरणको जवाफ दिइसकेका छन्। नेपालसहित भीम रावल, सुरेन्द्र पाण्डे र घनश्याम भुसाललाई यसअघि पनि स्पष्टीकरण सोधिएकोमा उनीहरुलाई पुन: स्पष्टीकरण सोधिएको हो। उनीहरु चारजनाले ३ दिनभित्र र बाँकीलाई २ दिनभित्र जवाफ पेश गर्न भनिएको छ। उनीहरु सबैलाई एमालेको विधान २०४९ (संशोधन २०७१) को धारा ४९ (क) ९१० देखि ९७० र ९१२० र ९१४० मा भएका व्यवस्थाविपरीत अनुशासन उल्लङ्घन गरेकाले विधानको धारा ४९ (ख) (ग) धारा ५० बमोजिम र राजनीतिक दलसम्बन्धी ऐन २०७३ को दफा १(ग) बमोजिम कारवाही किन नगर्ने भनेर स्पष्टीकरण सोधिएको छ।"
गुट चलाउने अनुशासनहीनसँग सम्झौता हुँदैन : ओली,"काठमाडौं : प्रधानमन्त्री एवम् नेकपा एमालेका अध्यक्ष केपी शर्मा ओलीले पार्टीभित्र गुट चलाएर अराजकता मच्चाउने अनुशासनहीनहरूसँग कुनै सम्झौता नहुने बताएका छन्। नेकपा स्थापना दिवस तथा लेनिन जयन्तीको अवसरमा केन्द्रीय कार्यालयको भवन शिलान्यास समारोहलाई सम्बोधन गर्दै अध्यक्ष ओलीले कुनै पनि गुटसँग सम्झौता नहुने चेतावनी दिएका हुन्। उनले अर्को पार्टी खोलेर हिँड्दा पनि पार्टीलाई क्षति नहोस् भनेर कारवाही नगरेर सम्झाइबुझाई गर्ने प्रयास र सच्याउने विषयमा नै केन्द्रित रहेको बताए।अनुशासनहीनता, अराजकता, पार्टी विरोधि गतिविधि,गुटगत गतिविधिलाई कुनै पनि हालतमा मान्यता दिन सकिँदैन। ओलीले भने,व्यक्तिगत तबरमा कुराकानी हुनसक्छ, सच्याउने हुनसक्छ,जिम्मेवारी दिन सकिन्छ। समूहगत रुपमा हुन सक्दैन। अहिले पनि फ्लोर क्रस गर्ने, पार्टी हितविपरितका गतिविधिलाई माधव समूहले जारी राखेको भन्दै ओलीले आक्रोश पोखे। उनले थपे अब पार्टीमा गुट चल्दैन। दुवैतर्फ बराबर मानिस भएर डोरी तान्न सकिँदैन। बरू डोरी चुँडिएला कोही कतै जाँदैन। उनले प्रचण्डमाधव समूहले आफूलाई पटकपटक निकालेको आरोप लगाए। आफूहरुलाई पार्टीविहीन बनाउने उनीहरुको प्रयास असफल भएको उनको टिप्पणी गरे। ओलीले अनुशासनहीन संगठनको कल्पना गर्न नसकिने प्रस्ट पारे। माधव नेपालले देशभर नयाँ पार्टी खोलेर हिँडेकोसमेत ओलीले आरोप लगाए। उनले पवित्र उद्देश्य जनतालाई साथ लिएर साकार पार्न सकिने स्पष्ट पारे। ओलीले राणा शासनकालको अन्धकारबीचमा, कहिँ कतै संगठन नहुँदा पनि पार्टी स्थापना गरेको भन्दै अग्रजलाई स्मरण गरेका छन्। ओलीले बुधबार साँझमात्र माधव नेपालसँग एक्लै भेटवार्ता गरेका थिए।"
अप्रत्याशित संवाद,"काठमाडौं : बुधबार साँझ एउटा तस्बिर डिजिटल दुनियाँमा छ्यापछ्याप्ती भयो। पहिलाको सामान्य त्यो दृश्य पछिल्लो कालखण्डका लागि दुर्लभ थियो। एमाले अध्यक्ष तथा प्रधानमन्त्री केपी शर्मा ओली र पार्टीका वरिष्ठ नेता माधवकुमार नेपाल आमनेसामने थिए। मास्क लगाएका दुवैले आँखा जुधाएर संवाद गरिरहेका थिए (हेर्नुहोस् सँगैको तस्बिर)। केही घण्टा पहिलासम्म यो परिस्थितिको परिकल्पनासम्म कसैले गरेका थिएनन्। देशको राजनीति ओलीनेपालको तिक्तताको सेरोफेरो घुमिरहेको थियो। केही दिनअघि मात्र कर्णाली प्रदेशमा नेपाल पक्षीय ४ सांसदले ह्विप उल्लंघन गरेका थिए। जसका कारण माओवादी नेतृत्वको प्रदेश सरकार ढाल्ने एमाले रणनीति असफल बनेको थियो। फ्लोर क्रस को आत्मघाती रोग एमालेमा देशव्यापी फैलिने सन्त्रास थियो। नेपालको नेतृत्वमा देशैभरि समानान्तर संरचना बनिरहेका थिए। त्यसमा आक्रामक बनेका अध्यक्ष ओलीले अघिल्लो दिन मंगलबार मात्र नेपाल र अर्का वरिष्ठ नेता झलनाथ खनालसहित ३२ सांसदलाई किन नहटाउने ? भन्ने स्पष्टीकरण सोधेका थिए। दुई ध्रुव बनेका तिनै दुई नेता बुधबार अचान संवादमा बसेर धेरैलाई चकित तुल्याए। र, राजनीतिमा असम्भव केही हुन्न भन्नेलाई चरितार्थ गराए। अदालतको आदेशले नेकपा फुट्यो। पूर्ववत अवस्थामा फर्किएका दुई दलमध्ये ठूलो एमाले फुटको संघारमा पुग्यो। यसले कार्यकर्तामा निराशा छाएको थियो। जब ओली र नेपाल संवादमा जुटेको तस्बिर बाहिरियो, क्षणभरमै भाइरल भयो। एमाले कार्यकर्ता (दुवै पक्षका) सामाजिक सञ्जालमा उत्साही देखिए। यस प्रकारको तस्बिर आज मात्रै होइन, हरेक दिन हेर्न पाइयोस् आशयका कामना गरे। अनुभूति साटासाट ओली र नेपालबीच मेरियट होटलमा दुई घण्टा वार्तामा अनुभूति साटसाट भएको स्रोतले बतायो। दुवै नेताबीच एक वर्ष यताका अनुभूति राख्ने काम भयो, प्रधानमन्त्री निकट स्रोतले भन्यो। वार्ताका क्रममा नेता नेपालले पार्टीलाई जेठ २ कै अवस्थामा फर्काउनुपर्ने अडान राखेका थिए। प्रत्युत्तरमा प्रधानमन्त्री ओलीले भने, विशेष परिस्थितिमा बाधा अड्काउ फुकाएर केही निर्णय गरिएको हो। माओवादीबाट आएका २३ जना साथीलाई स्वागत गर्नु जायज थियो। त्यसैका लागि मिलाइएको हो। स्रोतका अनुसार दुवै नेताबीच खुला र सौहार्दपूर्ण कुराकानी भयो। टिकाटिप्प्णीभन्दा समीक्षा बढी भयो, स्रोतले भन्यो। वार्तापछि दुवै नेता प्रफुल्ल मुद्रामा बाहिर निस्किएका थिए। विभाजनउन्मुख अवस्थामा भएको यो वार्ताले सकारात्मक सन्देश दिएको छ। वार्ताको सुरुवातमा केही बेर पार्टी नेता तथा अर्थमन्त्री विष्णु पौडेल सहभागी थिए। वानटुवान वार्ताको वातावरण बनाइदिएर उनी निस्किए। वार्ताको व्यवस्थापन भने प्रधानमन्त्री ओलीका विशेष आर्थिक सल्लाहकार मोतिलाल दुगडले गरेका थिए। स्रोतका अनुसार पार्टी एकता जोगाउन वार्ताका क्रममा दुवै नेताले चिन्ता जाहेर गरेका थिए। बाहिरिने क्रममा दुवै नेताले होटल पुगेका सञ्चारकर्मीसँग कुनै प्रतिक्रिया दिन चाहेनन्। प्रधानमन्त्रीका सल्लाहकार दुगडले दुवै नेता प्रफुल्ल देखिएकाले छलफल सकारात्मक भएको अनुमान गरेका छन्। दुई ठूला नेता मिलेमा देशका लागि राम्रो हुन्छ, उनले भने, दुवै जना खुसी मुद्रामा निस्किएको तपाईंले पनि हेर्नुभयो। संकेत राम्रै देखेको छु। नेपालले आफनो गुटका अन्य नेतासँग छलफलपछि मात्रै प्रतिक्रिया दिने मनस्थिति बनाएका छन्। प्रधानमन्त्रीका प्रेस सल्लाहकार सूर्य थापाका अनुसार दुई नेताबीच फेरि छलफल गर्ने सहमति भएको छ। सम्भवतः बिहीबारै अर्को बसाइ हुनेछ, उनले भने। संवादको पृष्ठभूमि प्रधानमन्त्री ओलीले बुधबार दिउँसो युवा नेता योगश भट्टराईलाई बालुवाटार बोलाए। दुईबीच करिब डेढ घण्टा कुराकानी भयो। भट्टराई पार्टी बचाउन प्रधानमन्त्री ओलीलाई नेतृत्वदायी भूमिका खेल्न आग्रह गरे। त्यसअघि मंगलबार साँझ भट्टराई र ओली पक्षीय नेता पृथ्वी सुब्बा गुरुङबीच लामो कुराकानी भएको थियो। दुई नेताले एकताका लागि उपल्लो तहमा दबाब दिने अवधारणा बनाएका थिए। भट्टराईसँगको भेटकै बीचमा प्रधानमन्त्रीले नेता नेपाललाई फोन गरेर भेट्न प्रस्ताव राखे। नेपालले बालुवाटार आउन इन्कार गरे। बरु आफ्नो निवास कोटेश्वर आउन आमन्त्रण गरे। अन्त्यमा होटलमा भेट्ने निचोड निस्किएको हो। यअघि चैत २ गते एमाले मुख्यालय धुम्बाराहीमा ओली र नेपालबीच वार्ता भएको थियो। त्यसपछि विवाद झन् चर्किदै गएको थियो। पुष्पकमल दाहालको १९ बुदे आरोपपत्रमा साथ दिएदेखि नै ओलीनेपाल चिसोपन बढदै गएको थियो। पुस ५ को संसद विघटनपछि दुवै नेताबीच तिक्तता थपिदै गयो। दाहालसँग मिलेर नेपालले ओलीलाई पटकपटक पार्टीको साधारण सदस्यबाट निकालेको घोषणा गरेका थिए। फागुन ११ मा संसद् पुनस्थापनापछि प्रचण्ड र नेपालले खुसीयाली साट्दै लड्डुसमेत खाए। यस्ता घटनाले कटुता झन् बढायो। फागुन २३ एमाले नब्युतिएपछि पनि ओली नेपालबीच दुरी घटेन। एमाले मुख्यालय धुम्बाराहीमा जानुको साटो नेपाल पक्ष पेरिसडाँडा पुग्यो। पेरिसडाँडाबाट फर्किएर नेपाल पक्षले होटलमा बैठक गयो। उता ओलीले फागुन २८ मा माओवादी केन्द्रबाट आएका २३ जनालाई पार्टीको केन्द्रीय सदस्य बनाए। अध्यक्ष र महासचिवबाहेक नेताहरूलाई जिम्मेवारी विमुख गर्दै पार्टी कमिटीलाई महाधिवेशन आयोजक समितिमा रूपान्तरण गरे। त्यसलाई रद्द गर्न नेपाल पक्षले माग राख्दै आएको छ। नेपाल पक्षका नेताले बुधबार मात्रै ओलीविरूद्ध सर्वोच्च अदालतमा रिट दायर गरेका थिए। नेपाल, भीम रावल, सुरेन्द्र पाण्डे र घनश्याम भुसालको १४ बुँदे मागसहितको रिटमा आफूहरूलाई गर्न लागिएको निष्कासनको कारवाही बदर गर्न भनिएको थियो। बुधबार रिट भने दर्ता भएन। दाहाललाई टेलिफोन यसैबीच प्रधानमन्त्री ओलीले माओवादी अध्यक्ष पुष्पकमल दाहाललाई बुधबार अपराह्न टेलिफोन गरका छन्। प्रधानमन्त्रीका प्रेस सल्लाहकार थापाका अनुसार उनीसँग समसामयिक राजनीतिक विषयमा संक्षिप्त कुराकानी भयो। नेकपा विभाजनयता प्रधानमन्त्रीले दाहाललाई टेलिफोन गरेको यो तेस्रोपटक हो।"
अखिल क्रान्तिकारीको प्रवक्तामा मैनाली,काठमाडौं: माओवादी केन्द्र निकट विद्यार्थी संगठन अखिल (क्रान्तिकारी) ले प्रवक्ताको जिम्मेवारी उपमहासचिव जीपी मैनालीलाई दिएको छ । बुधवार बसेको संगठनको केन्द्रीय कार्यालय बैठकले नेताहरुको जिम्मेवारी हेरफेर गर्दै मैनालीलाई प्रवक्ता बनाउने निर्णय लिएको हो ।मैनाली इन्जिनियर समेत हुन् । यसअघि अखिल क्रान्तिकारीको प्रवक्तामा सुरेन्द्र बस्नेत थिए । अखिल (क्रान्तिकारी) को गत चैत्र १४ गते सम्पन्न केन्द्रीय समितिको विस्तारित बैठकले अगामी सम्मेलनसहित संगठन सुध्रिढीकरण सम्बन्धी विभिन्न निर्णय गरेको थियो । त्यसैअनुसार नेताहरुको जिम्मेवारी हेरफेर भएको हो । अखिल क्रान्तिकारीको २०७४ भदौमा सम्पन्न राष्ट्रिय सम्मेलनबाट मैनाली उपमहासचिवमा निर्वाचित भएका थिए । २०६५ को स्ववियू निवार्चनमा काठमाडौं इन्जिनियरिङ कलेजबाट स्ववियू सभापतिमा निर्वाचित मैनाली संगठनको केन्द्रीय सचिवालय र केन्द्रीय सचिवकोसमेत जिम्मेवारी पुरा गरेका छन् । पत्रकारिता र इन्जिनियरिङ स्नातकोतर मैनालीले पूर्वान्चल इन्जिनियरिङ क्याम्पस धरानबाट २०५८ मा अखिल राजनीति सुरु गरेका थिए ।
"प्रिन्सिपलद्धारा छात्रामाथि यौन दुर्व्यवहार, कलेजकै दबाबमा एक महिनासम्म घटना गुपचुप","विराटनगर: मोरङको बेलबारी नगरपालिका२ लालभित्तीमा रहेको शिक्षा सन्देश म्यानेजमेन्ट कलेजका प्रिन्सिपलले छात्रामाथि गरेको यौन दुर्व्यवहारलाई गुपचुप पारिएको घटना बाहिर आएको छ । शैक्षिक भ्रमणमा काठमाडौं लगेर प्रिन्सिपल राजेश खत्रीले कक्षा १२ मा अध्ययनरत १६ वर्षीया छात्रामाथि यौन दुर्व्यवहार गरेको घटना झन्डै एक महिनादेखि गुपचुप राखिएको हो । काठमाडौंबाट फर्किएर कलेजमा पुगेपछि पनि नेपाली कांग्रेस बेलबारी नगर समितिका सचिवसमेत रहेका खत्रीले पुनः दुर्व्यवहार गरेको पीडितको भनाइ छ । कलेज सञ्चालक र गाउँकै अगुवाको धम्की एवं दबाबका कारण लामो समयसम्म पीडित पक्ष न्याय पाउनबाट बञ्चित भइरहेको पाइएको छ । सामसुम पार्ने प्रयासस्वरूप घटनालाई गोप्य राख्न दबाब दिएपछि न्याय पाउन नसक्दा पीडित परिवार झन् तनाव झेलिरहेको छ । कलेज सञ्चालक समितिका अध्यक्ष लक्ष्मण थापा, उपाध्यक्ष खगेन्द्रप्रसाद न्यौपाने तथा शिक्षकहरु र गाउँकै अगुवाको दबाबमा पीडित पक्ष कानुनी कारबाहीमा जान नसकिरहेको स्थानीय बासिन्दाले बताए । उनीहरूका अनुसार पीडित पक्षलाई विभिन्न डरत्रास देखाउने र धम्की दिने काम भइरहेको छ । कक्षा १२ को होटल म्यानेजमेन्ट विषयमा अध्ययनरत ३६ जना विद्यार्थीलाई कलेजले प्रति विद्यार्थी नौ हजार रुपैयाँ उठाएर गत चैत ११ गते शैक्षिक भ्रमणका लागि काठमाडौं लगेको थियो । कलेजकै को १ क ३३३७ नम्बरको बसमा लगेर गौशालास्थित होटल मन्दाकिनीमा राख्दै विभिन्न ठाउँमा भ्रमण गराइ प्रयोगात्मक अभ्यासमा पनि सहभागी गराइएको एक विद्यार्थीले बताए । भ्रमणमा कलेजका अनुशासन इन्चार्ज रोशन परियार र शिद्धार्थ घिमिरे विद्यार्थीसँग बसमै काठमाडौं गए पनि प्रिन्सिपल खत्री भने थिएनन् । काठमाडौंमै भेटिएका उनले चैत १३ गते छात्रामाथि यौन दुर्व्यवहार गरेको पीडित छात्रासँगै भ्रमणमा गएकी उनकी साथीले बताइन् । उनका अनुसार दिउँसो स्वयम्भू घुमेर फर्किने क्रममा लडेर छात्राको खुट्टामा हिँड्नै नहुने गरी समस्या भएको थियो । स्वयम्भूबाट फर्किएपछि सबै विद्यार्थी वौद्धतिर भ्रमणमा जाने कार्यक्रम थियो । साथी जानसक्ने अवस्थामा नभएकाले दुखेको खुट्टा मालिस गरिदिएर हामी चैँ गयौँ, उनले भनिन्, प्रिन्सिपल पनि हामीसँग जानु भएन । तर फर्किएर आएपछि मलाई प्रिन्सिपलले यौन दुर्व्यवहार गर्नुभयो भनेर साथीले सुनाइन् । उनका अनुसार होटलमै सुतिरहेका बेला ढोका खोल्न लगाउँदै कोठभित्र छिरेर प्रिन्सिपल खत्रीले यौन दुर्व्यवहार गरेका हुन् । कोठाभित्र छिरेपछि दुखेको खुट्टा सुमसुम्याएर शरीरका संवेदनशील अंग चलाउँदै अँगालो हालेर मोबाइलमा सेल्फी खिच्न खोजेको पाइयो, उनले भनिन्, मोबाइलको स्टोरेज फुल भएकाले फोटो खिच्न नपाएपछि हातमा समातेर प्रिन्सिपलले ऐना अगाडि लग्दै उचाई नापौँ भनेरसँगै उभ्याउनु भएछ । उनका अनुसार संवेदनशील अंगमा हात लगाउँदै गाला टँसाउन थालेसँगै प्रतिकार गरेपछि प्रिन्सिपल खत्री यो कुरा कसैलाई नभन्नु भन्दै निस्किएर गएको साथीले सुनाएकी छन् । पीडित छात्राले घटना भएकै दिन सबै कुरा घुमफिरमा फर्किएका साथीहरुलाई सुनाएकी थिइन् । त्यतिबेलै प्रश्न गर्दा प्रिन्सिपल खत्रीले गल्ती भएको भन्दै कुरा बाहिर नल्याउन दबाब दिएको अरु विद्यार्थीले बताए । पीडित छात्राले साथीहरुमार्फत राति १२ बजेतिर फोन गरेर अभिभावकलाई घटनाको जानकारी गराइन् । अब पढ्नलाई कलेज जान पनि डर लाग्न थाल्यो, एक छात्राले भनिन्, अभिभावकजत्तिकै जिम्मेवारपूर्ण भूमिका निर्वाह गर्नुपर्ने शिक्षकबाट असुरक्षित भएका छौँ । उनका अनुसार पीडितलाई न्याय दिने भन्दा पनि घटना लुकाएर उल्टै पीडकलाई उन्मुक्ती दिने काम भइरहेको छ । घटना सुनेपछि तनावमा परेका अभिभावकले कलेज प्रशासन समक्ष प्रिन्सिपललाई कारबाहीको माग राखेका थिए । भ्रमणमा गएको टोली पनि १५ गते बिहान आइपुग्यो । त्यसपछि कलेज प्रशासनले बोलाएको छलफलमा पनि खत्रीले उल्टै कोठाभित्र लगेर दुव्र्यवहार गरेको पीडित छात्राका बाबुले बताए । कलेजले शैक्षिक भ्रमणमा लग्ने भनेपछि जान दिँदा छोरी उल्टै जघन्य अपराधबाट पीडित बनेर फर्किनुपर्ने अवस्था आएकाले केही सोच्नै सक्ने अवस्थामा नरहेको उनको गुनासो छ । उनका अनुसार घटनाका बारेमा सुनाउँदा अनुशासन प्रमुख परियारले प्रिन्सिपललाई फसाउन खोजिएको भनेर गालीगलौज गर्दै धम्क्याए । यो कुरा बाहिर अरुलाई सुनाउँदा बद्नाम हुन्छ र उल्टै समस्या पर्छ भन्दै परियारले बन्द कोठामा राखेर बारम्बार छोरीलाई धम्क्याए, उनले भने, प्रिन्सिपलले चैँ बारम्बार खुट्टा ढोगेर माफी मागिरहे । उनले गल्ती स्वीकार गर्दै माफी मागेको अडियो रेकर्ड पनि सार्वजनिक भएको छ । रेकर्डमा छात्रा बसेको कोठामा आफू गएर गल्ती गरेको भन्दै खत्रीले यसलाई ठूलो घटना नबनाइदिन बारम्बार आग्रह गरेको सुन्न सकिन्छ । पीडित छात्राका बाबुका अनुसार कलेज आइसकेपछि पनि खत्रीले छोरीलाई एक्लै घुम्न जानुपर्छ र यो कुरा कसैलाई नभन्नु भन्ने प्रस्ताव राखे । छोरीलाई जागिर लगाइदिनेसम्मको प्रलोभन देखाइएको छ, उनले भने, अर्को कलेजमा भए पनि निःशुल्क पढ्ने व्यवस्था मिलाइदिन्छु भनेका छन् । प्रिन्सिपलबाटै गलत हर्कतको सिकार छोरी हुनुपर्दा आफूहरु ठूलो मानसिक तनावमा रहेको उनले सुनाए । विद्यार्थीले सबैभन्दा बढी सम्मान गर्ने शैक्षिक अगुवाबाटै गलत व्यवहार खेप्नुपर्दा ठूलो चोट परेको छ, उनले भने, कलेजको प्रतिष्ठामा आँच आउनेभन्दै सञ्चालक र शिक्षकहरुले घटना बाहिर नल्याउन बारम्बार दबाब दिइरहेपछि हामी खुल्न सकेनौँ । कसैलाई सुनाएमा र कतै उजुरी गरेमा राम्रो नहुने चेतावनीपूर्ण धम्की कलेज प्रशासन, स्थानीय अगुवा र राजनैतिक दलका नेताबाट आइरहँदा आफूहरु झन् अप्ठेरोमा परेको गुनासो उनको छ । सबै पक्षबाट मिल्नुपर्छ भन्दै दबाब आएपछि हामी कानुनी कारबाहीमा जान सकिरहेका छैनौँ, उनले भने, छोरी र परिवार नै असुरक्षित हुन्छौँ कि भन्ने त्रास पालेर बसिरहनु परेको छ । यो घटना बाहिर आएपछि प्रिन्सिपलको चरित्रमाथि अरु छात्राहरुले पनि प्रश्न उठाएका छन् । विभिन्न मोबाइल नम्बरबाट नचिनेजस्तै गरी प्रिन्सिपलले रातिराति फोन गरेर दुःख दिनुहुन्छ, एक छात्राले भनिन्, बारम्बार घुम्न जानुपर्छ र रमाइलो गर्नुपर्छ भन्नुहुन्छ । उनका अनुसार प्रिन्सिपल खत्रीले कलेजका अरु छात्राहरुलाई पनि यसरी नै ब्ल्याकमेलिङ गरेर दुःख दिइरहेका छन् । सञ्चालक समितिको बैठकले प्रिन्सिपल खत्री र अनुशासन प्रमुख परियारलाई कागज गरेरै बर्खास्त गरिएको कलेज प्रशासनले जनाएको छ । तर कागजमा यौन दुर्व्यवहारको विषय उल्लेख गरिएको छैन । शैक्षिक संस्थाको प्रतिष्ठामा आँच आउने गरी नैतिकहीन आचारण देखाएर अनुशासनहीन काम गरेको र उक्त कुरा स्वीकार पनि गरिसकेका कारण प्रिन्सिपल खत्री तथा घटना ढाकछोप गरेको भन्दै अनुशासन प्रमुख परियारलाई बर्खास्त गरिएको कागजमा उल्लेख छ । कागजमा सञ्चालक समितिका अध्यक्ष लक्ष्मण थापा, उपाध्यक्ष खगेन्द्रप्रसाद न्यौपाने र सदस्यहरु माधवप्रसाद पोख्रेल, सीताराम न्यौपाने, शिवकुमार रुपाखेती र काउन्सिलर भूपाल बस्नेतको हस्ताक्षर छ । समितिका सदस्य सचिव समेत रहेका प्रिन्सिपल खत्री र समितिका सदस्य केशव गिरीको हस्ताक्षर छैन । तर हस्ताक्षर गर्नेहरुले नै घटनालाई बाहिर नल्याउन र मिलापत्र गर्नका लागि दबाब दिइरहेको गुनासो पीडित पक्षको छ । छात्रामाथि भएको यौन दुव्र्यवहारलाई बाहिर नल्याउन पीडित परिवारलाई बाध्य पारिएको यस घटनामा वडाध्यक्ष घनश्याम गौतम पनि विवादमा तानिएका छन् । पीडितलाई थप आघात पुर्याउने गरी पाँच लाख रुपैयाँ पैसा लिएर घटना सामसुम पारिएको हल्ला फिँजाएको आरोप उनीमाथि छ । यहि विषयलाई लिएर बुधबार पीडित परिवार र स्थानीय बासिन्दाले वडा कार्यालय घेराउ गरिरहँदा र छलफल चलिरहँदा वडा कार्यालय छिरेका एमाले बेलबारीका नेता इरान राईले वडाध्यक्ष गौतमलाई भने लिएर गएका थिए । पैसा लिएको प्रमाणित गर्न चुनौति दिएर पीडित पक्ष र महिला अधिकारकर्मीहरु वडा कार्यालय पुगेपछि वडाध्यक्ष गौतमले आफूले गल्ती कुरा बोलेको भन्दै पटकपटक माफी मागेका थिए । घटनापछि पीडित छात्रा भने मानसिक तनावमा छिन् । छोरी कोहीसँग पनि बोल्न नमान्ने र टोलाइरहने गर्छिन्, बाबुले भने, मानसिक रूपा थप विक्षिप्त बन्दै गइरहँदा उपचार गर्नलाई पनि लैजान पाइएको छैन । पीडक पक्ष र गाउँकै अगुवाको दबाबका कारण न्याय नपाउँदा आफूहरु थप पीडित बनेको उनको गुनासो छ । घटनाका बारेमा अध्यक्ष थापाले केही बोल्न मानेनन् । काउन्सिलर भूपाल बस्नेतले भने घटना मिलाइसकिएको बताए । दुई जनालाई कारबाही गरेर कलेजबाट निकालिएका कारण घटना मिलिसकेको छ, उनले भने, अब यसलाई थप उचाल्न आवश्यक छैन । अध्यक्ष थापासहित उनी लगायत अरु धेरै अगुवा घटना मिलाउने मूख्य भूमिकामा देखा परेको स्थानीयको भनाइ छ । स्थानीय पत्रकार भक्तशेर लिम्बू पीडित परिवारको सोझोपनको फाइदा उठाउँदै गलत हर्कत गर्ने प्रिन्सिपललाई बचाउने खेल भइरहेको बताउँछन् । आफ्नै छात्रामाथि यौन दुर्व्यवहार गर्ने पीडकलाई कारबाही भएको छैन, उनले भने, उल्टै जोगाउन सबै लागिपरेका छन् । पीडित परिवार न्याय माग्दै र प्रिन्सिपल तथा घटना ढाकछोप गर्नेलाई कारबाहीको माग गर्दै बुधबार इलाका प्रहरी कार्यालय बेलबारी पुगेको थियो । प्रहरीले किटानी जाहेरी दिनू कारबाही हुन्छ भनेपछि फर्किएर घरतिर गएको पीडित परिवारलाई घटना मिलाउन खोज्नेहरुले प्रहरी कार्यालयमा जान दिएका छैनन् । बेलबारीका प्रहरी निरीक्षक सरोज खनालले घटनाका बारेमा कुनै जानकारी नआएको बताए । कुनै उजुरी वा जाहेरी आएमा घटनाको अनुसन्धान थाल्छौँ, उनले भने, त्यसमा संलग्न र मिल्न तथा घटना बाहिर नल्याउन दबाब दिने सबैलाई पक्राउ गरेर कानुनी कारबाहीको दायरामा ल्याउँछौँ ।"
मृतकका नाममा रहेको करोडौँको जग्गा हडप्ने गिरोह पक्राउ,"झापा: झापाको विर्तामोड नगरपालिका वार्ड नं १ स्थित स्व टुंङगबहादुर बस्नेतको नाममा रहेको जग्गा अधिकृत वारेसनामा सहित ३ वर्षदेखि कागजात किर्ते बनाएर जग्गा बिक्री गर्दै आएका १० जनालाई जिल्ला प्रहरी कार्यालय झापाले पक्राउ गरेको छ । पक्राउ परेकाहरूलाई जिल्ला प्रहरी कार्यालय झापाले बिहिबार घटना सार्वजनिक गरेको थियो । किर्ते काममा संलग्न रहेका ६ जना फरार छन् भने १० जना पक्राउ परिसकेको जिल्ला प्रहरी कार्यालय झापाका प्रवक्ता प्रहरी नायव उपरीक्षक राकेश थापाले जानकारी दिए । घटनाको बारेमा प्रहरीले उल्लेख गरे अनुसार बिर्तामोड नगरपालिका१ अदुवा पुलस्थित पूर्वपश्चिम राजमार्ग नजिकै रहेको स्वर्गीय टुंङगबहादुर बस्नेतको कित्ता नम्बर ४१८३ को एक कट्टा पौने १४ धुर जग्गा बिर्तामोड नगरपालिका७ का रञ्जु राईको नाममा रजिस्ट्रेसन पास भएपछि उक्त घटना बाहिर आएको हो । प्रहरीका अनुसार २०७७ साल माघ २१ गते राईको नाममा रजिस्ट्रेसन पास भएको थियो । जग्गाधनी बस्नेतको भने २०७६ साल साउन २४ गते मृत्यु भइसकेको थियो । जग्गाधनीको मृत्यु भएको एक वर्ष दुई महिना ४ दिनपछि नक्कली जग्गाधनी बनेकाले ७१ वर्षको उमेर खुलाएर काठमाडौं जिल्ला अदालतमा गएर अधिकृत वारेसनामा बनाइएको थियो । उनले २०७६ असोज २८ गते बाह्रदशी गाउँपालिका३ डाँगावारि बस्ने ३९ वर्षीय मङ्गलसिंह राजवंशीको नाममा वारेसनामा बनाएका थिए । राजवंशीले राईलाई उक्त जग्गा ८४ लाख ३७ हजार पाँच सय रुपैयाँमा बिक्री गरेको मालपोतको तथ्यांकमा देखिएको प्रहरीले जानकारी दिएको छ । उक्त जग्गाको अहिलेको चलनचल्तीको मूल्य अनुसार १० करोड पर्न सक्ने बताइएको छ । प्रहरीका अनुसार बस्नेतको नाममा रहेको कित्ता नं ४१८३ को १ कठ्ठा १३७५ धुर जग्गा गिरोहहरुले हडपेका हुन् । उक्त जग्गा किर्ते गरेर विक्री गर्ने मुख्य व्यक्ति भने झापा गौरीगञ्ज गाउँपालिका१ कुञ्जीबारीका सुसिल भनिने बलराम विश्वकर्मा रहेको बताएको छ । झापाकै विर्तामोडमा बसेर विभिन्न दुई नम्बरी धन्दामा संलग्न हुँदै आएका बलरामलाई यसअघि पनि प्रहरीले नक्कली राजश्वको स्टीकर सहित पक्राउ गरेको थियो । यसैगरी अर्का मुख्य पात्र नापी कार्यालयका पूर्व कर्मचारी नविन कोइरालाले बस्नेतको जग्गा हडप्ने योजनामा सुरुवा देखिनै संलग्न रहेको देखिएको प्रहरीले बताएको छ । कोइरालाले बस्नेतको नाममा रहेको जग्गा पत्ता लगाउने, धनीपूर्जा किर्ते गर्ने र बस्नेतको नागरिकताको विवरण इलाम सम्म गई पत्ता लगाउने काम गरेका थिए । कोइरालले विभिन्न समयमा गिरोहलाई सहयोग गरे बापत अर्का गिरोह गोविन्द बान्तवासँग १४ लाख रुपैयाँ लिएको पनि प्रहरीको अनुसन्धानबाट खुलेको छ । प्रवक्ता थापाका अनुसार पक्राउ पर्नेमा वारेसनामा आफ्नो नाममा ल्याउने बलराम बिश्वकर्मा सहित बाह्रदशी गाउँपालिका३ हाल बिर्तामोड२ चैतुवारी बस्ने ३९ वर्षका मङ्गलसिंह राजवंशी, नक्कली जग्गाधनी बनेका बिर्तामोड१० हाल कोटीहोम सुरुङ्गामा बस्ने ७१ वर्षीय देवीप्रसाद पाण्डे, जग्गा खरिद गर्ने बिर्तामोड नगरपालिका४ बस्ने ३३ वर्षीया रञ्जु राई र उनका श्रीमान् दोभान कन्स्ट्रक्सन कम्पनी बिर्तामोडका सञ्चालक ३४ वर्षीय गोविन्द बान्तवा, नापीका पूर्व कर्मचारी एवं नमस्ते होटल चन्द्रगढीका सञ्चालक भद्रपुर ७ का ५२ वर्षीय नविन कोइराला, जग्गा कारोवारी बाह्रदशी ५ का ५० वर्षीय लिलाधर राजवंशी, विधुत प्राधिकरण फिक्कलका कर्मचारी शिवसताक्षी ८ का भुपदेव कटुवाल, विर्तामोडमा ट्रयाक्टर सोरुम सञ्चालन गर्ने अर्जुनधारा ५ का ५३ वर्षीय लेखनाथ खनाल, र उर्लावारी ४ का ४८ वर्षीय राजन विश्वकर्मा रहेका छन् । बस्नेत जग्गा प्रकरण घटनामा संलग्न ६ जना अझैं फरार रहेको प्रहरी कार्यालय झापाले जनाएको छ । घटनामा वडा अध्यक्ष, मालपोत अधिकृत, कर्मचारीदेखि साक्षी बसेका व्यक्तिहरू अझैं फरार रहेका छन् । फरार हुनेहरुमा गौराहद ७ का वडाध्यक्ष बलराम खरेल, मालपोत कार्यालय भद्रपुरका अधिकृत चेतन अधिकारी, मालपोतकै अर्का कर्मचारी तत्कालिन नायब सुब्बा हरी तिवारी, ओखलढुङ्गा चिशंखुगडी ७ का बेगप्रसाद कोइराला, खोटाङ हलेसी तुवाचुङग ११ का देवबहादुर विष्ट र भद्रपुर ७ का ५३ वर्षीय प्रकाश कार्की रहेको प्रवक्ता थापाले बताए । उनीहरु विरुद्ध ठगी, सरकारी छाप दस्तखत किर्ते, अपराधिक लाभ तथा संगठित अपराध मुद्दामा झापा जिल्ला अदालतबाट म्याद थप गरी अनुसन्धान भइरहेको प्रवक्ता थापाले जानकारी दिएका छन् ।"
संक्रमण बढेपछि पशुपतिनाथमा भक्तजनलाई प्रवेश निषेध,"काठमाडौं: कोरोना संक्रमणको दोस्रो चरण फैलिन थालेपछि पशुपति क्षेत्र विकास कोषले वैशाख १० गतेदेखि पशुपतिनाथ मन्दिरमा भक्तजनलाई प्रवेश निषेध गर्ने भएको छ । अर्को व्यवस्था नभएसम्म सर्वसाधारणका लागि पशुपतिनाथ दर्शनमा रोक लगाएको कोषका कोषाध्यक्ष डा मिलनकुमार थापाले जानकारी दिए । कोरोना भाइरस फैलिन नदिन उक्त निर्णय गरेको कोषको विज्ञप्तिमा छ । वैशाख १० गतेबाट अर्को व्यवस्था नभएसम्मका लागि श्री पशुपतिनाथको मन्दिर, गुहेश्वरी मन्दिरलगायतका मन्दिरमा नित्य पूजाबाहेक अन्य क्रियाकलाप गर्न नपाउने गरी व्यवस्था मिलाइएकाले सबैको जानकारीका लागि यो सूचना प्रकाशित गरिएको छ । यसबाट भक्तजनहरूलाई पर्न गएको असुविधाप्रति कोष क्षमाप्रार्थी छ कोषका कोषाध्यक्ष डा मिलनकुमार थापा हस्ताक्षरित विज्ञप्तिमा उल्लेख छ । कोषद्धारा बिहीबार जारी विज्ञप्तिमा भनिएको छ, विश्वभरि फैलिँदै गइरहेको नयाँ भेरियन्टसहितको कोभिड१९ को संक्रमण नेपालमा समेत बढ्दै गइरहेको सन्दर्भमा सोको रोकथाम तथा नियन्त्रणका लागि सरकारले संक्रमण रोग ऐन, २०२० को दफा २ ले दिएको अधिकार प्रयोग गरी नेपाल सरकारले आदेश जारी गरेको र सो आदेशको दफा ४ मा उल्लेख भएबमोजिम कोषले दुवै मन्दिरमा नित्य पूजा भने हुने जनाएको छ ।"
बलात्कार आरोपमा गाउँपालिकाका अध्यक्ष पक्राउ,धरान : सुनसरीको भोक्राहा नरसिंह गाउँपालिकाका अध्यक्ष महेन्द्रप्रसाद यादव बलत्कार गरेको अभियोगमा पक्राउ परेका छन् । इटहरीकी एक १७ वर्षीया बालिकालाई गाउँपालिकामा जागिर लगाइदिने प्रलोभनमा पारी मादक पदार्थ सेवन गरी जबरजस्ती करणी गरेको अभियोगमा उनलाई इलाका प्रहरी कार्यालय धरानले बुधबार राति पक्राउ गरेको हो । गाउँपालिका अध्यक्ष सरकारी गाडीमा युवती राखी धरान तर्फ लागेपछि स्थानीयले प्रहरीलाई खबर गरेका थिए । स्थानीयको गोप्य सूचनाको आधारमा इलाका प्रहरी कार्यालय धरानका प्रहरी निरीक्षक हेमराज ओली नेतृत्वको प्रहरी टोलीले अध्यक्ष यादवलाई पक्राउ गरेको हो । धरान उपमहानगरपालिका ४ स्थित साराङंगामा सञ्चालनमा रहेको डुकु होटलबाट उनलाई रंगेहात पक्राउ गरिएको इलाका प्रहरी कार्यालय धरानका डीएसपी ज्ञानेन्द्र बहादुर बस्नेतले बताए । अध्यक्ष यादवले युवतीलाई कार्यालयकै गाडीमा राखेर धरान ल्याइ ललाई फकाई गरी बलात्कार गरेको उजुरीका आधारमा पक्राउ गरिएको उनले बताए । बलत्कारमा परेकी बालिकाका अभिभाकले बिहीबार जबरजस्ती करणी ऐन अन्र्तगत जाहेरी दिएपछि प्रहरीले मुद्धा दर्ता गरी आवश्यक कारबाही अगाडि बढाएको छ । यादवविरुद्ध जिल्ला अदालत सुनसरीमा म्याद थप गरी घटनाको अनुसन्धान भइरहेको डीएसपी बस्नेतले बताए । यादव २०७४ सालको स्थानीय निर्वाचनमा तत्कालिन संघीय समाजवादी फोरमबाट भोक्राहा गाउँपालिकाको अध्यक्षमा निर्वाचित भएका थिए । हाल उनी जनता समाजवादी पार्टीका जिल्ला नेता हुन् । पक्राउ गरिएका यादव र किशोरी दुबैको वीपी कोइराला स्वास्थय विज्ञान प्रतिष्ठानमा स्वास्थ्य परीक्षण समेत गरिएको छ । स्वास्थ्य परीक्षणपछि ती बालिकालाई परिवारको जिम्मा लगाइएको डीएसपी बस्नेतले जानकारी दिए।
स्वास्थ्य मापदण्ड अपनाएर मनकामनामा पूजा गर्न सकिने,"गोरखा : प्रसिद्ध मनकामना मन्दिरमा पूजा गर्न जाने भक्तजनले स्वास्थ्य मापदण्ड अपनाएर पूजा गर्ने पाउने भएका छन् । बिहीबार सम्पन्न स्थानीय सरकार, मनकामना क्षेत्र विकास समिति, उद्योग वाणिज्य संघ, प्रहरी प्रशासन तथा नागरिक अगुवाहरुको बैठकले स्वास्थ्य मापदण्ड अपनाएर मन्दिरमा पूजा गर्न सकिने निर्णय गरेका हुन् । गत मंगलबार जिल्ला स्तरीय कोभिड विपद व्यवस्थापन समितिले मन्दिरमा नियमितबाहेक सबैखाले पूजाआजा बन्द गराउने निर्णय गरेको रहेछ । यहाँ त मन्दिर खुलेकै थिएन । भक्तजनहरुले बाहिरबाटै पूजा गरेर फर्कने गरेका थिए, मनकामना क्षेत्र विकास समितिका अध्यक्ष रामकुमार जोशीले भने, अब पनि आउने भक्तजनहरुलाई आँगनमा २५ जनाभन्दा धेरै भेला नगराउने, दुई मिटर दुरीमा राखेर मास्क, सेनिटाइजर लगायतका स्वास्थ्य मापदण्ड अपनाएर बाहिरबाटै दर्शन र पूजा गरेर फर्कने व्यवस्था गर्ने निर्णय भएको छ । बिहीबार पनि करिब दुईहजार भक्तजनले पूजा गरेर फर्किएका उनले बताए । बैठकले स्थानीयबासीको सो निर्णयअनुसार पूजाआजाको व्यवस्था मिलाइदिन डिसिसिएमसीलाई अनुरोध गर्ने निर्णय गरेको छ । साथै मनकामना मन्दिरसम्म सञ्चालनमा रहेका केवलकार लगायत अन्य सवारी साधनलाई निर्वाध रुपमा सञ्चालनका लागि डिसिसिएमसीलाई अनुरोध गर्ने निर्णय गरेको छ । यसअघि डिसिसिएमसीको निर्णयलगत्तै प्रहरी प्रशासनले मनकामना मन्दिरमा ताला लगाएको थियो । साथै मन्दिर परिसरमा पुगेका भक्तजनलाई लाठी ताकेर धपाउने प्रयास गरेको थियो । तर स्थानीयको प्रतिवादपछि ताला खुलाएर पूजाआजा सुचारु गराइएका थिए । बिहीबार बिहान पनि मन्दिरमा ताला लगाउने तथा भक्तजनलाई धपाउने प्रहरीको प्रयास स्थानीयबासीले बिफल बनाइदिएका थिए ।"
धरहरामा ३३० किलोको गजुर,"काठमाडौं : पुनःनिर्माण सम्पन्न भएको ऐतिहासिक धरहरामा बुधबार गजुर राखिएको छ। नेपाली सेनाले विगुल फुकी, मंगल धुन र स्वस्तिक वाचनसहित बिहान ८:०० बजेको शुभ साइतमा राष्ट्रिय पुनःनिर्माण प्राधिकरणका कार्यकारी अधिकृत सुशील ज्ञवालीसहितको सहभागितामा गजुर राखिएको हो। उक्त गजुर ३३० किलोको हो। गजुर तामाबाट बनेको छ भने बाहिरी आवरण सुनले लेपन गरिएको राष्ट्रिय पुनःनिर्माण प्राधिकरणका सम्पदा विज्ञ राजुमान मानन्धरले जानकारी दिए। उनले भने, 'धरहराको टुप्पामा ३३० किलोको सुनको जलप लगाएको गजुर राखिएको छ, त्यसमा ९५ तोला तीन लाल सुन छ।' उनका अनुसार टुप्पामा गजुर राख्नुअघि २१ तलामा प्राधिकरणका कार्यकारी अधिकृत सुशील ज्ञवालीले शिवलिङ्ग प्रस्तिथापन गरी र नयाँ गजुरको पूजा गरेका थिए। अहिले ऐतिहासिक धरहरा टावरको पुनःनिर्माण कार्य पूरा भएसँगै रङ्ग लगाउने काम भइरहेको छ। यही वैशाख ११ गते उद्घाटन गर्ने तयरीस्वरुप अहिले रङ्ग लगाइएको हो। वैशाख ११ गते ११:०० बजे प्रधानमन्त्री केपी शर्मा ओलीबाट उद्घाटन गर्ने तयारी छ । भूकम्पले भत्काएको संरचना पुनःनिर्माण भए पनि अन्य केही संरचना निर्माणको काम सम्पन्न नभएकाले तत्काल सर्वसाधारणका लागि खुला हुने छैन। त्यसका लागि आगामी मङ्सिरसम्मको समय कुर्नुपर्नेछ। विसं २०७२ को विनाशकारी भूकम्पबाट धरहरालगायत ऐतिहासिक सम्पदा ध्वस्त भएका थिए। भूकम्प गएको तीन वर्षपछि मात्रै यस सम्पदाको पुनःनिर्माणको कामले गति लिएको हो। गोरखा भूकम्पले ढलेको धरहरा पुनःनिर्माणको प्रधानमन्त्री ओलीले नै विधिवतरुपमा २०७५ पुस १२ गते उद्घाटन गरेका हुत्।"
"महिला आयोगमा उजुरीका चाङ, बाल विवाहदेखि 'साइबर' अपराध","काठमाडौं : राष्ट्रिय महिला आयोगमा बालविवाहदेखि 'साइबर' अपराधका उजुरीका चाङ लागेका छन् । बितेको एक वर्षमा एक हजार ३३३ घरेलु हिंसा र २३२ महिला हिंसाका उजुरी आयोगमा दर्ता भएका छन् । यौनजन्य हिंसामात्र होइन मानसिक, आर्थिक, शारीरिक हिंसाका उजुरी बढेका तथा चरित्रहत्या, साइबर अपराध, सम्बन्धविच्छेद, बहुविवाह, ज्यान मार्ने उद्योग, हत्या र कुटपिटविरुद्धका उजुरी पनि उल्लेख्यरूपमा बढेका आयोगका अध्यक्ष कमलाकुमारी पराजुली बताए। जन्मदर्ता, विवाहदर्ता, नागरिकताको प्रमाणत्र प्राप्तिका निम्ति सिफारिश नपाएका, सम्पत्ति हस्तान्तरणका लागि आवश्यक कागजात नपाएका महिलाका उजुरी पनि आयोगमा प्रशस्तै दर्ता भएका जनाउँदै उहाँले साथी, बाल अधिकार संरक्षणमा क्रियाशील संस्था (सिविन), कानूनी सहयोग तथा परामर्श केन्द्र (ल्याक), मानव सेवा आश्रम तथा स्थानीय निकायसँगको साझेदारीमा समस्या समाधानमा लागेको जानकारी दिए। पीडितलाई कानूनी परामर्श, कानूनी सहयोग, मनोसामाजिक परामर्श, आश्रयस्थलको व्यवस्था, पुनःमिलन, उद्धार, औपचारिक शिक्षा र मानसिक स्वास्थ्य सेवा पनि आयोगले प्रदान गरिरहेको उनले बताए । खबर गरौँ ११४५ हेल्पलाइन सञ्चालन गरेर आयोगले उजुरी व्यवस्थापनका साथै बालबालिकाका लागि विशेष सहयोग, सेवा प्रदायक निकायसँग समन्वय, मुद्दा दायर गर्न सिफारिश गर्नाका साथै मेलमिलापसमेत गराउँदै आएको छ । बीस वर्षअघि स्थापना भएको आयोग छ प्रदेशका १९ जिल्लामा विस्तार गरिएको छ भने यसलाई सातै प्रदेश एवं ७७ वटै जिल्लामा पुर्याउने मार्गचित्र तयार गरेर आयोग अघि बढिरहेको अध्यक्ष पराजुली बताए। पर्याप्त स्रोत र साधनको अभावमा लक्षित उपलब्धि हाँसिल गर्न कठिन भएको उनको गुनासो छ ।"
गोकर्णेश्वरमा कोरोना संक्रमितलाई निःशुल्क एम्बुलेन्स सेवा,"काठमाडौं : गोकर्णेश्वर नगरपालिकाले नगर क्षेत्रभित्रका कोरोना पोजेटिभ देखिएका बिरामीलाई अप्ठ्यारो भइ अस्पताल जानुपरेमा निःशुल्क एम्बुलेन्स सेवा उपलब्ध गराउने भएको छ । राजधानीमा दोस्रो चरणको कोरोनाको सङ्क्रमण तीव्र हुन थालेपछि नगरपालिकाले कोरोना पोजेटिभ भई घरमा बसेका नगर क्षेत्रका बिरामीलाई स्वास्थ्य जटिलता भई अस्पताल जानु परेमा निःशुल्क एम्बुलेन्स सेवा दिने निर्णय गरेको नगर प्रमुख सन्तोष चालिसेले राससलाई जानकारी दिए । दोस्रो चरणको भाइरसको सङ्क्रमण तीव्र भएकाले स्वास्थ्य सतर्कता अपनाउन पनि उनले नगरवासीमा आह्वान गरेका छन्। भौतिक दूरी कायम गर्न, अत्यावश्यक काम नपरी घर बाहिर ननिस्कन र निस्कनुपरेमा अनिवार्य मास्क लगाउनेलगायत स्वास्थ्य सुरक्षाका मापदण्ड अपनाउन नगरपालिकाले आह्वान गरेको छ । स्वास्थ्य सतर्कता अपनाउँदा अपनाउँदै कोरोना पोजेटिभ भई स्वास्थ्य जटिलता आएर अस्पताल जानुपर्ने बिरामीले एम्बुलेन्स चालक अर्जुन श्रेष्ठको मोबाइल नं ९८४३०९५४४५ मा सम्पर्क गर्न नगर प्रमुख चालिसेले बुधबार जारी गरिएको विज्ञप्तिमा उल्लेख छ । यसैबीच कोरोनाको सङ्क्रमण पुनः फैलन थालेपछि नगरपालिकाले चालू शैक्षिक सत्रको अन्तिम परीक्षा यही वैशाख १६ गतेदेखि गर्न निर्देशन दिएको छ । नगरपालिकाको शिक्षा शाखाले बुधबार सामुदायिक एवं संस्थागत विद्यालयलाई पत्राचार गर्दै यस्तो निर्देशन दिएको हो ।रासस"
उपल्लो मुस्ताङमा हिमपात (फोटोफिचर),"जोमसोम : अक्सर हिमाली तथा उच्च पहाडि क्षेत्रमा हिउँ पर्नु कुनै अनौठो होइन। तर, हिउँदयामभरी पर्न नसकेको हिउँ गर्मी मौसममा पर्दा मुस्ताङका स्थानीय किसान आश्चार्य चकित छन् ।हिमाली जिल्ला मुस्ताङको तल्लो क्षेत्रमा यसवर्ष हिउँदयाममा पर्न नसकेको हिउँ वैशाख परेको हो । यसअघि उपल्लो मुस्ताङको लोमान्थाङ र लोघेकर दामोदरकुण्ड गाउँपालिकामा तीन पटकसम्म आंशिक हिमपात भयो तर तल्लो मुस्ताङमा भने हिउँ पर्न सकेको थिएन । सम्भवत बिहीबार परेको यो नै यो सिजन पहिलो तथा अन्तिम हिउँ हो । मुस्ताङमा बेमौसममा परेको हिमपातले स्थानीय किसानलाई थोरै भएपनि राहत पुर्याएको खानेपानी जलश्रोत तथा सिँचाइ सवडिभिजन कार्यालय मुस्ताङले जनाएको छ । हिमाली जिल्ला मुस्ताङको चिसो भरुभूमिमा स्याउ,उवा ,फापर,जौ र आलुलगायतका अन्नबाली उत्पादन हुने र यस्ता बालीहरुलाई हिउँले उर्वराशक्तिमा टेवा पुर्याउने सवडिभिजन कार्यालय मुस्ताङका अधिकृत जगन्नाथ चापागाईले उल्लेख गरे । मुस्ताङमा बेमौसम परेको हिमपातले घरपझोङ र थासाङ गाउँपालिकाका बस्ती हिउँले सेताम्मे बनेको छ भने खर्क र उच्चलेकका डाँढाकाँढा हिउँले ढाकिएको छ ।मुस्ताङमा बेमौसममा हिमपातले मुस्ताङका किसानलाई खासै उत्साहित बनाएको छैन । फूल खेल्दै गरेको स्याउ ,खुर्पानी र आरुबखडा जस्ता बर्खेबाली फलफूलमा हिमपातले असर पुर्याउने भएकाले मुस्ताङका किसानमा हिउँको रौनकता नदेखिएको हो । हिमाली जिल्लाका लागि हिउँदयामको हिउँ बरदान सावित हुने भएपनि गर्मीयामसँगै जमिनको तापक्रम बढेकाले बेमौसमको हिउँ अर्थहिन बनेको हो । यस्तै , बेमौसममा परेको हिउँले मुस्ताङका उच्चलेक र खर्कमा पालन गरिएका याकचौरी र भेडाच्यांग्रालगायतलाई समेत सास्ती दिएको छ । उच्चलेकमा पालन गरिएका पशुचौपायाको प्रजनन् गर्ने मौसम भएकाले पनि पशुचौपायाका लागि गर्मी मौसमको हिउँ अभिसाप बनेको थासाङका किसान सोजन हिराचनले बताए । मुस्ताङमा हिमपातले कृषिका साथसाथै पर्यटन क्षेत्रमा समेत योगदान पुर्याउने गर्छ । मुस्ताङमा हिउँ खेल्न र हेर्न उल्लेख जिल्ला बाहिरका आन्तरिक पर्यटक मुस्ताङ आउने गर्छन् । चैते दसैं तथा रामनवमी पर्वको अवसरमा मुक्तिनाथ दर्शन गर्न आएका आन्तरिक पर्यटक नविन क्षेत्रीले बेमौसममा पनि मुस्ताङमा आएर हिउँको मज्जा लिन पाएको बताए । उनले मुस्ताङ जिल्ला मुक्तिनाथका कारण मात्र नभई एक पटक घुम्नै पर्ने ठाउँ रहेको उल्लेख गरे । मुस्ताङकै इतिहासमा पहिलो पटक बेमौसममे हिमपात भएको मुस्ताङका स्थानीयको भनाइ छ । यसअघि पुस ,माघ र फागुनमा पर्ने हिउँ यो वर्ष वैशाखमा परेको उनीहरुको भनाइ छ । जलवायु परिवर्तनको असरका कारण यसवर्ष प्रतिकुल मौसममा पनि मुस्ताङको तल्लो क्षेत्रमा बेमौसममा हिमपात भएको हो । वषन्तऋतुको आगमनसँगै मुस्ताङमा गर्मी बढिरहेको बेला मुस्ताङको तल्लोक्षेत्र घरपझोङ र थासाङ गाउँपालिकामा बिहीबार हिमपात भएको छ । यस्तै, उपल्लो मुस्ताङमा पनि दुई फिटसम्म हिमपात भयो।"
कोरोनाका कारण अत्यावश्यकबाहेक चापाकोटका सबै सेवा बन्द,"स्याङ्जा : कर्मचारी, शिक्षक र समुदायमा कोरोना संक्रमण फैलिदै गएपछि चापाकोट नगरपालिकाले अत्यावश्यक बाहेकका सम्पूर्ण सेवा एक हप्ताका लागि बन्द गर्ने निर्णय गरेको छ। केही दिनअघि भारत भम्रण गरी फर्किएकासहित ५ जनामा कोराना संक्रमण देखिएपछि नगरपालिका भित्रका अत्यावश्यक बाहेकका सम्पूर्ण सेवा एक हप्ताका लागि बन्द गरिएको हो। चापाकोट नगरपालिकाका नगर प्रमुख शिवकुमारी गिरीद्धारा बुधबार दिउँसो जारी प्रेस विज्ञप्तिमा विश्वव्यापी महामारीको रुपमा फैलिएको कोरोना भाइरस दोस्रो चरणको संक्रमण चापाकोट नगरपालिकामा पनि देखिएकाले आवश्यक सेवा बाहेक अन्य सेवा बन्द गरिएको उल्लेख छ। कोरोना संक्रमण समुदायस्तरमा समेत फैलन सक्ने जोखिम देखिएकाले उच्च स्वास्थ्य सुरक्षा सावधानी अपनाउँदै अत्यावश्यक काम बाहेक घर बाहिर ननिस्कन र उच्च सतकर्ता अपनाउन नगरवासीमा अनुरोध गरेको छ। संक्रमणको जोखिम न्यूनिकरण गर्न नगरकार्यापालिका कार्यालय, वडा कार्यालयबाट हुने सम्पूर्ण सार्वजनिक सेवा, शैक्षिक संस्थाका पूर्वनिर्धारित परीक्षा तथा शैक्षिक कार्यक्रम बाहेक सबै शैक्षिक गतिविधि, बैंक तथा वित्तिय संस्थाबाट प्रदान गरिने अत्यवाश्यक बाहेकका सबै सेवा वैशाख १३ गते सोमबारसम्म बन्द हुने चापाकोटले जनाएको छ।"
चट्याङले लागेर महिलाको मृत्यु,विराटनगर : मोरङको कानेपोखरी गाउँपालिका२ मा चट्याङले लागेर बिहीबार एक महिलाको मृत्यु भएको छ । हावाहुरी र वर्षासँगै परेको चट्याङले लागेर ४० वर्षीया सुकवती राजवंशीको मृत्यु भएको मोरङ प्रहरीका प्रवक्ता डीएसपी मानबहादुर राईले जानकारी दिए । उनका अनुसार घरनजिकै रहेको बारीमा गाईगोरु सार्ने क्रममा परेको चट्याङले लाग्दा सुकवती घाइते भएकी थिइन् । उपचारका लागि उर्लाबारीको मंगलबारेस्थित मदन भण्डारी अस्पताल पुर्याएपछि चिकित्सकले उनलाई मृत घोषित गरेको प्रहरीले जनाएको छ ।
कार्यालय ठप्प पारेर गाउँपालिकाको जम्बो टोली भ्रमणमा,"बेनी : म्याग्दीको अन्नपूर्ण गाउँपालिकाका जनप्रतिनिधि र कर्मचारी कार्यालयको काम ठप्प पारेर घुमघाममा निस्किएका छन् । गत चैत २८ गतेको कार्यपालिका बैठकले गरेको दश लाख बिनियोजन भएको स्थानीय तहको असल अभ्यासको अनुभव आदानप्रदान गर्न छिमेकी जिल्ला मुस्ताङका स्थानीय तहसँग अन्तरक्रिया गर्ने निर्णय कार्यान्वयनको बाहनामा मुक्तिनाथ तिर्थयात्रा र कोरला नाकाको भ्रमणमा निस्किएका हुन् । बुधबार साँझ मुक्तिनाथ पुगेका उनीहरु उपल्लो मुस्ताङस्थित कोरला नाकासम्म पुगेर वैशाख ११ गते फर्कने कार्यक्रम बनाएका छन् । महिनौअघि काम सकेका उपभोक्ता समिति र निर्माण व्यवसायीलाई भुक्तानी गर्न नसकेको गाउँपालिकाका जनप्रतिनिधि र कर्मचारीहरु मुस्ताङ यात्रा गएको विषयमा सर्बत्र विरोध भइरहेको छ। गत फागुनमा तत्कालिन प्रमुख प्रशासकीय अधिकृत नबिन सुबेदी सरुवा भएर गएपछि डेढ महिनासम्म प्रशासनिक नेतृत्वविहीन बनेको थियो । गत चैत २० गते मुख्यमन्त्रीको कार्यालय पोखराबाट सुरुण शर्मा पौडेल अन्नपूर्णमा प्रशासकीय अधिकृतको रुपमा हाजिर हुन आएका थिए । उपाध्यक्ष केशमाया मगर, ६ वटा वडाका अध्यक्षसहित कार्यपालिकाका १२ जना सदस्य सहभागि भ्रमण टोलीमा प्रशासकीय अधिकृत पौडेलसँगै करिब दुई हप्ता अघि मात्रै मुस्ताङ घुमेर फर्कनुभएका लेखा अधिकृत जय सुबेदी, शिक्षा शाखाका भरत पुन र अन्य दुईजना कर्मचारी पनि सहभागी छन् । गाउँपालिकाका अध्यक्ष डमबहादुर पुन, वडा नम्बर ३ दानाका अध्यक्ष नरसिंह पुर्जा र वडा नम्बर ४ का अध्यक्ष चन्द्रप्रकाश फगामी भने भ्रमणमा सहभागी भएका छैनन् । चालु आर्थिक वर्षको नौ महिनाको अवधिमा पुँजीगत (विकास बजेट) तर्फ १५ करोड ५६ लाख ३४ हजार रुपैयाँ बजेट बिनियोजन गरेको अन्नपूर्णले जम्मा दुई करोड ३५ लाख १६ हजार ४०० रुपैयाँ अर्थात १५ प्रतिशत बजेट खर्च गरेको छ । त्यसैगरी चालु तर्फ २९ करोड ५६ लाख ७५ हजार ६३० रुपैयाँ बजेट बिनियोजन गरेकोमा नौ करोड ५० लाख २६ हजार ५६ अर्थात ३२ प्रतिशत खर्च गरेको छ । अन्य स्थानीय तहहरुले पुँजिगत तर्फ सरदर तीस प्रतिशत बजेट खर्च गर्दा सबैभन्दा कम बिकास बजेट परिचालन गर्नेमा अन्नपूर्ण गाउँपालिका पहिलो नम्बरमा आउँछ । 'वार्षिक कार्यक्रम र स्विकृत बजेट अनुसार कार्यापालिकाको बैठकले निर्णय गरेर मुस्ताङका सबै स्थानीय तहमा अन्तरक्रिया गर्न आएका हौं, प्रमुख प्रशासकीय शर्माले भने,'म आएपछि पनि आएका उपभोक्ता समिति, निर्माण व्यवसायी र आपुर्तिकर्तालाई भुक्तानी गरेका छौं । आज पनि दुईवटा चेकमा हस्ताक्षर गरेर आएको हो । लेखाको सर पनि आएको हुनाले अब दुई दिन आर्थिक र प्रशासनिक काम हुँदैन । सम्पर्क गरेकालाई ११ गतेपछि आउन भनेका छौं ।' नारच्याङका श्याम पुर्जाले दुई महिनाअघिनै काम सकेपनि कहिले प्रशासकीय अधिकृत नहुने र आएपछि पनि बैठक, गोष्ठि, तालिमको बहानामा कार्यालयमा नबसेकाले भुक्तानी नपाउँदा निर्माण सामग्री बिक्रेता र मजदुरलाई ज्याला दिन नसकेको गुनासो गरे । गाउँपालिकाका अध्यक्ष डमबहादुर पुनले प्रशासकीय र लेखा अधिकृतलाई कामको चाप भएको बेला भ्रमणमा नजान भनेको नमानेपछि मैले के गर्ने त ? भनेर प्रतिक्रिया दिए । भ्रमणमा सहभागी वडा न २ का वडा अध्यक्ष ओमप्रकाश फगामीले कार्यवाहकलाई जिम्मा दिएर आएकाले वडाको नियमित काममा असर नपर्ने प्रतिक्रिया दिँदै उपभोक्ता समितिलाई सम्बन्धित वडाका अध्यक्षहरुले व्यवस्थापन गरेको दावी गरे । गाउँसभाका सदस्य बुद्धि पुनले जनताको सेवा र काम गर्न छाडेर गरिएको भ्रमणले बजेट सकिएपनि उपलब्धि र प्रतिफल नदेखिने टिप्पणी गरेका छन् ।"
स्थानीय र पश्चिमी वायुको प्रभाव : हावाहुरीसहित वर्षा,"काठमाडौं : देशमा स्थानीय वायु र पश्चिमी वायुको प्रभाव रहेको जल तथा मौसम विज्ञान विभागले जनाएको छ। देशको प्रदेश २, बागमती प्रदेश, कर्णाली प्रदेश, गण्डकी प्रदेश र सुदूरपश्चिम प्रदेशमा सामान्यदेखि पूर्ण बदली र अन्य प्रदेशहरुमा आशिकदेखि सामान्य बदली रहेको मौसम पूर्वानुमान महाशाखाले जनाएको छ। बिहीबार दिउँसो देशभर आँशिकदेखि सामान्य बदली रही सुदूरपश्चिम प्रदेश, कर्णाली प्रदेश, गण्डकी प्रदेश र बागमती प्रदेशका केही स्थानहरु तथा अन्य प्रदेशका पहाडी भूभागका थोरै स्थानमा मेघगर्जनचट्टयाङ्गहावाहुरीसहित क्षणिकहल्का वर्षाको सम्भावना रहेको मौसम पूर्वानुमान महाशाखाको बुलेटिनमा उल्लेख छ। देशका केही स्थानहरुमा तुवाँलोको सम्भावना छ। राती देशभर पहाडी भूभागहरुमा आंशिकदेखि सामान्य बदली रही पहाडी भूभागका थोरै स्थानहरुमा मेघगर्जनचट्टयाङ्गहावाहुरीसहित क्षणिकहल्का वर्षाको सम्भावना रहेको छ। मौसम पूर्वानुमान महाशाखाकाअनुसार शुक्रबार देशको सुदुरपश्चिम प्रदेश, कर्णाली प्रदेश तथा गण्डकी प्रदेशका भूभागमा आंशिकदेखि सामान्य बदली र अन्य पहाडी भूभागहरुमा आंशिक बदली रहनेछ। सुदुरपश्चिम प्रदेश, कर्णाली तथा गण्डकी प्रदेशका पहाडी भूभागहरुका थोरै स्थानहरुमा मेघगर्जनचट्टयाङ्गहावाहुरीसहित क्षणिकहल्का वर्षाको सम्भावना रहेको छ। शनिबार देशभर आंशिकदेखि सामान्य बदली रही बागमती प्रदेश, सुदूरपश्चिम प्रदेश, कर्णाली प्रदेश र गण्डकी प्रदेशका केही र बाँकी प्रदेशहरुका थोरै स्थानहरुमा मेघगर्जनचट्टयाङ्गहावाहुरी सहित क्षणिकहल्का वर्षाको सम्भावना रहेको छ।"
व्यापक विरोधपछि पुलमा लगाइएको कर हटाइयो,"बागलुङ : बागलुङपर्वत जोड्ने झोलुङ्गे पुल तरेवापत शुल्क लिने निर्णयबाट बागलुङ नगरपालिका पछि हटेको छ । नगर कार्यपालिकाको निर्णयानुसार मङ्गलबारदेखि पूर्वाधार उपयोग कर शीर्षकमा प्रतियात्रु २० लिन थालेको थियो । जनस्तरबाट व्यापक विरोध भएपछि अर्को व्यवस्था नभएसम्मका लागि कर उठाउने कार्य स्थगन गरिएको नगरपालिकाले जनाएको छ । सो विषयमा नगरपालिकाका प्रमुख प्रशासकीय अधिकृत जीवन ज्ञवालीद्वारा हस्ताक्षरित विज्ञप्तिमार्फत बिहीबार सार्वजनिकरूपमा सूचितसमेत गरिएको छ । यसअघि गत चैत २६ गते बसेको नगर कार्यपालिकाको बैठकले पूर्वाधार उपयोग करअन्तर्गत पुल आउजाउ गर्ने यात्रुबाट २० लिने निर्णय गरेको थियो । ज्येष्ठ नागरिक, अपाङ्गता भएका व्यक्ति र विद्यार्थीलाई १० तथा विदेशी पर्यटकलाई ५० तोकिएको थियो । यस्तै बागलुङ नगरपालिका र पर्वतको कुश्मा नगरपालिकाका बासिन्दाबाट शुल्क नलिने निर्णय गरिएको थियो । चैत्राष्टमी पर्वकै दिनबाट शुल्क उठाउन थालेपछि सामाजिक सञ्जालमासमेत उक्त कार्यको आलोचना भएको थियो । बुधबार जिल्लामा क्रियाशील विद्यार्थी सङ्गठनले समेत कर लिने निर्णय सच्याउन नगरपालिकालाई दबाब दिएका थिए । जनसाधारणको आवातजावतमा सहजताका लागि निर्माण गरिएको झोलुङ्गे पुलमा कर लगाउनु अनुचित हुने भन्दै स्थानीयस्तरमा समेत विरोध सुरु भएको थियो । बागलुङ१ बाङ्गेचौर र कुश्मा१ अुदवाबारी जोड्ने ५६७ मिटर लामो उक्त झोलुङ्गे पुललाई सिङ्गल स्पानतर्फ संसारकै लामो भनेर नगरपालिकाले जिकिर गर्दै आएको छ । उक्त झोलुङ्गे पुलले पर्यटकीय आकर्षणसमेत थपेको छ । सङ्घ सरकारको लगानीमा पुल बनेको हो।रासस"
सिकार खेल्ने क्रममा बन्दुक पड्किएर मृत्यु,विराटनगर : वन्यजन्तुको सिकार खेल्ने क्रममा मोरङको केराबारीमा भरुवा बन्दुक पड्किएर बुधबार राति एकजनाको मृत्यु भएको छ । बन्दुकको छर्राले लागेर केराबारी गाउँपालिका३ का ३२ वर्षीय हस्त राईको मृत्यु भएको मोरङ प्रहरीका प्रवक्ता डीएसपी मानबहादुर राईले जानकारी दिए । उनका अनुसार हस्त गाउँकै साथीहरु गजेन्द्र राई र रुविन लिम्बूसँग रातको समयमा सिकार खेल्न स्थानीय बाघदले जंगलमा पुगेको प्रारम्भिक अनुसन्धानबाट खुलेको छ । बन्दुक पड्किएर बुधबार राति उनको घटनास्थलमै मृत्यु भएपनि घटनाका बारेमा प्रहरीले बिहीबार बिहान ९:३० बजेतिर मात्रै जानकारी पाएको थियो । मृग र बंदेलको सिकार गर्ने क्रममा बन्दुक पड्किएर साथीको मृत्यु भएको भन्दै गजेन्द्र र रुविन आफै इलाका प्रहरी कार्यालय केराबारीमा पुगेपछि घटना बाहिर आएको हो । दुवैजनालाई नियन्त्रणमा लिएर घटनाका बारेमा अनुसन्धान थालिएको प्रहरीले जनाएको छ । उनीहरुले हस्त आफैले बोकेको बन्दुक पड्किएर घटना भएको प्रहरीलाई बताएका छन् । प्रहरीले घटनास्थलबाट एक नाल भरुवा बन्दुक पनि बरामद गरेको छ । शव पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगिएको छ ।
यस्तो बन्यो धरहरा (फोटोफिचर),"काठमाडौं : भूकम्पले क्षतिग्रस्त भएको धरहराको अहिले धमाधम काम भइरहेको छ। पुनर्निर्माण गरिएको धरहरा यही वैशाख ११ गते प्रधानमन्त्री केपी ओलीले उद्घाटन गर्ने भएका छन्। अहिले प्लास्टर सकाउनका साथसाथै रंग लगाउने र बत्ती जोड्ने काम भइरहेको छ। सुनको लेप लगाएको गजुर पनि राखिएको छ । धरहराको पार्किङ र बगैचातर्फको काम भने बाँकी नै छ। यसको ठेक्का रमण कन्स्ट्रक्सनले लिएको हो। धरहराको २०औं तलाबाट काठमाडौंको दृश्यावलोकन गर्ने व्यवस्था मिलाइएको छ । २२औं तलामा भने पुरानै शिवलिंग स्थापना गरिने भएको छ । नयाँ धरहरामा दुईवटा लिफ्टको पनि व्यवस्था गरिएको छ। धरहरा परिसरमा म्युजियम, थिएटर, वाटर फाउन्टेन, आकर्षक बगैंचा, रेष्टुराँ, पार्किङलगायतका सुविधा हुनेछन् ।"
हिउँले उज्यालियो जलजला (फोटोफिचर ),"रोल्पा : रंगिचंगी गुराँसले ढकमक्क बनेको रोल्पाको उत्तरी क्षेत्र जलजलामा हिमपात भएको छ । हिमपातपछि जलजला आसपासका क्षेत्र सेताम्मे देखिएका छन् । सदरमुकाम लिबाङबाट सेताम्मे देखिने हिउँसहितको जलजलालाई मोबाइल र क्यामेरामा कैद गरी यहाँका स्थानीय सामाजिक संजालमा राखिरहेका छन्। वैशाखमा हिउँ परेपछि अचम्ममा परेका छन् । वर्षेनि पुस, माघतिर हिउँ पर्ने भएपनि वैशाखमा भने विरलै हिउँ पर्ने बुढापाका बताउँछन् । यसपाली हिउँदभर खडेरी पर्यो । पानी समेत नपरेपछि जलजलामा हिमपात हुने कुरै भएन । बुधबार बिहानबाट जिल्लामा हल्का वर्षात भएको हो । हिमपातसँगै पानी परेपछि बर्खे बाली लगाउन सहज हुने भन्दै किसान खुशी भएका छन् । हिमपात र वर्षातका कारण केही हप्तादेखि धुमिलिएको आकाश खुलेको छ ।"

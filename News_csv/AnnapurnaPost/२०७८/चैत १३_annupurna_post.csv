शीर्षक,विवरण
सर्लाहीमा बस दुर्घटना हुँदा चार जनाको मृत्यु,मलंगवा : पूर्वपश्चिम राजमार्ग अन्तर्गत सर्लाहीको फुलजोरमा आइतबार यात्रुवाहक बस दुर्घटना हुँदा चार जनाको मृत्यु भएको छ। भने ३७ जना घाईते भएका छन्। बीरगंजबाट जनकपुरतर्फ जाँदै गरेको ना ४ ख ८५५५ नम्बरको यात्रुवाहक बस लालबन्दी नगरपालिका १७ फुलजोरस्थित फुलजोर खोलाको पुलबाट खस्दा दुर्घटना भएको हो। मृतकहरु मध्ये दुईजनाको मात्र पहिचान भएको प्रहरीले जनाएको छ। अन्य दुईको पहिचान अझै खुल्न सकेको छैन। दुर्घटनामा परेर सिन्धुलीको तीनपाटन गाउँपालिका२ की ३० वर्षीया शर्मिला कार्की श्रेष्ठ र भारतीय नागरिक २४ वर्षीय सुनिल यादवको मात्र पहिचान खुलेको जिल्ला प्रहरी कार्यालयले जनाएको छ। अन्य एक महिला र एक पुरुषको भने सनाखत अझै पनि हुनसकेको छैन। उनीहरुको शव प्रादेशिक अस्पताल मलंगवामा राखिएको छ। दुर्घटनामा घाईते भएकाहरुको लालबन्दीस्थित विभिन्न स्वास्थ्य संस्थामा उपचार भइरहेको प्रहरीले जनाएको छ।
मछिन्द्रलाई हराउँदै हेटौंडाको पिप्ले क्लबले जित्यो राजर्षि जनक कपको उपाधि,मलंगवा: सर्लाहीको बागमतीमा जारी छैठौं राजर्षि जनक कप फुटवलको उपाधि साबिक विजेता पिप्ले फुटबल क्लब हेटौंडाले जितेको छ। स्व सन्तोष श्रेष्ठ समृति खेल मैदानमा आइतबार भएको फाइनल खेलमा लिग विजेता मछिन्द्र फुटबल क्लब काठमाडौंलाई पराजित गर्दै पिप्लेले उपाधि चुमेको हो। निर्धारित समयसम्म कुनै टिमले गोल नगरेपछि खेल ट्राइबेकरमा पुगेको थियो। ट्रइबेकरमा पनि दुबै टिमले बराबर ३३ गोल गरेका थिए। ट्राइबेकरमा मछिन्द्रका लागि राष्ट्रिय स्टाइकर विमल घर्ती मगर र देवेन्द्र तमाङ्गको बल पिप्लेका गोल किपर अशोक बरालले उत्कृष्ट बचाउ गरेका थिए। त्यसैगरी पिप्लेका कुलदीप कार्कीले प्रहार गरेको बल पोष्ट बाहिर गएको थियो भने विदेशी खेलाडी मार्टिनले प्रहार गरेको बल मछिन्द्रको गोल किपर विशाल श्रेष्ठले बचाउ गरेपछि ट्रइबेकर पनि बराबरीमा पुगेका थिए। सडेन डेथमा मछिन्द्रका छिरिङ गुरुङले प्रहार गरेको बल क्रसबारमा ठोक्किएपछि पिप्ले दोस्रो पटक उपाधि चुम्न सफल भएका छन्। जीतसँगै पिप्लेले जनककपको साथै नगद रु १० लाखसमेत हात पारेको छ। उपविजेता बनेका मछिन्द्रले नगद रु ५ लाख पायो। प्रतियोगिताको उदीयमान खेलाडी बागमतीका विमल घिसिङ भए। घिसिङले २ सय सीसीका मोटरसाइकल पाए। त्यसैगरी प्रतियोगिताको उत्कृष्ट खेलाडी पिप्लेका रुपक लामा भएका छन्। लामाले ५१ हजार प्राप्त गरे। बेस्ट गोलकिपर मछिन्द्रका विशाल श्रेष्ठ भए। बेस्ट प्रशिक्षक पिप्लेका सुविन घिमिरे भए भने बेस्ट स्टाइकर मछिन्द्रका विमल घर्ती मगर भए। बेस्ट मिडफिल्डर मछिन्द्रकै सुजल श्रेष्ठ भए भने बेस्ट डिफेन्डर बागमतीका अमर श्रेष्ठ भए। हरेक विधाका उत्कृष्ट खेलाडीले जनही २५२५ हजार पाए।
राष्ट्रको समृद्धिमा सघाउने प्रतिबद्धता गर्दै सकियो एनआरएनएको १०औं महाधिवेशन,"काठमाडौं: गैरआवासीय नेपाली संघको प्रतिबद्धताः समृद्ध राष्ट्र निर्माणमा एकता भन्ने मूल नारा सहित सम्पन्न दशौँ गैरआवासीय नेपाली विश्व सम्मेलन तथा अन्तराराष्ट्रिय महाधिवेशन १४ बुँदे घोषणापत्र जारी गर्दै सकिएको छ। लगानीलाई सहजीकरण गर्न, नेपालको संविधानले दिएको आर्थिक तथा सामाजिक अधिकार उपभोग गराउन सहजीकरण गर्नको लागि कानुनी संरचना सुधारको कदम चाल्न आग्रह गरिएको छ। १० अर्ब लगानी छिट्टै नेपाल ल्याउने उद्घोष गरिएको छ। सन् २०३० सम्म नेपाल सरकारद्वारा निर्धारित सन् २०२२ भित्र नेपाललाई अल्पविकसित मुलुकको दर्जाबाट स्तरोन्नति गर्ने, संयुक्त राष्ट्र संघले लिएको दिगो विकासका लक्ष्य पूरा गर्ने र मध्यम आय भएको राष्ट्र बनाउन गैरआवासीले योगदान गर्ने प्रतिबद्धता जनाइएको छ। वैदेशिक रोजगारलाई सुरक्षित, न्यायपूर्ण, मर्यादित र व्यवस्थित पार्न लागत खर्चमा पारदर्शिता, नियम कानुनको पूर्णपालना, समस्यामा पर्ने कामदारलाई न्याय, उद्धार र क्षतिपूर्तिका सकारसँग सहकार्य गर्ने प्रतिबद्धता जनाइएको छ। कर्मचारी सञ्चय कोषसँगको सहकार्यमा अघि सारेको अनिवार्य बचत (हजारे अभियान) सहितको सञ्चय कोष कार्यान्वयनका लागि परिणामदायी पहल गर्ने घोषणापत्रमा उल्लेख छ। कोभिड १९ का कारण थला परेको नेपाली पर्यटन क्षेत्रलाई क्रियाशील तुल्याउन नेपाल सरकार, नेपाल पर्यटन बोर्ड लगायत संसार भरि रहेका नेपाली कूटनीतिक नियोगहरुसंग सहकार्य गर्ने जनाइएको छ। त्यसका लागि २ महिनाभित्र कार्ययोजना बनाइने उनले बताए। विज्ञान तथा प्रविधिमा संलग्न गैरआवासीय नेपालीको तथ्यांक तयार गर्दै तीनमा संलग्न शैक्षिक संस्था एवं अनुसन्धान केन्द्र र नेपालका शैक्षिक संस्था र अनुसन्धान केन्द्रबीच समन्वयको वातावरण बनाउने उल्लेख गरिएको छ। संघले एक स्थायी निकाय स्थापना गर्न पहल गर्ने भएको छ। नेपाली अत्यधिक संख्यामा रहेका मुलुकमासरकारको प्रतिनिधित्व रहने गरी नेपाली राजदुतावास वा महावाणिज्यदूतावासको स्थापना गर्न तथा भएका नियोगहरूलाई मानवीय तथा प्राविधिक रूपमा समेत सवल बनाउन जोड दिइएको छ। बाह्य लगानी आकर्षणमा प्रमुख वाधक रुपमा औल्याइएको दोहोरो करको समस्यालाई संबोधन गरी लगानी आकर्षणको वातावरण बनाउन पहल गर्ने जनाइएको छ। नेपालको कूटनीतिक नियोग रहेका र धेरै नेपालीको बसोवास रहेका मुलुकसँग अविलम्व दोहोरो कर हटाउन माग गरिएको छ। संघको संस्थागत संरचना सुधारमा महसुस गर्दै नयाँ रणनीति बनाई सुधारका कार्यक्रम अघि बढाउने प्रतिवद्धता जनाइएको छ। एकतालाई कायम राख्न संस्थागत संरचना सुधार महसुस गर्दै सम्मेलनले नयँ रणनीति बनाई सुधारका कार्यक्रम अघि बढाउने प्रतिवद्धता जाहेर गरेको छ। नेपाल र नेपालीलाई कुनै पनि विपद् पर्दा संसारभरिका नेपालीहरुले हातेमालो गर्ने प्रतिबद्धता व्यक्त गरिएको छ। नेपालको संविधानमा गैरआवासीय नेपाली नागरिकताको प्रवन्ध गरिएता कानून ननबेको भनदै यथाशीर्घ कानुन बनाउनु माग गरिएको छ। एक पटकको नेपाली सधैंको नेपाली भन्ने मूल मन्त्रलाई सार्थक बनाउन सीप, पूँजी र प्रविधि नेपाल र नेपालीको हितमा परिचालन गर्न संसारभरि रहेका गैर आवासीय नेपालीहरु प्रतिबद्ध रहेको जनाइएको छ। त्यसका लागि आवश्यक कानूनी सुधार एवं उपयुक्त संरचनाको विकासका लागि आग्रह गर्दै विश्वज्ञान सम्मेलनका निष्कर्ष कार्यान्वयन गर्न कार्यदल बनाउन सरकारलाई आग्रह गरिएको छ। स्वतन्त्र र निस्पक्ष तवरले उक्त निर्वाचन हुँदा संविधान कार्यान्वयन भई मुलुकले राजनीतिक स्थायित्व प्राप्त गर्दै आर्थिक विकासको दिशातर्फ उन्मुख हुने विश्वास व्यक्त गरिएको छ।"
कांग्रेस केन्द्रीय समितिमा एमालेको चुनावी सर्वेक्षणको चर्चा,"काठमाडौं : नेपाली कांग्रेसको केन्द्रीय समिति बैठकमा प्रतिपक्षी नेकपा एमालेको चुनावी सर्वेक्षणको चर्चा भएको छ। शुक्रबारदेखि केन्द्रीय कार्यालय सानेपामा जारी बैठकमा चुनावी गठबन्धन गर्ने विषयमा तीव्र मतभेद देखिएको छ। केन्द्रीय सदस्यहरु गठबन्धन गर्न हुने र नहुने भनेर विभाजित भएका छन्। गर्नै पर्ने भए पनि तल्लो कमिटीलाई नै अधिकार दिनुपर्ने मत राखिरहेका छन्। आइतबार पनि केन्द्रीय सदस्यहरुले मिश्रित धारणा राखेका छन्। धेरैले गठबन्धन गर्दा त्यसको निर्णय गर्ने अधिकार पार्टी स्थानीय कमिटीलाई नै दिनुपर्ने धारणा राखेका छन्। गठबन्धनको पक्षमा बोल्ने सदस्यहरुले एमालेको चुनावी सर्वेक्षणसमेत सुनाएका छन्। केन्द्रीय सदस्य एनपी साउदले गठबन्धन गर्दा कम सीटमा जित्ने एमालेको रिपोर्ट आफूले पाएको भन्दै केन्द्रीय समितिमा सुनाएका थिए। उनका अनुसार एमालेले गरेको सर्वेक्षणमा एक्ला एक्लै गयो भने तीन सय सीट जित्ने र गठबन्धन भयो भने दुई सय सीटमात्रै आउने देखिएको छ। एमालेको कुनै स्रोतबाट जानकारी प्राप्त भएअनुसार उनीहरुको एक्लाएक्लै गयो भने ३ सय सीट र गठबन्धन भयो भने दुई सीटमा मात्रै आउने भन्ने उनीहरुको आफ्नो सर्वेक्षण छ, साउदले भने, त्यसकारण गठबन्धनले कांग्रेसलाई नोक्सान गर्दैन। गठबन्धनले नोक्सान गर्ने भनेको एमालेलाई हो। साउदले नेपालको संविधानमा उल्लेख गरिएको निर्वाचन पद्धति पनि गठबन्धन संस्कृतिमा आधारित रहेको जिकिर गर्दै गठबन्धनमै जानु उपयुक्त हुने धारणा राखे। केन्द्रमा पनि हाम्रो गठबन्धन नै छ। पहिले पनि हामीले सरकारमा रहेर निर्वाचन गर्दा एमाले पहिलो पार्टीका रुपमा आएको परिस्थिति थियो। अहिले पनि वामपन्थी ध्रुवीकरणलाई निष्तेज गर्नुपर्ने छ। त्यसकारण गठबन्धनमै जानु उपयुक्त हुन्छ, उनले भने। साउदले अधिकतम पार्टीबीच साझेदारी गरेर अगाडि बढ्ने सुविधा कांग्रेसलाई प्राप्त भएको र यो सुविधाको प्रयोग गरेर अगाडि बढ्नुपर्ने धारणा राखे। उनले निर्वाचन समयमा सम्पन्न गर्नुपर्नेमा जोड दिँदै उपयुक्त मान्छेलाई उम्मेदवार छनोट गर्ने र लोकप्रियतालाई मुख्य आधार बनाउनेमा जोड दिएको बताए। अर्का केन्द्रीय सदस्य रंगमती शाहीले गठबन्धनलाई धोका दिनुहुँदैन, मिलेर जानुपर्छ भन्ने धारणा राखेको बताइन्। उनीहरुले सहयोग गरे। आश गरेका छन्। अहिले उनीहरुलाई अलपत्र पार्नुहुँदैन, उनले भनिन्। शाहीले नागरिकता विधेयक चुनावअघि अगाडि अध्यादेशमार्फत् भए पनि ल्याउनुपर्ने माग गरिन्। अरु सदस्यहरुले पनि आवश्यकताअनुसार गठबन्धन गर्नुपर्ने र तालमेलको अधिकार स्थानीय तहलाई दिनुपर्ने धारणा राखेको उनले जानकारी दिइन्। आइतबार साउद र शाहीसहित ५४ जना केन्द्रीय सदस्यले धारणा राखेका थिए। सभापति शेरबहादुर देउवा भने केही बोलेनन्। शुक्रबारको बैठकमा भने चुनावी गठबन्धनको विपक्षमा धारणा राख्ने नेताहरुले तालमेल गर्दा कंग्रेस आईकै हालत हुनेसम्मको कुरा बोलेपछि देउवा आक्रोशित बनेका थिए। चुनाव पनि हार्ने र गठबन्धनको पनि विरोध गर्ने भन्दै जितेर देखाउन चुनौती दिएका थिए। शनिबार पनि एक कार्यक्रममा देउवाले कम्युनिस्ट फुटिहाले जितिहाल्छौं भन्ने भ्रम नपाल्न आग्रह गरेका थिए। एमाले अझै बलियो रहेको भन्दै कांग्रेसले गठबन्धन नगर्ने हो भने प्रचण्ड एमालेसँग मिल्ने सम्भावना कायमै रहेको बताएका थिए। उनले एमाले र माओवादी मिल्न दिउ भन्ने हो भनेर मञ्चमै बसेका नेता शेखर कोइरालालाई प्रश्न गरेका थिए। जवाफमा कोइरालाले मिल्छन् भन्ने चिन्ता आफूहरुलाई भएको बताएका थिए। देउवाले गठबन्धन नगर्दा एमालेमाओवादी फेरि मिल्न सक्ने कांग्रेस फेरि हार्ने कुरा बुझाएपछि पहिलो दिन तालेमलको विपक्षमा तातेको केन्द्रीय समिति दोस्रो दिन आइतबार भने गठबन्धनको पक्षमा लचक देखियो। केन्द्रीय समितिको बैठक सोमबार पनि ११:३० बजे केन्द्रीय कार्यालय सानेपामा निरन्तर जारी रहने मुख्यसचिव कृष्णप्रसाद पौडेलले जानकारी दिए। भोलिको बैठकले चुनावी तालमेल, मोडालिटीबारे टुंगो लगाउने छ।"
देशको आर्थिक समृद्धिमा हातेमालो गर्न प्रधानमन्त्रीको आह्वान,"काठमाडौं: प्रधानमन्त्री शेरबहादुर देउवाले पुँजी परिचालन गरेर देशको आर्थिक समृद्धिमा हातेमालो गर्न आग्रह गरेका छन्। नेपालको आर्थिक विकासमा गैरआवासीय नेपालीको भूमिका महत्वपूर्ण रहेको बताए। नेपाललाई समस्या परेका बेला सहयोग गरेको खुसी व्यक्त गरे। भाषा, संस्कृति प्रचार गर्न गैरआवासीय नेपालीहरुले सेतुकोरुपमा काम गरेको बताए। विश्वमा नेपालको पहिचान र गरिमा बढाउन महत्वपूर्ण भूमिका खेलेको उनले बताए। ज्ञान, सीप र पुँजी स्वदेश भित्र्याएर देशको संमृद्धिमा जोडिन उनले आग्रह गरे। राष्ट्रिय विकासको क्षेत्रमा उपयोग गर्न उनले आग्रह गरे। त्यसका लागि नीतिगत तथा कानुनी सुधार गरिने छ, उनले भने। मुलुकको रुपान्तरण र दीगो विकासका लागि गैरआवासीय नेपालीहरुले सहयोग गर्न आग्रह गरे। विश्वमा छरिएका नेपालीहरुको ज्ञान एकीकृत गरी मुलुकको विकासमा लगाइने उनले बताए। गैरआवासीय नेपालीप्रति सरकार संवेदनशील छ उनले भने,सम्पत्ति सुरक्षा गर्नेदेखि उनीहरुलाई नागरिकता प्रदान गर्न सरकार क्रियाशील छ। पर्यटनमन्त्री पूर्णबहादुर खड्काले एकताका साथ काम गर्न आग्रह गरे। आर्थिक विकासमा गैरआवासीयहरुको महत्वपूर्ण भूमिका हुने भएको उनले बताए। नेपाल उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले पर्यटनको प्रवद्र्धन गर्न भिसामा सहजता ल्याउन जोड दिए। कतिपय परियोजनामा एनआरएनएसँग मिलेर काम गरेको भन्दै उनले लगानीको खाँचो रहेको बताए। अहिलेको आवश्यकता लगानी, रोजगारी सिर्जना नै भएको छ उनले भने । लगानीको वातावरण बन्दै गएको उनको भनाइ छ। सिकेको सीप र सञ्चित पूँजी ल्याउनुहोस्, संसारमा जहाँ बसेपनि नेपालमै फर्किनुहोस्, उनले भने। गैरआवासीय नेपाली संघका संस्थापक अध्यक्ष उपेन्द्र महतोले राष्ट्रलाई संमृद्ध बनाउन कहिल्यै पछि नपर्ने बताए। बाधा, अवरोध आएपनि सधैँ एक भएर अघि बढ्ने उनले बताए। लगानी गर्दा मात्रै रोजगारीको सिर्जना हुने भएकाले त्यसतर्फ लाग्ने उनले प्रतिवद्धता जनाए। नेपाली कांग्रेसका महामन्त्री गगन थापाले एनआरएनएले थालेको १० को परियोजना छिट्टै सञ्चालनमा आउने बताए। विदेशमा बस्ने नेपालीलाई ५ करोडको व्यवस्थालाई १ करोडमा झार्न खोजिएको बताए। च्यारिटीमा एकदुई लाख हाल्न पाउँछ भने व्यापार व्यवसायमा पनि किन हाल्न नपाउने?, उनले प्रश्न गरे। नेकपा एमालेका उपाध्यक्ष सुरेन्द्र पाण्डेले डेटा माइनिङ गर्न लगानीको प्रशस्त संभावना रहेको बताए। सीप र ज्ञान आर्जन गरेर यसतर्फ लाग्न उनले आग्रह गरे। नारायाणीमा समुन्द्र बनाउन सकिने उनले विश्वास व्यक्त गरे। संघका पूर्व अध्यक्ष जीवा लामिछानेले विसंगति बिर्सेर उद्देश्य पूरा गर्न बाँकी रहेका काम गर्न जोड दिए।"
तस्करको लस्कर,"देशले रोक लगाएको कुनै पनि वस्तुको आयातनिर्यात तस्करी हो। रोक नलागेकै वस्तु गैरकानुनी तवरले आयातनिर्यात गर्नु पनि तस्करी हो। कानुनी उन्मुक्ति लिएर गरिने आयातनिर्यात तस्करी हो। तर, नेपालमा तस्करी हुने वस्तु नुनदेखि सुनसम्म छ। भन्सार छलेर नुन ल्याउनु पनि तस्करी हो। सुनको तस्करी त नेपालमा निकै ठूलो मात्रामा भइरहेको पछिल्ला वर्ष किलोका किलो समातिएको परिमाणले प्रष्ट गर्छ। वन्यजन्तुका रक्तचन्दन, हाडखोर, अखेटोपहार, गैंडाको खाग, सुपारीलगायत वस्तु नेपालबाट तस्करी हुने वस्तुको सूचीमा छन्। नेपाल प्रहरीले तस्करी भएर आएका वा जान लागेका वस्तु बरामद गरेर बुझाएको राजस्वको मात्रा बर्सेनि ३ देखि ४ अर्ब रुपैयाँसम्म हुने गरेको छ। यो तथ्यांकले नै देखाउँछ कि तस्करको लस्कर कति हुन्छ भनेर। अझ नसमातिएको परिमाण कति होला कति। तस्करीको सूचीमा पछिल्लोपटक खुलासा भएको छ घरपालुवा हात्ती। हो, नेपालबाट घरपालुवा हात्तीको भारतमा तस्करी हुने गरेको खुलेको छ। पर्सा जिल्लाको गाउँबाट दुईवटा घरपालुवा हात्तीसहित माउते र तस्करीमा संलग्न व्यक्तिलाई शनिबार नेपाल प्रहरीले पक्राउ गरेसँगै यस्तो रहस्य खुलेको छ। भारतीय राज्यहरूमा लगेर हात्ती बिक्री गर्ने धन्दा चल्दै आएको प्रहरीलाई सूचना त थियो। तर, प्रमाणसमेत भेटेको थिएन। यसपटक तस्करीमा संलग्नलाई उसले समात्न सकेको छ। अब यसको तस्करीको जालो पत्तो लगाउने दायित्व प्रहरीको काँधमा आएको छ। वन्यजन्तु हात्तीलाई घरपालुवा बनाउने अनुमति नेपालको कानुनले दिएको छ। तर महत्त्वपूर्ण यो वन्यजन्तु विदेश पुर्याउने धन्दा गर्नचाहिँ पाइने कुरा होइन। उमेर अनुसार एउटा हात्ती १ देखि ३ करोड रुपैयाँसम्ममा बिक्री हुने हुँदा तस्करीको आँखा हात्तीमा लागेका हुन्। तस्करले नेपाल भारतको खुला सीमाको फाइदा उठाएको देखिन्छ। त्यसो त खुला सीमाको फाइदा अरू थुप्रै तस्करीमा दुरुपयोग हुँदै आएको छ। यसमा नेपाल भारत दुवैले संवेदनशील भएर सीमा सुरक्षालाई कडाइ गर्नुपर्छ। खुला सीमाको फाइदा उठाउनेहरू तस्कर मात्रै छैनन्, अपराधीहरू पनि छन्। जसले दुवै राष्ट्रलाई अनेक नोक्सान पुर्याइरहेको छ। खुला सीमाबाहेकै पनि नेपालमा भन्सारकै बाटो हुँदै थुप्रै मालवस्तु तस्करी हुन्छ। वास्तविक मूल्यभन्दा कम मूल्यांकन गरिनु पनि छली धन्दा नै हो। तस्करी हो। किनभने त्यस्तोमा आर्थिक दायित्वबाट उन्मुक्ति लिइन्छ। जुन अवैध हो। अन्तर्राष्ट्रिय विमानस्थलको बाटो भएर किलोका किलो सुन तस्करी हुँदै आइरहेको छ। खासमा त्यस्तो तस्करी रोक्ने निकाय भन्सार र राजस्वसँग सम्बन्धित कार्यालयको हो। तिनको फितलो जाँचकै कारण तस्करहरूको मनोबल उचो छ। मलद्वारमा हालेरसम्म सुनको अवैध आयात गर्ने हिम्मत गर्ने गरेका उदाहरण बग्रेल्ती छन्। खुंखार अपराधी चाल्र्स शोभराजले कुनै बेला नेपालको एयरपोर्टको फितलो जाँचलाई व्यंग्य गर्दै भनेका थिए म यहाँबाट हात्ती पनि छिराउन सक्छु। घटनाक्रमहरूले उनको भनेको प्रमाणित नै जस्तो भइरहेको छ। करोडौं करोडका सुनलगायत मालताल तस्करी हुँदै आउने भनेको प्रतीकात्मक रूपमा हात्ती छिराउनु जस्तै त हो। भन्सारको जाँचलाई कडाभन्दा कडा बनाउनु, खुला सीमामा सीमा सुरक्षा बलको सघन उपस्थिति र निगरानी बढाउनु नै सुनदेखि सुपारी हुँदै हात्तीसम्मको तस्करी रोक्ने उपाय हो। खागका लागि गैंडा नै मार्नेसम्मका क्रुर अपराध केही वर्षयता कम हुनुको कारण अपराधीमाथि सजाय हुनु थियो। गैंडा सुरक्षामा ध्यान बढाउनु, समुदायलाई सचेत बनाउनु थियो। हात्ती र अरू वस्तु वा वन्यजन्तुको हकमा पनि त्यसरी नै नागरिकस्तरबाटै सचेतना वृद्धि गर्नुपर्छ। यसरी राज्यका निकाय पूर्णतः कर्तव्यमा बफादार भए कुनै पनि तस्करी रोक्न सम्भव छ। नेपालका हात्ती भारतमा तस्करी, एउटैको तीन करोडसम्म मूल्य हात्ती पनि तस्करी"
बेगंलोरले पन्जाबलाई दियो २०६ रनको लक्ष्य,काठमाडौं : इन्डियन प्रिमियर लिग (आईपिएल)मा रोयल चेलेन्जर्स बेगंलोरले पन्जाब किंग्सलाई २०६ रनको लक्ष्य दिएको छ। बेगंलोरका लागि कप्तान फाप डुप्लेसीले ८८ रन जोडेका छन्। त्यस्तै विराट कोहलीले ४१ रन जोडेका छन्। टस हारेर ब्याटिङको निम्तो पाएको बेगंलोरले निर्धारीत २० ओभरमा २ विकेट गुमाउँदै २०५ रन जोडेको छ।
ऐतिहासिक पीरबाबा मजारको जीर्णोद्धार गरियो,"बर्दिबास: महोत्तरीको मटिहानी७ स्थित लक्ष्मीनारायण सागरको डिलमा रहेको साढे पाँच सय वर्ष पुरानो पीरबाबा मजारको जीर्णोद्धार तथा सौन्दर्यकरण गरिएको छ। मटिहानी नगरपालिकाले २४ लाखको लागतमा मजार निर्माण गरि घेराबेरा गरिएको हो। सुफी सन्त पिर बाबाको मजार हिन्दू र मुस्लिमको आस्थाको केन्द्र रहेको रहेको मटिहानीका मेयर हरिप्रसाद मण्डलले बताए। प्रसिद्ध एवं पौराणिक ऐतिहासिक रहेको पिरबाबाको मजारलाई दर्शनीय बनाउन पालिका करीबद्ध छ, उनले भने। स्थानीय सरकार आएपछि लगातारको प्रयासमा ऐतिहासिक धार्मिक स्थलको संरक्षण, सम्बद्र्धन र विकासमा टेवा पुगेको मटिहानी नगरपालिका वडा नम्बर ६ का वडा सदस्य नूर मोहम्मद राईनले बताए। आइतबार एक समारोह बीच निर्माण संरचनाको मटिहानीका मेयर मण्डलले उद्घाटन गरेका थिए। पीरबाबा मटिहानीको पहिलो नागरिक हो, गुरुकूल संस्कृत माध्यमिक विद्यालय मटिहानीका प्रधानाध्यपक ईश्वरी पौडेलले भने, त्यसपछि रामानन्द सम्प्रदायका सिद्ध सन्त रामदास मटिहानी आएका थिए। त्रेतायुगमा राम र सीताको विवाह हुँदा मटिहानीबाट मटकोरका लागि माटो खनेर लगिएको संस्कृति विद् ध्रुव रायले बताए। उनका अनुसार मटिहानी यो किम्बदन्तिसहित हिन्दू धर्मका मठ, पाठशाला, अनि मुस्लिम धर्मगुरू पिर बाबाको मजारले गौरवपूर्ण ईतिहास बोकेको छ। पिर बाबाको मजारको यस्तो मजार हो जसले नेपाल र भारतका हिन्दूमुस्लिमलाई धार्मिक सहिष्णुताको मालोमा उन्छ, उनले भने। ईद, बकरिद, मोहर्रम लगायतका पर्वसँगै सोम र शुक्रबार भक्तजनको यहाँ ठूलो भिड लाग्छ। कोही भाकल गर्न पुग्छन् त कोही मनोकामना पुरा भएपछि खुसी बाँड्न। मनोकामना पूर्तिका लागि पीर बाबालाई पुकार्न मुस्लिम मात्रै होइन हिन्दू धर्मावलम्बीहरू पनि यो मजार पुग्छन्, मजारका मोलवी ६० वर्षीय मोहम्मद हसनले भने। उनका अनुसार जसले नोकरी पाइरहेका हुँदैनन्, सन्तान भइरहेको हुँदैन। घर परिवारमा समस्या आउँछ, कतैबाट स्वास्थ्य लाभ हुँदैन अनि यहाँ दुवा माग्न आउँछन्। मनोकामना पुरा भएपछि मजारमा चादर, खसी, लड्डु, कुखुरा चढाउँछन्। साढे पाँच सय वर्ष पुरो मटिहानीकै लक्ष्मीनारायण मठ मा पनि मुस्लिमहरूपनि आशिर्वाद थाप्न जान्छन्। मुस्लिमको ईस्लामिक क्यालेन्डर अनुसार हिजरी सम्वत्को पहिलो महिना मुहर्रममा मुस्लिम समुदायले ताजिया (दाहा) लिएर लक्ष्मीनारायण मठमा आउने प्रचन रहेको मठाधीश जगन्ननाथ दासले बताए।"
निर्वाचन आयोगले किन राख्यो मनोनयन दर्ताको समय दुई दिन?,"काठमाडौं: बैशाख ३० गते तोकिएको स्थानीय तह निर्वाचनका लागि निर्वाचन आयोगले बैशाख ११ र १२ गते उम्मेदवारी दर्ता गर्न समय दिएको छ। यसअघिका निर्वाचनमा मनोनयन दर्ताका लागि एक दिनको समय आयोगले दिनथ्यो। दुई दिनको समय आयोगले दिएकोप्रति नेकपा एमालेका अध्यक्ष केपी ओलीले कडा टिप्पणी गरेका छन्। उनले पार्टीको बैठकमा निर्वाचन आयोगसँगै पाँच दलीय गठबन्धनले सेटिङ गरेको आरोप लगाए। पाँच दलको खटपट मिलाउने जिम्मा निर्वाचन आयोगको हो?, उनले यसअघि इलामको एक सभामा भनेका थिए। गठबन्धनसँग आयोगको सेटिङ रहेको र उनीहरुको इशारामा आयोगले काम गरिरहेको उनको भनाइ थियो। स्थानीय तहको निर्वाचनका सन्दर्भमा आयोगले लिएका निर्णयप्रति अध्यक्ष ओलीले यसअघि हरियो रंगको मतपत्र राखेको प्रति टिप्पणी गरेका थिए। स्थानीय तहको चुनावलाई व्यवस्थित बनाउन उम्मेदवारीको समय दुई दिएको आयोगका प्रवक्ता शालिग्राम शर्मा पौडेलले बताए। स्थानीय तहको निर्वाचनमा धेरै वडा, धेरै दल र धेरै उमेदवार भएकाले मनोयन दर्ता गराउन दुई दिनको समय दिइएको हो, उनले अन्नपूर्णसँग भने, काठमाडौं महानगरपालिका भित्र ३२ वटा वडा छन्। एउटा वडामा पाँच जना उम्मेदवार छनौट गर्नुपर्छ। ७९ वटा दलले निर्वाचनमा भाग लिँदै छन्। कति उम्मेदवारले उम्मेदवारी दिनुहोला, स्वतन्त्रले पनि उम्मेदवारी दिन्छन्। कर्मचारी कति खटिनुपर्ने होला, कति भिड होला? तपाईं आफैँ बुझनुस्। उमेदवारी छनोट गर्न, उम्मेदवारी दर्ता गराउन र निर्वाचन आयोगका कर्मचारीलाई काम गर्न सहज होस् भने पहिलेको भन्दा उम्मेदवारी दिने समय बढाएका भन्दै उनले थपे, यसमा अन्यथा अरु सोच्नु पर्ने कही छैन। निर्वाचन तालिकामा विवाद गर्न आवश्यक नरहेको गठबन्ध दलका एक घटक नेकपा माओवादी केन्द्रका नेता लिलामणि पोखरेलले बताए। उनले निर्वाचन आयोगले उम्मेदवारी दर्ता गर्न दुई दिन समय दिदाँ के बिग्रियो ? भन्दै प्रश्न गरेका थिए। निर्वाचन आयोगका एक पूर्व प्रमुख आयुक्तले आयोगको काम कारबाहीलाई राजनीतिक चश्समाले हेर्न नहुने बताए। राजनितिक दृष्टिकोणबाट आयोगको कामलाई हेर्दा विवाद आइरहेको छ,उनले भने। दलहरुले उठाएको सआँलप्रति निर्वाचन आयोग गम्भीर हुनुपर्ने लेखक चन्द्रकिशोरले बताए। हालै निर्वाचन चिह्न प्रदानको विषय विवादमा पर्यो। राष्ट्रिय मान्यता प्राप्त दललाई मात्रै उसको पार्टीले रोजेको चुनाव चिह्न दिने निर्णय विवादमा पर्यो। पछि निर्णय सच्चाएर सबैल दललाई पार्टीकै चुनाव चिह्न दिइयो। विगतका निवार्चनमा आयोगले लिएको पनि निर्णय विवादित बनेको उनले बताए।"
आइपीएल : पन्जाब टस जितेर बलिङमा,काठमाडौं : इन्डियन प्रिमियर लिग (आइपीएल)मा रोयल चेलेन्जर्स बेगंलोर र पन्जाब किंग्सबीच खेल हुँदैछ। अहिले हुने खेलमा पन्जाबले टस जितेर बलिङ रोजेको छ। बेंगलोरको कप्तानका रुपमा फाप डुप्लेसी रहेका छन् भने पन्जाबका कप्तान मयंक अग्रावाल रहेका छन् यसअघि भएको मुम्बई इन्डियन्स र दिल्ली क्यापिटल्सको खेलमा दिल्लीले १० बल बाँकि छदै ४ विकेटले खेल जितेको हो।
सशस्त्रले खोस्यो भारतीय स्काभेटरको चाबी,"दार्चुला: दार्चुलाको महाकाली नदीमा तटबन्ध निर्माणमा प्रयोग गरिएको भारतीय स्काभेटरको चाबी सशस्त्र प्रहरीले खोसेको छ। अनुमति बिना नेपालतर्फ आएपछि चाबी खोसेको पत्रकार भोजराज जोशीले बताए। नेपालसँग समन्वय नगरी दार्चुलातर्फ भारतीय स्काभेटर आएपछि सशस्त्र प्रहरीले चाबी खोसेको हो। प्रमुख जिल्ला अधिकारी दीर्घराज उपाध्यायले समन्वय बिना नेपाल ल्याएकाले चाबी थुतेको बताए। 'हामीसँग समन्वय नगरेर दार्चुलातर्फ भारतीय स्काभेटर आएको थियो। त्यसैले हामीले चाबी थुतेका हौं,' उनले भने। उनले नेपालतर्फको बाटो प्रयोग गर्न लिखितरुपमा जानकारी लिनुपर्ने बताए। भारतले महाकाली नदीको बहाब नेपालतर्फ फर्काउने गरी तटबन्ध निर्माण गरेपछि लामो समयदेखि विवाद हुँदै आएको छ। भारतीय पक्षले हामीसँग समन्वय नगरेर महाकालीमा जथाभाबीरुपमा तटबन्ध निर्माण गरिरहेको छ। चाबी सशस्त्र प्रहरीले थुते पनि भारतीय स्काभेटर चालकले अर्को चाबी प्रयोग गरेर फिर्ता लगेका छन्, उनले थपे। एक साताअघि भारतीय पक्ष र नेपालको तर्फबाट प्रमुख जिल्ला अधिकारीबीच महाकालीमा तटबन्ध कसरी निर्माण गर्ने सम्बन्धमा कुरा भए पनि कार्यान्वयन हुन सकेको छैन।"
"पर्यटकीय आगमनले गुल्जार बन्दै मुस्ताङ, एकैदिन १५ हवाई उडान","जोमसोम : कोरोना कहरले थलिएको मुस्ताङको पर्यटनक्षेत्रले विस्तारै गति लिन थालेको छ ।कोरोना भाइरस न्यूनिकरण हुँदै गइरहेको र हिउँदयाम सकिएर गर्मीयाम सुरु भएसँगै मुस्ताङमा पर्यटक आगमन वृद्धि हुन थालेको हो । वषन्तऋतुको आगमनसँगै मुस्ताङमा पर्यटकीय चहलपहल बढ्न थालेको हो । यो समय मुस्ताङ घुम्ने अनुकूल मौसम भएकाले सडकमार्ग तथा हवाई मार्गमार्फत पर्यटक मुस्ताङ आउन थालेका हुन् ।कोरोनाको पहिलो र दोस्रो भेरियन्टको बीचमा मुस्ताङको पर्यटनले विस्तारै लयमा आइरहेको बेला तेस्रो भेरियन्टको प्रभावले पुनः पर्यटकीय गतिविधि ठप्पै बनेको थियो । अहिले बर्खायाम सुरु भइसकेकाले पर्यटक मुस्ताङ आउन थालेको जोमसोमका पर्यटन व्यवसायीहरु बताउँछन् । कोरोनाले ठप्प भएको पोखराजोमसोम हवाई सेवा गत फागुन १७ गतेदेखि सञ्चालनमा आएको थियो ।सुरुवाती चरणमा एकाध उडान मात्रै भर्दै आइरहेका निजी एयरलाइन्स कम्पनीले पर्यटक ओसार्न भ्याईनभ्याई भएको छ । पोखराजोमसोम नियमित हवाई उडानसँगै शनिबार १५ वटा उडान भएको जोमसोमस्थित तारा एयरलाइन्सका जोमसोमस्थित प्रतिनिधि सुजन लालचनले जानकारी दिए । उनका अनुसार शनिबार तारा एयरले ५ उडान र सुमित एयरको दुईवटा जहाजले १० वटा उडान भरेको हो। हवाई मार्ग तथा सडक मार्गबाट आएका स्वदेशी तथा विदेशी पर्यटकको उपस्थितीले मुस्ताङका होटलहरुमा पर्यटकीय चहलपहल बढेको होटल ताजका प्रोपाईटर योगेश शेरचनले जानकारी दिए । यस्तै, शुक्रबार मात्रै ताराले ५ उडान र सुमित एयरले ४ उडान भरेकोमा एकैदिन ९ उडान भएको उनले जानकारी दिए । आइतबार हवाई सेवामार्फत भारतीय तथा तेस्रो मुलुकका गरी करिब ३ सय बढी विदेशी पर्यटक मुस्ताङ भित्रिएको तारा एयरका मुस्ताङ प्रतिनिधि लालचनको भनाइ छ । उनले कोरोना प्रभाव साम्य हुँदै गइरहेकाले पोखराजोमसोम उडान थप वृद्धि हुनसक्ने अनुमान गरे । यस्तै,म्याग्दीको बेनी हुँदै सडकमार्गबाट मुस्ताङ आउने पर्यटकको समेत उक्तिकै घुइँचो बढेको छ ।फागुनको दोस्रो सातादेखि यता मुस्ताङमा पर्यटक आगमन बढ्न थालेको घाँसा प्रहरी चौकीका ईञ्चार्ज प्रहरी सहायक निरीक्षक मनबहादुर कार्कीले जानकारी दिए । पछिल्लो समय मुस्ताङमा दैनिक ३ हजारदेखि ५ हजारको संख्यामा आन्तरिक पर्यटक सडकमार्गबाट आएको उनले उल्लेख गरे । उनका अनुसार सडकमार्गबाट यतिबेला दैनिक बस ६०,जीप १सय ५०,मोटरसाईकल १ सय ५०र अन्य सवारी ५० वटा भित्रिने गरेका छन् । अनुकुल मौसमसंगै मुस्ताङमा पर्यटकीय गतिविधि चलाएमान भएपछि यहाँ पर्यटन व्यवसायी उत्साहित भएको पाइएको छ । हवाई मार्ग तथा सडक मार्गबाट आएका स्वदेशी तथा विदेशी पर्यटकको उपस्थितीले मुस्ताङका होटलहरुमा पर्यटकीय चहलपहल बढेको होटल ताजका प्रोपाईटर योगेश शेरचनले जानकारी दिए । पर्यटकीय गतिविधि बढेसंगै जोमसोम,मार्फा,कागबेनी र मुक्तिनाथको होटलहरु भरिभराउ हुने गरेको उनले बताए ।सडक मार्गबाट आएका तथा मोटरसाइकलमा सवारी कतिपय आन्तरिक पर्यटक कोरलानाकासम्म पुग्ने गरेका छन् । कोरोलानाका हेर्न तथा लोमान्थाङ बजार घुम्न नेपाली पर्यटकको अहिले बाक्लो उपस्थित रहेको लोमान्थाङका स्थानीय टसी गुरुङले जानकारी दिए । तिब्बतीयन कलात्मक भौतिक संरचना,गुम्बा,छार्तेन र यहाँको हिमाली जीवनशैलीले सांस्कृतिक धरोहरलाई थप उचाईमा पुर् याएको छ । राष्ट्रिय गौरवको जोमसोमकोरला सडकको यात्रा सहज भएपछि नेपाली पर्यटक सवारी लिएर उपल्लो मुस्ताङ जाने गरेको उनले बताए । भारतीय नाकाबन्दीपछि मुस्ताङको कोरलानाका निकै चर्चामा छ । कोरलानाकाको दशगजाक्षेत्रमा पुगेर नेपाली पर्यटकले फोटो खिच्ने र त्यहाँको प्राकृतिक भौगोलिक सुन्दरता नियाल्ने गर्छन् । यस्तै ,धार्मिक तथा सांस्कृतिक रुपले उपल्लो मुस्ताङको लोमान्थाङ प्रसिद्ध पर्यटकीय गन्तव्य मानिन्छ । पर्खालले घेरिएको माटोको सहर लोमान्थाङमा मुस्ताङी राजाको ऐतिहासिक दरबार छ । तिब्बतीयन कलात्मक भौतिक संरचना,गुम्बा,छार्तेन र यहाँको हिमाली जीवनशैलीले सांस्कृतिक धरोहरलाई थप उचाईमा पुर् याएको छ । नेपाली पर्यटक उपल्लो मुस्ताङ सहजै पुग्न सक्ने भएपनि विदेशी पर्यटकलाई यहाँ पुग्न अध्यागमन विभागमा ५ सय डलर रोयल्टी बुझाउनु पर्ने हुन्छ ।"
ग्रिनेडसहित दुईजना पक्राउ,"ताप्लेजुङ : फुङ्लिङ नगरपालिका३ मेदिवुङमा विष्पोटक पदार्थ (ह्याण्ड ग्रिनेड)सहित दुइजनालाई ताप्लेजुङ प्रहरीले नियन्त्रणमा लिएको छ। आईतबार दिउँसो बम (ह्याण्ड ग्रिनेड) देखाएर स्थानीयलाई धम्काउँदै हिँड्ने दुईजनालाई पक्राउ गरिएको प्रहरी निरिक्षक राकेश यादवले जानकारी दिए। पक्राउ पर्नेमा फुङ्लिङ नगरपालिका३ का चन्द्र मादेन र मिक्वाखोला गाउँपालिका४ का सञ्जय लिम्बू रहेकाछन्। उनीहरुले सडक निर्माण गरिरहेका कामदार र ठेकेदारलाई बम पड्काएर उडाईदिने धम्की दिएको ठेकेदार प्रकाश लिम्बूले जानकारी दिए। पक्राउ परेका दुबैजना सोहि निर्माण कम्पनीमा कार्यरत थिए। बम देखाएर धम्की दिएको ठेकेदारले जानकारी गराएपछि नेपाली सेनाका सेनानी उमेश श्रेष्ठ, ससस्त्र प्रहरीका प्रहरी उपरिक्षक रोशन बुढाथोकी र जिल्ला प्रहरी कार्यालय ताप्लेजुङका प्रहरी निरिक्षक राकेश यादवको टोली पुगेको थियो। बरामद गरिएको बम ह्याण्ड ग्रिनेड भएको र हाललाई खतरामुक्त रहेको प्रहरी निरिक्षक यादवले बताए। सो बमलाई अदालतबाट स्विकृती लिएर डिस्पोज गरिने उनले जानकारी दिए। यस विषयमा थप अनुसन्धान सुरु गरिएको प्रहरीको भनाई छ।"
स्रोत नखुलेको ५५ लाखसहित दुईजना पक्राउ,ढल्केवर(धनुषा) : महोत्तरीबाट प्रहरीले स्रोत नखुलेको ५५ लाखसहित दुईजना पक्राउ गरेको छ। पक्राउ पर्नेमा औरही नगरपालिका२ बस्ने अन्दाजी २० वर्षीय धीरजकुमार यादव र सोही ठाउँका रमेशकुमार सहनी रहेको प्रहरीले जनाएको छ । जलेश्वररामगोपालपुरबर्दिबास सडकखण्ड अन्तर्गत औरही नगरपालिका१ स्थित मोटरसाइकलमा सवार रहेका यादव र सहनीको साथबाट उक्त रकम फेला परेको जिल्ला प्रहरी कार्यालय महोत्तरीका प्रहरी प्रवक्ता प्रहरी नायब उपरीक्षक प्रकाश विष्टले जानकारी दिए । उक्त रकमको स्रोत खुलाउन नसकेपछि प्रहरीले उनीहरुलाई नियन्त्रणमा लिइ जलेश्वर भन्सार कार्यालयमा बुझाएको छ । पक्राउ परेका यादव र सहनी उक्त पैसा कहाँबाट र कुन प्रयोजनका लागि ल्याएको भनेर नखुलाएकाले थप अनुसन्धान समेत भइरहेको प्रहरी उपरीक्षक विष्टले बताए ।
शाओमी १२ प्रोका लागि प्रिबुकिङ खुल्ला,"काठमाडौं : ग्लोबल टेक्नोलोजी लिडर शाओमीले आफ्नो फ्ल्यागसिप सिरिज शाओमी १२ सिरिज मध्ये शाओमी १२ प्रोको प्रि बुकिङ खुल्ला गरेको छ। प्रि बुकिङ ११ चैत्रदेखि १५ चैत्रसम्म खुल्ला हुनेछ। प्रिअर्डरमा यो फोन विशेष अफरसहित उपलब्ध छ। उपभोक्ताहरुले यो फोन किन्दा ५ हजार रुपैयाँको क्यासब्याक तुरुन्तै पाउनुको साथै मी नेकब्यन्दा ब्लुथूठ इयरफोन प्रो अथवा मी पोर्टेबल ब्लुटुथ स्पिकर सित्तैमा पाउन सक्नेछन्। शाओमी १२ प्रो बैजनी र नीलो रङमा १२ जीबी प्लस २५६ जीबीमा १ लाख १४ हजार ९९९ रुपैयाँमा उपलब्ध छ। कम्पनीका अनुसार यो फोनमा २०२२ को फ्ल्यागसिप डिभाइसमा हुनुपर्ने सबै नवीनतम र उत्कृष्ट विशेषताहरू छन्। यसमा केही त्यस्ता विशेषताहरु छन् जसले यसलाई असली फ्ल्यागसिप फोन बनाएको छ। त्यस्तै विशेषता मध्ये एउटा, यसको सबैभन्दा छिटो चार्ज हुने हो। नेपालमा शाओमी १२ प्रो मात्र त्यस्तो फोन हो जसमा १२० वाटको फास्ट चार्जिङ छ जसले १८ मिनेटमै फुल चार्ज गर्छ। शाओमी १२ प्रोमा एचडीआर१०प्लस र डल्बी भिजनवाला ६७३ इन्चको एमोलेड एलटिपिओ डिस्प्ले रहेको छ। यो १२जीबीप्लस२५६जीबीको स्टोरेजमा उपलब्ध छ। ८ जेन१ स्न्यापड्रयागन प्रोसेसर भएको यो फोनमा ५० एमपीको मेन क्यामेरा र ५० एमपी टेलिफोटोप्लस ५० एमपी वाइड एंगलको सेकेन्डरी क्यामेरा सहित ट्रिपल रियर क्यामेरा सेटअप रहेको छ। यो स्मार्टफोनको अर्को गज्जबको विशेषता भनेको यसको साइबर फोकस ट्र्याकिङ प्रणाली हो जसले मुभिङ अब्जेक्ट्स (जस्तै गुडिरहेको गाडी) आदिको फोटो खिच्न सजिलो हुन्छ। शाओमी १२ प्रो नजिकैको मी स्टोर र रिटेल स्टोरहरुमा प्रि बुकिङको लागि खुल्ला छ र मार्च ३० देखि बिक्री सुरु हुनेछ।"
"निर्वाचन आयोगले सत्ता गठबन्धनसँग 'सेटिङ' गर्यो, मनोनयन दर्ता पनि दुई दिन छुट्यायो : ओली","काठमाडौं: नेकपा एमालेका अध्यक्ष केपी शर्मा ओलीले निर्वाचन आयोगले सत्ता गठबन्धनसँग सेटिङ गरेको आरोप लगाएका छन्। पार्टीको स्थायी कमिटी बैठकमा बोल्दै उनले निर्वाचन आयोगको साँठगाँठप्रति आपत्ति जनाए। 'निर्वाचन आयोग त स्वतन्त्र हुनुपर्ने हो। कुनै पनि निर्णय गर्दा सबै दलहरुसँग परामर्श लिनुपर्ने हो। तर परामर्श बिनै मतपत्रको रंग परिवर्तन गर्नु पक्कै पनि सेटिङयुक्त साँठगाँठ भएको बुझ्नुपर्छ,' बैठकमा सम्बोधन गर्दै उनले भने। उनले निर्वाचन आयोगले विगतमा पनि एमाले पार्टीलाई दुःख दिएको आरोप लगाए। 'निर्वाचन आयोगबाट विगतदेखि नै हामी पीडित छौं। जसो गरे पनि निर्वाचन आयोगले हाम्रो विपक्षमा फैसला गरिदिने विगतदेखिको चाल हो। राष्ट्रिय सभा निर्वाचनमा पनि हामीले त्यो कुरा भोगेका छौं,' उनले भने। उनले हल्का कुरामा सबै पार्टीसँग परामर्श गर्ने निर्वाचन आयोगले मतपत्रको रंग नै परिवर्तन गर्ने कुरामा परामर्श नगरेको भन्दै आपत्ति जनाए। 'चुनाव हुनुअघि नै निर्वाचन आयोगका कर्मचारीहरुले यो व्यवहार गरिरहेका छन्। निर्वाचनका बेला झन् के हुने हो भन्न सकिन्न,' उनले भने। निर्वाचन आयोगले मनोनयन दर्ताका लागि दुई दिन समय छुट्याएको भन्दै आपत्ति जनाए। उनले हवाइ यातायात नहुँदा, प्रविधिको विकास नहुँदा पनि एकै दिनमात्र मनोनयन हुँदै आएकोमा सत्ता गठबन्धनका लागि दुई दिन मनोनयन दर्ता गर्ने समय छुट्याएको आरोप लगाए। 'मनोनय दर्ता गर्न दुई दिन दिने चलन कहिले पनि थिएन। हवाई यातायात, हेलिकोप्टर, आइटी सुविधा अभाव भएका बेला पनि एकै दिन मनोनयन गर्ने चलन थियो। सत्ता घठबन्धनका लागि दुई दिन गरेछन्। आयोगले त्रुटि सच्याउन तयार हुनुपर्छ,' उनले भने। उनले निर्वाचन आयोगलाई प्रतिपक्षीले यस्ता कुरा बुझ्दैन भन्न ठानको भए भ्रममा नपर्न सुझाव दिए। 'हामी पनि यति कुरा बुझ्छौं,' उनले भने।"
२१५ जना कोरोनामुक्त हुँदा २३ संक्रमित थपिए,काठमाडौं : नेपालमा पछिल्लो २४ घन्टामा थप २३ जनामा कोरोना संक्रमण देखिएको छ। स्वास्थ्य तथा जनसंख्यामन्त्रालयले पछिल्लो २४ घन्टामा ५२२२ नमूना परीक्षणमा २३ जनामा संक्रमण देखिएको हो। मन्त्रालयका अनुसार सोही अवधिमा थप २१५ जना कोरोनामुक्त भएका छन्। आइतबार कोरोनाबाट मृत्यु हुनेको संख्या शून्य छ। हाल नेपालमा कोरोना सक्रिय संक्रमितको संख्या १५५८ रहेको छ। पछिल्लो २४ घन्टामा २४ सय ६९१ जनाले कोरोनाविरुद्धको खोप लगाएका छन्।
कांग्रेस केन्द्रीय समिति बैठकमा अर्थमन्त्रीको राजीनामा माग,"काठमाडौं : नेपाली कांग्रेसको जारी केन्द्रीय कार्यसमिति बैठकमा अर्थमन्त्री जनार्दन शर्माको राजीनामाको माग उठेको छ । अर्थमन्त्रीले अर्थतन्त्र सुधारमा आवश्यक पहल कदमी नगरेको भन्दै केन्द्रीय सदस्य प्रकाश स्नेहीले राजीनामाको माग गरेका हुन् । केन्द्रीय सदस्य स्नेहीले अर्थमन्त्री शर्मालाई बर्खास्त गर्न सभापति एवं प्रधानमन्त्री शेरबहादुर देउवासँग माग गरेका छन् । उनले भने, 'अर्थमन्त्रीको असक्षमताका कारण देश टाट पल्टिने अवस्थामा छ । निर्वाचन आयोगले स्थानीय तह निर्वाचनका लागि माग गरेको बजेट विनियोजनमा ढिलाई, अर्थतन्त्रको सूचकलगायतका कारण अर्थमन्त्री शर्मा असक्षम भइसक्नुभएको छ । उहाँले राजीनामा दिनुपर्छ भनेर कुरा उठाएको हुँ ।' उनले बैठकमा गठबन्धनभित्र छलफल गरेर अर्थमन्त्री शर्मालाई बर्खास्त गर्नुपर्ने कुरा उठाएको बताए । उनले भने, 'कांग्रेस सभापतिज्यूले मैले उठाएको कुरामा प्रतिकृया त दिनुभएको छैन । तर, गम्भी हुनुभएको छ ।' उनले अर्थ मन्त्रीले निकास दिनुपर्ने समेत बताए । उनले भने, ' नेकपा माओवादी केन्द्रमा अर्थ मन्त्री बन्ने अरु व्यक्तिहरु छैनन् । देशको अर्थतन्त्रलाई सही ट्रयाकमा लिएर जाने अरु मान्छेहरु हुनुहुन्न ?'"
यूपीमा दोहोरिएका मुख्यमन्त्री योगी आदित्यनाथको नेपाललाई धार्मिक सन्देश,"काठमाडौं : भारतको उत्तर प्रदेशका मुख्यमन्त्री योगी आदित्यनाथले सनातन धर्म संस्कृतिको रक्षा गर्न नेपाललाई सुझाव दिएका छन्। धर्म निरपेक्षताका नाममा नेपालमा बढ्दो क्रिश्चियानिटी र धर्मान्तरणतर्फ संकेत गर्दै मुख्यमन्त्री आदित्यनाथले सनातन धर्म संस्कृति र धरोहर संरक्षणमा जोड दिएका हुन्। दोस्रोपटक मुख्यमन्त्री चुनिएका योगीको सपथ ग्रहण समारोहमा सहभागी हुन लखनऊ पुगेका नेपाली सांसदको टोलीले शनिबार योगीसँग उनकै कार्यालय राजभवनमा भेटेको थियो। भेटमा आदित्यनाथले नेपाललाई धार्मिक सन्देश दिएका हुन्। विश्वका सय करोड हिन्दू धर्मावलम्वीको आस्थाको केन्द्र नेपाल बन्नुपर्ने, नेपालमा धार्मिक पर्यटनको अथाह सम्भावना रहेकाले हिन्दु राष्ट्र हुनुपर्ने मान्यता राख्दै आएका योगीले मठमन्दिरको संरक्षणमा पनि जोड दिएका छन्। नेपालको पुरानो मठमन्दिरको जिर्णोद्धार गर्न जरुरी छ। नयाँ मन्दिर बनाउनुभन्दा पुरानो मन्दिरको संरक्षण गर्नुपर्छ। जिर्णोद्धार गर्नुपर्छ, योगीको भनाई उद्धृत गर्दै सांसद अभिषेक प्रताप शाहले भने, बरु भारतले के सहयोग गर्नुपर्छ, गर्छ। शाहले थपे, नेपालमा थुप्रै मठमन्दिर जिर्णोद्धार गर्नुपर्ने अवस्थाबारे उहाँ जानकार हुनुहुँदो रहेछ। सनातन धर्म संस्कृति रक्षा र मठमन्दिर जोगाउन संरक्षण गर्नुपर्नेमा उहाँले विशेष जोड दिनुभयो। उहाँले म छिट्टै नेपालको भ्रमणबारे कार्यक्रम बनाउँछु। लुम्बिनी त जहिले पनि जानसक्छु। पशुपतिनाथको दर्शन गर्नुछ। म मिलाउछु भन्नुभयो। छिट्टै नेपाल आउने नेपालसँग लामो सीमा जोडिएको यूपी राज्यका मुख्यमन्त्री आदित्यनाथले नेपाली टोलीसँगको भेटमा छिट्टै नेपाल भ्रमणमा आउने प्रतिबद्धता जनाए। उनलाई नेपाल भ्रमणमा आउनु नेपाली प्रतिनिधिमण्डलले आग्रह गरेको थियो। गोरखा र गोरखपीठको पुरानो सम्बन्ध भएको कारणले तपाई नेपाल भ्रमण गर्नुपर्यो। पशुपतिनाथको दर्शन गर्नुपर्यो। लुम्बिनीको भ्रमण गर्न पर्यो भन्ने आग्रह गर्यौं, सांसद शाहले भने, उहाँले म छिट्टै नेपालको भ्रमणबारे कार्यक्रम बनाउँछु। लुम्बिनी त जहिले पनि जानसक्छु। पशुपतिनाथको दर्शन गर्नुछ। म मिलाउछु भन्नुभयो। राजनीतिक कुरा भेटमा मुख्यमन्त्री आदित्यनाथले नेपालभारत राजनीतिक सम्बन्धबारे चर्चा गरेका थिए। प्रधानमन्त्री शेरबहादुर देउवासँग कुरा भएको र शुभकामना दिएको कुरा स्मरण गरेका थिए। मैले नेपालका कतिपय नेताहरुले तपाईँलाई भेट्न खोजेका छन् भन्ने कुरा जाहेर गरे। उहाँले अर्को महिनादेखि भेटघाटको कार्यक्रम बनाउने भन्नुभयो, सांसद शाहले भने। शाहले आसन्न प्रधानमन्त्रीको भारत भ्रमणमा वाराणासी जाने पनि कार्यतालिकामा रहेको भन्दै वाराणासीमा प्रधानमन्त्री देउवालाई मुख्यमन्त्री आदित्यनाथले स्वागत गर्ने बताए। भेटमा उत्तर प्रदेश र नेपालको सीमामा हुने समस्याबरे पनि कुराकानी भएको थियो। नेपालीलाई सीमामा दुःख नहुने योगीको प्रतिबद्धता थियो। नेपाली टोलीले कार्यकाल सफलताको शुभकामना दिँदा योगीले उत्तर प्रदेशमा गरेका कामहरु, नेपालले अनुशरण गर्न सक्ने विकास मोडलबारे जानकारी गराएका थिए। योगीको निमन्त्रणमा उनको सपथमा सहभागी हुन गत बिहीबार सांसद शाहको नेतृत्वमा चार सदस्यीय प्रतिनिधिमण्डल लखनऊ पुगेको थियो। टोलीमा कांग्रेस कपिलवस्तुका पूर्वसभापति राजेश आचार्य, लुम्बिनी विकास कोषका पूर्वसदस्य राजेश ज्ञवाली, कपिलवस्तु क्षेत्र नम्बर कका कांग्रेस उम्मेदवार अजय थापा थिए।"
"दोहोरो अंकले घट्यो सेयर बजार, कारोबार रकम भने ४ अर्ब नाघ्यो","काठमाडौं : कारोबारको पहिलो दिन नेप्से परिसूचक दोहोरो अंकले घटेको छ। आज नेप्से ४१४१ अंकले ओरालो लागेर २५७२२६ विन्दुमा अडिएको छ। यसदिन२३२ कम्पनीको ८९ लाख २३ हजार १४ कित्ता सेयर ४ अर्ब ९८ करोड ९५ लाख १४ हजार ४१६ रुपैयाँमा खरिदबिक्री भयो। अघिल्लो कारोबार साताको अन्तिम दिन बिहीबारको तुलनामा आज कारोबार रकममा वृद्धि भएको छ। बिहीबार २२४ कम्पनीको ५२ लाख ९८ हजार ५४३ कित्ता सेयर ३ अर्ब २४ करोड ८९ लाख रुपैयाँ बराबरमा खरिदबिक्री भएको थियो। यसदिन ३ कम्पनीको सेयर सकारात्मक सर्किट लेभलमा कारोबार भयो। जीवन विकास लघुवित्तीयको १० प्रतिशत , राष्ट्रिय उत्थान लघुवित्तीयको ९९९, इमर्जिङ नेपालको ९९९ प्रतिशतले सूचक बढ्यो। यस्तै सानिमा जनरल इन्स्युरेन्सको ९६७ र जनरल इन्स्युरेन्सको ९६५ प्रतिशतले सेयर मूल्य बढेको हो। प्रभु लाइफ इनस्युरेन्सको ८११ प्रतिशतले मूल्य बढ्यो। यसदिन कारोबारमा आएका १३ समूहमध्ये १२ को सूचक ओरालो लागेको छ। अन्य समूहको सर्वाधिक ३८६ प्रतिशतले सूचक घट्यो। यस्तै, विकास बैंकको ३१२ प्रतिशतले घट्दा जलविद्युतको २४८ ,मनु एन्ड प्रोको २४१, व्यापारको २२१,होटल एन्ड पर्यटनको २१२ प्रतिशतले सूचक घट्यो। यस्तै लगानी समूहको १५७ र बैंकिङको १२५ प्रतिशतले सूचक घट्दा लघुवित्तको ०७८, जीवन विमाको ०६६, सामूहिक लगानीको ०८ प्रतिशतले सेयर मूल्य घट्यो। निर्जीव विमाको मात्रै १०८ प्रतिशतले सूचक बढेको हो। यसदिन १७ करोड ५६ लाख बढीको सेयर कारोबार गरी अपी पावर अग्रस्थानमा रह्यो।"
मुम्बईले दियो १७८ रनको लक्ष्य,काठमाडौं : इन्डियन प्रिमियर लिग (आईपिएल)मा मुम्बई इन्डियन्सले दिल्ली क्यापिटल्सलाई १७८ रनको लक्ष्य दिएको छ। मुम्बईका लागि इशान किशनले सर्वाधिक ८१ रन जोडे। त्यस्तै कप्तान रोहित शर्माले ४१ रन जोडेका छन्। टस हारेर ब्याटिङको निम्तो पाएको मुम्बईले निर्धारीत २० ओभरमा ५ विकेट गुमाउँदै १७७ रन जोडेको छ।
आयोगले तोक्यो पाल्पामा मुख्य निर्वाचन अधिकृतसहित निर्वाचन अधिकृत,"तानसेन : आउँदो बैशाख ३० गते हुने स्थानीय तह निर्वाचनका लागि निर्वाचन आयोगले पाल्पा जिल्लामा एक मुख्य निर्वाचन अधिकृत र ९ वटा निर्वाचन अधिकृत तोकेको छ । मुख्य निर्वाचन अधिकृतमा जिल्ला अदालत पाल्पाका न्यायाधीश खड्ग बहादुर केसी रहेका छन् । मुख्य निर्वाचन अधिकृत केसीले तानसेन नगरपालिकाको निर्वाचन अधिकृतको रुपमा समेत जिम्मेवारी बहन गर्नेछन् । यसैगरी रैनादेवी छहरा गाउँपालिकाको निर्वाचन अधिकृतमा सहकारी विभाग काठमाडौंका उपसचिव टोलराज उपाध्याय, रिव्दीकोट गाउँपालिकाको निर्वाचन अधिकृतमा शिक्षा विकास निर्देशनालय रुपन्देहीका उपसचिव टिकाराम अर्याल, निस्दी गाउँपालिकाको निर्वाचन अधिकृतमा जिल्ला अदालत पाल्पाका श्रेस्तेदार दुर्गा प्रसाद बस्याल, रामपुर नगरपालिकाको निर्वाचन अधिकृतमा कृषि तथा पशुपंक्षी विकास मन्त्रालयका उपसचिव श्याम प्रसाद श्रेष्ठ, रम्भा गाउँपालिकाको निर्वाचन अधिकृतमा भूमि व्यवस्था तथा अभिलेख विभागका उपसचिव कृष्ण प्रसाद भण्डारीलाई निर्वाचन अधिकृतको रुपमा खटाएको हो । यसैगरी बगनासकाली गाउँपालिकाको निर्वाचन अधिकृतमा जिल्ला सरकारी वकिल कार्यालय पाल्पाका न्यायाधिवक्ता रवी न्यौपाने, माथागढी गाउँपालिकाको निर्वाचन अधिकृतमा राष्ट्रिय परिचयपत्र पञ्जीकरण विभाग काठमाडौंका निर्देशक मिना अर्याल, पूर्वखोला गाउँपालिकाको निर्वाचन अधिकृतमा संघीय मामिला तथा सामान्य प्रशासन मन्त्रालयका उपसचिव मधु अर्याल खनाल र तिनाउँ गाउँपालिकाको निर्वाचन अधिकृतमा जिल्ला समन्वय समितिको कार्यालय पाल्पाका समन्वय अधिकारी जनार्दन अधिकारीलाई निर्वाचन आयोग काठमाडौंले निर्वाचन अधिकृतको रुपमा खटाएको हो ।"
शिवम् सिमेन्टले गर्यो ग्राहकसँग अन्तरक्रिया कार्यक्रम,"काठमाडौं : शिवम् सिमेन्टले दोलखा जिल्लाको चरिकोटमा निर्माणकार्य गरिरहेका ग्राहकहरुसँग ग्राहक अन्तरक्रिया कार्यक्रम सम्पन्न गरेको छ। कार्यक्रममा सम्बन्धीत निकायका प्रतिनिधिहरुले आफ्नो मन्तव्य राख्दै भवन निर्माण प्रक्रिया, निर्माण पूर्व ग्राहकहरुले सम्बन्धित निकायबाट लिनुपर्ने सेवा सुविधा तथा निर्माण कार्यमा गुणस्तरीय निर्माण सामाग्रीको महत्व आदि विषयमा प्रष्ट्याएका थिए। कार्यक्रममा निर्माण कार्य गरिरहेका ग्राहकहरुलाई दक्ष एबम् अनुभवी प्राविधिकद्वारा सिमेन्ट सम्बन्धी जानकारी, निर्माण सामाग्रीको गुणस्तर मापन तथा छनौट प्रक्रिया, निर्माण कार्य गर्दा दिनहुँ आईपर्ने निर्माण सम्बन्धी समस्याहरुको समाधानका उपाय र सिमेन्ट भण्डारण सम्बन्धी विस्तृत जानकारी गराईएको थियो। निर्माण कार्य गरिरहेका ग्राहकहरुले निर्माण सम्बन्धी दक्ष प्राविधिकद्वारा निर्माण सम्बन्ध, प्राविधिक सेवा लिन चाहे शिवम् सिमेन्टले निरन्तर रुपमा बिक्रीपछिको निःशुल्क प्राविधिक सेवासमेत दिँदै आहिरहेको छ। शिवम् सिमेन्ट्सले आफ्नो गुणस्तरीय उत्पादन तथा बिक्री वितरण र बिक्री पछिको प्राविधिक सेवाको कारणले पहिलो स्थानमा रहन सफल भएको छ। देशको विभिन्न ठूलाठूला राष्ट्रिय गौरवका आयोजनाहरुमा आफ्नो महत्वपूर्ण भुमिका निभाउदै आएको शिवम् सिमेन्टको उत्पादन गुणस्तरिय भएको प्रमाणित भई सिमेन्ट जगतमै पहिलो पटक प्रथमबाट सम्मानीत भएको थियो। शिवम् सिमेन्ट सन् २००९ मा नेपालका केन्द्र भाग हेटौँडामा स्थापित यस सिमेन्ट उद्योगले अत्याधुनिक जर्मन प्रविधी उक्त प्लान्टबाट आफ्नै चुनढुङ्गाको प्रयोग गरी उच्च गुणस्तरको क्लिंकर र ४३ तथा ५३ ग्रेडको शिवम् सिमेन्ट उत्पादन तथा बिक्री वितरण गर्दै आएको छ।"
आईपिएल : दिल्ली टस जितेर बलिङमा,काठमाडौं : इन्डियन प्रिमियर लिग (आईपिएल)मा दिल्ली क्यापिटल्सले टस जितेर बलिङ गरिरहेको छ। ताजा अवस्थामा मुम्बईले ४० ओभर खेल्दे विना विकेटको क्षतिमा ३२ रनमा रहेको छ। मुम्बई इण्डियन्ससँग खेलिरहको दिल्ली रिसब पन्तको कप्तानीमा खेलिरहेको छ।
भैरहवामा सडक खाना महोत्सव हुँदै,"भैरहवा : भैरहवामा सिद्धार्थ सडक खाना महोत्सवहुने भएको छ। नयाँ वर्ष२०७९ को पूर्वसन्ध्यामा होटल तथा रेष्टुरेण्ट व्यवसायी संगठन रुपन्देहीको आयोजनामा सिद्धार्थ सडक खाना महोत्सवहुने भएको हो। सडकमै खाउँ, सडकमै रमाउँभन्ने नारासहित चैत्र ३० गते महोत्सव हुन लागेको हो। आयोजकले आइतबार भैरहवामा पत्रकार सम्मेलन गरी कोरोना महामारीले थला परेको पर्यटन क्षेत्रलाई उकास्न टेवा पुर्याउने उद्देश्यले खाना महोत्सव आयोजना गरिएको बताएका छन्। लामो समयसम्म महामारीले पर्यटन क्षेत्र धरासायी बनायो, संगठनका अध्यक्ष पिताम्बर न्यौपानेले भने, नयाँ वर्षको अवसरमा गरिने महोत्सवले केहीराहत मिल्ने अपेक्षा गरेका छौं। भैरहवास्थित विद्रोहीचोकमिलनचोक क्षेत्रमा आयोजना हुने महोत्सवमा आन्तरिक तथा भारतीय पर्यटकलाई केन्द्रमा राखिएको छ। खासगरी नयाँ वर्ष मनाउन भैरहवाका स्थानीय अन्यत्र जाने गर्छन्। यसपल्ट हामीले बाहिरबाट पर्यटक भैरहवामा ल्याउँ, भैरहवाका बाहिर नजाऔं भन्ने मान्यतालाई स्थापित गर्ने प्रयास गरेका छौं, न्यौपानेले भने। महोत्सवमा स्थानीय कला संस्कृति, स्थानीय सांस्कृतिक नृत्य, विद्यालय नृत्य, स्थानीय तथा राष्ट्रिय कलाकारबाट प्रस्तुति तथा डिजेसहितका कार्यक्रम हुने जनाइएको छ। यस्तै सानादेखि तारे होटलसम्मका खानाका स्वाद लिन पाइने संगठनका महासचिव राजेश महोत्राले जानकारी दिए। थारु, नेपाली, चाइजिन, इन्डियन, थाईलगायत सबै किसिमका खाना सडकमै पाइनेछ, उनले भने। एकदिन भएपनि आन्तरिक र बाह्य पर्यटकलाई भैरहवामै रात बिताउने वातावरणको सिर्जना गर्ने आयोजकले जनाएका छन्। अधिक मात्रामा भारतीय पर्यटक भित्र्याउन प्रचारप्रसारका कार्यक्रमलाई विशेष प्राथमिकता दिइएको आयोजकले बताए। यस्ता किसिमका महोत्सवले स्थानीय उत्पादन, बजार प्रवर्द्धन मात्रै होइन्, समग्र भैरहवा क्षेत्रलाई चलायमान बनाउन सहयोग पुग्छ, अध्यक्ष न्यौपानेले भने। महोत्सवले यस क्षेत्रको पहिचान तथा सांस्कृतिक परम्पराको विकास गर्ने र समग्रमा आर्थिक तथा पर्यटन विकासमा सहयोग पुर्याउने न्यौपानेले बताए। विगत ३ वर्षदेखि थला परेको पर्यटन व्यवसायमा महोत्सवले एक किसिमको रौनकता ल्याउने छ, उनले भने। उद्योग व्यापार संगठन रुपन्देहीका अध्यक्ष अनिलकुमार ज्ञवालीले महोत्सवले पर्यटन विकासमा सहयोग पुग्ने विश्वास गरे। उनले भैरहवामै आन्तरिक र भारतीय पर्यटकलाई अधिक रमाउने वातावरण सिर्जना गर्ने प्रयास गरेका बताए। महोत्सवमा विभिन्न खानाका परिकारसहितका १ सय वटा स्टल रहने छन्। यस्तै, स्वदेशी तथा भारतयि र तेस्रो मुलुकका गरी ५० हजार दर्शकको उपस्थिति रहने अपेक्षा गरिएको संगठनका महासचिव महोत्राले जानकारी दिए। महोत्सवमा १ करोड बराबरको कारोबार हुने अपेक्षा गरिएको उनले जानकारी दिए।"
"विप्लवको प्रस्ताव अल्पमतमा, प्रतिवेदनमाथि जबाफ दिँदै","काठमाडौं : नेपाल कम्युनिस्ट पार्टी केन्द्रीय समितिको १२ औं पूर्ण बैठकमा पार्टी महासचिव नेत्रविक्रम चन्द 'विप्लव' ले केन्द्रीय सदस्यहरुले उठाएका प्रश्नहरुको जबाफ दिँदैछन् । महासचिव विप्लवले आफूले प्रस्तुत गरेको राजनीतिक प्रतिवेदनमाथि पार्टीका केन्द्रीय सचिवालय सदस्य, केन्द्रीय सदस्य र केन्द्रीय सल्लाहकार समितिका सदस्यहरूले राखेका सुझाव, जिज्ञासा र आशंकाहरूको जबाफ दिने कार्यक्रम रहेको छ । ६९ जनाको केन्द्रीय समितिमा ४० जना चुनाव उपयोग गरेर जानुपर्ने उपयोगको विपक्षमा उभिएका छन् । यस्तै, २४ जना पक्षमा खुलेका छन् । बैठकमा महासचिव वीप्लवले चुनाव उपयोग गर्ने प्रस्ताव ल्याएका थिए । सो प्रस्तावमा अधिकांश केन्द्रीय सदस्यहरुले चुनाव बहिष्कार गर्नुपर्ने धारणा राखेका थिए । महासचिवको प्रत्युत्तरपछि सम्भवतः आजै बैठक सकिनेछ।"
"स्थानीय चुनावमा एक करोड ७७ लाख ३३ हजार ७२३ मतदाता, २१ हजार बढी मतदान केन्द्र",काठमाडौं: निर्वाचन आयोगले आसन्न स्थानीय तह निर्वाचनका लागि अन्तिम मतदाता नामावली सार्वजनिक गरेको छ। निर्वाचनका आयोगका सहप्रवक्ता सूर्यप्रसाद अर्यालका अनुसार कूल मतदाता एक करोड ७७ लाख ३३ हजार ७२३ रहेका छन्। कूल मतदाता संख्यामध्ये बढी पुरुष रहेका छन्। प्रवक्ता अर्यालका अनुसार पुरुष मतदाता ८९ लाख ९२ हजार १० रहेका छन् भने महिला मतदाता ८७ लाख ४१ हजार ५३० रहेका छन्। अन्यतर्फ १८३ मतदाता रहेका छन्। त्यस्तै कूल ७५३ स्थानीय तहका लागि १० हजार ७५३ मतदान स्थल र २१ हजार ९५५ मतदान केन्द्र तोकिएको आयोगले जनाएको छ।
चुनावी तालमेल गरेर गठबन्धन जोगाउनुपर्छ : रामचन्द्र पौडेल,"काठमाडौंः नेपाली कांग्रेसका वरिष्ठ नेता रामचन्द्र पौडेलले गठबन्धनलाई चुनावसम्म लैजाने बताएका छन् । कांग्रेस पार्टी कार्यालय सानेपामा पत्रकारसँग कुरा गर्दै पौडेलले पाँचदलीय गठबन्धनलाई चुनावसम्मै लैजानुपर्ने बताएका हुन् । उनले भने, 'यो गठबन्धनबारे केन्द्रीय समितिले नीतिगत निर्णय गर्छ । कुन स्थानीय तह कसले लिने भन्नेबारे पछि निर्णय हुन्छ ।' कांग्रेस केन्द्रीय समिति बैठक गत शुक्रबारदेखि जारी छ । अधिकांश केन्द्रीय सदस्यहरुले गठबन्धन गरेर चुनावमा जाने धारणा राखिरहेको छन्। । बैठकमा प्रदेश सभापतिहरुले धारणा राख्ने क्रम चलिरहेको छ ।"
मुख्यमन्त्री कार्यालयबाट ३२ योजनाको फाइल गायब,"जनकपुरधाम: मधेस प्रदेश सरकारको मुख्यमन्त्री तथा मन्त्रिपरिषद्को कार्यालयबाट तीन दर्जन बढी योजनाको फाइल गायब भएको छ। मुख्यमन्त्री बेटी पढाउ, बेटी बचाउ र मुख्यमन्त्री स्वच्छता अभियानअन्तर्गत सम्झौता भएर कार्य सम्पन्न भइसकेका योजनाको फाइल गायब भएको हो। मुख्यमन्त्री कार्यालयका पूर्व सचिव यमप्रसाद भुसाललाई निर्माण व्यवसायीहरुले मधेस भवनभित्रै घेराबन्दी गरेपछि मुख्यमन्त्री तथा मन्त्रिपरिषद्को कार्यालयबाट फाइल गायब भएको बाहिरएको छ। दुई महिनाअघि मुख्यमन्त्री कार्यालयबाट सरुवा हुँदै जाँदा सचिव भुसाल रावाना कमिशन नपाएका तीन दर्जन योजनाको फाइल लिएर गएका थिए। तर, काम विशेषले दुई महिनापछि मधेस भवनमा आएको थाहा पाएपछि व्यवसायीहरुले गत बिहीबार ८ घण्टा घेराबन्दी गरेपछि घटनाको रहस्य बाहिर आएको हो। कमिसन नपाउँदा फाइल गायब तत्कालीन मुख्यमन्त्री तथा मन्त्रिपरिषद्को सचिव भुसाल मुख्यमन्त्री कार्यालयको बेटी पढाउ बेटी बचाउ र स्वच्छता अभियान का मुख्य हर्ताकर्ता थिए। सचिव भुसालले २० प्रतिशत मागेको र पहिले नै कमिसन नदिएपछि भुक्तानीको फाइल सरुवासँगै लिएर गएको एसके मल्टी सप्लायर्सका सञ्चालक दशरथ साहले सुनाए। सचिव भुसाल सरुवा भएर जाँदा कार्यालयमा हामीले भुक्तानीको लगि बुझाएको फाइल नै नरहेको कर्मचारीहरुले बताउने गरेको छ। हामी दुई महिनादेखि भौतारिरहेका छौं, व्यवसायी साहले भने, २० प्रतिशत पहिला नै कमिसन दिनुपर्ने अडान राखेका थिए। हामीले पहिला भुक्तानी गर्न भन्यौं। आलटाल गर्दागर्दै पछि सरुवा भएपछि फाइल नै लिएर भागे। एसके मल्टी सप्लायर्सले प्रदेश प्रमुख कार्यालयमा फर्निचर, मर्मत, शौचालय निर्माणसहितको २५ लाखको काम गरेको बताएको छ। साहले आफ्नै एसके कन्ट्रक्सनबाट प्रदेश प्रमुख कार्यालयको पर्खाल निर्माण र रंगरोगनको ५ लाखको काम गरेको छ। अर्का कम्पनी गौरी एण्ड उज्ज्वल कन्ट्रक्सनले विभिन्न नारा लेखिएको मुख्यमन्त्रीको तस्बिरसहितको होडिङ बोर्डको ३३ लाख रुपैँया भुक्तानी रहेको सञ्चालक अरुण यादवको भनाइ छ। सुरुमा कमिसन मागेको र सो नदिँदा आफ्नो पनि फाइल सचिव भुसालले गायब गरेको यादवको आरोप छ। उनी आफूहरुजस्तै कम्पनीको ३२ वटा फाइल गायब गरेको र सो फाइलहरु नभेटिँदा व्यवसायीहरु पीडित भएको उनले बताए। सचिव भुसाललाई व्यवासयीहरुले घेराबन्दी गरेपछि कमिसन नदिँदा भुक्तानी नगरेको व्यवसायीको आरोप गलत रहेको र फाइल घर नलगेको र कार्यालयमै हुनुपर्ने दाबी गरे। उहाँहरुको भुक्तानी हुन्छ। म सरुवा भइसके पनि भुक्तानीका लागि पहल गरिदिन्छु, उनले भने। मुख्यमन्त्री कार्यालयका प्रमुख सचिव कृष्ण बहादुर राउतले फाइल गायब भएको व्यवसायीसँग स्वीकार गरे पनि सार्वजनिकरुपमा फाइल गायब भएको विषयमा जानकारी नभएको प्रतिक्रिया दिए। म एउटा कार्यक्रममा थिएँ। सचिव भुसाललाई घेराबन्दी गरेको विषयमा मलाई जानकारी छैन। फाइल हराएको विषयमा पनि थाहा भएन, उनले भने। सचिव भुसाल मुख्यमन्त्री कार्यालयमा छँदा नै अख्तियार दुरुपयोग अनुसन्धान आयोगले 'मुख्यमन्त्री बेटी पढाउ, बेटी बचाउ' कार्यक्रमअन्तर्गत साइकल खरिदसम्बन्धी फाइल र मुख्यमन्त्री स्वच्छतासम्बन्धी केही फाइल लगेको थियो। स्वच्छता अभियानको विषयमा पनि अख्तियारले पटकपटक फाइल पठाउन मुख्यमन्त्री कार्यालयलाई पत्राचार गर्ने गरेको छ। स्वच्छता अभियानको धेरै फाइल पूर्व कर्मचारी इन्जिनियर भगवान झाले आफ्नो घरमा राखेको र केही फाइल सचिव भुसालले लुकाएको व्यापक चर्चा छ। मधेस सरकारको लोकप्रिय यी दुई कार्यक्रम बदनाम भएपछि अन्य मन्त्रालयमा समायोजन गरिएको छ। 'बेटी पढाउ बेटी बचाउ' अभियान समाजिक विकास मन्त्रालयमा समायोजन गरिएको छ भने स्वच्छता अभियान खानेपानी तथा सरसफाई मन्त्रालयमा समायोजन गरिएको छ।"
"प्रधानमन्त्रीसँग महन्थ ठाकुरले मागे चार मन्त्रालय, प्रचण्डको असन्तुष्टि","काठमाडौं : प्रधानमन्त्री शेरबहादुर देउवाले महन्थ ठाकुर नेतृत्वको लोकतान्त्रिक समाजवादी पार्टी (लोसपा)लाई सरकारमा ल्याउने अन्तिम तयारी थालेका छन्। प्रधानमन्त्री देउवाले भारत भ्रमणमा जानुअघि नै लोसपालाई सरकारमा ल्याउने तयारी थालेका हुन्। यसबीच उनीहरुबीच निरन्तर सम्बादसमेत भइरहेको छ। बालुवाटार स्रोतका अनुसार आइतबार दिउँसो प्रधानमन्त्री देउवा र लोसपा अध्यक्ष ठाकुरबीच भेटवार्ता भएको छ। भेटवार्तामा ठाकुरले प्रधानमन्त्रीसँग चार मन्त्रालय मागेको स्रोतको भनाइ छ। 'प्रधानमन्त्री र ठाकुरबीच दिउँसो सरकारमा सहभागी हुने विषयमा छलफल भयो। छलफलमा अध्यक्ष ठाकुरले चार मन्त्रालय दाबी गर्नुभएको छ,' स्रोतले भन्यो। प्रधानमन्त्री देउवाले दुई मन्त्रालय दिएर लोसपालाई सरकारमा ल्याउन चाहेको बालुवाटार स्रोतको दाबी छ। लोसपा नेता डा सुरेन्द्र झाले पनि सरकारमा सहभागी हुने विषयमा प्रधानमन्त्रीसँग महन्थ ठाकुरले निरन्तर सम्वाद गरिरहेको बताए। त्यसका लागि लोसपाले आफ्ना सर्तहरु अगाडि सारेको उनले बताए। 'हो, सरकारमा सहभागी हुनेबारे अध्यक्षजी र प्रधानमन्त्रीजीबीच सम्वाद भइरहेको छ। अध्यक्षजीले प्रधानमन्त्रीजीसँग नागरिकता विधेयक, राजबन्दी रिहाई, नेताकार्यकर्तामाथि लगाइएको झुटा मुद्दा फिर्तालगायत सर्तअरु अगाडि सार्नुभएको छ,' झाले अन्नपूर्णसँग भने। प्रचण्डले असहमति जनाए पनि प्रधानमन्त्री देउवा जसरी पनि लोसपालाई सरकारमा ल्याउन चाहन्छन्। सरकारमा सहभागी हुनुअघि लोसपाले केन्द्रीय कार्यकारिणी बैठकसमेत डाकेको छ। चैत १६ गते बस्ने बैठकमा सरकारमा सहभागी हुनेबारे निर्णय हुनसक्ने बताइएको छ। लोसपालाई सरकारमा ल्याउन प्रचण्ड 'अनिच्छुक' प्रधानमन्त्री देउवाले लोसपलाई सरकारमा ल्याउने तयारी गर्दैगर्दा सत्ता साझेदार दल नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले आपत्ति जनाएका छन्। प्रधानमन्त्री देउवाको सन्देश लिएर गृहमन्त्री बालकृष्ण खाँण खुमलटार पुगेका थिए। प्रधानमन्त्रीको सन्देशमा प्रचण्डले अनिच्छुक देखाएको माओवादी नेताले बताए। 'उपेन्द्र यादवजी सरकारमै हुनुहुन्छ। उहाँ सरकारमा हुँदाहुँदै महन्थजीलाई सरकारमा सहभागी गराउनु उहाँ(प्रचण्ड)ले ठीक मान्नुभएन,' ती नेताले अन्नपूर्णसँग भने। प्रचण्डले असहमति जनाए पनि प्रधानमन्त्री देउवा जसरी पनि लोसपालाई सरकारमा ल्याउन चाहन्छन्। प्रधानमन्त्री देउवा चैत १८ गते भारत भ्रमणमा जाँदैछन्। सम्भवतः चैत १४ गते बस्ने लोसपाको केन्द्रीय कार्यकारिणी बैठकले सरकारमा जाने निर्णय गर्ने स्रोतको भनाइ छ।"
माओवादी अध्यक्ष प्रचण्ड र चिनियाँ विदेशमन्त्री वाङबीच भेटवार्ता,काठमाडौं : नेपाल भ्रमणमा रहेका चिनियाँ विदेशमन्त्री वाङ यी र नेकपा माओवादी केन्द्रका अध्यक्ष पुष्पकमल दाहाल 'प्रचण्ड' बीच भेटवार्ता भएको छ। विदेशमन्त्री वाङ यीलाई भेट्न अध्यक्ष प्रचण्ड नक्सालस्थित मेरिट होटल पुगेका थिए। प्रचण्डसँगको भेटअघि विदेशमन्त्री वाङले राष्ट्रपति विद्यादेवी भण्डारी र नेकपा अध्यक्ष केपी शर्मा ओलीसँग भेटवार्ता गरेका थिए। विदेश मन्त्री वाङ यी परराष्ट्रमन्त्री नारायण खड्को निमन्त्रणमा शुक्रबार नेपाल आएका थिए। तीन दिने नेपाल भ्रमणमा रहेका विदेशमन्त्री वाङले शनिबार दिउँसो पराराष्ट्रमन्त्री खड्कासँग भेटवार्ता गरेका थिए। सोही क्रममा नेपाल र चीनबीच विभिन्न ९ बुँदे सहमित पत्रमा हस्ताक्षर भएको थियो। शनिबारै विदेशमन्त्री वाङले प्रधानमन्त्री निवास बालुवाटार पुगेर प्रधानमन्त्री शेरबहादुर देउवासँग द्विपक्षीय छलफल गरेका थिए । सोही क्रममा प्रधानमन्त्री देउवाको उपस्थितिमा विदेशमन्त्री वाङले चीन सरकारको ऋण सहयोगमा निर्मित पोखरा विमानस्थलको चाँबी परराष्ट्रमन्त्री डा खड्कालाई हस्तान्तर गरेका थिए। चिनियाँ विदेशमन्त्री वाङ तीन दिने भ्रमण पूरा गरी आज अपरान्ह स्वदेश फर्कदैछन् ।
हिउँदे अधिवेशन अन्त्य गर्ने प्रदेश १ सरकारको निर्णय,विराटनगर : प्रदेश १ सरकारले संसदको चालु हिउँदे तथा नवौं अधिवेशन अन्त्य गर्ने निर्णय लिएको छ । प्रदेश मन्त्रिपरिषद्को आइतबार बसेको बैठकले राति १२ बजेबाट अधिवेशन अन्त्य गर्ने निर्णय गरेको हो । प्रदेशसभालाई विजनेश दिन नसकेका कारण सरकारले आलोचना खेप्दै आएको थियो । मन्त्रिपरिषद्को बैठकमा चालु हिउँदे तथा नवौं अधिवेशन अन्त्य गर्ने निर्णय भएको यातायात व्यवस्था तथा सञ्चारमन्त्री उपेन्द्र घिमिरेले बताए । सरकारको सिफारिसमा प्रदेश प्रमुखले अधिवेशन अन्त्य गर्नेछन् । अधिवेशन अन्त्यका लागि प्रदेश प्रमुखलाई सिफारिस गर्ने तयारी भइरहेको मन्त्री घिमिरेले बताए । हिउँदे अधिवेशनको १२ औँ बैठक भने अहिले बसिरहेको छ । दिउँसो १ बजेदेखि बैठक सुरु भएको हो । बैठकमा प्रदेश सञ्चार माध्यम व्यवस्थापन गर्न बनेको विधेयकमाथि छलफल जारी छ ।
तीन दिने भ्रमण सकेर स्वदेश फर्किए चिनियाँ विदेशमन्त्री वाङ,"काठमाडौं : चिनियाँ विदेशमन्त्री एवं राज्यपरिषद् सदस्य वाङ यी नेपालको तीन दिवसीय औपचारिक भ्रमण पूरा गरी विशेष विमानबाट स्वदेश प्रस्थान गरेका छन् । विदेशमन्त्री वाङलाई त्रिभुवन अन्तर्राष्ट्रिय विमानस्थलको विशिष्ट कक्षमा परराष्ट्र मन्त्रालयका सचिव भरतराज पौडेललगायत सरकारी उच्च अधिकारीले बिदाइ गरे। परराष्ट्रमन्त्री डानारायण खड्काको निमन्त्रणामा नेपाल भ्रमणमा आएका विदेशमन्त्री वाङले राजधानी बसाइका क्रममा राष्ट्रपति विद्यादेवी भण्डारी र प्रधानमन्त्री शेरबहादुर देउवासँग बेग्लाबेग्लै शिष्टाचार भेट गरे। विदेशमन्त्री वाङले भेटका क्रममा नेकपा एमाले अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डलाई पनि छुट्टाछुट्टै भेटे। विदेशमन्त्री वाङले बीआरआई परियोजना अघि बढाउन भइरहेको बिलम्बबारे पूर्वप्रधानमन्त्री एवं नेकपा अध्यक्ष केपी शर्मा ओलीसँग चासो राखेका थिए । सोही क्रममा विदेशमन्त्री वाङले बीआरआई परियोजना कार्यान्वयन गर्न चीन आतुर रहेको समेत बताए। जबाफमा ओलीले बीआरआई परियोजना कार्यान्वयन हुनुपर्नेमा जोड दिए । यस्तै, भेटका क्रममा अध्यक्ष प्रचण्डले बीआरआईअन्तर्गतका परियोजना कार्यान्वयनका लागि आवश्यक पहलकदमी लिन चिनियाँ विदेशमन्त्री वाङसँग आग्रह गरे। जबाफमा चिनियाँ विदेश मन्त्री वाङले नेपालले विकास प्रयासमा लिने कुनै पनि निर्णयको चीनले सम्मान गर्ने बताए। तीन दिने नेपाल भ्रमणमा रहेका विदेशमन्त्री वाङले शनिबार दिउँसो पराराष्ट्रमन्त्री खड्कासँग भेटवार्ता गरेका थिए। सोही क्रममा नेपालचीनबीच विभिन्न ९ बुँदे सम्झौता पत्रमा हस्ताक्षर भएको थियो। नेपालका तर्फबाट डानारायण खड्का र चीनका तर्फबाट चिनियाँ विदेशमन्त्री वाङ यीले द्विपक्षीय बैठकको नेतृत्व गरेका थिए। शनिबारै विदेशमन्त्री वाङले प्रधानमन्त्री निवास बालुवाटार पुगेर प्रधानमन्त्री शेरबहादुर देउवासँग द्विपक्षीय छलफल गरेका थिए । छलफलका क्रममा वाङले प्रधानमन्त्री देउवासँग नेपालको आन्तरिक र बाह्य सुरक्षा अवस्थाका विषयमा चासो राखेका थिए। प्रधानमन्त्री देउवाले विदेशमन्त्री वाङलाई नेपालमा चीनविरोधी गतिविधि हुन नदिन आश्वस्त पारेका थिए। सोही क्रममा प्रधानमन्त्री देउवाको उपस्थितिमा विदेशमन्त्री वाङले चीन सरकारको ऋण सहयोगमा निर्मित पोखरा अन्तराष्ट्रिय विमानस्थलको चाँबी परराष्ट्रमन्त्री डा खड्कालाई हस्तान्तरण गरेका थिए। सो विमानस्थलको ९३ प्रतिशत काम सकिएको बताइएको छ। चिनियाँ विदेशमन्त्री वाङ बालुवाटारमा राष्ट्रपति भण्डारी र चिनियाँ विदेशमन्त्री वाङबीच भेटवार्ता एमाले अध्यक्ष ओली र चिनियाँ विदेशमन्त्री वाङबीच भेटवार्ता माओवादी अध्यक्ष प्रचण्ड र चिनियाँ विदेशमन्त्री वाङबीच भेटवार्ता"
फुलचोकीदेखि पनौतीको गुर्दुम डाँडासम्म साइक्लिङ ट्रेल,"काभ्रे : पर्यटन क्षेत्रमा शनिबारबाट पनौती नगरपालिका नाम थपिएको छ। ललितपुरको फुलचोकी डाँडादेखि काभ्रेको पनौती नगरपालिका२ गुर्दुम डाँडासम्म साहसिक साइकल ट्रेल निर्माण भएपछि त्यसलाई साइक्लिङ गर्नेका लागि नयाँ ट्रेल थपिएको हो। 'अरु साइकल ट्रेलभन्दा यो निक्कै भिन्न छ। रोचकताले भरिपूर्ण रहेको यो ट्रेल विश्वकै उत्कृष्ट छ', चन्द्रागिरिबाट साइक्लिङ गर्न काभ्रे पुगेका सुरेश अधिकारीले भने। अधिकारीले आफूहरुले धेरै साइक्लिङ गरे पनि यो निक्कै राम्रो र स्वदेशी तथा विदेशीका लागि निक्कै राम्रो भएको बताए। साइकल लिएर फुलचोकी पुगेका बर्दियाका सन्दिप लम्सालले यो नेपालकै नमूना साइक्लिङ ट्रेल हुन सक्ने बताए। ललितपुरको फुलचोकी डाँडादेखि काभ्रेको पनौती नगरपालिका कुशदेवी गुर्दुम डाँडासम्म साहसिक साइकल ट्रेल निर्माण भएसंगै शनिबारबाट साइक्लिङ खेल सुरु भएको छ। पनौती नगरपालिकाले साहसिक साइक्लिङ ट्रेल निर्माण सम्पन्न गरिएपछि शनिबार सयौं युवाले एकैपटक साइक्लिङ गरेका छन्। ट्रेलको शनिबार पनौती नगरपालिकाका उपमेयर गिता बञ्जाराले उद्घाटन गरेर साइक्लिङ खेल सुरु भएको थियो। ललितपुरको गोदावरीदेखि फुलचोकी डाँडासम्म साइकल लिइ ४ घण्टाको साइक्लिङ खेलको लागि एक सय ७५ युवाहरु पुगेका थिए। शनिबार साइकल लिएर ९ देशका पर्यटक पनि फुलचोकी गएका थिए। पनौती नगरपालिकाले पर्यटन प्रर्वद्धन समितिमार्फत यो आर्थिक वर्षमा ८ लाख खर्च गरेर फुलचोकीदेखि पनौती २ गुर्दुम डाँडासम्म साइकल ट्रेल निर्माण गरेको थियो। एक महिना लगाएर साइकलको लागि ट्रेल निर्माण साइकल प्रेमीहरुको लागि आर्कषण केन्द्र बनाउन पनौती नगरपालिका पर्यटन प्रवर्द्धन समितिको सभापति एवं वडा नं २ का वडाध्यक्ष पुरुषोत्तम अधिकारीले जानकारी दिए। उक्त नगरपालिकाले निर्माण गरिएको साइकल ट्रेलको लागि फुलचोकीदेखि पनौती गुर्दुमसम्मको ७ किलोमिटर रहेको पर्यटन समिति सभापति अधिकारीले बताए। पनौती नगरपालिकाले पर्यटन क्षेत्र विकास गर्न धेरैभन्दा धेरै आन्तरिक र विदेशी पर्यटक ल्याउन नगरपालिकाले सुरुदेखि नै काम गरिरहेको नगर प्रमुख भिम न्यौपानेले जानकारी दिए। साइक्लिङ गर्नेलाई प्रमाणपत्र वितरण गर्दै प्रमुख न्यौपानेले नगरपालिकाले पोखरापछि काभ्रेको पनौतीमा रहेको गुर्दुम डाँडाबाट प्यरालाईडिङ सुरु गरिएको बताए। नगरपालिकाले पर्यटनको सम्भावना रहेको पनौती नगरपालिकासंग जोडिएको गोदावरी नगरपालिका, महालाक्ष्मी नगरपालिका र सुर्यबिनायक नगरपालिकासँग मिलेर पर्यटनको क्षेत्रमा काम गरिरहेको बताए। पनौतीको गुर्दुम डाँडामा प्यारालाईटिङ, फुलचोकीदेखि साइकल ट्रेल र जंगल सफारीले लागि उपयुक्त क्षेत्र रहेको कारण त्यस क्षेत्रमा नगरले केन्द्र प्रदेश र स्थानीय सरकारसँग मिलेर काम गरिरहेको मेयर न्यौपानेले बताए। 'यस्तो व्यवस्थित तयारी हामीले देखेका थिएनौं', साइक्लिङको लागि बानेश्वारबाट पुगेका संजिव थापाले भने, 'स्मरणीय साइक्लिङ आज भएको छ। ' साइक्लिङका लागि आवश्यक सबै कुरा ट्रेल बनाएर पनौती नगरपालिकाले निक्कै राम्रो काम गरेको र यस ट्रेलको संरक्षणमा जोड दिए राम्रो हुने उनले थपे।"
ओलीवाङबीच छलफल : बीआरआई परियोजना अघि बढाउन एकमत,"काठमाडौं : चिनियाँ विदेशमन्त्री वाङ यीले बीआरआई परियोजना अघि बढाउन भइरहेको बिलम्बबारे पूर्वप्रधानमन्त्री एवं नेकपा अध्यक्ष केपी शर्मा ओलीसँग चासो राखेका छन् । तीन दिने नेपाल भ्रमणमा रहेका चिनियाँ विदेशमन्त्री वाङले एमाले अध्यक्ष ओलीसँग आइतबार बिहान भेटेका हुन् । सो क्रममा विदेशमन्त्री वाङले बीआरआई परियोजना कार्यान्वयन गर्न चीन आतुर रहेको बताएका थिए । जबाफमा ओलीले बीआरआई परियोजना कार्यान्वयन हुनुपर्नेमा जोड दिए । बैठकपछि एमाले विदेश विभाग प्रमुख राजन भट्टराइले दुई नेताबीच बीआरआई परियोजना कार्यान्वयनको विषयमा छलफल भएको बताए । ओलीले कोरोनापछि बन्द भएका नाकाहरु तत्काल सञ्चालन गर्नुपर्ने, चीनबाट फर्किएका विद्यार्थीलाई अध्ययनका लागि पुनः जाने व्यवस्था गर्नुपर्ने माग राखेका थिए । कोरोना भाइरस रोकथामका लागि चीन सरकारले गरेको सहयोगप्रति अध्यक्ष ओलीले वाङलाई धन्यबाद दिए । विदेशमन्त्री वाङ यीलाई भेट्न अध्यक्ष ओली नक्सालस्थित होटल मेरियट पुगेका थिए । छलफलमा एमालेबाट उपाध्यक्ष ईश्वर पोखरेल,महासचिव शंकर पौडेललगायत नेताहरुको उपस्थित थियो ।"
म्यादी प्रहरीमा नाम निस्केपछि तीन महिनाकी सुत्केरीले भनिन् : 'अब देश र जनताको सेवा गर्छु',"जोमसोम : जिल्ला प्रहरी कार्यालय मुस्ताङको बाहिरी परिसरमा युवायुवतीको बाँक्लो भीडभाड देखिन्छ । त्यो भीड अरु केही नभइ म्यादी प्रहरीमा भर्ना हुन आएका युवायुवतीहरुको थियो । गत मंगलबारदेखि म्यादी प्रहरी भर्ना अभियान सुरु भएकोमा त्यसको ६ दिनपछि आइतबार छनौट भएका व्यक्तिको नाम प्रकाशित हुँदैछ । यसैले होला म्यादी प्रहरीमा भर्ना हुन आवेदन दिएकाहरु आफूहरु छनौट भएनभएको थाहा पाउन प्रहरी कार्यालय अगाडि व्यग्र प्रतिक्षामा बसेका थिए । जिल्ला प्रहरी कार्यालय मुस्ताङको बाहिरी भागको गेट नजिकै स्वास्थ्य कार्यालयको मुख्य प्रवेशद्वार छ । त्यही प्रवेद्वारको आडैमा ३ महिनाकी छोरी च्यापेर बसेकी थिइन् एक २४ वर्षीया महिला । उनी त्यहाँ म्यादी प्रहरीमा आफ्नो नाम परेनपरेबारे बुझ्न आएकी हुन्। बच्चा लिएर कसरी म्याद प्रहरीमा काम गर्न सक्नु हुन्छ भनी सोध्दा उनीले भनिन्,' मेरी बहिनी छे ,छोरा र छोरी उनकै जिम्मा लगाएर काम गर्छु भनी आएकी हुँ , हेरौं म म्यादी प्रहरीमा छानिन्छु की छानिन्न, थाहा छैन ।' रोल्पा दाङछुका घर भएकी ति महिलाको नाम हो गीता बुढामगर । उनी आफ्नो श्रीमानसँगै म्यादी प्रहरीमा जागिर खान त्यहाँ आएकी रहेछिन् । उनको सानै उमेरमा दिपक पुन मगरसँग गाउँमै विवाह भएको रहेछ। उनीहरुका अहिले दुई सन्तान छन् । जसमध्ये ठूलो छोरो ५ कक्षामा पढ्दैछ भने सानी छोरी ३ महिनाकी छन् । गाउँमा बस्दा साधारण खेतीपाती गर्दै आएका उनीहरु एक वर्षअघि मात्र रोजगारको क्रममा मुस्ताङ आएका थिए । उनीहरु थासाङ गापा १ टुकुचेमा कोठा लिएर सामान्य ज्यालामजदुरी गर्दै बसेका थिए । उनीहरुसँगै गीताकी बहिनी पनि टुकुचे आएकी थिइन् । गीता र दिपकको बिहे भएको पनि नौ वर्ष पुगिसकेको थियो। मुस्ताङमा उनीहरुले खेतीपाती र अन्य काम गरी जिविकोपार्जन गर्दै आएका छन्। 'पहिलो चरणमा त मेरो नाम पर्यो सर , हेरौं तालिममा पास भइएला वा नभइएला । यदि पास भएको खण्डमा स्थानीय तहको निर्वाचनमा म्यादी प्रहरीको काम कर्तव्य र दायित्व जिम्मेवारीका साथ अवश्य पुरा गर्नेछु , 'उनले भनिन् । तीन महिने सुत्केरीलाई घरमै आराम गरेर बस्नु पर्ने समय हो । यद्यपि गीता म्यादी प्रहरीमा भर्ना हुन केही दिन अघि प्रहरी कार्यालयमा पुगेर आवेदन दिएकी रहेछिन् । म्यादीमा छनौट भएनभएको थाहा पाउन जिल्ला प्रहरी कार्यालय मुस्ताङ आएको उनले बताइन्। घर परिवारको सामान्य आर्थिक अवस्था र देश र जनताको सहयोगको लागि आफूलाई म्यादी प्रहरीमा भर्ना हुने रहर बढेको उनले बताइन् । बच्चा लिएर कसरी म्याद प्रहरीमा काम गर्न सक्नु हुन्छ भनी सोध्दा उनीले भनिन्,' मेरी बहिनी छे ,छोरा र छोरी उनकै जिम्मा लगाएर काम गर्छु भनी आएकी हुँ , हेरौं म म्यादी प्रहरीमा छानिन्छु की छानिन्न, थाहा छैन ।' आफू म्यादी प्रहरीमा छानिए देशप्रति सेवा गर्न तयार रहेको उनले बताइन् ।'घर व्यवहार सुल्झाउनेछु, यत्तिकै बसेर के गर्ने, उनले भनिन्,'यसैले श्रीमानसँगै पछि लागेर म्यादी प्रहरीमा भर्ना आएकी हुँ,'उनले भनिन्। सानो बच्चा छोडेर म्यादीमा काम गर्दा बच्चालाई समस्या हुँदैन भनी सोध्दा उनले भनिन्,' म्यादी प्रहरी बनेर सेवा गर्न पाउनु गर्वको कुरा हो । यसले अन्य अवसरमा सृजना गर्ला । बालबच्चा रेखदेख गर्ने त व्यवस्था मिलाइ हाल्छु नि ।' म्यादीमा भर्ना आएकी राल्पाकी गीता आफू छनौट हुनेमा भने शंका गर्छिन् । 'खै सर आउन त आइयो,हामीलाई लिन्छन् कि लिदैनन्, थाहा छैन,' उनले भनिन् । त्यसो त उनका श्रीमान दिपकले आफू मात्रै म्यादीमा जान्छु ,तिमी घर बच्चा हेरी बस नभनेका भने होइनन् तर, गीताले घरको समस्या र देशको सेवा गर्ने अवसर म्यादी प्रहरीले मात्र पुरा गर्ने सम्झिएर आएको बताइन्। आइतबार मुस्ताङ प्रहरीले सार्वजनिक गरेको म्यादी प्रहरी नामावलीमा आफ्नो नाम परेपछि गीता सारै खुसी भइन् । 'पहिलो चरणमा त मेरो नाम पर्यो सर , हेरौं तालिममा पास भइएला वा नभइएला । यदि पास भएको खण्डमा स्थानीय तहको निर्वाचनमा म्यादी प्रहरीको काम कर्तव्य र दायित्व जिम्मेवारीका साथ अवश्य पुरा गर्नेछु , 'उनले भनिन् ।"
जगदम्बा स्टील्सका जस्तापाता तेस्रो मुलुक निर्यात सुरु,"काठमाडौं : जगदम्बा स्टील्सले नेपालको इतिहासमै पहिलो पटक तेस्रो देशमा स्वदेशी उत्पादनको निर्यात थालेको छ। कम्पनीका अनुसार जगदम्बा स्टील्सका उत्पादनहरु, जगदम्बा सुपर शाइन र ग्याल्भा प्लस रोमानिया, यूएई, दक्षिण अफ्रिका, उत्तर अमेरिका, इटाली र म्यानमारमा उच्च मागका साथ आपूर्ति हुन थालेको कम्पनीले जनाएको छ। जगदम्बा स्टील्सले केही समय अघि मात्रै 'सीआर सिट एंड कोइल्स'हरु दक्षिण पूर्वी, मध्य पूर्वी एसियाली देशहरु तथा दक्षिण अफ्रिकामा निर्यातको थालनी गरेको थियो । नेपाली उत्पादन तेस्रो देशमा निर्यात गर्ने पहिलो कम्पनीका रुपमा स्थापित हुन पाउँदा हामी निकै गौरवान्वित छौँ । उपभोक्ता सन्तुष्टिका लागि उत्कृष्ट गुणस्तरको निरन्तरता कम्पनीको प्रतिबद्धता र प्राथमिकता हो। तेस्रो मुलुक निर्यात थालनीका अवसरमा जगदम्बा स्टील्सका प्रवक्ताले भने। हाल जगदम्बा स्टील्सले एक लाख ३२ हजार टन प्रतिवर्ष ग्याल्भा प्लस र एक लाख दस हजार टन प्रतिवर्ष सुपर शाइन उत्पादन गर्दै आएको छ।"
फोर्स गुर्खा नेपाली बजारमा,"काठमाडौँ : फोर्स मोटर्स नेपालले नयाँ गाडी गुर्खा नेपाली बजारमा ल्याएको छ। 'ग्राउण्डअप मोडुलर आर्टिटेक्चर प्लेटफर्म'मा निर्मित यस गाडीको आकृतिले अघिल्लो पुस्ताको प्रसिद्ध जीवागनलाई प्रतिविम्बित गर्ने विज्ञप्ती मार्फत जनाएको छ। लामो र चौडा वनावट भएको गुर्खाको क्याबिन अत्यन्त फराकिलो र आरामदायी भएको जनाएको छ। यसमा चारजना यात्रुका लागि क्याप्टेन सिट लगायत उत्कृष्ट लेगरुम, हेडरुम, एल्बोरुम एवं ५०० लिटरको बुटस्पेसको व्यवस्था छ । मर्सिडिज निर्मित २६०० सीसी इन्जिनजडित गुर्खा आफ्नो श्रेणीमा एक मात्र यस्तो गाडी हो जुन बिनाकुनै तीन अंकको गतिमा हाइवेमा दौडिन, ३५ डिग्रीको उकालो चढ्न र ७०० मिलिमिटर गहिरो पानीलाई छिचोल्न सक्ने कम्पनीको दाबी छ। त्यस्तै यसमा रहेको एअर इन्टेक स्नोरकल र चारै वटा पाङ्ग्रामा भएको लक पनि अन्यभन्दा विशेष प्रकारको रहेको छ। पाँचवटा विभिन्न आकर्षक रंगहरुमा उपलब्ध गुर्खाको वारेन्टी ३ लाख किमि वा ३ वर्ष छ।"
"वीरगंजबाट जनकपुर जाँदै गरेको बस सर्लाहीमा पुलबाट खस्यो, ४ जनाको मृत्यु",मलंगवा : पूर्वपश्चिम राजमार्गअन्तर्गत सर्लाहीको लालबन्दी नगरपालिका १७ स्थित फुलजोर खोलाको पुलबाट बस खस्दा ४ जना यात्रुको मृत्यु भएको छ । दुई दर्जन बढी घाइते भएको हुनसक्ने जनाइएको छ । वीरगंजबाट जनकपुरतर्फ जाँदै गरेको ना४ ख ८५५५ नम्बरको सूर्यलोक यात्रुबाहक बस पुलबाट तल खोलामा खस्दा ४ जनाको मृत्यु भएको प्रहरीले जनाएको छ । मृतकहरुको अहिले पहिचान खुल्न सकेको छैन् । मृतक चारैजनाको शव पोष्टमार्टमका लागि जिल्ला अस्पताल मलंगवामा ल्याइएको छ । घाइतेहरुको संख्या पनि अहिले यकिन हुन नसकेको प्रहरीले जनाएको छ । घाइतेहरुको लालबन्दीको विभिन्न स्वास्थ्य केन्द्रहरुमा उपचार भइरहेको छ । गम्भीर भएकाहरुलाई रिफर गर्ने काम पनि भइरहेको प्रहरीले जनाएको छ । प्रारम्भिक अनुसन्धानले बसको अगाडिको चक्का पड्किएर अनियन्त्रित भई पुलबाट खसेको बताइए पनि यर्थात् जानकारी आउन सकेको छैन् ।
आईपिएलमा आज दुई खेल हुँदै,काठमाडौं : इन्डियन प्रिमियर लिग (आईपिएल)मा आज दुई खेल हुँदैछन्। दिउँसो ३:४५ बजेदेखि दिल्ली क्यापिटल्स र मुम्बई इण्डियन्सबीच ब्राबोरन स्टेडीयममा खेल हुनेछ। त्यस्तै राति ७:४५ बजे पन्जाब किङ्स र रोयल च्यालेन्जर्स बैंगलोरबीच खेल डा डिय पटालि स्पोर्टस एकेडेमी मुम्बईमा हुनेछ। हिजो भएको खेलमा कोलकत्ता नाइट राइडर्सले चेन्नई सुपर किङसलाई पराजित गरेको थियो।
बागमती प्रदेश खेलकुद प्रतियोगिता : चितवन च्याम्पियन,"धुलिखेल : बागमती प्रदेश खेलकुद प्रतियोगिताको समपान धुलिखेलमा शनिबार सम्पन्न भएको छ। शनिबार सम्पन्न प्रथम बागमती प्रदेश खेलकुद प्रतियोगिता २०७८ मा सहभागी ८ खेलमा सर्वाधिक पदक हात पार्दै चितवन जिल्ला च्याम्पियन बनेको छ। बागमती प्रदेश खेलकुद विकास परिषद्द्वारा आयोजित प्रतियोगिताको दोस्रो काठमाडौं र तेस्रो ललितपुर भएको छ। चितवनले २१ स्वर्ण, १९ रजत र १४ काँस्य हात पार्यो। काठमाडौंले १९ स्वर्ण, ६ रजत, ७ कास्य र ललितपुरले ९ स्वर्ण, ९ रजत र ८ कास्य हात पर्यो। बागमती प्रदेशका १३ जिल्लालाई समावेश गर्दै आयोजना गरिएको प्रतियोगिता शनिबार काभ्रेको धुलिखेल रंगशालामा समापन गरिएको छ। प्रतियोगिताको फागुन २८ गते मकवानपुरको हेटौंडास्थित पिप्ले क्यापडाडाँ रंगशालामा उद्घाटन गरिएको थियो। प्रतियोगितामा प्रदेश सरकारले प्राथमिकतामा राखेका ८ खेललाई समावेश गरेको थियो। जसमध्ये हेटौंडामा ब्याडमिन्टन, तेक्वान्दो, पुरुष फुटबल, चितवनमा भलिबल र क्रिकेट, काठमाडौंमा एथलेटिक्स, काभ्रेमा महिला फुटबल र बक्सिङ, सिन्धुपाल्चोकमा कराँतेका खेल आयोजना गरिएको थियो। प्रतियोगिताको अन्तिम दिन महिला फुटबलमा मकवानपुरले धादिङलाई एक शुन्यले हराउँदै पहिलो स्थान हासिल गर्यो। बक्सिङतर्फ पुरुष ४८ केजीमा काठमाडौंमा रविन थापा, ५१ केजीमा काभ्रेका लालप्रसाद उप्रेती, ५४ केजीमा ललितपुरका सुमन नेपाली, ५७ केजीमा काठमाडौंका सुजर महर्जन, ६० केजीमा ललितपुरका शेखर कुटवाजु, ९२ केजीमाथि काभ्रेका रविन्द्र घिमिरे, ९२ केजीमुनी चितवनका विभान गुरुङ, ८६ केजीमा काठमाडौंका सोनु गुरुङ, ८९ केजीमा ललितपुरका राजन तामाङ, ७५ केजीमा काभ्रेका विनिस राई, ७१ केजीमा काठमाडौंका प्रमोद राई, ६७ केजीमा मकवानपुरका अमन श्रेष्ठ र ६३ केजीमा रसुवाका मौसम राना मगरले स्वर्ण जिते। महिलामा ५० केजीमा भक्तपुरकी अस्मिता ढुवाल, ५७ केजीमा काभ्रेकी हेमा राई, ६० केजीमा दोलखाकी डेचेन शेर्पा, ४८ केजीमा काठमाडौंकी सुस्मा तामाङ, ५२ केजीमा भक्तपुरकी सुस्मा खड्का, ५४ केजीमा रामेछापकी सोस्तिका तिरुवा र ६६ केजीमा काठमाडौंकी कबुना श्रेष्ठले स्वर्ण जित्न सकेको बक्सिङ अन्तराष्ट्रिय रेफ्री रमेश श्रेष्ठले जानकारी दिए। उपाधि विजेता खेलाडीलाई संघीय सरकारका युवा तथा खेलकुद मन्त्री महेश्वरजंग गहतराज, प्रदेश खेलकुदमा युवा तथा खेलकुद मन्त्री रत्न प्रसाद ढकाल, प्रदेश खेलकुद विकास परिषद्का सदस्य सचिव सूर्यलाल भण्डारी लगायतले पुरस्कृत गरेका थिए। समापन समारोहलाई सम्बोधन गर्दै बागमती प्रदेश खेलकुद विकास परिषद्का सदस्य सचिव सुर्यलाल भण्डारीले खेलकुदको ऐन कानुन, संरचना बनाउने काममा अघि देखिएको बागमती प्रदेश सरकारले प्रदेश स्तरीय खेलकुद प्रतियोगिता आयोजना गरेर इतिहास रचेको बताए। प्रदेशका युवा तथा खेलकुद मन्त्री रत्न ढकालले छोटो समयको तयारीमा चुनौतीका बाबजुत प्रतियोगितालाई सफलतापूर्वक आयोजना गरिएको उल्लेख गरे। समापन समारोहका प्रमुख अतिथि संघीय सरकारका युवा तथा खेलकुद मन्त्री महेश्वरजंग गहतराजले प्रदेश खेलकुद आयोजना गरेर बागमती प्रदेश सरकारले उल्लेख्य सफलता हासिल गरेको उल्लेख गर्दै यसले अन्य प्रदेशलाई समेत प्रदेश स्तरीय खेलकुद प्रतियोगिता आयोजना गर्न हौसला मिल्ने बताए। उनले प्रदेश खेलकुदमा राष्टिय कीर्तिमान कायम गर्ने खेलाडीलाई आसन्न एसियन गेम्सको बन्द प्रशिक्षणमा राखिने जानकारी दिए। प्रतियोगितामा २१ सय बढी खेलाडी सहभागी बनेका। संघीय संरचना अनुसार प्रदेश खेलकुद विकास परिषद् गठन भएपछि प्रदेश खेलकुद प्रतियोगिता आयोजना गरेर बागमती प्रदेश सरकारले इतिहास रचेको छ।"
जीएम मोडुलरको पहिलो डिलर साझेदार सम्मेलन सम्पन्न,"काठमाडौं : जीएम मोड्युलरले सोल्टी होटलमा आफ्नो पहिलो नेपाल डिलर साझेदार कार्यक्रम आयोजना गरेको छ। जीएम मोडुलर अग्रणी भारतीय विद्युतीय स्विच र घरायसी ब्रान्ड मध्ये एक हो र कार्यक्रममा नेपालभरका डिलर साझेदारहरूबाट राम्रो प्रतिक्रिया पाएको कम्पनीले जनाएको छ। जीएम मोडुलरका निर्देशक कुमार पालले भने हाम्रो बजार उपस्थितिको छोटो अवधिमा हामीले भारत र अन्य अन्तर्राष्ट्रिय बजारहरूमा उपभोक्ताहरुका चाहना पूरा गर्न सक्षम भएका छौँ। किनभने हामी उत्कृष्ट उत्पादनहरू प्रदान गर्न प्रतिबद्ध छौँ। विश्वका अन्य भागहरू जस्तै नेपालले पनि हामीलाई र हाम्रा उत्पादनहरूलाई अँगालेको छ। डेल्टा मार्केटिङ प्रालिका अध्यक्ष पवन अग्रवालले नेपालको बजार सानो तर सम्भावनाले भरिपूर्ण रहेको बताए। जीएम मोडुलरसँगको यो साझेदारीमा, हामी नेपाली जनतालाई सबैभन्दा राम्रो उत्पादन प्रदान गर्ने विश्वास लिएको उनले बताए। डेल्टा मार्केटिङ प्रालि नेपालको लागि जीएम मोडुलरको आधिकारिक वितरक हो।"
चीनमा गत सोमबार दुर्घटनाग्रस्त विमानमा सवार १३२ जनाकै मृत्यु भएको पुष्टि,बेइजिङ : दक्षिण चीनको ग्वाङ्सी झुआङ स्वायत्त क्षेत्रमा सोमबार दुर्घटनाग्रस्त भएको चाइना इस्टर्न एयरलाइन्सको विमानमा सवार सबै १३२ जनाको मृत्यु भएको शनिबार पुष्टि गरिएको छ । दक्षिण चीनको गुआङ्सी झुआङ स्वायत्त क्षेत्रमा सोमबार दिउँसो १३२ यात्रु बोकेको यात्रुवाहक विमान दुर्घटनाग्रस्त भएपछि उद्धारकार्य जारी राखेको थियो। उद्धारकार्यमा दुई हजारभन्दा बढी मानिसलाई घटनास्थलमा पठाइएको थियो। दुर्घटनास्थल पहाडी जङ्गलमा रहेको हुनाले ब्ल्याक बक्सको खोजीकार्य ड्रोन र उद्धारकर्मी दुवैमा निर्भर रहेको जनाइएको छ । कुनमिङबाट गोआन्झाउका लागि उडेको चाइना इस्टर्न एयरलाइन्सको बोइङ ७३७ विमान सोमबार दिउँसो २:३८ बजे वुझाउ सहरको टेङ्क्सियान काउन्टीको मोलाङ गाउँनजिकैको पहाडी क्षेत्रमा दुर्घटनाग्रस्त भएको थियो ।
एनआरएनएको उल्टो गंगा,"नेपाल बाहिर तेस्रो मुलुकका नेपालीले आफूलाई मातृभूमि नेपालसँग जोड्न बनाएको मन्त्र होएकपटकको नेपाली सधैंको नेपाली। यो आह्वानमा बाँधिएर संसारभर फैलिएका नेपाली गैरआवासीय नेपाल संघ (एनआरएनए)मा जोडिए। रोजगारी, अध्ययन वा व्यवसायको सिलसिलामा विभिन्न देश पुगेका नेपालीलाई नेपाल बिर्सन नदिन, फर्किन प्रेरित गर्न र मातृभूमिका लागि केही गर्न जन्मिएको हो हो यो संस्था। विकासोन्मुख मातृभूमिलाई विदेशमा सिकेको सीप, अर्थ र अनुभवले सिञ्चन गर्न हौस्याउने उद्देश्य हो यो संस्थाको। त्यसैले नारा नै छ नेपालीका लागि नेपाली। विकसित देशका आर्थिक, सामाजिक र राजनीतिक मोडलका अनुभव र ज्ञान नेपालमा भित्र्याउने लक्ष्य र उद्देश्य राखेको यो संस्थामा अहिले उल्टो गंगा बगिरहेको छ। अर्थात्, नेपालकै फोहोरी राजनीतिक चरित्र यो संस्थामा प्रवेश गरिसकेको छ। त्यसमा आवद्धहरू नेपालकै जस्तो दुर्गन्धित राजनीतिको पानीले धमिलिन पुगेका छन्। जसरी मुलुकमा सत्ताको लुछाचुँडी छ र घिनलाग्दो उछिनपाछिन छ। त्यस्तै भएको छ, गैरआवासीय नेपाल संघमा। महासंघभित्रको मनोमालिन्य यति चर्को भयो कि एकातिर तीन जनाले आफूहरूलाई अध्यक्षत्रय घोषणा गरेका छन्, अर्कोतिर केही देशको समन्वय समितिबाट निर्वाचनको म्यान्डेट पाएका पूर्वअध्यक्ष शेष घलेले विनोद कुँवरलाई अध्यक्ष घोषणा गरेका छन्। संघमा फुट आउन नदिन भनेर डा बद्री केसी, कुल आचार्य र रबिना थापाले आफूहरू तीनैजना अध्यक्ष बन्ने सहमति गरे। संसारभरका प्रतिनिधिहरूलाई यी दुवै तरिका निको लागेको छैन। आखिर फुटैफुट र भागबन्डाले संघलाई नेपाली राजनीतिको बिम्ब बनाइदिएको छ। मिलिजुली भागबन्डा लगाउने गैरप्रजातान्त्रिक शैली नेपाली राजनीतिमा हावी हुँदा नेपालभित्रका नेपालीले पनि गैरआवासीय संघको रमिता अपेक्षा गरेका होइनन्। यो संघ त नेपाली राजनीतिलाई पनि मार्गदर्शक बन्न सक्ने अपेक्षा र विश्वास हो। तर, स्थापना भएको दुई दसक नपुग्दै नेतृत्वको हानाथापीले संघको गरिमा र ओज रसातलमा पुगेको छ। गैरआवासीय नेपाली संघ राजनीतिक उद्देश्य बोकेको संस्था होइन। तर, विदेशमा बस्ने नेपालीले पनि यसलाई गुट र उपगुटमा विभाजन गरी नेपाली राजनीतिक कुसंस्कारको छायाँमा धकेलेका छन्। मातृभूमिको सेवाको पवित्र उद्देश्य एकातिर छ, आफू नेतृत्वमा स्थापित हुने, नभए आफ्नालाई स्थापित गर्ने मात्रै ध्याउन्न राख्दा यसको उद्देश्य र लक्ष्यमाथि कुठाराघात भएको छ। देशदेशकै राष्ट्रिय परिषद्हरूमा पनि यस्तै गुटउपगुट र राजनीतिक धार भइदिँदै थुपै्र नेपाली संघमा आवद्ध हुन हिच्किचाइरहेका थिए। संस्थाको उद्देश्य अनुरूप पारदर्शिता नहुने, आफ्ना मान्छेलाई मात्रै सदस्य बनाउन जोड गरेर चुनाव जित्ने लक्ष्य राख्ने रोग एनआरएनमा देखिइसकेको थियो। त्यसैको परिणाम अन्तर्राष्ट्रिय समन्वय समितिसम्म आइपुगेको हो। यसको मूल कारण विभिन्न राष्ट्रमै सदस्यता वितरण र प्रतिनिधि चयनमा भएको राजनीतिकरण थियो। प्रविधिको यो युगमा आउँदा पनि एनआरएनले प्रविधिलाई पछ्याउन नसक्नु दुःखद् छ। महाधिवेशनमा विभिन्न देशमै बसेर पनि भोट हाल्न सकिने प्रविधिलाई आत्मसात गर्नतिर यो संस्था लागेन। यसको नेतृत्व समूहले त्यसलाई प्राथमिकतामा राखेन। आफ्ना मान्छेको भिड जम्मा गर्ने र त्यही भिडबाट चुनिने भिडतन्त्रलाई अँगाल्न खोज्दा नै आजको दिन आएको हो। धमिलो खोला सङ्लो बनाउन जसरी मूल नै पहिला सफा हुनुपर्छ, त्यस्तै एनआरएनएको यो विवाद सुल्झाउन यसको सदस्यता वितरण र प्रतिनिधि छनोटलाई नै पारदर्शी, निष्पक्ष र विधिसम्मत बनाउन जरुरी छ। विदेशमा रहेका नेपालीले नेपालभित्रको आर्थिक, सामाजिक र राजनीतिक वातावरण सङ्लो बनाउन भूमिका खेल्नुको साटो यहाँको परराष्ट्र मन्त्रालय र अड्डा अदालतका लागि पनि मुद्दाको बोझ थपिदिनु नरमाइलो कुरा हो। यसलाई मनन गर्न जरुरी छ। विधानको पालना गरेर, नियमसंगत महाधिवेशनबाट नेतृत्व चयन गर्ने र सदस्य र प्रतिनिधि छनोटमा शुद्धीकरण नै आगामी दिनमा यस्ता विवाद दोहोरिन नदिने उपाय हुन्। राजनीतिक रङमा डुब्ने र डुबाउने गरियो भने संस्थाप्रति गैरआवासीय नेपालीको भरोसा टुट्छ। संस्थाको अस्तित्व संकटमा पर्छ।"
"नेपालले भन्यो, ऋणमा बीआरआई चाहिन्न","काठमाडौं : सरकारले चिनियाँ परियोजना बेल्ट एन्ड रोड इनिसिएटिभ (बीआरआई) अघि बढ्न नसक्नेतर्फ संकेत गरेको छ। प्रधानमन्त्री शेरबहादुर देउवा र परराष्ट्रमन्त्री डा नारायण खड्काले बीआरआईका विषयमा थप प्रस्ट हुनुपर्ने भन्दै तत्काल अघि नबढाउने भएका हुन्। प्रधानमन्त्री देउवा र परराष्ट्रमन्त्री डा खड्काले तीन दिने नेपाल भ्रमणमा रहेका चिनियाँ विदेशमन्त्री वाङ यीलाई यी परियोजनाको मोडालिटीलगायत विषयमा गहन छलफल गर्नुपर्ने भन्दै तत्काल कार्यान्वयन गर्न नसकिने जवाफ दिएका छन्। प्रधानमन्त्री देउवा यी परियोजना ऋण हो कि अनुदान भन्ने स्पष्ट नभइन्जेल अघि बढाउन नसकिने अडानमा छन्। प्रधानमन्त्रीले बीआरआई कार्यान्वयनको मोडालिटीबारे प्रस्ट भएपछि मात्र अघि बढाउने जवाफ विदेशमन्त्री वाङलाई दिएको बालुवाटार स्रोतले बताएको छ। चिनियाँ विदेशमन्त्री वाङले वर्तमान सरकारबाट बीआरआई परियोजना र चीनको सुरक्षाप्रति आश्वस्त हुन खोजेका थिए। नेपालले बीआरआई परियोजनामा सन् २०१७ मा हस्ताक्षर गरेको थियो। हस्ताक्षर गरेको पाँच वर्ष बितिसक्दा पनि ती परियोजनाबारे उल्लेख्य प्रगति भएको छ्रैन। चीनले परियोजना कार्यान्वयनका लागि नेपाल सरकारसँग आग्रह गर्दै आएको छ। तर, नेपाल सरकारले चीनलाई स्पष्ट जवाफ दिएको छैन। प्रधानमन्त्री देउवा र परराष्ट्रमन्त्री खड्काले बीआरआई परियोजना अघि बढाउन नसक्ने विदेशमन्त्री वाङलाई जवाफ दिनुभयो, बालुवाटार स्रोतले भन्यो। सुरक्षाका विषयमा भने प्रधानमन्त्री देउवा र परराष्ट्रमन्त्री डा खड्काले वाङलाई आश्वास्त पार्ने कोसिस गरेका थिए। वाङले तिब्बती शरणार्थीलाई कार्डका रूपमा प्रयोग गरी पश्चिमा राष्ट्रहरूले चीनविरोधी गतिविधि बढाएको भन्दै प्रधानमन्त्री र परराष्ट्रमन्त्रीको ध्यानाकर्षण गराएका थिए। नेपालमा पछिल्लो पटक भइरहेका चीनविरोधी गतिविधिलाई बेइजिङले गम्भीर ढंगले नियालिरहेको छ। नेपालले बीआरआई परियोजनामा सन् २०१७ मा हस्ताक्षर गरेको थियो। हस्ताक्षर गरेको पाँच वर्ष बितिसक्दा पनि ती परियोजनाबारे उल्लेख्य प्रगति भएको छ्रैन। चीनले परियोजना कार्यान्वयनका लागि नेपाल सरकारसँग आग्रह गर्दै आएको छ। तर, नेपाल सरकारले चीनलाई स्पष्ट जवाफ दिएको छैन। नेपाल भ्रमणमा रहेका चिनियाँ विदेशमन्त्री वाङले प्रधानमन्त्री देउवा र परराष्ट्रमन्त्री डा खड्कामार्फत बीआरआई परियोजनामा नेपाल सरकारको पोजिसनबारे प्रस्ट हुन खोजेका छन्। प्रधानमन्त्रीसँगको भेटमा वाङले बीआरआई परियोजना, नेपालमा पछिल्लो पटक सिर्जित भूराजनीतिक अवस्था र त्यसले सिर्जना गर्न सक्ने सम्भावित सुरक्षा चुनौतीबारे चासो राखेका थिए। प्रधानमन्त्री देउवाले ऋण लिएर बीआरआईका परियोजना अघि बढाउन नसकिने विदेशमन्त्री वाङलाई भनेका थिए। देउवाले वाङसँग आर्थिक अवस्थासमेत राम्रो नभएका बेला मुलुकले ऋण धान्न नसक्ने जवाफ दिएको बालुवाटार स्रोतले बताएको छ। प्रधानमन्त्री देउवाले वाङलाई भनेको भनाइ उदृत गर्दै स्रोतले भन्यो, ऋण लिएर बीआरआईका परियोजनाहरू अघि बढाउन कठिन छ। यसबारे तपाईंहरू पनि सोच्नुहोस्। प्रधानमन्त्री देउवा र चिनियाँ विदेशमन्त्रीबीचको बैठकपछि परराष्ट्रमन्त्री डा खड्काले बीआरआई परियोजनाभन्दा पनि अन्य विषयमा छलफल केन्द्रित भएको बताए। खासगरी बीआरआईबारे नेपालले सन् २०१७ मै समझदारीपत्रमा हस्ताक्षर गरेको छ। बीआरआईअन्तर्गत कनेक्टीभिटीका कुराहरू भएका छन्। तर, स्पेसिफिकल्ली बीआरआईअन्तर्गतकै केही कुरा भएन, मन्त्री डा खड्काले भने, बीआरआईको रेलवे इम्प्लिमेन्टेसन प्लान छ। त्यसको समेत अध्ययन गर्न बाँकी नै छ। फेरि चिनियाँ पक्षसँग छलफल गरेर आगामी दिनमा हुने उच्चस्तरीय भ्रमणमा बीआरआईको मोडालिटीका बारेमा छलफल हुनेछ। वाङले प्रधानमन्त्री देउवासँग नेपालको आन्तरिक र बाह्य सुरक्षा अवस्थाका विषयमा पनि चासो राखेका थिए। वाङले एमसीसी अनुमोदनलगायत नेपालमा पछिल्लो पटक भएका विषयलाई जोडेर सुरक्षाको विषयमा प्रस्ट हुन खोजेका थिए। प्रधानमन्त्री देउवाले विदेशमन्त्री वाङलाई नेपालबाट चीनविरोधी गतिविधि हुन नदिने आश्वस्त पार्ने प्रयास गरेका थिए। वाङले आइतबार एमाले अध्यक्ष केपी शर्मा ओली र माओवादी केन्द्र अध्यक्ष पुष्पकमल दाहाल प्रचण्डसँग भेट गर्ने कार्यक्रम छ। सम्झौता भएको ५ वर्ष भइसक्दा पनि बीआरआई अन्तर्गतका परियोजना अघि नबढेपछि नेपाल सरकार र यहाँका राजनीतिक दलप्रति चीन सशंकित बनेको छ। प्रधानमन्त्रीसँगको भेटअघि वाङले परराष्ट्रमन्त्री डा खड्कासँग भेटवार्ता गरेका थिए। वाङले अमेरिकी सहयोग परियोजना एमसीसी अनुमोदन भइसकेपछिको अवस्थाबारे मन्त्री डा खड्कासँग चासो राखेका थिए। जवाफमा मन्त्री डा खड्काले एमसीसी विकास परियोजना भएको र त्यो राजनीतिक हिसावले कसैप्रति लक्षित नभएको स्पष्ट पारेका थिए। वाङलाई आफूले कुनै पनि मुलुकबाट आएका विकास सहयोगहरू विशुद्ध विकास केन्द्रित हुने भनेको डा खड्काले बताए। उनले अन्य मुलुकका परियोजना लिँदा राजनीति वा अन्य सर्त स्वीकारेर नलिने भनेका थिए। उनले एमसीसी नेपालको विकासमा मात्र केन्द्रित हुने भन्दै अन्य शंका नगर्न वाङलाई आग्रह गरेका थिए। अमेरिकी सहायता परियोजना आफूविरुद्ध भएको चीनको बुझाइ छ। वाङले आइतबार एमाले अध्यक्ष केपी शर्मा ओली र माओवादी केन्द्र अध्यक्ष पुष्पकमल दाहाल प्रचण्डसँग भेट गर्ने कार्यक्रम छ। सम्झौता भएको ५ वर्ष भइसक्दा पनि बीआरआई अन्तर्गतका परियोजना अघि नबढेपछि नेपाल सरकार र यहाँका राजनीतिक दलप्रति चीन सशंकित बनेको छ। नेपाल र चीनबीच नौ विषयमा सम्झौता नेपाल र चीनबीच शनिबार नौ विषयमा सम्झौता भएको छ। सिंहदरबारमा भएको द्विपक्षीय वार्तामा नौ सम्झौतामा हस्ताक्षर भएको हो। नेपालका तर्फबाट परराष्ट्रमन्त्री डा नारायण खड्का र चीनका तर्फबाट चिनियाँ विदेशमन्त्री वाङ यीले द्विपक्षीय बैठकको नेतृत्व गरेका थिए। चीनले सीमापार रेलको सम्भाव्यता अध्ययनका लागि नेपाललाई प्राविधिक सहयोग गर्ने भएको छ। नेपालचीन सीमापार रेलवे निर्माणको सम्भाव्यता अध्ययनका लागि प्राविधिक सहयोगसम्बन्धी सम्झौतापत्रमा हस्ताक्षर भएको हो। चिनियाँ राष्ट्रपति सी जिनपिङको नेपाल भ्रमणका बेला सन् २०१९ मा सम्भाव्यता अध्ययनसम्बन्धी सम्झौतापत्रमा हस्ताक्षर भएको थियो। तर, त्यसको तीन वर्षपछि चीनले प्राविधिक सहयोग गर्नेबारे हस्ताक्षर गरेको हो। आर्थिक तथा प्राविधिक सहयोग नेपालचीन अन्तरदेशीय रेलवे परियोजनाको सम्भाव्यता अध्ययनमा प्राविधिक सहयोग नेपालचीन पावर ग्रिड इन्टरकनेक्सन सम्भाव्यता अध्ययन नेपालबाट चीनमा घाँस निर्यात नेपालमा उत्पादित सामग्रीमा ड्युटी फ्रि सुविधा अरनिको राजमार्ग (तेस्रो चरण) मर्मतसम्भार परियोजना रेलवेसम्बन्धी भएको सातौं बैठकको निर्णय अनुमोदन खोप प्रमाणपत्रसम्बन्धी बीपी कोइराला क्यान्सर अस्पतालमा चिनियाँ चिकित्सक टोली पठाउने परराष्ट्र मन्त्रालयले शनिबार राति अबेर विज्ञप्ति जारी गरी नेपाल र चीनबीच भएका सम्झौता सार्वजनिक गरेको छ। मन्त्रालयका अनुसार नेपालचीन सीमापार रेलवे निर्माणको सम्भाव्यता अध्ययनका लागि प्राविधिक सहयोग र नेपाल र चीनबीच आर्थिक र प्राविधिक सहयोग सम्झौतामा हस्ताक्षर भएको छ। जसमा नेपालका तर्फबाट अर्थसचिव मधुकुमार मरासिनी र चीनका तर्फबाट चिनियाँ राजदूत होउ यान्छीले हस्ताक्षर गरेका छन्। यस्तै नेपालचीनबीच पावर ग्रिड इन्टरकनेक्सनको सम्भाव्यता अध्ययनमा भएको सम्झौतामा ऊर्जासचिव देवेन्द्र कार्की र चिनियाँ राजदूत यान्छीले हस्ताक्षर गरेका छन्। घाँस निर्यातसम्बन्धी सम्झौतापत्रमा कृषि मन्त्रालयकी सचिव निरु दाहाल पाण्डे र चिनियाँ राजदूत यान्छीले हस्ताक्षर गरेका छन्। नेपालमा उत्पादित सामग्रीहरूमा डियुटी फ्री सुविधासम्बन्धी सम्झौतामा आपूर्तिसचिव गणेशप्रसाद पाण्डे र चीनका तर्फबाट वाणिज्य सहायकमन्त्री सेङ झोपिङले हस्ताक्षर गरेका छन्। अरनिको राजमार्ग मर्मतसम्भार आयोजनाको प्रमाणपत्र हस्तान्तरणबारेको सम्झौतापत्रमा भौतिक पूर्वाधार तथा यातायात मन्त्रालयका सचिव रविन्द्रनाथ श्रेष्ठ र चीनका तर्फबाट वाणिज्य सहायकमन्त्री सेङ झोपिङले हस्ताक्षर गरेका छन्। रेलसम्बन्धी भएको द्विपक्षीय सातौं बैठकको निर्णय अनुमोदनसम्बन्धी सम्झौतापत्रमा भौतिक पूर्वाधार तथा यातायात सचिव रविन्द्रनाथ श्रेष्ठ र चिनियाँ राजदूत यान्छीले हस्ताक्षर गरेका छन्। भ्याक्सिन प्रमाणपत्रसम्बन्धी सम्झौतामा स्वास्थ्यसचिव रोशन पोख्रेल र चिनियाँ वाणिज्य सहायकमन्त्री सेङ झोपिङले हस्ताक्षर गरेका छन्। यस्तै नेपालमा चिनियाँ स्वास्थयकर्मीले सेवा दिन सक्ने सम्बन्धीका सम्झौतामा स्वास्थ्यसचिव पोख्रेल र चिनियाँ राजदूत यान्छीले हस्ताक्षर गरेका छन्। काम नसकिँदै पोखरा विमानस्थल हस्तान्तरण चीन सरकारको ऋण सहयोगमा निर्मित पोखरा अन्तर्राष्ट्रिय विमानस्थल चीनले नेपाल सरकारलाई हस्तान्तरण गरेको छ। प्रधानमन्त्री निवास बालुवाटारमा शनिबार आयोजित समारोहमा प्रधानमन्त्री शेरबहादुर देउवाको सहभागितामा चिनियाँ विदेशमन्त्री वाङ यीले विमानस्थलको साँचो परराष्ट्रमन्त्री डा नारायण खड्कालाई हस्तान्तरण गरेका हुन्। काम नसकिँदै विमानस्थल हस्तान्तरण गरेको भन्दै चिनियाँ ठेकेदारहरू नै असन्तुष्ट छन्। पर्यटन मन्त्रालयका अधिकारीहरूले पनि असन्तुष्टि पोखेको स्रोतले बताएको छ। पूर्ण तयारी नहुँदै विमानस्थल हस्तान्तरण गर्न किन हतार गरियो ? बुझ्न सकिएन, मन्त्रालय स्रोतले अन्नपूर्ण पोस्ट्सँग भन्यो। अर्को जडान गर्न बाँकी रहेको पोखरा अन्तर्राष्ट्रिय विमानस्थल निर्माण पक्षले जनाएको छ। गृहमन्त्री बालकृष्ण खाँणले केही दिनअघि पोखरा अन्तर्राष्ट्रिय विमानस्थलको लागतमा प्रश्न उठाएका थिए। उनले भैरहवा अन्तर्राष्ट्रिय विमानस्थलभन्दा सानो रहेको पोखराको विमानस्थलमा कसरी धेरै लागत लाग्यो भन्दै प्रश्न गरेका थिए। पोखरा अन्तर्राष्ट्रिय विमानस्थलका आयोजना प्रमुख विनेश मुनकर्मीले विमानस्थलको ९३ प्रतिशत काम सकिएको बताए। उनका अनुसार विमानस्थल निर्माणको बाँकी रहेको सात प्रतिशत काममा डेकोरेसन, फिनिसिङलगायत छन्।विमानस्थलमा टर्मिनल भवन हुँदै सोझै जहाजभित्र जाने विमान पुल (प्यासेन्जर बोडिङ ब्रिज) एउटा जडान भइसकेको छ। अर्को जडान गर्न बाँकी रहेको पोखरा अन्तर्राष्ट्रिय विमानस्थल निर्माण पक्षले जनाएको छ। गृहमन्त्री बालकृष्ण खाँणले केही दिनअघि पोखरा अन्तर्राष्ट्रिय विमानस्थलको लागतमा प्रश्न उठाएका थिए। उनले भैरहवा अन्तर्राष्ट्रिय विमानस्थलभन्दा सानो रहेको पोखराको विमानस्थलमा कसरी धेरै लागत लाग्यो भन्दै प्रश्न गरेका थिए। नेपाल सरकार र एसियाली विकास बैंकको लगानीमा भैरहवा विमानस्थलको मूल्य तीन हजार मिटर धावनमार्गको मुआब्जाबाहेक लागत ७ अर्ब हुँदा पोखरा विमानस्थलको धावनमार्ग २५ सय मिटर बनाउन २१ अर्ब लागेको भन्दै उनले प्रश्न उठाएका थिए। बढी लागत देखिएपछि थप विवाद आउन सक्ने भन्दै नागरिक उड्डयान प्राधिकरणको नेतृत्वले काम अपूरै रहेका बेला हतारहतारमा विमानस्थल हस्तान्तरण गर्न चिनियाँ कम्पनी र पर्यटन मन्त्रालयमा लबिङ गरेको थियो।"
धरानमा खानेपानीको हाहाकार,"धरान : धरान उपमहानगरपालिकाले सुरु गरेको धरान खानेपानी आयोजनाको निर्माण अलपत्र परेको छ। धरान खानेपानी व्यवस्थापन बोर्डले पानी वितरणमा चरम लापरबाही गरेका कारण धरानका १६ वटा वडामा खानेपानीको हाहाकार भएको छ। उक्त आयोजना एसियाली विकास बैंकको १ अर्ब ७१ करोड रुपैयाँको आर्थिक सहयोगमा सुरु बोर्डले वडा१,२,३, र वडा ७१९ मा पानी वितरण गर्दै आएको छ। यी वडाहरूमा २८ हजार निजी धारा जडान गरिएका छन्। तर, बोर्डले नियमित खानेपानी वितरण नगर्दा सर्वसाधारण खानेपानी सुविधाबाट वञ्चित भएका छन्। नेपालचीन साझेदारी ठेकेदार कम्पनी तेन्जिङ तुन्दी जेभीको चरम लापरबाहीले खानेपानीको आयोजनाको काम समयमा सम्पन्न नहुँदा धरानमा खानेपानीको चरम अभाव भएको छ। सन् २०१७ मा निर्माण कार्य सम्पन्न गर्ने गरी निर्माण कार्य थालिएको आयोजनाको म्याद पटकपटक थप्दासमेत ठेकेदार कम्पनीले सम्पन्न गर्न सकेको छैन। धरानका जनप्रतिनिधि, खानेपानी व्यवस्थापन बोर्डका कर्मचारीको मिलेमतोले आयोजनाको काम लथालिंग अवस्थामा पुगेको एमाले धरानका नेता ठाकुर कार्कीले बताए। ठाकुरले खानेपानी आयोजनामा भ्रष्टाचार भएको भन्दै छानबिन गरी दोषीलाई कारबाही गर्न र धरानवासीलाई सहज रूपमा खानेपानी वितरण गर्ने वातावरण बनाइदिन माग गरेका छन्। चौबिसैं घण्टा धरानवासीलाई खानेपानी वितरण भनिएको थियो। तर, ठेकेदार कम्पनीले ठेक्काबापतको रकम भुक्तानी लिएर निर्माण कार्य अलपत्र पारेको हो। माओवादी केन्द्र सुनसरीका सहइन्चार्ज अइन्द्रविक्रम बेघाले ३५ दिनदेखि घरमा पानी नआएको गुनासो गरेका छन्। उनल आयोजनामा चरम भ्रष्ट्राचार भएको भन्दै छानबिन गर्नसमेत माग गरेका छन्। ठेकेदार कम्पनीसँग विजयपुर जंगलमा रिजर्ब ट्यांकी बनाउने सम्झौता भए पनि उक्त स्थानमा सम्झौताअनुसारको काम नभएको धरान१४ का प्रभाव खतिवडाले बताए। आयोजनाले धरानको चारकोसे जंगलबाट जमिनमुनिबाट टेस्ट ड्रिलिङ गरी दैनिक ३ करोड लिटर पानी उत्पादन गर्ने भनेको थियो। तर, हाल ८० लाख लिटर मात्र पानी उत्पादन गरेपछि आयोजनाको काममा आर्थिक अनियमितता भएको स्थानीय बासिन्दाको आरोप छ। सन् २०१७ मै घरघरमा खानेपानी पुर्याउने भनिए पनि कम्पनीको लापरबाही, जनप्रतिनिधि र कर्मचारीको मिलेमतोमा आयोजना अलपत्र परेको धरानका सामाजिक अभियन्ता हर्क साङपाङले बताए। धरान७ का वडाअध्यक्ष जीवन सुवेदीले खानेपानी व्यव्स्थापन बोर्डले नियमित खानेपानी वितरण नगरेका कारण वडावासीहरूलाई महंगो शुल्कमा पानी किनेर वितरण गर्नुपरेको बताए। बोर्डका प्रमुख राजु पोखरेलले खानेपानी आयोजनाको ठेकेदार कम्पनीले १ अर्ब ७१ करोड रुपैयाँ भुक्तानी लगे पनि आयोजनाको निर्माण सम्पन्न नगरेको बताए। उनले पुरानो खानेपानीको पाइपलाइन बिग्रिएको र पानी उत्पादन हुँदा सर्वसाधारणलाई पर्याप्त पानी वितरण गर्न नसकिएको बताए। धरानका मेयर तिलक राईले पानी वितरणलाई जहज बनाउने काम भइरहेको बताए।"
सिमरा गोल्डकप : एनआरटी सेमिफाइनलमा,सिमरा : न्युरोड टिम (एनआरटी) १२औं जितपुर सिमरा गोल्डकपको सेमिफाइनलमा प्रवेश गरेको छ। सिमरा रंगशालमा शनिबार भएको खेलमा विजय युथ क्लब हेटौंडालाई ३१ गोलले स्तब्ध पार्दै एनआरटी अन्तिम चारमा पुगेको हो। एनआरटीको जितमा मेसुके अलोमोउले दुई र स्टेफन समिरले एक गोल गरे। हेटौंडाका लागि विमल रानामगरले एक गोल फर्काएका थिए। प्रतिस्पर्धात्मक खेलको निर्धारित समयमा दुवै टोलीले ११ गोलको बराबरी खेलेपछि खेल अतिरिक्त समयमा धकेलिएको थियो। अतिरिक्त समयमा एनआरटीले दुई गोल थप्दै अन्तिम चारको यात्रा तय गरेको हो। ए डिभिजन क्लब एनआरटीविरुद्ध उत्कृष्ट सुरुवात गरेको हेटौंडाले सम्हालिन नसक्दा पराजय भोग्न बाध्य भयो। खेलमा लिएको सुरुवाती अग्रता जोगाउन नसकेकको हेटौंडा अन्नतः एनआरटीलाई ३१ को नतिजा सुम्पदै घर फर्कियो। खेलको १८औं मिनेटमा हेटौडाका विमल रानामगरले उत्कृष्ट हेड गोल गरेका थिए। अमिर श्रेष्ठको पासलाई सदुपयोग गर्दै विमलले गोल गरेका थिए। उनको गोलले उत्साहित बनेको हेटौंडा सम्हालिन नसक्दा लगत्तै बराबरी गोल खान पुग्यो। एनआरटीका मेसुकेले खेलको २३औं मिनेटमा विशाल तामाङको पासलाई सदुपयोग गर्दै गोल गरेका थिए। हेटौडाविरुद्ध एनआरटीले दोस्रो हाफमा उत्कृष्ट खेल पस्किएको थियो। अतिरिक्त समयको सुरुमै एनआरटीले अग्रता लिएको थियो। मेसुकेले व्यक्तिगत गोल गर्दै टोलीलाई अग्रता दिलाएका थिए। त्यसपछि अतिरिक्त समयको २५औं मिनेटमा स्टेफन समिरले गोल गर्दै एनआरटीलाई जित दिलाए। एनआरटीको जितमा दुई गोल गरेका मेसुके खेलको म्यान अफ दी म्याच घोषित भए। उनले पाँच हजार पुरस्कार प्राप्त गरे। प्रतियोगिताअन्तर्गत आइतबार हिमालयन शेर्पा र विभागीय टोली एपीएफ क्लबबीच खेल हुनेछ। नव जनजागृति युवा क्लबको आयोजनामा जारी प्रतियोगिताको विजेताले १० लाख र उपविजेताले पाँच लाख नगद पुरस्कार प्राप्त गर्नेछन्। प्रतियोगिता चैत्र १९ गतेसम्म सञ्चालन हुनेछ।
हात्ती पनि तस्करी,"वीरगन्ज : नेपालका घरपालुवा हात्ती पनि भारतमा तस्करी हुने गरेको खुलेको छ। तराईको खुला सिमानाको प्रयोग गर्दै भारतका विभिन्न स्थानमा लगेर बिक्री हुने गरेको प्रहरीको अनुसन्धानले देखाएको छ। सिमाना जोडिएको पर्साको गाउँबाट शनिबार दुईवटा घरपालुवा हात्तीसहित माउते र तस्करीमा संलग्न व्यक्ति पक्राउ परेसँगै यस्तो रहस्य खुलेको हो। पर्साको पकाहामैनपुर गाउँपालिका५ पोखरिया टोलबाट शनिबार दिउँसो प्रहरीले २ वटा हात्तीसहित ३ जनालाई पक्राउ गरेको पर्साका प्रहरी नायव उपरीक्षक ओमप्रकाश खनालले जानकारी दिए। भारतमा तस्करी गर्न लागेको अवस्थामा हात्तीसहित चितवन भरतपुर महानगरपालिका१८ जितपुरका ६० वर्षीय बुद्धिराम महतो, ४० वर्षीय राजु कुमाल र पर्सा पकाहामैनपुर ५ सबैठवाका ३५ वर्षीय सफरोज आलम पक्राउ परेका छन्। सफरोज हात्ती तस्करीको कारोबार गर्ने र अन्य दुईजना माउते भएको प्रहरी नायव उपरीक्षक खनालले बताए। अन्य स्थानबाट यहाँ हात्ती लैजाने र त्यहाँबाट भारतका विभिन्न राज्यमा पुर्याएर बिक्री गर्ने गरेको अनुसन्धानका क्रममा पाइएको खनाल बताउँछन्। त्यो गाउँमा लगेर हात्ती राखिएको थियो, शंकाको आधारमा नियन्त्रणमा लिएर अनुसन्धान गर्दा तस्करी गर्न लागेको पाइयो, उनले भने, हात्तीको पनि तस्करी हुने घटनामा संलग्न यसअघि यहाँबाट पक्राउ परेका थिएनन्। धेरैले यस्तो पनि घटना हुनसक्छ भन्ने अनुमान पनि नगरेको प्रनाउ खनालका अनुसार चितवनको सौराहा क्षेत्रबाट घरपालुवा हात्तीहरू तस्करले भारतको पन्जाब र युपी प्रदेशमा लगेर बिक्री वितरण गर्दै आएको सूचना प्रहरीलाई १ वर्ष पहिले नै प्राप्त भएको थियो। उक्त सूचनाका आधारमा प्रहरीले पर्साको सीमावर्ती क्षेत्रमा निगरानी गर्दै आइरहेको थियो। यो विषयलाई हामीले गम्भीर रूपमा लिएर अनुसन्धान सुरु गरेका थियौं, प्रनाउ खनालले भने, त्यही क्रममा इलाका प्रहरी कार्यालय पोखरियाबाट खटिएको प्रहरी टोली शनिबार दिउँसो पकाहामैनपुर पुगेको थियो। अनि पक्राउ गर्न सफल भयो। प्रहरी त्यहाँ नपुगेको भए शनिबार नै हात्तीलाई सीमा पारी लैजाने तयारीमा तस्करीमा संलग्न व्यक्तिहरू रहेको खनाल बताउँछन्। उनका अनुसार तस्करहरूले नेपालबाट भारतमा लगेर एउटा हात्ती उमेर अनुसार १ देखि ३ करोड रुपैयाँसम्ममा बिक्री गर्दै आएका थिए। शनिबार नियन्त्रणमा लिइएको दुवै हात्तीसहित तस्कर र माउतेहरूलाई आवश्यक कारबाहीका लागि पर्सा राष्ट्रिय निकुञ्जको कार्यालयमा बुझाइएको छ।"
"रामेछापमा आगलागी, ११ घर जले","रामेछाप : रामेछाप नगरपालिका ७ मा आगलागी हुँदा ११ घर जलेर नष्ट भएको छ। शनिबार दिउँसो विनोद श्रेष्ठको घरमा विद्युत् सर्ट भई आगलागी सुरु भएको थियो। रामेछापका प्रहरी नायव उपरीक्षक राजकुमार थिङका अनुसार एकैछिनमा फैलिएको आगोले ११ घरसहित अन्य ११ वटा गोठ पनि जलेको छ। श्रेष्ठको घरमा लागेको आगो हावाहुरीका कारण नजिकका छिमेकी चिरञ्जीवी श्रेष्ठ, ठेगबहादुर मगर, हिमाल श्रेष्ठ, एकलाल श्रेष्ठ, दलबहादुर मगर, ईश्वरलाल श्रेष्ठ, तेजबहादुर श्रेष्ठ, धनबहादुर श्रेष्ठ, शंकर श्रेष्ठ र प्रेमकुमार श्रेष्ठको घरमा पनि फैलिएको थियो। उनीहरू सबैको घर र गोठ जलेको प्रनाउ थिङले जानकारी दिए। आगो नेपाली सेना, सशस्त्र, नेपाल प्रहरी र स्थानीयको सक्रियतामा करिब ५ घण्टामा नियन्त्रणमा आएको थियो। आगलागीका कारण घरमा भएका सम्पूर्ण सामानसहित गोठमा रहेका केही पशुचौपाया पनि जलेका छन्। क्षतिको विवरण संकलन भइरहेको प्रहरीले जनाएको छ। घरमा लागेको आगो नजिकैको जंगलमा पनि फैलिएको छ। जंगलको आगो भने समाचार तयार पार्दासम्म नियन्त्रणमा आएको छैन। आगलागी पीडितलाई अस्थायी टहरा बनाएर राखिएको रामेछाप नगरपालिका७ सुकाजोरका वडाअध्यक्ष समिर कार्कीले जानकारी दिए। तत्काललाई नेपाली सेना र रामेछाप नगरपालिकाले पीडितलाई खाद्यान्न र लत्ताकपडाको व्यवस्थापन गरेको छ। आगलागी पीडितका लागि खाद्यान्न, ओड्ने र ओछ्याउने म्याट, भाँडाकुँडालगायतका सामग्री व्यवस्थापन गरिएको रामेछाप नगरपालिकाका उपप्रमुख सिर्जना खड्काले बताएकी छन्।"
'देखे पो जिन्दगी',"चितवन : उमेर ढल्किसक्यो। भीरपाखा गर्नुपर्ने बाध्यता। त्यसमाथि आँखाले मेसो पाँउदैन। राप्ती नगरपालिका१२ चात्राङ हो कान्छीमायाको घर। नगरपालिका भए पनि मोटरबाटोबाट उनको घर पुग्न झण्डै तीन घण्टा हिँड्नुपर्छ। डाँडामाथिको घाँम जस्तै उनको जिन्दगी आँखाको ज्योतिबिना अन्धकारमय थियो। अर्काको सहारामा दिसापिसाब जानुपर्ने समस्या थियो। पैसा नभएकै कारण अस्पताल जान सकिनन्। आँखा स्पष्ट नहुँदा टाढा जान सक्दैन थिइन्। आँखा नदेखेपछि काम गर्न सक्थेन खाने मात्रै हो। बच्चाको भरमा बाँचेको थियो, कान्छीमायाले भनिन्, गरिबको बच्चा पैसा छैन कसरी अस्पताल जानु ? परको गाउँमा आँखा शिविर आएपछि श्रीमान् श्रीमती मिलेर आँखा देखाउन तीन घण्टा हिँडेर आए। उनी उपचारका लागि लोथरको यौरालिटार आएकी थिइन्। रेखदेखका लागि श्रीमान् ७६ वर्षका अविलाल चेपाङ सँगै थिए। एक वर्षदेखि ठप्प भएको आँखाले दृष्टि पाएपछि उनले नयाँ जिन्दगी पाएकी छन्। पहाडमै आएको शिविरमा उनले आँखाको शल्यक्रिया गरेकी हुन्। मर्ने बेलामा संसार देख्न पायो, इष्टमित्र देख्यो भनेर रमाएको हो खुसीले गद्गद् कान्छीमायाले भनिन्, मर्ने बेला भए पनि आँखा देख्यो। अहिले पो जिन्दगी देख्यो। श्रीमतीले आँखा देख्न सक्ने भएपछि श्रीमान् अविलाल धेरै खुसी देखिन्थे। श्रीमतीको कपाल मुसार्थे, डोयाएर हिँड्थे। एकछिन पनि श्रीमतीलाई छोड्दैनथे। दिसापिसाब फेर्न पनि मुस्किल थियो। दुर्गमको परिवार हामी। पैसा भएपो अस्पताल जाने उनले भने, केही नगरे पनि बुढेसकालमा बूढीले सबैलाई देख्न पायो खुसी लागेको छ। राप्ती नगरपालिका१३ चेउदिङका ८६ वर्षका रामप्रसाद प्रजा आँखा जचाँउनकै लागि तीन घण्टा हिँडेर आए। रामप्रसाद जस्तै पैसाको अभावमा उपचार गर्न नसेकर घरैमा बसेका धेरै छन् । तर, आँखाको ज्योति फर्किएकोमा उनी खुसी छन्। राम्रोसँग नदेख्दा एकै ठाउँमा बस्न पथ्र्यो, उनले भने, पैसा नभएपछि सबै सहन पर्ने रहेछ अब त जिन्दगी पाएँ। पोल्किमकी ७० वर्षीया फुलमाया चेपाङ पनि खर्च जुटाउन नसक्दा एक वर्षदेखि घरैमा थिइन्। धमिलो देख्ने उनले पल्लो गाँउमा आएको शिविरको फाइदा उठाइन्। श्रीमान् खुमबहादुर तीन वर्ष अघि बिते। एक्लो मान्छे कही जान सकिनँ। पहाडमा बस्ने दुखिया मान्छे यस्तै त हो। मान्छे छैन कसले लैजाने ? उनले भनिन्, आँखा देख्यो भने आफैं गरेर, हेरेर खान पाउँथ्यो। चेपाङहरूले नियमित उपचार गराउन सक्दैनन्। धुलो र धुँवामा काम गर्ने हुनाले आँखामा समस्या देखिन्छ। बुढ्यौली लागेपछि अस्पताल जान पनि सक्दैनन्। भौगोलिक हिसावले शल्यक्रिया गर्न जटिल भए पनि विकटमा प्रभावकारी भएको वरिष्ठ आँखा चिकित्सक डा कमल खड्काले बताए। आँखामा समस्या भए पनि उपचार नगरी घरमै बसेको पाइयो डा खड्काले भने, यहाँ मोतीबिन्दुको समस्या धेरै रहेछ। यस्तो बिकटमा सेवा दिन पाउनु राम्रै उपलब्धि हो। यहाँका स्थानीय सामान्य औषधि उपचार स्वास्थ्य चौकीमा गर्छन्। स्वास्थ्य चौकी आउन पनि चारपाँच घण्टा हिँड्नु पर्छ। आँखाको उपचार गराउन भरतपुर आउनु पर्छ। कतिपयसँग अस्पतालसम्म जाने भाडा समेत हुँदैन। गाउँमा आएको निःशुल्क आँखा शिविरले उनीहरूलाई राहत दिएको छ। नेपाल हेल्प ले गरेको आँखा शिविरमा करिब तीन सय जनाको आँखाको उपचार गरिएको थियो। २५ जनाले आँखाको ज्योति पाए। ती सबै वृद्धावस्थाका हुन्। हामीले सुचना पाए अनुसार आँखाको उपचारमा पहुँच नपुगेको भन्ने समस्या देखेपछि शिविर ल्याएका हौं, कार्यकारी निर्देशक कृष्ण ढकालले भने हामी मोतिबिन्दु शल्यक्रियाको उपकरणसहित टोली नै आयौं। जुन वर्गले उपचार पाए त्यसबाट हामी खुसी छौं। राप्ती नगरपालिकाको वडा नम्बर ११ ,१२ र १३ लाई लक्षित गरेर शिविर गरिएको थियो। नगरपालिका भएपनि स्थानीयले सुविधा पाएका छैनन्। स्वास्थ्य उपचारका लागि दिनभर हिंड्नु पर्छ। आफ्नै पाखा पखेरामा रमाएका चेपाङ जातीले विकासको अनुभूति गर्न पाएका छैनन्। उपचारपछि आँखा देखेका उनीहरूले भने, देखे पो जिन्दगी ।"
माओवादीलाई सिध्याउने प्रयास हुँदैछ,"गोरखा : नेकपा माओवादी केन्द्रका अध्यक्ष तथा पूर्वप्रधानमन्त्री पुष्पकमल दाहालले माओवादी जनयुद्धबाट प्राप्त उपलब्धि खोस्ने प्रयास भए आन्दोलन गर्ने चेतावनी दिएका छन्। बारपाक सुलीकोट गाउँपालिकाको नवनिर्मित भवनको उद्घाटन समारोहमा बोल्दै उनले माओवादीलाई देशभरिबाट बढार्ने षड्यन्त्र भइरहेकाले पुनः आन्दोलनको तयारीमा लाग्न कार्यकर्ताहरूलाई आग्रह गरे। कांग्रेस र एमाले मिलेर नयाँ गठनबन्धन बनाउने र माओवादीलाई देशभरिबाट बढार्ने षड्यन्त्र गरिएको थियो। अनेक बुद्धि लगाएर उनीहरूको त्यो सपना चकनाचुर बनाइयो, उनले भने। बाह्रबुँदे भनेको टेक्ने थलो मात्र हो भन्दै उनले भोलिका दिनमा धोका भएमा त्यसैमा टेकेर आन्दोलन गर्ने चेतावनी दिए। बाह्रबुँदे भनेको टेक्ने थलो हो। भोलि बेइमानी भयो भने त्यसैमा टेकेर आन्दोलन गर्छौं। प्रतिक्रियावादी, प्रतिक्रान्तिकारीहरूले माओवादीलाई सिध्याउन धेरै कोसिस गरिरहेका छन्, उनले भने, यो अहिलेको सिस्टम माओवादीले ल्याएको सिस्टम हो। यो देशका सबै उत्पीडित, दलित, गरीब, महिला जनजाति, आदिवासीलाई अधिकार दिलाएको माओवादीले हो। यसलाई खोस्न खोजियो भने माओवादी अर्को लडाइँ लड्न तयार छ। उनले थपे, हामीले अहिले हतियार उठाउने कुरा गरिरहेका छैनौँ। आजकल लडाइँको नयाँ तरिका छ, कलरफूल रिभोलुसन। अर्थात् रंगीन क्रान्ति। यसको अर्थ हो, देशैभरबाट सबै जाति, क्षेत्र, धर्म, वर्ग, लिंगका जनता सबै सडकमा आउने क्रान्ति। आसन्न चुनावलाई माओवादीले चुनावका रूपमा मात्र नभई युद्धका रूपमा लिएको उनले बताए। अरूका लागि सामान्य निर्वाचन जस्तै होला। तर, माओवादी केन्द्रको निम्ति यो निर्वाचन मात्र होइन। योे त हाम्रा महान सहिद, बेपत्ता योद्धाहरू, घाइते, अपांगता भएका लाखौंलाख जनताका सपनाहरू सफल पार्ने लडाइँ हो, उनले भने। गणतन्त्र, संघीयता लगायतका उपलब्धि खोस्न देशी र विदेशी शक्ति लागिपरेका उनले आरोप लगाए। ४ करोड ९५ लाख रुपैयाँ लागतमा निर्माण सम्पन्न भएको सो भवनको २०७५ फागुन १४ गते दाहालले नै शिलान्यास गरेका थिए।"
भवन जीर्ण हुँदा चौरमा पढाइ,"बेनी : म्याग्दीको धौलागिरी गाउँपालिका२ स्थित लुलाङ आधारभूत विद्यालयका विद्यार्थी चौरमा बसेर पढ्न बाध्य छन्। म्याग्दीको ठूलो दलित बस्तीमा अवस्थित उक्त विद्यालयको भवन भत्किएको र जीर्ण बनेका कारण खुला चौरमा पठनपाठन गराइएको विद्यालयका प्रधानाध्यापक नागेन्द्र ठाकुरले बताए। उनका अनुसार दुई कोठे भवन भत्किएको छ भने अर्को चार कोठे भवन जीर्ण बनेको छ। गत असोजमा कक्षा ६ र ७ को भवनको पर्खाल भत्किएको थियो, उनले भने, कार्यालय र भवनको गारो बांगिएकाले जोखिम बढेपछि खुला चौरमा पठनपाठन गराउनु परेको हो। भिरालो पाखो सम्याएर फरकफरक ठाउँमा बनाइएको विद्यालयको भवन र खेलमैदान संरक्षण गर्न बनाइएको ग्याबियन पर्खालसमेत भत्किएको छ। भत्कने अवस्थाका जीर्ण भवनमा जोखिम, चौरमा धुलो र गर्मीले सताउने गरेको कक्षा ७ की विद्यार्थी प्रतीक्षा रसाईलीले बताइन्। चर्किएर बांगिएको भवनको गारो कुन बेला भत्किन्छ भन्ने डर छ, उनले भनिन्, भवनको जोखिमयुक्त अवस्थाले शैक्षिक वातावरणमा असर पुगेको छ। उनका अनुसार बर्षाका बेला पठनपाठन बन्द गर्नुपर्ने अवस्था छ। विद्यार्थीका झोला, पुस्तक, कापी भिज्ने गर्छ, उनले गुनासो गरिन्। कक्षा ८ सम्मको पठनपाठन हुने उक्त विद्यालयमा २३५ जना विद्यार्थी छन्। जुन विद्यालय धौलागिरी गाउँपालिकै सबैभन्दा बढी विद्यार्थी संख्या भएको विद्यालय हो। गत वर्ष तत्कालीन राष्ट्रिय पुनर्निर्माण प्राधिकरणको सहयोगमा दुई कोठे ट्रस र खानेपानी तथा सरसफाइसहितको छात्रामैत्री शौचालय निर्माण भएको थियो। यसबाहेक अन्य चारमध्ये दुई भवन जीर्ण छन्। नयाँ भवन निर्माणका लागि गाउँपालिका, शिक्षा विकास तथा समन्वय इकाइलगायत निकायमा प्रस्ताव गरिएको प्रअ ठाकुरले बताए। लुलाङको ६८ कक्षा निजी स्रोतबाट सञ्चालन गरिएको छ। प्रवासबाट आउने लाहुरेलाई स्वागत, विवाह, किरिया, छेवार, गुन्यु चोली देखाउने जस्ता संस्कारगत कार्यमा नाचगानका साथै चन्दाबाट निजी स्रोतका शिक्षकको तलब भत्ता जुटाउने गरिएको छ। लुलाङका वडाध्यक्ष गमप्रसाद विकले विद्यालय भवन निर्माणका लागि पहल गर्ने बताए। नयाँ भवन बनाउन जरुरी छ, उनले भने, गाउँपालिकामार्फत भवनको समस्या समाधानका लागि पहल गरेको छु।"
पर्यटन दूत बनेर देश विकास गरौं : राष्ट्रपति,"काठमाडौं : राष्ट्रपति विद्यादेवी भण्डारीले गैरआवासीय नेपालीलाई पर्यटन दूत बनेर मुलुकको पर्यटन प्रवद्र्धनमा सहयोग गर्न आह्वान गरेकी छन्। गैरआवासीय नेपाली संघ (एनआरएनए) को १०औं महाधिवेशनको शनिबार उद्घाटन गर्दै राष्ट्रपति भण्डारीले गैरआवासीय नेपालीलाई पर्यटन दूत बनेर विश्वमा नेपाललाई चिनाउन आग्रह गरिन्। जति विदेशी पर्यटक ल्याउन सकियो, त्यति आर्थिक विकास सम्भव हुन्छ, उनले भनिन्, सांस्कृतिक दूतका रूपमा काम गर्न सके पर्यटनबाटै आर्थिक लाभ लिन सकिन्छ। प्राकृतिक, धार्मिक तथा सांस्कृतिक रूपमा नेपालले प्रशस्तै संभावना बोकेकाले पर्यटनकै माध्यमबाट मुुलुकको आर्थिक विकास गर्न सकिने राष्ट्रपतिको भनाइ थियो। उनले विदेशमा बस्ने नेपालीले नेपालको पर्यटनबारे चर्चा गर्न सके मात्रै पनि पर्यटक भित्र्याउन सकिने बताइन्। विदेशका नेपालीले कमाएको ज्ञान, सीप र पुँजीको प्रयोग गर्दै आर्थिक विकास गरिने राष्ट्रपतिको भनाइ थियो। भनिन्, विश्वको जुनसुकै कुनामा बसे पनि नेपालको समृद्धिका लागि कुनै कुराले छेक्दैन। मातृभूमिको अपेक्षाअनुरूप विदेशमा बस्ने नेपालीहरूलाई सहकार्यका लागि आह्वान पनि गरिन्। विदेशमा बसेर पनि नेपालको आर्थिक विकासमा ध्यान दिन सकेकोमा एनआरएनएको उच्च मूल्यांकन गरिने उनले बताइन्। एनआरएनएको माग सम्बोधन गर्न नागरिकतासम्बन्धी कानुन पनि छिटो बन्ने उनको विश्वास थियो। कार्यक्रममा गृहमन्त्री बालकृष्ण खाँणले मुलुकको आर्थिक विकासका लागि गैरआवासीय नेपालीहरूको भूमिका महत्वपूर्ण हुने बताए। नेपालको उत्पादन तथा रोजगारी सिर्जनामा गैरआवासीय नेपालीहरूको भूमिका महत्वपूर्ण हुने उनको तर्क थियो। नेपालका लागि नेपाली अभियान सार्थक बनाउन उनले गैरआवासीय नेपालीलाई आग्रह गर्दै सरकारको सधैं साथ र समर्थन रहने बताए। एनआरएनएहरूको सम्पत्ति र व्यवसायको सुरक्षाका लागि सरकार गम्भीर रहेकाले नागरिकतासम्बन्धी कानुन पनि छिट्टै बन्ने गृहमन्त्री खाँणको प्रतिबद्धता थियो। नेपाल उद्योग वाणिज्य महासंघका अध्यक्ष शेखर गोल्छाले कोभिडपछि अर्थतन्त्र विस्तारै उठ्न थालेको भन्दै अर्थतन्त्र चलायमान बनाउन गैरआवासीयहरूको भूमिका उत्तिकै महत्वपूर्ण हुने बताए। विदेशमा छरिएर रहेका ज्ञान र पुँजी स्वदेश ल्याउन सके आर्थिक विकास हुने भनाइ थियो। एनआरएनहरूसँगको सहकार्यमार्फत आर्थिक रूपान्तरण गर्न सकिने उनको भनाइ थियो। गैरआवासीय नेपाली संघका संस्थापक अध्यक्ष डा उपेन्द्र महतोले संकल्प लिएमा छोटो समयमा नै देश समृद्ध बनाउन सकिने बताए । नेपाल बनाउने सौभाग्य मिलेको उनको भनाइ छ । भने, आयात होइन, निर्यात गर्न सकिने अवस्थामा नेपाललाई पुर्याउनुपर्छ । नेपालमा मात्र होइन, विदेशमा समेत लगानी गर्न सक्ने हैसियत नेपालले बनाउन सक्ने उनको भनाइ थियो । संघका पूर्वअध्यक्ष जीवा लामिछानेले एनआरएनए ठूलो साझा चौतारी बन्न पुगेको बताए । संसारमा रहेका सम्पूर्ण नेपालीलाई जोड्दै नसोचेको प्रगति भएको उनले बताए । व्यक्तिगत मात्र नभई सामूहिक लगानीका साथै परोपकारीदेखि नाफा कमाउने क्षेत्रमा एनआरएनको लगानी भएको उनले बताए । देशप्रति माया उस्तै रहेको भन्दै लामिछानेले नेपालको समृद्धिको पथमा सधैं क्रियाशील हुने बताए । मातृभूमिको समुन्नतिमा गहन भूमिका हुनैपर्छ, उनले भने, प्रतिबद्धता जाहेर गरिएका विषयमा हामी हर्षित हुनुपर्छ । पूर्वअध्यक्षहरूलाई बढी अधिकार दिइएकाले एनआरएनएमा विवाद आएको भन्दै उनीहरूको अधिकार सीमित गर्नुपर्ने उनले बताए । संस्थाको गरिमा पुनःस्थापित गर्न सक्नुहोस् । केही समझदारी गरेर चोइटिएर गएका साथीहरूलाई भावनात्मक रूपमा जोडेर ल्याउनु हुनेमा आशावादी छु, उनले भने । पूर्वसंरक्षक रामप्रसाद थापाले अहिलेसम्म नागरिकता ऐन नआएकाले असजिलो परेको बताए । विदेशमा बस्ने नेपाली अन्योलमा परेका छौं, उनले भने, विदेशबाट आउने नेपालीलाई भिसाको झन्झट परेको छ । भिसा नचाहिने व्यवस्था गर्न आवश्यक छ । पूर्वअध्यक्ष भवन भट्टले एनआरएनएमा विश्वासको कमी सिर्जना भइरहेको बताए । बहुपदमा नेतृत्व गैरआवासीय नेपाली संघ (एनआरएनए)को शनिबारदेखि सुरु भएको १० औं महाधिवेशनले बहुपद सिर्जना गरेको छ । एनआरएनएमा अब तीन अध्यक्ष हुने छन् । सहमति भएसँगै ६ महिना लामो विवाद अन्त्य गर्दै तीन अध्यक्ष हुने गरी विधान पारित भएको हो । गैरआवासीय नेपाली संघ ऐनको धारा २७ निश्क्रिय पारी बहुपदको सिर्जना गरिएको र यो कार्यकालपश्चात् स्वतः खारेज हुने अध्यक्ष कुमार पन्तले बताए । २०२१२०२३ अक्टुबरका लागि सिर्जना गरिएका सबै पदहरू उक्त कार्यकाल समाप्त भएपछि भविष्यमा नजिर नरहने गरी स्वतः खारेज हुने अध्यक्ष पन्तले बताए । अब संघमा उपाध्यक्ष ८, महिला उपाध्यक्ष २, युवा उपाध्यक्ष २, महासचिव २, सचिव ८ जना हुने छन् । त्यस्तै महिला सचिव २, कोषाध्यक्ष २, सहकोषाध्यक्ष ३, महिला सहकोषाध्यक्ष २, प्रवक्ता २, महिला संयोजक २ र युवा संयोजक २ जना रहनेगरी अध्यक्षका प्रत्यासीहरूले सहमति गरेका छन् ।"
४० वर्षपछि फेवाफाँटमा गहुँ,"पोखरा : धान भित्रिएपछि बाँझो रहने पोखराको चंखपुरस्थित फेवा फाँटमा ४१ वर्षपछि गहुँ झुलेको छ। असारमा पोखरेली जेठोबुढो धान रोपेर मंसिरमा धान भित्र्याएपछि यहाँको फाँट बाँझै रहन्थ्यो। किसानले गाई, भैंसी चराउने चरन क्षेत्रका रूपमा प्रयोग गर्दै आएका थिए। यस वर्ष पोखरा महानगरले बीउ र जग्गा तयार गर्न ५० प्रतिशत अनुदान दिएर किसानलाई खेती गर्न प्रेरित गरेपछि बाँझो फाँट खनजोत गरेर किसानले गहुँ छरेका थिए। चंखपुर फाँटमा अहिले सोही गहुँ झुलेको हो। फाँटको करिब ३ सय रोपनी क्षेत्रमा १ सय २० किसानले सामूहिक रूपमा हिउँदे बाली गहुँ लगाएका हुन्। पहानगर र भावना सामुदायिक कृषि सहकारीको संयुक्त साझेदारीमा गहुँबाली कार्यक्रम सुरु भएको सहकारी अध्यक्ष बलराम कोइरालाले बताए। हामीले बाँझो जमिनमा गहुँ लगाउने बारेमा सोचेका पनि थिएनांै। महानगरको पहलमा यो सम्भव भएको हो, उनले भने। मौसमसमेत अनुकूल भएकाले गहुँका बाला सप्रिएको र किसान उत्साहित भएको उनले सुनाए। फेवा फाँटमा गौतम जातको गहुँ लगाइएको कृषि महाशाखा प्रमुख मनहर कडरियाले बताए। किसानलाई गहुँ खेतीमा १० लाख रुपैयाँ दिएको कडरियाले जानकारी दिए। गहुँ, उवा, फापरलगायत खाद्यन्नमा परनिर्भरता बढ्दै गएकाले अभियान सुरु गरिएको हो, उनले भने, सबै ठाउँमा उत्पादन राम्रो भएपछि किसान उत्साहित भएको र अरू बाँझा जमिन पनि गुल्जार हुँदै जाने विश्वास छ। हिउँदे बाली अभियान सुरु गर्नुअघि कहाँको जमिनमा के उत्पादन हुन सक्छ भन्ने परीक्षण गरेर सोहीअनुसार किसानलाई गहुँ, तोरी, उवा, आलु, फापरका बीउ, खनजोतलगायतमा अनुदान दिएको कडरियाको भनाइ छ। महानगरले ४ ठाउँमा गहुँ, ३ ठाउँमा तोरी, २ ठाउँमा फापर र १ ठाउँमा उवाको क्लस्टर छनोट गरेर ५० प्रतिशत अनुदानमा आवश्यक सामग्री दिएको छ। कोभिडपछि किसानमा उत्पादन गर्नुपर्छ भन्ने भावना बढेकाले जमिन बाँझो नराखौं अभियान सुरु गरेको पोखरा१८ का वडाध्यक्ष रणबहादुर थापाले बताए। बाँझो जमिनमा वर्षैपछि गहुँ झुल्दा उत्साहित भएको किसान गोकर्ण शर्मा तिमिल्सिनाले बताए। अब संघ र प्रदेश सरकारले पनि यसरी किसानलाई सहयोग गर्नुपर्ने उनले बताए। छाडाचौपायाबाट खेती जोगाउन हेरालु राख्ने, काञ्जीहाउस निर्माण गरिएको उनले सुनाए। फेवा बाँध भत्केपछि २०३३ सालदेखि ०३७ सम्म गहुँ खेती गरिएकामा बढी चिसो भएर उत्पादन कम भएपछि गहुँ खेती छाडेका थियौं, ७९ वर्षीय किसान बलराम तिमिल्सिना भन्छन्, अहिले फेरि गहुँ खेती गरेर उत्पादन पनि राम्रो भएको देख्दा खुसी लागेको छ। स्थानीय उत्पादनले नधानेपछि पोखरामा गहुँ बाहिरबाट आयात हुने गरेको छ। यहाँ कति क्षेत्रफलमा गहुँ उत्पादन हुन्छ र कति गहुँ बाहिरबाट ल्याइन्छ भन्ने एकिन तथ्याङ्क छैन। हाइब्रिड केराउ उत्पादन पनि राम्रो किसानले बाँझो जमिनमा केराउ, खालु, फापर पनि लगाएका छन्। यी बालीमध्ये केराउको उत्पादनसमेत राम्रो रहेको कृषि सहकारीका अध्यक्ष बलराम कोइरालाले बताए। आउँदो सिजन अझै धेरै जमिनमा केराउ खेती पनि लगाउने योजना छ। २५ सय रुपैयाँमा ५ किलो बीउ किनेर लगाउँदा ३५ हजार बढी आम्दानी हुने भएपछि किसान उत्साहित भएको उनले बताए।"
"प्रचण्डवाङ भेट : बीआरआई अघि बढाउने, व्यापार घाटा कम गर्नेबारे छलफल","काठमाडौंः नेकपा माओवादी केन्द्रका अध्यक्ष पुष्पकमल दाहाल 'प्रचण्ड' र चिनियाँ विदेशमन्त्री वाङ यीबीच भेटवार्ता भएको छ । भेटमा अध्यक्ष प्रचण्डले बीआरआईअन्तर्गतका परियोजना कार्यान्वयनका लागि आवश्यक पहलकदमी लिन चिनियाँ विदेशमन्त्री वाङसँग आग्रह गरेका हुन्। भेटमा सहभागी माओवादी केन्द्रका नेता शक्ती बस्नेतले प्रचण्डले चिनियाँ विदेशमन्त्री वाङलाई बीआरआईअन्तर्गतका परियोजना कार्यान्वयनमा पहलकदमी लिन आग्रह गरेको बताए । उनले भने,' बीआरआई लगायतका परियोजना अघि बढाउने, व्यापार घाटा कम गर्नेबारे छलफल भयो । त्यस्तै दुई देशबीचका नाका नियमित र सन्तुलित गर्नेबारेमा पनि छलफ भयो ।' जबाफमा चिनीयाँ विदेश मन्त्री वाङले नेपालले विकास प्रयासमा लिने कुनै पनि निर्णयको चीनले सम्मान गर्ने बताएको नेता बस्नेतले जानकारी दिए । छलफलमा दुई देशका कम्युनिष्ट पार्टीबीच भएको सम्बन्धबारे पनि कुरा भएको थियो । यसअघि चिनियाँ विदेशमन्त्री वाङ यीले बीआरआई परियोजना अघि बढाउन भइरहेको बिलम्बबारे पूर्वप्रधानमन्त्री एवं नेकपा अध्यक्ष केपी शर्मा ओलीसँग चासो राखेका थिए । तीन दिने नेपाल भ्रमणमा रहेका चिनियाँ विदेशमन्त्री वाङले एमाले अध्यक्ष ओलीसँग आइतबार बिहान भेटेका थिए । सो क्रममा विदेशमन्त्री वाङले बीआरआई परियोजना कार्यान्वयन गर्न चीन आतुर रहेको बताएका थिए ।"
मुख्य निर्वाचन अधिकृत र निर्वाचन अधिकृतको नाम सार्वजनिक,"काठमाडौं : निर्वाचन आयोगले आगामी वैशाख ३० गते शुक्रबार हुने स्थानीय तह निर्वाचनमा खटिने प्रयोजनका लागि छनोट भएका मुख्य निर्वाचन अधिकृत र निर्वाचन अधिकृतको नाम सार्वजनिक गरेको छ । उक्त निर्वाचनका लागि जिल्ला न्यायाधीश र राजपत्राङ्कित द्वितीय श्रेणीका अधिकृतलाई यही चैत २९ देखि लागू हुने गरी मुख्य निर्वाचन अधिकृत र निर्वाचन अधिकृतमा नियुक्त गरिने सूचनामा उल्लेख छ । आयोगले मुख्य निर्वाचन अधिकृत र निर्वाचन अधिकृतमा छनोट भएकालाई निर्वाचनसम्बन्धी अभिमुखीकरण तालिम प्रदान गर्नेछ । निर्वाचन अधिकृत भन्नाले निर्वाचनको कामका लागि आयोगले नियुक्ति गरेको मुख्य निर्वाचन अधिकृत, निर्वाचन अधिकृत र सहायक निर्वाचन अधिकृत समेतलाई जनाउँछ । स्थानीय तह निर्वाचनका लागि न्याय परिषद्को परामर्शमा जिल्ला न्यायाधीशलाई मुख्य निर्वाचन अधिकृत र न्याय सेवा आयोगको परामर्शमा नेपाल न्याय सेवाका कम्तीमा राजपत्राङ्कित द्वितीय श्रेणीका अधिकृतलाई निर्वाचन अधिकृतमा नियुक्त गर्ने व्यवस्था छ । स्थानीय तह निर्वाचनका हकमा न्यायाधीश र न्याय सेवाका राजपत्राङ्कित अधिकृतलाई मात्र नियुक्ति गर्न नसकिएमा निजामती सेवाभित्रका अन्य सेवाका अधिकृतलाई समेत निर्वाचन अधिकृतमा खटाउन सकिने छ । निर्वाचन सञ्चालन र व्यवस्थापन गर्ने मुख्य जिम्मेवारी निर्वाचन अधिकृतको हुनेछ । निर्वाचन कार्यक्रमअनुरुप उम्मेदवारको मनोनयन दर्ता, मनोनयनउपर उजुरी लिने, उजुरीउपर छानबिन गर्ने, उम्मेदवारको अन्तिम मतदाता नामावली प्रकाशन गर्ने, निर्वाचन चिह्न दिने, आचारसंहिताको पालना गराउने, मतदानका लागि कर्मचारी खटाउने, मतदान र मतगणना गराउने, आफ्नो क्षेत्रको निर्वाचन विवाद निरुपण गर्ने तथा निर्वाचन परिणाम प्रकाशन गरी आयोगमा प्रतिवेदन बुझाउने निर्वाचन अधिकृतको मुख्य जिम्मेवारी हो ।"
चिनियाँ विदेशमन्त्री वाङलाई भेट्न प्रचण्ड मेरिट होटलमा,काठमाडौं : नेपाल भ्रमणमा रहेका चिनियाँ विदेशमन्त्री वाङ यीलाई भेट्न नेकपा माओवादी केन्द्रका अध्यक्ष पुष्पकमल दाहाल 'प्रचण्ड' नक्सालस्थित मेरिट होटल पुगेका छन् । केहीबेरपछि विदेशमन्त्री वाङ र प्रचण्डबीच भेटवार्ता हुनेछ। यसअघि विदेशमन्त्री वाङ यीले राष्ट्रपति विद्यादेवी भण्डारी र नेकपा अध्यक्ष केपी शर्मासँग भेटवार्ता गरेका छन्। विदेशमन्त्री वाङले शनिबार प्रधानमन्त्री निवास बालुवाटार पुगेर प्रधानमन्त्री शेरबहादुर देउवासँग द्विपक्षीय छलफल गरेका थिए । चिनियाँ विदेशमन्त्री वाङ र परराष्ट्रमन्त्री नारायण खड्काबीच भेटवार्ता भएको थियो । सो क्रममा नेपाल चीनबीच विभिन्न ९ परियोजनामा हस्ताक्षर भएको थियो। चिनियाँ विदेशमन्त्री वाङ तीन दिने भ्रमण पूरा गरी आइतबार अपरान्ह स्वदेश फर्कदैछन् । चिनियाँ विदेशमन्त्री वाङ १९ सदस्यीय प्रतिनिधिमण्डलको नेतृत्व गर्दै चैत ११ गते नेपाल आएका थिए।
मेयरको उम्मेद्वार टुंग्याउने जसपाको बैठकमा ढुंगामुढा र तोडफोड,"गोरखा : आसन्न स्थानीय तहको निर्वाचनमा पालुङ्टार नगरपालिकाको मेयरको उम्मेद्वार टुंगो लगाउने विषयमा जनता समाजवादी पार्टी(जसपा)मा कचिंगल भएको छ। नौ जना आकांक्षीहरुमध्ये एकजनाको नाममा सहमति गराउन शुक्रबार राती बसेको बैठकमा ढुंगामुढा र तोडफोड भएको सो पार्टीले जनाएको छ। आसन्न निर्वाचनमा पालुंटार नगरपालिकामा जसपाबाट मेयर पदमा नौ जना र उपमेयर पदमा पाँचजनाले आकांक्षा राखेका थिए। उनीहरुमध्ये एकजनाको नाममा सहमति गराउन बसेको बैठकमा मादक पदार्थ सेवन गरेका उच्छृङ्खल समूहले बाहिरबाट आक्रमण गरेका जसपाका पालुंटार नगर कमिटीका अध्यक्ष रमेश पोखरेलले बताए। बैठक पिस हेभन पार्टी प्यालेसमा चलिरहेको थियो। पहिले वडाअध्यक्ष पदका लागि उम्मेद्वार टुंगो लगाउने भन्ने थियो। त्यसपछि उपमेयर र मेयरको नाम टुंग्याउने भन्ने थियो, पोखरेलले भने, तर बैठकमा वडाअध्यक्ष र उपमेयरको विषयमा कुरै हुन पाएन। मेयरकै विषयमा कुरो आयो, पोखरेलले भने, तर उच्छृङ्खल समूह बाहिर मादक पदार्थ सेवन गरी उफ्रिने, कराउने, हुलहुज्जत र आक्रमण गर्ने गर्न थाले। बैठक भइरहेको हलबाहिरबाट ताला लगाइदिए। अनि राती अबेर भएपछि ढुंगामुढा गरेर झ्यालको सीसा तोडफोड गरिदिए। कुटपिटको प्रयास पनि गरे। तनावपूर्ण अवस्था सिर्जना भएपछि अर्को दिन बैठक बस्ने गरी बैठक स्थगित भएको थियो। तर प्रेम गुरुङको नाममा सर्वसम्मत भएको भनेर झुठो प्रचार गरियो, अर्का एकजना उम्मेद्वारका आकांक्षीले भने, राजनीतिक पार्टीभित्र अराजनीतिक हर्कत गर्ने काम भयो। यो सह्य छैन। नाम टुंगो लाग्न नसक्ने अवस्थामा माथिल्लो कमिटीमा नाम सिफारिस गरी पठाउने पार्टीको प्रावधान छ। तर उम्मेद्वार छान्नै चुनाब गर्नुपर्छ भने पार्टीको विधानविपरीत दबाब आएको उनले बताए। अराजनीतिक गतिविधि कसले कसरी सञ्चालन गरिरहेको छ भन्ने बारे पार्टीले छानबीन गरिरहेको पार्टी अध्यक्ष पोखरेलले बताए। मेयरका लागि पालुंटारमा नौ जनाले आकांक्षा प्रस्तुत गरेका छन्। अमृतबहादुर आचार्य, अशोक देवकोटा, रमेश पोखरेल, लालबहादुर बिक, प्रेम गुरुङ, दीपक पाण्डे, शान्ता न्यौपाने, शम्भु कौडाल र पिटरकुमार श्रेष्ठ आकांक्षी रहेको पार्टीले जनाएको छ। त्यस्तै उपमेयरका लागि पाँच जना अकांक्षी रहेका छन्। तनावपूर्ण भएको सो बैठकमा नगर कमिटीका पदाधिकारी, वडा पार्टी कमिटीका अध्यक्षहरु, उपलब्ध केन्द्र, प्रदेश र जिल्ला कमिटीका सदस्यहरु सहभागी थिए।"
एमाले अध्यक्ष ओली र चिनियाँ विदेशमन्त्री वाङबीच भेटवार्ता,"काठमाडौं : नेपाल भ्रमणमा रहेका चिनियाँ विदेशमन्त्री वाङ यी र नेकपा एमालेका अध्यक्ष केपी शर्मा ओलीबीच भेटवार्ता भएको छ। विदेशमन्त्री वाङ यीलाई भेट्न अध्यक्ष ओली नक्सालस्थित होटल मेरियट पुगेका हुन्। छलफलमा एमालेबाट उपाध्यक्ष ईश्वर पोखरेल,महासचिव शंकर पौडेललगायत नेताहरुको उपस्थित छ। यसअघि विदेशमन्त्री वाङ र राष्ट्रपति विद्यादेवी भण्डारीसँग शिष्टाचार भेटवार्ता भएको थियो। राष्ट्रपति भण्डारीलाई भेट्न विदेशमन्त्री वाङ आइतबार बिहान शीतल निवास पुगेका थिए। भेटका क्रममा नेपाल चीन सम्बन्ध र बीआरआईअन्तर्गतका परियोजनाबारे छलफल भएको छ। ओलीसँगको भेटलगत्तै विदेशमन्त्री वाङ र माओवादी अध्यक्ष पुष्पकमल दाहाल प्रचण्डबीच भेटवार्ता हुँदैछ। विदेशमन्त्री वाङले शनिबार प्रधानमन्त्री निवास बालुवाटार पुगेर प्रधानमन्त्री शेरबहादुर देउवासँग द्विपक्षीय छलफल गरेका थिए । चिनियाँ विदेशमन्त्री वाङ र परराष्ट्रमन्त्री नारायण खड्काबीच भेटवार्ता भएको थियो । सो क्रममा नेपाल चीनबीच विभिन्न ९ परियोजनामा हस्ताक्षर भएको थियो। चिनियाँ विदेशमन्त्री वाङ तीन दिने भ्रमण पूरा गरी आइतबार अपरान्ह स्वदेश फर्कदैछन् । चिनियाँ विदेशमन्त्री वाङ १९ सदस्यीय प्रतिनिधिमण्डलको नेतृत्व गर्दै चैत ११ गते नेपाल आएका थिए।"
राष्ट्रपति भण्डारी र चिनियाँ विदेशमन्त्री वाङबीच भेटवार्ता,काठमाडौं :नेपाल भ्रमणमा रहेका चिनियाँ विदेशमन्त्री वाङ यी र राष्ट्रपति विद्यादेवी भण्डारीसँग शिष्टाचार भेटवार्ता भएको छ। राष्ट्रपति भण्डारीलाई भेट्न विदेशमन्त्री वाङ आइतबार बिहान शीतल निवास पुगेका थिए। भेटका क्रममा नेपाल चीन सम्बन्ध र बीआरआईअन्तरगतका परियोजनाबारे छलफल भएको छ। वाङले बीआरआई परियोजना कार्यान्वयन नभएको भन्दै चासो राखेको स्रोतले बताएको छ। केही दिनअघ राष्ट्रिपति भण्डारीले चिनियाँ अखबारमा अन्तरवार्ता दिँदै बीरआरआई परियोजना अघि नबढेकोमा दु:ख व्यक्त गरेकी थिइन्। २०७६ वैशाखमा राष्ट्रपति भण्डारीले बेइजीङमा बीआरआईसम्बन्धि भएको सभालाई सम्बोधन गरेकी थिइन्। वाङले स्वदेश फर्किनुअघि आजै एमाले अध्यक्ष केपी शर्मा ओली र माओवादी केन्द्रका अध्यक्ष प्रचण्डसँग पनि छुट्टाछुट्टै भेटवार्ता गर्दैछन् । विदेशमन्त्री वाङले शनिबार प्रधानमन्त्री निवास बालुवाटार पुगेर प्रधानमन्त्री शेरबहादुर देउवासँग द्विपक्षीय छलफल गरेका थिए । चिनियाँ विदेशमन्त्री वाङ र परराष्ट्रमन्त्री नारायण खड्काबीच भेटवार्ता भएको थियो । सो क्रममा नेपाल चीनबीच विभिन्न ९ परियोजनामा हस्ताक्षर भएको थियो। चिनियाँ विदेशमन्त्री वाङ तीन दिने भ्रमण पूरा गरी आइतबार अपरान्ह स्वदेश फर्कदैछन् । चिनियाँ विदेशमन्त्री वाङ १९ सदस्यीय प्रतिनिधिमण्डलको नेतृत्व गर्दै चैत ११ गते नेपाल आएका थिए।
माओवादी अध्यक्ष प्रचण्ड र गृहमन्त्री खाणबीच भेटवार्ता,"काठमाडौं : नेकपा (माओवादी केन्द्र) का अध्यक्ष तथा पूर्वप्रधानमन्त्री पुष्पकमल दाहाल प्रचण्ड र गृहमन्त्री बालकृष्ण खाणबीच भेटवार्ता भएको छ। आइतबार बिहान प्रचण्ड निवास खुमलटारमा भएको भेटघाटमा मुख्य गरी तीन विषयमा छलफल भएको छ। भेटमा समसामयिक राजनीतिक विषय, स्थानीय निर्वाचन र शान्ति सुरक्षाको वर्तमान अवस्थाबारे कुराकानी भएको छ। सरकारले ३० वैशाखका लागि स्थानीय तह निर्वाचनको मिति निर्धारण गरेको छ। निर्वाचनको मिति नजिकिँदै गर्दा गृहमन्त्री खाणले सत्तारुढ घटक माओवादी केन्द्रका अध्यक्ष प्रचण्डसँग भेटघाट गरेका हुन्। स्थानीय तह निर्वाचनमा सत्ता गठबन्धन चुनावी तालमेल गरेर अगाडि बढ्ने विषयमा कुराकानी भइरहेको छ। त्यस्तै अहिलेको शान्ति सुरक्षाको अवस्था र निर्वाचनमा शान्ति सुरक्षाको अवस्थाबारे पनि कुराकानी भएको थियो।"
"चिनियाँ विदेशमन्त्री वाङले राष्ट्रपति भण्डारी, ओली र दाहाल भेट्दै",काठमाडौं : नेपाल भ्रमणमा रहेका चिनियाँ विदेशमन्त्री वाङ यीले राष्ट्रपति विद्यादेवी भण्डारीसँग भेट गर्दैछन् । भेटमा नेपाल चीन सम्बन्ध र बीआरआई परियोजनाबारे छलफल हुने बुझिएको छ । राष्ट्रपति भण्डारीले बीआरआईअन्तर्गतका परियोनाहरु अघि बढ्न नसकेको भन्दै चिन्ता व्यक्त गर्दै आएकी छन् । केही दिनअघि चिनियाँ अखबार ग्लोबल टाईम्सलाई अन्तवार्ता दिँदै बिआरआईका परियोजनाहरु अघि नबढेकोबारे चिन्ता व्यक्त गरेकी थिइन् । विदेशमन्त्री वाङले नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल 'प्रचण्ड'सँग भेट्दै छन् । विदेशमन्त्री वाङले शनिबार प्रधानमन्त्री निवास बालुवाटार पुगेर प्रधानमन्त्री शेरबहादुर देउवासँग द्विपक्षीय छलफल गरेका थिए । चिनियाँ विदेशमन्त्री वाङ र परराष्ट्रमन्त्री नारायण खड्काबीच भेटवार्ता भएको थियो । सो क्रममा नेपाल चीनबीच विभिन्न ९ परियोजनामा हस्ताक्षर भएको थियो। चिनियाँ विदेशमन्त्री वाङ तीन दिने भ्रमण पूरा गरी आइतबार अपरान्ह स्वदेश फर्कदैछन् ।
हेर्नुहोस् तपाईको आजको राशिफल,"आज चैत १३ गते आइतबार दशमी तिथि, उतराषाढा नक्षत्र शिव योग मकरका चन्द्रमा, सूर्योदय बिहान ६ बजेर २ मिनेटमा र सू्र्यास्त बेलुका ६ बजेर १८ मिनेटमा हुने छ। हेर्नुहोस् आजको राशिफल मेष : नयाँ कामको सुरूआत हुनेछ। आपसी किचलो हटेर जानेछ। समाजमा सम्मानित व्यक्ति बनिएला। वृष : सांस्कृतिक कार्यप्रतिको चासो बढेर जानेछ। शारीरिक समस्याबाट छुटकारा मिल्नेछ। आर्थिक लाभ मिल्ला। मिथुन : अरुको प्रलोभनमा फसिएला। रोजगारीमा भने सफलता प्राप्त होला। पारिवारिक साथ प्राप्त होला। कर्कट : प्रिय पात्रसँग पुनः मिलन होला। शैक्षिक गतिविधि तीव्र बन्नेछ। सेयर कारोबार शुभ रहला। सिंह : वैदेशिक रोजगारीको अवसर मिल्ला। व्यापारमा केही किचलो निम्तेला। धार्मिक कार्यमा मन रम्नेछ। कन्या : अप्रत्यासित रूपमा शुभ खबर मिल्नेछ। स्वास्थ्य समस्या हटेर जाला। रोजगारीमा राम्रो स्थान मिल्नेछ। तुला : अरुको सेवामा समय बित्ला। प्रकृति प्रेमी व्यक्ति बनिएला। साथीभाइबीच रमाइलो पल व्यतित गरिएला। वृश्चिक : एकल लगानीमा व्यवधान निम्तेला। धार्मिक क्षेत्रको भ्रमणमा व्यस्त बनिएला। शारीरिक आलस्यता हुने योग छ। धनु : असल व्यक्तिको साथको आवश्यकता देखिएला। राजनीतिक क्रियाकलापबाट टाढै रहनुहोला। मनोरञ्जनमा समय बित्नेछ। मकर : पशु भयबाट चिन्तित बनिएला। प्रिय पात्रबाट धोका प्राप्त होला। अप्रीय घटनाको सामना गर्नुपर्ला। कुम्भ : व्यवसायमा सफल व्यक्ति बनिएला। सरकारी काममा व्यवधान आउला। मांगलिक कार्यमा सहभागी बनिएला। मीन : खेलकुदमा सफलता मिल्नेछ। पारिवारिक जिम्मेवारी थपिनेछ। नयाँ दाम्पत्य जीवन शुभ रहला।"
"धनुषाको तिनकौरियामा स्थानीय र प्रहरीबीच झडप, ८ सेल अश्रुग्यास प्रहार",जनकपुरधाम : धनुषाको विदेह नगरपालिकास्थित तिनकौरीया चोकमा स्थानीय र प्रहरीबीच झडप भएको छ । शनिबार राति साढे ११ बजे स्थानीय सन्तोष कुमार मण्डलले सञ्चालन गरेको शान्ता पान पसलमा आगजनीको विषयमा स्थानीयले बिहानैदेखि सडक अवरुद्ध पारेर प्रदर्शन गरिरहेका थिए । सोही सडक खुलाउने विषयमा प्रहरीले बल प्रयोग गर्दा झडप भएको हो । प्रहरीले बाटो खुलाउन तथा बढ्दै गरेको आक्रोशको स्थितिलाई नियन्त्रणमा लिन प्रहरीले ८ सेल अश्रुग्यास प्रहार गरको धनुषाका प्रहरी प्रवक्ता डीएसपी जितेन्द्र बस्नेतले जानकारी दिए । राति भएको आगलागीले पान पैलेस किरानाको समान तथा कपडा समेत जलेर १० लाख बढीको क्षति भएको छ । ५० मिटरकै दुरीमा तीनकौरिया प्रहरी चौकीले राति गस्ती नगर्दा अज्ञात समूहले आगजानी गरेको स्थानीय व्यापारीहरुको आरोप छ । स्थानीयहरु प्रहरीको कार्यशैलीप्रति रोष प्रकट गर्दै प्रहरी प्रशासनविरुद्ध नाराबाजी गर्न थालेपछि अहिले त्यहाँको अवस्था तनावग्रस्त बनेको छ । जिल्ला प्रहरी कार्यालय धनुषा र ईलाका प्रहरी कार्यालयबाट गएको प्रहरी टोलीले स्थितिलाई नियन्त्रणमा लिन व्यापक मात्रामा प्रहरी परिचालन गरिएको छ । अहिले त्यहाँ उद्योग बाणिज्य संघ जनकपुरका पदाधिकारीहरुको टोलि समेत पुगेको छ । जिल्ला प्रहरी कार्यालयका प्रहरी नायव उपरिक्षक बस्नेतले प्रहरी चौकी नजिकै घटना हुँदा पनि समयमा थाहा नपाउनु प्रहरीको कमजोरी रहेको स्वीकारे । उनले चौकीमा कार्यरत प्रहरीलाई आन्तरिक कारबाहीको तयारी समेत भइरहेको बताए ।
सांसदमाथि भएको आक्रमणबारे छानबिन गर्ने गृहमन्त्रीको प्रतिबद्धता,काठमाडौं : गृहमन्त्री बालकृष्ण खाँणले सर्लाहीको ईश्वरापुर नगरपालिका६ मा जनता समाजवादी पार्टीका प्रमुख सचेतक सांसद प्रमोद साहमाथि भएको साङ्घातिक आक्रमणको छानबिन गरिने बताएका छन्। शनिबार आक्रमणमा घाइते भएका साहलाई मेडिसिटी अस्पतालमा भेट गरेपछि गृहमन्त्री खाँणले घटनाको छानबिन गरी दोषीउपर कारबाही गर्नै प्रतिबद्धता जनाएका हुन्। गृहमन्त्री खाँणले सांसद साहको शीघ्र स्वास्थ्यलाभको कामनासमेत गरेका छन्। पार्टी कामको सिलसिलामा गृहजिल्ला सर्लाही पुगेका सांसद साहको आक्रमणबाट टाउकोमा गहिरो चोट लागेको छ । गृहमन्त्री खाँणले घटनाको यथार्थ पत्ता लगाउन गृह प्रशासन र सुरक्षा निकायलाई निर्देशनसमेत दिएका छन्। रासस

शीर्षक,विवरण
जसपाको रणनीतिले ओली सरकारको बहिर्गमन सुनिश्चित : बाबुराम,"काठमाडौं : जनता समाजवादी पार्टी नेपाल (जसपा) संघीय परिषद् अध्यक्ष डा बाबुराम भट्टराईले केपी ओली नेतृत्वको सरकारको बहिर्गमन सुनिश्चित भएको बताएका छन्। आइतबार बसेको पार्टी पदाधिकारी बैठकले प्रधानमन्त्री ओलीले विश्वासको मत लिँदा संसदलाई पक्ष र विपक्षमा मत हाल्न ह्वीप जारी नगर्ने निर्णय गरेको भन्दै उनले यस्तो बताएका हुन्। भट्टराईले यो निर्णय सरकारको बहिर्गमन सुनिश्चित गर्ने रणनीति भएको दाबीसमेत गरेका छन्। पूर्वप्रधानमन्त्रीसमेत रहेका डा भट्टराईले पार्टी एकता कायम राख्दै यस्तो निर्णय गरेको बताएका हुन्। उनले यो निर्णयसँगै सबैले आआफ्नो विवेक प्रयोग गरेर प्रतिगमनको केन्द्र बनेको ओली सरकारलाई बिदा गर्ने विश्वास व्यक्त गरेका छन्। सांसदलाई ह्वीप जारी नगर्ने जसपाको निर्णय : विवेक प्रयोग गर्न छुट, उपेन्द्रबाबुराम पक्षले विपक्षमा मत दिने ओली सरकारलाई बिदा गरेर अग्रगामी निकास दिन आग्रह गर्दै उनले जसपालाई देशको वैकल्पिक शक्तिको रुपमा विकास गर्नुपर्नेमा जोड दिएका छन्। जसपाको पदाधिकारी बैठकले पार्टी एकता कायम राख्दै ओली सरकारको बहिर्गमन सुनिश्चित गर्ने कार्यनीति तय गरेको छ, बाबुरामले ट्वीटमा लेखेका छन्, सबैले आआफ्नो विवेक प्रयोग गरेर प्रतिगमनको केन्द्र बनेको ओली सरकारलाई विदा गर्न,देशलाई अग्रगामी निकास दिन र जसपालाई देशको वैकल्पिक शक्तिको रूपमा विकास गर्न योगदान गरौं।"
विज्ञहरु भन्छन्: हावाबाट पनि सर्नसक्छ कोरोना,"वासिंटन: विज्ञहरुका अनुसार कोरोनाभाइरसको संक्रमण हावाको माध्यमबाट पनि फैलन सक्छ । अमेरिकी रोग नियन्त्रण तथा रोकथाम केन्द्र(सीडीसी) ले गरेको अनुसन्धानबाट यस्तो पुष्टि भएको हो । हावाका कारण कोरोना संक्रमण तीव्र गतिमा फैलिरहेको सीडीसीको भनाइ छ । बेलायत, अमेरिका र क्यानडाका ६ सदस्यीय विज्ञहरूको टोलीले गरेको अध्ययन अनुसार यस्तो तथ्य भेटिएको हो । उनीहरुका अनुसार सास लिँदा निस्कने मसिनो थोपा वा र्यालको अंशका रूपमा हावामा भएको भाइरस एक व्यक्तिबाट अर्को व्यक्तिमा प्रवेश गर्नसक्छ । साथै भाइरसले आफैंलाई धेरैपटक परिवर्तन समेत गर्न सक्छ । सीडीसीका अनुसार मानिसले सास छोड्दा वा कसैसँग बोल्दा व्यक्ति नजिकको सतह वा हावामा भाइरस मिसिन्छ र केही घण्टासम्म सक्रिय रहन्छ । तर ६ फिटको दूरीमा बस्दा भाइरसले प्रभावित गर्न नसक्ने सीडीसीको भनाइ छ । तर लामो समय घरबाहिर बस्ने मानिसमा हावाको माध्यमबाट भाइरस प्रवेश गर्न सक्ने र वरपरको मानिसलाई शिकार बनाउने विज्ञहरुले बताएका छन् । २०१९ मा चीनबाट सुरु भएको कोरोनाभाइरस विभिन्न भेरिएन्टको रुपमा अझै सक्रिय रहँदैआएको छ ।"
पछिल्लो २४ घन्टामा उपत्यकामा ४ हजार १९८ जनामा कोरोना संक्रमण,"काठमाडौं : पछिल्लो २४ घन्टामा काठमाडौं उपत्यकामा थप ४ हजार १९८ जनामा कोरोना भाइरस संक्रमण पुष्टि भएको छ। भक्तपुरमा ५०४,ललितपुरमा ५३३ र काठमाडौंमा ३१ सय ६१ जना गरी ४ हजार १९८ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा उपत्यकाकासहित ८ हजार ८५० जनामा कोरोना संक्रमण पुष्टि भएको छ। १८ हजार ७८७ पीसीआर र ५०६ एन्टिजेन परीक्षमा ८ हजार ८५० जनामा संक्रमण देखिएको स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले बताए। मन्त्रालयका अनुसार सक्रिय संक्रमितको संख्या ८८ हजार १६० पुगेको छ। जसमध्ये संस्थागत आइसोलेसनमा ६७ सय ३० जना र होमआइसोलेसनमा ८१ हजार ४३० जना छन्। यस्तै मन्त्रालयका अनुसार पछिल्लो २४ घन्टामा थप ५२ जनाको कोरोनाबाट ज्यान गएको छ।"
प्रधानमन्त्रीलाई विश्वासको मत दिन एमाले संसदीय दलको ह्वीप,"काठमाडौं : सत्तारुढ नेकपा (एमाले)ले प्रधानमन्त्री केपी ओलीलाई विश्वासको मत दिन सांसदलाई ह्वीप जारी गरेको छ। आइतबार एमाले संसदीय दलका प्रमुख सचेतक विशाल भट्टराईले विश्वासको मतको पक्षमा मतदान गर्न ह्वीप जारी गरेका हुन्। प्रधानमन्त्री एवम् पार्टी संसदीय दलका नेता ओलीको निर्देशन अनुसार ह्वीप जारी गरिएको भट्टराईले बताएका छन्। उनले राजनीतिक दल सम्बन्धी ऐन, २०७३ को दफा २८ र नेकपा (एमाले) संसदीय दलको विधान, २०७७ को धारा २४ बमोजिम ह्वीप जारी भएको प्रष्ट पारेका छन्। सम्माननीय प्रधानमन्त्री एवम् नेकपा (एमाले) संसदीय दलका नेता केपी शर्मा ओलीले वैशाख २७ गते दिनको १ बजे नेपालको संविधानको धारा १०० को उपधारा (१) बमोजिम विश्वासको मत लिनु हुने भएको र सो प्रयोजनको लागि प्रतिनिधिसभाको विशेष अधिवेशन आह्वन भएको हुँदा उक्त बैठकमा अनिवार्य उपस्थित भइ विश्वासको मतको प्रस्तावको पक्षमा मतदान गर्नू हुन सबै सदस्यलाई सूचित गर्न संसदीय दलको नेताको निर्देशन अनुसार राजनीतिक दल सम्बन्धी ऐन, २०७३ को दफा २८ र नेकपा (एमालें संसदीय दलको विधान, २०७७ को धारा २४ बमोजिम यो निर्देशन (ह्वीप) जारी गरेको छु, भट्टराईले सार्वजनिक गरेको विज्ञप्तिमा भनिएको छ, उक्त बैठकमा उपस्थित भै विश्वासको मतको प्रस्तावको पक्षमा मतदान गर्नु हुन अनुरोध छ।"
"पार्टी विभाजन रोक्न ओलीको विशेष अपिल :इतिहासले माफ गर्दैन, सोचौं","काठमाडौं : प्रधानमन्त्री केपी ओलीले पार्टीले कसैलाई काखापाखा वा पक्षपात नगर्ने बताएका छन्। आइतबार वक्तव्य सार्वजनिक गर्दै ओलीले भ्रम फैलाएजस्तो र हल्ला चलाइएजस्तो पार्टीले कसैलाई पक्षपात नगरेको बताएका हुन्। उनले पार्टीलाई मजबूत पार्दै अघि बढ्ने महान कार्यमा सरिक हुनसमेत आग्रह गरेका छन्। यो पार्टी हामीले बनाएको हाम्रो पार्टी हो। यस पार्टीका इमान्दार नेता कार्यकर्तापार्टीलाई हानी पुग्ने र आन्दोलनलाई क्षति पुयाउने कुनै पनि क्रियाकलापमा संलग्न हुँदैनन् भन्नेमा म विश्वस्त छु, ओलीले भनेका छन्, भ्रम फैलाइएजस्तो र हल्ला चलाइएजस्तो पार्टीले कसैलाई पनि काखापाखा वा पक्षपात गर्दैन। म यो कुरामा सबैलाई आश्वस्त पार्न चाहन्छु। तसर्थ पार्टीलाई मजबूत पार्दै अघि बढ्ने महान कार्यमा सरिक हुन म सबैमा आग्रह गर्दछु। ओलीले माधव नेपाल पक्षका गतिविधितर्फ लक्षिद गर्दै इतिहासले कसैलाई माफी नगर्नेसमेत बताएका छन्। यस्ता क्रियाकलापमा सरिक हुनेलाई इतिहासले माफी गर्ला ? सोचौं, भोलि हामी जनतालाई के जवाफ दिन्छौं ? तसर्थ, यस्तो अपराध कर्ममा जानी नजानी कुनै पनि हिसावले संलग्न नहुन म पार्टी अध्यक्षको हैसियतले सबैलाई हार्दिक आह्वान र आग्रह गर्दछु, उनले भने। प्रेस वक्तव्य राणा शासनको अन्धकार युगमा सुन्दर भविश्य र संकल्पका साथ स्थापित, संगिठत र सक्रिय भई अघि बढेको बामपन्थी आन्दोलन धेरै शहीदको बलिदान, धेरै अग्रजका मार्गदर्शन र योगदानबाट आज यस ठाउँमा आइपुगेको छ। राष्ट्रिय राजनीतिको मूल प्रवृत्ति र प्रवाह बनेको छ। जनताको आशा भरोसा र विश्वासको केन्द्र यो पार्टी नेकपा (एमाले)लाई अझ सुदृढ र एकतावद्ध बनाउँदै अगाडि बढाउनु पर्ने प्रमूख दायित्व आजको पुस्ताको हो। कतिपय व्यक्तिमा वैयक्तिक स्वार्थ, अहंकार, असन्तुष्टि र इश्र्या छन्। यस आन्दोलनलाई उनीहरुको स्वार्थपूर्तिको माध्यम वा त्यसको शिकार बनाउनु हुँदैन। आफ्नो पार्टीलाई फुटाउन, ढाल्न, पराजित गर्न र विरोधीहरुका स्वार्थलाई मलजल गर्न कतै फ्लोसक्रस गर्ने, कतै अविश्वास प्रस्ताव राख्ने र कतै केही नलागे सामूहिक राजीनामा गरीगराई आफ्नो राजनीतिक जीवन नै समाप्त पारेर भए पनि पार्टीलाई पछारीछाड्नेजस्ता हानिकारक प्रयास भएका छन्। कुनै पनि तहमा पार्टीका सरकारलाई ढालिछाड्ने र विरोधीहरुको दिग्विजय गराएर उत्सव मनाउनेजस्ता घातक र दुःखद् प्रवृत्तिहरु पनि आज देखा परेका छन्। यी प्रवृत्ति कुनै पनि हिसावले उपयुक्त होइनन् र यी हानिकारक छन्। के यस्ता क्रियाकलापमा सरिक हुनेलाई इतिहासले माफी गर्ला ?सोचौं, भोलि हामी जनतालाई के जवाफ दिन्छौं ?तसर्थ, यस्तो अपराध कर्ममा जानी नजानी कुनै पनि हिसावले संलग्न नहुन म पार्टी अध्यक्षको हैसियतले सबैलाई हार्दिक आह्वान र आग्रह गर्दछु। यो पार्टी हामीले बनाएको हाम्रो पार्टी हो। यस पार्टीका इमान्दार नेता कार्यकर्तापार्टीलाई हानी पुग्ने र आन्दोलनलाई क्षति पुर्याउने कुनै पनि क्रियाकलापमा संलग्न हुँदैनन् भन्नेमा म विश्वस्त छु। भ्रम फैलाइएजस्तो र हल्ला चलाइएजस्तो पार्टीले कसैलाई पनि काखापाखा वा पक्षपात गर्दैन। म यो कुरामा सबैलाई आश्वस्त पार्न चाहन्छु। तसर्थ पार्टीलाई मजबूत पार्दै अघि बढ्ने महान कार्यमा सरिक हुन म सबैमा आग्रह गर्दछु। धन्यवाद केपी शर्मा ओली अध्यक्ष"
गण्डकी प्रदेशका मुख्यमन्त्री गुरुङले दिए राजीनामा (वक्तव्यको पूर्णपाठ),"पोखरा : गण्डकी प्रदेश सरकारका मुख्यमन्त्री पृथ्वीसुब्बा गुरुङले मुख्यमन्त्री पदबाट राजीनामा दिएका छन् । उनले प्रदेश प्रमुख सीता पौडेलसमक्ष आइतबार अपराह्न ३ बजे राजीनामा बुझाएका हुन् । उनी विरुद्ध कांग्रेस, माओवादी केन्द्र र जसपाले अविश्वासको प्रस्ताव दर्ता गरेका छन् । त्यसउपर भोलि गण्डकी प्रदेश सभामा मतदान हुने कार्यक्रम थियो । यस अगावै गुरुङले राजीनामा दिएका हुन् । आइतबार गुरुङले संविधानको धारा १६९ को उपधारा (१) (क) बमोजिम प्रदेश प्रमुख सीताकुमारी पौडेललाई राजीनामा बुझाएका हुन्। उक्त राजीनामा गण्डकी प्रदेश प्रमुखको कार्यालयले स्वीकृत गरेको छ। प्रदेश कार्यालयका प्रवक्ता चण्डीप्रसाद अर्यालले मुख्यमन्त्री गुरुङको राजीनामा स्वीकृत भएको र संविधानको धारा १६९ को उपधारा (१) बमोजिम मौजुदा मन्त्रिपरिषदको कार्य सञ्चालन गर्ने बताएको छ। संविधानको धारा १६८ को उपधारा (१) बमोजिम तीन दिनभित्र सरकार गठनका लागि आह्वान गर्नु भएको व्यवहोरा जानकारी गराएको छ। कोरोना भाइरसबाट संक्रमित गुरुङ उनीविरुद्धको अविश्वासको प्रस्तावमाथि हुने छलफल समेत सहभागी हुन पाउने थिएनन् । आफू विरुद्ध लगाइएका अभियोगमा आफैले जवाफ दिन नपाउने भएपछि उनले त्यसअघि नै राजीनामा दिने निधो गरको गुरुङ निकटस्थ स्रोतले बतायो । माओवादी केन्द्र र जनमोर्चाको समर्थनमा मुख्यमन्त्री बनेका गुरुङ उनीहरुले समर्थन फिर्ता लिएपछि प्रदेश सभामा अल्पमतमा छन् । यद्यपि उनी विरुद्धको अविश्वासको प्रस्तावमा जनमोर्चाले हस्ताक्षर गरेको छैन। तर पार्टीके केन्द्रले अविश्वास प्रस्तावकै पक्षमा मतदान गर्न निर्देशन दिइसकेको छ । राजीनामा वक्तव्य नेपालको संङघीय लोकतान्त्रिक गणतन्त्र स्थापनाका लागि नेपाली जनताले गरेको लामो र गौरबपुर्णऐेतिहांसिकजनआन्दोलन, जनयुद्ध, मधेश आन्दोलन लगायत संघर्षको क्रममा जीबन उत्सर्ग गर्नुहुने सम्पूर्ण ज्ञात अज्ञात शहिदहरुप्रति सम्मान ब्यक्त गर्दछु। बेपत्ता, घाईते योद्धा र पीडितहरुप्रति उच्च सम्मान ब्यक्त गर्दछु। नेपालको युगान्तकारी परिवर्तनका लागि भएका राष्ट्रियता, लोकतन्त्र र जनजिबिकाको आन्दोलनमा अगुवाई गर्नुहुने सम्पूर्ण अग्रजहरुको योगदानको उच्चसम्मान सहित स्मरण गर्न चाहन्छु। यतिबेला हामी सत्य र तथ्यको बीच हाम्रा आन्दोलनका उपलब्धि, हाम्रा कार्यकालका प्रतिफल लेखाजोखामात्र गरिरहेका छैनौ जनताका दैन्दिनका सवालहरुका समयोचित र यथोचित जवाफहरु पनि हाम्रा कर्म र कार्यवाट दिईरहेका छौं । गौरवपूर्ण इतिहांसका गीत गाएर सुन्दर भबिष्यमा डढेलो सल्काउने कार्य हामी कोही र कसैवाट पनि हुनुहुन्न भन्ने कुरामा म दृढ संकल्पित छु। गण्डकी प्रदेशका जनता र तिनका सपना पुरा गर्ने कार्यमा अबिचलित रुपमा लागिरहने प्रतिज्ञा पनि गर्दछु। हामीले सत्तामा हुंदा र नहुंदा, पद पाउंदा र नपाउंदा वोलिने भाषा र गरिने ब्याबहारहरु निरपेक्ष हुनु पर्दछ।जनताप्रति गरिने विश्वासघात कुनैपनि तर्कमा साबित हुन सक्दैन। जनताको निर्णयलाई चुनौती दिन सकिंदैन। जनता महान छन्। राजनीति पानी जस्तै हो, तरल, स्निग्ध, र कञ्चन तर जीव र मान्छेको सम्पर्कले पानी प्रदुषित भए झै कञ्चन र स्निग्ध राजनीतिलाई दल र तीनका नेताका कुण्ठा, आग्रह, प्रति आग्रहका कारण फोहोरी बनाईयो। राजनीतिलाई सत्ताको खुडकिलो मात्रै बनाउनु हुन्न र सोहि अनुसारको ब्यबाहार गर्नु हुंदैन। संबैधानिक ब्यबस्था अनुसार गण्डकी प्रदेशका जनताको फैसला बमोजिम नै नेकपा ९एमाले० संसदीय दलको नेताको रुपमा गण्डकी प्रदेश सभाका बामपन्थी दलहरुको समर्थन र सहयोगमा मेरो नेतृत्वमा २०७४।११।०४ गते देखि सरकार गठन गरी कामकाज गर्दै आइरहेको छु । यो ऐतिहांसिक समय र अबसरका लागिप्रदेश सभामा प्रतिनिधित्व गर्नुहुने नेकपा ९एमाले०, नेकपा ९माओवादी केन्द्र० र राष्ट्रिय जनमोर्चा तथा गण्डकी प्रदेश सभाका सदस्यलाई हार्दिक धन्यवाद ब्यक्त गर्न चाहन्छु। गण्डकी प्रदेशका जनताका भाबना, आकांक्षा र विश्वासको कदर गरेर नै यो प्रदेशलाई देशभरका प्रदेशहरुमा अब्बल प्रदेश,उत्कृष्ट प्रदेश सरकार र प्रभाबकारी प्रदेश सभा बनाउन हामी सफल भयौं। यो अब्बलताको यात्रामा मेरो नेतृत्वमा गण्डकी प्रदेशले अन्य प्रदेशलाई कतिपय क्षेत्रमा मार्गदर्शन गरेको छ। सीमित साधन स्रोत र बजेटका आधारमा हामीले प्राप्त गरेका उपलब्धिहरु लोभ लाग्दा छन्। संङघीयताका कोशेढुङ्गा बनेका छन्। समृद्ध प्रदेश र सुखी नागरिक वनाउने ध्येयमा पुग्ने गरी दिगो विकास लक्ष्य पूरा गर्न सरकार पक्षधर दलहरु मात्रै नभै प्रतिपक्षी दलहरु समेतको बिश्वासमा सहकार्य गरेका धेरै अनुभबहरु छन्। सरकार सञ्चालन सुरु गरे देखि नै ुसमृद्ध प्रदेश र सुखी नागरिकुको प्रादेशिक आकांक्षा पूरा गर्न दीर्घकालीन प्रादेशिक लक्ष्य तथा दिगो विकास लक्ष्य,बि।सं।२०८७का प्रादेशिक लक्ष्यहरुलाई मध्यनजर गरी प्रमुख प्रतिपक्ष तथा प्रदेश सभामा प्रतिनिधित्व गर्ने अन्य दलहरुको अधिकतम् समन्वयमा प्रदेश सरकारले काम गर्दै आएको सर्वविदितै छ। यो सरकारले प्रतिपक्षी दलहरु समेतलाई विश्वासमा लिई सरकार संचालन गर्ने संस्कारको विकास गर्ने तीन वर्षको छोटो अवधिमा नै प्रदेशका नागरिकले अनुभूति गर्ने गरी समृद्ध प्रदेश निर्माणको बलियो आधारशीला निर्माण गरेको छ। समृद्ध प्रदेश र सुखी नागरिककोआकाङक्षा हांसिल गर्न तय गरिएका अल्पकालीन, मध्यमकालीन तथा दीर्घकालीन सोच,अन्तराष्ट्रिय प्रतिबद्धता, दिगो विकास लक्ष्य, प्रदेशका नागरिकको विकासको चाहना, जननिर्बाचित प्रतिनिधिमार्फत मुखरित जनभावना, बिज्ञ तथा सरोकारवालाहरुले दिएका सुझावलाई आत्मसात गरी उपलब्ध स्रोत साधनको अधिकतम र दक्षतापूर्बक उपयोग गर्दै मेरो नेतृत्वको प्रदेशसरकारले प्राप्त गरेका मुख्य मुख्य उपलब्धि निम्न अनुसार छनस् प्रदेशको नामाकरण र राजधानी निर्धारण सहमतिमै गरी उदाहरणीय राजनीतिक सन्देश दिएको छ। संङघीयताको मर्म बमोजिम आठवटा मन्त्रालय, निर्देशनालय, केन्द्र तथा प्रतिष्ठान र जिल्लास्थित कार्यालय समेत १५७ वटा कार्यालयहरु तथा २,८८५ कर्मचारीको दरबन्दी व्यवस्था गरी प्रदेश सरकारका सेवा प्रवाह गरिएको छ। प्रदेश सरकारको संविधान प्रदत्त समग्र अधिकार क्षेत्रको कार्यान्वयन गर्न आवश्यक पर्ने ४६ ऐन र १० नियमावली तर्जुमा गरी कार्यान्वयन गरिएको। प्रदेश लोक सेवा आयोग, गण्डकी विश्वविद्यालय, प्रदेश नीति तथा योजना आयोग, गण्डकी प्रदेश प्रशिक्षण प्रतिष्ठान, प्रदेश खेलकुद परिषद, सूचना प्रबिधि पार्क,ताल संरक्षण तथा विकास प्राधिकरण, गण्डकी प्राविधिक शिक्षा तथा व्यवसायिक प्रतिष्ठान, गण्डकी प्रदेश विज्ञान तथा प्रविधि प्रतिष्ठान र प्रदेश प्रज्ञा प्रतिष्ठान स्थापना गरी संञ्चालन गरिएको छ। प्रदेश नीति तथा योजना आयोगको गठन गरी योजना तर्जुमा क्षेत्रमा उल्लेख्य कामहरु भएका छन। योजनावद्ध विकासवाट समृद्धि हासिल गर्न प्रदेशको दीर्घकालीन सोच ूसमृद्ध प्रदेश र सुखी नागरिकूसहितको प्रथम पञ्चवर्षीय योजना ९आ।व। २०७६र७७( २०८०र८१० कार्यान्वयनमा ल्याईएको छ। संङघ,प्रदेश र नीजि क्षेत्रले कार्यान्वयन गर्ने गरी २३ वटा प्रदेश गौरवका आयोजनाहरु निर्धारण गरी प्राथमिकताका साथ कार्यान्वयनमा ल्याइएको। प्रदेशभित्र १९५ कि।मि। सडक कालोपत्रे तथा ढलान र ३६४ कि।मि। सडक ग्राभेल गरिएको छ। ३६ सडक पुलहरुको निर्माण सम्पन्न गरिएको छ। स्थानीय तहको केन्द्र जोड्ने सडक र एक निर्वाचन क्षेत्र एक सडक विकास कार्यक्रम अन्तर्गत गरी कुल ६३२ कि।मि। सडक कालोपत्रे गर्न र ८३ वटा सडक पुल निर्माण गर्न ठेक्का सम्झौता भई निर्माण कार्य भइरहेको छ। प्रदेशमा हालसम्म १८ वटा झोलुङ्गे पुल निर्माण सम्पन्न भएका छन् भने ४४ झोलुङ्गे पुल निर्माणाधीन अवस्थामा रहेका छन्। प्रदेशका सबै नागरिकलाई आधारभूत खानेपानी सेवा विस्तार गर्ने कार्यक्रम अन्तर्गत १०२ आयोजनाहरु सम्पन्न भई ५,४९८ घर परिवारका २९,५०६ जनसंख्या लाभान्वित भएका छन्। त्यसै गरीएक घर एक धाराू कार्यक्रम अन्तर्गत २०५ वटा आयोजना सम्पन्न भई ६१,०६३ निजी धारा जडान गरिएको र यसबाट ३ लाख ३० हजार ७ सय जनसंख्या लाभान्वित भएका छन्। हाल ८९६ खानेपानी आयोजना निर्माणाधीन अवस्थामा रहेका छन्। निर्माण सम्पन्न भएका नयाँ सिंचाइ आयोजनाबाट २,२१३ हेक्टर जमिनमा बाह्रै महिना सिंचाई सुबिधा पुगेको छ।पुराना तथा जीर्ण सिंचाइ आयोजनाको स्तरोन्नति र नवीकरणबाट १०,३६५ हेक्टर जमिनमा बाह्रै महिना सिंचाई सुविधा पुगेको छ। हाल ३४७ सिँचाई आयोजनाहरु निर्माणाधीन अवस्थामा रहेका छन्। ड्ड उज्यालो गण्डकी प्रदेश अन्तरगत बिद्युत सेवा पुगेका घर परिवार ८२ प्रतिशतवाट बढेर ९८।९ प्रतिशत पुगेको छ जस अन्तर्गत ९२।७९ प्रतिशत घरधुरीमा राष्ट्रिय प्रसारण लाइन मार्फत विद्युतीकरण गरिएको छ। २९,८११ काठे पोल स्टिल पोलद्वारा प्रतिस्थापन गरिएको छ। नदी नियन्त्रण कार्य अन्तर्गत ५६।५ कि।मि तटबन्ध निर्माण गरिएको छ।नदी नियन्त्रण कार्यबाट १,५५४ हेक्टर जमिन उकास भएको छ। हाल ६५ वटा नदी नियन्त्रणका योजनाहरु कार्यन्वयनको चरणमा रहेका छन्। जनता आवास कार्यक्रम अन्तर्गत ज्ञ,घद्दण् घर निर्माण सम्पन्ना भएका र २२५ घर निर्माणाधीन छन्। सवारी तथा यातायात सेवा प्रवाह सहज बनाउन थप ४ वटा जिल्लामा यातायात व्यवस्था कार्यालयरशाखा स्थापना गरी ७ वटा जिल्लाहरुबाट सेवा प्रबाह भैरहेको छ।प्रदेशस्तरमा सवारी परीक्षण कार्यालयको स्थापना गरिएको छ। निर्वाचन क्षेत्र पूर्वाधार विकास कार्यक्रम अन्तर्गत गत वर्ष ७९२ आयोजना सम्पन्न भएका र चालु आ।व।मा ८४२ योजना कार्यान्वयन भईरहेका छन्। उत्पादन तथा उत्पादकत्व वृद्धि गर्ने उद्देश्यले ८५ स्थानीय तहका ८७ गाउँमा मुख्यमन्त्री जलवायुमैत्री नमूना कृषि गाउँ कार्यक्रमू कार्यान्वयन वाट ८,५०० कृषक घरपरिवार प्रत्यक्ष लाभान्वित भएका छन्। प्रदेशका प्राथमिकता प्राप्त बालीरवस्तुहरूमा ज्ञ,द्धडढ मोडल फार्म सञ्चालन गरिए र यस आर्थिक वर्षमा थप द्धछण् फर्म स्थापना तथा विस्तार गरिएकोछ। हालसम्म ज्ञ,ढद्दढ रोपनी खेतीयोग्य भूमिको चक्लाबन्दी गरिएको र यस बर्ष थप ३,००० रोपनी खेतीयोग्य भूमिको चक्लाबन्दी भईरहेकोछ। जिल्ला अस्पतालहरुमा ५२ शैया थप गरिनुका साथै सघन उपचार कक्षमा २४ थान भेन्टिलेटर जडान भइसकेको छ। धौलागिरी उपप्रादेशिक अस्पताल बागलुङ, लमजुङ, गोरखा, मध्यविन्दु, र संक्रामक तथा सरुवा रोग अस्पताल, पोखरामा २५ शैयाका दरले कूल १२५ शैयालाई स्तरोन्नति गरिएको छ।धौलागिरी उपप्रादेशिक अस्पताल बागलुङ, बेनी अस्पताल म्याग्दी, स्याङ्जा जिल्ला अस्पताल, दमौली अस्पताल तनहुँ र पर्बतअस्पतालमा डायलाइसिस सेवा संचालनमा ल्याइएको छ। प्रदेशका जिल्ला स्थित अस्पतालहरुमा संक्रमितहरुको व्यवस्थापनका लागि क्षमता विकास गर्दै कोभिड १९ संक्रमितहरुको उपचार गर्ने ब्यबस्था गरिएको छ। सरकारी सामुदायिक तथा निजी क्षेत्रहरुमा १४१३ शैया सहितका ४० आइसोलेसन केन्द्रहरु स्थापना गरी संक्रमितको व्यवस्थापन गरिदै आएको छ। कोभिड(१९ को पिसिआर परीक्षणकोलागिपोखरा,बाग्लुङ्ग उप प्रादेशिक अस्पताल र मध्यबिन्दु अस्पतालमा दैनिक १,७०० ब्यक्तिको पिसिआर परिक्षण गर्ने ब्यबस्था मिलाईएको छ।अटो एक्ट्र्याक्सन मेसिन जडान गरी पिसिआर परीक्षणको क्षमता समेत विस्तार गरिएको छ। धौलागिरी उपप्रादेशिक अस्पताल बागलुङलाई २०० बेडको अस्पतालमा र जिल्ला अस्पताललाई ५० बेडका अस्पतालमा स्तरबृद्धि गर्ने कार्य प्रारम्भ भएको छ। कोभिड(१९ संक्रमणको रोकथाम, नियन्त्रण तथा उपचारका लागि प्रदेश सरकारले कोभिड १९ रोकथाम, नियन्त्रण तथा उपचार कोषको स्थापना गरी खर्चको ब्यबस्थापन गर्दै आएको छ। प्रदेश संक्रामक तथा सरुवारोग अस्पताल, प्रदेश आर्युवेद अस्पताल, प्रदेश जनस्वास्थ प्रयोगशाला, प्रदेश आपूर्ति केन्द्र र बायोमेडिकल मर्मत प्रयोगशाला निर्माणको क्रममा छन्। प्रदेशमा पहिलो चरणमा १,२७,७४१ व्यक्तिले कोभिड १९ को बिरुद्ध खोप लगाएका छन। ग्रामीण र दुर्गम स्थानका ३९ जना गर्भवतीरसुत्केरी महिलाहरूलाई सुविधासम्पन्न अस्पतालमा एयर लिफ्टिङ गरिएको छ। पोखरा महानगरपालिका वडा नं। ३३ पशुपतिघाटमा अन्तर्राष्ट्रिय स्तरको क्रिकेट मैदान निर्माण गर्ने कार्य अगाडि बढेको छ। एक स्थानीय तह एक खेल मैदानको नीति अनुरूप ५६ गाउँपालिकामा खेलमैदान र २० नगरपालिकामा रङ्गशाला निर्माणमा सहयोग गरिएको छ। गण्डकी विश्वविद्यालय ऐन, २०७६ बमोजिम गण्डकी विश्वविद्यालय सञ्चालनमा आएको छ। पहिलोचरणमा सूचना प्रविधि र चिकित्सा विज्ञान गरी दुई संकायमा पढाई सञ्चालन गर्ने तयारी गरेको छ।बिश्व बिद्यालयका शैक्षिक तथा प्रशासनिक भवन निर्माणको क्रममा छन्। गण्डकी प्राविधिक शिक्षा तथा व्यावसायिक तालिम प्रतिष्ठान ऐन, २०७६ बमोजिम प्रतिष्ठान सञ्चालनमा आएको छ।स्यांजाको फेदिखोला गाउंपालिकामा यसका पूर्बाधार निर्माणको चरणमा छन्। ग्रामीण क्षेत्रमा गरिबी निवारण र पर्यटन क्षेत्रको विविधीकरण गर्न हालसम्म ३०८ होमस्टे प्रवर्द्धन गरी करिव १०,००० ब्याक्ति स्वारोजगार भएका छन्। पोखरा महानगरपालिका वडा नं। ३३ पूँडीटार र नवलपुरको लोकाहा खोलामा प्रादेशिक औद्योगिक क्षेत्र स्थापनाको प्रकृया अगाडि बढाइएको छ। २३ स्थानीय तहमा उद्योगग्राम स्थापनाको काम अगाडि बढेको छ र २० स्थानीय तहमा संभाब्यता अध्ययन भईरहेको छ। प्रदेशमा २१,९५८नयाँ उद्योग तथा १०,८७९ ब्यापार ब्याबसाय दर्ता गरिएको छ। प्रदेशका नागरिकहरुको सुरक्षा व्यवस्थालाई प्रभावकारी बनाउन आफ्नो स्थायी भवनहरु नभएका २२ ईलाका प्रहरी कार्यालयरप्रहरी चौकीको निर्माण कार्य भई रहेको छ। हालसम्म ५५ प्रतिशत बेरुजु फर्छ्यौट भएको छ र बांकि फस्यौटको चरणमा छ। कोभिड१९ ले पर्यटन, यातायात, कृषि, उत्पादन तथा सेवा क्षेत्रमा पारेको प्रतिकूल प्रभावलाई न्यूनीकरण गर्दै उत्पादन तथा रोजगारी अभिवृद्धि गर्न उद्यमी तथा व्यवसायीहरुलाई निर्व्याजी कर्जा उपलब्ध गराउन साना व्यवसाय जीवन रक्षा कर्जा कार्यक्रम कार्यान्वयनमा ल्याइएको छ।हालसम्म करिब ७,४०० निवेदकबाट करिब रु ८ अर्वको ऋण माग भएकोमा ४ अर्व ५१ करोड कर्जा स्वीकृत भएको छ। गण्डकी प्रदेशमा निजी क्षेत्रको लगानी आर्थिक वर्ष २०७४र०७५ को तुलनामा आर्थिक वर्ष २०७५र०७६ मा १६।८६ प्रतिशतले र २०७६र०७७ मा १९।८७ प्रतिशतले वृद्धि भएको छ। निजी क्षेत्रको बचत सङ्कलन आर्थिक वर्ष २०७४र०७५ को तुलनामा आर्थिक वर्ष २०७५र०७६ मा १६।६० प्रतिशतले र २०७६र०७७ मा ३९।७२ प्रतिशतले वृद्धि भएकोछ। आर्थिक वर्ष २०७५र०७६ मा रु २१ अर्ब ४७ करोड ७० लाख ९३ हजार, आर्थिक वर्ष २०७६र०७७ मा रु २२ अर्ब ४८ करोड ३५ लाख १० हजार, र आर्थिक वर्ष २०७७र०७८ चैत्र महिना सम्ममा रु १५ अर्ब ५९ करोड ९७ लाख ४६ हजार स्रोत परिचालन भएको छ। प्रदेश सरकारले संञ्चालित कार्यक्रमवाट बार्षिक प्रत्यक्ष र अप्रत्क्ष गरी कुल ५४,००० ब्यक्तिलाई वार्षिक १०० दिन बराबरको रोजगार सिर्जना भएको छ। विगत दुई वर्षमा निरपेक्ष गरिबीको रेखामुनी बस्ने जनसंख्या १४।९१ प्रतिशतवाट घटेर १२।९१ प्रतिशतमा झरेको अनुमान छ। बंगलादेशका महामहिम राष्ट्रपतिको पोखरा भ्रमण, मित्रराष्ट्र जनवादी गणतन्त्र चीनको तिब्बत र युनान प्रान्तका महामहिम गभर्नरको पोखरा भ्रमणबाट अन्तराष्ट्रिय सम्वन्ध र पर्यटन विकासमा टेवा पुगेको छ। मित्रराष्ट्र चीनको हेनान प्रान्तसंग गण्डकी प्रदेशको मितेरी सम्बन्ध स्थापना भएको छ। हेनानले गण्डकी प्रदेशका २० बिद्यार्थीलाई उच्च शिक्षा अध्ययनको लागि छात्रबृति प्रदान गरेको छ।अमेरिकाको वासिङ्गटन प्रान्तसंग मितेरी सम्बन्ध स्थापना हुने क्रममा छ। ईजरायली आधुनिक कृषि प्रबिधि नेपालमा भित्र्याउनको लागि प्रदेशका युवालाई तालिमको लागि पठाउने प्रक्रिया प्रारम्भ भएको छ। सरकार संञ्चालनका तीन बर्षको अबधिमा संङघीय लोकतान्त्रिक गणतन्त्रात्मक शासन व्यवस्थाको उचित कार्यान्वयन हुँदा आम नागरिकमा प्रदेश सरकारप्रति विश्वास र भरोसा अभिवृद्धि भएको छ। पहिलो एतिहांसिकप्रदेश सरकारप्रति प्रदेशवासीले देखाएको मायाले प्रदेश सरकारको महत्वलाई जनस्तरमा स्थापित गरेको छ । प्रदेश सरकारले लिएका समृद्धिका लक्ष्य पूरा गर्न केही महत्वपूर्ण कामहरु पूरा हुने चरणमा रहेका छन। प्रदेश गौरवका आयोजना अन्तर्गत कोरला त्रिवेणी सडक, शालीग्राम कोरिडोर, प्रदेश प्रशासनिक भवन, प्रदेश सभा भवन, गण्डकी प्रदेश प्रशिक्षण प्रतिष्ठान भवन निर्माणका कार्य प्रारम्भ गरिएको छ। त्यस्तै एक निर्वाचन क्षेत्र एक सडक र स्थानीय तहको केन्द्र जोड्ने सडक, एक घर एक धारा खानेपानी योजना, प्रदेश शिक्षण अस्पताल निर्माण, गण्डकी विश्वविद्यालय र गण्डकी प्राबिधिक प्रतिष्ठानका पूर्वाधार निर्माण जस्ता समृद्धिका कार्यक्रमहरु सुरुवात मात्र भएका छन्। आगामी दिनमा यीकामहरु पनि छिटै पूरा हुने विश्वास लिएका छु। लोकतन्त्र बिधिको ब्यबस्था हो। पारदर्शिता लोकतन्त्रको आत्मा हो । लोकतन्त्रमा सबै कारोवारहरु परिक्षण सम्परिक्षण भइ नै रहन्छन्। प्रदेश सरकार यी सबै कार्यमा सचेत छ । कोरोना महाब्याधीकै क्रममा जिल्ला अस्पतालहरुमा आईसियु कक्ष,उच्च गतिको अक्सिजन उत्पादन र प्रबाह गर्ने ब्यबस्था र भेन्टिलेटरको ब्यबस्था मेरो नेतृत्वको सरकारले गरेको हो। अस्पतालहरुको स्तरोउन्नति गरिएको छ। शैयाहरु थप गरिएका छन । डाईलसिस सेवा थप गरिएको छ। स्वास्थ क्षेत्रको दीर्घकालीन अबसरलाई ख्यालगरी गण्डकी बिश्वबिद्यालय अन्तरगत शिक्षण अस्पताल स्थापना गर्ने निर्णय दूरदर्शीताको द्योतक हो। गण्डकी प्रदेश सरकारले गरेका कामको मूल्याङ्कन र त्यसको प्रभाबकारिताको लागि प्रदेश सभाले पास गरेको संकल्प प्रस्ताब र त्यसको लागि बनेको माननीयहरुको अनुगमन कार्यदलले जिल्लाहरुको बस्तुस्थिति बुझने कार्य भइरहेको छ। तर मूलकाम छोडेर राजनीतिक दाउपेचमा अल्झिनु न्यासंगत हुदैनथ्यो।पक्कैपनि भबिष्यले यो प्रबृतिलाई दण्डित गर्नेछ। हामीले राज्यको पुनरसंरचना गरेपछि गठित प्रदेश सभाहरु संबिधानको कार्यान्वयन र संङघीयताको सुदृढीकरणका लागि अगुवा सावित हुने बिश्वास थियो। समितिहरु मिनि पारलियामेन्ट हुन्। तिनका बैठक, भएका छलफल र लिईएका निर्णयहरुले सरकारलाई मार्गदर्शन गर्दछन् भन्ने बिश्वास गरिन्छ। संङघीयतालाई बलियो बनाउन, प्रदेशलाई सुदृढ र अधिकार सम्पन्न बनाउने लडाईंमा प्रदेश सभा र तीनका समितिहरुका क्रियाशीलता, सहयोग र समर्थन निरन्तर भइरहनु पर्दछ । प्रदेश सभाका गतिबिधि संञ्चालनका लागि आबश्यक माग अनुसार सरकारले सहयोग उपलब्ध गराएको छ।ती प्रदेश सरकारका लागि सहयोग पु(याउने पक्ष हुन। म शक्ति पृथकीकरणमा बिश्वास गर्दछु। कार्यपालिका, ब्यबस्थापिका र न्यायपालिकाको गतिशीलतालेनै लोकतन्त्रको भबिष्य निर्धारण गर्दछ। हामी सबैले हेक्का राख्नुपर्नेचांहि के हो भने हामीलेयात्रा गर्ने साधन संङघीय लोकतान्त्रिक गणतन्त्रको डुङ्गा नै हो । मेरो नेतृत्वको सरकार गठन गर्दा नेकपा ९माओवादी० केन्द्र सहयात्री दल थियो। समयक्रममा एउटै दलमा सामेल भएका पनि हौं तर राजनीतिक घटनाक्रम र सर्बोच्चको फैसलापछि दुबै दल छुट्टाछुट्टै भएको तथ्य सांचो हो। तर के एउटा दलभएपछि दलको नीति र नेतृत्वको रक्षा गर्नुपर्दैनरु आंफ्नै नेतृत्वका बिरुद्धमा सडक देखि सदन सम्म गरिएका अराजनीतिक गतिबिधिलाई लोकतन्त्र भनेर छुट दिन सकिन्छर रु लोकतन्त्र भनेको अराजकता होईन। यो भिडतन्त्र पनि होईन। एउटा बिधिमा, नीतिमा, नेतृत्वमा चल्नुपर्ने पार्टीलाई बटुवा वास बस्ने पाटी बनाउन सकिन्छरु पाटीमा जो अगाडि बस्यो उहि नेता नहुन पनि सक्छ। नेता त नीति, बिचार, नेतृत्व र बिधिले मात्र बनाउने गर्दछ। नेपालको लोकतन्त्रको आन्दोलनमा नेपाली कम्युनिष्टहरुको योगदानलाई अबमूल्यन गरेर कसरी आन्दोलनको सहि मूल्याङ्कन हुन्छरु गण्डकी प्रदेशका जनताले दिएको म्यान्डेट त नेकपा एमाले ठूलो दलका रुपमा सरकार संञ्चालन गर, नेपाली कांग्रेस प्रतिपक्षमा बस भनेकै हो नि। खोई जन अपेक्षा अनुसार ब्यबहार गरेको रु एउटै चुनाबी मोर्चावाट लडने, एउटै घोषणापत्रवाट प्रतिज्ञा गर्ने, सरकारमा बस्ने अनि अहिले आएर बञ्चरो प्रहार गर्ने प्रबृति लोकतन्त्र, संङघीयता र गणतन्त्रका लागि हानी पु(र्याउने प्रबृति हो। हामीलाई थाहा छ बञ्चरोले बिर्सन त सक्ला सयौं चोट पाएको रुखलाई जीबनभर आंफ्नो चोटको याद हुनेछ। तर पनि हाम्रो पार्टीनेकपा ९एमाले० र हामीफल दिईरहने बृक्ष हौं, शीतलता पनि दिएकाछौ र दिईरहने छौ तर जनताका बैरीलाई जनताले चिनेका छन् र उनैले दण्डित गर्नेछन्।लोकतन्त्रमा सबै खराबीहरुको उपचार जनताबाट हुनेछ। संङघीयताको मर्म बमोजिम नेपालको संबिधान को सहज कार्यान्वयन गर्दै प्रदेशको समग्र विकास र समृद्धि तर्फ प्रयत्नरत भइ आंफ्नो कार्य संञ्चालन गरिरहेकोमा देशमा स्थिरता नचाहने, विकास विरोधीतत्वहरुको अराजनीतिक चलखेलको कारण हिजोसम्म सहकार्य गरेका र एउटै घोषणापत्र मार्फत निर्बाचनमा गएका दलहरुबाट समेत असहयोग र अस्थिरताको वातावरण सृजना भएका कारण मुख्यमन्त्रीको हैसियतले काम गर्ने वातावरण नभएकाले नेपालको संविधान २०७२ को धारा १६९ को उपधारा १ ९क० बमोजिम माननीय प्रदेश प्रमुखज्यू समक्ष आजैका मिति देखि लागु हुनेगरी आफ्नो पदबाट राजिनामा दिएको छु। पृथ्वीसुब्बा गुरुङ मुख्यमन्त्री, गण्डकी प्रदेश सरकार पोखरा, नेपाल मितिस् २०७८।०१।२६ तीन दिनमा सरकार गठनको आह्वान"
गण्डकीका मुख्यमन्त्री गुरुङले दिए राजीनामा,पोखरा: गण्डकी प्रदेशका मुख्यमन्त्री पृथ्वीसुब्बा गुरुङले आइतबार राजीनामा दिएका छन् । आइतबार गुरुङले संविधानको धारा १६९ को उपधारा (१) (क) बमोजिम प्रदेश प्रमुख सीताकुमारी पौडेललाई राजीनामा बुझाएका हुन्। उक्त राजीनामा गण्डकी प्रदेश प्रमुखको कार्यालयले स्वीकृत गरेको छ। प्रदेश कार्यालयका प्रवक्ता चण्डीप्रसाद अर्यालले मुख्यमन्त्री गुरुङको राजीनामा स्वीकृत भएको र संविधानको धारा १६९ को उपधारा (१) बमोजिम मौजुदा मन्त्रिपरिषदको कार्य सञ्चालन गर्ने बताएको छ। संविधानको धारा १६८ को उपधारा (१) बमोजिम तीन दिनभित्र सरकार गठनका लागि आह्वान गर्नु भएको व्यवहोरा जानकारी गराएको छ। गुरुङमाथि प्रदेशसभामा अविश्वास प्रस्ताव पेश भएपछि उनले राजीनामा दिएका हुन् । उक्त प्रस्तावमाथि सोमबार मतदान हुने कार्यसूची थियो । गत साता मात्रै गण्डकीको प्रदेश प्रमुखमा नेकपा एमालेले सीता पौडेललाई नियुक्त गरेको थियो । यसअघि लुम्बिनी प्रदेशमा पनि मुख्यमन्त्री शंकर पोखरेलले राजीनामा दिएर केही घण्टापछि फेरि मुख्यमन्त्री बनेका थिए ।
नेपाल पक्षले सोमबार बिहान नौ बजेसम्म ओलीको निर्णय पर्खिने,"काठमाडौं : सत्तारुढ नेकपा (एमाले) माधव नेपाल समूहले पार्टी एकताका लागि सोमबार बिहान ९ बजेसम्मको समय दिएको छ। आइतबार साँझ सिंहदरबारमा बसेको नेपाल समूहका सांसदको बैठकले सोमबार बिहान ९ बजेसम्मको समय दिएको योगेश भट्टराईले जानकारी दिए। पार्टीलाई २०७५ जेठ २ गतेको अवस्थामा फर्काएर पार्टीको संगठनलाई एकतावपूर्वको अवस्थामा लानुपर्ने नेपाल समूहको प्रमुख माग रहेको छ। सर्वोच्चको फैसलाले एमालेलाई २०७५ जेठ २ गतेको अवस्थामा फर्काएको छ, भट्टराईले भने, त्यही अवस्थाबाट अगाडि बढ्ने वातावरण बनाउन पार्टी अध्यक्ष एवम् प्रधानमन्त्री केपी ओलीलाई भोलि बिहान ९ बजेसम्मको समय दिएका छौँ। एमाले विभाजन रोक्ने अन्तिम प्रयास : सिंहदरबारमा पौडेल र नेम्वाङसँग माधव पक्षको वार्ता सिंहदरबारमा एमाले वार्ता सकियो : राजीनामाबारे विचार गर्ने नेता नेपालको आश्वासन पार्टी विभाजन रोक्न ओलीको विशेष अपिल :इतिहासले माफ गर्दैन, सोचौं प्रधानमन्त्रीलाई विश्वासको मत दिन एमाले संसदीय दलको ह्वीप आफूहरुले पार्टी अध्यक्षलाई पार्टीको जीवन सुचारु गर्न ध्यानाकर्षण मात्र गराएको र त्यो नभए जे निर्णय गर्नुपर्ने हो त्यही गर्ने अवस्थामा पुग्ने भट्टराईले चेतावनी दिए। पार्टीलाई सर्वोच्चको फैसलापछि पुरानै अवस्थामा फर्काए सोमबार संसदको विशेष अधिवेशनमा प्रधानमन्त्रीलाई विश्वासको मत दिने र त्यो नगरी पेल्ने क्रियाकलाप भए फरक निर्णय हुने उनको भनाइ छ। ९ बजेसम्ममा पार्टीलाई पुरानो संरचनामा फर्काउने प्रतिवद्धता जनाएमा संसदमा हाम्रो उपस्थिति हुन्छ। विश्वासको मतको पक्षमा मतदान हुन्छ, भट्टराईले भने, त्यो स्थिति भएन भने हामी जे निर्णय गर्नुपर्ने हो त्यही गछौँ। साढे ९ बजे संसद सचिवालयमा सबै सांसदलाई निम्ता गरेका छौँ। एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा तयार पारेका छन् । यो छलफलसँगै राजीनमा अहिलेलाई राेकिएको छ । नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पष्ट पारेका छन्। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्।"
गण्डकीमा १० दिन मन्त्री बनेका मनाङेको त्यो भविष्यवाणी,"पोखरा : दीपक मनाङे भनेर चिनिने राजीव गुरुङ गण्डकी प्रदेशमा आफैले गरेको भविष्यवाणीभन्दा १ दिन बढी मन्त्री भएका छन्। १६ वैशाखमा नियुक्ति र सपथपछि उनले सरकार १० दिनभन्दा बढी नटिक्ने प्रतिक्रिया दिएका थिए। जसै सोमबार उनी मन्त्री बनेको ११ दिनमा मुख्यमन्त्री पृथ्वीसुब्बा गुरुङले राजीनामा दिएसँग राजीवको मन्त्री पद पनि गएको छ। मन्त्री भएपछि राजीवले, यो सरकार १० दिन पनि टिक्दैन, तर म जति बस्छु, राम्रो गर्छु। यसबीचमा उनले प्रदेश खेलकुद परिषद भवनको शिलान्यास गर्न भ्याए। बधाई थापे, बैठकहरुमा सहभागी भए। त्यतिमै उनको कार्यकाल बित्यो। गण्डकीका मुख्यमन्त्री गुरुङले दिए राजीनामा गण्डकी प्रदेशका मुख्यमन्त्री गुरुङले दिए राजीनामा (वक्तव्यको पूर्णपाठ) २ वैशाखमा आफूविरुद्ध दर्ता अविश्वास प्रस्तावमा मत विभाजन हुने भनेर निर्धारित १५ गते राजीव संसदमा अनुपस्थित भएको भोलिपल्ट मुख्यमन्त्रीले उनलाई मन्त्री बनाएका थिए। पहिला ७ सदस्यीय मन्त्रिमण्डल विस्तार भएर ८ जनाको भएको थियो। स्वतन्त्र हैसियतका सांसद राजीवले अविश्वास प्रस्तावको पक्षमा मतदान गरी विपक्षी गठबन्धनको मन्त्री बन्ने सम्भावना अन्त्य गर्न मुख्यमन्त्री गुरुङले उनलाई मन्त्री बनाएका थिए।"
सिंहदरबारमा एमाले वार्ता सकियो : राजीनामाबारे विचार गर्ने नेता नेपालको आश्वासन,"काठमाडौं : नेकपा (एमाले) विवादको विषयमा सिंहदरबारमा भएको वार्तामा राजनीामाबारे विचार गर्ने आश्वासन नेपाल पक्षले दिएको छ। वरिष्ठ नेता माधवकुमार नेपालले अध्यक्ष एवम् प्रधानमन्त्री केपी ओली समूहका नेता विष्णु पौडेल र सुवास नेम्वाङलाई राजीनामाबारे विचार गर्ने आश्वासन दिएका हुन्। वार्तापछि कुरा गर्दै पौडेलले भने, वरिष्ठ नेता माधवकुमार नेपालले राजीनामाबारे आफूहरुले विचार गर्ने वचन दिनुभएको छ। नेता नेपालसँगको भेटपछि अर्थमन्त्रीसमेत रहेका पौडेलले पत्रकारलाई यस्तो प्रतिक्रिया दिएका हुन्। एमाले वरिष्ठ नेता नेपाल समूहका सांसद राजीनामा बुझाउन संघीय संसदको सचिवालय, सिंहदरबारमा पुगेपछि पार्टी अध्यक्ष एवम् प्रधानमन्त्री ओली समूहका नेता पौडेल र नेम्वाङ त्यही पुगेका हुन्। पार्टी अध्यक्ष एवम् प्रधानमन्त्री ओलीले सोमबार संसदबाट विश्वासको मत लिने तयारी गरेपछि त्यसलाई असफल पार्न नेपाल समूहका सांसद राजीनामाका लागि संसद सचिवालयमा पुगेका हुन्। सोही राजीनामा रोक्न पौडेल र नेम्वाङ सिंहदरबार पुगेका हुन्। नेम्वाङले पार्टी एकताका लागि सबैको एक मत भए पनि सहमति भने हुन नसकेको स्वीकार गरेका छन्। पार्टी अध्यक्षले वरिष्ठ नेतासँग छलफलका लागि सिंहदरबार पठाउनु भएको हो, नेम्वाङले भने, पार्टी एकताका लागि एकजुट हुन हामी सबै तयार छौँ। तर, एकजुट हुने विषयमा सहमति भने हुन सकेको छैन। अहिले नेता नेपालले आफू पक्षीय सांसदसँग सिंहदरबारमै छलफल थालेका छन् । तत्कालका लागि राजीनामा रोकिए पनि नेपाल पक्षको सांसदको छलफलको आधारमा थप निर्णय हुने बताइएको छ । बालुवाटारमा संवैधानिक परिषद्को बैठक, विपक्षी नेता र सभामुखबाट बहिष्कार लुम्बिनीका मुख्यमन्त्री पोखरेलविरुद्ध फेरि अविश्वास प्रस्ताव एमाले नेपाल पक्षको भर्चुअल छलफल : आजै राजीनामा आउला त ? माधव नेपाल समूह संसद् सचिवालयमा : राजीनामा रोक्न पौडेल र नेम्वाङ सिंहदरबारमा एमाले विभाजन रोक्ने अन्तिम प्रयास : सिंहदरबारमा पौडेल र नेम्वाङसँग माधव पक्षको वार्ता एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा तयार पारेका छन् । छलफल सुरु भएकाले अहिलेलाई त्यो राेकिएको छ । नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पष्ट पारेका छन्। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। आइतबार नै प्रधानमन्त्रीको सरकारी निवास बालुवाटारमा पुगेर जनता समाजवादी पार्टी (जसपा) नेताले भने विश्वासको मतमा पार्टी तटस्थ बस्ने बताएका छन्। अध्यक्ष महन्थ ठाकुर, राजेन्द्र महतोलगायत नेता बालुवाटार पुगेर उपेन्द्र यादवको कुरामा नलाग्न आग्रह गर्दै पार्टी तटस्थ बस्ने बताएका हुन्।"
कोरोना रोकथाममा सुझाव र मागसहित नेता नेपालले जारी गरे १३ बुँदे अपिल,"काठमाडौँ: नेकपा एमालेका नेता माधवकुमार नेपालले कोरोनाविरुद्धको खोप खरिदमा कमिसन नमिलेका कारण खोप ल्याउन नदिनु मानवताविरोधी अपराध भएको भन्दै सरकारले त्यस्ता पक्षलाई कानूनी दायरामा ल्याएर तत्काल कारबाही गर्नुपर्ने माग गरेका छन् । देशमा बढ्दो कोरोना संक्रमण रोकथामका लागि सामाजिक तथा सांस्कृतिक कार्यहरु स्थगित गर्न पनि उनले आह्वान गरे । आइतबार दिउसो १३ बुँदे अपिल सार्वजनिक गर्दै पूर्वप्रधानमन्त्री नेपालले खोप जस्तो जनताको जीवन रक्षाको कुरालाई निजी नाफा र लुटको व्यापारिक उद्देश्यसहित निजी क्षेत्रलाई दिने कार्य तत्काल बन्द गर्न अनुरोध गरेका छन् । नेता नेपालले कोरोनाको खोप निशुल्क र सर्वसुलभ हुनुपर्ने भन्दै माग समेत गरेका छन् । उनले भनेका छन्, 'कोरोना भ्याक्सिन निशुल्क र सर्वसुलभ हुनुपर्छ, त्यसको प्रबन्ध गर्ने योजना ल्याउन सरकार समक्ष अनुरोध गर्दछु ।' नेपालले जारी गरेको अपिल यस्तो छ: १ कोरोनाको भ्याक्सिन खरिदमा कमिसन नमिलेका कारण मुलुकभित्र ल्याउन अवरोध गर्नु मानवताविरोधी कार्य र अपराध हो । सरकारले त्यस्ता पक्षलाई कानूनी दायरामा ल्याएर तत्काल कारबाही गर्न जोडदार माग गर्दछु । साथै कोरोनाको भ्याक्सिन जस्तो जनताको जीवन रक्षाको कुरालाई निजी नाफा र लुटको व्यापारिक उद्देश्यसहित निजी क्षेत्रलाई दिने कार्य तत्काल बन्द गर्न अनुरोध गर्दछु । कोरोना भ्याक्सिन निशुल्क र सर्वसुलभ हुनुपर्छ, त्यसको प्रबन्ध गर्ने योजना ल्याउन सरकार समक्ष अनुरोध गर्दछु । २ देशभरका अस्पतालहरुमा अक्सिजन र शैया अभावका कारण भयावह अवस्था सिर्जना भएको छ । कोरोना संक्रमण र मृत्युदरमा भइरहेको बृद्धिले भयावह अवस्थाको प्रष्ट चित्रण गर्छ । यसबाट जनमानसमा आक्रोश बढिरहेको तर्फ सरकारको गम्भीर ध्यानाकर्षण गराउन चाहान्छु । अत्यावश्यक अक्सिजन र अन्य उपकरणको तत्काल व्यवस्था गर्न जोडदार माग गर्दछु । नयाँ अक्सिजन प्लान्ट स्थापनाका साथै बन्द अवस्थामा रहेका अक्सिजन प्लान्टहरु तुरुन्त चालू गरी अस्पतालहरुलाई आवश्यक मात्रामा अक्सिजन उपलब्ध गराउने दायित्व सरकारको हो । ३ कुन अस्पतालमा शैया खाली छ, कुनमा छैन भनेर थाह पाउन मुस्किलप्रायः छ । त्यसैले एकीकृत सूचना प्रणालीका लागि बेवसाइट र एप्स लगायतका अन्य सञ्चार प्रबन्ध मिलाउन र सोही अनुसार सेवा दिन माग गर्दछु । अहिले समाजसेवी लगायत धेरै निकाय तथा संघसंस्थाहरुले स्वःस्फूर्तरुपमा विभिन्न सेवा प्रदान गरी एम्बुलेन्स, सवारीसाधनको व्यवस्थापन, राहतका कार्यक्रम आदि अगाडि बढाएको देखिन्छ । ती सबै सेवाहरुलाई एकीकृत रुपमा अघि बढाउन आह्वान गर्दछु । ४ कोरोनाको हाइ स्पटका रुपमा रहेका क्षेत्रहरुमा कडाइ गरिनुपर्दछ । कन्ट्राक ट्रेसिङलाई बढाउँदै लग्नुपर्दछ । पीसीआर, स्वाब टेस्टिङ लगायत विज्ञहरुले सुझाएका पक्षहरुलाई तुरुन्तै कार्यान्वयन गरिनुपर्दछ । संक्रामक रोगका विज्ञहरुलाई समेटेर संयन्त्र बनाई महामारी रोक्ने र स्वास्थ्य सेवा मिलाउने कार्य गरिनुपर्छ । ५ अहिले अस्पतालहरुले धान्न नसक्ने गरी बिरामी बढेका छन् । अस्पताललाई आवश्यक सबैखाले श्रोत साधनहरुको पर्याप्त व्यवस्था गरिनुपर्दछ । आईसीयू, भेन्टिलेटर लगायत बेडहरु थप्ने कार्य हुनुपर्छ । यसका लागि रार्ष्ट्रिय तथा अन्तर्राष्ट्रिय निकाय र संघसंस्थाहरुलाई आह्वान गर्नुपर्दछ । स्वास्थ्यकर्मीलाई पीपीई लगायत अत्यावश्यक सामग्रीहरु पर्याप्त मात्रामा उपलब्ध गराउनुपर्छ । ६ स्वास्थ्यकर्मी, सुरक्षाकर्मी, राष्ट्रसेवक कर्मचारी आदि जो बिरामीहरुको उपचार कार्यमा संलग्न छन्, उनीहरुको स्वास्थ्य सुरक्षामा विशेष ध्यान पुर्याउनुपर्दछ । उनीहरुलाई १०० प्रतिशत प्रोत्साहन भत्ता र बीमाको प्रबन्ध गरी आफ्नो कार्यमा लाग्न प्रोत्साहित गरिनुपर्दछ । ७ कोरोना नियन्त्रणका लागि प्रत्येक स्थानीय सरकारहरुलाई तत्काल आवश्यक बजेट उपलब्ध गराई क्वारेन्टाइन, आइसोलेसन, एम्बुलेन्स र अन्य सवारीसाधन व्यवस्थापन लगायतका पक्ष व्यवस्थित रुपमा गरिनुपर्दछ । ८ धेरै जसो जिल्लामा निषेधाज्ञा जारी भएको अवस्थामा श्रमिक, अतिविपन्न र सीमान्तकृत समुदायलाई दैनिक रुपमा छाक टार्न मुस्किल पर्ने हुँदा उनीहरु लक्षित राहत प्रबन्ध गर्न अनुरोध गर्दछु । केन्द्रीय, प्रादेशिक तथा स्थानीय तहमा भएगरेका सबै खर्च विवरणहरू पारदर्शी बनाउनुपर्दछ । ९ निषेधाज्ञाका समयमा जेष्ठ नागरिक, बालबालिका तथा अपांगता भएका व्यक्तिहरुलाई ध्यानमा राखी आवश्यक प्रबन्ध मिलाउन अनुरोध गर्दछु । नवजात शिशु, गर्भवती, सुत्केरी तथा स्तनपान गराउने महिला, मृगौला रोगी तथा क्यान्सरका रोगीहरुलाई अत्यावश्यक सेवा प्रदान गर्ने व्यवस्था मिलाउन अनुरोध गर्दछु । १० कालोबजारी अनुगमन र नियन्त्रण गर्न राजनीतिक दल, निजीक्षेत्र, पत्रकार, नागरिक समाज, विभिन्न संघसंस्थाहरुको एकीकृत संरचना बनाएर प्रभावकारीरुपमा केन्द्रदेखि गाउँसम्म परिचालित हुन अपील गर्दछु । ११ सामाजिक रुपमा हुने विवाह, पूजा, भेला, बैठक वा सांस्कृतिक कार्य केही समयलाई स्थगन गर्न आह्वान गर्दछु । अस्पतालमा बिरामीको संख्या थपिन नदिन समुदायकै महत्वपूर्ण भूमिका छ । स्वास्थ्य सुरक्षाको मापदण्ड समुदायबाटै पूरा भयो भने अवश्य नै अस्पतालमा बिरामीको संख्या घट्ने छ । १२ कोरोनाका कारण मृत्युवरण गर्नुभएका सम्पूर्ण व्यक्तिहरुप्रति गहिरो दुःख व्यक्त गर्दै परिवारजनप्रति हार्दिक समवेदना व्यक्त गर्न चाहन्छु । कोरोनाको कारणले बिरामी हुनु भएका सम्पूर्ण जनसमुदायको शीघ्र स्वास्थ्यलाभको कामना गर्दै यहाँहरुको निम्ति स्वास्थ्य व्यवस्था गर्न तथा स्वास्थ्य उपचारमा विशेष ध्यान पुयाउन सरकार लगायत सरोकारवाला निकायहरुको ध्यानाकर्षण गराउन चाहन्छु । १३ र अन्तमा स्वास्थ्य सुरक्षाका सबैखाले मापदण्ड पालना गर्न सम्पूर्ण जनसमुदायमा अपील गर्दछु । धन्यवाद । मितिः २६ बैशाख २०७८"
"सांसदलाई ह्वीप जारी नगर्ने जसपाको निर्णय : विवेक प्रयोग गर्न छुट, उपेन्द्रबाबुराम पक्षले विपक्षमा मत दिने",काठमाडौं : जनता समाजवादी पार्टी नेपाल (जसपा)ले प्रधानमन्त्री केपी ओलीले विश्वासको मत लिँदा सांसदलाई पक्ष वा विपक्षमा मत हाल्न ह्वीप जारी नगर्ने भएको छ। सोमबार प्रधानमन्त्री केपी ओलीले विश्वासको मत लिने प्रयोजनका लागि संसदको विशेष अधिवेशन आह्वान भएको छ। आइतबार बसेको जसपा पदाधिकारी बैठकले प्रधानमन्त्रीले विश्वासको मत लिँदा संसदमाथि ह्वीप जारी नगर्ने निर्णय गरेको हो। नेता राजेन्द्र महतोका अनुसार पार्टीले ह्वीप जारी नगर्ने भएपछि सोमबार सांसदले मतदान गर्दा विवेक प्रयोग गर्न पाउनेछन्। जसपामा प्रधानमन्त्रीलाई विश्वासको मत दिने र नदिने विषयमा विवाद चर्किएपछि पार्टी विभाजनको संघारमा पुगेको थियो। आइतबार बसेको पदाधिकारी बैठकले ह्वीप जारी नगर्ने निर्णय गर्दै तत्कालका लागि पार्टीलाई विभाजनबाट जोगाएको छ। जसपामा अध्यक्ष महन्थ ठाकुर र वरिष्ठ नेता राजेन्द्र महतो तटस्थ बस्नुपर्ने लाइनमा छन्। डा बाबुराम भट्टराई र उपेन्द्र यादव विश्वासको मतको विपक्षमा छन्। यो निर्णयसँगै सोमबार जसपाका सांसदले मतदानमा विवेक प्रयोग गर्न पाउने भएका छन्। स्रोतका अनुसार उपेन्द्र र बाबुराम पक्षका सांसदहरूले विश्वास मतको विपक्षमा मतदान गर्ने भएका छन्। ठाकुर र महतो पक्ष तटस्थ बस्ने भएको छ। ३४ सिट भएको जसपाभित्र उपेन्द्रबाबुराम पक्षका आधाभन्दा बढी सांसद छन्। जसपाको यो निर्णयले ओलीलाई भन्दा विपक्षी गठबन्धनलाई सहयोग पुग्नेछ।
"एकैदिन ८ हजार ८५० जनामा कोरोना संक्रमण, ५२ को मृत्यु",काठमाडौं : पछिल्लो २४ घन्टामा थप ८ हजार ८५० जनामा कोरोना भाइरस संक्रमण पुष्टि भएको छ। १८ हजार ७८७ नमूनाको पीसीआर र ५०६ को एन्टिजेन परीक्षमा ८ हजार ८५० जनामा संक्रमण देखिएको स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले बताए मन्त्रालयका अनुसार सक्रिय संक्रमितको संख्या ८८ हजार १६० पुगेको छ। जसमध्ये संस्थागत आइसोलेसनमा ६७ सय ३० र ८१ हजार ४३० होमआइसोलेसनमा छन्। यस्तै मन्त्रालयका अनुसार पछिल्लो २४ घन्टामा थप ५२ जनाको कोरोनाबाट ज्यान गएको छ। आज देशभर ४१९ जना क्वारेन्टाइनमा छन्। यस्तै पछिल्लो २४ घन्टामा ४ हजार २२ जना डिस्चार्ज भएका छन्।
"दार्चुलामा कोरोनाबाट थप एकको मृत्यु, मृतकको संख्या ७ पुग्यो",दार्चुला : दार्चुलामा शनिबार राती थप एकजना कोरोना संक्रमितको मृत्यु भएको छ। जिल्लाको नौगाड गाउँपालिका ५ घर भएका ७२ वर्षीय पुरुषको अस्पताल पुर्याउने वित्तिकै मृत्यु भएको गोकुलेश्वर अस्पतालका डाक्टर नियाज अन्सारीले बताए। उनका अनुसार शनिबार राती ती पुरुषको अस्पताल पुर्याउने वित्तिकै मृत्यु भएको हो । मृतक पुरुषमा एन्टिजेन परीक्षण गर्दा कोरोना रिपोर्ट पोजिटिभ देखिएको थियो । गाउँमा पसल सञ्चालन गर्दै आएका ती पुरुषको भारतबाट फर्किएकाहरुसँग भेटघाट हुने गरेको आफन्तले बताएका छन्। शवको व्यवस्थापनका विषयमा प्रमुख जिल्ला अधिकारी र सुरक्षा निकायसँग छलफल भइरहेको डाक्टर अन्सारीले जानकारी दिए। यो सँगै जिल्लामा कोरोनाबाट मृत्यु हुनेको संख्या सात पुगेको छ । हालसम्म कोरोनाबाट दार्चुलाका तीनजनाको जिल्ला भित्र तथा चारजनाको उपचारको क्रममा जिल्ला बाहिर मृत्यु भएको जिल्ला स्वास्थ्य कार्यालय दार्चुलाले जनाएको छ ।
एमाले विभाजन रोक्ने अन्तिम प्रयास : सिंहदरबारमा पौडेल र नेम्वाङसँग माधव पक्षको वार्ता,"काठमाडौं : सत्तारुढ नेकपा (एमाले) बचाउने अन्तिम प्रयासमा अर्थमन्त्री विष्णु पौडेल र एमाले संसद्ीय दलका उपनेता सुवास नेम्वाङ सक्रिय भएका छन्। एमाल) वरिष्ठ नेता माधवकुमार नेपाल समूहका सांसद राजीनामा बुझाउन संघीय संसद्को सचिवालय, सिंहदरबारमा पुगेपछि पार्टी अध्यक्ष एवम् प्रधानमन्त्री समूहका नेता पौडेल र निम्वाङ त्यही पुगेका हुन्। पार्टी अध्यक्ष एवम् प्रधानमन्त्री केपी ओलीले सोमबार संसद्बाट विश्वासको मत लिने तयारी गरेपछि त्यसलाई असफल पार्न नेपाल समूहका सांसद राजीनामाका लागि संसद् सचिवालयमा पुगेका हुन्। केहीबेर अघि नेपाल समूहका नेताबीच भर्चुअल छलफल भएपछि सांसद संघीय संसद् सचिवालयमा पुगेका हुन्। अहिलेसम्म माधवन नेपाल, योगेश भट्टराई र सोमप्रसाद पाण्डे, जीवनराम श्रेष्ठ, मेटमणी चौधरी, पवित्रा निरौलालगायत सांसद सचिवालयमा पुगेपछि छलफलका लागि पौडेल र नेम्वाङ फोन गर्दै त्यही पुगेका हुन्। बालुवाटारमा संवैधानिक परिषद्को बैठक, विपक्षी नेता र सभामुखबाट बहिष्कार लुम्बिनीका मुख्यमन्त्री पोखरेलविरुद्ध फेरि अविश्वास प्रस्ताव एमाले नेपाल पक्षको भर्चुअल छलफल : आजै राजीनामा आउला त ? माधव नेपाल समूह संसद् सचिवालयमा : राजीनामा रोक्न पौडेल र नेम्वाङ सिंहदरबारमा अहिले वरिष्ठ नेता नेपालसँग ओली समूहका नेता पौडेल र नेम्वाङको छलफल जारी छ। एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा तयार पारेका छन् । छलफल सुरु भएकाले अहिलेलाई त्यो राेकिएको छ । नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पष्ट पारेका छन्। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। आइतबार नै प्रधानमन्त्रीको सरकारी निवास बालुवाटारमा पुगेर जनता समाजवादी पार्टी (जसपा) नेताले भने विश्वासको मतमा पार्टी तटस्थ बस्ने बताएका छन्। अध्यक्ष महन्थ ठाकुर, राजेन्द्र महतोलगायत नेता बालुवाटार पुगेर उपेन्द्र यादवको कुरामा नलाग्न आग्रह गर्दै पार्टी तटस्थ बस्ने बताएका हुन्।"
गोकुलेश्वरमा थप २६ जनामा कोरोना पुष्टि,गोकुलेश्वर : गोकुलेश्वरमा थप २६ जनामा कोरोना भाइरस संक्रमण पुष्टि भएको छ । गत २३ गते गोकुलेश्वर अस्पतालमा १ सय ५३ जनाको स्वाब संकलन गरी पीसीआर परीक्षणका लागि बैतडी पठाएको थियो। जसमध्ये २६ जनामा कोरोना संक्रमण पुष्टि भएको गोकुलेश्वर अस्पतालका प्रशासन प्रमुख महेश बिष्टले बताए । यसअघि एन्टिजेन विधिबाट परीक्षण गर्दा गोकुलेश्वरमा १५ जनामा संक्रमण पुष्टि भएको छ। जसमध्ये २ जनाको गोकुलेश्वर अस्पतालमा मृत्यु भइसकेको छ ।
चीनले अन्तरिक्षमा पठाएको रकेट असन्तुलित भइ पृथ्वीमै खस्यो,"बेइजिङ: चीनले अन्तरिक्षमा पठाएको रकेटको ठूलो अंश फेरि पृथ्वीमै फर्किएर हिन्द महासागरमा खसेको छ । केही घण्टादेखि नै उक्त रकेट असन्तुलित भइ पृथ्वीकै सतहमा खस्ने क्रममा थियो । र त्यसबारे अमेरिका लगायत विभिन्न देशले चिन्ता गरेका थिए । खस्दै गरेको रकेटले पृथ्वीमा असर गर्नसक्ने भन्दै चिन्ता व्यक्त गरिए पनि चीनको विदेश मन्त्रालयले भने उक्त रकेटको अंश पृथ्वीमा आइपुग्दा असर नगर्ने दावी गरेको थियो । लङ मार्च ५ बी नामको उक्त रकेट आइतबार पृथ्वीमा खसेको हो । यस विषयलाई लिएर नासा सहित अमेरिकी विज्ञहरुले चीनको लापरवाही र गैरजिम्मेवारीपन भन्दै आपत्ति जनाएको छ । उक्त रकेट खस्दा सम्भावित खतराप्रति विभिन्न पक्षबाट आलोचना गरिएको थियो । चीनका अनुसार उक्त रकेट माल्दिभ्स नजिकैको हिन्द महासागरमा खसेको हो । मानव रहित क्षेत्रमा खसेकाले पनि यसको असर नपरेको चिनियाँ पक्षको भनाइ छ । गत वर्ष चीनले पठाएको अर्को लङ मार्च रकेटका टुक्रा पनि आइभरी कोस्टका गाउँमा खसेका थिए । जसले गर्दा केही संरचनागत क्षति भए पनि मानवीय क्षति भएको थिएन । हार्बर्ड विश्वविद्यालयका खगोलशास्त्री जोनाथन म्याड्वेलका अनुसार आइतबार पृथ्वीमा खसेको रकेट असन्तुलित भइ पृथ्वीमा खसेको चौथो ठूलो वस्तु हो । गत साता नै जब रकेट पृथ्वीतर्फ नै खसिरहेको थियो, यसबारे अमेरिकी विज्ञहरुले चीनले लापरवाही गरिरहेको भन्दै आलोचना गरेका थिए । र यसबाट क्षति न्युनिकरण गर्नुपर्ने भन्दै चीनलाई दबाब समेत दिइएको थियो । चीनले विभिन्न असफलताका बावजुद अन्तरिक्ष अन्वेषणमा अर्बौँ डलर रकम खर्च गरिसकेको छ ।"
कोरोना संक्रमण रोकथामाका लागि माधव नेपालको १३ बुँदे अपील,काठमाडौं : नेकपा (एमाले) वरिष्ठ नेता माधवकुमार नेपालले कोरोना भाइरस (कोभिड१९) संक्रमण रोकथाम तथा नियन्त्रणका लागि अपील गरेका छन् । नेता नेपालले विभिन्न १३ बुँदामा यस्तो अपील गरेका हुन् । नेता नेपालको अपील जस्ताको तस्तै :
भक्तपुर प्रहरीले संकलन गर्यो ९५ थान अक्सिजन सिलिण्डर,"भक्तपुर : भक्तपुर प्रहरीले जिल्लाभरबाट ९५ थान अक्सिजन सिलिन्डर संकलन गरेको छ । जसमध्ये २० वटा भरिएको र ७५ वटा खाली रहेको महानगरीय प्रहरी परिसर भक्तपुरका प्रवक्ता प्रहरी नायब उपरीक्षक दीपक गिरीले जानकारी दिए । संकलन भएका अक्सिजन सिलिन्डर सबै अस्पताललाई हस्तान्तरणसमेत गरिसकिएको उनले बताए । उनका अनुसार भक्तपुर अस्पताललाई भरिएको ५ र खाली ५० वटा गरी ५५ वटा उपलब्ध गराइएको छ । मध्यपुर थिमि नपास्थित नेपाल कोरिया मैत्री नगरपालिका अस्पताललाई २५ वटा खाली अक्सिजन सिलिन्डर उपलब्ध गराइएको छ । त्यस्तै मध्यपुर थिमि नपाकै भक्तपुर इन्टरनेसनल अस्पताललाई भरिएको १२ वटा अक्सिजन सिलिन्डर उपलब्ध गराएको प्रहरी नायब उपरीक्षक गिरीले जानकारी दिए । उक्त अवस्थामा अक्सिजन अभाव हुँदा केही दिनअघि दुईजना कोरोना भाइरस संक्रमितले ज्यान गुमाउनुपरेको थियो । प्रहरी नायब उपरीक्षक गिरीले बाँकी ३ वटा भरिएको अक्सिजन सिलिन्डर ललितपुरस्थित अल्का अस्पताललाई उपलब्ध गराइएको बताए ।पछिल्लो समय नयाँ भेरियन्टसहितको कोरोना भाइरस संक्रमण तीव्र रूपमा बढिरहेको छ । जसले गर्दा देशभरका अस्पतालमा शय्यासँगै अक्सिजनको अभाव बढेको छ । सोही अभाव हटाउन केही मद्दत पुग्ने गरी भक्तपुर प्रहरीले गैरस्वास्थ्य क्षेत्रमा रहेका अक्सिजन सिलिन्डर संकलन थालिएको जनाएको छ । जिल्लाभर वडा क्षेत्रमा स्वास्थ्य क्षेत्रबाहेक अक्सिजनको प्रयोग भइरहेका उद्योग, कलकारखाना, कवाडी संकलन केन्द्रमा रहेका खाली तथा भरी अक्सिजन सिलिन्डरहरू संकलन गर्ने कार्य अघि बढाइरहेका छौं, प्रहरी नायब उपरीक्षक गिरीले भने, यसरी संकलन भएका सिलिन्डर सकिएको र अस्पतालमा मौज्दात नभएको जानकारी बिरामीहरुका आफन्तहरुबाट जानकारी प्राप्त हुनासाथ तत्कालै उपलब्ध गराउने व्यवस्था गरेका छौं । उनले अन्य अक्सिजन ग्यासका सिलिण्डरहरूको खोजतलास गर्ने कार्य जारी रहेकोसमेत सुनाए ।"
झापामा लुकाएर राखिएका अक्सिजन सिलिन्डर प्रहरीले बरामद गर्यो,"झापा: कोरोना संक्रमितहरुका लागि अक्सिजन अभाव हुन थालेपछि झापा प्रहरीले जिल्लाका विभिन्न स्थानमा लुकाएर राखिएका अक्सिजन सिलिन्डरहरु बरामद गरेको छ । प्रहरी टोलीले विभिन्न स्थानबाट १३३ वटा अक्सिजन सिलिन्डर बरामद गरिसकेको जनाएको छ । सबैभन्दा धेरै इलाका प्रहरी कार्यालय अनारमनी क्षेत्रबाट ९० वटा सिलिन्डर, धुलाबारी क्षेत्रबाट १९, दमक र काँकरभिट्टा क्षेत्रबाट १२१२ ओटा सिलिन्डर ल्याइएको प्रहरीले जनाएको छ । जिल्ला प्रहरी कार्यालय झापाका प्रवक्ता तथा प्रहरी नायव उपरीक्षक राकेश थापाका अनुसार कोरोना भाइरसका कारण संक्रमितको संख्या बढेसँगै अक्सिजन सिलिन्डरको माग बढिरहेकाले विभिन्न उद्योग, कलकारखाना तथा ग्यारेजमा रहेका अक्सिजनका सिलिन्डरहरू प्रहरीले संकलन गरेको हो । प्रवक्ता थापाका अनुसार संकलन गरिएका सिलिन्डरहरु दमकको मातृका ट्रेडर्स, बिर्तामोडको कपुरी ब्रदर्स लगायत सप्लायर्सहरुमा पुनः भर्नका लागि पठाइएको छ । कोभिडका बिरामी उपचार हुने अस्पतालहरुमा त्यसरी ल्याइएका सिलिन्डरहरू कोभिडका बिरामीका लागि प्रयोग गरिने छ । झापामा अझै केही अक्सिजन सिलिन्डर लुकाएर राखिएको हुनसक्ने प्रहरीले जनाएको छ ।"
माधव नेपाल समूह संसद् सचिवालयमा : राजीनामा रोक्न पौडेल र नेम्वाङ सिंहदरबारमा,"काठमाडौं : नेकपा (एमाले) वरिष्ठ नेता माधवकुमार नेपाल समूहका सांसद संघीय संसद्को सचिवालय सिंहदरबारमा पुगेका छन्। पार्टी अध्यक्ष एवम् प्रधानमन्त्री केपी ओलीले सोमबार संसद्बाट विश्वासको मत लिने तयारी गरेपछि त्यसलाई असफल पार्न नेपाल समूहका सांसद राजीनामाका लागि संसद् सचिवालयमा पुगेका हुन्। एमाले नेपाल पक्षको भर्चुअल छलफल : आजै राजीनामा आउला त ? केहीबेर अघि नेपाल समूहका नेताबीच भर्चुअल छलफल भएपछि सांसद संघीय संसद् सचिवालयमा पुगेका हुन्। अहिलेसम्म माधवन नेपाल, योगेश भट्टराई र सोमप्रसाद पाण्डे, जीवनराम श्रेष्ठ, मेटमणी चौधरी, पवित्रा निरौला लगायत सांसद सचिवालयमा पुगिसकेका छन्। वैशाख २७ गतेको प्रतिनिधिसभा अधिवेशन अघि नै राजीनामा दिने लागेका हुन्। प्रधानमन्त्री ओलीले विश्वासको मत लिनका लागि सोमबार विशेष अधिवेशन बोलाएका छन्। विश्वासको मतमा ओलीलाई असफल बनाएर वैकल्पिक सरकार बनाउने कांग्रेस र माओवादी केन्द्रको योजनालाई सघाउन उनीहरूले राजीनामा दिन लागेका हुन् । नेपाल समूहका सांसद राजीनामा बुझाउन सिंहदरबार पुग्दा अध्यक्ष अोलीले राजीनामा रोक्न अर्थमन्त्री विष्णु पौडेल र एमाले संसदीय दलका उपनेता सुवास नेम्वाङलाई सिंहदरबारमा पठाएका छन् । एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा तयार पारेका छन् । नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पष्ट पारेका छन्। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। आइतबार नै प्रधानमन्त्रीको सरकारी निवास बालुवाटारमा पुगेर जनता समाजवादी पार्टी (जसपा) नेताले भने विश्वासको मतमा पार्टी तटस्थ बस्ने बताएका छन्। अध्यक्ष महन्थ ठाकुर, राजेन्द्र महतोलगायत नेता बालुवाटार पुगेर उपेन्द्र यादवको कुरामा नलाग्न आग्रह गर्दै पार्टी तटस्थ बस्ने बताएका हुन्।"
सरकार ! नागरिकको मृत्युमाथि कमिसन नखोज,"नागरिकको जीवनमाथि पनि कमिसनको अवसर खोज्ने सरकासँग अब हामीले के अपेक्षा गर्ने ? यतिबेला कोरोनाको कहरसँगै सिंगो मुलुक रोइरहेको छ। तर हाम्रा दल र नेताहरू सत्ताको खेलमा रमाइरहेका छन्। उनीहरूको रमिता हेर्दा लाग्छ, उनीहरुलाई कोरोनासँग कुनै परवाह छैन। न त नागरिकको अवस्थाप्रति उनीहरू अलिकति पनि संवेदनशिल देखिन्छन्।सत्ताको खेलको पुरानै विकृत चित्र र चरित्र फेरि दोहोरिने खतरा छ। राजनीतिको यो फोहरी दृश्य देखेर नागरिक निकै दिक्क र निराश भएका छन् । अस्पतालमा बेड र अक्सिजन नपाएर कोरोना संक्रमित छटपटाइरहेका छन्। नागरिक कोरोनासँग यति सकसका साथ संघर्ष गरिरहेका बेला कोरोनाविरुद्धको खोप कमिशनको चक्करमा अड्किएको निकै घिनलाग्दो सत्य खुलासा भएको छ। नागरिकको मृत्यु कुरेर सरकार कमिसनको सेटिङ मिलाउँदैछ। संकटमा नागरिकको जीवन रक्षाको दायित्व लिनुपर्ने सरकारको यो भन्दा लाजमर्दो र घिनलाग्दो चित्र एवं चरित्र अरु के हुन्छ ? कमिशनको किचलोले रकम भुक्तानी भइसकेको थप १० लाख खोप अड्कियो भने थप ५० लाख खोपको खरिद पनि अन्योलमा पर्यो। ६० लाख खोप समयमै आइपुगेको भए धेरै नागरिकको ज्यान जोगिने अवस्था हुन्थ्यो।अहिलेसम्म झन्डै ४ लाखले मात्र दुवै डोज खोप लगाएका छन्। पहिलो डोज लगाएको १२ साताभित्र दोस्रो डोज लगाइसक्नुपर्ने भए पनि फागुन २३ पछि कोभिसिल्ड खोप लगाएका ६५ वर्षमाथिका वृद्धवृद्धाले दोस्रो मात्रा लगाउन पाएका छैनन्। समयमा दोस्रो खोप लगाउन नपाउँदा पहिलो खोपको असर के हुने हो ? कति संवेदनशील प्रश्न छ। कमिशनको चक्करमा नागरिकको जीवनमाथि निकै निर्मम खेलवाड भएको छ। कोरोनाले धमाधम नागरिकको ज्यान लिइरहेको छ। यता सरकारमा बस्नेहरू भने नागरिकको जीवनमाथि पनि कमिसनको अवसर खोज्दैछन्। संकटमा भत्किँयो सरकारको भरोसा संकटका बेलामा हो सरकारले आफ्नो वास्तविक क्षमता प्रदर्शन गर्ने।सरकारमा बस्नेहरूको निष्ठा र इमान्दारीको परीक्षा पनि यस्तै समयमा हुने हो। संकटको घडीमा सरकारप्रतिको नागरिकको आस्था र भरोसा भाँचियो भने त्यो जोडिन निकै कठिन हुनेछ।सामान्य अवस्थामा नागरिक आफ्नो व्यवस्था र निर्वाह आफ्नै हिसाबले गरिरहेका छन्। नागरिकको सरकारसँग ठूलो अपेक्षा केही हुँदैन। फेरि राजनीतिले ग्रस्त हाम्रोजस्तो विकाशोन्मुख मुलुकमा सरकारले नागरिकका लागि केही नै सुविधा र सुरक्षा दिन सकेको छ र ? राज्य वा सरकार चाहिने यस्तै संकटका बेलामा हो। तर हामीकहाँ जब जब संकट आउँछ, राज्य अनि सरकारमा बस्नेहरू रमिते हुन्छन् र दायित्वबाट पन्छिन्।पन्छिन्छन् उल्टै यस्तै बेला कमाउने मौका खोज्छन् र कमिसनको चक्करमा लाग्छन्। राज्य वा सरकार चाहिने यस्तै संकटका बेलामा हो। तर हामीकहाँ जबजब संकट आउँछ, राज्य अनि सरकारमा बस्नेहरू रमिते हुन्छन् र दायित्वबाट पन्छिन्छन् उल्टै यस्तै बेला कमाउने मौका खोज्छन् र कमिसनको चक्करमा लाग्छन्। संकटमा नागरिकले राज्यलाई साथ र सहयोग दिने हो । यो नागरिकको दायित्व पनि हो । गुनासो, आलोचना अनि विरोधका लागि विरोध गर्ने बेला होइन अहिले। तर प्रश्न गर्ने अधिकार नागरिकसँग सुरक्षित हुन्छ। सरकारमा बस्नेहरूबाट यस्तो बद्मासी र खेलवाड हुँदा पनि नागरिक टुलुटुलु हेरेर बस्न सक्दैनन्। अहिले नागरिक धेरै सचेत छन्। उनीहरू पलपलमा सूचित र जागरुक पनि छन्। उनीहरूले सूक्ष्मरूपमा हरेक कुराको अवलोकन गरिरहेका हुन्छन्। अझ् सरकार अर्थात पदमा रहेका सार्वजनिक पात्रहरूले गरेका बद्मासी र कर्तुत एकएक हिसाब नागरिकले राखेका हुन्छन्। कमिशन कथा : यसरी भाँडियो सरकारी खरिद फागुन तेस्रो हप्ता प्रधानमन्त्री केपी ओलीले तीन महिनाभित्र सबै नेपालीले खोप लगाउन पाउने उद्घोष गरेका थिए। तर उनले यस्तो उद्घोष गरिरहँदा खोप खरिदको सरकारी प्रक्रिया कमिशन एजेन्टहरूको एम्बुसमा परिसकेको थियो।गत अक्टोबरमा भारतको सिरम इन्स्टिच्युट र स्वास्थ्य मन्त्रालयबीच नेपाललाई दुई करोड खोप उपलब्ध गराउने समझदारी भएको थियो। त्यो बेलादेखि नै खोप खरिदको ठेक्का लिएर कमाउने चक्करमा कमिशन एजेन्टहरू सक्रिय भएका थिए। उनीहरूले पटकपटक प्रधानमन्त्री र स्वास्थ्यमन्त्रीलगायतका अधिकारीलाई भेटेर त्यो डिलको जिम्मा आफूलाई दिन लबिङ गरेका थिए। भारतले माघको पहिलो हप्ता १० लाख खोप उपलब्ध गरायो। फागुनको पहिलो हप्तासम्म थप १० लाखको दोस्रो खेप पठाउने तयारी थियो। प्रति खोप ४ डलरका दरले २० लाख डोजका लागि फागुनको पहिलो हप्ता नै मन्त्रिपरिषद्बाट निर्णय गराएर स्वास्थ्य मन्त्रालयले ८० लाख डलर रकम पठाएको थियो। यसबीचमा सिरमको स्थायीय एजेन्ट 'हुकम'का प्रतिनिधिहरूले कमिशनको लफडा निकाले। दोस्रो खेपको आपूर्तिमा अवरोध खडा गर्न थाले। दोस्रो खेपका लागि १० प्रतिशत कमिशन दाबी गरे। प्रक्रियामा रहेको ५० लाख खोप ल्याउँदा करिब ३३ करोड कमिशन कमाउने योजनासहित विचोलियाहरू सक्रिय भए। कमिशनको किचलो चल्दै गर्दा भारतमा कोरोनाले भयानक रुप लियो। सिरम कारखानामा आगलागी भयो। फागुन १९ मा सिरमले तत्काल खोप पठाउन नसक्ने पत्र स्वास्थ्य सेवा विभागलाई पठायो। कमिशन एजेन्टहरूले झमेला गरेपछि भुक्तानी दिएर आउनै लागेको थप १० लाख डोज खोप पनि अड्कियो। त्यहीं झोकमा थप ५० लाख खोप खरिदका फाइल पनि मन्त्रीले अड्काइदिए। खोप खरिदका अन्य सरकारी प्रयास र प्रकिया पनि त्यसबाट प्रभावित भए। यसबीचमा रुसले ८० लाख स्पुतनिकभी नामको खोप नेपाललाई बेच्न तयार भएको थियो भने बेलायतले २० लाख मात्रा खोप दिने प्रतिवद्धता जनाइसकेको छ। तीन महिना प्रधानमन्त्री र स्वास्थ्य मन्त्री किन मौन बसे ? सरकारी खरिद भाँड्न विचौलियाहरू निरन्तर सक्रिय रहँदा पनि तीन महिनासम्म प्रधानमन्त्री र स्वास्थ्य मन्त्री दुवै रमिता हेरेको देखिन्छ। उनीहरूको यो मौनता आफैमा रहस्यमय छ। कोरोना संक्रमण फैलिएर नागरिकको ज्यान जान थालेपछि बल्ल स्वास्थ्य तथा जनसंख्या मन्त्री हृयदेश त्रिपाठीले कमिशनको लफडाले गर्दा समयमा खोप आउन नसकेको खुलासा गरेका छन्। यो भन्दा लाचारी र अकर्मण्यता अरु के हुन्छ ? झन्डै तीन महिनासम्म खरिद प्रक्रिया अड्किँदा प्रधानमन्त्री र मन्त्री किन मौन बसे ? विचौलियालाई दण्डित गरेर प्रक्रिया अघि बढाउनुको सट्टा थप खरिदको फाइल पनि आफ्नै घर्रामा अड्काएर मन्त्रीले किन रमिता हेरेको ? सरकारी खरिद भाँड्ने पात्रहरूलाई ठेगान लगाउन मन्त्रीलाई कसले रोक्यो ? कसको दबाब वा हस्तक्षेपले खोप खरिदका फाइल अड्किए ? विचौलियासँग मन्त्री नै झुक्नुपर्ने अवस्था किन आयो ? यो सबै कुरा बाहिर ल्याउन उनी किन सक्दैनन् ? यसको जबाफ त्रिपाठीले दिनुपर्छ। नागरिकले यतिबेला यही जबाफ खोजेका छन्। नागरिकको मृत्यु कुरेर सरकारमा बस्नेहरू कमिसनको सेटिङ मिलाउँदैछन्। संकटमा नागरिकको जीवन रक्षाको दायित्व लिनुपर्ने सरकारको यो भन्दा लाजमर्दो र घिनलाग्दो चित्र एवं चरित्र अरु के हुन्छ ?सरकारी खरिद भाँड्न विचौलियाहरू निरन्तर सक्रिय रहँदा पनि तीन महिनासम्म प्रधानमन्त्री र स्वास्थ्य मन्त्री दुवैले रमिता हेरेको देखिन्छ। कमिशनको लफडा निकाल्ने मन्त्री स्वयम पनि कमिशनको सेटिङमा कुनै न कुनै रुपमा संलग्न थिएँ भनेर आशंका गर्ने अवस्था उनले तयार गरिदिएका छन्। केही निटकका व्यापारीलाई प्रधानमन्त्रीको टिमले ठेक्का दिन दबाब दिएका हुन् भने यसलाई साहसका साथ इन्कार गरेर उनले मन्त्रालयबाट प्रक्रिया अघि बढाउन सक्थे। खरिद फाइल मन्त्रीकहाँ अड्किँदा प्रधानमन्त्रीले किन हस्तक्षेप गर्न सकेनन् रु कमिशनको लफडाले खरिद फाइल रोकें भनेर मन्त्री अहिले उम्किन पाउँदैनन्। यसको मुख्य जिम्मेवारी उनले लिनुपर्छ। सार्वजनिक लेखा समितिको सभापति भएर काम गरिसकेका त्रिपाठी अरुजस्तै तरतरो मन्त्री होइनन्। सरकारी कारोबारमा हुने चलखेल र कमिशन चक्करका सबै कथाव्यथा उनी थाहा पाउँछन्, त्यस्तालाई ठेगान लगाउने आइडिया पनि उनीसँग हुनुपर्छ। आर्थिक अनुशासन र पारदर्शिताका मामिला खरो रुपमा उत्रिने त्रिपाठी किन यति लाचार र लुरे हुन वाध्य भए ? यो प्रकरणको छानबिन गरेर दोषीहरूलाई दण्डित गर्ने काम भएन भने त्रिपाठीको भूमिका नै शंकाको घेरामा पर्नेछ। हुकमको 'हैकम'सामु किन हच्कियो सरकार ? हुकम कुनै संगठित र प्रतिष्ठित संस्था होइन। यसको कुनै स्थापित उद्यम र व्यवसाय पनि छैन। कमिसनको चाँजोपाँजो मिलाउन खडा गरिएको फर्म हो। यस्तो हुकमसँग सिंगो सरकार हच्किनुपर्ने वा झुक्नुपर्ने अवस्था किन आयो ? अहिले नागरिकले यसको जबाफ खोजेका छन्। हुकमसँग जोडिएका पात्रहरूको बालुवाटारदेखि लैनचौरसम्मको उठबस र सिधापहुँचले यो प्रकरणलाई झन् रहस्यमय बनाएको छ। हुकमका प्रतिनिधिसँग यो बीचमा सकारका पात्रहरूसँग धेरैपटक डिल र पत्राचार भएको छ। त्यो डिल बालुवाटारमा पनि भएको छ। त्यसैले यसमा प्रधानमन्त्री, उनको किचन टिम र स्वास्थ्यमन्त्री बेखबर छैनन्। कोरोनाको खोप खरिदका लागि कमिसनको चक्करमा सरकारी प्रक्रिया भाँडे्ने वा अड्काउनेमा व्यापारी सुरज वैद्य, उनको पत्नी नितु वैद्य र विजय दुगको नाम जोडिएको छ। यी तीनैजनाको प्रधानमन्त्रीसँग निकटको सम्बन्ध छ। स्वास्थ्यमन्त्रीसँग पनि उनीहरूको पहिलदेखि राम्रो सम्बन्ध हो। पछि कमिशन लफडाले मन्त्रीसँगको सम्बन्ध चिसिएको बताइन्छ। खोप खरिदमा नागरिक स्तरबाट व्यापक आलोचनासहित प्रश्नहरू उठिसकेपछि गत वैशाख २४ गते स्वास्थ्य मन्त्रालयका प्रवक्तालाई खण्डन विज्ञप्ती निकालेर स्वास्थ्य सेवा विभागको काम भएकोले यसमा प्रधानमन्त्री र स्वास्थ्य मन्त्री एवं मन्त्रालयको कुनै संलग्नता नरहेको दाबी गरिएको छ। राष्ट्रिय चासो र र चिन्ताको यति संवेदनसिल विषयमा एउटा कर्मचारीलाई खण्डन विज्ञप्ती निकाल्न लगाएर पानीको ओभोना बन्न खोज्नुको कुनै अर्थ छैन। खोप खरिदमा भएको कमिसन चक्करबारे छानबिन गरेर खोप छिटो ल्याउन युद्धस्तरमा पहल गर्नुको सट्टा कर्मचारीलाई विज्ञप्ति निकालेर लाज छोप्ने प्रयास भएको छ। उच्च राजनीतिक दबाबमा स्वास्थ्य सेवा विभागले विवादित हुकमलाई नै कोरोनाविरुद्धको खोप ल्याएर बेच्ने अनुमति दिएको खुलासा भएको छ।सरकारले खरिद गरेको मूल्यभन्दा चार गुना बढी मूल्य पर्ने गरी स्वास्थ्य सेवा विभागले हुकमलाई यस्तो अनुमति प्रदान गरेको हो। कमिशनको चक्करमा चार सयको खोपको मूल्य अब १६ सय बढी पर्ने भएको छ। नागरिकको जीवन रक्षाका लागि सकारीस्तरमा वार्ता गरेर युद्धस्तरमा खोप खरिद गर्नुको सट्टा सरकार केही व्यापारीलाई कमाउने मौका दिनेतिर बढी केन्द्रित देखिएको छ। सिंगो मुलुक संकटमा परेका बेला पनि कमिशनको अत्तो थापेर खोप खरिद प्रक्रिया भाँड्ने, अड्काउने, नागरिकको जीवनमाथि खेलवाड गर्ने पात्रहरु जो सुकै भए पनि सार्वजनिक गर्नुपर्छ। किनकी त्यस्ता पात्रलाई सिंगो मुलुकले चिन्नुपर्छ र दण्डित गर्नुपर्छ। पहिलो लहरको कमिसन कान्ड कोभिडको पहिलो लहरमा पनि यो प्रवृत्ति देखिएको हो। कोरोना रोकथामको मेडिकल सामग्री खरिद गर्न ले स्वास्थ्य सेवा विभागले निकालेको टेन्डरसमेत रद्द गरेर यसको ठेक्का ओम्नी बिजनेस कर्पोरेट इन्टरनेसनललाई दिएको थियो। यसमा कमिशनको किचलो भएपछि त्यसलाई रद्द गरेर सेनालाई दिने प्रयास भयो। सेनालाई यस्तो व्यापारिक काममा संलग्न गराउनुको पछाडि पनि असल नियत थिएन। कमिसनको बाटो सहज बनाउने, नागरिक निगरानीबाट उन्मुक्ति खोज्ने र अख्तियारबाट जोगिने नियतका साथ यो आर्थिक डिलमा सेनालाई अघि सार्ने जुन डिजाइन भयो, त्यसले सेनाले अनावश्यक तनाव र अपजस खेप्नुपर्यो। निजी कम्पनी र विभागले रातारात किनेको मूल्य भन्दा सेनाले दुई महिना लगाएर ल्याएको सामग्री महंगो भयो। कमिशनको सेटिङ पहिले नै भएकोले यस्तो भएको सेनाले थाहा पायो। विवादित डिलमा जबरजस्ती सेनालाई सहभागी बनाएर बद्नाम गराएको भन्दै सैनिक नेतृत्वले प्रधानमन्त्रीले गुनासो गर्यो र सेना यो डिलबाट ब्याक भयो। यही प्रकरणका कारण सेनापति र रक्षामन्त्रीबीच सम्बन्ध विग्रियो। अन्तत : प्रधानमन्त्रीले रक्षामन्त्रीबाट पोखरेललाई हटाउनुपर्ने अवस्था आयो। अन्त्यमा, सिंगो मुलुक संकटमा परेका बेला पनि कमिशनको अत्तो थापेर खोप खरिद प्रक्रिया भाँड्ने, अड्काउने, नागरिकको जीवनमाथि खेलवाड गर्ने पात्रहरु जो सुकै भए पनि सार्वजनिक गर्नुपर्छ। किनकी त्यस्ता पात्रलाई सिंगो मुलुकले चिन्नुपर्छ र दण्डित गर्नुपर्छ। नत्र यस्तै पात्रहरू पावरफूल हुँदै गएर राज्य नै पंगु हुनेछ। संकटको मौकामा जे गर्दा नि माफ हुन्छ भन्ने भ्रम यदि सरकारमा बस्ने वा वरीपरीका पात्रहरूलाई छ भने त्यो भयानक भूल हुनेछ। यसको हिसाब निसाफ नागरिकले राख्नेछन्। ढिलोचाँडो त्यसको नतिजा ती पात्रहरूले भोग्नुपर्नेछ। संकटको बाहना वा आवरणमा बद्मासी तथा लुट मच्चाउनेहरू नागरिको निशानाबाट उम्किन निकै सकस हुनेछ। इतिहासले न भुल्ने छ न त माफ नै गर्ने छै। त्यो दण्ड निकै पीडादायक हुनेछ। नागरिकको मृत्युमाथि पनि कमिशनको अवसर खोज्ने यस्तो निर्लज्ज र नालायक सरकासँग अब हामीले के अपेक्षा गर्ने ?"
एमाले नेपाल पक्षको भर्चुअल छलफल : आजै राजीनामा आउला त ?,"काठमाडौं : सत्तारुढ नेकपा (एमाले) वरिष्ठ नेता माधवकुमार नेपाल समूहको भर्चुअल छलफल जारी छ। पछिल्लो साता निरन्तर भएका संवादमा पार्टी अध्यक्ष एवम् प्रधानमन्त्री केपी ओलीसँग सहमतिमा नभएपछि आगामी बाटो तय गर्न नेपाल समूह निर्णायक छलफलमा जुटेको हो। नेताहरुले भर्चुअल बैठकले नेपाल समूहका सांसदको सामूहिक राजीनामाको विषयमा निर्णय गर्ने बताएका छन्। अहिले बैठकमा नेताहरुबीच छलफल भइरहेको छ। नेता नेपालका स्वकीय सचिव मोहन गौतमले परामर्श बैठक भइरहेको बताए। बैठक भन्दा पनि नेताहरु परामर्शमा हुनुहुन्छ, गौतमले भने, केही नेतासँग टेलिफोन र कोहीसँग टेलिफोनमा परामर्श जारी छ । माधव नेपाल समूहको नेतृत्वले राजीनामा दिनुपर्ने बताए पनि केही सांसदले भने यसमा असहमति जनाएका छन्। आफ्नै नेतृत्वको सरकारलाई असफल पार्न राजीनामा दिनु नहुने केही सांसदले बताएकाले नेतृत्वले थप छलफलका लागि स्थायी कमिटी बोलाएको हो। माधव पक्षको शनिबार बेलुका बसेको अनौपचारिक बैठकमा पार्टी अध्यक्ष तथा प्रधानमन्त्री ओलीसँग मिलेर जाने अवस्था नरहेको निश्कर्ष निकाल्दै राजीनामाका लागि तयार हुने सहमति भएको थियो। यसको औपचारिक निर्णय आइतबार बेलुकासम्म हुनेछ। एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा हस्ताक्षर गरेर बुझाइसकेको स्रोतले बतायो। वैशाख २७ गतेको प्रतिनिधिसभा अधिवेशन अघि नै राजिनामा दिने लागेका हुन्। प्रधानमन्त्री ओलीले विश्वासको मत लिनका लागि वैशाख २७ गते विशेष अधिवेशन बोलाएका छन्। विश्वासको मतमा ओलीलाई असफल बनाएर वैकल्पिक सरकार बनाउने कांग्रेस र माओवादी केन्द्रको योजनालाई सघाउन उनीहरूले राजीनामा दिएका हुन्। नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पस्ट पारेका छन्।फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। आइतबार नै प्रधानमन्त्रीको सरकारी निवास बालुवाटारमा पुगेर जनता समाजवादी पार्टी (जसपा) नेताले भने विश्वासको मतमा पार्टी तटस्थ बस्ने बताएका छन्। अध्यक्ष महन्थ ठाकुर, राजेन्द्र महतोलगायत नेता बालुवाटार पुगेर उपेन्द्र यादवको कुरामा नलाग्न आग्रह गर्दै पार्टी तटस्थ बस्ने बताएका हुन्।"
भक्तपुरमा एकैदिन ६ जना संक्रमितको मृत्यु,"भक्तपुर : भक्तपुरमा शनिबार एकैदिन कोरोना भाइरस संक्रमणको कारण ६ जनाको मृत्यु भएको छ। यसअघि पनि एकैदिन ४ जना संक्रमितको मृत्यु भएको थियो। नयाँ भेरियन्टसहितको कोरोना भाइरस संक्रमण फैलिएपछि यहाँ एकैदिन सबैभन्दा बढी शनिबार ५ पुरुष र एकजना महिला गरी ६ जना संक्रमितको मृत्यु भएको स्वास्थ्य कार्यालय भक्तपुरले जनाएको हो। कार्यालयका प्रमुख कृष्ण मिजारले भक्तपुरका चार नगरपालिकामध्ये मध्यपुर थिमि र सूर्यविनायकका २२ जना पुरुष तथा चाँगुनारायणका एक जना पुरुष र एकजना महिला संक्रमितको मृत्यु भएको बताए। यससँगै भक्तपुरमा कोरोना भाइरस संक्रमणका कारण ज्यान गुमाउनेको संख्या एकसय ४७ पुगेको छ। जसमा ९६ जना पुरुष र ५१ जना महिला रहेको स्वास्थ्य कार्यालय प्रमुख मिजार बताउँछन्। अहिलेसम्म भक्तपुरमा सबैभन्दा बढी मध्यपुर थिमि नपाका संक्रमितको मृत्यु भएको छ। यहाँका ३५ पुरुष र १६ महिला गरी ५१ जना संक्रमितले ज्यान गुमाएका छन्। मध्यपुर थिमिपछि भक्तपुर नपाका ३२ पुरुष र १८ महिला गरी ५० जना, सूर्यविनायकका २० पुरुष र १३ महिला गरी ३३ जना तथा चाँगुनारायण नपाका ९ पुरुष र ४ महिला गरी १३ जना संक्रमितको मृत्यु भएको छ। नयाँ भेरियन्टसहितको कोरोना भाइरस संक्रमण फैलिएसँगै भक्तपुरमा कोरोना भाइरस संक्रमण तीव्र बढेको छ। शनिबार एकैदिन ४ सय ३४ नयाँ संक्रमित थपिएका छन्। यससँगै यहाँ सक्रिय संक्रमितको संख्या ३ हजार ५ सय ८९ जना पुगेका छन्। भक्तपुरमा सबैभन्दा बढी मध्यपुर थिमि नपामा ६ सय ७१ पुरुष र ६ सय ६ सय ८ महिला गरी एकहजार २ सय ७९ सक्रिय संक्रमित रहेका छन्। जसमध्ये ३२ जना पुरुष र ३२ जना महिला गरी ६४ जना अस्पताल तथा नपाको आइसोलेसनमा छन् भने बाँकी सबै होम आइसोलेसनमा रहेको स्वास्थ्य कार्यालय प्रमुख मिजारले जानकारी दिए। त्यस्तै सूर्यविनायक नपामा ५ सय १२ पुरुष र ४ सय ४२ महिला गरी ९ सय ५४ जना सक्रिय संक्रमित रहेका छन्। सक्रिय संक्रमितमध्ये १९ पुरुष र १९ महिला गरी ३८ जना अस्पतालको आइसोलेसनमा छन्। भक्तपुर नपामा ३ सय ३९ पुरुष र ३ सय १७ महिला गरी ६ सय ५६ सक्रिय संक्रमित छन्। जसमध्ये ३० महिला र २९ पुरुष गरी ५९ जना अस्पतालको आइसोलेसनमा छन्। त्यस्तै चाँगुनारायण नपामा २ सय ३० पुरुष र एकसय ६४ महिला गरी ३ सय ९४ जना सक्रिय संक्रमितमध्ये २६ पुरुष र १४ महिला गरी ४० जना अस्पतालको आइसोलेसनमा रहेका छन्। सक्रिय संक्रमितको ५६ प्रतिशत अस्पताल तथा नपाले सञ्चालन गरेका आइसोलेसनमा छन्। ८४४ प्रतिशत संक्रमित भने होम आइसोलेसनमा रहेको स्वास्थ्य कार्यालयले जनाएको छ। भक्तपुरका कोरोना संक्रमितको संख्या ७ हजार ७ सय ४९ पुरुष र ६ हजार २ सय एक महिला गरी १३ हजार ९ सय ५० पुगेका छन्। त्यस्तै ५ हजार ७ सय ३४ पुरुष र ४ हजार ४ सय ८० महिला गरी १० हजार २ सय १४ जना अर्थात ७३ प्रतिशत संक्रमित डिस्चार्ज भएका छन्।"
धनगढीमा कोरोना बिरामी बोक्न निशुल्क गाडी,"धनगढी : कोरोनाका बिरामीलाई अस्पतालसम्म लैजान सवारी साधन नपाएपछि धनगढी नेत्रालयले आफ्नो विंगर गाडीलाई निशुल्क रुपमा बिरामी बोक्ने बनाएको छ । धनगढी नेत्रालयका अध्यक्ष गजेन्द्रबहादुर चन्दले नेत्रालयसँग रहेको विंगर गाडीलाई कोरोनाका बिरामी बोक्ने बनाएको बताए । उनले चालकको सीट एयर प्रुफ बनाएको र पछाडि बिरामीसहित पाँचजनासम्म बस्ने गरी गाडी तयार गरिएको बताए । सुदूरपश्चिमका पछिल्ला दिनमा कोरोनाका बिरामी दैनिक अनुपातमा तीन चार सयका दरले बढिरहेका छन् । स्वासप्रश्वासमा समस्या भएका तुरुन्तै अस्पताल जानुपर्ने बिरामीले एम्बुलेन्स नपाएर ज्यान गुमाउनु परेको छ। 'बिरामीले एम्बुलेन्स नपाएर समयमै अस्पताल पुग्न नसक्दा ज्यान गुमाएको समाचार आउन थाले, त्यही देखेर नेत्रालयले आफ्नै सम्पूर्ण खर्चमा विंगरलाई बिरामी बोक्ने साधन बनाएको हो, अध्यक्ष चन्दले भने । नेत्रालयले उक्त गाडीमा आफ्नै चालक, आफ्नै इन्धनसहित सेवा दिने जनाएको छ । सुदूरपश्चिमका विभिन्न अस्पतालमा १५० भन्दा बढी एम्बुलेन्स छन् । केही स्थानीय तहले आफ्नो तहभन्दा बाहिरका बिरामी नबोक्ने नियम बनाएका छन् । जसले गर्दा एक जिल्लाबाट अर्को जिल्लामा रेफर गरिएका बिरामी एम्बुलेन्स नपाएर हैरान हुने गरेका छन् । कैलालीको धनगढी र महेन्द्रनगर आसपासमा पनि कोरोनाका बिरामीलाई एम्बुलेन्सले समेत बोक्न नमान्ने गरेको गुनासो आएको छ । एम्बुलेन्सले नै कोरोनाका बिरामी बोक्न नमानेको खबरपछि, चिन्ता लाग्यो । त्यसपछि यो सेवा गर्ने सोच बनाएका हौं, अध्यक्ष चन्दले भने। उनले कैलाली र कञ्चनपुरका कोरोना बिरामीले अस्पतालसम्म आउनका लागि नेत्रालयका अध्यक्ष गजेन्द्र चन्दको फोन नम्बर ९८५८४२०४२२, चालकको ९८६८४५५५९८ र नेत्रालयको लेन्डलाइन ०९१४१०२२ मा फोन गर्न आग्रह गरे । यस्तै च्यारिटि हेल्थ फाउन्डेशनले आफूसँग रहेको शव बाहन पनि कोरोनाका कारण ज्यान गुमाएका बिरामीको शव व्यवस्थापनमा दिने निर्णय गरेको छ । फाउन्डेसनका अध्यक्ष डाक्टर विद्याप्रसाद पन्तले कैलालीका प्रमुख जिल्ला अधिकारीलाई कोरोनाबाट ज्यान गुमाएकाको शव व्यवस्थापनका लागि शव बाहन दिने निर्णय भएको बताए । कोरोनाको महामारीसम्म मात्रै शव व्यवस्थापनमा सहज होस् भनेर हामीसँग भएको शवबाहन महामारी रोकिएपछि फिर्ता हुने गरी प्रमुख जिल्ला अधिकारीलाई दिने निर्णय गरेका छौं,' डाक्टर पन्तले भने । उनले कोरोना बाहेकका शवका लागि साधन पाउने भएकाले पनि फाउन्डेशनसँग रहेको शव बाहन कोभिडका लागि दिने निर्णय गरिएको बताए । कोरोनाका बिरामी बढिरहेका बेला सामाजिक कार्यमा खटिएका व्यक्तिहरु यसरी सहयोग गर्न थालेका छन् । शुक्रबार मात्रै दार्चुलाका प्रमुख जिल्ला अधिकारीले आफूले चढने गाडीमा कोरोनाका बिरामी बोक्नका लागि प्रयोग गर्ने घोषणा गरेका छन् । डडेल्धुराको अमरगढी नगरपालिका, नवगुर्गा गाउपालिकाका अध्यक्षले पनि आफूले प्रयोग गर्दै आएको गाडी कोरोनाका बिरामी बोक्न प्रयोग गर्ने बताएका छन्।"
दक्षिण अफ्रिकामा पनि भेटियो कोरोनाको इन्डियन भेरिएन्ट,"केप टाउन: कोरोनाभाइरसको इन्डियन भेरिएन्ट दक्षिण अफ्रिकासम्म फैलिएको छ । दक्षिण अफ्रिकाको स्वास्थ्य मन्त्रालयले बताए अनुसार यहाँ भारतमा तिव्र रुपमा फैलिएको नयाँ भेरिएन्टबाट दक्षिण अफ्रिकामा चार जना नयाँ संक्रमित भेटिएका छन् । 'बी १ ६१७ २ का चारवटा केस हामीकहाँ भेटिएका छन् । र ती सबैको इतिहास हालै भारतबाट आएको देखिएको छ,' स्वास्थ्य मन्त्री जेली खिजले शनिबार एक विज्ञप्तिमा भनेका छन् । गत महिना बेलायतबाट फैलिएको नयाँ भेरिएन्टका केसहरु दक्षिण अफ्रिकामा कायमै रहँदा भारतबाट सुरु भएको भेरिएन्टका बिरामी पनि भेटिएका हुन् । कोरोनाको नयाँ भेरिएन्ट सबै भन्दा धेरै फैलिने अफ्रिकी मुलुकमध्ये दक्षिण अफ्रिका पनि एक हो । केन्या, युगान्डा र मोरक्कोसँगै दक्षिण अफ्रिका पनि धेरै संक्रमण फैलिने अफ्रिकी देशमै पर्छ । यद्यपि दक्षिण अफ्रिकाले भारतसँगको उडानमा प्रतिबन्ध लगाएको छैन । हालसम्म दक्षिण अफ्रिकामा कोरोना संक्रमितको संख्या १५ लाख भन्दा धेरै छ । तीमध्ये ५४ हजार ७ सयको मृत्यु भइसकेको छ ।"
बेहुलाबेहुलीमा कोरोना संक्रमण,"संखुवासभा : जिल्लाको मादीनगरपालिका३, लेलेका बेहुलाबेहुलीमा कोरोना संक्रमण देखिएको छ। वैशाख २३ गते विवाह गरेका २५ वर्षीय बेहुला र २० वर्षीया बेहुलीमा संक्रमण पुष्टि भएको नगरप्रमुख विदुर लिङ्थेपले जानकारी गराए। विवाह भएको दुई दिनपछि संक्रमण देखिएको मादीको स्वास्थ्य शाखाले जनाएको छ । ज्वरो र रुघाखोकी आएपछि शनिबार परीक्षण गराउँदा उनीहरुमा संक्रमण पुष्टि भएको हो । पढाइको सिलसिलामा काठमाडौं बस्दै आएका उनीहरु १५ दिन अघि मादी आएका थिए। विवाह र पुराण एकै घरमा भएको थियो । विवाहमा तीन सयभन्दा बढी सहभागी भएकाले अन्य सहभागीलाई सजक रहन मादी नगरपालिकाले अनुरोध गरेको छ । गाउँमा नै संक्रमण फैलन सक्ने भन्दै गाउँनै सिल गरी स्वाब संकलनका लागि स्थास्थ्यकर्मी टोली परिचालन गरिएको नगर प्रमुख लिङ्थेपले बताए । संक्रमित देखिएका दम्पतीलाई चैनपुरमा राखिएको छ ।जिल्लामा हाल सय बढी कोरोना संक्रमति रहेका छन् । यसअघि पनि विवाह भोजभतेरमा सहभागीमा संक्रमण देखिएको थियो । यसले समुदायस्तरमा कोरोना फैलिएको हुनसक्ने देखाएको छ । संक्रण बढ्दो रुपमा भए पनि विवाह, पुराण, पुजालगायतका धार्मिक कार्यमा भीडभाड निकै बाक्लो देखिने गरेको छ । भीडभाड भएपनि स्थास्थ्य मापदण्ड नअपनाउँदा जिल्लामा संक्रण बढेको हो। संक्रण बढेसँगै जिल्ला प्रशासन कार्यालय संखुवासभाले आइतबार रातिदेखि जेठ २ गते सम्मका लागि निशेधाज्ञा जारी गरेको छ । संक्रमण रोक ऐन, २०२० को दफा २, र स्थानीय प्रशासन ऐन २०२८ को दफा ६९३० अनुसार जिल्लभर लागू हुने निषेधाज्ञा जारी गर्ने निर्णय सुरक्षा समितिले गरेको हो ।"
लोकसेवा आयोगको अध्यक्षमा पूर्वसचिव माधव रेग्मी सिफारिस,काठमाडौं : लोकसेवा आयोगको अध्यक्षमा पूर्वसचिव माधव रेग्मी सिफारिस भएका छन् । प्रधानमन्त्रीको सरकारी निवास बालुवाटारमा आइतबार प्रधानमन्त्री केपी ओलीको अध्यक्षतामा बसेको परिषद् बैठकले रेग्मीलाई सिफारिस गरेको हो। बैठकले लोकसेवालगायत रिक्त रहेका संवैधानिक आयोगका पदमा पनि नियुक्तिको सिफारिस गरेको हो। रेग्मी कांग्रेस निकट मानिन्छन्। सिफारिस गरिएका संवैधानिक आयोगका पदाधिकारीको नाम संसदीय सुनुवाइ समितिले अनुमोदन गरेपछि राष्ट्रपतिबाट नियुक्त हुने व्यवस्था छ। लोकसेवालगायत रिक्त रहेका संवैधानिक निकायका पदमा सिफारिस गरेपछि
अक्सिजन कार्यदल गठन: अक्सिजन चाहिए यी नम्बरमा फोन गर्नुहोस्,"काठमाडौं : सरकारले कोभिड१९ का सङ्क्रमितको उपचारमा आवश्यक पर्ने अक्सिजन सहज उपलब्ध गराउनका लागि कार्यदल गठन गरेको छ । कोभिड१९ संकट व्यवस्थापन केन्द्रका संयोजक ईश्वर पोखरेलका निर्देशनमा सङ्क्रमितका उपचारमा अक्सिजन अभाव हुन नदिनका लागि उद्योग, वाणिज्य तथा आपूर्ति मन्त्रालयका सहसचिव प्रेमकुमार श्रेष्ठका संयोजकत्वमा छ सदस्यीय कार्यदल गठन गरिएको उनका प्रेस सल्लाहकार गणेश पाण्डेले जानकारी दिए। उनका अनुसार कार्यदलमा गृह र स्वास्थ्य तथा जनसङ्ख्या मन्त्रालयका सहसचिव तथा वीरेन्द्र अस्पताल, सशस्त्र प्रहरी बल अस्पताल र नेपाल प्रहरी अस्पतालका एकएक चिकित्सक रहनुभएको छ । कार्यदलले अस्पतालमा सङ्क्रमितका लागि अक्सिजन उपलब्ध गराउने छ । नेपालमा अहिले अक्सिजन सिलिण्डर छ हजार २८८ रहेको र दैनिक एक हजार ४११।५ लिटर खपत भइरहेको जनाइएको छ । सरकारले अक्सिजन अभाव हुन नदिन चीन सरकारबाट खाली अक्सिजनका २० हजार सिलिण्डर ल्याउन थालेको छ । यी नम्बरमा फोन गर्नुहोस् सर्वसाधारणलाई कोभिड१९ महामारीमा कुनै समस्या भए केन्द्रले तीन हटलाइन नम्बरमा सम्पर्क गर्न अनुरोध गरेको छ । उपप्रधानमन्त्रीका प्रेस सल्लाहकार पाण्डेका अनुसार सर्वसाधारणलाई ०१४२७१७३०, ०१४२८६६६० र टोलफ्री नम्बर ११४० मा सम्पर्क गर्न अनुरोध गरिएको छ ।"
संक्रमितको घरदैलोमा बराहक्षेत्रका मेयर,"धरान : कोरोना भाइरसको संक्रमणले महामारी रुप लिए पश्चात प्रदेश १ का सबै अस्पताल बिरामीले भरिएका छन्। कतिपय संक्रमित अस्पतालमा शैय्या अभावमा घरमै आइसोलेशनमा छट्पटाई रहेका छन्। कोरोना संक्रमितको मनोबल उच्च बनाउनका लागि सुनसरीको बराहक्षेत्र नगरपालिकाका मेयर निलम खनालले रचनात्मक अभियानको थालिनी गरेका छन्। आफ्नो नगपालिकाका संक्रमितलाई भेट्न मेयर खनाल औषधि र केही खानेकुरा लिएर घरदैलोमा जान थालेका हुन्। मेयर खनालले स्वास्थ्यकर्मीसहित घरघरमै गएर संक्रमितहरुको मनोबल उच्च बनाउने काम गरेका छन्। मेयर खनालले कोरोना संक्रमित उपचार भन्दा पनि धेरै मनोवल कमजोर भएका कारण समस्या देखिएको भन्दै घरघरमै पुगेको बताए। बराहक्षेत्र नगरपालिकामा हाल ३४ जना संक्रमित रहेका छन्। स्थानीय प्रशासनले वैशाख ३१ गतेसम्म गरेको निषेधाज्ञाको पूर्ण पालना गर्नसमेत नगरवासीलाई अनुरोध गरेको छ। संक्रमित भएपछि घरमा बस्न जहज नहुनेका लागि सप्तकोसी बहुमुखी क्यापसमा आइसोलेसन सेन्टर स्थापना गरिएको छ। सेन्टरमा तीनजना संक्रमितलाई राखेर उपचार थालिएको नगरपालिकाका प्रेस सल्लाहकार नवराज विष्टले बताए। सुनसरीका प्रमुख जिल्ला अधिकारी उमेशकुमार ढकालले सुनसरीमा दिनप्रतिदिन कोरोना संक्रमितहरुको संख्या वृद्धि भएकाले स्थानीय प्रशासनले वैशाख ३१ सम्म गरेको निषेधाज्ञाको पूर्ण पालना गर्न जिल्लाबासीमा अनुरोध गरेका छन्। उनले सुनसरीमा कोरोनाका कारण २० को मृत्यु, एक हजार २ सय ८७ संक्रमित र एकसय ५६ जना कोरोना जितेर अस्पतालबाट घर फर्किएको जानकारी दिए।"
पाल्पाका होटल बने आइसोलेसन,"तानसेन : दोस्रो लहरको कोरोना संक्रमण व्यापाक फैलिँदै गएपछि पाल्पाका ठूला होटल आइसोलेसनमा परिणत भएका छन् । सदरमुकाम तानसेनमा मात्र दुई हप्ताको अवधिमा ६ सयको संख्यामा कोरोना सक्रमित थपिएपछि जिल्लामा संचालित ठूला होटलहरु आइसोलेसनमा रुपान्तरण भएका हुन् । जिल्ला कोभिड नियन्त्रण तथा रोकथाम समितिले ठूला ठूला होटल आईसोलेसन बनाउन स्वीकृति दिएसँगै होटल संचालकले होटलका कोठालाई आइसोलेसन बनाएका हुन् ।अन्य पालिकाको तुलनामा सदरमुकाम तानसेनमा घरैपिच्छे संक्रमित बढेको, अधिकांश परिवारका सबै सदस्य कोरोना संक्रमित भएको, घरमा संक्रमित बिरामीलाई समेत पकाएर खान दिने आफन्त समेत नभएकाले होटलहरुलाई आइसोलेसन बनाउनु परेको पाल्पा होटल तथा रेष्टुरेष्ट व्यवसायी समितिका अध्यक्ष मोहन प्रसाद श्रेष्ठले बताए । होटल व्यवसायी तथा संचालकको संयुक्त बैठकले संक्रमित बिरामीको लागि दुई पटक खाना, दुई पटक खाजा, चियाँ कफी, बिरामीले आफैं तातो पानी तताउन मिल्ने विधुतीय जगको व्यवस्था गरिएको मोनिका गेष्ट हाउसका संचालक जीवलाल सुवेदीले बताए । संक्रमित बिरामीको लागि एट्याच ट्वालेट, बाथरुम, तातोपानीको व्यवस्था, आवश्यकता अनुसार बिरामीका लागि अक्सिजन समेत व्यवस्था गरिएको होटल अन्नपूर्णका संचालक लक्ष्मण बस्यालले बताए । खाना, खाजासहित होटलमा डवल बेड रुमका लागि प्रतिव्यक्ति दैनिक दुई हजार, व्यक्ति रुप पर्सनल कोठाको लागि प्रतिदिन तीन हजार शुल्क निर्धारण गरिएको अध्यक्ष श्रेष्ठले बताए । हामीले अति न्यूनत मुल्यमा मानवीय सेवाका लागि यो पवित्र कार्यमा हात हालेको उनले बताए । पहिलो चरणमा होटल श्रीनगर, होटल अन्नपूर्ण, मोनिका गेष्टहाउस, होटल सिम्रिक र होटल ताजले आईसोलेसन संचालन गरेका छन । यी होटलसँग ३ सय बेड रहेको आवश्यकता अनुसार अन्य होटल थप्दै जाने संघका अध्यक्ष श्रेष्ठले बताए । गत वर्ष संक्रमितलाई स्थानीय सरकारले वडावडा तथा विद्यालयमा क्वारेन्टाइन निर्माण गरी संक्रमितको व्यवस्थापन गर्दै आएको भएपनि यस वर्ष सबै संक्रमित होम आइसोलेसनमा बस्दै आएका छन् । एक संक्रमितबाट परिवारका अन्य सदस्यमा रोग नरोस भनेर होटल आइसोलेसन उपयुक्त भएको जिल्लास्तरीय बैठकमा सबैको सहमति मिलेको पाल्पा व्यापार संघका अध्यक्ष चिरञ्जीवी पोखरेलले बताए ।"
दैलेखमा भयावह बन्दै कोरोनाः डेढ सातामा ६ जनाको मृत्यु,"दैलेखः कोरोना भाइरस (कोभिड१९) को संक्रमण दैलेखमा पनि दैनिक रुपमा तिव्र गतिमा फैलिएको छ । पछिल्लो डेढ सातायता नयाँ सक्रमितहरु थपिने क्रम बढ्दोछ । मृत्युदर पनि बढिरहेको छ । आइतवार बिहान मात्रै कोरोना संक्रमणका कारण एक जनाको मृत्यु भयो । नारायण नगरपालिका८ का ७० वर्षीय बृद्धको कोरोना संक्रमणका कारण मृत्यु भएको दैलेख अस्पतालका डा जगत थापाले जानकारी दिए । डा थापाका अनुसार उनी केही दिनअघि मात्रै काठमाडौँबाट दैलेख आइपुगेका थिए । आइतवार विहान स्वास्थ्यमा समस्या देखिन थालेपछि अस्पताल भर्ना गरिएका ती बृद्धको उपचारकै क्रममा निधन भएको डा थापाले बताए । उनी पूर्व स्वास्थ्यकर्मी हुन् । योसँगै पछिल्लो चरण जिल्लामा नयाँ भेरिएन्ट सहितको कोरोना भाइरस (कोभिड१९) संक्रमणका कारण ज्यान गुमाउनेको संख्या ६ पुगेको छ । पछिल्लो डेढ सातामा ६ जनाको मृत्यु भएको हो । (बैशाख १५ गते) बुधवार कोरोना संक्रमणका नारायण नगरपालिका१ पुरानो बजारका ७५ वर्षीय बृद्धको निधन भएको थियो । उनको उपचारकै क्रममा निधन भएको हो । त्यसको दुई दिनपछि (बैशाख १७ गते) शुक्रवार मात्रै कोरोना संक्रमणका कारण एक गर्भवती महिलाको मृत्यु भएको थियो । संक्रमणका कारण नारायण नगरपालिका६ की २७ वर्षीया गर्भवतीको मृत्यु भएको हो । लगत्तै (बैशाख २० गते) सोमबार दुल्लु नगरपालिका१२ लम्सुका ३५ वर्षीय पुरुषको मृत्यु भएको थियो । उनको घरमै निधन भएको हो । त्यसको दुई दिनपछि (बैशाख २२ गते) बुधवार कोरोना भाइरस संक्रमणबाट एक पुरुषको निधन भयो । भैरबी गाउँपालिका४ भैरीकालिकाथुमका ४५ वर्षीय पुरुषको मृत्यु भएको स्वास्थ्य सेवा कार्यालयले जनाएको छ । आरटीपीसीआर परीक्षणमा ती पुरुषमा कोरोना संक्रमण पुष्टि भएको थियो । संक्रमण पुष्टि भएपछि उनी दैलेखस्थित आइसोलेसन अस्पतालमा उपचाररत थिए । उनको स्वास्थ्यअवस्था थप जटिल बन्न थालेपछि स्पतालले सुर्खेत रिफर गरेको थियो । थप उपचारका लागि सुर्खेततर्फ लैजाँदै गर्दा दैलेख सुर्खेत सडक खण्डको जीरो पोइन्ट नजिकै उनको मृत्यु भएको हो । कोरोना संक्रमणबाट मृत्यु भएका ती पुरुष शिक्षक हुन् । उनि भैरबी गाउँपालिका४ स्थित गौरी माध्यामिक विद्यालय बालेकाँडामा कार्यरत थिए । त्यसको भोलिपल्टै कोरोना संक्रमणकै कारण नारायण नगरपालिका८ का ५२ वर्षीय पुरुषको मृत्यु भएको छ । (बैशाख २३ गते) बिहीवार साँझ ती पुरुषको निधन भएको हो । नेपालगन्जबाट रिफर भइ दैलेख अस्पतालको आइसोलेसनमा उपचारत ती पुरुषको उपचारकै क्रममा निधन भएको स्वास्थ्य सेवा कार्यालय दैलेखले जनाएको छ । अघिल्लो वर्ष कोरोना संक्रमणका कारण ६ जनाको निधन भएको थियो। जिल्लामा नयाँ भेरिएन्ट सहितको कोरोना भाइरस (कोभिड१९) संक्रमण पुष्टि हुनेको संख्या तीन सय ७० पुगेको छ । ६७ जना कोरोनाका बिरामी निको भएको स्वास्थ्य सेवा कार्यालय दैलेखका निमित्त स्वास्थ्य सेवा व्यवस्थापक थीरप्रसाद रेग्मीले बताए । उनका अनुसार अहिले दैलेख अस्पतालको आइसोलेसनमा २७ जना उपचाररत छन् । अधिकांश कोरोनाका बिरामीहरु होम आइसोलेसनमै छन् । उनले जिल्लामा कोरोना संक्रमण भयावह रहेको बताए । दैलेखमा कोरोनाको अवस्था भयावह छ, संक्रमण पुष्टि हुने व्यक्तिहरु नै बिमामा पेश गर्नका लागि रिपोर्ट सार्वजनिक भएकै दिन रिपोर्ट लिन आउने गर्नुहुन्छ, रेग्मीले भने निषेधाज्ञाको पालना नगर्ने र जनस्वास्थ्यका मापदण्डहरु पालना नगर्दा कोरोना संक्रमणको अवस्था झन भयावह हुनसक्छ । यता जिल्लामा संक्रमणको दर बढ्न थालेपछि दैलेखमा बैशाख २१ गते मंगलवार राती १२ बजेदेखि लागु हुने गरी जारी गरिएको निषेधाज्ञा जारी नै छ । जिल्ला प्रशासन कार्यालय दैलेखले एक सताका लागि जारी गरेको निषेधाष बैशाख २८ गते राति १२ सकिदैँछ ।"
स्याङ्जामा कोरोनाबाट थप दुईजनाको मृत्यु,"स्याङजा : कोरोना भाइरस संक्रमणबाट स्याङ्जाका २ जनाको मृत्यु भएको छ। दुबैजना संक्रमितको उपचारका क्रममा निधन भएको हो। वालिङ नगरपालिकाका एक पुरुष र गल्याङ नगरपालिकाका एक महिलाको कोरोना उपचारका क्रममा शनिबार मृत्यु भएको प्रादेशिक कार्यालय पोखराले जनाएको छ। वालिङ्का ३ का ४५ वर्षीय पुरुषको पोखरा स्वास्थ्य विज्ञान प्रतिष्ठान पोखरामा उपचारका क्रममा मृत्यु भएको हो। उनलाई २१ गते कोरोना संक्रमण पुष्टि भएको थियो। यसैगरी, गल्याङ नगरपालिका ३ का ६० वर्षीया महिलाको चरक मेमोरियल अस्पतालमा उपचारका क्रममा निधन भएको हो। ती महिलामा २० गते कोरोना संक्रमण पुष्टि भएको थियो। योसँगै दोस्रो चरणको कोरोना संक्रमणका कारण स्याङजामा ७ जनाको मृत्यु भइसकेको छ। जिल्लाका संक्रमितको संख्या ४ सय ७१ रहेको स्वास्थ्य कार्यालय प्रमुख बिष्णुप्रसाद सुवेदीले जानकारी दिए।"
चिनियाँ रकेटका टुक्राहरु हिन्द महासागरमा खसे,पृथ्वीतिर अनियन्त्रित रूपमा फर्किँदै गरेको एउटा चिनियाँ रकेटका अवशेषहरू हिन्द महासागरमा खसेको चीनले बताएको छ । उक्त रकेटको अधिकांश भाग पृथ्वीमा प्रवेश गर्ने क्रममा ध्वस्त भएको थियो। तर केही भाग ७२४७ड्ढ पूर्व र २६५ड्ढ उत्तर अक्षांश र देशान्तर भएको स्थानमा झरेको चिनियाँ सरकारी सञ्चारमाध्यमहरूले जनाएका छन्। उक्त स्थान माल्दिभ्सबाट पश्चिमतिर पर्छ । अमेरिकी र युरोपेली ट्र्याकिङ वेबसाइटहरूले अनियन्त्रित रूपमा झरिरहेको लङ मार्च५बी रकेटको अनुगमन गरिरहेका थिए। चिनियाँ सञ्चारमाध्यमका अनुसार रकेटका केही भागहरू बेइजिङको स्थानीय समयानुसार आइतवार १०ः२४ बजे वायुमण्डलमा पुनः प्रवेश गरेका थिए। अमेरिकाको स्पेस कमान्डले एउटा विज्ञप्तिमा आफूले 'चिनिया लङ मार्च५बी अरेबियन प्रायःद्वीपमाथि पुनः प्रवेश गरेको पुष्टि गर्न सकेको' जनाएको छ । रकेटका अवशेषहरूले जमिनमा प्रभाव पारे कि पानीमा भन्ने विषयमा भने आफूहरू अनभिज्ञ रहेको उक्त निकायले जनाएको छ। रकेट वायुमण्डलमा फर्किनुअघि त्यसका भागहरू मानिसहरू बसोबास गर्ने क्षेत्रमा खस्लान् भन्ने चिन्ता उत्पन्न भएको थियो।अन्तरिक्षसम्बन्धी विषयका विज्ञहरूले भने पृथ्वीको निकै ठूलो सतह समुद्रले ओगटेको र धेरै भूभागमा बसोबास नरहेका कारण रकेटका टुक्रा कसैलाई लाग्न सक्ने सम्भावना निकै कम रहेको अनुमान गरेका थिए । सन् १९९० यता १० टनभन्दा बढी वजन भएको कुनै पनि वस्तु पृथ्वीतर्फ खस्न दिइएको छैन । चिनियाँ रकेट १६ फिट चौडाइ र ९८ फिट लम्बाइको थियो । यसलाई चीनले एप्रिलको अन्त्यमा अन्तरिक्षमा नयाँ स्टेशन बनाउन प्रक्षेपण गरेको थियो ।
लोकसेवालगायत संवैधानिक आयोगमा नियुक्ति सिफारिस,"काठमाडौं : संवैधानिक परिषद् बैठकले लोकसेवालगायत रिक्त रहेका संवैधानिक आयोगका विभिन्न खाली पदहरूमा नियुक्ति सिफारिस गरेको छ। प्रधानमन्त्री निवास बालुवाटारमा आइतबार प्रधानमन्त्री केपी ओलीको अध्यक्षतामा बसेको परिषद् बैठकले लोकसेवालगायत रिक्त रहेका संवैधानिक आयोगका पदमा नियुक्तिको सिफारिस गरेको हो। सिफारिस गरिएकाको विस्तृत विवरण आउन नै बाँकी छ। परिषद् बैठक प्रमुख प्रतिपक्षी दलका नेता कांग्रेस सभापति शेरबहादुर देउवा र प्रतिनिधिसभाका सभामुख अग्निप्रसाद सापकोटा सहभागी भएनन्। प्रधानमन्त्री ओली,राष्ट्रिय सभाका अध्यक्ष तिमिल्सिना र प्रधानन्यायाशीश चोलेन्द्र शमशेर जबरा बैठकमा सहभागी थिए। सरकारले सभामुख र प्रमुख प्रतिपक्षी दलका नेताबिनै परिषद् बैठक बस्न सक्ने गरी संवैधानिक परिषद अध्यादेश ल्याएपछि कांग्रेसले उक्त अध्यादेशको विरोध गर्दै आएको छ। परिषद्मा प्रधानमन्त्री, प्रधानन्यायाधीश, सभामुख, राष्ट्रियसभाको अध्यक्ष, प्रमुख प्रतिपक्ष दलको नेता र उपसभामुख रहने व्यवस्था छ। हाल उपसभामुख रिक्त रहेकाले परिषदमा ५ जना मात्रै छन्। सरकारले हालै जारी गरेको संवैधानिक परिषदको बैठकसम्बन्धी अध्यादेशका आधारमा बैठक बसेको हो। अध्यादेशमा अध्यक्षसहित तत्काल बहाल रहेका बहुमत सदस्य उपस्थित भएमा बैठकको लागि गणपूरक संख्या पुग्ने भनिएको छ।"
बिएण्डसीमा कोरोना संक्रमितका लागि २०० शैया,"काठमाडौं : झापा बिर्तामोडस्थित बिएण्डसी अस्पतालले कोभिड१९ का बिरामीलाई उपचार गर्न आइतबारदेखि २०० शैया सञ्चालनमा ल्याएको छ । प्रदेश १, प्रदेश २ सहित देशका अन्य भागबाट हवाई बेड लिफ्ट गरी कोभिडका सङ्क्रमितलाई धमाधम बिएण्डसी पुर्याउनेक्रम जारी रहेपछि अस्पतालले शैया थप गरेको हो । सङ्क्रमितलाई उपचार गर्न सो सङ्ख्यामा शैया सञ्चालनमा आएको अस्पतालद्वारा जारी विज्ञप्तिमा जनाइएको छ । विज्ञप्तिमा भनिएको छ, 'कोरोनाका बिरामीको चाप अस्पतालमा वृद्धिभएसँगै शैया थप गरिएको छ । हाम्रो दक्ष जनशक्ति , भौतिक पूर्वाधार तथा आधुनिक उपकरणका क्षमताले भ्याएसम्म बिरामीलाई गुणस्तरीय सेवा प्रदान गर्न अस्पताल प्रतिबद्ध रहेको छ ।' मौज्दात रहेका ६५ भेन्टिलेटरसहित सघन उपाचार कक्ष (आइसियू) मध्ये गम्भीर सङ्क्रमितका लागि ५० श्यया छुट्याउने र ६० चिकित्सक सहित आवश्यक स्वास्थ्यकर्मी तयारी अवस्थामा रहेका पनि अस्पतालले जनाएको छ । अस्पतालले २५ श्यया मात्र कोरोनाका बिरामीलाई छुट्याएको थियो । पूर्वाञ्चल क्यान्सर अस्पताल र बिएण्डसी अस्पताल गरी कूल ९०० श्यया रहेको छ ।विज्ञप्तिमा भेन्टिलेटरमा उपचाररत दश सङ्क्रमित मध्ये ८ जना आजदेखि भेन्टिलेटरमुक्त हुने र अन्य दुईजना पनि खतरामुक्त रहेका जनाइएको छ । अस्पतालले हालसम्म भेन्टिलेटरसहित सघन उपाचार कक्ष (आइसीयू) तथा अक्सिजनको अभाव नरहेको जनाएको छ ।"
लुम्बिनीका मुख्यमन्त्री पोखरेलविरुद्ध फेरि अविश्वास प्रस्ताव,"बुटवल : लुम्बिनीका मुख्यमन्त्री शंकर पोखरेलविरुद्ध फेरि अविश्वास प्रस्ताव दर्ता भएको छ । कांग्रेस, माओवादी केन्द्र र जसपाका सांसदले मुख्यमन्त्री पोखरेलविरुद्ध अविश्वासको अविश्वासको प्रस्ताव दर्ता गरेका हुन् । माओवादी केन्द्रका सांसद कुलप्रसाद केसीलाई मुख्यमन्त्रीमा प्रस्ताव गर्दै पुनः अविश्वास प्रस्ताव दर्ता गरिएको जनाएको छ। यसअघि वैशाख ६ गते मुख्यमन्त्री पोखरेलविरुद्ध अविश्वास प्रस्ताव दर्ता गरिएको थियो । त्यसपछि उनले राजीनामा दिएका थिए। मुख्यमन्त्रीको राजीनामा स्वीकृत गरी प्रदेश प्रमुख धर्मनाथप्रसाद यादवले वैशाख १९ गते मुख्यमन्त्री नियुक्त गरेका थिए।"
नदीजन्य पदार्थ निकाल्न रोक,परासी : जिल्ला प्रशासन कार्यालय पश्चिम नवलपरासीले सुनवल नगरपालिकाको जर्गाहास्थित पानभार खोला र सुनवलस्थित तुरिया खोलामा नदीजन्य पदार्थ उत्खननमा रोक लगाएको छ। नगरपालिकाले उक्त खोलामा ठेक्का लगाएको छ। जथाभावी रूपमा स्काभेटर प्रयोग गरेर नदीजन्य पदार्थको दोहन गरेको गुनासो बढेपछि उत्खननमा रोक लगाइएको प्रमुख जिल्ला अधिकारी धर्मेन्द्र मिश्रले जानकारी दिए। विगत १५ दिन अघिदेखि उक्त खोलाबाट स्काभेटर प्रयोग गरेर नदीजन्य पदार्थ उत्खनन गरिँदै आइएको थियो। निषेधाज्ञाको समयमा अन्य क्षेत्र बन्द हुने तर खोला दोहन बन्द नहुने भन्दै स्थानीयले प्रशासनको आलोचना गर्दै आएका थिए। जिल्ला विपद् व्यवस्थापन समितिले खोलाहरूमा थुप्रिएको नदीजन्य पदार्थबाट विपद् निम्तिन सक्ने भन्दै राष्ट्रपति चुरे तराई मधेस संरक्षण समितिमा स्काभेटर प्रयोग गर्नका लागि सिफारिस गरेको थियो। सोही सिफारिसअनुसार समितिले मेसिन प्रयोग गर्न दिएको थियो। स्थानीयका अनुसार नदीजन्य पदार्थले कुनै जोखिम आउने सम्भावना थिएन तर नगरपालिकाको सहमतिमा विपद् व्यवस्थापन समितिले सिफारिस दिएको भन्दै आश्चर्य व्यक्त गरेका छन्। खोलामा तीन वटा स्काभेटर प्रयोग गरेर नदीजन्य पदार्थ उत्खननको अनुमति दिइएको जिल्ला समन्वय समितिका प्रमुख शिवशंकर रायले बताए। तर ठेकेदारले भने ५ देखि ७ वटासम्म स्काभेटर लगाएर बिहानदेखि रातिसम्म नदीजन्य पदार्थ उत्खनन गर्दै आएका थिए। सोही गुनासो प्रशासनमा पुगेपछि प्रमुख जिल्ला अधिकारीले शनिबारदेखि उत्खननमा रोक लगाएका हुन्। समितिको वैशाख १३ गतेको अनुमतिपत्रमा पानभार खोलाबाट ३३ हजार ८ सय ६ घनमिटर नदीजन्य पदार्थ निकाल्न अनुमति दिएको छ। तर ठेकेदारले त्योभन्दा बढी नदीजन्य पदार्थ निकालेर डम्पिङ गर्ने र बिक्री गर्दै आएको स्थानीयको आरोप छ।
अस्पतालमा जनशक्ति खोई ?,"स्वास्थ्य सेवा जनताको मौलिक अधिकार भनिए तापनि स्वास्थ्य राज्य, सरकार र जनताको प्राथमिकतामा परेको देखिँदैन। मन्त्रालय रोज्दा गृह, अर्थ, परराष्ट्रजस्तो उच्च महत्त्व स्वास्थ्य मन्त्रालयलाई नराखेकाले राजनीतिक दलको नियत स्वास्थ्यप्रति कस्तो स्पष्ट हुन्छ। स्वास्थ्यका सूचकांकहरू निकै कमजोर अवस्थामा भए पनि स्वास्थ्यका लागि निकै कम बजेट विनियोजन हुनु, योजना आयोगमा स्वास्थ्यविज्ञको नाम मात्रको सहभागी हुनु, स्वास्थ्यसचिवसमेत स्वास्थ्यविज्ञ नहुनुजस्ता यथार्थले राज्यको स्वास्थ्यप्रति अवधारणा कस्तो रहेछ स्पष्ट हुन्छ। जनशक्ति व्यवस्थापनतर्फ ठोस र दिर्घकालीन निर्णय लिनु आवश्यक छ। तर यस्तो अवस्थामा पनि अस्पतालमा शैया थप्ने, समान तथा उपकरण किन्ने र कमिसन लिनेमा नै धेरै वर्ग सक्रिय रहेको देखिन्छ। हरेक वर्ष नेपाल सरकारले स्थायी पदपूर्तिका लागि लोकसेवा आयोग खोल्ने गर्छन्। प्रशासन तथा राजस्वतर्फ खरिदार, सुब्बा, अधिकृत वा अन्य कुनै कर्मचारी चाहिए स्थायी नै हुनुपर्छ र लोकसेवाबाटै आउनुपर्छ, करार वा दैनिक ज्यालादारीमा कार्यालय सहयोगी मात्र हुन्छ। लेखातर्फ त करारमा राख्ने कुरै भएन। लेखापाल होस् या लेखा अधिकृत स्थायी चाहिन्छ। सुरक्षातर्फ चुनावको बेला म्यादी प्रहरी बाहेक दैनिक ज्यालादारी वा करारमा नियुक्ति गरिँदैन। कतै ब्यारेकमा थन्काइने सैनिकका लागि पनि वर्षेनी विज्ञापन हुन्छ र स्थायी नियुक्ति गरिन्छ। न्यायतर्फ पनि न्याधाधिवक्तादेखि न्यायाधीशसम्म स्थायी नियुक्ति गरिन्छ। स्वास्थ्यतर्फ स्वास्थ्यकर्मीहरू नर्स, चिकित्सक चाहिँ दैनिक ज्यालादारी वा करारमा माग्ने गरिन्छ। चार वर्षदेखि मेडिकल अधिकृत पदपूर्तिका लागि लोकसेवा नखुलेको र यसले गर्दा कोरोना महामारीमा जनशक्ति व्यवस्थापनमा निकै कठिनाई भोग्नु परेको यथार्थ स्वास्थ्य मन्त्रालयको एक बैठकमा डा रोशन पोख्रेलले राख्दा पनि यसप्रति कसैको ध्यान पुगेको छैन। आवश्यक नभएका कारणले लोकसेवा नखोलिएको होलाजस्तो धेरैलाई लाग्छ। अहिले कोरोनाको कारणले मात्र स्वास्थ्यकर्मी तथा चिकित्सकहरूको माग भएको होला। त्यसैले कोभिडका लागि नै छोटो समय करारमा चिकित्सक मागिएको हुनसक्छ भन्ने धेरैलाई लाग्नसक्छ। यथार्थ त्यस्तो होइन। प्रदेश नम्बर १ को कुनै अस्पतालमा दरबन्दीबमोजिम चिकित्सकहरू (विशेषज्ञ र मेडिकल अधिकृत) पुगेको छैन। स्थानीय सरकारअन्तर्गतका अधिकांश प्राथमिक केन्द्रहरू चिकित्सकविहीन छन्। प्रदेशअन्तर्गतका अस्पतालहरूमा रहेका विशेषज्ञ र मेडिकल अधिकृत गरी करिब ७५ चिकित्सकमा १२१५ जना अर्थात् करिब १७ प्रतिशत चिकित्सक मात्र छन्। अन्य प्रदेशको पनि अवस्था यस्तै छ। जनसंख्या वृद्धिका कारण दरबन्दी थप्नु पर्ने छ, त्यो थपिएको छैन। पहिले नै कायम गरिएको दरबन्दीमा पनि १५१६ प्रतिशत मात्र चिकित्सक हुनुले सामान्य अवस्थामा पनि कसरी र कस्तो स्वास्थ्य सेवा गरिएको होला अनुमान गर्न सकिन्छ। महामारीको समयमा स्वास्थ्यकर्मीहरूमा पर्ने थप कार्यभारको सजिलै अनुमान गर्न सकिन्छ। दरबन्दीका चिकित्सक नभए पनि अस्पतालहरूमा चिकित्सक नभएका चाहिँ पक्कै होइन। दरबन्दीका एक चिकित्सक पनि नभएका अस्पतालमा केही संख्यामा करारका चिकित्सकहरूले सेवा दिइरहेका देखिन्छन्। सेवा त आखिर सेवा हो, करारमा होस् या सरकारको स्थायी दरबन्दीमा होस् भन्ने सोचाइ धेरैको हुने गर्छ तर वास्तविकता फरक हुँदोरहेछ। करारमा खटिएका चिकित्सकहरूलाई राज्य व्यवस्थाले जिम्मेवारी कम दिएको र आर्थिकप्रशाशनिक अधिकार दिइएको हँुदैन। त्यसैले करारका डाक्टरलाई कसले गन्ने ? अनि अनुशासन र पदीय व्यवहार नपाउँदा काम गर्ने मनोबल वा जिम्मेवारी कसरी बहन गर्ने ? सुन्दा सामान्य लागे पनि करारमा काम गर्ने चिकित्सकका लागि ठुलो समस्याको रूपमा आएको स्वयं पनि महसुस गर्दैछु। सामाजिक सञ्जालमा डा भानुभक्त ढकाल लेख्छन्, एमबीबीएसको अध्ययनपछि शैक्षिक करारका लागि स्थानीय तहको प्राथमिक स्वास्थ्य केन्द्र रोजियो। स्थानीय तह सबैलाई थाहै छ, स्वास्थ्य शाखामा भएको छैटौं तह (सिनियर अहेब) आफूलाई सबैको मालिक सम्झिन्थ्यो। नगरपालिकाको प्रमुखले स्वास्थ्यको राम्ररी बुझ्दैनथे तर आफूलाई सबै जान्नेछु ठान्दथे। व्यवस्थापन समितिमा वडाध्यक्ष थिए, स्वास्थ्यको ज्ञान केही थिएन। समितिका बाँकी सदस्य जति तिनैका समर्थक। कसरी आफ्नो मान्छे छिराउने बाहेक केही नसोच्ने। कर्मचारी पनि उस्तै। केही स्थायीहरू बसेर खाने हो भन्ने सोच्दथे भने करार र ज्यालादारीवाला दिनरात खटिन्थे। यो त सरकारले निःशुल्कमा पढाइदिएर काम गर्न आएको भन्ने सोचाइ थियो। छैठौं तहसँग सबै आर्थिक अधिकार थियो। कार्यालयको कार्पेट किन्न पनि सहमति लिनुपथ्र्यो। कमाई राम्रै थियो तर आत्मसम्मानमा आँच भएको हरपल आभास हुने। पैसाभन्दा त आत्मसम्मान नै ठुलो सोचेर जिल्ला अस्पतालमा सरुवा गरे। यता त बिरामीहरूले पनि नमस्कार गर्दा रहेछन्। कुनै टोले नेतालाई नमस्कार नगरे नि पुग्दोरहेछ। उनको तीतो अनुभवले करारमा खटिएको चिकित्सकको वास्तविक चित्रण गरेको छ। अहिले कोरोनाको महामारी छ। यस महामारीले सबैको व्यवसाय र जीवनमा उथलपुथल भएको छ। कोरोनाबाट कसरी जोगिने र कोरोना भई हाले पनि कसरी बाँच्नेमा नै संसार केन्द्रित छ। यस अवस्थामा बल्ल अस्पतालतर्फ राज्यको केही ध्यानार्कषण भएको छ। तर पनि यस्तो अवस्थामा अस्पतालमा शैया थप्ने, समान तथा उपकरण किन्ने र कमिसन लिनेमा नै धेरै वर्ग सक्रिय रहेको देखिन्छ। यस अवस्था अस्पताल, शैया, अक्सिजन, औषधि, उपकरण (भेन्टिलेटर) जस्तै दक्ष जनशक्तिको ठुलो अभाव छ। जनशक्तिको अभाव अहिले र अल्पकालीन मात्र होइन, लामो समयदेखि आवश्यक छ। हालको स्वास्थ्य सेवाका जनशक्ति विशेषतः शैक्षिक करारका चिकित्सकहरूलाई पनि खाली र आवश्यकताअनुसार नखटाएर पहँुचका आधारमा खटाइनु दुर्भाग्य हो। यस्तै पदीय मानसम्मान नदिनु र प्रशासन हावी हुनुले काम गर्ने मनोबल कमजोर गराएकोप्रति नेतृत्ववर्ग सजग हुनु जरुरी छ। जनशक्ति व्यवस्थापनतर्फ ठोस र दिर्घकालीन निर्णय लिनु आवश्यक छ। अहिलेसम्म पनि यस विषयमा सरकार, नेतृत्ववर्ग र समाजका अगुवाहरू गम्भीर नहुनु भने अत्यन्तै दुःखद् विषय हो।"
"चट्याङले लागेर एकको मृत्यु, श्रीमानश्रीमती घाइते",विराटनगर : मोरङको रंगेली नगरपालिका१ मा आइतबार बिहान चट्याङले लागेर एकजनाको मृत्यु भएको छ । रंगेली१ का ३० वर्षीय प्रवीन माझीको चट्याङले लागेर मृत्यु भएको प्रदेश १ प्रहरी कार्यालय विराटनगरका प्रवक्ता एसपी महेन्द्रकुमार श्रेष्ठले जानकारी दिए । उनका अनुसार बारीमा काम गरिरहेका बेला बिहान ८:४५ बजेतिर हावाहुरी र वर्षासँगै परेको चट्याङले लागेर माझी गम्भीर घाइते भएका थिए । उपचारका लागि रंगेली अस्पताल पुर्याउनासाथ उनलाई चिकित्सकले मृत घोषित गरेको जानकारी एसपी श्रेष्ठले दिए । त्यस्तै मोरङकै जहदा गाउँपालिका६ पोखरीयामा चट्याङले लागेर श्रीमानश्रीमती घाइते भएका छन् । बिहान ९ बजेतिर परेको चट्याङले लागेर ४५ वर्षीय मुक्तर मिया अन्सारी र उनकी श्रीमती जननारा खातुन घाइते भएका हुन् । घरमा बसिरहेका बेला चट्याङले लागेर दुवैजना घाइते भएको प्रहरीले जनाएको छ । उनीहरुको विराटनगरस्थित कोसी अस्पतालमा उपचार भइरहेको एसपी श्रेष्ठले बताए ।
खतरों के खिलाडी११मा श्वेता तिवारी,मुम्बई : दर्शक अहिले रियलिटी सो खतरों के खिलाडी११ कोप्रतीक्षा गरिरहेका छन्। यसपटकयो सोमाधेरै सेलिब्रिटी सहभागी हुँदै छन्। सुरुमा सनाया इरानी पनि यो सोमा रहने भन्ने खबर बाहिर आएको भए पनि पछिल्लो समयमा आएर उनी सोबाट बाहिरिएकी छन्। सनाया बाहिरिएपछि श्वेता तिवारीलाई फाइदा भएको छ। श्वेता अब सनायाको स्थानमा देखिने छिन्। खबरअनुसार सोकानिर्माताले सुरुमै श्वेतासँग सम्पर्क गरेका थिए तर त्यतिबेला कुरा मिलेको थिएन। अहिले सनाया बाहिरिएपछि दोहोयाएर वार्ता गर्दा उनी भित्रिने भएकी हुन्। अहिले श्वेताले आफ्नो तौल घटाएकी छन्। यसका साथै उनले बोल्ड फोटो सुट गरेर सोसल मिडियामा भाइरल भएकी छन्। श्वेताप्रायः अफ्नो निजी जीवनका कारण पनि चर्चामा रहन्छिन्। श्वेताकीछोरी पलक तिवारी पनि बलिउडमाप्रवेश गर्ने तयारी गरिरहेकी छन्। उनी फिल्म रोजीबाटबलिउड डेब्युगर्न लागेकी हुन्। छोरीको फिल्मको रिलिजलाई लिएर उनी निकै उत्साहित छिन्।
स्वास्थ्य : सेवा कि व्यापार ?,"स्वास्थ्य बीमाको काम सरकारले गर्न हुँदैन बरु कडा नियमनसहित निजी क्षेत्रलाई सुम्पिनुपर्छ सामन्तवादी, पूँजीवादी, समाजवादी वा समाजवादउन्मुख सबै व्यवस्थालाई स्वस्थ नागरिक आवश्यक पर्छन्। अस्वस्थ व्यक्ति श्रमिकको भूमिका निर्वाह गर्न सक्दैन। उसको उत्पादकत्व किफायती हुँदैन। पूँजी वा उत्पादकत्व वा नाफालाई सर्वोपरि राख्ने उद्योग व्यवसायीले स्वस्थ जनशक्ति, थोरै उर्जाबाट लामो समयसम्म भरपर्दो काम दिने उपकरण, बाढीपहिरो र अग्निभयबाट मुक्त घरजग्गा खोज्छन्। किसान नहर सुविधा भएको सुगमको खेतीयोग्य कीटपतंग, जन्तु आदिको भय नभएको उर्वरभूमि खोज्छन्। यसैगरी देशहरू आर्थिक र सामरिक विकासका लागि आवश्यक पर्ने जनशक्तिकै लागि पनि नागरिकको स्वास्थ्यमा जोड दिन्छन्। नेपाली संविधानले स्वास्थ्यलाई मौलिक अधिकारको रूपमा स्थापित गरेको छ। त्यस्तो स्वास्थ्यअधिकारका अवयव के हुन् ? न्यूनतम मापदण्ड के हो ? तत्सम्बन्धी प्राज्ञिक बहस आवश्यक छ। यसबाट वैचारिक स्पष्टता र फलतः तिनको कार्यान्वयन सम्भव छ। स्वास्थ्यअधिकारका अवयव स्वास्थ्यअधिकार अर्थपूर्ण हुनका लागि यो तत्कालीन प्राविधिक क्षमताले हासिल गरेको हदसम्मको सुरक्षित र प्रभावकारी हुनुपर्छ। नागरिकलाई त्यस्तो सेवा लिनमा उसको आर्थिक सामाजिक अवस्था, जाति, लिंग, उमेर, वर्ण, रूप, राजनीतिक झुकाव, क्षेत्रीयता, शैक्षिक योग्यता, पेसाको कुनै सरोकार नरहने अवस्था आवश्यक छ। देश सामन्ती प्रथा, बहुदलीय संवैधानिक राजतन्त्र हुँदै समाजवादउन्मुख गणतन्त्रमा आइपुग्दा स्वास्थ्यमा नागरिकको यस्तो पहुँचमा मुख्यतः आर्थिक, त्यसपछि राजनीतिक र केही हदसम्म माथि उल्लिखित अन्य पक्षको प्रभाव यथावत छ। औषधि आपूर्ति सेवाप्रधान हो कि व्यापारप्रधान हो ? यस्तो मूल्यवृद्घि प्राकृतिक हो कि कृत्रिम हो ? गरिब नेपाली प्राणरक्षाका लागि छट्पटिँदै गर्दा मुठीभर व्यापारीलाई तिनले तिर्ने सलामीबाट मोटाउने व्यवस्था अन्त्य गरिनुपर्छ। धनीले र गरिबले पाउने स्वास्थ्य सेवा एकै स्तरको र उत्तिकै सुलभ छैन भन्ने कुरा कोरोना संक्रमणको प्रसंगमा केही अस्पतालले जारी गरेका सेवासम्बन्धी सूचनामा समाविष्ट मूल्यसूची, त्यसप्रति सामाजिक सञ्जालमा आएका विरोधका आवाज, तिनबारे सम्बन्धित अस्पताल र विशेषज्ञ चिकित्सकका स्पष्टीकरण र शुल्कलाई लिएर सरकारबाट छानबिनका कुरा उठेबाट पनि देख्न सकिन्छ। स्वास्थ्य सेवामा राजनीतिक प्रभाव रहन्छ भन्ने कुरा नेतृत्वमा रहेका व्यक्तिलाई पर्दा सरकारी निर्णयबाट राज्यकोषको अनुदान उपलब्ध भएका उदाहरणले प्रष्ट पार्छन्। अस्पतालले वा त्यहाँ कार्यरत कर्मचारीले चिकित्सक, प्रभावशाली व्यक्ति, चर्चित व्यक्तित्व, आफ्नो परिचित, आफ्ना क्षेत्रका र वर्गका व्यक्ति वा अन्य हिसाबले मन परेको व्यक्तिलाई बढी चासो दिए भनी बेलाबखत आएका टिकाटिप्पणी, गुनासा, खबरबाट बचेखुचेका माथि उल्लिखित अवयवको पनि भूमिका देख्न गाह्रो पर्दैन। आर्थिक समस्या नै हल गर्नेमा त धेरै छैनन्। राजनीतिक शक्तिमा रहेकाले, अस्पतालमा कार्यरत स्वास्थ्यकर्मीले र केही हदसम्म अन्य कर्मचारीले पनि बिरामीलाई बढी माया गर्न सक्ने देखेर आमजनताले तीसित खुसामद गरेका उदाहरण छन्। लेखक डोरबहादुर विष्टले सन् १९९१ मा प्रकाशित पुस्तक भाग्यवाद र विकास ः आधुनिकीकरणका लागि नेपालको प्रयास मा आफ्नो मान्छेको बारेमा चर्चा गरेका थिए, धेरै राजनीतिक परिवर्तनपछि पनि हामीकहाँ त्यस्तो चलन बाँकी नै छ। स्वास्थ्य सेवाको अर्को महत्त्वपूर्ण अवयव सेवाको उपलब्धता हो। उपलब्धता भन्नाले आवश्यक परेको समयमा र नागरिक रहेको गाउँसहरबाट सजिलै पुग्न सकिने स्थानमा सेवा पाइने प्रावधान भन्ने बुझिन्छ। कति दिदीबहिनीको सुत्केरी हुन नसक्दा नजिक सेवा उपलब्ध नभएर टाढाको अस्पताल लैजाने क्रममा ज्यान गएको छ। कोभिड१९ कै सबालमा कतिले समयमै खोप पाउन सकेका छैनन्। निजी र सामुदायिक क्षेत्रका अस्पताल यही स्वास्थ्य सेवाको उपलब्धतामा टेवा पुर्याउने भन्दै खुलेका हुन्। स्वास्थ्यमा व्यापार क्रयशक्ति भएका सम्पन्न वर्गका लागि निजी क्षेत्रका सुविधासम्पन्न अस्पताल खुल्दा कुनै आपत्ति भएन। त्यहाँ व्यक्तिगत गाडी पार्किङदेखि मनमोहक वातावरण, सजाइएका ठुला कोठा, चौबिसै घण्टा स्तरीय सेवा, बैठक र सेमिनार हलको व्यवस्था, व्यायामशाला, सामाजिक भेटघाटको व्यवस्था होस्, त्यसमा आमनागरिकको आपत्ति हुन परेन। आपत्ति त्यतिबेला हुन्छ, जतिबेला राज्यको ढुकुटी खर्च गरेर उत्पादित जनशक्ति निमुखाको उपचारमा उपलब्ध हुँदैनन्। निजी अस्पतालको सेवामा सीमित हुन्छन्, जतिबेला स्वास्थ्य सेवा र अनुसन्धानको नाममा ती अस्पतालले राज्यबाट छुट लिन्छन्। तिनले दिने सेवामा धनीको मात्र पहुँच हुन्छ, जतिबेला अस्पतालको गेटमा आइपुगेका ज्यान जोखिममा परेका बिरामीलाई खल्तीबाट पैसा निकाल्न नसक्दा उपचार नगरी फिर्ता गरिन्छ। पिछडिएको अमूक वर्गको वा अमूक क्षेत्रमा सेवा गरी सामाजिक जिम्मेवारी बहन गरेको भन्दै प्रचारबाजी गरिन्छ। अस्पताल भर्नामा, शल्यक्रियामा, स्वास्थ्य परीक्षणमा यस्तै छ। सरकारी अस्पतालमा सिटी स्क्यान, एमआरआई, अल्ट्रासाउन्ड, इकोकार्डियोग्राम जस्ता परीक्षण गर्न नपाइने, समयमै शल्यक्रिया गर्न सके रोगबाट बचाउन सकिने क्यान्सर, एपेन्डीसाइटिस आदिका बिरामीलाई तुरुन्तै सेवा उपलब्ध नहुने अवस्था कोभिड१९ ले मात्रै ल्याएको होइन। विद्यमान स्वास्थ्य व्यवस्थाप्रति जनताका गुनासा छन् भने उही स्वास्थ्यकर्मी सरकारी अस्पतालमा सेवा दिन नभ्याउने तर निजी अस्पताल वा क्लिनिकमा सेवा दिन भ्याउने प्रवृत्तिप्रति हो। उही अस्पतालले सस्तो टिकटमा वा निःशुल्क बिरामी जाँच्न वा उसको परीक्षण र शल्यक्रिया गर्न नभ्याउने तर धेरै पैसा लिएर अस्पतालभित्रै विस्तारित स्वास्थ्य सेवा नामक सेवा दिन भ्याउने प्रवृत्तिप्रति हो। कोरोनाको चपेटामा परेलगत्तै औषधि, उपकरण र परीक्षणका किटको खरिद प्रक्रिया र मूल्यमा हुने व्यापारिक स्वार्थ पनि उदांगो भएको छ। हामी कतिसम्म कमजोर भएका छौं भने सरकारले उत्पादकसित मूल्यमा सहमति कायम गरी किन्न अग्रिम भुक्तानी दिइसकेको खोपको आपूर्तिमा समेत हाम्रै व्यापारी रोक लगाउन सक्छन्। त्यही खोप सरकारले किन्न लागेको भन्दा निकै धेरै मूल्यमा बेच्न सरकारी स्वीकृति प्राप्त गर्न सक्छन्। अन्तर्राष्ट्रिय बजारमा माग र आपूर्तिको स्थितिअनुसार मूल्यमा केही तलमाथि हुनु स्वाभाविक होला। सरकारले किन्न लाग्दाको मूल्यभन्दा तीन गुणा महँगो भएर गरिब नेपालीलाई उपलब्ध हुनुले गम्भीर सवाल उठाएको छ। औषधि आपूर्ति सेवाप्रधान हो कि व्यापारप्रधान हो ? यस्तो मूल्यवृद्धि प्राकृतिक हो कि कृत्रिम हो ? जसरी कोरोना खोपको मूल्यलाई लिएर भारतले खोप विकास गर्ने कम्पनीको प्रतिलिपि अधिकार सुरक्षित राख्न नहुने कुरा उठायो। जुन मुद्दालाई अहिले आएर अमेरिकाले पनि समर्थन गरेको छ त्यो कोरोना खोपलगायत जनस्वास्थ्यसित चासो राख्ने सबै उत्पादनको व्यापारमा दलाल (एजेन्सी)को नाममा कायम हुने कमिसनतन्त्रलाई खारेज गर्ने प्रस्ताव नेपालबाट उठाइनुपर्छ। गरिब नेपाली प्राणरक्षाका लागि छट्पटिँदै गर्दा मुट्ठीभर व्यापारीलाई तिनले तिर्ने सलामीबाट मोटाउने व्यवस्था अन्त्य गरिनुपर्छ। संसारभरि कोरोनाको महामारी चलेर खोप कसरी पाऊँ भनी जनता छट्पटिइरहेको बेला खोप बिक्रीका लागि दलाल आवश्यक पर्दैन भन्ने कुरा हामीले उत्पादक कम्पनीलाई राम्ररी बताउन पर्छ। भित्रिएको खोपको मूल्य उत्पादक देशमा चलेको मूल्यभन्दा महँगो नपर्ने गरी राज्यले नै आपूर्तिको व्यवस्था मिलाउन आवश्यक छ। मापदण्डका कुरा कुनै शल्यक्रिया गर्नुपूर्व बिरामीका आफन्तलाई बेहोस पार्ने औषधिको प्रयोग वा शल्यक्रियाबाट बिरामीलाई अन्यथा भएमा अस्पताल जिम्मेवार हुने छैन। बिरामी पक्षले उपचार पद्धतिबाट बिरामीलाई हुन सक्ने जोखिमको सम्भावनालाई स्वीकार गर्दै स्वेच्छाले सो शल्यक्रिया छनोट गरेको भन्ने मञ्जुरीनामामा सही गराइन्छ। बिरामीलाई सूचनाको हक र उपचार पद्धति छनोटको हक दिइनु राम्रो कुरा हो। अप्ठेरोमा परेका अशिक्षित बिरामीलाई हतारमा गराइने कागज र त्यसैको आधारमा अस्पताल र स्वास्थ्यकर्मीले खोज्ने उन्मुक्तिलाई स्वास्थ्यको मापदण्ड मान्न सकिँदैन। देशमा बहुसंख्यकको रूपमा रहेका किसान, देशविदेशमा श्रममा आधारित रोजगारी गर्दै ज्यान पालेका मजदुरको सरदर दैनिक कमाइभन्दा एउटा विशेषज्ञ चिकित्सकलाई भेट्नको लागि तिर्नपर्ने शुल्क बढी छ। मासिक आम्दानीभन्दा एउटा बेहोस नपारी गरिने सामान्य उपचारमा लाग्ने खर्च बढी छ। वार्षिक आम्दानीभन्दा अस्पताल भर्ना भएर बेहोस पारी गरिने ठुला शल्यक्रियासहितको उपचारमा लाग्ने खर्च बढी छ। आमनेपालीको क्रयशक्तिलाई ध्यानमा राखेर सेवाको शुल्क तोक्ने मापदण्ड आवश्यक छ। अप्ठेरोमा परेको गरिब बिरामीसित उसको आर्थिक हैसियतभन्दा परको शुल्क उठाउने व्यवस्थाले हाम्रो देशको समाजवादउन्मुख संविधानको मर्म बुझ्न सकेको देखिँदैन। र, यो पनि सरकारले ल्याएको स्वास्थ्यबीमाको प्रस्थानविन्दुमा पनि छलफल आवश्यक छ। पहिलो कुरा, आधारभूत स्वास्थ्यसेवामा बीमाको धारणा सही होइन। त्यो त सर्वसुलभ र निःशुल्क उपलब्ध हुनपर्छ। आर्थिक स्रोत नै जुटाउन खोजिएको हो भने आम्दानीमा आधारित स्वास्थ्यकर उठाउन सकिन्छ। दोस्रो कुरा, स्वास्थ्य बीमाको काम सरकारले गर्न हुँदैन। यसबाट हिसाबकिताब राख्ने काममा देशको जनशक्ति र स्रोतसाधन खर्च भएको छ, जुन स्वास्थ्य सेवा प्रवाहको सुदृढीकरणमा उपयोग गर्न सकिन्थ्यो। स्वास्थ्यबीमामा जानैपर्ने हो भने बीमितले सजिलै सुविधा पाउने कडा नियमनसहित स्वास्थ्यबीमाको जिम्मा निजी क्षेत्रलाई सुम्पिनुपर्छ। बिरामीले बीमा नम्बरको भरमा परीक्षण, अस्पताल भर्ना, शल्यक्रियादेखि औषधोपचारसम्म खल्तीबाट पैसा ननिकाली प्राप्त गर्ने निश्चितिसहित अन्यथा प्रक्रियागत झन्झटले गर्दा गरिब बिरामी बीमा कम्पनीबाट उपचार खर्च उठाउन असमर्थ हुन्छन्। तेस्रो कुरा, स्वास्थ्यबीमा गरेका नागरिकले पनि आधारभूत स्वास्थ्यसेवा लिँदा सरकारी, सहकारी वा निजी जुनसुकै अस्पतालबाट निःशुल्क प्राप्त गर्ने र सोको लागि उसको स्वास्थ्यबीमाको सुविधा कट्टी नहुने व्यवस्था हुन आवश्यक छ। सरकारले उपयुक्त विधि (मेकानिज्म) निर्माण गरी देशमा सञ्चालित सबै अस्पताललाई यस्तो प्रबन्धमा जोड्नु आवश्यक छ।"
विरेन्द्र बजारमा आगलागीबाट करोड बढीको क्षति,"उदयपुर : उदयपुरको चौदण्डीगढी नगरपालिका८ वीरेन्द्र बजारमा आइतबार बिहान विद्युत सर्ट भइ आगलागी हुँदा पाँचवटा घरपसल जलेर नष्ट भएका छन् । स्थानीय भरत रार्ईको घरमा विद्युत सर्ट भइ आगलागी हुँदा छिमेकी शिशिर राई, बादलविक्रम राई, पदमकुमारी मगर र कृष्ण मगरको घरपसल जलेर नष्ट भएको हो । आगलागीबाट दुईवटा मोटरसाइकल र एकवटा ट्याक्टरमा क्षति पुगेको छ । जिल्ला प्रहरी कार्यालयका एसपी भीमबहादुर दाहालका अनुसार केशव वयलकोटीले पार्किङ्ग गरी राखेको स८प २७२५ र लालबहादुर राईको वा३प८४८० नम्बरको मोटरसाईकल र को२त ८२३० नम्बरको ट्याक्टर समेत आंशिक जलेका छन् । जिल्ला प्रहरी कार्यालयका एसपी भिमबहादुर दाहालका अनुसार मोटरसाइकल र ट्याक्टरको ९ लाख क्षतिसहित १ करोड २० लाख बराबरको धनमालमा क्षति पुगेको छ । बिहान ४:१५ बजे सुरु भएको आगलागी स्थानीय बासिन्दा, चौदण्डीगढी नगरपालिकको वारुण यन्त्र, नेपाल प्रहरी र सशस्त्र प्रहरीको सहयोगमा ३ घण्टापछि नियन्त्रणमा आएको उनले बताए । समयमा प्रहरी वारुण यन्त्र पुगेकाले बजारमा थप क्षति हुनबाट जोगाएको उनले बताए । पाँच घरका ७ परिवारको लत्ताकपडा, गरगहना, अन्नपात, फर्निचर, टिभी, फ्रीज लगायतका सम्पूर्ण सामाग्री जलेर नष्ट भएको प्रहरीले बताएको छ ।"
पोखरामा कोरोनाबाट एकैदिन ११ जनाको मृत्यु,"पोखरा : गएको पछिल्लो २४ घन्टाभित्र पोखरामा ११ जना कोरोना संक्रमितले ज्यान गुमाएका छन् । तिनमा कास्कीका ६ जना र बाँकी अरु जिल्लाका हुन् । मृत्यु भएकामध्ये ३१ र ३५ वर्षीया महिलासहितका व्यक्ति छन् । स्वास्थ्य निर्देशनलाय, गण्डकीका अनुसार स्याङ्जाका २, पर्वत, म्याग्दी र रुपन्देहीका ११ जना छन् । योसँगै प्रदेशभर कोरोनाका कारण मृत्यु हुनेको संख्या २ सय ६२ पुगेको छ । पोखरा ९ की ३१ वर्षीया संक्रमित महिलाको शनिबार राति मेडिप्लस अस्पताल पोखरामा निधन भएको हो । म्याग्दी मालिका गाउँपालिका ५ का ५८ वर्षीय संक्रमितको शुक्रबार बेलुका मृत्यु भएको हो । यी दुवै संक्रमितमा १८ वैशाखमा कोरोना देखिएको थियो । पोखरा १२ की ३५ वर्षीया संक्रमितको २५ गते शनिबार राति पश्चिमाञ्चल क्षेत्रीय अस्पतालमा निधन भएको प्रदेश स्वास्थ्य निर्देशनालयले जनाएको छ । पर्वतको कुश्मा घर भएका ४२ वर्षे पुरषको पनि सोही अस्पतालमा निधन भएको हो । कास्की पोखरा महानगरपालिका १९ का ५८ वर्षीय संक्रमितको शनिबार दिउँसो मणिपाल अस्पतालमा मृत्यु भएको हो । पोखरा २७ का ५२ वर्षीय संक्रमित पुरुषको शनिबार बिहान गण्डकी मेडिकल कलेजमा मृत्यु भएको प्रदेश स्वास्थ्य निर्देशनालयले जनाएको छ । पोखरा २ की ५८ वर्षीया कोरोना संक्रमित महिलाको शुक्रबार बेलुका गण्डकी मेडिकल कलेजमा मृत्यु भएको हो । यी ३ जना संक्रमितमा २३ वैशाखमा कोरोना पुष्टि भएको थियो । स्याङ्जा गल्याङ नगरपालिका ३ की ६० वर्षीया कोरोना संक्रमित महिलाको शनिबार बिहान चरक मेमोरियल अस्पतालमा मृत्यु भएको छ । वालिङ नगरपालिका ३ का ४५ वर्षीय कोरोना संक्रमितको शनिबार दिउँसो पोखरा स्वास्थ्य विज्ञान प्रतिष्ठानमा मृत्यु भएको छ । रुपन्देही सिद्धार्थनगर नगरपालिका ८ का ६० वर्षीय कोरोना संक्रमित पुरुषको शनिबार बेलुका गण्डकी मेडिकल कलेजमा निधन भएको हो । उनमा २३ वैशाखमा कोरोना देखिएको थियो ।"
"बालुवाटारमा संवैधानिक परिषद्को बैठक, विपक्षी नेता र सभामुखबाट बहिष्कार","काठमाडौं : संवैधानिक परिषद्को बैठक प्रधानमन्त्री निवास बालुवाटारमा सुरु भएको छ। प्रतिपक्षी र सभामुखले बहिस्कार गरेको बैठक प्रधानमन्त्री केपी शर्मा ओलीको अध्यक्षतामा सुरु भएको हो। बैठकमा सदस्यहरू प्रधानन्यायाधीश चोलेन्द्र शमशेर जबरा र राष्ट्रियसभाका अध्यक्ष गणेश तिम्सिना सहभागी भएका छन्। बैठकले लोकसेवालगायत रिक्त रहेका संवैधानिक आयोगका पदहरूमा नियुक्तिको सिफारिस गर्ने बुझिएको छ। परिषदमा प्रधानमन्त्री, प्रधानन्यायाधीश, सभामुख, राष्ट्रियसभाको अध्यक्ष, प्रमुख प्रतिपक्ष दलको नेता र उपसभामुख रहने व्यवस्था छ। हाल उपसभामुख रिक्त रहेकाले परिषदमा ५ जना मात्रै रहेका छन्। तीमध्ये सभामुख अग्नि सापकोटा र विपक्षी दलका नेता शेरबहादुर देउवाले बैठक बहिस्कार गरेका छन्। सरकारले हालै जारी गरेको संवैधानिक परिषदको बैठकसम्बन्धी अध्यादेशका आधारमा बैठक बसेको हो। अध्यादेशमा अध्यक्षसहित तत्काल बहाल रहेका बहुमत सदस्य उपस्थित भएमा बैठकको लागि गणपूरक संख्या पुग्ने भनिएको छ।"
कोरोना कहालीको अर्को आख्यान,"संसारभर कोरोना भाईरस (कोभिड १९) दोस्रो लहरको भय उत्कर्षमा छ। सन् २०१९ डिसेम्बरमा छिमेकी मित्रराष्ट्र चीनको वुहानलाई इपिसेन्टर बनाएर प्रकट यस प्रकोपको पहिलो लहरले आम विश्व र विशेषत युरोप तथा पश्चिमा राष्ट्रहरू निकै ग्रस्त्र, कोलाहल अनि कुजिए। हाल दक्षिण एसियासमेत अति आक्रान्त छ। विश्वव्यापी रूपमा कतै लकडाउन तथा कतै अन्य खालका निषेधाज्ञाले शून्यता, सन्नाटा र सन्त्रास व्याप्त छ। आधुनिकताको नाममा आडम्बर भित्रको पश्चिमाको खोक्रोपनालाई सर्वांग उदांगो बनाइदियो। पश्चिमाले हामीमा देख्ने कतिपय अव्यवस्था अन्य विविध पक्षले वैज्ञानिक छन्। पूर्वीय सभ्यता र प्रचलन हरेक हिसाबले वैज्ञानिक थियो भन्ने सन्देशसमेत विश्वव्यापी बनेको कोरोनाले दिएको छ। नियमित अद्यावधिक गरिएका तथ्यांक तथा पछिल्ला सर्वेक्षणअनुसार अफ्रिका र एसियाका केही देशहरूमा तुलनात्मक कम संक्रमण देखिन्छ तर अवस्था नियन्त्रण बाहिर जान सक्ने सम्भावनालाई भने नकार्न सकिँदैन। यद्यपि आतंकित हुनुभन्दा संयमित बन्दै सचेत भएर सावधानीका उपायहरू अवलम्बन गर्दा यसबाट बच्न सहज नै देखिन्छ। अहिलेको अवस्थामा हदैसम्मका प्रयासहरू प्रयोग गरेर यसको रोकथाम गर्न उच्च कौशलता देखाउनु नै बुद्घिमतापूर्ण कार्य हुनेछ। तर यस तवरका संकटलाई अत्यन्तै नयाँ तथा मानवीय कल्पना वा अनुभव बाहिरको विषय मान्नुपर्ने स्थिति चाहिँ छैन। यो विपत् विगतमा भोग्दै आएका आदि र अधिक असहजताको अर्को एउटा नयाँ संस्करण मात्र हो। नयाँ संस्करण विविध खालका यस्ता भाईरस सन्त्रास विश्वले विगतमा समेत यदाकदा बेहोर्दै आएको छ। सन् १९९० आसपासमा एड्स, २००१ मा एन्थ्राक्स, २००३ को सार्स, २००५ मा बर्डफ्लू, २००९ को स्वाईनफ्लू, २०१४ मा इबोला, २०१६ को जीकालगायतका जीवाणु संक्रमणहरू यसका अनवरत साक्षी हुन्। यी भाइरसहरू अलिक क्षेत्रगत थिए। अहिले विश्वव्यापी रूपमा एकैपटक आतंक नै सृजना गरेको छ। विगतका अधिकांश ती संक्रमणका पनि लक्षण र विशेषता भने समान थिए। यस प्रकारका विपत् र महामारी नियमित तथा स्वचालित प्राकृतिक प्राक्थन हुने कुरा थोमस रोबर्ट माल्थसबाट प्रतिपादित विख्यात माल्थसको जनसंख्या सिद्घान्तमा पनि उल्लेखित छ। लेखक डीन कोट्झको उपन्यास दी आईज अफ डार्कनेस (सन् १९८१) मा वुहानलाई केन्द्र बनाएर वुहान४०० नामक भाइरसको भयावह संक्रमणको अनुमान गरिएको थियो। क्लेयर नर्थको पुस्तक दी एन्ड अफ द डे (२०१७) मा पनि यस प्रकारको आँकलन गरिएको छ। आणविक तथा परमाणु कोशिका अध्ययनसम्बन्धी अनुसन्धानहरूले देखाएअनुसार कुनै न कुनै बिन्दुमा यस प्रकारका महामारी संसारभर फैलिएका छन् र हायलकायल बनाएका छन्। प्राचीन दार्शनिक सोफोक्लिसको हृदयविदारक कृति इडिपक्स रेक्समा राजा इडिपसको राज्यरोहण लगत्तै क्रूर महामारीबाट अधिक मानिस हताहतिको दर्दनाक सन्दर्भ उल्लेख छ। बिसांै शताब्दीमा अल्बर्ट क्यामुको द प्लेग नामक कृतिमा यसको कारुणिक व्याख्या छ। इतिहासका अन्य कालखण्डमा पनि यस्ता कालजयी विध्वंश भए तर तिनिहरूको वैज्ञानिक र प्रयोगशाला परीक्षण सम्भव नभएका कारण छुट्टाछुट्टै पहिचान भएन। सञ्चार उद्योगको आक्रमक बिस्तार नभएका कारण आममानिससम्म सूचनासमेत पुगेनन्। इतिहासमा तिनिहरूलाई महामारी अथवा हैजा भनेर उल्लेख गरिएका उदाहरणहरू प्रशस्त छन्। केही इतिहासकारबाट १८३० र १९२० सालमा नेपालमा समेत त्यस्ता घटना भएको लेखिएका छन्। तसर्थ मानवीय अथवा प्राकृतिक कारणले यस्ता सम्भावनाहरू नियमित चक्र नै हुन्। यसबाट बच्न सावधानी र रोकथामका पूर्वतयारी नै प्रमुख सार्थकता हो। सरकारले गरेको सतर्कर्ता क्रियाकलापलाई सबैले सहयोग र समर्थन गर्नुपर्छ। स्थिति काबुबाहिर गएमा कुनै पनि निकाय फङ्सनल नहुन सक्छ। आफू सुरक्षित त जगत् सुरक्षित भन्ने आधार सत्यलाई आत्मसात गर्नुपर्छ। चीनले यस महामारी नियन्त्रणमा सफलता पाउन अपनाएको पद्घतिबाट शिक्षा लिनुपर्छ। सतर्क, सचेत र संयमित रहँदै यसलाई परास्त गर्नुपर्छ। आफू त्यसरी नै तयार हुनुपर्छ र अरूलाई पनि सघाउनु पर्छ। यद्यपि समाचार, बहस र विश्लेषणमा केवल विज्ञान, स्वास्थ्य, जैविक हताहति तथा रोगका आधारमा मात्र कोरोनाको विषयलाई संकुचित गर्नु हँुदैन। कोरोना सन्त्रासले प्राचीन पूर्वीय सभ्यताको सशक्तीकरण उन्मुख नयाँ सामाजिक आख्यान निर्माण गर्दैछ। नयाँ सामाजिक आख्यान सञ्चारलाई आजको युगको एक बरदान र मानव आविस्कारको उच्चतम उचाई मानिन्छ। तर त्रासदिको यस समयमा आएका अनेक रूपका सूचना आतंक (इन्फोडेमिक्स)ले आममानिसलाई झन् त्रसित बनाएका र अधिक भय सृजना गरेकाले यसलाई रोक्नुपर्छ। गलत सूचना वा अफवाह सूचनाको अभावभन्दा बढी हानिकारक हुन्छ भन्ने सन्देश दिएको छ। यस महामारीले विश्व शक्ति मापनको सूचाकांकलाई पूर्ण परिवर्तन गरिदिएको छ। हुन त लेखक जोसेफ एस न्येले पुस्तक सफ्ट पावर ः द मिन्स टु सक्सेस इन वल्र्ड पोलिटिक्सबाट नै यसको उद्घोष गर्नुभएको थियो। तर अहिले आएर संसारले राम्रोसँग बुझ्दैछ कि शक्ति भनेको हतियार, लडाकु अनि युद्घपोत हैन। संसारका शक्तिशाली भनेर अहंकार तथा अभिमान उत्सर्जन गर्ने राष्ट्रहरूका सामु आज एउटा यक्ष प्रश्न एकदमै पेचिलो भएको छ। के काम लाग्यो उनीहरूको आणविक हतियार, अणुबम, परमाणुको सञ्चय, रसायनिक भट्टीहरू, लामो दूरीसम्म मार हान्ने क्षेप्यास्त्र, बिजीकिरणीय तोप, विविध प्रकारका सैन्य तालिम अन्य युद्घका सशक्त बन्दोबस्तीहरू ? अधिकांश राष्ट्रले बजेटको ठुलो हिस्सा खर्च गरेर पाएका ती सब कथित उपलब्धिहरू आज लाचार बन्दैछन्। आफ्नो क्षमता प्रमाणित गर्न कसैले युद्घ वा लडाइँमा जानु पर्दैन। अरूलाई जित्नु होइन, आफैंलाई व्यवस्थापन गर्न सक्नु चाहिँ उच्चतम पक्ष र विशाल सफलता हो। महामारीले महानता साथ सबैलाई आत्मसात गर्न बाध्य बनाइदियो। वैदिक दर्शनमा व्याख्या गरिएका अहिंसा तथा आरोग्यता सबैभन्दा प्रमुख पक्षहरू हुन्। स्वास्थ्य बहुमूल्य धन हो। प्रकृतिमाथि प्रभाव र विजय सम्भव छैन। प्रकृति, जीवदेखि लिएर खोलानाला, वनस्पति र जनावरसम्मलाई पूजाआराधनाको पूर्वीय सनातन चिन्तन तथा व्यवहारको वैज्ञानिक आधार अहिले संसारसामु प्रस्ट भयो। जीवन संस्कारमा प्राचीन पूर्वीय दर्शनको विराट महŒव अब आएर विश्वभर उजागृत बन्यो। अल्पज्ञानी आधुनिक समाजले रुढीवाद महसुस गर्ने गला अथवा हात मिलाउनु सट्टा नमस्ते गर्नु, निश्चित दूरीमा आवास बनाएर बस्नु, बाहिरफेर गएर आएपछि अर्को लुगा लगाउनु, खान बस्दा लुगा फेरेर बस्नु भन्नेजस्ता व्यवहारको ज्वजल्यमान उज्यालोपना अब चित्रित भयो। एसिया गरिब र फोहोरीहरूको महादेश हो। रुघा, खोकी, हैजा र महामारी भनेका कुराहरू एसियन र अफ्रिकनहरूका पेवा हुन् भन्ने विवेकहीन र आडम्बरपूर्ण पश्चिमा दम्भ निरन्तर प्रस्फुटित हुन्थ्यो। केही संख्यामा पश्चिमा लेखक तथा सर्जकहरूको लेखकीय व्यस्तता एसिया र अफ्रिकाका मानिसलाई असभ्य, जंगली, अमानवीय, अविकसित तथा घृणायोग्य देखाउनेमा केन्द्रित थियो। त्यहाँ बसोबास गर्ने मानिसले उनीहरूको जस्तो जीवनचर्या अवलम्बन गरेर आफूलाई विकसित र सभ्य बनाउनुपर्ने दबाबमूलक सन्देश विचरण गर्दथे। कोरोना महामारीले पूर्वाग्रही ज्ञान उत्पादनमार्पत हिंसा प्रवद्र्धनको उपाय अपनाउनेहरूलाई कठोर प्रत्युत्तरसमेत दिएको छ। थुक, खकार तथा पिसाब मिसिएका स्वीमिङ पुलमा नुहाउने, शौचालय गएपछि कागजले पुछ्ने, दालभात तरकारी अचारको सट्टा पाउरोटी टोक्ने, तुलसीको बोटमा बात्ती बाल्ने सट्टा प्लास्टिकको रुखमा बिजुलीको बल्ब झुन्डाउने, घरभित्र चर्पी बनाउने कुरा वैज्ञानिक दरिद्रताका स्वरूप रहेछन् भन्ने प्रमाणित भएको छ अहिले। आधुनिकताको नाममा आडम्बर भित्रको पश्चिमाको खोक्रोपनालाई सर्वांग उदांगो बनाइदियो। पूर्वीय सभ्यता र प्रचलन हरेक हिसाबले वैज्ञानिक थियो भन्ने सन्देशसमेत दिएको छ। सहरले सुरक्षाको विश्वास दिनसक्ने रहेछन् भन्ने पनि प्रस्ट भयो। फेसन, मनोरन्जन, प्रविधि, सवारी, पर्यटनजस्ता उद्योगहरू धरासायीउन्मुख छन्। कृषि सबैभन्दा प्रधान आधार, प्रमुख आवश्यकता तथा पहिलो प्राथमिकता हो भन्ने सत्य एकपटक पुनप्र्रमाणित हुँदैछ। लेखक पर्ल एस वकको कृति द गुड अर्थको सन्देशको महŒव झन् विचरणीय बन्दैछ। योग, ध्यान, विश्राम चाहिँ जीवनका प्रमुख लयहरू हुन् भन्ने पनि स्थापित हुँदैछ। विकसित भनेको वैज्ञानिक हुनु हो। पश्चिमाले हामीमा देख्ने कतिपय अव्यवस्था अन्य विविध पक्षले वैज्ञानिक छन्। त्यसैले हामी उनीहरूभन्दा विकसित छौं भन्ने ज्ञानलाई आत्मसात गर्ने र विश्वव्यापी बनाउने सुर्वण अवसर आएको छ। स्वकेन्द्रित पुँजीवादभन्दा समाजकेन्द्रित सहकार्यका अभ्यासको आभास महसुस गरायो। अरूलाई कत्लेआम गरेर जित्नुभन्दा बाँच्न पाउनु र बचाउन सहयोग गर्नुमा स्वर्गीय सौभाग्य रहन्छ भन्ने बोध गराएको छ विश्वव्यापी बनेको कोरोना संक्रमणले। तसर्थ कोरोनामाथिका बहस र आख्यानमा ज्ञान विनिर्माणको नयाँ आयामलाई नजरअन्दाज गर्न सकिँदैन र गर्नुहुँदैन पनि।"
"दाङमा कोरोनाबाट थप चारजनाको मृत्यु, मृतकको संख्या ९८ पुग्यो",दाङ : दाङको बेलझुण्डीमा रहेको राप्ती प्रादेशिक कोरोना विशेष अस्पतालमा गएको २४ घण्टामा चारजना संक्रमितको मृत्यु भएको छ । उपचारका लागि विभिन्न समयमा अस्पतालमा ल्याइ उपचाररत चारजना संक्रमितको मृत्यु भएको हो । अस्पतालका व्यवस्थापक दोर्णबहादुर ओलीका अनुसार घोराहीका २ जना बबई गाउँपालिकाका १ वजा र तुलसीपुरका एकजनाको उपचारको क्रममा निधन भएको छ । घोराही उपमहानगरपालिका १२ निवासी ७५ वर्षीय पुरुषको शनिबार साँझ ७ बजेतिर मृत्यु भएको हो । उनी वैशाख २५ गते अस्प्तालमा एचडियुमा उपचाररत थिए । उनमा कोरोना संक्रमणसँगै निमोनिया र श्वासप्रश्वाससम्बन्धी समस्या देखिएको थियो । त्यस्तै घोराही १८ निवासी ५५ वर्षीय पुरुषको शनिबार साँझ ७ बजेतिर निधन भएको हो । उनी वैशाख २२ गतेदेखि आइसीयूमा उपचाररत थिए । उनमा पनि निमोनिया र श्वासप्रश्वासमा समस्या थियो । तुलसीपुर उपमहामनगरपालिका ५ निवासी ६७ वर्षीय पुरुषको शनिबार बिहान साढे १ बजेतिर निधन भएको हो । वैशाख २० गतेदेखि एचडियुमा उपचाररत उनमा निमोनिया पनि संक्रमण थियो । त्यसैगरी बबई गाउँपालिकाका ४ की २७ वर्षीय महिनाको आइतबार बिहान साढे १२ बजे मृत्यु भएको छ । पछिल्लो समय जिल्लामा मत्यु हुनेको संख्या दैनिक बढ्दै गएको छ । अहिलेसम्ममा दाङमा ९८ जनाले कोरोनाबाट ज्यान गुमाइसकेका छन्।
सलाम सत्कर्मी,"विपद् बाजा बजाएर आउँदैन। कोरोना कुनै एउटा सानो क्षेत्र, जिल्ला र प्रदेशमा मात्र होइन, देशैभरि र विश्वव्यापी महामारी हो। यसविरुद्ध सचेतना, रोकथाम, नियन्त्रण, संक्रमितको उपचार एवं खोप लगाउने सम्पूर्ण दायित्व सरकारको हो। नागरिकलाई सुरक्षित बनाउन सरकारले हरसम्भव प्रयास गर्नुपर्छ। तर, एकैपटक त्यो पनि देशैभरी महामारीको प्रभाव परेकाले राज्यका निकायलाई काम गर्न हम्मेहम्मे परेको छ। संक्रमण समुदाय स्तरमा फैलिसकेको छ। दिनदिनै मृत्युदर बढेको बढ्यै छ। स्थानीय, प्रदेश र केन्द्र सरकारका साझा प्रयासका कारण विगतमा क्षति न्युनीकरण भएको थियो। दोस्रो चरणको कोरोना संक्रमण तीव्ररूपमा बढिरहेको बेला देशमा राजनीतिक अस्थिरता छ। दल टुटफुटको अवस्थामा छन्। सत्ताधारी र प्र्रतिपक्षी दल प्रदेश र केन्द्रमा सत्ताको खिचातानीमा जुटेका छन्। सत्ता टिकाउने र गिराउने खेलमा लाग्दा राज्य संयन्त्रले कोरोना महामारीलाई प्राथमिकता दिन नसकेको नागरिकमा आभास भएको छ। कोरोनाले पहिला राजनीतिक किचलो टुंगिन दिउँ भन्दैन। राज्य सञ्चालनका अगुवा राजनीतिक नेताहरूले बरु पहिला कोरोना रोकथाम सकौं अनि सत्ताका लडाइँमा उत्रौंला भन्नुपर्ने हो। तर, त्यसको छनक पाइँदैन। त्यसैकारण बाध्य भएर यस महाव्याधिबाट कुशलतापूर्वक पार पाउने दायित्व हामी नागरिक समुदायकै काँधमा आएको छ। यतिबेला अस्पतालका शैया बिरामीले भरिएका छन्। अस्पताल नपुग्दै बाटोमै बिरामीको मृत्यु भइरहेको छ। अस्पताल पुगेका संक्रमितले शैया पाएका छैनन्। शैयामा हुनेहरू अक्सिजनको अभावमा छटपटाइरहेका छन्। कतिका घरभरि बिरामी छन्। पकाएर दिने कोही छैन। स्वास्थ्यकर्मी र सुरक्षाकर्मी ज्यानको बाजी लगाएर दिनरात संक्रमितको सेवामा खटेका छन्। तैपनि स्थिति नियन्त्रणबाहिर जाँदैछ। यस्तो अवस्थामा सच्चा सत्कर्मी राज्यले अपेक्षा गरेको छ। त्यस्ता सत्कर्मी, जो पैसा उठाएर बाँड्ने, आधा आफूले राख्ने र फेसबुकमा फोटो छापेर प्रशंसा बटुल्ने नहुन्। त्यस्ता सत्कर्मी, जो स्वदेशीविदेशी दाताको सहयोगमा कोरोनालाई मलिलो प्रोजेक्ट बनाउने नहुन्। देशले त त्यस्ता सत्कर्मी खोजेको छ, जो आफ्नै खर्च र श्रमले सेवा गर्न अग्रसर होऊन्। ठूलो होस् वा सानो मनको सहयोग गर्न तत्पर होऊन्। यो महामारीमा सानै सहयोग किन नहोस्, अँध्यारोमा दियो बलेझैं हुनेछ। र, ससानो सहयोग जुटाएर ठूलो गर्जो टर्नेछ। देशले खोजेको सत्कार्य त्यही हो। कोरोनाको संक्रमण भयावह बिस्तारका माध्यम हामी स्वयं हौं। त्यसैले यसलाई रोक्ने जिम्मेवारी पनि हाम्रै हो। यसको रोकथामको जचेतना जगाउन हुन सक्छ वा अप्ठ्यारोमा परेकालाई राहत मिलाउन अनि उपचार नपाएर छट्पटिएकालाई उपचार दिलाउन सक्नु अहिलेको आवश्यकता हो। यसमा केही सहृदयी स्वःस्फूर्त अघि सर्न थालेको पाइएको छ। तिनीहरूको प्रशंसा मात्र होइन, तिनीहरूबाट समुदाले प्रेरणा लिन सक्नुपर्छ। राज्यको सम्पूर्ण पहुँच नभएको अवस्थामा रोगको रोकथाम र नियन्त्रणमा नागरिकस्तरबाट होस्टेमा हैंसे गर्न जरुरी छ। विश्वव्यापी महाविपत्तिका बेलामा एकले अर्कोलाई तन, मन र धनले सहयोग गर्र्न अग्रसर हुनुपर्छ। यस्तो अवस्थामा जसले जे सहयोग गर्न सक्छ, बिनाकञ्जुस्याइँ गर्नुपर्छ। कोरोना संक्रमणबाट निको भएकाले अनुभव बाँडेर संक्रमितलाई सघाउन सक्छन्। विज्ञहरूले सम्भावित खतराबारे जानकारी गराएर थप क्षतिबाट जोगाउन सक्छन्। स्वास्थ्य, सुरक्षा र सञ्चारजस्ता सेवाको क्षेत्रमा लाग्नेहरूले संक्रमितको मनोबल उच्च बनाउने गरी काम गर्नुपर्छ। मिडियाले निराशावादी र समाजमा कोरोना आतंक फैलाउने भन्दा पनि कोरोनासँग कसरी जुध्न सकिन्छ ? कसरी बाँच्न सकिन्छ ? भन्ने सामग्रीलाई प्राथमिकतामा राख्नुपर्छ। हामी नागरिक बर्दीबिनाका सिपाही हौं। यो महाविपत्तिसँग लड्ने सिपाही अब हामी स्वयं हौं। हरेकले स्वास्थ्य सुरक्षाका मापदण्ड पालना गर्नैपर्छ। र, निस्वार्थ रूपमा देशको सेवा गर्न हामी अग्रसर हुनैपर्छ। संकटको बेला आफू, परिवार, समाज, देश र विश्वलाई महामारीबाट जोगाइदिने अब अरू कोही छैन। हामी नै हौं। त्यो अनुभूत गरेर पवित्र मनले सत्कर्ममा उत्रनेलाई सलाम छ, जसले खनेको गोरेटोमा धेरै नेपालीले हिँड्न सकून्। अक्सिजन नपाए ३ युवा छन् ! मंगलको मंगल कार्य यो मन त मेरो नेपाली हो ! व्यापारको फाइदा संक्रमितको सेवामा आपत परे हेमराज छन् राहत बाँड्दै घरघर बिरामी खोज्दै घरघर डाक्टर उज्ज्वलको अर्को उज्ज्वल कर्म"
बूढानिलकण्ठमा देउवासँग ठाकुर र महतोको डेढघन्टा वार्ता : जसपा तटस्थ बस्ने संकेत,काठमाडौं : संसद्को अंकगणितमा निर्णायक खेलाडीका रुपमा रहेको जनता समाजवादी पार्टीका अध्यक्ष महन्थ ठाकुर र वरिष्ठ नेता राजेन्द्र महतोले आइतबार बिहान कांग्रेसका सभापति शेरबहादुर देउवासँग भेटवार्ता गरेका छन्। बूढानिलकण्ठमा देउवासँग करिब डेढ घण्टा छलफल गरेर दुवैजना प्रधानमन्त्री केपी ओली भेट्न बालुवाटार लागेका छन्। बूढानिलकण्ठमा ठाकुर र महतोले आफूहरू कतै नलागेर तटस्थ बस्ने जानकारी दिएको स्रोतले बतायो। प्रधानमन्त्री ओलीले सोमबार विश्वासको मत लिँदैछन् । जसपाभित्र सरकारलाई सघाउने कि विपक्षी गठबन्धनमा लाग्ने भन्नेमा विवाद छ। उपेन्द्र यादव र डा बाबुराम भट्टराईसहितको समूह ओलीलाई हटाएर नयाँ सरकार बनाउने पक्षमा छ भने ठाकुर र महतो ओलीसँग निटक देखिएका छन्। तर अहिलेसम्म कुनै संस्थागत निर्णय भएको छैन। एमालेभित्रै नेपाल पक्षले वैकल्पिक सरकार निर्माणको अभियानलाई सघाउन राजीनामा दिने तयारी गरेपछि ओलीलाई सघाउन तयार भएका महन्थ र महतोसहित समूह पनि अहिले ब्याक भएको छ। संसदमा जसपाको ३४ सिट छ। करिब आधा आधा सांसदहरू दुई समूहमा विभाजित छन्।
महासंघको हेलो डाक्टर अभियान,"काठमाडौं : नेपाल उद्योग वाणिज्य महासंघले कोभिड१९ को नयाँ भेरियन्टको संक्रमणको महामारीबाट आक्रान्त आम सर्वसाधारणको स्वस्थ्य सुरक्षालाई उच्चतम प्राथमिकतामा राखी एफएनसीसीआई अपरेसन कोभिड रिलिफ नेपाल अभियानको थालनी गरेको छ। विपत्तिमा मुलुक पर्दा मुलुकवासीहरूको सहयोगार्थ महासंघले संस्थागत सामाजिक उत्तरदायित्वअन्र्तगत एफएनसीसीआई अपरेसन कोभिड रिलिफ नेपाल अघि सारेको हो। अभियानअन्तर्गत पहिलो कार्यक्रमको रूपमा हेल्लो डाक्टरको शुभारम्भ भएको छ। एफएनसीसीआई अपरेसन कोभिड रिलिफ अभियानअन्तर्गत थप अन्य कार्यक्रमहरूसमेत ल्याउने तयारीमा महासंघ छ। हेल्लो डाक्टर कार्यक्रममा भाइवरको सहकार्य छ । डाक्टर अन कलका चिकित्सकहरूले स्वास्थ्य परामर्शदाताका रूपमा सेवा प्रवाह गर्ने छन्। हेल्लो डाक्टरमार्फत स्वास्थ्य परामर्श दिने कार्य आइतबारबाट सुरु हुनेछ। कोभिड संक्रमित भई घर वा आइसोलेसनमा बसेका र चिकित्सकको सल्लाह परामर्श लिन कठिनाइ भएकाहरूले हेल्लो डाक्टरमार्फत भरपुर सहयोग लिन सक्नेछन्। हेल्लो डाक्टर, भाइवरमार्फत कोभिड संक्रमित बिरामी र डाक्टरबीच प्रत्यक्ष सम्पर्क गराई परामर्श दिइन्छ। सुरुमा बिहान ९ बजेदेखि १२ बजेसम्म र दिउँसो ३ बजेदेखि ६ बजेसम्मका पाँच जना डाक्टरले परामर्श दिनेछन्। नाम दर्ता गर्न बिरामीले २११११२११११ भाइवर नम्बरमा म्यासेज गर्नुपर्नेछ। म्यासेजका आधारमा डाक्टरसँगको परामर्शको समय बिरामीलाई पठाइनेछ। तत्पश्चात डाक्टरहरूले भिडियो कलमार्फत बिरामीसँग संवाद गरी स्वास्थ्य परामर्श दिनेछन्। म्यासेजमा बिरामीले आफ्नो नाम, उमेर र ठेगाना खुलाउनु पर्नेछ। यो सेवा निःशुल्क हुने छ। देशैभरका सबै संक्रमितहरूले यो सेवा लिन सक्नेछन्। रोग संक्रमितहरूलाई प्रविधिको प्रयोग मार्फत डाक्टरहरूसँग प्रत्यक्ष भेट गराई उनीहरूलाई स्वास्थ्य परामर्श दिने र आपत्कालीन अवस्थामा बाहेक अस्पतालसम्म जान नपर्ने वातावरण बनाइदिने उद्देश्य अनुरूप यो कार्यक्रमको थालनी गरिएको महासंघले जनाएको छ। यसबाट कोभिड संक्रमण नियन्त्रणमा समेत सहयोग पुग्ने विश्वास महासंघको छ। हेल्लो डाक्टरमार्फत सिधै डाक्टरसँग परामर्श गर्न पाइने हुदा कोभिड संक्रमित बिरामीमा देखिने चिन्तालाई कमी गर्न र बिरामीको आत्मबल बढाउन सहयोग पुग्ने दाबी महासंघका अध्यक्ष शेखर गोल्छाको छ। यो स्वास्थ्य अभियानबाट बढीभन्दा बढी लाभ उठाउन अध्यक्ष गोल्छाले सबैमा अनुरोध गरे। आम सर्वसाधारणको दैनिक जीवनलाई सहज बनाउने कार्यमा महासंघले अग्रभागमा रहेर सक्दो सहयोग गर्ने प्रतिबद्धतासमेत अध्यक्ष गोल्छाले गरे।"
जनता कहिलेसम्म निरीह ?,"जनताको हक, हित र अधिकारका लागि लड्न प्रतिनिधि पात्र बनेर गएका नेताबाट जनता शोषित र पीडित हुनु नपरोस् नेपाली राजनीतिमा सरकारले नै संविधानको हत्या गर्न खोजेपछि नेपाली जनता मारमा परेका छन्। शताब्दी पहिलेदेखि राज्यको अन्याय र अत्याचार झेल्दै आएका नेपाली जनता अहिले पनि मारमा पर्ने क्रम जारी छ। पहिले एउटा वर्गले शासन गर्थ्यो भने त्यो परिवर्तन भयो। अहिले अर्कै वर्गले शासन गरिरहेको छ तर शासन गर्ने वर्ग फेरिए पनि जनताको स्थिति उस्तै छ। राजनीतिक रूपमा देशको राज्य प्रणाली फेरिएको पछिल्लो ७० वर्षमा नेपाली जनता लगातार राजनीतिक द्वन्द्वमा नै अगाडि बढ्नु पर्यो। पहिले उनीहरू उच्च घरानिया खानदानीहरूको शोषणमा त परेकै थिए, पछिल्लो समय जनतालाई मीठा सपना बाँड्दै भोट माग्ने तर जनताको पक्षमा काम नगर्ने प्रवृतिको मारमा परिरहेका छन्। विगतलाई केलाउने हो भने मुलुकमा जति पनि राजनीतिक व्यवस्थाहरू फेरिए, ती सबै उच्च घरानिया र नेताहरूका लागि मात्रै भए। त्यसबाट उनीहरू नै पदमा पुगे। उनीहरूले नै आफ्ना स्वार्थ पूरा गरे तर कुनै पनि व्यवस्थाबाट जनताले कुनै लाभ पाएनन्। पाए त केवल झुटा आश्वासन र पूरा नहुने सपना। सत्ताा पक्ष संविधानको कार्यान्वयनभन्दा पनि संविधानका कमजोरीहरू खोजेर त्यसैको आडमा सत्ताामा टिकिरहन चाहन्छ भने अर्को समूह सरकारलाई विस्थापित गराउन जोडबलमै छन्। यसका लागि उनीहरूले जनताबाट निर्वाचित जनप्रतिनिधिलाई नै राजीनामा गराउनसमेत तयार देखिन्छन्। दुवै पक्षको सत्ता मोह र लुछाचुँडीले नेपालीहरूको संविधान बिस्तारै असफल हुन थालेको देखिन्छ। विगतदेखि जनतामा जुन प्रकारका शोषणहरू हुँदै आए, ती अहिले पनि कायम नै छन्। चाहे ती वैधानिक र विधिसम्मत शोषणहरू होउन् वा अवैधानिक र बाध्यात्मक शोषण। २०६३ पछिको परिवर्तन र २०७२ मा जारी संविधानपछि नेपाली जनता मुलुकमा आमूल परिवर्तन आउला भन्ने आसमा बसेका थिए। एक दशकमै यो संविधान र व्यवस्थाले जनताको आकांक्षा पूरा नगर्ने निश्चित जस्तै भइसकेको छ। एक त ०७२ को संविधान देशभित्रैका कतिपय राजनीतिक शक्तिहरूले मानिरहेका छैनन्। त्यसमा पनि छिमेकी मुलुकहरूले पनि यो संविधानलाई मान्यता दिएको अवस्था रहेन। यस्तो अवस्थामा संविधानको सबल कार्यान्वयन गरेर देखाउँछु भनेर निर्वाचित भएर आएको सरकारले संविधानलाई सर्वस्वीकार्य बनाउनेतर्फ पहल गर्नुपर्ने थियो। सरकारकै कदम संविधानविरोधी भए भनेर लगातार आलोचना भइरहेको छ। सरकारका कदम संविधानविरोधी भए, सरकारले संविधान मिच्यो भनेर आफ्नै दल र प्रतिपक्षले आरोप लगाइरहँदा पनि सरकार भने एकपछि अर्को आँट र हिम्मत अनि गौरवका साथ संविधान मिच्ने काम र जनतामाथि अनावश्यक भार र तनाव थोपर्ने काम गरिरहेको छ। सर्वोच्च अदालतले नै सरकारको कदम असंवैधानिक थियो भन्दासमेत त्यस विषयमा अझै आफ्नै प्रतिरक्षा गर्ने र संविधानमै व्यवस्था नभएको अवस्थातर्फ मुलुकलाई लैजाने सरकारको प्रयासले यो संविधानको कार्यान्वयन होइन बरु संविधान पूर्णतः असफल हुने दिशातर्फ अगाडि बढिरहेको छ। संविधान कार्यान्वयन गर्ने जिम्मेवारी लिएको सरकार नै संविधान उल्लंघनतर्फ लाग्दा संविधानप्रति असन्तुष्ट छिमेकी देशले चलखेल गरेर संविधान विफल पार्ने अवसर पाउँछन्। उनीहरूले त्यसैको मौका पनि खोजिरहेका छन्। हुन त सरकारका कदमप्रति असन्तुष्टि राख्ने आफ्नै दलका केही नेता भनौं वा प्रतिपक्षी दल उनीहरूको कदम पनि सही नीति र सिद्धान्तमा हिँडेको त देखिँदैन तर पनि सत्ता पक्षको बल मिच्याइँ अलि बढी हुन थालेको जनगुनासो सुन्ने गरिएको छ। चाहे हालै लुम्बिनी प्रदेशमा देखिएको राजनीतिक घटनाक्रम होस् वा गण्डकी प्रदेशमा भएका घटनाक्रम। कर्णालीदेखि अन्य प्रदेशमा राजनीतिक नीति मन्थन भइरहेका छन् । यसले यो संविधानको सवल कार्यान्वयन र संघीयताको कार्यान्वयनमा प्रश्न उठाएको छ। सत्ता पक्ष संविधानको कार्यान्वयनभन्दा पनि संविधानका कमजोरीहरू खोजेर त्यसैको आडमा सत्तामा टिकिरहन चाहन्छ भने अर्को समूह सरकारलाई विस्थापित गराउन जोडबलमै छन्। यसका लागि उनीहरूले जनताबाट निर्वाचित जनप्रतिनिधिलाई नै राजीनामा गराउनसमेत तयार देखिन्छन्। दुवै पक्षको सत्ता मोह र लुछाचुँडीले नेपालीहरूको संविधान बिस्तारै असफल हुन थालेको देखिन्छ। पछिल्लो समय राजनीतिको लुकामारी चल्दै गर्दा जनसमुदायबाट प्रदेश खारेज गरौं, संघीयता नै घाँडो भइसक्यो भन्ने आवाजहरू उठ्न थालेका छन्। हुन पनि हो, अहिलेको व्यवस्थामा जनता विभिन्न तवरबाट मारमा परेका छन्। एक त स्थानीय सरकारले जनतामाथि हरेक किसिमका काम कारबाहीमा शुल्क थोपरेको छ। त्यो नै जनताका लागि सबैभन्दा ठूलो बिडम्बना भएको छ। कुनै पनि नागरिकले वडा कार्यालयमा गएर मेरो यही टोलमा बसोबास छ प्रमाणित गरिदिनुहोस् भन्दा एक हजारदेखि पाँच हजारसम्म शुल्क तिर्नुपर्छ। विगतका वर्ष र संघीयता पछिका वर्षहरूलाई तुलना गर्दा जनताले विकासको प्रतिफल खासै चाख्न पाएका छैनन्। यसले के प्रमाणित गर्छ देशको विकास गर्ने भन्दै ल्याइएको संघीयता अहिले नेपाली जनताका लागि घाँडो भइरहेको छ। हामीले स्थानीय सरकारबाट सिफारिस लिने क्रममा जे भोग्यौं र जे देख्यौं त्यो जनतामाथिको शोषण नै हो। सर्वसाधारण जनताबाट यस्तै किसिमले हरेक विषयमा शुल्क लिने र लगाउने हो भने तल्लो तहका जनता चाँडै नै सुकुम्बासीमा परिणत हुन्छन्। पूर्वअर्थसचिव र पूर्वन्यायाधीशले सुनाएको अनुभव हो यो। यसले के प्रश्न उठाउँछ भने कतै हाम्रो प्रणाली र व्यवस्थाप्रति पुनर्विचार त गर्नुपर्ने होइन ? हुन पनि यो व्यवस्थाले राज्यका लागि के नै फाइदा पुर्यायो ? संघीयताको उद्देश्य तल्लो तहका जनतालाई सुकुम्वासीमा परिणत गर्ने त पक्कै थिएन होला। देशको समानुपातिक विकास होस्। विकासको स्वाद देशका हरेक नागरिकले बराबर चाख्न पाउन् भनेर ल्याइएको व्यवस्था हो। तर, निर्वाचित जनप्रतिनिधिहरूले जनचाहनाअनुरूप काम गर्न नसक्दा संघीयता नै नफाब्ने स्थितिमा पुगेको छ। त्यसकारण राजनीतिक परिवर्तनबाट जनताले के पाए त ? केका लागि गरिएको थियो तर के पाए ? त्यसको विश्लेषण गर्नुपर्ने समय आएको छ। यदि राज्य व्यवस्था परिवर्तनले देशको अवस्था परिवर्तन गर्न सक्दैन भने त्यो परिवर्तनको कुनै काम हुँदैन ? परिवर्तन परिवर्तनमा मात्र सीमित नभएर नतिजा उन्मुख हुनु जरुरी छ। तर, माथिल्लो तहमा रहेका राजनीतिज्ञको अहिले पनि उस्तै रवैया छ। कुर्सीका लागि आपसमा लडाइँ झगडा, विदेशीका लागि प्रोक्सी वार लड्ने नेताहरू र आपसमा एकअर्कामा झिनामसिना कुुराको इगो आदि जस्ता स्वार्थको राजनीतिले मुलुकलाई बर्बाद बनाइरहेको छैन र ? राज्य प्रणालीलाई नै असफल बनाइरहेको छैन र ? यही अवस्थामा मुलुकका संवैधानिक निकायमा पदाधिकारीहरू ब्रम्हलुटमा लागेका छन्। भनिन्छ, जसको हात उसकै जगन्नाथ त्यस्तैझैं जो शक्तिमा छ पहुँचमा छ उसले देशलाई लुटिरहेको छ। सोझा साझा जनतालाई लुटिरहेको छ। घुस तन्त्र मौलाइरहेको छ। के यो जनहितका लागि भइरहेको छ ? त्यसैले वर्तमान सरकारका प्रधानमन्त्री केपी शर्मा ओलीले जे गर्न लाग्दै हुनुहुन्छ र गर्दै हुनुहुन्छ त्यसले समस्याको समाधान दिनेभन्दा समस्या झन् बल्झाउने र फस्टाउने देखिन्छ। राजनीतिमा यस्ता कुरा नहुन् र नहोदोरिउन्। जनताको हक, हित र अधिकारका लागि लड्न प्रतिनिधि पात्र बनेर गएका नेताबाट जनता शोषित र पीडित हुनु नपरोस्। स्थानीय सरकारबाट जनता शोषित भएको कुराको संघीय सरकारबाट जाँच आयोग बनाउने र उपयुक्त उपाय अबलम्बन गर्ने कुरा जनआकांक्षा अनुसार चाँडो होस्। स्वार्थभन्दा पनि जनचाहना अनुरूपको काम होस्। अनि मात्र मुलुक सकारात्मक बाटोतर्फ अगाडि बढ्न सक्छ। होइन भने राजनीतिक परिवर्तन गरेको कुनै फाइदा हुने छैन। दहाल अधीवक्ता हुन ।"
आपूर्ति व्यवस्था सहज,"काठमाडौं : कोरोना भाइरस (कोभिड१९) बाट बच्न गरिएको निषेधाज्ञामा आपूर्ति व्यवस्था सहज बनाइएको छ। उद्योग, वाणिज्य तथा आपूर्ति मन्त्रालयले निषेधाज्ञामा दैनिक अत्यावश्यक उपभोग्य खाद्य वस्तुहरूको आपूर्ति प्रणाली सहज बनाएको जनाएको छ। दैनिक अत्यावश्यक उपभोग्य खाद्य वस्तुहरूको आयात, ढुवानी, सञ्चय र वितरण प्रणाली सहज भइरहेको मन्त्रालयले जनाएको छ। कम्पनी, उद्योग तथा संस्थाहरूले आयात, ढुवानी, सञ्चय र वितरण गर्ने निकायले प्रमुख जिल्ला अधिकारीलाई विद्युतीयमार्फत जानकारी गराई खाद्यान्नलगायत अत्यावश्यक वस्तु आपूर्ति सहज बनाइरहेका छन्। सवारी साधनमा सबैले देख्ने गरी अगाडि भागमा ब्यानर राखेर अत्यावश्यक वस्तु खरिद बिक्री भइरहेको छ। सरकारले निषेधाज्ञामा खाद्य पदार्थ आपूर्ति सहज बनाउनुका साथै दुर्गम क्षेत्रमा पनि मौज्दात पर्याप्त भएकोे छ। निषेधाज्ञाअघिजस्तै दैनिक ५ अर्ब बराबरको सामान आयात भइरहेको छ। मन्त्रालयका अनुसार दुर्गम जिल्लामा १२ हजार ९ सय ४४ मेट्रिकटन धान मौज्दात छ। गहुँ ५ हजार ४४ मेट्रिकटन, चिनी ५० हजार ९ सय २३ मेट्रिक टन, १ लाख ५० हजार ९ सय ५० मेट्रिकटन आयोनुन मौज्दात रहेको मन्त्रालयले उल्लेख गरेको छ। मन्त्रालयले पाँच हजार मेट्रिकटन चामल खरिद प्रक्रिया अघि बढाएको छ। मन्त्रालयले दैनिक दर्जनौं अतिआवश्यक सामग्री बोकेका मालवाहक सवारीसाधनहरू उपत्यका प्रवेश गरिरहेका छन्। पेट्रोलयिम पदार्थ एवं खाना पकाउने एलपी ग्यासको आपूर्ति व्यवस्था पनि सहज गरिएको तथा आयातमा कुनै अवरोध नभएको मन्त्रालयले जनाएको छ। नेपाल आयाल निगमको मोतीहारीअमलेखगन्ज पेट्रोलियम पाइप लाइनबाट डिजेल नियमित रूपमा आयात भइरहेको छ। हाल नेपाल आयल निगमसँग ४८ हजार २ सय ४५ ट्रक लिटर पेट्रोलियम पदार्थ (पेट्रोल, डिजेल, मट्टीतेल, हवाई इन्धन) मौज्दात छ। निगमबाट यस महिना खाना पकाउने एलपी ग्यासको कोटा ४६ हजार ३ सय ३२ मेट्रिकटन वितरण गरेको हुँदा ग्यासको आयात एवं आपूर्ति व्यवस्था नियमितरूपमा भइरहेकाले यसमा कुनै समस्या नहुने मन्त्रालयले दाबी गरेको छ। आपूर्ति व्यवस्था सहज बनाउन गृह मन्त्रालय, कृषि तथा पशुपन्छी विकास मन्त्रालय र उद्योग वाणिज्य तथा आपूर्ति मन्त्रालय सम्मिलित र्यापिड रेस्पोन्स कमिटी गठन गरिएको छ। मन्त्रालयको उद्योग, आपूर्ति र व्यापार सहसचिव रहने गरी बनाइएको उक्त कमिटीले दैनिक आपूर्ति व्यवस्था सहज बनाउने काम गर्छ। निषेधाज्ञाको समयमा अत्यावश्यक खाद्य सामग्री, स्वास्थ्य उपकरण, औषधिलगायतका वस्तु तथा सेवाको उत्पादन, ढुवानी आपूर्ति र वितरण प्रणालीलाई सुचारु र सहज बनाइएको उद्योग मन्त्रालयले दाबी गरेको छ।"
"महामारीमा टीकापुर अस्पताल : आइसीयू प्रयोगविहीन,अक्सिजन अभाव, बिरामीको बिचल्ली","टीकापुर : टीकापुर अस्पतालमा उपचाररत ६ जना कोरोना संक्रमितको ज्यान गएको छ । पछिल्लो २४ घण्टामा उपचारत पाँचजनाको ज्यान गएको हो । टीकापुर अस्पतालले जारी गरेको विज्ञप्ति अनुसार मृत्यु हुनेमा टीकापुर नगरपालिकाकाका चार र जानकी गाउँपालिकाका दुई जना पुरुष रहेका छन् । टीकापुर अस्पतालका अनुसार टीकापुर नगरपालिका १ का ६० वर्षीय, ५० वर्षीय, ६२ वर्षीय र ४५ वर्षीय पुरुष छन् भने जानकी गाउँपालिका २ का ५४ र १ का ५१ वर्षीय पुरुषको ज्यान गएको हो । टीकापुर नगरपालिका वडा नं १ का ६२ वर्षीय पुरुषको आइतबार बिहान १० बजे र ४६ वर्षीय पुरुषको १२ बजे निधन भएको छ । १ का ६० वर्षीय पुरुषको आइतबार बिहान ७ बजे अस्पतालको इमरजेन्सी कक्षमा ज्यान गएको हो । उनी वैशाख २२ गते अस्पताल भर्ना भएका थिए । ती पुरुषमा कडा निमोनिया देखिएको थियो । १ कै ५० वर्षीय पुरुषको समेत इमरजेन्सी कक्षमै ज्यान गएको हो । उनको शनिबार बेलुकी ७:५० बजे ज्यान गएको थियो । श्वासप्रश्वासमा कठिनाइ र खोकीको समस्याले शनिबार नै भर्ना भएका ती पुरुषको एन्टीजेन विधिबाट कोरोना संक्रमण पोजिटिभ देखिएको थियो । त्यस्तै, जानकी गाउँपालिका २ का ५४ वर्षीय पुरुषको आज बिहान २ :१० बजे ज्यान गएको हो । उनी शनिबार इमरजेन्सी कक्षमै भर्ना भएका थिए । ती पुरुषमा समेत कोभिडका लक्षणहरु देखिएको स्वास्थ्यकर्मीले बताएका छन् । उता, जानकी गाउँपालिका १ का ५१ वर्षीय पुरुषमा समेत कोरोनाका लक्षणहरु देखिएका थिए । उनी २३ गते भर्ना भएका हुन् । उनको अस्पतालमा रहेको उच्च उपचार कक्षमा शनिबार बेलुकी ४ :४५ बजे निधन भएको हो । दोस्रो चरणको कोरोना लहर फैलिएपछि अस्पतालमा १४ जनाले ज्यान गुमाएका छन् । टीकापुर अस्पतालका कोरोना फोकल पर्सन डाक्टर रमेश प्रसाद उपाध्यायले अस्पतालमा रहेको अक्सिजन सकिने अवस्था हुँदा थप हताहत हुने अवस्था आएको बताए । डाक्टर उपाध्यायका अनुसार अस्पतालको उच्च उपचार कक्षमा १२ जना भर्ना गरिएका छन् भने अस्पतालको इमरजेन्सी, ओपीडी बिरामीले भरिएका छन् । ५० जनालाई नियमित अक्सिजन दिइरहेका छौं, अक्सिजनको ब्याकप अहिलेसम्म छैन, 'उनले भने अक्सिजन सकियो, व्यवस्थापन गर्न सकिएन भने अन्य बिरामीको ज्यान जान सक्छ । निकै हताहती भएको अवस्था छ ।' अक्सिजन पर्याप्त नहुँदा समेत उपचारमा समस्या भइरहेको उनले बताए । जनशक्तिको अभावमा आइसीयु प्रयोगविहीन कोरोना संक्रमितलाई उपचार गर्ने भन्दै टीकापुर अस्पतालमा स्थापना भएको आइसीयु प्रयोगविहीन जस्तै बनेको छ । एनेस्थेसिया र फिजिसियनको अभावमा ७ वटा भेन्टिलेटरसहितको आइसीयु प्रयोगविहीन जस्तै बनेको हो । अस्पतालले लामो समयदेखि एनेस्थेसिया र फिजिसियनको माग गर्दै आएको भए पनि व्यवस्था हुन नसक्दा आइसीयुमा भर्ना गरेर उपचार गर्नुपर्ने कोरोना संक्रमित उपचार नपाएर ज्यान गुमाइ रहेका छन् । अस्पतालले हाल २० शैयाको एचडियु (उच्च उपचार कक्ष) स्थापना गरेर कोरोना संक्रमितको उपचार गर्दै आएको छ । अस्पतालका कोरोना फोकलपर्सन डा रमेश प्रसाद उपाध्यायका अनुसार हालसम्म अस्पतालमा कोरोनाको दोस्रो लहरबाट संक्रमितमध्ये १३ जनाले ज्यान गुमाइसकेका छन । ती मध्ये आज मात्रै ५ जनाले ज्यान गुमाएका हुन । आइसीयु सञ्चालनमा आउन नसक्दा कोरोना संक्रमितलाई थप उपचारका लागि धनगढी र नेपालगञ्ज पठाउनु पर्ने वाध्यता छ । ती ठाउँमा रहेका अस्पतालमा समेत कोरोना संक्रमितले सहज रुपमा उपचार पाउन नसक्दा ज्यान गुमाउनु पर्ने अवस्था आएको हो । स्थानीयले जनशक्तिको व्यवस्थापन गरेर भएपनि तत्काल आइसीयू सञ्चालन हुनुपर्ने माग गर्दै आएका छन् । अस्पताल विकास समितिका अध्यक्ष दीपक रावलले जनशक्तिको व्यवस्थापन निकै चुनौतीपूर्ण भइरहेको बताए । गत वर्षदेखि नै एनेस्थेसिया माग्दै आएका छौं, आफू पनि खोजिरहेका छौं तर पाउन सकेका छैनौं उनले भने,संघीय मन्त्रालय, प्रदेश सरकारमा कुरा गर्दा पनि अहिलेसम्म पाएका छैनौं । अध्यक्ष रावलले अस्पतालमा भएका पूर्वाधारको प्रयोग गर्ने जनशक्ति नहुँदा अकालमा ज्यान गुमाउनु परिरहेको गुनासो गरे । कैलालीको पूर्वी भेगका टीकापुर, लम्कीचुहा र भजनी नगरपालिकाका साथै जानकी, जोशीपुर, बर्दगोरिया, मोहन्याल गाउँपालिका र छिमेकी बर्दिया जिल्लाको पश्चिमी भेगका पालिकाका बासिन्दाले उपचार सेवा लिंदै आएको यो अस्पतालले विगत लामो समयदेखि नै जनशक्ति अभाव भोग्दै आएको छ । १० जना विशेषज्ञ चिकित्सकको दरबन्दी रहेको अस्पतालमा हाल ५ जना मात्रै कार्यरत छन । ती मध्ये ३ जना करारमा कार्यरत छन । अध्यक्ष रावलले सुदूरपश्चिम प्रदेश सरकारसँग तत्काल २ जना मेडिकल अधिकृत र १५ जना स्टाफ नर्सको माग गरेको जानकारी दिए । उनका अनुसार प्रदेश सरकारले हाल ७ जना मेडिकल अधिकृत खटाएको छ ।"
राहत बाँड्दै घरघर,"हेटौंडा : मानवीय सेवामा जुट्ने सहयोगीमध्ये एक हुन्, हेटौंडा६ का केदारप्रसाद चौलागाईं। जिल्लामा कोभिड१९ विरुद्धको अभियानमा जनचेतना जगाउनेदेखि राहत र उद्धारमा चौलागाईं सक्रिय छन्। मास्क, स्यानिटाइजर बोकेर गाउँगाउँमा पुग्न होस् या सडकमा अलपत्र परेका नागरिकको उद्धार गर्न उनी पुगेकै हुन्छन्। त्यसैगरी आइसोलेसनमा आवश्यक खाद्यान्न, पानी लिएर पुग्ने गरेका छन्। उनले कुनै दाताबाट सहयोग रकम उठाएका छैनन्। आफूसँग जोडिएका साथीहरूबाट स्वतस्फूर्त सहयोग जुटाएर सहयोग गर्दै आएको चौलागाईंले बताए। कोडिभ१९ संक्रमणको जोखिम कम गर्न अघिल्लो चैतमा सरकारले लकडाउन गर्ने निर्णय लियो। यातायात अवरुद्ध भएपछि कैयौं यात्रु अलपत्र परे। त्यति बेला उनले सडकमा अलपत्र परेका यात्रुको सेवा गरे। कति जना वृद्धवृद्धा त थाकेर हिँड्न नसक्ने भेटिनुहुन्थ्यो, काँधमा बोकेर गाडी चढायौं, उनले भने, वृद्धवृद्धा र सुत्केरी महिलालाई सेवा गर्न पाउँदा ज्यादै आनन्द मिल्थ्यो। सहयोगी मनले समस्यामा परेकालाई घर पुर्याउन जिल्ला प्रशासन कार्यालयसँग स्वीकृति लिएर गाडी सञ्चालन गरेको थियो। जिल्ला समन्वय समितिले सञ्चालन गरेको होल्डिङ सेन्टरसँगको समन्वयमा त्यहाँ आइपुगेका व्यक्तिहरूको सेवा गरिन्थ्यो। उनीहरूलाई खाना खुवाउन सहयोगी मनको साथमा श्रीकृष्ण प्रणामी सेवा समाज पनि थियो। उक्त समाजले कुनै समय त एकै दिन ६ सयभन्दा बढीलाई सेवा दिएको अध्यक्ष चौलागाईंले बताए। सामाजिक सञ्जालमा राखिएका उनका नम्बरमा विपद्का बेला रातबिहान जुनसुकै समय पनि विभिन्न किसिमका सहयोगको अपेक्षा गर्दै फोन आउँथ्यो। मकवानपुर मात्र होइन, सहयोग माग्दै फोन आएका अन्य जिल्लामा पुगेर पनि राहत दिइन्थ्यो। सबै काम बन्द भएपछि दैनिक ज्यालादारीबाट जीविका चलाउनेहरू मारमा परेका थिए। विपन्न तथा मजदुरी गर्ने परिवारकालाई घरमै पुगेर राहत वितरण गरिएको थियो। सुत्केरी परिवारलाई तेल, पौष्टिक आहारसहितको राहत प्याकेज थियो। यसरी मानिसको सेवामा जुट्दै गर्दा सहयोगीहरू भने आफ्नै समाजबाट अपहेलित हुनुपथ्र्यो।"
"काबुल आक्रमणः विद्यालयनजिकै घातक विस्फोट, कम्तीमा ३० जनाको मृत्यु","काबुल :अफगानिस्तानको राजधानी काबुलमा एउटा माध्यमिक विद्यालयनजिकै विस्फोटनहरू हुँदा कम्तीमा ३० जनाको मृत्यु भएको बीबीसीले जनाएको छ। उक्त घटनामा दर्जनौँ अरू घाइते भएका छन्। विद्यालयबाट बालबालिकाहरू निस्किरहेको बेलामा शनिवार ती विस्फोटनहरू भएका थिए। सामाजिक सञ्जालमा प्रेषित तस्बिरहरूमा बाटोमा विद्यार्थीका झोलाहरू छरपस्ट देखिन्छन्।हताहत हुनेमध्ये अधिकांश छात्रा भएको शिक्षा मन्त्रालयले जनाएको छ। दश्तएबर्चीमा भएको उक्त घटना आफूले गराएको दाबी कसैले पनि गरेको छैन। त्यो क्षेत्रमा प्रायः सुन्नी लडाकुहरूले आक्रमण गरिरहन्छन्।तालिबानले आफ्नो संलग्नता अस्वीकार गरेको छ। अफगान अधिकारीहरूका अनुसार विस्फोटनका लागि एउटा कार बम र मोर्टारहरू प्रयुक्त भएका थिए।पश्चिमी काबुलको उक्त क्षेत्रमा अल्पसङ्ख्यक हजारा समुदायको बसोबास छ। हजाराहरू मङ्गोल र मध्यएशियाली मूलका हुन् र प्रायः शिया मुसलमान छन्। गत वर्ष एउटा स्थानीय अस्पतालको प्रसूति विभागमा आक्रमण हुँदा बालबालिका, शिशु र महिलासहित कुल २४ जनाको मृत्यु भएको थियो।शनिवारको घातक आक्रमण कसले कुन उद्देश्यले गराएको थियो भन्ने स्पष्ट छैन।काबुलबाट प्राप्त विवरणका अनुसार ईद अलफित्र पर्व आउन लगेकाले सहरमा किनमेल गर्नेहरूको भिड थियो।विद्यार्थीहरू पनि विद्यालयबाट निस्किँदै थिए। शिक्षा मन्त्रालयकी प्रवक्ता नजिबा आरियानले समाचारसंस्था रोएटर्सलाई दिएको जानकारीअनुसारसरकारद्वारा सञ्चालित उक्त विद्यालय केटा र केटी दुवैले पढ्न पाउँछन्।उनले घाइतेमध्ये धेरै छात्रा भएको बताइन्।घटनाका केही साक्षीहरूले तीनवटा विस्फोटन भएको बताएका छन्। संयुक्त राज्य अमेरिकाले अफगानिस्तानबाट सेप्टेम्बर ११ भित्र आफ्नो सेना फिर्ता गर्न लागेको बेला यो घटना भएको हो।अमेरिकी सरकारले उक्त आक्रमणलाई ""बर्बर"" सङ्ज्ञा दिँदै त्यसको निन्दा गरेको छ।""हामी हिंसा तथा निर्दोष गैरसैनिक नागरिकलाई अर्थहीन रूपमा तारो बनाउने काम तत्काल रोक्न आह्वान गर्छौँ,"" अमेरिकाको विदेश मन्त्रायले एउटा विज्ञप्तिमा भनेको छ। अफगानिस्तानका लागि ईयूको मिशनले ट्विटरमा भनेको छः छात्राहरू पढ्ने विद्यालयका विद्यार्थीहरूलाई निसाना बनाइएकाले यो अफगानिस्तानको भविष्यमाथिको आक्रमण हो।"
पारिश्रमिकप्रति नायिकाको आपत्ति,"काठमाडौं : नेपाली फिल्म उद्योगका तीन हस्ती महिला चलचित्रकर्मीले एकै स्वरमा नायिका तथा महिला कलाकर्मीहरूले पाउँदै आएको पारिश्रमिकप्रति आपत्ति जनाएका छन्। अहिले मात्रै होइन उद्योगको सुरुआतदेखि नै नेपाली नायिकाहरूले नायकको तुलनामा नायिकाले साह्रै थोरै पारिश्रमिक पाउने गरेको बताए। नायकको बराबर मेहनत गर्दा पनि आफूहरूले सधैं थोरै पारिश्रमिक कारण के हो त? अन्य क्षेत्रमा जस्तै ग्ल्यामरको क्षेत्रमा पनि महिलामाथि हुने विभेद नै यसको कारण रहेको उनीहरूको निष्कर्ष छ। राजधानीमा जारी नेपाल अन्तर्राष्ट्रिय चलचित्र महोत्सव (निफ) को तेस्रो दिन आयोजित नेपाली चलचित्रमा महिला सहभागिता शीर्षकको छलफलमा नायिका करिश्मा मानन्धर, निर्देशक दीपाश्री निरौला र चलचित्र सम्पादक, निर्देशक तथा चलचित्र निर्देशक समाजकी अध्यक्ष रक्षासिंह राणाले यस्तो धारणा राखेका हुन्। महिला कलाकर्मीहरूले पुरुषसरह पारिश्रमिक पाएका छैनन्। म एक अगुवा हुँ, मैले यो विषयमा बोल्नैपर्छ। टपमा रहेका दुई, चारजनाबाहेक अन्य महिला फिल्मकर्मीले एकदमै कम पारिश्रमिक पाउने गरेका छन्, नायिका मानन्धरले भनिन्, पारिश्रमिकको कुरामा मेरो चित्त दुखाइ छ। महिलाले पुरुषसरह मेहनत गरेको छ भने उसको पनि पारिश्रमिक उत्तिकै हुनुपर्छ,। निर्देशक समाजकी अध्यक्ष राणाले आफूले व्यक्तिगत रूपमा विभेद सहन नपरे पनि पारिश्रमिकको विषयमा पितृसत्तात्मक समाजकै कुरा आउने बताइन्। पुरुषले १० लाख पाउँदा महिलाले दुई लाख माग्दा महाभारत मच्चिन्थ्यो। सम्पादकका रूपमा भने मैले पुरुष सम्पादकले पाउने जति नै पारिश्रमिक पाएँ। प्राविधिक क्षेत्रमा एउटी महिलाले आफ्नो क्षमता प्रमाणित गर्न भने पुरुषले भन्दा बढी मेहनत गर्नुपर्ने उनको बुझाइ छ। कार्यक्रममा निर्देशक दीपाश्रीको भनाइ थियो, पारिश्रमिकको सवालमा अहिले महिला कलाकार पनि बोलिरहेका छन्। महिला कालकारले यत्ति पारिश्रमिक लिए भनेर समाचार पनि आउँछ। पारिश्रमिक चित्त बुझेन भनेर महिला फिल्मकर्मीले फिल्म छोडेका पनि छन्। दीपाश्री पनि पारिश्रमिकको सवालमा पितृसत्तात्मक सोचले भूमिका निर्वाह गरेको निष्कर्ष निकाल्छिन्। अध्यक्ष राणाले भनिन्, बाहिरबाट ग्ल्यामर देखिए पनि यसभित्र कति मेहनत लाग्छ भन्ने हामीलाई नै थाहा छ। दसैं तिहार भन्न पाइँदैन, रातदिन भन्न पाइँदैन, बिरामी छु भन्न पाइँदैन। कामप्रति लगाव छ भने सजिलै चुनौती पार गर्न सकिन्छ जस्तो लाग्छ। हाम्रा फिल्म हिन्दी फिल्मबाट प्रभावित छन्। मैले नै कति त कपी पेस्ट रोल गरें। ती फिल्मले समाजलाई कस्तो दर्शन दियो, मलाई थाहा छैन, नायिका मानन्धरले भनिन्, माइतीघर नुमाफुङलगायतका केही फिल्मबाहेकका अन्य फिल्म महिलाकेन्द्रित भनिए पनि महिलालाई पुरुष पात्रद्वारा नै रक्षा गर्नुपर्ने फिल्म बने। राजेश हमालको समयमा म आफैंले ती भूमिका निभाएँ। तर पछि रेखा थापाले त्यो बदलिदिनुभयो। मलाई विशेषगरी महिला निर्देशक भएर महिलालाई नै नराम्रो देखायो भन्ने आरोप आइरहेका छ। बलिउडको तुलनामा हाम्रोमा महिला केन्द्रित फिल्म बनिरहेका छन्। तर महिलालाई प्रभावकारी भूमिका दिइएका फिल्म यथेष्ट छैनन्, निरौलाले भनिन्, महिलालाई ठिंग उभ्याएर फिल्म चलाउन गाह्रो छ। समाजमा महिलाको चित्र कस्तो छ त्यही कुरा फिल्ममा देखाउने हो।"
"गोकुलेश्वरमा थप एक कोरोना संक्रमितको मृत्यु, मृतकको संख्या ७ पुग्यो","दार्चुला : दार्चुलामा शनिबार राती थप एक जना कोरोना संक्रमितको मृत्यु भएको छ। जिल्लाको नौगाड गाउँपालिका वडा नम्बर ५ घर भएका ७२ वर्षीय पुरुषको अस्पताल पुर्याउनेबित्तिकै मृत्यु भएको गोकुलेश्वर अस्पतालका डाक्टर नियाज अन्सारीले बताए । 'शनिबार राति साढे ९ बजे नौगाडका एक ७२ वर्षीय पुरुषलाई आफन्तहरुले अस्पताल पुर्याएका थिए', उन्ले भने, 'उहाँको गोकुलेश्वर अस्पताल पुर्याएको ५ मिनेटमै मृत्यु भयो।' मृतक पुरुषमा एन्टिजेन परीक्षण गर्दा कोरोना रिपोर्ट पोजेटिभ आएको थियो। गाउँमा पसल सञ्चालन गर्दै आएका संक्रमित पुरुषको भारतबाट फर्किएकाहरुसँग भेटघाट हुने गरेको आफन्तहरुले बताएका छन् । कोरोनाको लक्षण पनि देखिएकोले शरीरमा अक्सिजनको मात्रा कम भएकोले मृत्यु भएको हुनसक्ने अनुमान गरिएको छ । शवको व्यवस्थापनका विषयमा प्रमुख जिल्ला अधिकारी र सुरक्षा निकायसँग छलफल भइरहेको डाक्टर अन्सारीले जानकारी दिए। यो सँगै जिल्लामा कोरोनाका कारण मृत्यु हुनेको संख्या ७ पुगेको छ। हालसम्म दार्चुलाका तीन जनाको जिल्लाभित्र तथा चार जना संक्रमितको उपचारको क्रममा जिल्ला बाहिर मृत्यु भएको जिल्ला स्वास्थ्य कार्यालय दार्चुलाले जनाएको छ।"
व्यापारको फाइदा संक्रमितको सेवामा,"रामेछाप : समस्यामा परेकाहरुलाई आफ्नो व्यवसायबाट भएको बचतबाट सहयोग गर्छन् नारायण कार्की। ठेला मजदुरदेखि होटल मजदुर हुँदै कार्कीले काठमाडौंमा ट्याक्सी पनि चलाए। त्यसबाट पनि जीविकोपार्जन सहज नभएपछि २०५६ सालमा वैदेशिक रोजगारीमा गएका थिए। कार्की विदेशबाट फर्किएपछि व्यवसायसँगै सामाजिक काममा सक्रिय हुन थालेका हुन्। कार्कीले सयौं भूकम्पपीडितलाई २० लाख रुपैयाँको खाद्यान्न वितरण गरेका थिए। खाँडादेवी६ का ४३ वर्षीय कार्कीले पहिलो चरणको कोरोना लहर फैलिँदा पनि आफ्नो मनलाई बाँध्न सकेनन्। अहिले दोस्रो चरणको कोरोना फैलिरहेका बेला समस्यामा परेका व्यक्तिहरुलाई सहयोग गरिरहेका छन्। कोरोना महामारीमा ५ लाख रुपैयाँभन्दा बढीको राहत तथा स्वास्थ्य सामग्री वितरण गरेका छन्। लिएर मात्र हैन दिएर खान सके भगवान्को आशीर्वाद मिल्नेमा म विश्वस्त छु, उनले भने, भगवान्ले मलाई संकटमा काम गर्न जन्म दिनु भएको हो जस्तो लाग्छ। उनी सानैदेखि समाजसेवा गर्न रुचि राख्थे। दुखी र असहायलाई सेवा गर्नु नै आफ्नो धर्म सम्झने कार्की महामारीमा आफूलाई अग्रमोर्चामा राखेर काम गरिरहेका छन्। आफ्नै व्यक्तिगत खर्चमा उनले परोपकारी कर्म गर्दै आइरहेका हुन्। उनले अघिल्लो वर्ष लकडाउनमा मास्क, स्यानिटाइजर, पीपीई सेटलगायत स्वस्थ्य सामग्री जोखिमयुक्त क्षेत्रमा वितरण गरे। त्यसैगरी जिल्ला प्रहरी कार्यालय रामेछाप, इलाका प्रहरी कार्यालय चोप्राङ, खाँडादेवी गाउँपालिकालाई कोरोनाविरुद्ध लड्ने सामग्री वितरण गरे। यस्तै एक जना मिर्गौलाको डायलाइसिस गराउनुपर्ने बिरामीलाई तीन महिनाका लागि सम्पूर्ण व्यवस्थापन गरिदिएका थिए।"
हल्काहल्का लजाएर ट्रेन्डिङमा,"काठमाडौं : राजेश हमाल, करिश्मा मानन्धर, पल शाह र पूजा शर्मा अभिनीत म्युजिक भिडियो हल्काहल्का लजाएर ट्रन्डिङमा परेको छ। बिहीबार रिलिज गरिएको भडियोले दिुई दिनमा तीन लाख भ्युज पाएको छ। हल्काहल्का लजाएरले सफलता पाएपछि रचनाकार चन्द्र प्रसाईंले अहिलेकै टिमले अर्को प्रोजेक्ट गर्न सकिने बताए। अञ्जु पन्त र निशान भट्टराईको स्वर रहेको गीत हल्काहल्का लजाएर मा सन्तोष श्रेष्ठले संगीत भरेका छन्। गीतको एरेन्ज गोपाल रसाइलीले गरेका हुन् भने म्युजिक भिडियोलाई देवेन्द्र पाण्डेले निर्देशन गरेका छन्। भिडियोमा उत्सव दाहालको छायाँकन र विकास दाहालको सम्पादन रहेको छ। यसअघि रचनाकार प्रसाईंको शब्द रहेको पुरानो घाउ बोलको गीत पनि युट्युब ट्रेन्डिङमा परेको थियो।"
उज्ज्वलको अर्को उज्ज्वल कर्म,"सिन्धुली : सिन्धुलीमा संकटको सारथिका रूपमा परिचय बनाएका व्यक्ति हुन्, उज्ज्वलविक्रम थापा। थापाले सिन्धुली अस्पतालमा वासिङ मेसिन नहुँदा चिकित्सक तथा कोभिडका बिरामीलाई लुगा सफा गर्न समस्यामा परेको खबर सुने। तुरुन्तै १ लाख १३ हजार रुपैयाँबराबरको दुईवटा वासिङ मेसिन काठमाडौंमा खरिद गरी पठाए। स्वास्थ्यकर्मीले हातले कपडा धुन थाल्ने हो भने संक्रमितको उपचार कति बेला गर्ने ? फेरि हेर्दा सामान्य लागे पनि अस्पतालका कपडा धुने कुरामा ध्यान नदिँदा कोरोना सर्न सक्छ, थापाले भने, अस्पताल र चिकित्सक सुरक्षित भएनन् हामीजस्ता सर्वसाधरणको उपचार कसरी हुने हो ? त्यसैले वासिङ मेसिन पठाएको हुँ। थापाले यसअघि पनि व्यक्तिगत रूपमा मास्क, स्यानिटाइजर, पञ्जा, पीपीई सेटलगायत स्वास्थ्य सामग्री सिन्धुली अस्पताललाई उपलब्ध गराएका छन्। जति बेला संकट आउँछ त्यति बेला जिल्लाले समाजसेवीका रूपमा थापालाई सम्झने गरेको छ। उनले पहिलो चरणको कोरोना महामारीका बेला गर्भवतीहरूको उपचारमा समस्या नहोस् भनेर सिन्धुली अस्पतालमा प्रसूति युनिट बनाउन एक दर्जन बेड सेट सहयोग गरेका थिए। जसले गर्दा कोरोना संक्रमित गर्भवतीको सुरक्षित उपचार र प्रसूति सेवा दिन सहज भएको छ। महामारीका बेला थापाले व्यक्तिगत रूपमा काँध थापेको सिन्धुली अस्पताल व्यवस्थापन समितिका अध्यक्ष प्रलाद पोखरेलको भनाइ छ। थापाले गोलञ्जोर गाउँपालिकास्थित कोभिड युनिट अस्पताल निर्माणमा स्वास्थ्य उपकरण उपलब्ध गराएका छन्। उनले केही दिनमै संक्रमितका लागि उद्धार र उपचारका लागि एम्बुलेन्सस्वरूप निजी गाडीको व्यवस्थापन गरेर सहयोग गर्ने तयारी गरेको बताए।"
यो मन त मेरो नेपाली हो !,"काठमाडौं : वीर अस्पतालका नाक, कान, घाँटी रोग विशेषज्ञ डा वीरेन्द्र झाको ६ जनाको परिवारै कोरोना लागेर घरमै आइसोलेसनमा थियो। बाहिरबाट मान्छे बोलाउन नमिल्ने। आफन्त, छरछिमेकी आउने कुरा पनि भएन। खाना बनाउनै असहज अवस्था थियो। त्यही बेला डा झालाई फोन आयो। रवि सिंहले फोन गरेका रहेछन्। सिंहले ललितपुरमा मित्रां दा ढावा रेस्टुरेन्ट सञ्चालन गर्दै आएका छन्। ५० जनालाई एकैपटक खाना खुवाउने क्षमता रहेको उक्त रेस्टुरेन्ट ग्राहकलाई अहिले बन्द छ। तर, कोरोना भाइरसबाट संक्रमितहरूका लागि भान्साघर बनिरहेको छ। सिंहले निषेधाज्ञा अवधिमा समस्यामा परेका मजदुर मात्रै होइन, अरुलाई पनि साँझबिहान आफ्नै गाडीमा राखेर खाना पुर्याउने गरेका छन्। निःशुल्क। रविका बाबुआमा राजा महेन्द्रका पालामा भारतबाट नेपाल आए। काठमाडौंमा व्यापार गरे। रेस्टुरेन्ट चलाए। यताकै रैथाने भए। रवि यतै रमाए। ढिला नेपाली नागरिकता पाए। परिवारका आधाजसो सदस्य भने अझै नेपाली बन्न सकेका छैनन्। कोरोना संक्रमणले अप्ठ्यारो परेका ढोकामा अचेल उनै रविको गाडी हर्न बजाउँदै पुग्छ। खाना छाड्छ। र, अर्का संक्रमितकहाँ खाना पुर्याउन हतारिएर हुइँकिन्छ। भारतीय मूलका भए पनि उनलाई अब नेपालै आफ्नो लाग्छ। भन्छन्, मलाई यही देशले माया दियो। यहींको माटोमा कर्म गरें। फल पाएँ। जेजति छ, यहींको छ। अक्सिजन नपाए ३ युवा छन् ! मंगलको मंगल कार्य सिंहले कामदारलाई रेस्टुरेन्टमै आइसोलेसनमा राखेका छन्। सामान्य अवस्थामा ११ जना स्टाफ राखेर सञ्चालन भइरहेको ढावा अहिले चार जनाले चलाएका छन्। टिम मिलाएर पालैपालो काम गर्छन्। उनीहरूसँगै मिलेर आफैं खाना बनाउने गर्छन् सिंह। सिंह खाना बनाउनुअघि बिरामीलाई मेनु ह्वाट्सएपमा पठाउँछन्। मधुमेह, उच्च रक्तचाप, अन्य रोगका बिरामीले रोजेअनुसारको खाना मात्रै पुर्याउने गर्छन्। मासु चल्नेलाई त्यहीअनुसार, शाकाहारीलाई त्यहीअनुसार तयार पार्छन्। कोही खाना खान नसक्ने हुन्छन् उनीहरू सुप मगाउँछन्। उनीहरूलाई सुप मात्रै प्याक गरेर पुराइदिन्छन्। ठूलो रकम सहयोग गर्ने र धेरैलाई सेवा पुराउने सक्ने ठुलो व्यापारी हैन म। तर, आफुसंग भएको खाना भोका मानिसहरूलाई बाड्न त सक्छु नि, उनी भन्छन्। उनी कोही समस्यामा परेको थाहा पाउनासाथ तुरुन्तै पुगिहाल्छन्। सामाजिक सेवाभाव अरूले सिकाउने कुरा नभएको उनको बुझाइ छ। थोरै भए पनि अरुका लागि सहयोग गर्न पाउदा आनन्द र सन्तुष्टि मिल्ने उनी सुनाउँछन्। उनले करोडौं सम्पत्ति हुनेहरूलाई पनि अहिले सहयोगविहीन बन्नुपरेको अवस्थामा देखेका छन्। भन्छन्, छोराछोरी विदेशमा, बुढाबुढी यहाँ ओछ्यान परेका हुन्छन्। स्याहार गर्ने कोही हुँदैन। यस्तै अवस्थामा चाहिने हो अपनत्व र माया। थोरै पनि हेरचाहको आवश्यकता। समस्या परेका परिवार तथा व्यक्तिले उनलाई सामाजिक सञ्जाल तथा फोनबाट जानकारी गराउँछन्। उनको रेस्टुरेन्टको पेजमा ५० हजारभन्दा बढी सक्रिय फलोअर्स छन्। यसकै आधारमा उनीकहाँ निःशुल्क खानाको अर्डर आउने गरेको छ। उनको आफ्नै नामको फेसबुक पेज पनि छ। त्यसमार्फत उनी आफ्ना गतिविधि अपडेट गरिरहन्छन्। सामाजिक सञ्जाल र एक कान दुई कान हुँदै त्यही आधारमा उनीसँग खाना अर्डर गर्नेहरू आइपुग्छन्। उनको घर रहेको ठाउँका जनप्रतिनिधिले खाना सहयोगका लागि फोन गर्छन्। एउटै परिवारमा कैयौं दिन खाना पुर्याइरहन्छन् उनी। उनले काठमाडौं मेडिकल कलेजका २५ जनाका लागि नियमित खाना पुर्याएका छन्। दैनिक २ सयदेखी २ सय ५० जना कोभिड सक्रमित, आइसोलेसनमा बसेका व्यक्तिलाई साँझबिहान खाना खुवाउँछन्। अक्सिजन नपाए ३ युवा छन् ! मंगलको मंगल कार्य उनले भूकम्पका बेला पनि सामाजिक कार्य गरेका थिए। धादिङको चेपाङ बस्तीमा केही घर पुनर्निर्माण गरिदिएका थिए। अघिल्लो लकडाउनमा सयौं मजदुरलाई खाना तथा रासन उपलव्ध गराए। उनले अहिले पनि अत्यावश्यकहरूलाई रासन पनि उपलब्ध गराउँदै आएका छन्। प्लाज्मा दानका लागि उनले समन्वय गरिदिन्छन््। प्लाज्मा अभावमा आईसीयूमा छट्पटाएका बिरामीका आफन्तले उनलाई फोन गर्छन्। उनले चिनजान, तथा साथी सर्कलमा समन्वय गरिदिने गरेका छन्। यसपटक तीन जना बिरामीलाई प्लाज्मा दान गर्न सकिएकोे उनी सुनाउँछन्। कोरोना संक्रमित भएका साथीहरूलाई प्लाज्मा दान गर्न अनुरोध गर्ने गर्छन्। भन्छन्, कुनै पनि प्रकारको सहयोग चाहिए मलाई खवर गर्नुहोला। सकेको सहयोग सदैव गरिरहनेछु। त्यसका लागि मेरो फेसवुक पेजमा म्यासेज गर्नुभए पनि हुन्छ। या फोनमा सिधै खबर गर्नुभए पनि हुन्छ।"
संवैधानिक परिषद्माथि दबाव,"काठमाडौं : संवैधानिक परिषद्माथि विपक्षी दलले दबाब सिर्जना गरेका छन्। लोक सेवा आयोगलगायतका संवैधानिक निकायमा रिक्त रहेका सन्दर्भमा प्रधानमन्त्री केपी शर्मा ओलीले परिषद्को बैठक राखेपछि विपक्षी विरोधमा उत्रिएका छन्। राष्ट्रपति विद्यादेवी भण्डारीले मन्त्रिपरिषद्को सिफारिसमा संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७८ वैशाख २१ गते मंगलबार जारी गरेकी थिइन्। प्रधानमन्त्री ओलीले २०७७ मंसिर ३० को संवैधानिक परिषद्सम्बन्धी यो अध्यादेश पुनः ल्याएर आइतबारको बैठक डाकेका हुन्। लोक सेवा आयोग पूर्णरूपमा रिक्त छ। २०७७ चैत ११ मा पाँचै जना पदाधिकारीले अवकाश पाएपछि लोक सेवा खाली भएको हो। लोक सेवा पदाधिकारी नहुँदा कर्मचारीको भर्ना, नियुक्ति, बढुवा रोकिँदा प्रशासनिक संयन्त्र नै प्रभावित हँुदै आएको छ। लोक सेवाको विज्ञापन, दरखास्त, बढुवा सबै रोकिएको छ। डेढ महिना अघिदेखि लोक सेवा पदाधिकारीविहीन छ। अख्तियार दुरुपयोग अनुसन्धान आयोगमा २, निर्वाचन आयोगमा १ पदाधिकारी रिक्त छ। राष्ट्रिय मानव अधिकार आयोग र महालेखा परीक्षणको कार्यालय बाहेक सबै संवैधानिक आयोगले पूर्णता पाएका छैनन्। २२ भन्दा बढी पदाधिकारी रिक्त छन्। नेपालको संविधान २०७२ ले १३ वटा संवैधानिक निकायको व्यवस्था गरेको छ। यी संवैधानिक निकायमा एक अध्यक्ष वा प्रमुख आयुक्त तथा ४ सदस्य वा आयुक्त रहने व्यवस्था छ। नेपाली कांग्रेस, नेकपा माओवादी केन्द्र, एमालेकै माधवकुमार नेपालले परिषद्का सदस्यलाई बैठकमा भाग नलिन दबाब दिइरहेका छन्। बैठकमा प्रमुख विपक्षी दलका नेता एवं कांग्रेस सभापति शेरबहादुर देउवा र सभामुख अग्निप्रसाद सापकोटाले भाग नलिने जानकारी दिएका छन्। परिषद्मा प्रधानमन्त्री अध्यक्ष, प्रधानन्यायाधीश, सभामुख, राष्ट्रियसभा अध्यक्ष, प्रतिनिधिसभाका विपक्षी दलका नेता र उपसभामुख सदस्य रहन्छन्। हाल उपसभामुख पद खाली छ। अध्यादेशअनुसार अध्यक्षसहित तत्काल बहाल रहेका बहुमत सदस्य उपस्थित भए परिषद्को बैठकको गणपूरक संख्या पुगेको मानिनेछ। प्रधानमन्त्री ओली, प्रधानन्यायाधीश चेलेन्द्रशमशेर राणा र राष्ट्रिय सभा अध्यक्ष गणेश तिमिल्सिनाको उपस्थितिमा निर्णय गर्न सक्ने व्यवस्था अध्यादेशले गरेको छ। अध्यादेशअनुसार प्रधानमन्त्री ओलीले आफू अनुकूललाई नियुक्त गर्ने आशंकामा विपक्षीहरू एकजुट भएका हुन्। अध्यादेश संवैधानिक परिषद्को कार्य विधिलाई नै प्रभावित गरी संवैधानिक निकायमा पार्टीगत नियुक्ति गर्ने कलुषित मनसायबाट प्रेरित रहेको उनीहरूको ठहर छ।"
ओलीले बोलाएको संवैधानिक परिषद्को बैठक प्रमुख प्रतिपक्षी नेता र सभामुखबाट बहिष्कार,"काठमाडौं : प्रधानमन्त्री केपी शर्मा ओलीले आइतबार बिहान संवैधानिक परिषद्को बैठक बोलाएका छन्। अध्यादेशअनुसार संवैधानिक निकायमा नियुक्तिको प्रकिया अघि बढाउन बैठक बोलाएका हुन्। प्रधानमन्त्रीले बोलाएको बैठकमा सभामुख अग्निप्रसाद सापकोटा र प्रमुख प्रतिपक्ष दल नेपाली कांग्रेसका नेता शेरबहादुर देउवा दुवै नजाने भएका छन्। संसदलाई छलेर ल्याएको अध्यादेशअनुसारको नियुक्ति संवैधानिक नहुने भन्दै उनीहरू त्यस्तो बैठकमा नजाने बताएका हुन्। संवैधानिक परिषद्को अध्यक्षको हैसियतमा प्रधानमन्त्रीले बैठक बोलाएका हुन्। गतमंसिर ३० गतेपछि परिषद्को बैठक बसेको छैन । राष्ट्रपति विद्यादेवी भण्डारीले बैशाख २१ गते मन्त्रिपरिषद्को सिफारिसमा दोस्रोपटक संवैधानिक परिषद् (काम, कर्तव्य, अधिकार र कार्यविधि) सम्बन्धी पहिलो संशोधन अध्यादेश २०७८ जारी गरेकी थिइन्। अध्यक्ष र तीन सदस्य अर्थात् चार जना उपस्थित भएमा गणपूरक संख्या पुग्ने व्यवस्थालाई परिवर्तन गरी तीन जना मात्र भए निर्णय मान्य हुने व्यवस्था नयाँ अध्यादेशमा छ । अध्यादेश जारी भएपछि परिषद्को बैठक बस्न लागेको हो । बैठकले रिक्त रहेका संवैधानिक आयोगहरूमा पदाधिकारी सिफारिस गर्ने सम्भावना छ । परिषद्मा प्रधानमन्त्री अध्यक्ष तथा सभामुख, उपसभामुख, राष्ट्रिय सभाका अध्यक्ष, प्रधानन्यायाधीश र प्रमुख प्रतिपक्ष दलका नेता सदस्य रहने संवैधानिक व्यवस्था छ । अहिले उपसभामुखको पद रिक्त छ । प्रधानन्यायाधीश र राष्ट्रिय सभाका अध्यक्ष बैठकमा सहभागी भए नयाँ अध्यादेशअनुसार कोरम पुग्छ प्रधानन्यायाधीश पनि सहभागी नभए निर्णयका लागि गणपूरक संख्या पुग्दैन। लोकसेवा आयोगमा सबै पदाधिकारी रिक्त छ भने अख्तियार दुरुपयोग अनुसन्धान आयोगमा दुई पद रिक्त छन् । महिला आयोगसहित अरु केही संवैधानिक आयोगमा पनि सदस्य पद खाली छन् ।"
नेपाल सुपर लिग : प्लेअफ समीकरण पूरा,"काठमाडौं : पहिलो संस्करणको फ्रेन्चाइज फुटबल प्रतियोगिता खुकुरी नेपाल सुपर लिग (एनएसएल) को प्लेअफ पुग्ने टोलीको टुंगो लागेको छ। प्लेअफमा धनगढी एफसी, काठमाडौं रेजर्स, ललितपुर एफसी र बुटवल लुम्बिनी एएफसी पुगेका छन्। लिगको शीर्ष टोलीको टुंगो भने आइतबार हुने काठमाडौं र चितवनबीचको खेलपछि मात्रै लाग्नेछ। लिगमा १० अंकका साथ धनगढी शीर्ष स्थानमा छ। दोस्रो स्थानमा रहेको काठमाडौंको पनि १० अंक नै छ। यसैगरी तेस्रो स्थानमा रहेको ललितपुरको ९ र चौथो स्थानको बुटवल लुम्बिनीको ८ अंक छ। बुटवल लुम्बिनी पोखरा थन्डर्सलाई हेड टु हेडमा पछि पार्दै प्लेअफमा पुगेको हो। पाँचौं स्थानमा रहेको पोखरा थन्डर्सको पनि ८ अंक नै छ। त्रिपुरेश्वरस्थित दशरथ रंगशालामा शनिबार भएको खेलमा १० खेलाडीमा सीमित भएको विराटनगर सिटी एफसीलाई ४० गोलले पराजित गर्दै ललितपुरले प्लेअफमा स्थान सुरक्षित गयो। ललितपुरलाई प्रभावशाली जित दिलाउन कप्तान अञ्जन विष्टले दुई गोल गरे। यस्तै विमल राना र नुर्लान नोरजुजोभ जाहिदले एकएक गोलको योगदान दिए। तनावग्रस्त बनेको खेलमा दुवै टोलीले सुरुवातबाटै आक्रामक खेल खेलेका थिए। खेलको ३६औं मिनेटमा अञ्जनले गोल गर्दै ललितपुरलाई अग्रता दिलाए। खेलको ६३औं मिनेटमा ललितपुरले अग्रता दोब्बर बनायो। अञ्जन विष्टले दिएको पासमा विमल रानाले गोल गरेका थिए। ललितपुरले दोस्रो गोल गरेपछि खेल तनावग्रस्त बनेको थियो। रेफ्रीको निर्णयमा असन्तुष्ट जनाउँदै विराटनगरका खेलाडीहरू मैदानबाट बाहिरिएका थिए। करिब १० मिनेटपछि विराटनगरका खेलाडी मैदान फर्किएका थिए। ८१औं मिनेटमा अञ्जन विष्टले व्यक्तिगत दोस्रो गोल गर्दै ललितपुरलाई ३० को अग्रता दिलाए। कमल श्रेष्ठको फ्रिकिकमा अञ्जनले हेड गोल गरेका थिए। ८५औं मिनेटमा विराटनगर १० खेलाडीमा समेटिएको थियो। कप्तान रञ्जित धिमालको स्थानमा मैदान छिरेका विजय धिमाल रातो (दोहोरो पहेँलो) कार्ड पाउँदै मैदानबाट बाहिरिएका थिए। विमल रानालाई तानेर लडाएपछि रेफ्रीले उनलाई दोहोरो पहेलो कार्ड देखाएका थिए। त्यसपछि खेलको इन्जुरी समयमा नुर्लानले गोल गर्दै ललितपुरलाई ४० को जित दिलाए। मैदानको बीच भागबाट एक्लै अगाडि बल बढाउँदै उनले गोल गरेका थिए। ललितपुरका कप्तान अञ्जन विष्ट लेयर अफ दी म्याच चुनिए। उनले २५ हजार रुपैयाँ पुरस्कार प्राप्त गरे। इमर्जिङ प्लेयर अफ दी म्याच ललितपुरकै डोना थापा घोषित भए। उनले १० हजार रुपैयाँ पाए। यसैगरी अर्को खेलमा शीर्ष स्थानमा रहेको धनगढीलाई १० गोलले स्तब्ध बनाउँदै बुटवल लुम्बिनीले प्लेअफमा स्थान बनायो। त्रिपुरेश्वरस्थित दशरथ रंगशालामा भएको खेलमा बुटवललाई जित दिलाउन सुमन लामाले निर्णायक गोल गरे। सुरुआतदेखि नै आक्रामक खेल खेलेको बुटवल लुम्बिनीले खेलको ८०औं मिनेटमा अग्रता बनाएको थियो। विलियम आसिइदेउले उपलब्ध गराएको पासमा सुमन लामाले उत्कृष्ट गोल गरेका थिए। खेलमा बुटवल लुम्बिनीका विलियम प्लेयर अफ दी म्याच चुनिए। उनले २५ हजार नगद पुरस्कार प्राप्त गरे। यस्तै इमर्जिङ प्लेयर अफ दी म्याचको पुरस्कार भने बुटवल लुम्बिनीकै सुमन लामाले पाए। उनले १० हजार रुपैयाँ प्राप्त गरे। अब धनगढी र काठमाडौंले क्वालिफायर खेल्नेछन्। यस्तै ललितपुर र बुटवल लुम्बिनीले एलिमिनेटर खेल खेल्नेछन्। क्वालिफायरमा जित निकाल्ने टोली सिधै फाइनलमा पुग्नेछ भने पराजित टोलीले एलिमिनेटरको विजेतासँग फाइनल प्रवेशका लागि प्रतिस्पर्धा गर्नेछ। जेठ १ गतेसम्म सञ्चालन हुने प्रतियोगिताका विजेताले ३५ लाख रुपैयाँ पुरस्कार पाउनेछ। यस्तै उपविजेताले १५ लाख रुपैयाँ प्राप्त गर्नेछ। प्रतियोगिताको विधागततर्फका उत्कृष्टले जनही एक लाख रुपैयाँ पाउनेछन्।"
ओली पक्षसँगका सबै वार्ता असफल : नेपाल पक्षका सांसदहरूले आज राजीनामा दिने,"काठमाडौं : नेकपा एमालेका वरिष्ठ नेता माधव नेपाल पक्षका सांसदहरुले राजीनामा सांसद पदबाट राजीनामा दिने तयारी गरेका छन्। पार्टी अध्यक्ष तथा प्रधानमन्त्री केपी ओलीसँग मिलेर जाने अवस्था नरहेको निश्कर्ष निकाल्दै राजीनामा दिन तयार भएका हुन्। ओली पक्ष र नेपाल पक्षबीच शनिबार अपरान्हसम्म भएका सबै चरणमा वार्ताहरू असफल भएपछि यो निश्कर्ष निकालिएको हो। माधव पक्षको शनिबार बेलुका बसेको अनौपचारिक बैठकले यस्तो निश्कर्ष निकाल्दै राजीनामाको तयारी भएको हो। त्यसबारे औपचारिक निर्णय गर्न आइतबार अपरान्ह माधव पक्षको स्थायी समितिको बैठक बोलाइएको छ।एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा हस्ताक्षर गरेर बुझाइसकेको स्रोतले बतायो। वैशाख २७ गतेको प्रतिनिधिसभा अधिवेशन अघि नै राजिनामा दिने लागेका हुन्। प्रधानमन्त्री ओलीले विश्वासको मत लिनका लागि वैशाख २७ गते विशेष अधिवेशन बोलाएका छन्। विश्वासको मतमा ओलीलाई असफल बनाएर वैकल्पिक सरकार बनाउने कांग्रेस र माओवादी केन्द्रको योजनालाई सघाउन उनीहरूले राजीनामा दिएका हुन्। नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपालले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पस्ट पारेका छन्। नेपालले भनेका छन्, ' २०७७ फागुन २८ गते र त्यसपछि बसेका कथित बैठकहरू र त्यसले गरेका निर्णयहरू फिर्ता लिनु पर्छ र २०७५ जेष्ठ २ गतेको कमिटी, विधान र नेतृत्व नै हाम्रो बटम लाइन हो । यस सम्बन्धमा कुनै किसिमको भ्रममा नपर्न , नअल्मलिन र सुदृढ र सशक्त पार्टी बनाउने महान अभियानमा लागिरहन आह्वान गर्दछौं।' राष्ट्रपति विद्यादेवी भण्डारीले फोन गरेर भेट वार्ताका लागि आग्रह गरेपछि नेपाल बिहीबार बेलुका शितलनिवास पुगेका थिए। राष्ट्रपतिसँगको छोटो भेटवार्ता सकारात्मक नरहेको ब्रिफिङ बिहीबार राति नै उनले आफू पक्षीय नेताहरूसँग गरेका थिए। भण्डारीले बरिष्ठ नेताको नताले पार्टी एकता जोगाउन पहल गर्नुपर्ने आग्रह गर्दा नेपालले ओली नै एकताको सबैभन्दा ठूलो बाधक भएकोले यो अवस्था सिर्जना भएको बताएका थिए। नेपालसँग भेटवार्ता गर्नुअघि शितलनिवासमा राष्ट्रपति भण्डारी र एमालेका अध्यक्ष एवं प्रधानमन्त्री केपी ओलीसँग भेटवार्ता भएको थियो। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। वैशाख २८ गते विश्वास मत लिने प्रधानमन्त्रीको कदममा पनि नेपाल पक्षले असहयोग गर्ने संकेत पाएपछि ओली नेपाललाई सम्झाउन फकाउन राष्ट्रपतिलाई समेत आग्रह गरेका थिए। उनले राष्ट्रियसभामा विपक्षीहरूसँग गठबन्धन गरेर नेपाल समूहले सरकार पक्षका उम्मेदवार रामबहादुर थापा बादलविरुद्ध अलग्गै उम्मेदवार खडा गरेपछि त्यसलाई रोक्ने पहल गरेका थिए। राष्ट्रपतिले समेत त्यसबारेमा सोच्न नेपाललाई आग्रह गरेकी थिइन्। तर त्यो प्रयास असफल भएको छ। शुक्रबार बादलविरुद्ध नेपाल पक्षले विपक्षीसमेतको गठबन्धमा खिमलाल देवकोटालाई उम्मेदवार बनाएको छ।"
मंगलको मंगल कार्य,"बुटवल : गएको वर्ष यही समय छिमेकी दाइ बिरामी परे। दजर्नजति एम्बुलेन्सलाई फोन गरे। कसैले आउन मानेनन्। भैरहवा अञ्चलपुरका मंगल भण्डारीसँग गाडी थियो। छिमेकी चाहिने आपत्विपत्मा त हो भन्दै भण्डारीले घरभित्र राखेको गाडी निकाले। छिमेकीलाई बोकेर भैरहवाकै मेडिकल कलेज पुर्याए। बिरामीमा कोरोना देखियो। भण्डारीभन्दा पनि उनका परिवार आत्तिए। मंगल यसरी नहिँड्, तँलाई कोरोना लाग्यो भने के हुन्छ ?, बुवाले सम्झाए। ३८ वर्षीय भण्डारी पछि हटेनन्। बरु बुवाआमालाई सम्झाए। घरमा हजुरआमा, आमाबुवा, श्रीमती, दाजुभाइको संयुक्त परिवारमा रहेका उनी त्यसयता कैयौं बिरामीलाई बोकेर बुटवलभैरहवाका सबै अस्पतालमा पुगे। अक्सिजन नपाए ३ युवा छन् ! यो मन त मेरो नेपाली हो ! पोहोर २ सय जनालाई अस्पताल पुर्याएँ। अहिले ४५ जना भए होलान्, शनिबार अन्नपूर्ण पोस्ट्सँगको कुराकानीमा उनले हिसाव लगाए। उनीसँग कुराकानी गरिरहँदा बेलहियाबाट बिरामीलाई अस्पताल लैजान सहयोग गर्नुपर्यो भन्ने फोन आइरहेको थियो। बेलहियाबाट एक जना महिलाको फोन आयो। घरमा दुई महिला मात्रै छन् रे, उनले भने, अस्पतालमा बेड छैनभन्दा पनि पेटीमै लगेर भए पनि राखिदिनुस् भनेका छन्। अब उतै जान्छु। उनमा सहयोगको भावना एम्बुलेन्सको आनाकानीपछि आएको रहेछ। बिरामी बोक्नै बनेका एम्बुलेन्सले नबोकेपछि उनी गएको वर्षदेखि नै महामारीमा नामजस्तै मंगल काम गरेर हिँडिरहेका छन्। रुपन्देहीका जुनसुकै स्थानबाट फोन आए पनि उनी बिरामी लिन पुग्छन्। ओमसतिया गाउँपालिका२ अञ्चलपुर बस्ने उनलाई दिनमै कैयौं फोन आउँछ। जति भ्याउँछन् त्यति स्थानमा पुग्छन्। फेसबुकबाट उनको फोन नम्बर पाउनेहरू धेरै छन्। गाडीको पछिल्लो भागमा सिट छैनन्। त्यहाँ बिरामी सुताउँछन्। छेउमै अक्सिजन सिलिन्डर छ। अक्सिजन चाहिनेलाई सिलिन्डर लगाइदिन्छन्। कठिन अवस्थाका बिरामी बोक्न जाँदा स्वास्थ्यकर्मीको सहयोग पनि लिन्छन्। आफैं ड्राइभरको सिटमा बस्छन्। मास्क लगाएका छन्। स्यानिटाइजरले हात सफा गरिरहन्छन्। मौका मिल्दा पञ्जा लगाउँछन्। उनलाई कुनै स्वार्थ छैन। सकेसम्म सेवा गर्छु भन्ने भावना उनमा छ। यो नौलो रोग भयो, पहिला सबै मान्छे डराए, अहिले कम डराउँछन्। तर, अवस्था झन नाजुक छ, उनले भने, बिरामीलाई अस्पतालसम्म पुर्याउनुपर्छ भन्ने मेरो सोच छ। त्यसैले सहयोग गरिरहेको छु। गत वर्ष सिद्धार्थनगर नगरपालिका५ का वडासदस्य सुवोध तुलाचनलाई आफ्नै गाडीमा बोकेर मेडिकल कलेज पुर्याए। उनको स्वास्थ्य अवस्था नाजुक थियो, तुलाचन बाँचेनन्। गत वर्ष त मैले अस्पताल पुर्याएका धेरै बिरामी निको हुनुभयो। तीन जनाको मात्रै मृत्यु भएको थियो, उनले भने, यो वर्ष त पाँच जनाको ज्यान गइसक्यो। पछिल्लो महामारी भएपछि उनलाई बोलाउन थालेको २० दिन जति भएको छ। अस्पतालमा बेड नपाउने गरेकामा उनलाई चिन्ता छ। बिरामीले फोन गर्छन् तर अस्पतालमा राख्ने ठाउँ छैन। भैरहवाको भीम अस्पतालका पेटीमा धेरै बिरामीलाई सुताएर फर्किएका छन्, उनी। उनी बिरामी बोक्न जानुअघि डाक्टरलाई फोन गर्छन्। बेड उपलब्ध हुन्छ कि नाई भन्दै सोध्छन्। बेड नभएपछि बिरामीको मागअनुसार अस्पतालको पेटीसम्म छाडेर फर्किन्छन्। सरकारले छात्रवृत्ति दिएर धेरै डाक्टर उत्पादन गरेको उनलाई थाहा छ। यो महामारीमा ती डाक्टरले स्वयम्सेवा गर्नुपर्दैन ? सरकारले काममा लगाउन बोलाउनुपर्छ उनको भनाइ छ। अघिल्लो पटक त नयाँ रोग थियो। तयारी गर्न समय मिलेन। यो पटक तयारी गर्न सकिन्थ्यो। सरकारले तयारी नगरेका कारण भयावह स्थिति आएको उनको बुझाइ छ। अहिलेका बिरामीलाई अक्सिजन मात्रै दिन सक्ने हो भने पनि धेरै जनाको ज्यान बच्ने उनको विश्वास छ। धरै जना आत्तिएरै अन्तिम अवस्थामा पुग्ने गरेको उनले देखेका छन्। स्थानीय तहले गाउँमै अस्पताल बनाएर अक्सिजनको व्यवस्था गर्न सके धेरै नागरिकको ज्यान बच्ने उनको भनाइ छ। संक्रमितलाई गाडी चढाउने, ओराल्ने, बोक्ने गर्ने उनी अहिलेसम्म संक्रमणमा परेका छैनन्। यस्तो महामारीले जसले जे सक्छ, त्यही सहयोग गर्नुपर्छ, सिद्धार्थनगर उद्योग वाणिज्य संघका कार्यसमिति सदस्य रहेका उनले भने, सबैको सहयोग हुने हो भने महामारीबाट बच्न सकिन्छ। उनीसँग कुराकानी भइरहँदा उनको मोबाइलमा घण्टी बजिरहेको थियो। हेल्लो, म हिँडिहाले है, उनले फोन उठाएर ती महिलालाई भने। आफ्नै प्रतीक्षामा रहेका बिरामी लिन उनी बेलहियातिर हुइँकिए।"
बिरामी खोज्दै घरघर डाक्टर,"नेपालगन्ज : होम आइसोलेसनका संक्रमितलाई नेपालगन्जमा घरमै पुगेर डाक्टरसहितको स्वास्थ्योपचार सुरु भएको छ। देशैभरिका होम आइसोलेसनका संक्रमितलाई बेवास्ता गरेको गुनासो आइरहेका बेला नेपालगन्ज उपमहानगरपालिका१ ले भने शनिबारदेखि संक्रमितको घरघरै पुगेर उपचार गर्न थालेको छ। होलस्टिक होम केयर सेन्टरको सहकार्यमा भेरी अस्पतालका फिजिसियन डा पारस श्रेष्ठ नेतृत्वमा २ डाक्टर र ५ जना नर्ससहितकोे टोलीले धम्बोझीका संक्रमितहरूको घरघरमा पुगेर स्वास्थ्य सेवा दिएको हो। नेपालगन्ज१ का वडाध्यक्ष प्रमोद रिजालका अनुसार शनिबार मात्र २५ जना संक्रमितको घरमा पुगेर सेवा दिइएको थियो। एक जना संक्रमितको एक्सरे र अर्को संक्रमितलाई निमोनियाको खोप लगाएको थियो, वडाध्यक्ष रिजालले भने, घरघरमा पुगेर डाक्टरले काउन्सिलिङसहितको उपचार गर्दा संक्रमितले निकै राहात महसुस गरेको पायौं। अब यो अभियान निरन्तर हुनेछ। चिकित्सकसहितको टोलीले संक्रमितको स्वास्थ्य जाँच गरी औषधि तथा एक्सरेलगायत अन्य परीक्षणको सिफारिस गरेपछि वडा कार्यालयले लाग्ने सम्पूर्ण खर्च व्यहोर्ने व्यवस्था मिलाइएको छ। अक्सिजन चाहिएमा वडाले घरमै व्यवस्थापन गर्ने, थप उपचार आवश्यक पर्ने संक्रमितलाई उपमहानगरले सञ्चालन गरेका अक्सिजनसहितका आइसोलेसनमा राखिने र गम्भीर बिरामीलाई अस्पतालको आइसोलेसनमा रिफर गरिने वडाले जनाएको छ। उपचार गर्न जाँदा संक्रमितलाई स्वास्थ्य तथा हाइजिन किटसमेत उपलब्ध गराइन्छ। नेपालगन्ज१ को होम आइसोलेसनमा मात्र अहिले करिब १ सय ५० जना सक्रिय संक्रमित छन्। नेपालगन्ज उपमहानगरपालिका स्वास्थ्य शाखा प्रमुख रामबहादुर चन्दले वडा १ मा सुरु भएको चिकित्सकसहितको स्वास्थ्य टोली होम आइसोलेसन पुगेर उपचार गर्ने सेवा नगरका सबै वडामा विस्तार गरिने बताए। चन्दले भने, डाक्टरको परामर्श र निःशुल्क औषधि उपचार पाउँदा संक्रमितको मनोबल बढेको छ।"
आपत परे हेमराज छन्,"धनगढी : कञ्चनपुरको बेलडाडी गाउँपालिकाका मीनबहादुर खत्री नोभा अस्पतालमा भर्ना भए। कोरोनाजस्तै लक्षण भएका खत्रीलाई चिकित्सकले अक्सिजनमा राख्नुपर्ने बताए। तर, अस्पतालमा त्यस्तै प्रकृतिका सयौं बिरामी उपचाररत रहेकाले अक्सिजन मिलेन। कसैले हेमराज ओझाको नम्बर उपलब्ध गराए। खत्रीका छोरा खगेन्द्रले ओझालाई फोन लगाएर अक्सिजन चाहिएको बताए। ओझाले कताकता प्रयास गरेर एक सिलिन्डर उपलब्ध गराए। यद्यपि, मीनबहादुरले शनिबार प्राण त्यागे। मनले मान्दैन, अक्सिजन प्लान्टमै पुगेर जेनतेन जोहो गरियो, ओझाले भने, तर, बिहान नराम्रो खबर सुनें। कञ्चनपुरकै कृष्णपुर नगरपालिका४ का वीरबहादुर सिंह धनगढीको सेती प्रादेशिक अस्पतालको कोरोना वार्डको आईसीयूमा छन्। अस्पतालले शुक्रबार अक्सिजनको जोहो आफैं गर्न भन्यो। अस्पतालमा रहेको प्लान्टमा चाहिए जति अक्सिजन नआउन थालेपछि उनलाई आफैं खोज्न भनिएको हो। त्यहाँ पनि ओझाले एक सिलिन्डर पुर्याए। वीरबहादुरको अवस्था ठीक छ भन्ने खबर पाएको छु, ओझाले भने। बैतडी घर बताउने जनकबहादुर धानुक कोरोना भई श्वासप्रश्वासमा समस्या भएपछि शुक्रबार धनगढी आए। धनगढीका अस्पताल चहार्दाचहार्दै धानुकले नवजीवन अस्पतालमा एउटा बेड पाए। तर, अक्सिजनकै समस्या थियो। उनका आफन्तले फोन गरेपछि फेरि अक्सिजन खोज्नमा जुटे ओझा। उनले बडो मुस्किलले एक सिलिन्डर जुटाए। ओझाको घर कञ्चनपुरको कृष्णपुर नगरपालिका६ मा हो। उनको अर्को घर धनगढी उपमहानगरपालिका३ मा पनि छ। एमरेल्ड एकेडेमीका उनी संस्थापक अध्यक्ष हुन्। उनी एकाबिहानै उठेर बिरामीको सेवामा खटिन्छन्। बिहानको नित्यकर्म सक्यो कि उनी से१च २४८० नम्बरको भ्यान लिएर बजारतिर जान्छन्। सरकारी र निजी अस्पताल, ग्यारेजहरू र अक्सिजन प्लान्ट आसपास भेटिने उनी जसले जे भन्यो त्यो सत्कर्मका लागि खटिहाल्छन्। उनको त्यो भ्यान स्कुल चलेका बेला विद्यार्थी बोक्न प्रयोग हुन्छ। उनले त्यसमा चालक राखेका छन्। यस्तो महामारीका बेला कसले चलाइदिन्छ भ्यान ? मलाई मनदेखि सेवा गर्न मन लाग्छ, अनि दिनभरि लागिरहन्छु, उनले भने। कृष्णपुरका वीरबहादुर चौधरीले शनिबार बिहानै फोन गरे। श्वासप्रश्वासमा समस्या भयो, अस्पताल जान न एम्बुलेन्स पाइन्छ न त अटो नै। ओझा भ्यान लिएर चौधरीका घरमा पुगिहाले। चौधरीको धनगढीस्थित मायामेट्रो अस्पतालमा उपचार भइरहेको छ। कोभिडका बिरामी हुन् वा अरू सामान्य बिरामी, अक्सिजन खोज्नुपर्यो, अस्पताल पुर्याउनुपर्यो, अस्पतालबाट घर पुर्याउनुपर्यो, कसैले समस्या राख्यो कि उनी त्यसको समाधानमा खटिहाल्छन्। कृष्णपुर नगरपालिकामा घर भएकाले त्यहाँका बिरामीका बढी फोन आउने गरेको उनको भनाइ छ। कृष्णपुर६ का गगने ओड र उनकी श्रीमती मन्दरीदेवी ओड चार दिनअघि बिरामी भए। हेमराजले उनलाई नजिकै अस्पताल पुर्याए भने उनका लागि अक्सिजनको पनि व्यवस्था गरे। दुवै जना सञ्चो भएर घर फर्किएका छन्। ओझा अक्सिजन प्लान्टमा लाइन बसेर भए पनि बिरामीको सेवामा लागिरहेका छन्। दोस्रो चरणको निषेधाज्ञापछि मात्रै उनले २५ जनालाई अक्सिजन उपलब्ध गराएका छन्। उनले ३५ जनाभन्दा बढीलाई अस्पताल र अस्पतालबाट घर पुर्याउने काम गरेका छन्। अस्पतालमा जान्छु, बिरामीका आफन्तका गुनासा सुनिन्छन्, अनि नरमाइलो लाग्छ, उनले भने। उनी कतिपय बिरामीलाई खाना लिएर अस्पताल पुग्छन्। मेरो विद्यालयको छात्रावास छ। त्यहाँ दैनिकजसो खाना बनिराख्छ। अस्पतालहरूमा जाँदा कसैले खाना नखाएको भन्छन्, दया लाग्छ, होस्टेलबाट खाना पुर्याएर पनि आउँछु उनले भने। कैलालीमा वैशाख १६ गतेदेखि निषेधाज्ञा लागू भएको हो। त्यसपछिका १० दिनमा ओझाले भ्यानको इन्धन, अक्सिजन फिलिङ, खानामा ९० हजार रकम खर्च भएको बताए। मेरो खासै खर्च भएको छैन, कसैले अक्सिजनको रकम दिन्छन् पनि। तर, धेरैजसो पैसा छैन, त्यसैले अक्सिजन पाइएन भन्छन्। अनि कसरी रकम माग्नु, उनलाई त्यो सेवा गर्नुमै आनन्द आउँछ उनले भने। उनले पहिलो चरणको लकडाउनमा सीमा नाकाबाट कैलाली र कञ्चनपुरका लागि आफ्नै भ्यानमा नेपालीलाई निःशुल्क सेवा दिएका थिए। घर जान साधन नपाएर अलपत्र रहेकाहरूलाई उनले निःशुल्क घर पुर्याएका हुन्। पहिलो चरणको लकडाउनमा कैलाली र कञ्चनपुरमा मात्रै मेरो भ्यान १४ हजार किलोमिटर चलेको छ, अब यो मानवीय सेवा हो, उनले भने। उनले, कसैका लागि सामान्य कुरा पनि ठूलो हुने बताए। मसँग भ्यान छ, तर कुनै बिरामीलाई अस्पताल जान गाडी नपाएको बेला त्यही भ्यानको सेवा ठूलो हुनसक्छ, उनले भने, मेरो गाडीले बडीमा २३ सयको तेल खाला। तर, कुनै बिरामी मेरो त्यत्ति लगानीमा समयमै अस्पताल पुगेर निको भयो भने योभन्दा ठूलो सत्कर्म अरू के हुनसक्छ, उनले भने।"
नोबेल र विराट अस्पतालमा चार संक्रमितको मृत्यु,विराटनगर : विराटनगरको नोबेल शिक्षण अस्पताल र मोरङको बूढीगंगा गाउँपालिकास्थित विराट शिक्षण अस्पतालमा उपचाररत कोरोना भाइरस संक्रमित चार जनाको आइतबार बिहान मृत्यु भएको छ । नोबेलमा तीन र विराटमा एक जनाले ज्यान गुमाएका हुन् । ज्यान गुमाउनेमा दुई जना वृद्ध पुरुष र दुई जना महिला छन् । नोबेलमा सुनसरीको धरान१७ का ६६ वर्षीय वृद्ध पुरुषको मृत्यु भएको छ । अस्पतालका प्रबन्धक नारायण दाहालका अनुसार उपचाररत अवस्थामै संक्रमित पुरुषको बिहान २ ः ३० बजे मृत्यु भएको हो । त्यस्तै विराटनगर महानगरपालिका१ का ७६ वर्षीय पुरुषको मृत्यु भएको छ । नोबेलका प्रबन्धक दाहालका अनुसार बिहान ३ ः ३० बजे उनको मृत्यु भएको हो । सिरहाको कल्यापुर४ की ३८ वर्षीया महिलाको पनि मृत्यु भएको छ । कोरोना पुष्टि भएपछि उनलाई वैशाख २५ गते उपचारका लागि नोबेलमा भर्ना गरिएको थियो । उनको मृत्यु बिहान ७ बजे भएको दाहालले बताए । यसैबीच विराटमा उपचाररत सुनसरीको इटहरी८ की ५४ वर्षीया महिलाको पनि बिहान १ ः २० बजे मृत्यु भएको छ । विराटका कोभिड अस्पताल इन्चार्ज सुनिल देवका अनुसार कोरोना पुष्टि भएपछि उपचारका लागि ती महिलालाई वैशाख २४ गते अस्पताल भर्ना गरिएको थियो । मृतकमा उच्च रक्तचाप र मधुमेहको पुरानै समस्या रहेको पाइएको उनले बताए ।
विद्युत वायरिङ गर्ने क्रममा खस्दा बागलुङमा एकको मृत्यु,बागलुङ : जिल्लाको खरबाङमा घरको छतबाट खस्दा आइतबार बिहान एक जनाको ज्यान गएको छ । बडिगाड गाउँपालिका वडा नं २ दनिया निवासी ३९ वर्षिया रनबहादुर रानाको ज्यान गएको हो । स्थानीय दिपु केसीको घरमा वायरिङ गर्ने क्रममा खस्दा गम्भीर घाइते भएका रानाको उपचारका लागि हेलिकप्टर मार्फत पोखरा लैजाने अन्तिम तयारी भइरहेका बेला ज्यान गएको स्थानीय कमल पौडेलले जानकारी दिए । राना गिरिङ्दी खोला लघु जलविद्युत परियोजनामा अपरेटरको रुपमा काम गर्दै आएका थिए ।
अक्सिजनको माग धान्नै मुस्किल,"नेपालगन्ज : जिल्ला कोभिड १९ संकट व्यवस्थापन केन्द्रको बैठकले १३ वैशाखमा भेरी अस्पताल र नेपालगन्ज मेडिकल कलेज शिक्षण अस्पताल कोहलपुरमा कोरोना विशेष आइसोलेसनलाई २ सय ५० शय्यामा विस्तार गर्ने निर्णय गर्यो। भेरीले १ सय ४२ शय्यालाई विस्तार गरेर दुई सय पुर्यायो। बैठकमा शिक्षण अस्पतालका सहायक निर्देशक डा नितेशकुमार कनौडिया सहभागी भएका थिए। त्यसको भोलिपल्ट शिक्षण अस्पतालले ३ सय शय्याकै कोरोना डेडिकेटेड अस्पताल बनाउने घोषणा गर्यो। ५० शय्याको प्रिआइसोलेसन, ५० शय्याको आईसीयू र दुई सय शय्यामा अक्सिजनसहितको उपचार सुविधा सञ्चालन गर्ने भनियो। शिक्षण अस्पतालले ३ वैशाखमा सुरुमा ४५ शय्या र त्यसको एक सातापछि एक सय शय्याको आइसोलेसन सञ्चालन गर्दै आएको थियो। संक्रमितको संख्या दिनदिनै बढिरहेका बेला यो निर्णयले वाहवाही पनि पायो। तर, घोषणा कार्यान्वयन नहुँदै तुहियो। कारण भयो, अक्सिजन अभाव। शिक्षण अस्पतालको सञ्चालक संस्था लर्ड बुद्ध एजुकेसनल एकेडेमी लिमिटेडका प्रबन्ध सञ्चालक डासुरेशकुमार कनौडियाले २२ वैशाखमा विज्ञप्ति प्रकाशित गरेर अस्पतालमा उपचार गराइरहेका बाहेक थप कोरोना संक्रमित भर्ना गर्न नसक्ने जनाउ दिए। सरकारले भारतबाट लिक्विड अक्सिजन ट्यांक उपलब्ध गराए ३ सय शय्या सञ्चालन गर्ने अस्पतालले जनाएको छ। अस्पतालले अक्सिजन आपूर्ति व्यवस्था मिलाउन माग गर्दै स्वास्थ्य तथा जनसंख्या मन्त्रालयमा वैशाख १९ र २१ गते लिखित अनुरोध गरी अक्सिजन अभावमा ठूलो संकट आउने जानकारी गराएको थियो। शिक्षण अस्पताल कोहलपुरका कोरोना फोकल पर्सन डा दिनेश श्रेष्ठका अनुसार अस्पतालमा एक सयभन्दा बढी संक्रमितको उपचार भइरहेको छ। सबैलाई अक्सिजन चाहिन्छ। दैनिक झन्डै चार सय सिलिन्डर अक्सिजन ग्यास खपत हुन्छ। २० हजार लिटर क्षमताको लिक्विड अक्सिजन ट्यांकले पाँच दिन अस्पतालको पूरै भार थेग्थ्यो। १० दिनदेखि ट्यांक रित्तिएको छ। ५० सिलिन्डर ग्यास पीएसए अक्सिजन प्लान्टबाट पूर्र्ति हुन्छ। बाँकेका उद्योगबाट २ सय ५० सिलिन्डर अक्सिजन पाइरहेको छ। त्यो बाहेकको अक्सिजन धेरै ठाउँबाट खोजेर पूर्ति गर्नु परेको श्रेष्ठले अनुभव सुनाए। भेरी अस्पताल नेपालगन्जलाई भने अहिलेसम्म अक्सिजन ग्यासको अभाव भएको छैन। कोरोना संक्रमण नहुने बेला मासिक डेढदेखि दुई सय अक्सिजन खपत गर्ने अस्पतालले तीन दिनयता दैनिक पाँच सय सिलिन्डर अक्सिजन मगाइरहेको नेपालगन्ज उपमहानगरपालिका१७ मा रहेको एचओ अक्सिजन प्रालिका अध्यक्ष अजयकुमार पाठकले बताए। यो उद्योगले भेरीलाई अक्सिजन ग्यास सप्लाईमा प्राथमिकतामा राखेको जनाएको छ। भेरीका मेडिकल सुपरिटेन्डेन्ट डाप्रकाशबहादुर थापा अस्पतालमा रहेका अधिकांश कोरोना संक्रमितलाई अक्सिजन आवश्यक पर्ने गरेको बताउँछन्। बिरामीको चाप बढे पनि हामीले माग गरेअनुसारकै अक्सिजन अहिले पाइरहेका छौं। भोलिका लागि थप समस्या नहोस् भन्नका लागि लिक्विड अक्सिजन प्लान्ट निर्माणको चरणमा छ, डा थापाले प्रष्ट पारे, लिक्विड अक्सिजन ट्यांक अस्पतालमा आइसकेको छ। फाउन्डेसन पनि तयार छ। भारतबाट कच्चा पदार्थ आउनेबित्तिकै एक साताभित्रै अक्सिजन प्लान्ट सञ्चालन गर्न सकिन्छ। अस्पतालले ८२ लाख रुपैयाँको लागतमा २० हजार लिटर क्षमताको लिक्विड अक्सिजन ट्यांक निर्माण गरिरहेको छ। सञ्चालन नहुँदै सामाजिक सञ्जालमा भने अन्य कुनै ठाउँको फोटो राखेर भेरीमा लिक्विड अक्सिजन ट्यांक (अक्सिजन धरहरा) बनाएको भनेर भाइरल भएको छ। यद्यपि भेरीले आफ्नो फेसबुक पेजमा नै भुइँमा ढलेको ट्यांकको फोटो राखेर कच्चा पदार्थको अभावमा लिक्विड अक्सिजन प्लान्ट सञ्चालन नभएको जानकारी दिइसकेको छ। जिल्लामा ग्यास पर्याप्त बाँकेका भेरी अस्पताल र शिक्षण अस्पताल कोहलपुरका आइसोलेसनमा गरी अधिकतम् अहिले नौ सय सिलिन्डर अक्सिजन ग्यासको माग छ। जिल्लामा दुई वटा अक्सिजन उद्योग छन्। ती उद्योगबाट १ हजार ३ सय सिलिन्डर अक्सिजन ग्यास उत्पादन हुन्छ। यी दुवै उद्योगको उत्पादन एकद्वार प्रणालीबाट बिक्री गरिरहेका छन्। नेपालकै सबैभन्दा ठूलो अक्सिजन उद्योग एचओ अक्सिजन प्रालि नेपालगन्जमा छ। तीन वर्षअघि १० करोड रुपैयाँ लागतमा सञ्चालनमा ल्याइएको यो उद्योगको क्षमता ९ सय ५० देखि एक हजार सिलिन्डर हो। गत वर्षको साउनसम्म यो उद्योगले ८२ हजार ८६ सिलिन्डर ग्यास उत्पादन गरेको थियो। मासिक ९ हजार १ सय २० सिलिन्डरमात्र उत्पादन हुन्थ्यो। उद्योगका सञ्चालक महेश कुर्मी ७० प्रतिशत अक्सिजन उद्योग र ३० प्रतिशत अस्पतालमा खपत हुन्थ्यो। उनले प्रष्ट पारे, अहिले शतप्रतिशत खपत अस्पतालमा छ। उद्योगमा एउटा पनि दिएका छैनौं। तैपनि अस्पतालको माग पूरा गर्न सकेका छैनौं। वैशाख महिनायता यो उद्योग २४ घण्टा नै सञ्चालन हुने गरेको छ। १७ देखि २३ वैशाखसम्म मात्र उद्योगले ५ हजार ६ सय ९७ सिलिन्डर ग्यास उत्पादन गरिसकेको छ। अर्थात् अहिले औसत दैनिक ८ सय १४ सिलिन्डरअक्सिजन ग्यास उत्पादन गरेको देखिन्छ। २४ घण्टा उद्योग सञ्चालन गर्दा पनि पूर्ण क्षमतामा उत्पादन गर्न सकेका छैनौं, सञ्चालक कुर्मीले समस्या दर्शाए, पटकपटक विद्युत् जान्छ। उत्पादनमा समस्या हुन्छ।"
अक्सिजन नपाए ३ युवा छन् !,"महेन्द्रनगर : भारतबाट फर्किने नेपालीमा कोरोना संक्रमण देखिन थालेपछि महाकाली अस्पतालमा आइसोलेसन अभाव हुन थालेको थियो। संक्रमितहरू अक्सिजन अभावले छटपटाइरहेका थिए। त्यही बेला स्वास्थ्य परीक्षण गर्न महाकाली अस्पताल पुगे युवा व्यवसायी दिनेश मल्ल। अस्पतालमा शय्या र अक्सिजन अभावमा संक्रमितले ज्यान गुमाइरहेको देखेपछि मल्लले ३ सय ५० सिलिन्डर उपलब्ध गराउने योजना बनाए। म कोरोना परीक्षणका लागि महाकाली अस्पताल पुगेको थिए। अस्पतालको प्रांगणमा अक्सिजनको पर्खाइमा मान्छेहरू बसिरहेका थिए, कञ्चनपुरका भीमदत्त नगरपालिका६ का मल्लले भने, अक्सिजन अभावमा छटपटाइरहेको अवस्था थियो। यो अवस्थामा सहयोग गर्नुपर्छ भन्ने लाग्यो। उनले अस्पतालबाटै सुशील श्रेष्ठ र शेरबहादुर सिंहलाई फोन गरे। कोरोना पोजिटिभ देखिएका उनी होम आइसोलेसनमा थिए। जति रकम लागे पनि त्यसको खर्च बेहोर्ने गरी अस्पतालमा अक्सिजन दिने निर्णय गरियो, उनले भने, गत वर्ष गड्डाचौकी नाकामा स्वदेश फर्किने नेपालीहरूलाई खाना खुवाएका थियौं। त्यो गु्रप अहिले पनि सहयोगका लागि तयार छ। भारतबाट फर्केका नेपाली भोकभोकै लामो यात्रा गर्नुपर्ने बाध्यता देखेपछि खाना खुवाउने अभियान चलाएको उनले बताए। अहिले महाकाली अस्पताललाई एक सातासम्म चाहिएजति अक्सिजन उलब्ध गराउने सम्झौता गरेका छौँ, उनले भने, अवस्था नाजुक छ अस्पतालसँग गरेको ७ दिनको सम्झौता सकिएपछि ग्रुप बनाएर अभियानलाई निरन्तरता दिने तयारीमा छौं। कुमार श्रेष्ठ निर्माण सेवाका सञ्चालक श्रेष्ठ, पूजा ट्रेर्डसका सञ्चालक मल्ल र सिंहले दैनिक ५० सिलिन्डर अक्सिजन उपलब्ध गराउँदै आएका छन्। अस्पतालबाट खाली सिलिन्डर नेपालगन्ज पठाउने र अक्सिजन भरेर अस्पतालमा पुर्याउने कार्य जारी रहेको उनले बताए। एक सातासम्म ३ सय ५० सिलिन्डर अक्सिजन अस्पताललाई दिन्छौँ, मल्ले भने, अझै अक्सिजन आवश्यक छ। अब गु्रप बनाएर अभियान जारी राख्छौं। उनले खाली सिलिन्डर अभावले दैनिक ४०५० थान मात्रै अस्पताललाई दिन सकिएको बताए। नेपालगन्जबाट अस्पताल पुर्याउँदासम्म ढुवानीसहित प्रतिसिलिण्डर १३ देखि १४ सयसम्म लागत लाग्छ। महाकाली अस्पताल व्यवस्थापन समितिका अध्यक्ष कृष्णदत्त जोशीले युवा व्यवसायीको सहयोगले अस्पताललाई ठूलो राहत भएको बताए। अक्सिजनको हाहाकार भएको अवस्थामा युवा व्यवसायीको सहयोग अतुलनीय छ, अध्यक्ष जोशीले भने, अक्सिजन सहयोग नगरेको भए अवस्था भयावह हुने थियो। मंगलको मंगल कार्य यो मन त मेरो नेपाली हो ! मल्लले अक्सिजन सहज रूपमा फिलिङ हुन नसकिरहेको बताए। अक्सिजन पाउनै मुस्किल छ। अस्पतालमा बजेट थिएन। एक मात्र सानो प्लान्टले महामारी धानीरहेको थिएन। त्यसैले सत्कर्म गर्ने मन लाग्यो, उनले भने। श्रेष्ठ र मल्लले अक्सिजनको रकम व्यक्तिगत रूपमा दिने बताएका छन्। हामी कतैबाट रकम संकलन गर्दैनौं, आफैं बेहोर्ने हो, मल्लले भने, यो महामारीका बेला सरकारको मात्रै मुख ताक्नुभन्दा पनि आफूले गर्ने सहयोगमा सबैले जुट्ने हो। उनलाई आफूलाई लागेको कोरोना कहिले निको होला र बिरामीको सेवामा लागू भन्ने भएको छ। उनको दोस्रो पीसीआर नेगेटिभ आइसकेको छ। यो कोरोना कहिले ठीक होला र अरू साथीहरूलाई पनि अक्सिजन अभियानमा जोडन सकिएला झैं लागेको छ, उनले भने।"
सलाम सत्कर्मी,"विपद् बाजा बजाएर आउँदैन। कोरोना कुनै एउटा सानो क्षेत्र, जिल्ला र प्रदेशमा मात्र होइन, देशैभरि र विश्वव्यापी महामारी हो। यसविरुद्ध सचेतना, रोकथाम, नियन्त्रण, संक्रमितको उपचार एवं खोप लगाउने सम्पूर्ण दायित्व सरकारको हो। नागरिकलाई सुरक्षित बनाउन सरकारले हरसम्भव प्रयास गर्नुपर्छ। तर, एकैपटक त्यो पनि देशैभरी महामारीको प्रभाव परेकाले राज्यका निकायलाई काम गर्न हम्मेहम्मे परेको छ। संक्रमण समुदाय स्तरमा फैलिसकेको छ। दिनदिनै मृत्युदर बढेको बढ्यै छ। स्थानीय, प्रदेश र केन्द्र सरकारका साझा प्रयासका कारण विगतमा क्षति न्युनीकरण भएको थियो। दोस्रो चरणको कोरोना संक्रमण तीव्ररूपमा बढिरहेको बेला देशमा राजनीतिक अस्थिरता छ। दल टुटफुटको अवस्थामा छन्। सत्ताधारी र प्र्रतिपक्षी दल प्रदेश र केन्द्रमा सत्ताको खिचातानीमा जुटेका छन्। सत्ता टिकाउने र गिराउने खेलमा लाग्दा राज्य संयन्त्रले कोरोना महामारीलाई प्राथमिकता दिन नसकेको नागरिकमा आभास भएको छ। कोरोनाले पहिला राजनीतिक किचलो टुंगिन दिउँ भन्दैन। राज्य सञ्चालनका अगुवा राजनीतिक नेताहरूले बरु पहिला कोरोना रोकथाम सकौं अनि सत्ताका लडाइँमा उत्रौंला भन्नुपर्ने हो। तर, त्यसको छनक पाइँदैन। त्यसैकारण बाध्य भएर यस महाव्याधिबाट कुशलतापूर्वक पार पाउने दायित्व हामी नागरिक समुदायकै काँधमा आएको छ। यतिबेला अस्पतालका शैया बिरामीले भरिएका छन्। अस्पताल नपुग्दै बाटोमै बिरामीको मृत्यु भइरहेको छ। अस्पताल पुगेका संक्रमितले शैया पाएका छैनन्। शैयामा हुनेहरू अक्सिजनको अभावमा छटपटाइरहेका छन्। कतिका घरभरि बिरामी छन्। पकाएर दिने कोही छैन। स्वास्थ्यकर्मी र सुरक्षाकर्मी ज्यानको बाजी लगाएर दिनरात संक्रमितको सेवामा खटेका छन्। तैपनि स्थिति नियन्त्रणबाहिर जाँदैछ। यस्तो अवस्थामा सच्चा सत्कर्मी राज्यले अपेक्षा गरेको छ। त्यस्ता सत्कर्मी, जो पैसा उठाएर बाँड्ने, आधा आफूले राख्ने र फेसबुकमा फोटो छापेर प्रशंसा बटुल्ने नहुन्। त्यस्ता सत्कर्मी, जो स्वदेशीविदेशी दाताको सहयोगमा कोरोनालाई मलिलो प्रोजेक्ट बनाउने नहुन्। देशले त त्यस्ता सत्कर्मी खोजेको छ, जो आफ्नै खर्च र श्रमले सेवा गर्न अग्रसर होऊन्। ठूलो होस् वा सानो मनको सहयोग गर्न तत्पर होऊन्। यो महामारीमा सानै सहयोग किन नहोस्, अँध्यारोमा दियो बलेझैं हुनेछ। र, ससानो सहयोग जुटाएर ठूलो गर्जो टर्नेछ। देशले खोजेको सत्कार्य त्यही हो। कोरोनाको संक्रमण भयावह बिस्तारका माध्यम हामी स्वयं हौं। त्यसैले यसलाई रोक्ने जिम्मेवारी पनि हाम्रै हो। यसको रोकथामको जचेतना जगाउन हुन सक्छ वा अप्ठ्यारोमा परेकालाई राहत मिलाउन अनि उपचार नपाएर छट्पटिएकालाई उपचार दिलाउन सक्नु अहिलेको आवश्यकता हो। यसमा केही सहृदयी स्वःस्फूर्त अघि सर्न थालेको पाइएको छ। तिनीहरूको प्रशंसा मात्र होइन, तिनीहरूबाट समुदाले प्रेरणा लिन सक्नुपर्छ। राज्यको सम्पूर्ण पहुँच नभएको अवस्थामा रोगको रोकथाम र नियन्त्रणमा नागरिकस्तरबाट होस्टेमा हैंसे गर्न जरुरी छ। विश्वव्यापी महाविपत्तिका बेलामा एकले अर्कोलाई तन, मन र धनले सहयोग गर्र्न अग्रसर हुनुपर्छ। यस्तो अवस्थामा जसले जे सहयोग गर्न सक्छ, बिनाकञ्जुस्याइँ गर्नुपर्छ। कोरोना संक्रमणबाट निको भएकाले अनुभव बाँडेर संक्रमितलाई सघाउन सक्छन्। विज्ञहरूले सम्भावित खतराबारे जानकारी गराएर थप क्षतिबाट जोगाउन सक्छन्। स्वास्थ्य, सुरक्षा र सञ्चारजस्ता सेवाको क्षेत्रमा लाग्नेहरूले संक्रमितको मनोबल उच्च बनाउने गरी काम गर्नुपर्छ। मिडियाले निराशावादी र समाजमा कोरोना आतंक फैलाउने भन्दा पनि कोरोनासँग कसरी जुध्न सकिन्छ ? कसरी बाँच्न सकिन्छ ? भन्ने सामग्रीलाई प्राथमिकतामा राख्नुपर्छ। हामी नागरिक बर्दीबिनाका सिपाही हौं। यो महाविपत्तिसँग लड्ने सिपाही अब हामी स्वयं हौं। हरेकले स्वास्थ्य सुरक्षाका मापदण्ड पालना गर्नैपर्छ। र, निस्वार्थ रूपमा देशको सेवा गर्न हामी अग्रसर हुनैपर्छ। संकटको बेला आफू, परिवार, समाज, देश र विश्वलाई महामारीबाट जोगाइदिने अब अरू कोही छैन। हामी नै हौं। त्यो अनुभूत गरेर पवित्र मनले सत्कर्ममा उत्रनेलाई सलाम छ, जसले खनेको गोरेटोमा धेरै नेपालीले हिँड्न सकून्।"
अक्सिजनको माग धान्नै मुस्किल,"नेपालगन्ज : जिल्ला कोभिड १९ संकट व्यवस्थापन केन्द्रको बैठकले १३ वैशाखमा भेरी अस्पताल र नेपालगन्ज मेडिकल कलेज शिक्षण अस्पताल कोहलपुरमा कोरोना विशेष आइसोलेसनलाई २ सय ५० शय्यामा विस्तार गर्ने निर्णय गर्यो। भेरीले १ सय ४२ शय्यालाई विस्तार गरेर दुई सय पुर्यायो। बैठकमा शिक्षण अस्पतालका सहायक निर्देशक डा नितेशकुमार कनौडिया सहभागी भएका थिए। त्यसको भोलिपल्ट शिक्षण अस्पतालले ३ सय शय्याकै कोरोना डेडिकेटेड अस्पताल बनाउने घोषणा गर्यो। ५० शय्याको प्रिआइसोलेसन, ५० शय्याको आईसीयू र दुई सय शय्यामा अक्सिजनसहितको उपचार सुविधा सञ्चालन गर्ने भनियो। शिक्षण अस्पतालले ३ वैशाखमा सुरुमा ४५ शय्या र त्यसको एक सातापछि एक सय शय्याको आइसोलेसन सञ्चालन गर्दै आएको थियो। संक्रमितको संख्या दिनदिनै बढिरहेका बेला यो निर्णयले वाहवाही पनि पायो। तर, घोषणा कार्यान्वयन नहुँदै तुहियो। कारण भयो, अक्सिजन अभाव। शिक्षण अस्पतालको सञ्चालक संस्था लर्ड बुद्ध एजुकेसनल एकेडेमी लिमिटेडका प्रबन्ध सञ्चालक डासुरेशकुमार कनौडियाले २२ वैशाखमा विज्ञप्ति प्रकाशित गरेर अस्पतालमा उपचार गराइरहेका बाहेक थप कोरोना संक्रमित भर्ना गर्न नसक्ने जनाउ दिए। सरकारले भारतबाट लिक्विड अक्सिजन ट्यांक उपलब्ध गराए ३ सय शय्या सञ्चालन गर्ने अस्पतालले जनाएको छ। अस्पतालले अक्सिजन आपूर्ति व्यवस्था मिलाउन माग गर्दै स्वास्थ्य तथा जनसंख्या मन्त्रालयमा वैशाख १९ र २१ गते लिखित अनुरोध गरी अक्सिजन अभावमा ठूलो संकट आउने जानकारी गराएको थियो। शिक्षण अस्पताल कोहलपुरका कोरोना फोकल पर्सन डा दिनेश श्रेष्ठका अनुसार अस्पतालमा एक सयभन्दा बढी संक्रमितको उपचार भइरहेको छ। सबैलाई अक्सिजन चाहिन्छ। दैनिक झन्डै चार सय सिलिन्डर अक्सिजन ग्यास खपत हुन्छ। २० हजार लिटर क्षमताको लिक्विड अक्सिजन ट्यांकले पाँच दिन अस्पतालको पूरै भार थेग्थ्यो। १० दिनदेखि ट्यांक रित्तिएको छ। ५० सिलिन्डर ग्यास पीएसए अक्सिजन प्लान्टबाट पूर्र्ति हुन्छ। बाँकेका उद्योगबाट २ सय ५० सिलिन्डर अक्सिजन पाइरहेको छ। त्यो बाहेकको अक्सिजन धेरै ठाउँबाट खोजेर पूर्ति गर्नु परेको श्रेष्ठले अनुभव सुनाए। भेरी अस्पताल नेपालगन्जलाई भने अहिलेसम्म अक्सिजन ग्यासको अभाव भएको छैन। कोरोना संक्रमण नहुने बेला मासिक डेढदेखि दुई सय अक्सिजन खपत गर्ने अस्पतालले तीन दिनयता दैनिक पाँच सय सिलिन्डर अक्सिजन मगाइरहेको नेपालगन्ज उपमहानगरपालिका१७ मा रहेको एचओ अक्सिजन प्रालिका अध्यक्ष अजयकुमार पाठकले बताए। यो उद्योगले भेरीलाई अक्सिजन ग्यास सप्लाईमा प्राथमिकतामा राखेको जनाएको छ। भेरीका मेडिकल सुपरिटेन्डेन्ट डाप्रकाशबहादुर थापा अस्पतालमा रहेका अधिकांश कोरोना संक्रमितलाई अक्सिजन आवश्यक पर्ने गरेको बताउँछन्। बिरामीको चाप बढे पनि हामीले माग गरेअनुसारकै अक्सिजन अहिले पाइरहेका छौं। भोलिका लागि थप समस्या नहोस् भन्नका लागि लिक्विड अक्सिजन प्लान्ट निर्माणको चरणमा छ, डा थापाले प्रष्ट पारे, लिक्विड अक्सिजन ट्यांक अस्पतालमा आइसकेको छ। फाउन्डेसन पनि तयार छ। भारतबाट कच्चा पदार्थ आउनेबित्तिकै एक साताभित्रै अक्सिजन प्लान्ट सञ्चालन गर्न सकिन्छ। अस्पतालले ८२ लाख रुपैयाँको लागतमा २० हजार लिटर क्षमताको लिक्विड अक्सिजन ट्यांक निर्माण गरिरहेको छ। सञ्चालन नहुँदै सामाजिक सञ्जालमा भने अन्य कुनै ठाउँको फोटो राखेर भेरीमा लिक्विड अक्सिजन ट्यांक (अक्सिजन धरहरा) बनाएको भनेर भाइरल भएको छ। यद्यपि भेरीले आफ्नो फेसबुक पेजमा नै भुइँमा ढलेको ट्यांकको फोटो राखेर कच्चा पदार्थको अभावमा लिक्विड अक्सिजन प्लान्ट सञ्चालन नभएको जानकारी दिइसकेको छ। जिल्लामा ग्यास पर्याप्तबाँकेका भेरी अस्पताल र शिक्षण अस्पताल कोहलपुरका आइसोलेसनमा गरी अधिकतम् अहिले नौ सय सिलिन्डर अक्सिजन ग्यासको माग छ। जिल्लामा दुई वटा अक्सिजन उद्योग छन्। ती उद्योगबाट १ हजार ३ सय सिलिन्डर अक्सिजन ग्यास उत्पादन हुन्छ। यी दुवै उद्योगको उत्पादन एकद्वार प्रणालीबाट बिक्री गरिरहेका छन्। नेपालकै सबैभन्दा ठूलो अक्सिजन उद्योग एचओ अक्सिजन प्रालि नेपालगन्जमा छ। तीन वर्षअघि १० करोड रुपैयाँ लागतमा सञ्चालनमा ल्याइएको यो उद्योगको क्षमता ९ सय ५० देखि एक हजार सिलिन्डर हो। गत वर्षको साउनसम्म यो उद्योगले ८२ हजार ८६ सिलिन्डर ग्यास उत्पादन गरेको थियो। मासिक ९ हजार १ सय २० सिलिन्डरमात्र उत्पादन हुन्थ्यो। उद्योगका सञ्चालक महेश कुर्मी ७० प्रतिशत अक्सिजन उद्योग र ३० प्रतिशत अस्पतालमा खपत हुन्थ्यो। उनले प्रष्ट पारे, अहिले शतप्रतिशत खपत अस्पतालमा छ। उद्योगमा एउटा पनि दिएका छैनौं। तैपनि अस्पतालको माग पूरा गर्न सकेका छैनौं। वैशाख महिनायता यो उद्योग २४ घण्टा नै सञ्चालन हुने गरेको छ। १७ देखि २३ वैशाखसम्म मात्र उद्योगले ५ हजार ६ सय ९७ सिलिन्डर ग्यास उत्पादन गरिसकेको छ। अर्थात् अहिले औसत दैनिक ८ सय १४ सिलिन्डरअक्सिजन ग्यास उत्पादन गरेको देखिन्छ। २४ घण्टा उद्योग सञ्चालन गर्दा पनि पूर्ण क्षमतामा उत्पादन गर्न सकेका छैनौं, सञ्चालक कुर्मीले समस्या दर्शाए, पटकपटक विद्युत् जान्छ। उत्पादनमा समस्या हुन्छ।"
मंगलको मंगल कार्य,"बुटवल : गएको वर्ष यही समय छिमेकी दाइ बिरामी परे। दजर्नजति एम्बुलेन्सलाई फोन गरे। कसैले आउन मानेनन्। भैरहवा अञ्चलपुरका मंगल भण्डारीसँग गाडी थियो। छिमेकी चाहिने आपत्विपत्मा त हो भन्दै भण्डारीले घरभित्र राखेको गाडी निकाले। छिमेकीलाई बोकेर भैरहवाकै मेडिकल कलेज पुर्याए। बिरामीमा कोरोना देखियो। भण्डारीभन्दा पनि उनका परिवार आत्तिए। मंगल यसरी नहिँड्, तँलाई कोरोना लाग्यो भने के हुन्छ ?, बुवाले सम्झाए। ३८ वर्षीय भण्डारी पछि हटेनन्। बरु बुवाआमालाई सम्झाए। घरमा हजुरआमा, आमाबुवा, श्रीमती, दाजुभाइको संयुक्त परिवारमा रहेका उनी त्यसयता कैयौं बिरामीलाई बोकेर बुटवलभैरहवाका सबै अस्पतालमा पुगे। पोहोर २ सय जनालाई अस्पताल पुर्याएँ। अहिले ४५ जना भए होलान्, शनिबार अन्नपूर्ण पोस्ट्सँगको कुराकानीमा उनले हिसाव लगाए। उनीसँग कुराकानी गरिरहँदा बेलहियाबाट बिरामीलाई अस्पताल लैजान सहयोग गर्नुपर्यो भन्ने फोन आइरहेको थियो। बेलहियाबाट एक जना महिलाको फोन आयो। घरमा दुई महिला मात्रै छन् रे, उनले भने, अस्पतालमा बेड छैनभन्दा पनि पेटीमै लगेर भए पनि राखिदिनुस् भनेका छन्। अब उतै जान्छु। उनमा सहयोगको भावना एम्बुलेन्सको आनाकानीपछि आएको रहेछ। बिरामी बोक्नै बनेका एम्बुलेन्सले नबोकेपछि उनी गएको वर्षदेखि नै महामारीमा नामजस्तै मंगल काम गरेर हिँडिरहेका छन्। रुपन्देहीका जुनसुकै स्थानबाट फोन आए पनि उनी बिरामी लिन पुग्छन्। ओमसतिया गाउँपालिका२ अञ्चलपुर बस्ने उनलाई दिनमै कैयौं फोन आउँछ। जति भ्याउँछन् त्यति स्थानमा पुग्छन्। फेसबुकबाट उनको फोन नम्बर पाउनेहरू धेरै छन्। गाडीको पछिल्लो भागमा सिट छैनन्। त्यहाँ बिरामी सुताउँछन्। छेउमै अक्सिजन सिलिन्डर छ। अक्सिजन चाहिनेलाई सिलिन्डर लगाइदिन्छन्। कठिन अवस्थाका बिरामी बोक्न जाँदा स्वास्थ्यकर्मीको सहयोग पनि लिन्छन्। आफैं ड्राइभरको सिटमा बस्छन्। मास्क लगाएका छन्। स्यानिटाइजरले हात सफा गरिरहन्छन्। मौका मिल्दा पञ्जा लगाउँछन्। उनलाई कुनै स्वार्थ छैन। सकेसम्म सेवा गर्छु भन्ने भावना उनमा छ। यो नौलो रोग भयो, पहिला सबै मान्छे डराए, अहिले कम डराउँछन्। तर, अवस्था झन नाजुक छ, उनले भने, बिरामीलाई अस्पतालसम्म पुर्याउनुपर्छ भन्ने मेरो सोच छ। त्यसैले सहयोग गरिरहेको छु। गत वर्ष सिद्धार्थनगर नगरपालिका५ का वडासदस्य सुवोध तुलाचनलाई आफ्नै गाडीमा बोकेर मेडिकल कलेज पुर्याए। उनको स्वास्थ्य अवस्था नाजुक थियो, तुलाचन बाँचेनन्। गत वर्ष त मैले अस्पताल पुर्याएका धेरै बिरामी निको हुनुभयो। तीन जनाको मात्रै मृत्यु भएको थियो, उनले भने, यो वर्ष त पाँच जनाको ज्यान गइसक्यो। पछिल्लो महामारी भएपछि उनलाई बोलाउन थालेको २० दिन जति भएको छ। अस्पतालमा बेड नपाउने गरेकामा उनलाई चिन्ता छ। बिरामीले फोन गर्छन् तर अस्पतालमा राख्ने ठाउँ छैन। भैरहवाको भीम अस्पतालका पेटीमा धेरै बिरामीलाई सुताएर फर्किएका छन्, उनी। उनी बिरामी बोक्न जानुअघि डाक्टरलाई फोन गर्छन्। बेड उपलब्ध हुन्छ कि नाई भन्दै सोध्छन्। बेड नभएपछि बिरामीको मागअनुसार अस्पतालको पेटीसम्म छाडेर फर्किन्छन्। सरकारले छात्रवृत्ति दिएर धेरै डाक्टर उत्पादन गरेको उनलाई थाहा छ। यो महामारीमा ती डाक्टरले स्वयम्सेवा गर्नुपर्दैन ? सरकारले काममा लगाउन बोलाउनुपर्छ उनको भनाइ छ। अघिल्लो पटक त नयाँ रोग थियो। तयारी गर्न समय मिलेन। यो पटक तयारी गर्न सकिन्थ्यो। सरकारले तयारी नगरेका कारण भयावह स्थिति आएको उनको बुझाइ छ। अहिलेका बिरामीलाई अक्सिजन मात्रै दिन सक्ने हो भने पनि धेरै जनाको ज्यान बच्ने उनको विश्वास छ। धरै जना आत्तिएरै अन्तिम अवस्थामा पुग्ने गरेको उनले देखेका छन्। स्थानीय तहले गाउँमै अस्पताल बनाएर अक्सिजनको व्यवस्था गर्न सके धेरै नागरिकको ज्यान बच्ने उनको भनाइ छ। संक्रमितलाई गाडी चढाउने, ओराल्ने, बोक्ने गर्ने उनी अहिलेसम्म संक्रमणमा परेका छैनन्। यस्तो महामारीले जसले जे सक्छ, त्यही सहयोग गर्नुपर्छ, सिद्धार्थनगर उद्योग वाणिज्य संघका कार्यसमिति सदस्य रहेका उनले भने, सबैको सहयोग हुने हो भने महामारीबाट बच्न सकिन्छ। उनीसँग कुराकानी भइरहँदा उनको मोबाइलमा घण्टी बजिरहेको थियो। हेल्लो, म हिँडिहाले है, उनले फोन उठाएर ती महिलालाई भने। आफ्नै प्रतीक्षामा रहेका बिरामी लिन उनी बेलहियातिर हुइँकिए।"
यो मन त मेरो नेपाली हो !,"काठमाडौं : वीर अस्पतालका नाक, कान, घाँटी रोग विशेषज्ञ डा वीरेन्द्र झाको ६ जनाको परिवारै कोरोना लागेर घरमै आइसोलेसनमा थियो। बाहिरबाट मान्छे बोलाउन नमिल्ने। आफन्त, छरछिमेकी आउने कुरा पनि भएन। खाना बनाउनै असहज अवस्था थियो। त्यही बेला डा झालाई फोन आयो। रवि सिंहले फोन गरेका रहेछन्। सिंहले ललितपुरमा मित्रां दा ढावा रेस्टुरेन्ट सञ्चालन गर्दै आएका छन्। ५० जनालाई एकैपटक खाना खुवाउने क्षमता रहेको उक्त रेस्टुरेन्ट ग्राहकलाई अहिले बन्द छ। तर, कोरोना भाइरसबाट संक्रमितहरूका लागि भान्साघर बनिरहेको छ। सिंहले निषेधाज्ञा अवधिमा समस्यामा परेका मजदुर मात्रै होइन, अरुलाई पनि साँझबिहान आफ्नै गाडीमा राखेर खाना पुर्याउने गरेका छन्। निःशुल्क। रविका बाबुआमा राजा महेन्द्रका पालामा भारतबाट नेपाल आए। काठमाडौंमा व्यापार गरे। रेस्टुरेन्ट चलाए। यताकै रैथाने भए। रवि यतै रमाए। ढिला नेपाली नागरिकता पाए। परिवारका आधाजसो सदस्य भने अझै नेपाली बन्न सकेका छैनन्। कोरोना संक्रमणले अप्ठ्यारो परेका ढोकामा अचेल उनै रविको गाडी हर्न बजाउँदै पुग्छ। खाना छाड्छ। र, अर्का संक्रमितकहाँ खाना पुर्याउन हतारिएर हुइँकिन्छ। भारतीय मूलका भए पनि उनलाई अब नेपालै आफ्नो लाग्छ। भन्छन्, मलाई यही देशले माया दियो। यहींको माटोमा कर्म गरें। फल पाएँ। जेजति छ, यहींको छ। सिंहले कामदारलाई रेस्टुरेन्टमै आइसोलेसनमा राखेका छन्। सामान्य अवस्थामा ११ जना स्टाफ राखेर सञ्चालन भइरहेको ढावा अहिले चार जनाले चलाएका छन्। टिम मिलाएर पालैपालो काम गर्छन्। उनीहरूसँगै मिलेर आफैं खाना बनाउने गर्छन् सिंह। सिंह खाना बनाउनुअघि बिरामीलाई मेनु ह्वाट्सएपमा पठाउँछन्। मधुमेह, उच्च रक्तचाप, अन्य रोगका बिरामीले रोजेअनुसारको खाना मात्रै पुर्याउने गर्छन्। मासु चल्नेलाई त्यहीअनुसार, शाकाहारीलाई त्यहीअनुसार तयार पार्छन्। कोही खाना खान नसक्ने हुन्छन् उनीहरू सुप मगाउँछन्। उनीहरूलाई सुप मात्रै प्याक गरेर पुराइदिन्छन्। ठूलो रकम सहयोग गर्ने र धेरैलाई सेवा पुराउने सक्ने ठुलो व्यापारी हैन म। तर, आफुसंग भएको खाना भोका मानिसहरूलाई बाड्न त सक्छु नि, उनी भन्छन्। उनी कोही समस्यामा परेको थाहा पाउनासाथ तुरुन्तै पुगिहाल्छन्। सामाजिक सेवाभाव अरूले सिकाउने कुरा नभएको उनको बुझाइ छ। थोरै भए पनि अरुका लागि सहयोग गर्न पाउदा आनन्द र सन्तुष्टि मिल्ने उनी सुनाउँछन्। उनले करोडौं सम्पत्ति हुनेहरूलाई पनि अहिले सहयोगविहीन बन्नुपरेको अवस्थामा देखेका छन्। भन्छन्, छोराछोरी विदेशमा, बुढाबुढी यहाँ ओछ्यान परेका हुन्छन्। स्याहार गर्ने कोही हुँदैन। यस्तै अवस्थामा चाहिने हो अपनत्व र माया। थोरै पनि हेरचाहको आवश्यकता। समस्या परेका परिवार तथा व्यक्तिले उनलाई सामाजिक सञ्जाल तथा फोनबाट जानकारी गराउँछन्। उनको रेस्टुरेन्टको पेजमा ५० हजारभन्दा बढी सक्रिय फलोअर्स छन्। यसकै आधारमा उनीकहाँ निःशुल्क खानाको अर्डर आउने गरेको छ। उनको आफ्नै नामको फेसबुक पेज पनि छ। त्यसमार्फत उनी आफ्ना गतिविधि अपडेट गरिरहन्छन्। सामाजिक सञ्जाल र एक कान दुई कान हुँदै त्यही आधारमा उनीसँग खाना अर्डर गर्नेहरू आइपुग्छन्। उनको घर रहेको ठाउँका जनप्रतिनिधिले खाना सहयोगका लागि फोन गर्छन्। एउटै परिवारमा कैयौं दिन खाना पुर्याइरहन्छन् उनी। उनले काठमाडौं मेडिकल कलेजका २५ जनाका लागि नियमित खाना पुर्याएका छन्। दैनिक २ सयदेखी २ सय ५० जना कोभिड सक्रमित, आइसोलेसनमा बसेका व्यक्तिलाई साँझबिहान खाना खुवाउँछन्। उनले भूकम्पका बेला पनि सामाजिक कार्य गरेका थिए। धादिङको चेपाङ बस्तीमा केही घर पुनर्निर्माण गरिदिएका थिए। अघिल्लो लकडाउनमा सयौं मजदुरलाई खाना तथा रासन उपलव्ध गराए। उनले अहिले पनि अत्यावश्यकहरूलाई रासन पनि उपलब्ध गराउँदै आएका छन्। प्लाज्मा दानका लागि उनले समन्वय गरिदिन्छन््। प्लाज्मा अभावमा आईसीयूमा छट्पटाएका बिरामीका आफन्तले उनलाई फोन गर्छन्। उनले चिनजान, तथा साथी सर्कलमा समन्वय गरिदिने गरेका छन्। यसपटक तीन जना बिरामीलाई प्लाज्मा दान गर्न सकिएकोे उनी सुनाउँछन्। कोरोना संक्रमित भएका साथीहरूलाई प्लाज्मा दान गर्न अनुरोध गर्ने गर्छन्। भन्छन्, कुनै पनि प्रकारको सहयोग चाहिए मलाई खवर गर्नुहोला। सकेको सहयोग सदैव गरिरहनेछु। त्यसका लागि मेरो फेसवुक पेजमा म्यासेज गर्नुभए पनि हुन्छ। या फोनमा सिधै खबर गर्नुभए पनि हुन्छ।"
सरकार ! नागरिकको मृत्युमाथि कमिसन नखोज,"नागरिकको जीवनमाथि पनि कमिसनको अवसर खोज्ने सरकासँग अब हामीले के अपेक्षा गर्ने ? यतिबेला कोरोनाको कहरसँगै सिंगो मुलुक रोइरहेको छ। तर हाम्रा दल र नेताहरू सत्ताको खेलमा रमाइरहेका छन्। उनीहरूको रमिता हेर्दा लाग्छ, उनीहरुलाई कोरोनासँग कुनै परवाह छैन। न त नागरिकको अवस्थाप्रति उनीहरू अलिकति पनि संवेदनशिल देखिन्छन्।सत्ताको खेलको पुरानै विकृत चित्र र चरित्र फेरि दोहोरिने खतरा छ। राजनीतिको यो फोहरी दृश्य देखेर नागरिक निकै दिक्क र निराश भएका छन् । अस्पतालमा बेड र अक्सिजन नपाएर कोरोना संक्रमित छटपटाइरहेका छन्। नागरिक कोरोनासँग यति सकसका साथ संघर्ष गरिरहेका बेला कोरोनाविरुद्धको खोप कमिशनको चक्करमा अड्किएको निकै घिनलाग्दो सत्य खुलासा भएको छ। नागरिकको मृत्यु कुरेर सरकार कमिसनको सेटिङ मिलाउँदैछ। संकटमा नागरिकको जीवन रक्षाको दायित्व लिनुपर्ने सरकारको यो भन्दा लाजमर्दो र घिनलाग्दो चित्र एवं चरित्र अरु के हुन्छ ? कमिशनको किचलोले रकम भुक्तानी भइसकेको थप १० लाख खोप अड्कियो भने थप ५० लाख खोपको खरिद पनि अन्योलमा पर्यो। ६० लाख खोप समयमै आइपुगेको भए धेरै नागरिकको ज्यान जोगिने अवस्था हुन्थ्यो।अहिलेसम्म झन्डै ४ लाखले मात्र दुवै डोज खोप लगाएका छन्। पहिलो डोज लगाएको १२ साताभित्र दोस्रो डोज लगाइसक्नुपर्ने भए पनि फागुन २३ पछि कोभिसिल्ड खोप लगाएका ६५ वर्षमाथिका वृद्धवृद्धाले दोस्रो मात्रा लगाउन पाएका छैनन्। समयमा दोस्रो खोप लगाउन नपाउँदा पहिलो खोपको असर के हुने हो ? कति संवेदनशील प्रश्न छ। कमिशनको चक्करमा नागरिकको जीवनमाथि निकै निर्मम खेलवाड भएको छ। कोरोनाले धमाधम नागरिकको ज्यान लिइरहेको छ। यता सरकारमा बस्नेहरू भने नागरिकको जीवनमाथि पनि कमिसनको अवसर खोज्दैछन्। संकटमा भत्किँयो सरकारको भरोसा संकटका बेलामा हो सरकारले आफ्नो वास्तविक क्षमता प्रदर्शन गर्ने।सरकारमा बस्नेहरूको निष्ठा र इमान्दारीको परीक्षा पनि यस्तै समयमा हुने हो। संकटको घडीमा सरकारप्रतिको नागरिकको आस्था र भरोसा भाँचियो भने त्यो जोडिन निकै कठिन हुनेछ।सामान्य अवस्थामा नागरिक आफ्नो व्यवस्था र निर्वाह आफ्नै हिसाबले गरिरहेका छन्। नागरिकको सरकारसँग ठूलो अपेक्षा केही हुँदैन। फेरि राजनीतिले ग्रस्त हाम्रोजस्तो विकाशोन्मुख मुलुकमा सरकारले नागरिकका लागि केही नै सुविधा र सुरक्षा दिन सकेको छ र ? राज्य वा सरकार चाहिने यस्तै संकटका बेलामा हो। तर हामीकहाँ जब जब संकट आउँछ, राज्य अनि सरकारमा बस्नेहरू रमिते हुन्छन् र दायित्वबाट पन्छिन्।पन्छिन्छन् उल्टै यस्तै बेला कमाउने मौका खोज्छन् र कमिसनको चक्करमा लाग्छन्। राज्य वा सरकार चाहिने यस्तै संकटका बेलामा हो। तर हामीकहाँ जबजब संकट आउँछ, राज्य अनि सरकारमा बस्नेहरू रमिते हुन्छन् र दायित्वबाट पन्छिन्छन् उल्टै यस्तै बेला कमाउने मौका खोज्छन् र कमिसनको चक्करमा लाग्छन्। संकटमा नागरिकले राज्यलाई साथ र सहयोग दिने हो । यो नागरिकको दायित्व पनि हो । गुनासो, आलोचना अनि विरोधका लागि विरोध गर्ने बेला होइन अहिले। तर प्रश्न गर्ने अधिकार नागरिकसँग सुरक्षित हुन्छ। सरकारमा बस्नेहरूबाट यस्तो बद्मासी र खेलवाड हुँदा पनि नागरिक टुलुटुलु हेरेर बस्न सक्दैनन्। अहिले नागरिक धेरै सचेत छन्। उनीहरू पलपलमा सूचित र जागरुक पनि छन्। उनीहरूले सूक्ष्मरूपमा हरेक कुराको अवलोकन गरिरहेका हुन्छन्। अझ् सरकार अर्थात पदमा रहेका सार्वजनिक पात्रहरूले गरेका बद्मासी र कर्तुत एकएक हिसाब नागरिकले राखेका हुन्छन्। कमिशन कथा : यसरी भाँडियो सरकारी खरिद फागुन तेस्रो हप्ता प्रधानमन्त्री केपी ओलीले तीन महिनाभित्र सबै नेपालीले खोप लगाउन पाउने उद्घोष गरेका थिए। तर उनले यस्तो उद्घोष गरिरहँदा खोप खरिदको सरकारी प्रक्रिया कमिशन एजेन्टहरूको एम्बुसमा परिसकेको थियो।गत अक्टोबरमा भारतको सिरम इन्स्टिच्युट र स्वास्थ्य मन्त्रालयबीच नेपाललाई दुई करोड खोप उपलब्ध गराउने समझदारी भएको थियो। त्यो बेलादेखि नै खोप खरिदको ठेक्का लिएर कमाउने चक्करमा कमिशन एजेन्टहरू सक्रिय भएका थिए। उनीहरूले पटकपटक प्रधानमन्त्री र स्वास्थ्यमन्त्रीलगायतका अधिकारीलाई भेटेर त्यो डिलको जिम्मा आफूलाई दिन लबिङ गरेका थिए। भारतले माघको पहिलो हप्ता १० लाख खोप उपलब्ध गरायो। फागुनको पहिलो हप्तासम्म थप १० लाखको दोस्रो खेप पठाउने तयारी थियो। प्रति खोप ४ डलरका दरले २० लाख डोजका लागि फागुनको पहिलो हप्ता नै मन्त्रिपरिषद्बाट निर्णय गराएर स्वास्थ्य मन्त्रालयले ८० लाख डलर रकम पठाएको थियो। यसबीचमा सिरमको स्थायीय एजेन्ट 'हुकम'का प्रतिनिधिहरूले कमिशनको लफडा निकाले। दोस्रो खेपको आपूर्तिमा अवरोध खडा गर्न थाले। दोस्रो खेपका लागि १० प्रतिशत कमिशन दाबी गरे। प्रक्रियामा रहेको ५० लाख खोप ल्याउँदा करिब ३३ करोड कमिशन कमाउने योजनासहित विचोलियाहरू सक्रिय भए। कमिशनको किचलो चल्दै गर्दा भारतमा कोरोनाले भयानक रुप लियो। सिरम कारखानामा आगलागी भयो। फागुन १९ मा सिरमले तत्काल खोप पठाउन नसक्ने पत्र स्वास्थ्य सेवा विभागलाई पठायो। कमिशन एजेन्टहरूले झमेला गरेपछि भुक्तानी दिएर आउनै लागेको थप १० लाख डोज खोप पनि अड्कियो। त्यहीं झोकमा थप ५० लाख खोप खरिदका फाइल पनि मन्त्रीले अड्काइदिए। खोप खरिदका अन्य सरकारी प्रयास र प्रकिया पनि त्यसबाट प्रभावित भए। यसबीचमा रुसले ८० लाख स्पुतनिकभी नामको खोप नेपाललाई बेच्न तयार भएको थियो भने बेलायतले २० लाख मात्रा खोप दिने प्रतिवद्धता जनाइसकेको छ। तीन महिना प्रधानमन्त्री र स्वास्थ्य मन्त्री किन मौन बसे ? सरकारी खरिद भाँड्न विचौलियाहरू निरन्तर सक्रिय रहँदा पनि तीन महिनासम्म प्रधानमन्त्री र स्वास्थ्य मन्त्री दुवै रमिता हेरेको देखिन्छ। उनीहरूको यो मौनता आफैमा रहस्यमय छ। कोरोना संक्रमण फैलिएर नागरिकको ज्यान जान थालेपछि बल्ल स्वास्थ्य तथा जनसंख्या मन्त्री हृयदेश त्रिपाठीले कमिशनको लफडाले गर्दा समयमा खोप आउन नसकेको खुलासा गरेका छन्। यो भन्दा लाचारी र अकर्मण्यता अरु के हुन्छ ? झन्डै तीन महिनासम्म खरिद प्रक्रिया अड्किँदा प्रधानमन्त्री र मन्त्री किन मौन बसे ? विचौलियालाई दण्डित गरेर प्रक्रिया अघि बढाउनुको सट्टा थप खरिदको फाइल पनि आफ्नै घर्रामा अड्काएर मन्त्रीले किन रमिता हेरेको ? सरकारी खरिद भाँड्ने पात्रहरूलाई ठेगान लगाउन मन्त्रीलाई कसले रोक्यो ? कसको दबाब वा हस्तक्षेपले खोप खरिदका फाइल अड्किए ? विचौलियासँग मन्त्री नै झुक्नुपर्ने अवस्था किन आयो ? यो सबै कुरा बाहिर ल्याउन उनी किन सक्दैनन् ? यसको जबाफ त्रिपाठीले दिनुपर्छ। नागरिकले यतिबेला यही जबाफ खोजेका छन्। नागरिकको मृत्यु कुरेर सरकारमा बस्नेहरू कमिसनको सेटिङ मिलाउँदैछन्। संकटमा नागरिकको जीवन रक्षाको दायित्व लिनुपर्ने सरकारको यो भन्दा लाजमर्दो र घिनलाग्दो चित्र एवं चरित्र अरु के हुन्छ ?सरकारी खरिद भाँड्न विचौलियाहरू निरन्तर सक्रिय रहँदा पनि तीन महिनासम्म प्रधानमन्त्री र स्वास्थ्य मन्त्री दुवैले रमिता हेरेको देखिन्छ। कमिशनको लफडा निकाल्ने मन्त्री स्वयम पनि कमिशनको सेटिङमा कुनै न कुनै रुपमा संलग्न थिएँ भनेर आशंका गर्ने अवस्था उनले तयार गरिदिएका छन्। केही निटकका व्यापारीलाई प्रधानमन्त्रीको टिमले ठेक्का दिन दबाब दिएका हुन् भने यसलाई साहसका साथ इन्कार गरेर उनले मन्त्रालयबाट प्रक्रिया अघि बढाउन सक्थे। खरिद फाइल मन्त्रीकहाँ अड्किँदा प्रधानमन्त्रीले किन हस्तक्षेप गर्न सकेनन् रु कमिशनको लफडाले खरिद फाइल रोकें भनेर मन्त्री अहिले उम्किन पाउँदैनन्। यसको मुख्य जिम्मेवारी उनले लिनुपर्छ। सार्वजनिक लेखा समितिको सभापति भएर काम गरिसकेका त्रिपाठी अरुजस्तै तरतरो मन्त्री होइनन्। सरकारी कारोबारमा हुने चलखेल र कमिशन चक्करका सबै कथाव्यथा उनी थाहा पाउँछन्, त्यस्तालाई ठेगान लगाउने आइडिया पनि उनीसँग हुनुपर्छ। आर्थिक अनुशासन र पारदर्शिताका मामिला खरो रुपमा उत्रिने त्रिपाठी किन यति लाचार र लुरे हुन वाध्य भए ? यो प्रकरणको छानबिन गरेर दोषीहरूलाई दण्डित गर्ने काम भएन भने त्रिपाठीको भूमिका नै शंकाको घेरामा पर्नेछ। हुकमको 'हैकम'सामु किन हच्कियो सरकार ? हुकम कुनै संगठित र प्रतिष्ठित संस्था होइन। यसको कुनै स्थापित उद्यम र व्यवसाय पनि छैन। कमिसनको चाँजोपाँजो मिलाउन खडा गरिएको फर्म हो। यस्तो हुकमसँग सिंगो सरकार हच्किनुपर्ने वा झुक्नुपर्ने अवस्था किन आयो ? अहिले नागरिकले यसको जबाफ खोजेका छन्। हुकमसँग जोडिएका पात्रहरूको बालुवाटारदेखि लैनचौरसम्मको उठबस र सिधापहुँचले यो प्रकरणलाई झन् रहस्यमय बनाएको छ। हुकमका प्रतिनिधिसँग यो बीचमा सकारका पात्रहरूसँग धेरैपटक डिल र पत्राचार भएको छ। त्यो डिल बालुवाटारमा पनि भएको छ। त्यसैले यसमा प्रधानमन्त्री, उनको किचन टिम र स्वास्थ्यमन्त्री बेखबर छैनन्। कोरोनाको खोप खरिदका लागि कमिसनको चक्करमा सरकारी प्रक्रिया भाँडे्ने वा अड्काउनेमा व्यापारी सुरज वैद्य, उनको पत्नी नितु वैद्य र विजय दुगको नाम जोडिएको छ। यी तीनैजनाको प्रधानमन्त्रीसँग निकटको सम्बन्ध छ। स्वास्थ्यमन्त्रीसँग पनि उनीहरूको पहिलदेखि राम्रो सम्बन्ध हो। पछि कमिशन लफडाले मन्त्रीसँगको सम्बन्ध चिसिएको बताइन्छ। खोप खरिदमा नागरिक स्तरबाट व्यापक आलोचनासहित प्रश्नहरू उठिसकेपछि गत वैशाख २४ गते स्वास्थ्य मन्त्रालयका प्रवक्तालाई खण्डन विज्ञप्ती निकालेर स्वास्थ्य सेवा विभागको काम भएकोले यसमा प्रधानमन्त्री र स्वास्थ्य मन्त्री एवं मन्त्रालयको कुनै संलग्नता नरहेको दाबी गरिएको छ। राष्ट्रिय चासो र र चिन्ताको यति संवेदनसिल विषयमा एउटा कर्मचारीलाई खण्डन विज्ञप्ती निकाल्न लगाएर पानीको ओभोना बन्न खोज्नुको कुनै अर्थ छैन। खोप खरिदमा भएको कमिसन चक्करबारे छानबिन गरेर खोप छिटो ल्याउन युद्धस्तरमा पहल गर्नुको सट्टा कर्मचारीलाई विज्ञप्ति निकालेर लाज छोप्ने प्रयास भएको छ। उच्च राजनीतिक दबाबमा स्वास्थ्य सेवा विभागले विवादित हुकमलाई नै कोरोनाविरुद्धको खोप ल्याएर बेच्ने अनुमति दिएको खुलासा भएको छ।सरकारले खरिद गरेको मूल्यभन्दा चार गुना बढी मूल्य पर्ने गरी स्वास्थ्य सेवा विभागले हुकमलाई यस्तो अनुमति प्रदान गरेको हो। कमिशनको चक्करमा चार सयको खोपको मूल्य अब १६ सय बढी पर्ने भएको छ। नागरिकको जीवन रक्षाका लागि सकारीस्तरमा वार्ता गरेर युद्धस्तरमा खोप खरिद गर्नुको सट्टा सरकार केही व्यापारीलाई कमाउने मौका दिनेतिर बढी केन्द्रित देखिएको छ। सिंगो मुलुक संकटमा परेका बेला पनि कमिशनको अत्तो थापेर खोप खरिद प्रक्रिया भाँड्ने, अड्काउने, नागरिकको जीवनमाथि खेलवाड गर्ने पात्रहरु जो सुकै भए पनि सार्वजनिक गर्नुपर्छ। किनकी त्यस्ता पात्रलाई सिंगो मुलुकले चिन्नुपर्छ र दण्डित गर्नुपर्छ। पहिलो लहरको कमिसन कान्ड कोभिडको पहिलो लहरमा पनि यो प्रवृत्ति देखिएको हो। कोरोना रोकथामको मेडिकल सामग्री खरिद गर्न ले स्वास्थ्य सेवा विभागले निकालेको टेन्डरसमेत रद्द गरेर यसको ठेक्का ओम्नी बिजनेस कर्पोरेट इन्टरनेसनललाई दिएको थियो। यसमा कमिशनको किचलो भएपछि त्यसलाई रद्द गरेर सेनालाई दिने प्रयास भयो। सेनालाई यस्तो व्यापारिक काममा संलग्न गराउनुको पछाडि पनि असल नियत थिएन। कमिसनको बाटो सहज बनाउने, नागरिक निगरानीबाट उन्मुक्ति खोज्ने र अख्तियारबाट जोगिने नियतका साथ यो आर्थिक डिलमा सेनालाई अघि सार्ने जुन डिजाइन भयो, त्यसले सेनाले अनावश्यक तनाव र अपजस खेप्नुपर्यो। निजी कम्पनी र विभागले रातारात किनेको मूल्य भन्दा सेनाले दुई महिना लगाएर ल्याएको सामग्री महंगो भयो। कमिशनको सेटिङ पहिले नै भएकोले यस्तो भएको सेनाले थाहा पायो। विवादित डिलमा जबरजस्ती सेनालाई सहभागी बनाएर बद्नाम गराएको भन्दै सैनिक नेतृत्वले प्रधानमन्त्रीले गुनासो गर्यो र सेना यो डिलबाट ब्याक भयो। यही प्रकरणका कारण सेनापति र रक्षामन्त्रीबीच सम्बन्ध विग्रियो। अन्तत : प्रधानमन्त्रीले रक्षामन्त्रीबाट पोखरेललाई हटाउनुपर्ने अवस्था आयो। अन्त्यमा, सिंगो मुलुक संकटमा परेका बेला पनि कमिशनको अत्तो थापेर खोप खरिद प्रक्रिया भाँड्ने, अड्काउने, नागरिकको जीवनमाथि खेलवाड गर्ने पात्रहरु जो सुकै भए पनि सार्वजनिक गर्नुपर्छ। किनकी त्यस्ता पात्रलाई सिंगो मुलुकले चिन्नुपर्छ र दण्डित गर्नुपर्छ। नत्र यस्तै पात्रहरू पावरफूल हुँदै गएर राज्य नै पंगु हुनेछ। संकटको मौकामा जे गर्दा नि माफ हुन्छ भन्ने भ्रम यदि सरकारमा बस्ने वा वरीपरीका पात्रहरूलाई छ भने त्यो भयानक भूल हुनेछ। यसको हिसाब निसाफ नागरिकले राख्नेछन्। ढिलोचाँडो त्यसको नतिजा ती पात्रहरूले भोग्नुपर्नेछ। संकटको बाहना वा आवरणमा बद्मासी तथा लुट मच्चाउनेहरू नागरिको निशानाबाट उम्किन निकै सकस हुनेछ। इतिहासले न भुल्ने छ न त माफ नै गर्ने छै। त्यो दण्ड निकै पीडादायक हुनेछ। नागरिकको मृत्युमाथि पनि कमिशनको अवसर खोज्ने यस्तो निर्लज्ज र नालायक सरकासँग अब हामीले के अपेक्षा गर्ने ?"
लोकसेवा आयोगको अध्यक्षमा पूर्वसचिव माधव रेग्मी सिफारिस,काठमाडौं : लोकसेवा आयोगको अध्यक्षमा पूर्वसचिव माधव रेग्मी सिफारिस भएका छन् । प्रधानमन्त्रीको सरकारी निवास बालुवाटारमा आइतबार प्रधानमन्त्री केपी ओलीको अध्यक्षतामा बसेको परिषद् बैठकले रेग्मीलाई सिफारिस गरेको हो। बैठकले लोकसेवालगायत रिक्त रहेका संवैधानिक आयोगका पदमा पनि नियुक्तिको सिफारिस गरेको हो। रेग्मी कांग्रेस निकट मानिन्छन्। सिफारिस गरिएका संवैधानिक आयोगका पदाधिकारीको नाम संसदीय सुनुवाइ समितिले अनुमोदन गरेपछि राष्ट्रपतिबाट नियुक्त हुने व्यवस्था छ। लोकसेवालगायत रिक्त रहेका संवैधानिक निकायका पदमा सिफारिस गरेपछि
माधव नेपाल समूह संसद् सचिवालयमा : राजीनामा रोक्न पौडेल र नेम्वाङ सिंहदरबारमा,"काठमाडौं : नेकपा (एमाले) वरिष्ठ नेता माधवकुमार नेपाल समूहका सांसद संघीय संसद्को सचिवालय सिंहदरबारमा पुगेका छन्। पार्टी अध्यक्ष एवम् प्रधानमन्त्री केपी ओलीले सोमबार संसद्बाट विश्वासको मत लिने तयारी गरेपछि त्यसलाई असफल पार्न नेपाल समूहका सांसद राजीनामाका लागि संसद् सचिवालयमा पुगेका हुन्। केहीबेर अघि नेपाल समूहका नेताबीच भर्चुअल छलफल भएपछि सांसद संघीय संसद् सचिवालयमा पुगेका हुन्। अहिलेसम्म माधवन नेपाल, योगेश भट्टराई र सोमप्रसाद पाण्डे, जीवनराम श्रेष्ठ, मेटमणी चौधरी, पवित्रा निरौला लगायत सांसद सचिवालयमा पुगिसकेका छन्। वैशाख २७ गतेको प्रतिनिधिसभा अधिवेशन अघि नै राजीनामा दिने लागेका हुन्। प्रधानमन्त्री ओलीले विश्वासको मत लिनका लागि सोमबार विशेष अधिवेशन बोलाएका छन्। विश्वासको मतमा ओलीलाई असफल बनाएर वैकल्पिक सरकार बनाउने कांग्रेस र माओवादी केन्द्रको योजनालाई सघाउन उनीहरूले राजीनामा दिन लागेका हुन् । नेपाल समूहका सांसद राजीनामा बुझाउन सिंहदरबार पुग्दा अध्यक्ष अोलीले राजीनामा रोक्न अर्थमन्त्री विष्णु पौडेल र एमाले संसदीय दलका उपनेता सुवास नेम्वाङलाई सिंहदरबारमा पठाएका छन् । एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा तयार पारेका छन् । नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पष्ट पारेका छन्। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। आइतबार नै प्रधानमन्त्रीको सरकारी निवास बालुवाटारमा पुगेर जनता समाजवादी पार्टी (जसपा) नेताले भने विश्वासको मतमा पार्टी तटस्थ बस्ने बताएका छन्। अध्यक्ष महन्थ ठाकुर, राजेन्द्र महतोलगायत नेता बालुवाटार पुगेर उपेन्द्र यादवको कुरामा नलाग्न आग्रह गर्दै पार्टी तटस्थ बस्ने बताएका हुन्।"
कोरोना रोकथाममा सुझाव र मागसहित नेता नेपालले जारी गरे १३ बुँदे अपिल,"काठमाडौँ: नेकपा एमालेका नेता माधवकुमार नेपालले कोरोनाविरुद्धको खोप खरिदमा कमिसन नमिलेका कारण खोप ल्याउन नदिनु मानवताविरोधी अपराध भएको भन्दै सरकारले त्यस्ता पक्षलाई कानूनी दायरामा ल्याएर तत्काल कारबाही गर्नुपर्ने माग गरेका छन् । देशमा बढ्दो कोरोना संक्रमण रोकथामका लागि सामाजिक तथा सांस्कृतिक कार्यहरु स्थगित गर्न पनि उनले आह्वान गरे । आइतबार दिउसो १३ बुँदे अपिल सार्वजनिक गर्दै पूर्वप्रधानमन्त्री नेपालले खोप जस्तो जनताको जीवन रक्षाको कुरालाई निजी नाफा र लुटको व्यापारिक उद्देश्यसहित निजी क्षेत्रलाई दिने कार्य तत्काल बन्द गर्न अनुरोध गरेका छन् । नेता नेपालले कोरोनाको खोप निशुल्क र सर्वसुलभ हुनुपर्ने भन्दै माग समेत गरेका छन् । उनले भनेका छन्, 'कोरोना भ्याक्सिन निशुल्क र सर्वसुलभ हुनुपर्छ, त्यसको प्रबन्ध गर्ने योजना ल्याउन सरकार समक्ष अनुरोध गर्दछु ।' नेपालले जारी गरेको अपिल यस्तो छ: १ कोरोनाको भ्याक्सिन खरिदमा कमिसन नमिलेका कारण मुलुकभित्र ल्याउन अवरोध गर्नु मानवताविरोधी कार्य र अपराध हो । सरकारले त्यस्ता पक्षलाई कानूनी दायरामा ल्याएर तत्काल कारबाही गर्न जोडदार माग गर्दछु । साथै कोरोनाको भ्याक्सिन जस्तो जनताको जीवन रक्षाको कुरालाई निजी नाफा र लुटको व्यापारिक उद्देश्यसहित निजी क्षेत्रलाई दिने कार्य तत्काल बन्द गर्न अनुरोध गर्दछु । कोरोना भ्याक्सिन निशुल्क र सर्वसुलभ हुनुपर्छ, त्यसको प्रबन्ध गर्ने योजना ल्याउन सरकार समक्ष अनुरोध गर्दछु । २ देशभरका अस्पतालहरुमा अक्सिजन र शैया अभावका कारण भयावह अवस्था सिर्जना भएको छ । कोरोना संक्रमण र मृत्युदरमा भइरहेको बृद्धिले भयावह अवस्थाको प्रष्ट चित्रण गर्छ । यसबाट जनमानसमा आक्रोश बढिरहेको तर्फ सरकारको गम्भीर ध्यानाकर्षण गराउन चाहान्छु । अत्यावश्यक अक्सिजन र अन्य उपकरणको तत्काल व्यवस्था गर्न जोडदार माग गर्दछु । नयाँ अक्सिजन प्लान्ट स्थापनाका साथै बन्द अवस्थामा रहेका अक्सिजन प्लान्टहरु तुरुन्त चालू गरी अस्पतालहरुलाई आवश्यक मात्रामा अक्सिजन उपलब्ध गराउने दायित्व सरकारको हो । ३ कुन अस्पतालमा शैया खाली छ, कुनमा छैन भनेर थाह पाउन मुस्किलप्रायः छ । त्यसैले एकीकृत सूचना प्रणालीका लागि बेवसाइट र एप्स लगायतका अन्य सञ्चार प्रबन्ध मिलाउन र सोही अनुसार सेवा दिन माग गर्दछु । अहिले समाजसेवी लगायत धेरै निकाय तथा संघसंस्थाहरुले स्वःस्फूर्तरुपमा विभिन्न सेवा प्रदान गरी एम्बुलेन्स, सवारीसाधनको व्यवस्थापन, राहतका कार्यक्रम आदि अगाडि बढाएको देखिन्छ । ती सबै सेवाहरुलाई एकीकृत रुपमा अघि बढाउन आह्वान गर्दछु । ४ कोरोनाको हाइ स्पटका रुपमा रहेका क्षेत्रहरुमा कडाइ गरिनुपर्दछ । कन्ट्राक ट्रेसिङलाई बढाउँदै लग्नुपर्दछ । पीसीआर, स्वाब टेस्टिङ लगायत विज्ञहरुले सुझाएका पक्षहरुलाई तुरुन्तै कार्यान्वयन गरिनुपर्दछ । संक्रामक रोगका विज्ञहरुलाई समेटेर संयन्त्र बनाई महामारी रोक्ने र स्वास्थ्य सेवा मिलाउने कार्य गरिनुपर्छ । ५ अहिले अस्पतालहरुले धान्न नसक्ने गरी बिरामी बढेका छन् । अस्पताललाई आवश्यक सबैखाले श्रोत साधनहरुको पर्याप्त व्यवस्था गरिनुपर्दछ । आईसीयू, भेन्टिलेटर लगायत बेडहरु थप्ने कार्य हुनुपर्छ । यसका लागि रार्ष्ट्रिय तथा अन्तर्राष्ट्रिय निकाय र संघसंस्थाहरुलाई आह्वान गर्नुपर्दछ । स्वास्थ्यकर्मीलाई पीपीई लगायत अत्यावश्यक सामग्रीहरु पर्याप्त मात्रामा उपलब्ध गराउनुपर्छ । ६ स्वास्थ्यकर्मी, सुरक्षाकर्मी, राष्ट्रसेवक कर्मचारी आदि जो बिरामीहरुको उपचार कार्यमा संलग्न छन्, उनीहरुको स्वास्थ्य सुरक्षामा विशेष ध्यान पुर्याउनुपर्दछ । उनीहरुलाई १०० प्रतिशत प्रोत्साहन भत्ता र बीमाको प्रबन्ध गरी आफ्नो कार्यमा लाग्न प्रोत्साहित गरिनुपर्दछ । ७ कोरोना नियन्त्रणका लागि प्रत्येक स्थानीय सरकारहरुलाई तत्काल आवश्यक बजेट उपलब्ध गराई क्वारेन्टाइन, आइसोलेसन, एम्बुलेन्स र अन्य सवारीसाधन व्यवस्थापन लगायतका पक्ष व्यवस्थित रुपमा गरिनुपर्दछ । ८ धेरै जसो जिल्लामा निषेधाज्ञा जारी भएको अवस्थामा श्रमिक, अतिविपन्न र सीमान्तकृत समुदायलाई दैनिक रुपमा छाक टार्न मुस्किल पर्ने हुँदा उनीहरु लक्षित राहत प्रबन्ध गर्न अनुरोध गर्दछु । केन्द्रीय, प्रादेशिक तथा स्थानीय तहमा भएगरेका सबै खर्च विवरणहरू पारदर्शी बनाउनुपर्दछ । ९ निषेधाज्ञाका समयमा जेष्ठ नागरिक, बालबालिका तथा अपांगता भएका व्यक्तिहरुलाई ध्यानमा राखी आवश्यक प्रबन्ध मिलाउन अनुरोध गर्दछु । नवजात शिशु, गर्भवती, सुत्केरी तथा स्तनपान गराउने महिला, मृगौला रोगी तथा क्यान्सरका रोगीहरुलाई अत्यावश्यक सेवा प्रदान गर्ने व्यवस्था मिलाउन अनुरोध गर्दछु । १० कालोबजारी अनुगमन र नियन्त्रण गर्न राजनीतिक दल, निजीक्षेत्र, पत्रकार, नागरिक समाज, विभिन्न संघसंस्थाहरुको एकीकृत संरचना बनाएर प्रभावकारीरुपमा केन्द्रदेखि गाउँसम्म परिचालित हुन अपील गर्दछु । ११ सामाजिक रुपमा हुने विवाह, पूजा, भेला, बैठक वा सांस्कृतिक कार्य केही समयलाई स्थगन गर्न आह्वान गर्दछु । अस्पतालमा बिरामीको संख्या थपिन नदिन समुदायकै महत्वपूर्ण भूमिका छ । स्वास्थ्य सुरक्षाको मापदण्ड समुदायबाटै पूरा भयो भने अवश्य नै अस्पतालमा बिरामीको संख्या घट्ने छ । १२ कोरोनाका कारण मृत्युवरण गर्नुभएका सम्पूर्ण व्यक्तिहरुप्रति गहिरो दुःख व्यक्त गर्दै परिवारजनप्रति हार्दिक समवेदना व्यक्त गर्न चाहन्छु । कोरोनाको कारणले बिरामी हुनु भएका सम्पूर्ण जनसमुदायको शीघ्र स्वास्थ्यलाभको कामना गर्दै यहाँहरुको निम्ति स्वास्थ्य व्यवस्था गर्न तथा स्वास्थ्य उपचारमा विशेष ध्यान पुयाउन सरकार लगायत सरोकारवाला निकायहरुको ध्यानाकर्षण गराउन चाहन्छु । १३ र अन्तमा स्वास्थ्य सुरक्षाका सबैखाले मापदण्ड पालना गर्न सम्पूर्ण जनसमुदायमा अपील गर्दछु । धन्यवाद ।मितिः २६ बैशाख २०७८"
"सांसदलाई ह्वीप जारी नगर्ने जसपाको निर्णय : विवेक प्रयोग गर्न छुट, उपेन्द्रबाबुराम पक्षले विपक्षमा मत दिने",काठमाडौं : जनता समाजवादी पार्टी नेपाल (जसपा)ले प्रधानमन्त्री केपी ओलीले विश्वासको मत लिँदा सांसदलाई पक्ष वा विपक्षमा मत हाल्न ह्वीप जारी नगर्ने भएको छ। सोमबार प्रधानमन्त्री केपी ओलीले विश्वासको मत लिने प्रयोजनका लागि संसदको विशेष अधिवेशन आह्वान भएको छ। आइतबार बसेको जसपा पदाधिकारी बैठकले प्रधानमन्त्रीले विश्वासको मत लिँदा संसदमाथि ह्वीप जारी नगर्ने निर्णय गरेको हो। नेता राजेन्द्र महतोका अनुसार पार्टीले ह्वीप जारी नगर्ने भएपछि सोमबार सांसदले मतदान गर्दा विवेक प्रयोग गर्न पाउनेछन्। जसपामा प्रधानमन्त्रीलाई विश्वासको मत दिने र नदिने विषयमा विवाद चर्किएपछि पार्टी विभाजनको संघारमा पुगेको थियो। आइतबार बसेको पदाधिकारी बैठकले ह्वीप जारी नगर्ने निर्णय गर्दै तत्कालका लागि पार्टीलाई विभाजनबाट जोगाएको छ। जसपामा अध्यक्ष महन्थ ठाकुर र वरिष्ठ नेता राजेन्द्र महतो तटस्थ बस्नुपर्ने लाइनमा छन्। डा बाबुराम भट्टराई र उपेन्द्र यादव विश्वासको मतको विपक्षमा छन्। यो निर्णयसँगै सोमबार जसपाका सांसदले मतदानमा विवेक प्रयोग गर्न पाउने भएका छन्। स्रोतका अनुसार उपेन्द्र र बाबुराम पक्षका सांसदहरूले विश्वास मतको विपक्षमा मतदान गर्ने भएका छन्। ठाकुर र महतो पक्ष तटस्थ बस्ने भएको छ। ३४ सिट भएको जसपाभित्र उपेन्द्रबाबुराम पक्षका आधाभन्दा बढी सांसद छन्। जसपाको यो निर्णयले ओलीलाई भन्दा विपक्षी गठबन्धनलाई सहयोग पुग्नेछ।
नेपाल पक्षले सोमबार बिहान नौ बजेसम्म ओलीको निर्णय पर्खिने,"काठमाडौं : सत्तारुढ नेकपा (एमाले) माधव नेपाल समूहले पार्टी एकताका लागि सोमबार बिहान ९ बजेसम्मको समय दिएको छ। आइतबार साँझ सिंहदरबारमा बसेको नेपाल समूहका सांसदको बैठकले सोमबार बिहान ९ बजेसम्मको समय दिएको योगेश भट्टराईले जानकारी दिए। पार्टीलाई २०७५ जेठ २ गतेको अवस्थामा फर्काएर पार्टीको संगठनलाई एकतावपूर्वको अवस्थामा लानुपर्ने नेपाल समूहको प्रमुख माग रहेको छ। सर्वोच्चको फैसलाले एमालेलाई २०७५ जेठ २ गतेको अवस्थामा फर्काएको छ, भट्टराईले भने, त्यही अवस्थाबाट अगाडि बढ्ने वातावरण बनाउन पार्टी अध्यक्ष एवम् प्रधानमन्त्री केपी ओलीलाई भोलि बिहान ९ बजेसम्मको समय दिएका छौँ। आफूहरुले पार्टी अध्यक्षलाई पार्टीको जीवन सुचारु गर्न ध्यानाकर्षण मात्र गराएको र त्यो नभए जे निर्णय गर्नुपर्ने हो त्यही गर्ने अवस्थामा पुग्ने भट्टराईले चेतावनी दिए। पार्टीलाई सर्वोच्चको फैसलापछि पुरानै अवस्थामा फर्काए सोमबार संसदको विशेष अधिवेशनमा प्रधानमन्त्रीलाई विश्वासको मत दिने र त्यो नगरी पेल्ने क्रियाकलाप भए फरक निर्णय हुने उनको भनाइ छ। ९ बजेसम्ममा पार्टीलाई पुरानो संरचनामा फर्काउने प्रतिवद्धता जनाएमा संसदमा हाम्रो उपस्थिति हुन्छ। विश्वासको मतको पक्षमा मतदान हुन्छ, भट्टराईले भने, त्यो स्थिति भएन भने हामी जे निर्णय गर्नुपर्ने हो त्यही गछौँ। साढे ९ बजे संसद सचिवालयमा सबै सांसदलाई निम्ता गरेका छौँ। एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा तयार पारेका छन् । यो छलफलसँगै राजीनमा अहिलेलाई राेकिएको छ । नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पष्ट पारेका छन्। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्।"
गण्डकीका मुख्यमन्त्री गुरुङले दिए राजीनामा,पोखरा: गण्डकी प्रदेशका मुख्यमन्त्री पृथ्वीसुब्बा गुरुङले आइतबार राजीनामा दिएका छन् । आइतबार गुरुङले संविधानको धारा १६९ को उपधारा (१) (क) बमोजिम प्रदेश प्रमुख सीताकुमारी पौडेललाई राजीनामा बुझाएका हुन्। उक्त राजीनामा गण्डकी प्रदेश प्रमुखको कार्यालयले स्वीकृत गरेको छ। प्रदेश कार्यालयका प्रवक्ता चण्डीप्रसाद अर्यालले मुख्यमन्त्री गुरुङको राजीनामा स्वीकृत भएको र संविधानको धारा १६९ को उपधारा (१) बमोजिम मौजुदा मन्त्रिपरिषदको कार्य सञ्चालन गर्ने बताएको छ। संविधानको धारा १६८ को उपधारा (१) बमोजिम तीन दिनभित्र सरकार गठनका लागि आह्वान गर्नु भएको व्यवहोरा जानकारी गराएको छ। गुरुङमाथि प्रदेशसभामा अविश्वास प्रस्ताव पेश भएपछि उनले राजीनामा दिएका हुन् । उक्त प्रस्तावमाथि सोमबार मतदान हुने कार्यसूची थियो । गत साता मात्रै गण्डकीको प्रदेश प्रमुखमा नेकपा एमालेले सीता पौडेललाई नियुक्त गरेको थियो । यसअघि लुम्बिनी प्रदेशमा पनि मुख्यमन्त्री शंकर पोखरेलले राजीनामा दिएर केही घण्टापछि फेरि मुख्यमन्त्री बनेका थिए ।
लुम्बिनीका मुख्यमन्त्री पोखरेलविरुद्ध फेरि अविश्वास प्रस्ताव,"बुटवल : लुम्बिनीका मुख्यमन्त्री शंकर पोखरेलविरुद्ध फेरि अविश्वास प्रस्ताव दर्ता भएको छ । कांग्रेस, माओवादी केन्द्र र जसपाका सांसदले मुख्यमन्त्री पोखरेलविरुद्ध अविश्वासको अविश्वासको प्रस्ताव दर्ता गरेका हुन् । माओवादी केन्द्रका सांसद कुलप्रसाद केसीलाई मुख्यमन्त्रीमा प्रस्ताव गर्दै पुनः अविश्वास प्रस्ताव दर्ता गरिएको जनाएको छ। यसअघि वैशाख ६ गते मुख्यमन्त्री पोखरेलविरुद्ध अविश्वास प्रस्ताव दर्ता गरिएको थियो । त्यसपछि उनले राजीनामा दिएका थिए। मुख्यमन्त्रीको राजीनामा स्वीकृत गरी प्रदेश प्रमुख धर्मनाथप्रसाद यादवले वैशाख १९ गते मुख्यमन्त्री नियुक्त गरेका थिए।"
कोरोना संक्रमण रोकथामाका लागि माधव नेपालको १३ बुँदे अपील,काठमाडौं : नेकपा (एमाले) वरिष्ठ नेता माधवकुमार नेपालले कोरोना भाइरस (कोभिड१९) संक्रमण रोकथाम तथा नियन्त्रणका लागि अपील गरेका छन् । नेता नेपालले विभिन्न १३ बुँदामा यस्तो अपील गरेका हुन् । नेता नेपालको अपील जस्ताको तस्तै :
एमाले नेपाल पक्षको भर्चुअल छलफल : आजै राजीनामा आउला त ?,"काठमाडौं : सत्तारुढ नेकपा (एमाले) वरिष्ठ नेता माधवकुमार नेपाल समूहको भर्चुअल छलफल जारी छ। पछिल्लो साता निरन्तर भएका संवादमा पार्टी अध्यक्ष एवम् प्रधानमन्त्री केपी ओलीसँग सहमतिमा नभएपछि आगामी बाटो तय गर्न नेपाल समूह निर्णायक छलफलमा जुटेको हो। नेताहरुले भर्चुअल बैठकले नेपाल समूहका सांसदको सामूहिक राजीनामाको विषयमा निर्णय गर्ने बताएका छन्। अहिले बैठकमा नेताहरुबीच छलफल भइरहेको छ। नेता नेपालका स्वकीय सचिव मोहन गौतमले परामर्श बैठक भइरहेको बताए। बैठक भन्दा पनि नेताहरु परामर्शमा हुनुहुन्छ, गौतमले भने, केही नेतासँग टेलिफोन र कोहीसँग टेलिफोनमा परामर्श जारी छ । माधव नेपाल समूहको नेतृत्वले राजीनामा दिनुपर्ने बताए पनि केही सांसदले भने यसमा असहमति जनाएका छन्। आफ्नै नेतृत्वको सरकारलाई असफल पार्न राजीनामा दिनु नहुने केही सांसदले बताएकाले नेतृत्वले थप छलफलका लागि स्थायी कमिटी बोलाएको हो। माधव पक्षको शनिबार बेलुका बसेको अनौपचारिक बैठकमा पार्टी अध्यक्ष तथा प्रधानमन्त्री ओलीसँग मिलेर जाने अवस्था नरहेको निश्कर्ष निकाल्दै राजीनामाका लागि तयार हुने सहमति भएको थियो। यसको औपचारिक निर्णय आइतबार बेलुकासम्म हुनेछ। एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा हस्ताक्षर गरेर बुझाइसकेको स्रोतले बतायो। वैशाख २७ गतेको प्रतिनिधिसभा अधिवेशन अघि नै राजिनामा दिने लागेका हुन्। प्रधानमन्त्री ओलीले विश्वासको मत लिनका लागि वैशाख २७ गते विशेष अधिवेशन बोलाएका छन्। विश्वासको मतमा ओलीलाई असफल बनाएर वैकल्पिक सरकार बनाउने कांग्रेस र माओवादी केन्द्रको योजनालाई सघाउन उनीहरूले राजीनामा दिएका हुन्। नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पस्ट पारेका छन्।फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। आइतबार नै प्रधानमन्त्रीको सरकारी निवास बालुवाटारमा पुगेर जनता समाजवादी पार्टी (जसपा) नेताले भने विश्वासको मतमा पार्टी तटस्थ बस्ने बताएका छन्। अध्यक्ष महन्थ ठाकुर, राजेन्द्र महतोलगायत नेता बालुवाटार पुगेर उपेन्द्र यादवको कुरामा नलाग्न आग्रह गर्दै पार्टी तटस्थ बस्ने बताएका हुन्।"
जसपाको रणनीतिले ओली सरकारको बहिर्गमन सुनिश्चित : बाबुराम,"काठमाडौं : जनता समाजवादी पार्टी नेपाल (जसपा) संघीय परिषद् अध्यक्ष डा बाबुराम भट्टराईले केपी ओली नेतृत्वको सरकारको बहिर्गमन सुनिश्चित भएको बताएका छन्। आइतबार बसेको पार्टी पदाधिकारी बैठकले प्रधानमन्त्री ओलीले विश्वासको मत लिँदा संसदलाई पक्ष र विपक्षमा मत हाल्न ह्वीप जारी नगर्ने निर्णय गरेको भन्दै उनले यस्तो बताएका हुन्। भट्टराईले यो निर्णय सरकारको बहिर्गमन सुनिश्चित गर्ने रणनीति भएको दाबीसमेत गरेका छन्। पूर्वप्रधानमन्त्रीसमेत रहेका डा भट्टराईले पार्टी एकता कायम राख्दै यस्तो निर्णय गरेको बताएका हुन्। उनले यो निर्णयसँगै सबैले आआफ्नो विवेक प्रयोग गरेर प्रतिगमनको केन्द्र बनेको ओली सरकारलाई बिदा गर्ने विश्वास व्यक्त गरेका छन्। ओली सरकारलाई बिदा गरेर अग्रगामी निकास दिन आग्रह गर्दै उनले जसपालाई देशको वैकल्पिक शक्तिको रुपमा विकास गर्नुपर्नेमा जोड दिएका छन्। जसपाको पदाधिकारी बैठकले पार्टी एकता कायम राख्दै ओली सरकारको बहिर्गमन सुनिश्चित गर्ने कार्यनीति तय गरेको छ, बाबुरामले ट्वीटमा लेखेका छन्, सबैले आआफ्नो विवेक प्रयोग गरेर प्रतिगमनको केन्द्र बनेको ओली सरकारलाई विदा गर्न,देशलाई अग्रगामी निकास दिन र जसपालाई देशको वैकल्पिक शक्तिको रूपमा विकास गर्न योगदान गरौं।"
सिंहदरबारमा एमाले वार्ता सकियो : राजीनामाबारे विचार गर्ने नेता नेपालको आश्वासन,"काठमाडौं : नेकपा (एमाले) विवादको विषयमा सिंहदरबारमा भएको वार्तामा राजनीामाबारे विचार गर्ने आश्वासन नेपाल पक्षले दिएको छ। वरिष्ठ नेता माधवकुमार नेपालले अध्यक्ष एवम् प्रधानमन्त्री केपी ओली समूहका नेता विष्णु पौडेल र सुवास नेम्वाङलाई राजीनामाबारे विचार गर्ने आश्वासन दिएका हुन्। वार्तापछि कुरा गर्दै पौडेलले भने, वरिष्ठ नेता माधवकुमार नेपालले राजीनामाबारे आफूहरुले विचार गर्ने वचन दिनुभएको छ। नेता नेपालसँगको भेटपछि अर्थमन्त्रीसमेत रहेका पौडेलले पत्रकारलाई यस्तो प्रतिक्रिया दिएका हुन्। एमाले वरिष्ठ नेता नेपाल समूहका सांसद राजीनामा बुझाउन संघीय संसदको सचिवालय, सिंहदरबारमा पुगेपछि पार्टी अध्यक्ष एवम् प्रधानमन्त्री ओली समूहका नेता पौडेल र नेम्वाङ त्यही पुगेका हुन्। पार्टी अध्यक्ष एवम् प्रधानमन्त्री ओलीले सोमबार संसदबाट विश्वासको मत लिने तयारी गरेपछि त्यसलाई असफल पार्न नेपाल समूहका सांसद राजीनामाका लागि संसद सचिवालयमा पुगेका हुन्। सोही राजीनामा रोक्न पौडेल र नेम्वाङ सिंहदरबार पुगेका हुन्। नेम्वाङले पार्टी एकताका लागि सबैको एक मत भए पनि सहमति भने हुन नसकेको स्वीकार गरेका छन्। पार्टी अध्यक्षले वरिष्ठ नेतासँग छलफलका लागि सिंहदरबार पठाउनु भएको हो, नेम्वाङले भने, पार्टी एकताका लागि एकजुट हुन हामी सबै तयार छौँ। तर, एकजुट हुने विषयमा सहमति भने हुन सकेको छैन। अहिले नेता नेपालले आफू पक्षीय सांसदसँग सिंहदरबारमै छलफल थालेका छन् । तत्कालका लागि राजीनामा रोकिए पनि नेपाल पक्षको सांसदको छलफलको आधारमा थप निर्णय हुने बताइएको छ । एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा तयार पारेका छन् । छलफल सुरु भएकाले अहिलेलाई त्यो राेकिएको छ । नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पष्ट पारेका छन्। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। आइतबार नै प्रधानमन्त्रीको सरकारी निवास बालुवाटारमा पुगेर जनता समाजवादी पार्टी (जसपा) नेताले भने विश्वासको मतमा पार्टी तटस्थ बस्ने बताएका छन्। अध्यक्ष महन्थ ठाकुर, राजेन्द्र महतोलगायत नेता बालुवाटार पुगेर उपेन्द्र यादवको कुरामा नलाग्न आग्रह गर्दै पार्टी तटस्थ बस्ने बताएका हुन्।"
"पार्टी विभाजन रोक्न ओलीको विशेष अपिल :इतिहासले माफ गर्दैन, सोचौं","काठमाडौं : प्रधानमन्त्री केपी ओलीले पार्टीले कसैलाई काखापाखा वा पक्षपात नगर्ने बताएका छन्। आइतबार वक्तव्य सार्वजनिक गर्दै ओलीले भ्रम फैलाएजस्तो र हल्ला चलाइएजस्तो पार्टीले कसैलाई पक्षपात नगरेको बताएका हुन्। उनले पार्टीलाई मजबूत पार्दै अघि बढ्ने महान कार्यमा सरिक हुनसमेत आग्रह गरेका छन्। यो पार्टी हामीले बनाएको हाम्रो पार्टी हो। यस पार्टीका इमान्दार नेता कार्यकर्तापार्टीलाई हानी पुग्ने र आन्दोलनलाई क्षति पुयाउने कुनै पनि क्रियाकलापमा संलग्न हुँदैनन् भन्नेमा म विश्वस्त छु, ओलीले भनेका छन्, भ्रम फैलाइएजस्तो र हल्ला चलाइएजस्तो पार्टीले कसैलाई पनि काखापाखा वा पक्षपात गर्दैन। म यो कुरामा सबैलाई आश्वस्त पार्न चाहन्छु। तसर्थ पार्टीलाई मजबूत पार्दै अघि बढ्ने महान कार्यमा सरिक हुन म सबैमा आग्रह गर्दछु। ओलीले माधव नेपाल पक्षका गतिविधितर्फ लक्षिद गर्दै इतिहासले कसैलाई माफी नगर्नेसमेत बताएका छन्। यस्ता क्रियाकलापमा सरिक हुनेलाई इतिहासले माफी गर्ला ? सोचौं, भोलि हामी जनतालाई के जवाफ दिन्छौं ? तसर्थ, यस्तो अपराध कर्ममा जानी नजानी कुनै पनि हिसावले संलग्न नहुन म पार्टी अध्यक्षको हैसियतले सबैलाई हार्दिक आह्वान र आग्रह गर्दछु, उनले भने। प्रेस वक्तव्य राणा शासनको अन्धकार युगमा सुन्दर भविश्य र संकल्पका साथ स्थापित, संगिठत र सक्रिय भई अघि बढेको बामपन्थी आन्दोलन धेरै शहीदको बलिदान, धेरै अग्रजका मार्गदर्शन र योगदानबाट आज यस ठाउँमा आइपुगेको छ। राष्ट्रिय राजनीतिको मूल प्रवृत्ति र प्रवाह बनेको छ। जनताको आशा भरोसा र विश्वासको केन्द्र यो पार्टी नेकपा (एमाले)लाई अझ सुदृढ र एकतावद्ध बनाउँदै अगाडि बढाउनु पर्ने प्रमूख दायित्व आजको पुस्ताको हो। कतिपय व्यक्तिमा वैयक्तिक स्वार्थ, अहंकार, असन्तुष्टि र इश्र्या छन्। यस आन्दोलनलाई उनीहरुको स्वार्थपूर्तिको माध्यम वा त्यसको शिकार बनाउनु हुँदैन। आफ्नो पार्टीलाई फुटाउन, ढाल्न, पराजित गर्न र विरोधीहरुका स्वार्थलाई मलजल गर्न कतै फ्लोसक्रस गर्ने, कतै अविश्वास प्रस्ताव राख्ने र कतै केही नलागे सामूहिक राजीनामा गरीगराई आफ्नो राजनीतिक जीवन नै समाप्त पारेर भए पनि पार्टीलाई पछारीछाड्नेजस्ता हानिकारक प्रयास भएका छन्। कुनै पनि तहमा पार्टीका सरकारलाई ढालिछाड्ने र विरोधीहरुको दिग्विजय गराएर उत्सव मनाउनेजस्ता घातक र दुःखद् प्रवृत्तिहरु पनि आज देखा परेका छन्। यी प्रवृत्ति कुनै पनि हिसावले उपयुक्त होइनन् र यी हानिकारक छन्। के यस्ता क्रियाकलापमा सरिक हुनेलाई इतिहासले माफी गर्ला ?सोचौं, भोलि हामी जनतालाई के जवाफ दिन्छौं ?तसर्थ, यस्तो अपराध कर्ममा जानी नजानी कुनै पनि हिसावले संलग्न नहुन म पार्टी अध्यक्षको हैसियतले सबैलाई हार्दिक आह्वान र आग्रह गर्दछु। यो पार्टी हामीले बनाएको हाम्रो पार्टी हो। यस पार्टीका इमान्दार नेता कार्यकर्तापार्टीलाई हानी पुग्ने र आन्दोलनलाई क्षति पुर्याउने कुनै पनि क्रियाकलापमा संलग्न हुँदैनन् भन्नेमा म विश्वस्त छु। भ्रम फैलाइएजस्तो र हल्ला चलाइएजस्तो पार्टीले कसैलाई पनि काखापाखा वा पक्षपात गर्दैन। म यो कुरामा सबैलाई आश्वस्त पार्न चाहन्छु। तसर्थ पार्टीलाई मजबूत पार्दै अघि बढ्ने महान कार्यमा सरिक हुन म सबैमा आग्रह गर्दछु। धन्यवाद केपी शर्मा ओली अध्यक्ष"
प्रधानमन्त्रीलाई विश्वासको मत दिन एमाले संसदीय दलको ह्वीप,"काठमाडौं : सत्तारुढ नेकपा (एमाले)ले प्रधानमन्त्री केपी ओलीलाई विश्वासको मत दिन सांसदलाई ह्वीप जारी गरेको छ। आइतबार एमाले संसदीय दलका प्रमुख सचेतक विशाल भट्टराईले विश्वासको मतको पक्षमा मतदान गर्न ह्वीप जारी गरेका हुन्। प्रधानमन्त्री एवम् पार्टी संसदीय दलका नेता ओलीको निर्देशन अनुसार ह्वीप जारी गरिएको भट्टराईले बताएका छन्। उनले राजनीतिक दल सम्बन्धी ऐन, २०७३ को दफा २८ र नेकपा (एमाले) संसदीय दलको विधान, २०७७ को धारा २४ बमोजिम ह्वीप जारी भएको प्रष्ट पारेका छन्। सम्माननीय प्रधानमन्त्री एवम् नेकपा (एमाले) संसदीय दलका नेता केपी शर्मा ओलीले वैशाख २७ गते दिनको १ बजे नेपालको संविधानको धारा १०० को उपधारा (१) बमोजिम विश्वासको मत लिनु हुने भएको र सो प्रयोजनको लागि प्रतिनिधिसभाको विशेष अधिवेशन आह्वन भएको हुँदा उक्त बैठकमा अनिवार्य उपस्थित भइ विश्वासको मतको प्रस्तावको पक्षमा मतदान गर्नू हुन सबै सदस्यलाई सूचित गर्न संसदीय दलको नेताको निर्देशन अनुसार राजनीतिक दल सम्बन्धी ऐन, २०७३ को दफा २८ र नेकपा (एमालें संसदीय दलको विधान, २०७७ को धारा २४ बमोजिम यो निर्देशन (ह्वीप) जारी गरेको छु, भट्टराईले सार्वजनिक गरेको विज्ञप्तिमा भनिएको छ, उक्त बैठकमा उपस्थित भै विश्वासको मतको प्रस्तावको पक्षमा मतदान गर्नु हुन अनुरोध छ।"
लोकसेवालगायत संवैधानिक आयोगमा नियुक्ति सिफारिस,"काठमाडौं : संवैधानिक परिषद् बैठकले लोकसेवालगायत रिक्त रहेका संवैधानिक आयोगका विभिन्न खाली पदहरूमा नियुक्ति सिफारिस गरेको छ। प्रधानमन्त्री निवास बालुवाटारमा सिफारिस गरिएकाको विस्तृत विवरण आउन नै बाँकी छ। परिषद् बैठक प्रमुख प्रतिपक्षी दलका नेता कांग्रेस सभापति शेरबहादुर देउवा र प्रतिनिधिसभाका सभामुख अग्निप्रसाद सापकोटा सहभागी भएनन्। प्रधानमन्त्री ओली,राष्ट्रिय सभाका अध्यक्ष तिमिल्सिना र प्रधानन्यायाशीश चोलेन्द्र शमशेर जबरा बैठकमा सहभागी थिए। सरकारले सभामुख र प्रमुख प्रतिपक्षी दलका नेताबिनै परिषद् बैठक बस्न सक्ने गरी संवैधानिक परिषद अध्यादेश ल्याएपछि कांग्रेसले उक्त अध्यादेशको विरोध गर्दै आएको छ। परिषद्मा प्रधानमन्त्री, प्रधानन्यायाधीश, सभामुख, राष्ट्रियसभाको अध्यक्ष, प्रमुख प्रतिपक्ष दलको नेता र उपसभामुख रहने व्यवस्था छ। हाल उपसभामुख रिक्त रहेकाले परिषदमा ५ जना मात्रै छन्। सरकारले हालै जारी गरेको संवैधानिक परिषदको बैठकसम्बन्धी अध्यादेशका आधारमा बैठक बसेको हो। अध्यादेशमा अध्यक्षसहित तत्काल बहाल रहेका बहुमत सदस्य उपस्थित भएमा बैठकको लागि गणपूरक संख्या पुग्ने भनिएको छ।"
गण्डकीमा १० दिन मन्त्री बनेका मनाङेको त्यो भविष्यवाणी,"पोखरा : दीपक मनाङे भनेर चिनिने राजीव गुरुङ गण्डकी प्रदेशमा आफैले गरेको भविष्यवाणीभन्दा १ दिन बढी मन्त्री भएका छन्। १६ वैशाखमा नियुक्ति र सपथपछि उनले सरकार १० दिनभन्दा बढी नटिक्ने प्रतिक्रिया दिएका थिए। जसै सोमबार उनी मन्त्री बनेको ११ दिनमा मुख्यमन्त्री पृथ्वीसुब्बा गुरुङले राजीनामा दिएसँग राजीवको मन्त्री पद पनि गएको छ। मन्त्री भएपछि राजीवले, यो सरकार १० दिन पनि टिक्दैन, तर म जति बस्छु, राम्रो गर्छु। यसबीचमा उनले प्रदेश खेलकुद परिषद भवनको शिलान्यास गर्न भ्याए। बधाई थापे, बैठकहरुमा सहभागी भए। त्यतिमै उनको कार्यकाल बित्यो। २ वैशाखमा आफूविरुद्ध दर्ता अविश्वास प्रस्तावमा मत विभाजन हुने भनेर निर्धारित १५ गते राजीव संसदमा अनुपस्थित भएको भोलिपल्ट मुख्यमन्त्रीले उनलाई मन्त्री बनाएका थिए। पहिला ७ सदस्यीय मन्त्रिमण्डल विस्तार भएर ८ जनाको भएको थियो। स्वतन्त्र हैसियतका सांसद राजीवले अविश्वास प्रस्तावको पक्षमा मतदान गरी विपक्षी गठबन्धनको मन्त्री बन्ने सम्भावना अन्त्य गर्न मुख्यमन्त्री गुरुङले उनलाई मन्त्री बनाएका थिए।"
एमाले विभाजन रोक्ने अन्तिम प्रयास : सिंहदरबारमा पौडेल र नेम्वाङसँग माधव पक्षको वार्ता,"काठमाडौं : सत्तारुढ नेकपा (एमाले) बचाउने अन्तिम प्रयासमा अर्थमन्त्री विष्णु पौडेल र एमाले संसद्ीय दलका उपनेता सुवास नेम्वाङ सक्रिय भएका छन्। एमाल) वरिष्ठ नेता माधवकुमार नेपाल समूहका सांसद राजीनामा बुझाउन संघीय संसद्को सचिवालय, सिंहदरबारमा पुगेपछि पार्टी अध्यक्ष एवम् प्रधानमन्त्री समूहका नेता पौडेल र निम्वाङ त्यही पुगेका हुन्। पार्टी अध्यक्ष एवम् प्रधानमन्त्री केपी ओलीले सोमबार संसद्बाट विश्वासको मत लिने तयारी गरेपछि त्यसलाई असफल पार्न नेपाल समूहका सांसद राजीनामाका लागि संसद् सचिवालयमा पुगेका हुन्। केहीबेर अघि नेपाल समूहका नेताबीच भर्चुअल छलफल भएपछि सांसद संघीय संसद् सचिवालयमा पुगेका हुन्। अहिलेसम्म माधवन नेपाल, योगेश भट्टराई र सोमप्रसाद पाण्डे, जीवनराम श्रेष्ठ, मेटमणी चौधरी, पवित्रा निरौलालगायत सांसद सचिवालयमा पुगेपछि छलफलका लागि पौडेल र नेम्वाङ फोन गर्दै त्यही पुगेका हुन्। अहिले वरिष्ठ नेता नेपालसँग ओली समूहका नेता पौडेल र नेम्वाङको छलफल जारी छ। एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा तयार पारेका छन् । छलफल सुरु भएकाले अहिलेलाई त्यो राेकिएको छ । नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपाल पक्षले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पष्ट पारेका छन्। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। आइतबार नै प्रधानमन्त्रीको सरकारी निवास बालुवाटारमा पुगेर जनता समाजवादी पार्टी (जसपा) नेताले भने विश्वासको मतमा पार्टी तटस्थ बस्ने बताएका छन्। अध्यक्ष महन्थ ठाकुर, राजेन्द्र महतोलगायत नेता बालुवाटार पुगेर उपेन्द्र यादवको कुरामा नलाग्न आग्रह गर्दै पार्टी तटस्थ बस्ने बताएका हुन्।"
गण्डकी प्रदेशका मुख्यमन्त्री गुरुङले दिए राजीनामा (वक्तव्यको पूर्णपाठ),"पोखरा : गण्डकी प्रदेश सरकारका मुख्यमन्त्री पृथ्वीसुब्बा गुरुङले मुख्यमन्त्री पदबाट राजीनामा दिएका छन् । उनले प्रदेश प्रमुख सीता पौडेलसमक्ष आइतबार अपराह्न ३ बजे राजीनामा बुझाएका हुन् । उनी विरुद्ध कांग्रेस, माओवादी केन्द्र र जसपाले अविश्वासको प्रस्ताव दर्ता गरेका छन् । त्यसउपर भोलि गण्डकी प्रदेश सभामा मतदान हुने कार्यक्रम थियो । यस अगावै गुरुङले राजीनामा दिएका हुन् । आइतबार गुरुङले संविधानको धारा १६९ को उपधारा (१) (क) बमोजिम प्रदेश प्रमुख सीताकुमारी पौडेललाई राजीनामा बुझाएका हुन्। उक्त राजीनामा गण्डकी प्रदेश प्रमुखको कार्यालयले स्वीकृत गरेको छ। प्रदेश कार्यालयका प्रवक्ता चण्डीप्रसाद अर्यालले मुख्यमन्त्री गुरुङको राजीनामा स्वीकृत भएको र संविधानको धारा १६९ को उपधारा (१) बमोजिम मौजुदा मन्त्रिपरिषदको कार्य सञ्चालन गर्ने बताएको छ। संविधानको धारा १६८ को उपधारा (१) बमोजिम तीन दिनभित्र सरकार गठनका लागि आह्वान गर्नु भएको व्यवहोरा जानकारी गराएको छ। कोरोना भाइरसबाट संक्रमित गुरुङ उनीविरुद्धको अविश्वासको प्रस्तावमाथि हुने छलफल समेत सहभागी हुन पाउने थिएनन् । आफू विरुद्ध लगाइएका अभियोगमा आफैले जवाफ दिन नपाउने भएपछि उनले त्यसअघि नै राजीनामा दिने निधो गरको गुरुङ निकटस्थ स्रोतले बतायो । माओवादी केन्द्र र जनमोर्चाको समर्थनमा मुख्यमन्त्री बनेका गुरुङ उनीहरुले समर्थन फिर्ता लिएपछि प्रदेश सभामा अल्पमतमा छन् । यद्यपि उनी विरुद्धको अविश्वासको प्रस्तावमा जनमोर्चाले हस्ताक्षर गरेको छैन। तर पार्टीके केन्द्रले अविश्वास प्रस्तावकै पक्षमा मतदान गर्न निर्देशन दिइसकेको छ । राजीनामा वक्तव्य नेपालको संङघीय लोकतान्त्रिक गणतन्त्र स्थापनाका लागि नेपाली जनताले गरेको लामो र गौरबपुर्णऐेतिहांसिकजनआन्दोलन, जनयुद्ध, मधेश आन्दोलन लगायत संघर्षको क्रममा जीबन उत्सर्ग गर्नुहुने सम्पूर्ण ज्ञात अज्ञात शहिदहरुप्रति सम्मान ब्यक्त गर्दछु। बेपत्ता, घाईते योद्धा र पीडितहरुप्रति उच्च सम्मान ब्यक्त गर्दछु। नेपालको युगान्तकारी परिवर्तनका लागि भएका राष्ट्रियता, लोकतन्त्र र जनजिबिकाको आन्दोलनमा अगुवाई गर्नुहुने सम्पूर्ण अग्रजहरुको योगदानको उच्चसम्मान सहित स्मरण गर्न चाहन्छु। यतिबेला हामी सत्य र तथ्यको बीच हाम्रा आन्दोलनका उपलब्धि, हाम्रा कार्यकालका प्रतिफल लेखाजोखामात्र गरिरहेका छैनौ जनताका दैन्दिनका सवालहरुका समयोचित र यथोचित जवाफहरु पनि हाम्रा कर्म र कार्यवाट दिईरहेका छौं । गौरवपूर्ण इतिहांसका गीत गाएर सुन्दर भबिष्यमा डढेलो सल्काउने कार्य हामी कोही र कसैवाट पनि हुनुहुन्न भन्ने कुरामा म दृढ संकल्पित छु। गण्डकी प्रदेशका जनता र तिनका सपना पुरा गर्ने कार्यमा अबिचलित रुपमा लागिरहने प्रतिज्ञा पनि गर्दछु। हामीले सत्तामा हुंदा र नहुंदा, पद पाउंदा र नपाउंदा वोलिने भाषा र गरिने ब्याबहारहरु निरपेक्ष हुनु पर्दछ।जनताप्रति गरिने विश्वासघात कुनैपनि तर्कमा साबित हुन सक्दैन। जनताको निर्णयलाई चुनौती दिन सकिंदैन। जनता महान छन्। राजनीति पानी जस्तै हो, तरल, स्निग्ध, र कञ्चन तर जीव र मान्छेको सम्पर्कले पानी प्रदुषित भए झै कञ्चन र स्निग्ध राजनीतिलाई दल र तीनका नेताका कुण्ठा, आग्रह, प्रति आग्रहका कारण फोहोरी बनाईयो। राजनीतिलाई सत्ताको खुडकिलो मात्रै बनाउनु हुन्न र सोहि अनुसारको ब्यबाहार गर्नु हुंदैन। संबैधानिक ब्यबस्था अनुसार गण्डकी प्रदेशका जनताको फैसला बमोजिम नै नेकपा ९एमाले० संसदीय दलको नेताको रुपमा गण्डकी प्रदेश सभाका बामपन्थी दलहरुको समर्थन र सहयोगमा मेरो नेतृत्वमा २०७४।११।०४ गते देखि सरकार गठन गरी कामकाज गर्दै आइरहेको छु । यो ऐतिहांसिक समय र अबसरका लागिप्रदेश सभामा प्रतिनिधित्व गर्नुहुने नेकपा ९एमाले०, नेकपा ९माओवादी केन्द्र० र राष्ट्रिय जनमोर्चा तथा गण्डकी प्रदेश सभाका सदस्यलाई हार्दिक धन्यवाद ब्यक्त गर्न चाहन्छु। गण्डकी प्रदेशका जनताका भाबना, आकांक्षा र विश्वासको कदर गरेर नै यो प्रदेशलाई देशभरका प्रदेशहरुमा अब्बल प्रदेश,उत्कृष्ट प्रदेश सरकार र प्रभाबकारी प्रदेश सभा बनाउन हामी सफल भयौं। यो अब्बलताको यात्रामा मेरो नेतृत्वमा गण्डकी प्रदेशले अन्य प्रदेशलाई कतिपय क्षेत्रमा मार्गदर्शन गरेको छ। सीमित साधन स्रोत र बजेटका आधारमा हामीले प्राप्त गरेका उपलब्धिहरु लोभ लाग्दा छन्। संङघीयताका कोशेढुङ्गा बनेका छन्। समृद्ध प्रदेश र सुखी नागरिक वनाउने ध्येयमा पुग्ने गरी दिगो विकास लक्ष्य पूरा गर्न सरकार पक्षधर दलहरु मात्रै नभै प्रतिपक्षी दलहरु समेतको बिश्वासमा सहकार्य गरेका धेरै अनुभबहरु छन्। सरकार सञ्चालन सुरु गरे देखि नै ुसमृद्ध प्रदेश र सुखी नागरिकुको प्रादेशिक आकांक्षा पूरा गर्न दीर्घकालीन प्रादेशिक लक्ष्य तथा दिगो विकास लक्ष्य,बि।सं।२०८७का प्रादेशिक लक्ष्यहरुलाई मध्यनजर गरी प्रमुख प्रतिपक्ष तथा प्रदेश सभामा प्रतिनिधित्व गर्ने अन्य दलहरुको अधिकतम् समन्वयमा प्रदेश सरकारले काम गर्दै आएको सर्वविदितै छ। यो सरकारले प्रतिपक्षी दलहरु समेतलाई विश्वासमा लिई सरकार संचालन गर्ने संस्कारको विकास गर्ने तीन वर्षको छोटो अवधिमा नै प्रदेशका नागरिकले अनुभूति गर्ने गरी समृद्ध प्रदेश निर्माणको बलियो आधारशीला निर्माण गरेको छ। समृद्ध प्रदेश र सुखी नागरिककोआकाङक्षा हांसिल गर्न तय गरिएका अल्पकालीन, मध्यमकालीन तथा दीर्घकालीन सोच,अन्तराष्ट्रिय प्रतिबद्धता, दिगो विकास लक्ष्य, प्रदेशका नागरिकको विकासको चाहना, जननिर्बाचित प्रतिनिधिमार्फत मुखरित जनभावना, बिज्ञ तथा सरोकारवालाहरुले दिएका सुझावलाई आत्मसात गरी उपलब्ध स्रोत साधनको अधिकतम र दक्षतापूर्बक उपयोग गर्दै मेरो नेतृत्वको प्रदेशसरकारले प्राप्त गरेका मुख्य मुख्य उपलब्धि निम्न अनुसार छनस् प्रदेशको नामाकरण र राजधानी निर्धारण सहमतिमै गरी उदाहरणीय राजनीतिक सन्देश दिएको छ। संङघीयताको मर्म बमोजिम आठवटा मन्त्रालय, निर्देशनालय, केन्द्र तथा प्रतिष्ठान र जिल्लास्थित कार्यालय समेत १५७ वटा कार्यालयहरु तथा २,८८५ कर्मचारीको दरबन्दी व्यवस्था गरी प्रदेश सरकारका सेवा प्रवाह गरिएको छ। प्रदेश सरकारको संविधान प्रदत्त समग्र अधिकार क्षेत्रको कार्यान्वयन गर्न आवश्यक पर्ने ४६ ऐन र १० नियमावली तर्जुमा गरी कार्यान्वयन गरिएको।प्रदेश लोक सेवा आयोग, गण्डकी विश्वविद्यालय, प्रदेश नीति तथा योजना आयोग, गण्डकी प्रदेश प्रशिक्षण प्रतिष्ठान, प्रदेश खेलकुद परिषद, सूचना प्रबिधि पार्क,ताल संरक्षण तथा विकास प्राधिकरण, गण्डकी प्राविधिक शिक्षा तथा व्यवसायिक प्रतिष्ठान, गण्डकी प्रदेश विज्ञान तथा प्रविधि प्रतिष्ठान र प्रदेश प्रज्ञा प्रतिष्ठान स्थापना गरी संञ्चालन गरिएको छ। प्रदेश नीति तथा योजना आयोगको गठन गरी योजना तर्जुमा क्षेत्रमा उल्लेख्य कामहरु भएका छन। योजनावद्ध विकासवाट समृद्धि हासिल गर्न प्रदेशको दीर्घकालीन सोच ूसमृद्ध प्रदेश र सुखी नागरिकूसहितको प्रथम पञ्चवर्षीय योजना ९आ।व। २०७६र७७( २०८०र८१० कार्यान्वयनमा ल्याईएको छ।संङघ,प्रदेश र नीजि क्षेत्रले कार्यान्वयन गर्ने गरी २३ वटा प्रदेश गौरवका आयोजनाहरु निर्धारण गरी प्राथमिकताका साथ कार्यान्वयनमा ल्याइएको।प्रदेशभित्र १९५ कि।मि। सडक कालोपत्रे तथा ढलान र ३६४ कि।मि। सडक ग्राभेल गरिएको छ। ३६ सडक पुलहरुको निर्माण सम्पन्न गरिएको छ। स्थानीय तहको केन्द्र जोड्ने सडक र एक निर्वाचन क्षेत्र एक सडक विकास कार्यक्रम अन्तर्गत गरी कुल ६३२ कि।मि। सडक कालोपत्रे गर्न र ८३ वटा सडक पुल निर्माण गर्न ठेक्का सम्झौता भई निर्माण कार्य भइरहेको छ। प्रदेशमा हालसम्म १८ वटा झोलुङ्गे पुल निर्माण सम्पन्न भएका छन् भने ४४ झोलुङ्गे पुल निर्माणाधीन अवस्थामा रहेका छन्।प्रदेशका सबै नागरिकलाई आधारभूत खानेपानी सेवा विस्तार गर्ने कार्यक्रम अन्तर्गत १०२ आयोजनाहरु सम्पन्न भई ५,४९८ घर परिवारका २९,५०६ जनसंख्या लाभान्वित भएका छन्। त्यसै गरीएक घर एक धाराू कार्यक्रम अन्तर्गत २०५ वटा आयोजना सम्पन्न भई ६१,०६३ निजी धारा जडान गरिएको र यसबाट ३ लाख ३० हजार ७ सय जनसंख्या लाभान्वित भएका छन्। हाल ८९६ खानेपानी आयोजना निर्माणाधीन अवस्थामा रहेका छन्। निर्माण सम्पन्न भएका नयाँ सिंचाइ आयोजनाबाट २,२१३ हेक्टर जमिनमा बाह्रै महिना सिंचाई सुबिधा पुगेको छ।पुराना तथा जीर्ण सिंचाइ आयोजनाको स्तरोन्नति र नवीकरणबाट १०,३६५ हेक्टर जमिनमा बाह्रै महिना सिंचाई सुविधा पुगेको छ। हाल ३४७ सिँचाई आयोजनाहरु निर्माणाधीन अवस्थामा रहेका छन्।ड्ड उज्यालो गण्डकी प्रदेश अन्तरगत बिद्युत सेवा पुगेका घर परिवार ८२ प्रतिशतवाट बढेर ९८।९ प्रतिशत पुगेको छ जस अन्तर्गत ९२।७९ प्रतिशत घरधुरीमा राष्ट्रिय प्रसारण लाइन मार्फत विद्युतीकरण गरिएको छ। २९,८११ काठे पोल स्टिल पोलद्वारा प्रतिस्थापन गरिएको छ।नदी नियन्त्रण कार्य अन्तर्गत ५६।५ कि।मि तटबन्ध निर्माण गरिएको छ।नदी नियन्त्रण कार्यबाट १,५५४ हेक्टर जमिन उकास भएको छ। हाल ६५ वटा नदी नियन्त्रणका योजनाहरु कार्यन्वयनको चरणमा रहेका छन्। जनता आवास कार्यक्रम अन्तर्गत ज्ञ,घद्दण् घर निर्माण सम्पन्ना भएका र २२५ घर निर्माणाधीन छन्। सवारी तथा यातायात सेवा प्रवाह सहज बनाउन थप ४ वटा जिल्लामा यातायात व्यवस्था कार्यालयरशाखा स्थापना गरी ७ वटा जिल्लाहरुबाट सेवा प्रबाह भैरहेको छ।प्रदेशस्तरमा सवारी परीक्षण कार्यालयको स्थापना गरिएको छ। निर्वाचन क्षेत्र पूर्वाधार विकास कार्यक्रम अन्तर्गत गत वर्ष ७९२ आयोजना सम्पन्न भएका र चालु आ।व।मा ८४२ योजना कार्यान्वयन भईरहेका छन्।उत्पादन तथा उत्पादकत्व वृद्धि गर्ने उद्देश्यले ८५ स्थानीय तहका ८७ गाउँमा मुख्यमन्त्री जलवायुमैत्री नमूना कृषि गाउँ कार्यक्रमू कार्यान्वयन वाट ८,५०० कृषक घरपरिवार प्रत्यक्ष लाभान्वित भएका छन्। प्रदेशका प्राथमिकता प्राप्त बालीरवस्तुहरूमा ज्ञ,द्धडढ मोडल फार्म सञ्चालन गरिए र यस आर्थिक वर्षमा थप द्धछण् फर्म स्थापना तथा विस्तार गरिएकोछ।हालसम्म ज्ञ,ढद्दढ रोपनी खेतीयोग्य भूमिको चक्लाबन्दी गरिएको र यस बर्ष थप ३,००० रोपनी खेतीयोग्य भूमिको चक्लाबन्दी भईरहेकोछ।जिल्ला अस्पतालहरुमा ५२ शैया थप गरिनुका साथै सघन उपचार कक्षमा २४ थान भेन्टिलेटर जडान भइसकेको छ। धौलागिरी उपप्रादेशिक अस्पताल बागलुङ, लमजुङ, गोरखा, मध्यविन्दु, र संक्रामक तथा सरुवा रोग अस्पताल, पोखरामा २५ शैयाका दरले कूल १२५ शैयालाई स्तरोन्नति गरिएको छ।धौलागिरी उपप्रादेशिक अस्पताल बागलुङ, बेनी अस्पताल म्याग्दी, स्याङ्जा जिल्ला अस्पताल, दमौली अस्पताल तनहुँ र पर्बतअस्पतालमा डायलाइसिस सेवा संचालनमा ल्याइएको छ। प्रदेशका जिल्ला स्थित अस्पतालहरुमा संक्रमितहरुको व्यवस्थापनका लागि क्षमता विकास गर्दै कोभिड १९ संक्रमितहरुको उपचार गर्ने ब्यबस्था गरिएको छ।सरकारी सामुदायिक तथा निजी क्षेत्रहरुमा १४१३ शैया सहितका ४० आइसोलेसन केन्द्रहरु स्थापना गरी संक्रमितको व्यवस्थापन गरिदै आएको छ। कोभिड(१९ को पिसिआर परीक्षणकोलागिपोखरा,बाग्लुङ्ग उप प्रादेशिक अस्पताल र मध्यबिन्दु अस्पतालमा दैनिक १,७०० ब्यक्तिको पिसिआर परिक्षण गर्ने ब्यबस्था मिलाईएको छ।अटो एक्ट्र्याक्सन मेसिन जडान गरी पिसिआर परीक्षणको क्षमता समेत विस्तार गरिएको छ। धौलागिरी उपप्रादेशिक अस्पताल बागलुङलाई २०० बेडको अस्पतालमा र जिल्ला अस्पताललाई ५० बेडका अस्पतालमा स्तरबृद्धि गर्ने कार्य प्रारम्भ भएको छ। कोभिड(१९ संक्रमणको रोकथाम, नियन्त्रण तथा उपचारका लागि प्रदेश सरकारले कोभिड १९ रोकथाम, नियन्त्रण तथा उपचार कोषको स्थापना गरी खर्चको ब्यबस्थापन गर्दै आएको छ।प्रदेश संक्रामक तथा सरुवारोग अस्पताल, प्रदेश आर्युवेद अस्पताल, प्रदेश जनस्वास्थ प्रयोगशाला, प्रदेश आपूर्ति केन्द्र र बायोमेडिकल मर्मत प्रयोगशाला निर्माणको क्रममा छन्। प्रदेशमा पहिलो चरणमा १,२७,७४१ व्यक्तिले कोभिड १९ को बिरुद्ध खोप लगाएका छन। ग्रामीण र दुर्गम स्थानका ३९ जना गर्भवतीरसुत्केरी महिलाहरूलाई सुविधासम्पन्न अस्पतालमा एयर लिफ्टिङ गरिएको छ।पोखरा महानगरपालिका वडा नं। ३३ पशुपतिघाटमा अन्तर्राष्ट्रिय स्तरको क्रिकेट मैदान निर्माण गर्ने कार्य अगाडि बढेको छ।एक स्थानीय तह एक खेल मैदानको नीति अनुरूप ५६ गाउँपालिकामा खेलमैदान र २० नगरपालिकामा रङ्गशाला निर्माणमा सहयोग गरिएको छ।गण्डकी विश्वविद्यालय ऐन, २०७६ बमोजिम गण्डकी विश्वविद्यालय सञ्चालनमा आएको छ। पहिलोचरणमा सूचना प्रविधि र चिकित्सा विज्ञान गरी दुई संकायमा पढाई सञ्चालन गर्ने तयारी गरेको छ।बिश्व बिद्यालयका शैक्षिक तथा प्रशासनिक भवन निर्माणको क्रममा छन्। गण्डकी प्राविधिक शिक्षा तथा व्यावसायिक तालिम प्रतिष्ठान ऐन, २०७६ बमोजिम प्रतिष्ठान सञ्चालनमा आएको छ।स्यांजाको फेदिखोला गाउंपालिकामा यसका पूर्बाधार निर्माणको चरणमा छन्। ग्रामीण क्षेत्रमा गरिबी निवारण र पर्यटन क्षेत्रको विविधीकरण गर्न हालसम्म ३०८ होमस्टे प्रवर्द्धन गरी करिव १०,००० ब्याक्ति स्वारोजगार भएका छन्। पोखरा महानगरपालिका वडा नं। ३३ पूँडीटार र नवलपुरको लोकाहा खोलामा प्रादेशिक औद्योगिक क्षेत्र स्थापनाको प्रकृया अगाडि बढाइएको छ।२३ स्थानीय तहमा उद्योगग्राम स्थापनाको काम अगाडि बढेको छ र २० स्थानीय तहमा संभाब्यता अध्ययन भईरहेको छ। प्रदेशमा २१,९५८नयाँ उद्योग तथा १०,८७९ ब्यापार ब्याबसाय दर्ता गरिएको छ। प्रदेशका नागरिकहरुको सुरक्षा व्यवस्थालाई प्रभावकारी बनाउन आफ्नो स्थायी भवनहरु नभएका २२ ईलाका प्रहरी कार्यालयरप्रहरी चौकीको निर्माण कार्य भई रहेको छ। हालसम्म ५५ प्रतिशत बेरुजु फर्छ्यौट भएको छ र बांकि फस्यौटको चरणमा छ। कोभिड१९ ले पर्यटन, यातायात, कृषि, उत्पादन तथा सेवा क्षेत्रमा पारेको प्रतिकूल प्रभावलाई न्यूनीकरण गर्दै उत्पादन तथा रोजगारी अभिवृद्धि गर्न उद्यमी तथा व्यवसायीहरुलाई निर्व्याजी कर्जा उपलब्ध गराउन साना व्यवसाय जीवन रक्षा कर्जा कार्यक्रम कार्यान्वयनमा ल्याइएको छ।हालसम्म करिब ७,४०० निवेदकबाट करिब रु ८ अर्वको ऋण माग भएकोमा ४ अर्व ५१ करोड कर्जा स्वीकृत भएको छ। गण्डकी प्रदेशमा निजी क्षेत्रको लगानी आर्थिक वर्ष २०७४र०७५ को तुलनामा आर्थिक वर्ष २०७५र०७६ मा १६।८६ प्रतिशतले र २०७६र०७७ मा १९।८७ प्रतिशतले वृद्धि भएको छ। निजी क्षेत्रको बचत सङ्कलन आर्थिक वर्ष २०७४र०७५ को तुलनामा आर्थिक वर्ष २०७५र०७६ मा १६।६० प्रतिशतले र २०७६र०७७ मा ३९।७२ प्रतिशतले वृद्धि भएकोछ। आर्थिक वर्ष २०७५र०७६ मा रु २१ अर्ब ४७ करोड ७० लाख ९३ हजार, आर्थिक वर्ष २०७६र०७७ मा रु २२ अर्ब ४८ करोड ३५ लाख १० हजार, र आर्थिक वर्ष २०७७र०७८ चैत्र महिना सम्ममा रु १५ अर्ब ५९ करोड ९७ लाख ४६ हजार स्रोत परिचालन भएको छ। प्रदेश सरकारले संञ्चालित कार्यक्रमवाट बार्षिक प्रत्यक्ष र अप्रत्क्ष गरी कुल ५४,००० ब्यक्तिलाई वार्षिक १०० दिन बराबरको रोजगार सिर्जना भएको छ। विगत दुई वर्षमा निरपेक्ष गरिबीको रेखामुनी बस्ने जनसंख्या १४।९१ प्रतिशतवाट घटेर १२।९१ प्रतिशतमा झरेको अनुमान छ। बंगलादेशका महामहिम राष्ट्रपतिको पोखरा भ्रमण, मित्रराष्ट्र जनवादी गणतन्त्र चीनको तिब्बत र युनान प्रान्तका महामहिम गभर्नरको पोखरा भ्रमणबाट अन्तराष्ट्रिय सम्वन्ध र पर्यटन विकासमा टेवा पुगेको छ। मित्रराष्ट्र चीनको हेनान प्रान्तसंग गण्डकी प्रदेशको मितेरी सम्बन्ध स्थापना भएको छ। हेनानले गण्डकी प्रदेशका २० बिद्यार्थीलाई उच्च शिक्षा अध्ययनको लागि छात्रबृति प्रदान गरेको छ।अमेरिकाको वासिङ्गटन प्रान्तसंग मितेरी सम्बन्ध स्थापना हुने क्रममा छ। ईजरायली आधुनिक कृषि प्रबिधि नेपालमा भित्र्याउनको लागि प्रदेशका युवालाई तालिमको लागि पठाउने प्रक्रिया प्रारम्भ भएको छ। सरकार संञ्चालनका तीन बर्षको अबधिमा संङघीय लोकतान्त्रिक गणतन्त्रात्मक शासन व्यवस्थाको उचित कार्यान्वयन हुँदा आम नागरिकमा प्रदेश सरकारप्रति विश्वास र भरोसा अभिवृद्धि भएको छ। पहिलो एतिहांसिकप्रदेश सरकारप्रति प्रदेशवासीले देखाएको मायाले प्रदेश सरकारको महत्वलाई जनस्तरमा स्थापित गरेको छ । प्रदेश सरकारले लिएका समृद्धिका लक्ष्य पूरा गर्न केही महत्वपूर्ण कामहरु पूरा हुने चरणमा रहेका छन। प्रदेश गौरवका आयोजना अन्तर्गत कोरला त्रिवेणी सडक, शालीग्राम कोरिडोर, प्रदेश प्रशासनिक भवन, प्रदेश सभा भवन, गण्डकी प्रदेश प्रशिक्षण प्रतिष्ठान भवन निर्माणका कार्य प्रारम्भ गरिएको छ। त्यस्तै एक निर्वाचन क्षेत्र एक सडक र स्थानीय तहको केन्द्र जोड्ने सडक, एक घर एक धारा खानेपानी योजना, प्रदेश शिक्षण अस्पताल निर्माण, गण्डकी विश्वविद्यालय र गण्डकी प्राबिधिक प्रतिष्ठानका पूर्वाधार निर्माण जस्ता समृद्धिका कार्यक्रमहरु सुरुवात मात्र भएका छन्। आगामी दिनमा यीकामहरु पनि छिटै पूरा हुने विश्वास लिएका छु। लोकतन्त्र बिधिको ब्यबस्था हो। पारदर्शिता लोकतन्त्रको आत्मा हो । लोकतन्त्रमा सबै कारोवारहरु परिक्षण सम्परिक्षण भइ नै रहन्छन्। प्रदेश सरकार यी सबै कार्यमा सचेत छ । कोरोना महाब्याधीकै क्रममा जिल्ला अस्पतालहरुमा आईसियु कक्ष,उच्च गतिको अक्सिजन उत्पादन र प्रबाह गर्ने ब्यबस्था र भेन्टिलेटरको ब्यबस्था मेरो नेतृत्वको सरकारले गरेको हो। अस्पतालहरुको स्तरोउन्नति गरिएको छ। शैयाहरु थप गरिएका छन । डाईलसिस सेवा थप गरिएको छ। स्वास्थ क्षेत्रको दीर्घकालीन अबसरलाई ख्यालगरी गण्डकी बिश्वबिद्यालय अन्तरगत शिक्षण अस्पताल स्थापना गर्ने निर्णय दूरदर्शीताको द्योतक हो। गण्डकी प्रदेश सरकारले गरेका कामको मूल्याङ्कन र त्यसको प्रभाबकारिताको लागि प्रदेश सभाले पास गरेको संकल्प प्रस्ताब र त्यसको लागि बनेको माननीयहरुको अनुगमन कार्यदलले जिल्लाहरुको बस्तुस्थिति बुझने कार्य भइरहेको छ। तर मूलकाम छोडेर राजनीतिक दाउपेचमा अल्झिनु न्यासंगत हुदैनथ्यो।पक्कैपनि भबिष्यले यो प्रबृतिलाई दण्डित गर्नेछ। हामीले राज्यको पुनरसंरचना गरेपछि गठित प्रदेश सभाहरु संबिधानको कार्यान्वयन र संङघीयताको सुदृढीकरणका लागि अगुवा सावित हुने बिश्वास थियो। समितिहरु मिनि पारलियामेन्ट हुन्। तिनका बैठक, भएका छलफल र लिईएका निर्णयहरुले सरकारलाई मार्गदर्शन गर्दछन् भन्ने बिश्वास गरिन्छ। संङघीयतालाई बलियो बनाउन, प्रदेशलाई सुदृढ र अधिकार सम्पन्न बनाउने लडाईंमा प्रदेश सभा र तीनका समितिहरुका क्रियाशीलता, सहयोग र समर्थन निरन्तर भइरहनु पर्दछ । प्रदेश सभाका गतिबिधि संञ्चालनका लागि आबश्यक माग अनुसार सरकारले सहयोग उपलब्ध गराएको छ।ती प्रदेश सरकारका लागि सहयोग पु(याउने पक्ष हुन। म शक्ति पृथकीकरणमा बिश्वास गर्दछु। कार्यपालिका, ब्यबस्थापिका र न्यायपालिकाको गतिशीलतालेनै लोकतन्त्रको भबिष्य निर्धारण गर्दछ। हामी सबैले हेक्का राख्नुपर्नेचांहि के हो भने हामीलेयात्रा गर्ने साधन संङघीय लोकतान्त्रिक गणतन्त्रको डुङ्गा नै हो । मेरो नेतृत्वको सरकार गठन गर्दा नेकपा ९माओवादी० केन्द्र सहयात्री दल थियो। समयक्रममा एउटै दलमा सामेल भएका पनि हौं तर राजनीतिक घटनाक्रम र सर्बोच्चको फैसलापछि दुबै दल छुट्टाछुट्टै भएको तथ्य सांचो हो। तर के एउटा दलभएपछि दलको नीति र नेतृत्वको रक्षा गर्नुपर्दैनरु आंफ्नै नेतृत्वका बिरुद्धमा सडक देखि सदन सम्म गरिएका अराजनीतिक गतिबिधिलाई लोकतन्त्र भनेर छुट दिन सकिन्छर रु लोकतन्त्र भनेको अराजकता होईन। यो भिडतन्त्र पनि होईन। एउटा बिधिमा, नीतिमा, नेतृत्वमा चल्नुपर्ने पार्टीलाई बटुवा वास बस्ने पाटी बनाउन सकिन्छरु पाटीमा जो अगाडि बस्यो उहि नेता नहुन पनि सक्छ। नेता त नीति, बिचार, नेतृत्व र बिधिले मात्र बनाउने गर्दछ। नेपालको लोकतन्त्रको आन्दोलनमा नेपाली कम्युनिष्टहरुको योगदानलाई अबमूल्यन गरेर कसरी आन्दोलनको सहि मूल्याङ्कन हुन्छरु गण्डकी प्रदेशका जनताले दिएको म्यान्डेट त नेकपा एमाले ठूलो दलका रुपमा सरकार संञ्चालन गर, नेपाली कांग्रेस प्रतिपक्षमा बस भनेकै हो नि। खोई जन अपेक्षा अनुसार ब्यबहार गरेको रु एउटै चुनाबी मोर्चावाट लडने, एउटै घोषणापत्रवाट प्रतिज्ञा गर्ने, सरकारमा बस्ने अनि अहिले आएर बञ्चरो प्रहार गर्ने प्रबृति लोकतन्त्र, संङघीयता र गणतन्त्रका लागि हानी पु(र्याउने प्रबृति हो। हामीलाई थाहा छ बञ्चरोले बिर्सन त सक्ला सयौं चोट पाएको रुखलाई जीबनभर आंफ्नो चोटको याद हुनेछ। तर पनि हाम्रो पार्टीनेकपा ९एमाले० र हामीफल दिईरहने बृक्ष हौं, शीतलता पनि दिएकाछौ र दिईरहने छौ तर जनताका बैरीलाई जनताले चिनेका छन् र उनैले दण्डित गर्नेछन्।लोकतन्त्रमा सबै खराबीहरुको उपचार जनताबाट हुनेछ। संङघीयताको मर्म बमोजिम नेपालको संबिधान को सहज कार्यान्वयन गर्दै प्रदेशको समग्र विकास र समृद्धि तर्फ प्रयत्नरत भइ आंफ्नो कार्य संञ्चालन गरिरहेकोमा देशमा स्थिरता नचाहने, विकास विरोधीतत्वहरुको अराजनीतिक चलखेलको कारण हिजोसम्म सहकार्य गरेका र एउटै घोषणापत्र मार्फत निर्बाचनमा गएका दलहरुबाट समेत असहयोग र अस्थिरताको वातावरण सृजना भएका कारण मुख्यमन्त्रीको हैसियतले काम गर्ने वातावरण नभएकाले नेपालको संविधान २०७२ को धारा १६९ को उपधारा १ ९क० बमोजिम माननीय प्रदेश प्रमुखज्यू समक्ष आजैका मिति देखि लागु हुनेगरी आफ्नो पदबाट राजिनामा दिएको छु। पृथ्वीसुब्बा गुरुङमुख्यमन्त्री, गण्डकी प्रदेश सरकारपोखरा, नेपाल मितिस् २०७८।०१।२६ तीन दिनमा सरकार गठनको आह्वान"
"बालुवाटारमा संवैधानिक परिषद्को बैठक, विपक्षी नेता र सभामुखबाट बहिष्कार","काठमाडौं : संवैधानिक परिषद्को बैठक प्रधानमन्त्री निवास बालुवाटारमा सुरु भएको छ। प्रतिपक्षी र सभामुखले बहिस्कार गरेको बैठक प्रधानमन्त्री केपी शर्मा ओलीको अध्यक्षतामा सुरु भएको हो। बैठकमा सदस्यहरू प्रधानन्यायाधीश चोलेन्द्र शमशेर जबरा र राष्ट्रियसभाका अध्यक्ष गणेश तिम्सिना सहभागी भएका छन्। बैठकले लोकसेवालगायत रिक्त रहेका संवैधानिक आयोगका पदहरूमा नियुक्तिको सिफारिस गर्ने बुझिएको छ। परिषदमा प्रधानमन्त्री, प्रधानन्यायाधीश, सभामुख, राष्ट्रियसभाको अध्यक्ष, प्रमुख प्रतिपक्ष दलको नेता र उपसभामुख रहने व्यवस्था छ। हाल उपसभामुख रिक्त रहेकाले परिषदमा ५ जना मात्रै रहेका छन्। तीमध्ये सभामुख अग्नि सापकोटा र विपक्षी दलका नेता शेरबहादुर देउवाले बैठक बहिस्कार गरेका छन्। सरकारले हालै जारी गरेको संवैधानिक परिषदको बैठकसम्बन्धी अध्यादेशका आधारमा बैठक बसेको हो। अध्यादेशमा अध्यक्षसहित तत्काल बहाल रहेका बहुमत सदस्य उपस्थित भएमा बैठकको लागि गणपूरक संख्या पुग्ने भनिएको छ।"
संवैधानिक परिषद्माथि दबाव,"काठमाडौं : संवैधानिक परिषद्माथि विपक्षी दलले दबाब सिर्जना गरेका छन्। लोक सेवा आयोगलगायतका संवैधानिक निकायमा रिक्त रहेका सन्दर्भमा प्रधानमन्त्री केपी शर्मा ओलीले परिषद्को बैठक राखेपछि विपक्षी विरोधमा उत्रिएका छन्। राष्ट्रपति विद्यादेवी भण्डारीले मन्त्रिपरिषद्को सिफारिसमा संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७८ वैशाख २१ गते मंगलबार जारी गरेकी थिइन्। प्रधानमन्त्री ओलीले २०७७ मंसिर ३० को संवैधानिक परिषद्सम्बन्धी यो अध्यादेश पुनः ल्याएर आइतबारको बैठक डाकेका हुन्। लोक सेवा आयोग पूर्णरूपमा रिक्त छ। २०७७ चैत ११ मा पाँचै जना पदाधिकारीले अवकाश पाएपछि लोक सेवा खाली भएको हो। लोक सेवा पदाधिकारी नहुँदा कर्मचारीको भर्ना, नियुक्ति, बढुवा रोकिँदा प्रशासनिक संयन्त्र नै प्रभावित हँुदै आएको छ। लोक सेवाको विज्ञापन, दरखास्त, बढुवा सबै रोकिएको छ। डेढ महिना अघिदेखि लोक सेवा पदाधिकारीविहीन छ। अख्तियार दुरुपयोग अनुसन्धान आयोगमा २, निर्वाचन आयोगमा १ पदाधिकारी रिक्त छ। राष्ट्रिय मानव अधिकार आयोग र महालेखा परीक्षणको कार्यालय बाहेक सबै संवैधानिक आयोगले पूर्णता पाएका छैनन्। २२ भन्दा बढी पदाधिकारी रिक्त छन्। नेपालको संविधान २०७२ ले १३ वटा संवैधानिक निकायको व्यवस्था गरेको छ। यी संवैधानिक निकायमा एक अध्यक्ष वा प्रमुख आयुक्त तथा ४ सदस्य वा आयुक्त रहने व्यवस्था छ। नेपाली कांग्रेस, नेकपा माओवादी केन्द्र, एमालेकै माधवकुमार नेपालले परिषद्का सदस्यलाई बैठकमा भाग नलिन दबाब दिइरहेका छन्। बैठकमा प्रमुख विपक्षी दलका नेता एवं कांग्रेस सभापति शेरबहादुर देउवा र सभामुख अग्निप्रसाद सापकोटाले भाग नलिने जानकारी दिएका छन्। परिषद्मा प्रधानमन्त्री अध्यक्ष, प्रधानन्यायाधीश, सभामुख, राष्ट्रियसभा अध्यक्ष, प्रतिनिधिसभाका विपक्षी दलका नेता र उपसभामुख सदस्य रहन्छन्। हाल उपसभामुख पद खाली छ। अध्यादेशअनुसार अध्यक्षसहित तत्काल बहाल रहेका बहुमत सदस्य उपस्थित भए परिषद्को बैठकको गणपूरक संख्या पुगेको मानिनेछ। प्रधानमन्त्री ओली, प्रधानन्यायाधीश चेलेन्द्रशमशेर राणा र राष्ट्रिय सभा अध्यक्ष गणेश तिमिल्सिनाको उपस्थितिमा निर्णय गर्न सक्ने व्यवस्था अध्यादेशले गरेको छ। अध्यादेशअनुसार प्रधानमन्त्री ओलीले आफू अनुकूललाई नियुक्त गर्ने आशंकामा विपक्षीहरू एकजुट भएका हुन्। अध्यादेश संवैधानिक परिषद्को कार्य विधिलाई नै प्रभावित गरी संवैधानिक निकायमा पार्टीगत नियुक्ति गर्ने कलुषित मनसायबाट प्रेरित रहेको उनीहरूको ठहर छ।"
लुम्बिनीका मुख्यमन्त्री पोखरेलविरुद्ध फेरि अविश्वास प्रस्ताव,"बुटवल : लुम्बिनीका मुख्यमन्त्री शंकर पोखरेलविरुद्ध फेरि अविश्वास प्रस्ताव दर्ता भएको छ । कांग्रेस, माओवादी केन्द्र र जसपाका सांसदले मुख्यमन्त्री पोखरेलविरुद्ध अविश्वासको अविश्वासको प्रस्ताव दर्ता गरेका हुन् । माओवादी केन्द्रका सांसद कुलप्रसाद केसीलाई मुख्यमन्त्रीमा प्रस्ताव गर्दै पुनः अविश्वास प्रस्ताव दर्ता गरिएको जनाएको छ। यसअघि वैशाख ६ गते मुख्यमन्त्री पोखरेलविरुद्ध अविश्वास प्रस्ताव दर्ता गरिएको थियो । त्यसपछि उनले राजीनामा दिएका थिए। मुख्यमन्त्रीको राजीनामा स्वीकृत गरी प्रदेश प्रमुख धर्मनाथप्रसाद यादवले वैशाख १९ गते मुख्यमन्त्री नियुक्त गरेका थिए।"
ओली पक्षसँगका सबै वार्ता असफल : नेपाल पक्षका सांसदहरूले आज राजीनामा दिने,"काठमाडौं : नेकपा एमालेका वरिष्ठ नेता माधव नेपाल पक्षका सांसदहरुले राजीनामा सांसद पदबाट राजीनामा दिने तयारी गरेका छन्। पार्टी अध्यक्ष तथा प्रधानमन्त्री केपी ओलीसँग मिलेर जाने अवस्था नरहेको निश्कर्ष निकाल्दै राजीनामा दिन तयार भएका हुन्। ओली पक्ष र नेपाल पक्षबीच शनिबार अपरान्हसम्म भएका सबै चरणमा वार्ताहरू असफल भएपछि यो निश्कर्ष निकालिएको हो। माधव पक्षको शनिबार बेलुका बसेको अनौपचारिक बैठकले यस्तो निश्कर्ष निकाल्दै राजीनामाको तयारी भएको हो। त्यसबारे औपचारिक निर्णय गर्न आइतबार अपरान्ह माधव पक्षको स्थायी समितिको बैठक बोलाइएको छ।एमालेमा माधव पक्षका प्रत्यक्ष निर्वाचित २२ र समानुपातिक १२ जना सांसद छन् । उनीहरूले आफ्नो राजीनामा पत्रमा हस्ताक्षर गरेर बुझाइसकेको स्रोतले बतायो। वैशाख २७ गतेको प्रतिनिधिसभा अधिवेशन अघि नै राजिनामा दिने लागेका हुन्। प्रधानमन्त्री ओलीले विश्वासको मत लिनका लागि वैशाख २७ गते विशेष अधिवेशन बोलाएका छन्। विश्वासको मतमा ओलीलाई असफल बनाएर वैकल्पिक सरकार बनाउने कांग्रेस र माओवादी केन्द्रको योजनालाई सघाउन उनीहरूले राजीनामा दिएका हुन्। नेपालले प्रत्यक्षतिर २२ सांसदहरूले राजीनामा बुझाएपछि संसदको संख्या घट्ने र वैकल्पिक सरकार बनाउन सहज हुने आँकलन गरिएको छ। नेपालले प्रत्यक्षतर्फ नै आफूसँग २५ सांसदहरू रहेको भन्दै देउवासमक्ष सूची बुझाइसकेका छन्। नेपालले फागुन २८ गते र त्यसपछि बालुवाटारमा बसेका बैठकहरुले गरेका निर्णय खारेज गर्नुपर्ने आफ्नो बटमलाइन रहेको स्पस्ट पारेका छन्। नेपालले भनेका छन्, ' २०७७ फागुन २८ गते र त्यसपछि बसेका कथित बैठकहरू र त्यसले गरेका निर्णयहरू फिर्ता लिनु पर्छ र २०७५ जेष्ठ २ गतेको कमिटी, विधान र नेतृत्व नै हाम्रो बटम लाइन हो । यस सम्बन्धमा कुनै किसिमको भ्रममा नपर्न , नअल्मलिन र सुदृढ र सशक्त पार्टी बनाउने महान अभियानमा लागिरहन आह्वान गर्दछौं।' राष्ट्रपति विद्यादेवी भण्डारीले फोन गरेर भेट वार्ताका लागि आग्रह गरेपछि नेपाल बिहीबार बेलुका शितलनिवास पुगेका थिए। राष्ट्रपतिसँगको छोटो भेटवार्ता सकारात्मक नरहेको ब्रिफिङ बिहीबार राति नै उनले आफू पक्षीय नेताहरूसँग गरेका थिए। भण्डारीले बरिष्ठ नेताको नताले पार्टी एकता जोगाउन पहल गर्नुपर्ने आग्रह गर्दा नेपालले ओली नै एकताको सबैभन्दा ठूलो बाधक भएकोले यो अवस्था सिर्जना भएको बताएका थिए। नेपालसँग भेटवार्ता गर्नुअघि शितलनिवासमा राष्ट्रपति भण्डारी र एमालेका अध्यक्ष एवं प्रधानमन्त्री केपी ओलीसँग भेटवार्ता भएको थियो। फागुन २८ मा अध्यक्ष ओलीले आफूनिकट नेताहरुलाई बालुवाटारमा बोलाएर पार्टी विधान संशोधन गर्दै माधव नेपाललगायतका नेताहरूको जिम्मेवारीबाट हटाउँदै निष्काशान गरेका थिए। ओलीले संसद्मा निर्वाचित नेपालसहित तीसजनालाई स्पस्टीकरण सोधेर कारबाहीको तयारीसमेत गरेका छन्। वैशाख २८ गते विश्वास मत लिने प्रधानमन्त्रीको कदममा पनि नेपाल पक्षले असहयोग गर्ने संकेत पाएपछि ओली नेपाललाई सम्झाउन फकाउन राष्ट्रपतिलाई समेत आग्रह गरेका थिए। उनले राष्ट्रियसभामा विपक्षीहरूसँग गठबन्धन गरेर नेपाल समूहले सरकार पक्षका उम्मेदवार रामबहादुर थापा बादलविरुद्ध अलग्गै उम्मेदवार खडा गरेपछि त्यसलाई रोक्ने पहल गरेका थिए। राष्ट्रपतिले समेत त्यसबारेमा सोच्न नेपाललाई आग्रह गरेकी थिइन्। तर त्यो प्रयास असफल भएको छ। शुक्रबार बादलविरुद्ध नेपाल पक्षले विपक्षीसमेतको गठबन्धमा खिमलाल देवकोटालाई उम्मेदवार बनाएको छ।"
ओलीले बोलाएको संवैधानिक परिषद्को बैठक प्रमुख प्रतिपक्षी नेता र सभामुखबाट बहिष्कार,"काठमाडौं : प्रधानमन्त्री केपी शर्मा ओलीले आइतबार बिहान संवैधानिक परिषद्को बैठक बोलाएका छन्। अध्यादेशअनुसार संवैधानिक निकायमा नियुक्तिको प्रकिया अघि बढाउन बैठक बोलाएका हुन्। प्रधानमन्त्रीले बोलाएको बैठकमा सभामुख अग्निप्रसाद सापकोटा र प्रमुख प्रतिपक्ष दल नेपाली कांग्रेसका नेता शेरबहादुर देउवा दुवै नजाने भएका छन्। संसदलाई छलेर ल्याएको अध्यादेशअनुसारको नियुक्ति संवैधानिक नहुने भन्दै उनीहरू त्यस्तो बैठकमा नजाने बताएका हुन्। संवैधानिक परिषद्को अध्यक्षको हैसियतमा प्रधानमन्त्रीले बैठक बोलाएका हुन्। गतमंसिर ३० गतेपछि परिषद्को बैठक बसेको छैन । राष्ट्रपति विद्यादेवी भण्डारीले बैशाख २१ गते मन्त्रिपरिषद्को सिफारिसमा दोस्रोपटक संवैधानिक परिषद् (काम, कर्तव्य, अधिकार र कार्यविधि) सम्बन्धी पहिलो संशोधन अध्यादेश २०७८ जारी गरेकी थिइन्। अध्यक्ष र तीन सदस्य अर्थात् चार जना उपस्थित भएमा गणपूरक संख्या पुग्ने व्यवस्थालाई परिवर्तन गरी तीन जना मात्र भए निर्णय मान्य हुने व्यवस्था नयाँ अध्यादेशमा छ । अध्यादेश जारी भएपछि परिषद्को बैठक बस्न लागेको हो । बैठकले रिक्त रहेका संवैधानिक आयोगहरूमा पदाधिकारी सिफारिस गर्ने सम्भावना छ । परिषद्मा प्रधानमन्त्री अध्यक्ष तथा सभामुख, उपसभामुख, राष्ट्रिय सभाका अध्यक्ष, प्रधानन्यायाधीश र प्रमुख प्रतिपक्ष दलका नेता सदस्य रहने संवैधानिक व्यवस्था छ । अहिले उपसभामुखको पद रिक्त छ । प्रधानन्यायाधीश र राष्ट्रिय सभाका अध्यक्ष बैठकमा सहभागी भए नयाँ अध्यादेशअनुसार कोरम पुग्छ प्रधानन्यायाधीश पनि सहभागी नभए निर्णयका लागि गणपूरक संख्या पुग्दैन। लोकसेवा आयोगमा सबै पदाधिकारी रिक्त छ भने अख्तियार दुरुपयोग अनुसन्धान आयोगमा दुई पद रिक्त छन् । महिला आयोगसहित अरु केही संवैधानिक आयोगमा पनि सदस्य पद खाली छन् ।"
गोकुलेश्वरमा थप २६ जनामा कोरोना पुष्टि,गोकुलेश्वर : गोकुलेश्वरमा थप २६ जनामा कोरोना भाइरस संक्रमण पुष्टि भएको छ । गत २३ गते गोकुलेश्वर अस्पतालमा १ सय ५३ जनाको स्वाब संकलन गरी पीसीआर परीक्षणका लागि बैतडी पठाएको थियो। जसमध्ये २६ जनामा कोरोना संक्रमण पुष्टि भएको गोकुलेश्वर अस्पतालका प्रशासन प्रमुख महेश बिष्टले बताए । यसअघि एन्टिजेन विधिबाट परीक्षण गर्दा गोकुलेश्वरमा १५ जनामा संक्रमण पुष्टि भएको छ। जसमध्ये २ जनाको गोकुलेश्वर अस्पतालमा मृत्यु भइसकेको छ ।
पाल्पाका होटल बने आइसोलेसन,"तानसेन : दोस्रो लहरको कोरोना संक्रमण व्यापाक फैलिँदै गएपछि पाल्पाका ठूला होटल आइसोलेसनमा परिणत भएका छन् । सदरमुकाम तानसेनमा मात्र दुई हप्ताको अवधिमा ६ सयको संख्यामा कोरोना सक्रमित थपिएपछि जिल्लामा संचालित ठूला होटलहरु आइसोलेसनमा रुपान्तरण भएका हुन् । जिल्ला कोभिड नियन्त्रण तथा रोकथाम समितिले ठूला ठूला होटल आईसोलेसन बनाउन स्वीकृति दिएसँगै होटल संचालकले होटलका कोठालाई आइसोलेसन बनाएका हुन् ।अन्य पालिकाको तुलनामा सदरमुकाम तानसेनमा घरैपिच्छे संक्रमित बढेको, अधिकांश परिवारका सबै सदस्य कोरोना संक्रमित भएको, घरमा संक्रमित बिरामीलाई समेत पकाएर खान दिने आफन्त समेत नभएकाले होटलहरुलाई आइसोलेसन बनाउनु परेको पाल्पा होटल तथा रेष्टुरेष्ट व्यवसायी समितिका अध्यक्ष मोहन प्रसाद श्रेष्ठले बताए । होटल व्यवसायी तथा संचालकको संयुक्त बैठकले संक्रमित बिरामीको लागि दुई पटक खाना, दुई पटक खाजा, चियाँ कफी, बिरामीले आफैं तातो पानी तताउन मिल्ने विधुतीय जगको व्यवस्था गरिएको मोनिका गेष्ट हाउसका संचालक जीवलाल सुवेदीले बताए । संक्रमित बिरामीको लागि एट्याच ट्वालेट, बाथरुम, तातोपानीको व्यवस्था, आवश्यकता अनुसार बिरामीका लागि अक्सिजन समेत व्यवस्था गरिएको होटल अन्नपूर्णका संचालक लक्ष्मण बस्यालले बताए । खाना, खाजासहित होटलमा डवल बेड रुमका लागि प्रतिव्यक्ति दैनिक दुई हजार, व्यक्ति रुप पर्सनल कोठाको लागि प्रतिदिन तीन हजार शुल्क निर्धारण गरिएको अध्यक्ष श्रेष्ठले बताए । हामीले अति न्यूनत मुल्यमा मानवीय सेवाका लागि यो पवित्र कार्यमा हात हालेको उनले बताए । पहिलो चरणमा होटल श्रीनगर, होटल अन्नपूर्ण, मोनिका गेष्टहाउस, होटल सिम्रिक र होटल ताजले आईसोलेसन संचालन गरेका छन । यी होटलसँग ३ सय बेड रहेको आवश्यकता अनुसार अन्य होटल थप्दै जाने संघका अध्यक्ष श्रेष्ठले बताए । गत वर्ष संक्रमितलाई स्थानीय सरकारले वडावडा तथा विद्यालयमा क्वारेन्टाइन निर्माण गरी संक्रमितको व्यवस्थापन गर्दै आएको भएपनि यस वर्ष सबै संक्रमित होम आइसोलेसनमा बस्दै आएका छन् । एक संक्रमितबाट परिवारका अन्य सदस्यमा रोग नरोस भनेर होटल आइसोलेसन उपयुक्त भएको जिल्लास्तरीय बैठकमा सबैको सहमति मिलेको पाल्पा व्यापार संघका अध्यक्ष चिरञ्जीवी पोखरेलले बताए ।"
विरेन्द्र बजारमा आगलागीबाट करोड बढीको क्षति,"उदयपुर : उदयपुरको चौदण्डीगढी नगरपालिका८ वीरेन्द्र बजारमा आइतबार बिहान विद्युत सर्ट भइ आगलागी हुँदा पाँचवटा घरपसल जलेर नष्ट भएका छन् । स्थानीय भरत रार्ईको घरमा विद्युत सर्ट भइ आगलागी हुँदा छिमेकी शिशिर राई, बादलविक्रम राई, पदमकुमारी मगर र कृष्ण मगरको घरपसल जलेर नष्ट भएको हो । आगलागीबाट दुईवटा मोटरसाइकल र एकवटा ट्याक्टरमा क्षति पुगेको छ । जिल्ला प्रहरी कार्यालयका एसपी भीमबहादुर दाहालका अनुसार केशव वयलकोटीले पार्किङ्ग गरी राखेको स८प २७२५ र लालबहादुर राईको वा३प८४८० नम्बरको मोटरसाईकल र को२त ८२३० नम्बरको ट्याक्टर समेत आंशिक जलेका छन् । जिल्ला प्रहरी कार्यालयका एसपी भिमबहादुर दाहालका अनुसार मोटरसाइकल र ट्याक्टरको ९ लाख क्षतिसहित १ करोड २० लाख बराबरको धनमालमा क्षति पुगेको छ । बिहान ४:१५ बजे सुरु भएको आगलागी स्थानीय बासिन्दा, चौदण्डीगढी नगरपालिकको वारुण यन्त्र, नेपाल प्रहरी र सशस्त्र प्रहरीको सहयोगमा ३ घण्टापछि नियन्त्रणमा आएको उनले बताए । समयमा प्रहरी वारुण यन्त्र पुगेकाले बजारमा थप क्षति हुनबाट जोगाएको उनले बताए । पाँच घरका ७ परिवारको लत्ताकपडा, गरगहना, अन्नपात, फर्निचर, टिभी, फ्रीज लगायतका सम्पूर्ण सामाग्री जलेर नष्ट भएको प्रहरीले बताएको छ ।"
"चट्याङले लागेर एकको मृत्यु, श्रीमानश्रीमती घाइते",विराटनगर : मोरङको रंगेली नगरपालिका१ मा आइतबार बिहान चट्याङले लागेर एकजनाको मृत्यु भएको छ । रंगेली१ का ३० वर्षीय प्रवीन माझीको चट्याङले लागेर मृत्यु भएको प्रदेश १ प्रहरी कार्यालय विराटनगरका प्रवक्ता एसपी महेन्द्रकुमार श्रेष्ठले जानकारी दिए । उनका अनुसार बारीमा काम गरिरहेका बेला बिहान ८:४५ बजेतिर हावाहुरी र वर्षासँगै परेको चट्याङले लागेर माझी गम्भीर घाइते भएका थिए । उपचारका लागि रंगेली अस्पताल पुर्याउनासाथ उनलाई चिकित्सकले मृत घोषित गरेको जानकारी एसपी श्रेष्ठले दिए । त्यस्तै मोरङकै जहदा गाउँपालिका६ पोखरीयामा चट्याङले लागेर श्रीमानश्रीमती घाइते भएका छन् । बिहान ९ बजेतिर परेको चट्याङले लागेर ४५ वर्षीय मुक्तर मिया अन्सारी र उनकी श्रीमती जननारा खातुन घाइते भएका हुन् । घरमा बसिरहेका बेला चट्याङले लागेर दुवैजना घाइते भएको प्रहरीले जनाएको छ । उनीहरुको विराटनगरस्थित कोसी अस्पतालमा उपचार भइरहेको एसपी श्रेष्ठले बताए ।
"दाङमा कोरोनाबाट थप चारजनाको मृत्यु, मृतकको संख्या ९८ पुग्यो",दाङ : दाङको बेलझुण्डीमा रहेको राप्ती प्रादेशिक कोरोना विशेष अस्पतालमा गएको २४ घण्टामा चारजना संक्रमितको मृत्यु भएको छ । उपचारका लागि विभिन्न समयमा अस्पतालमा ल्याइ उपचाररत चारजना संक्रमितको मृत्यु भएको हो । अस्पतालका व्यवस्थापक दोर्णबहादुर ओलीका अनुसार घोराहीका २ जना बबई गाउँपालिकाका १ वजा र तुलसीपुरका एकजनाको उपचारको क्रममा निधन भएको छ । घोराही उपमहानगरपालिका १२ निवासी ७५ वर्षीय पुरुषको शनिबार साँझ ७ बजेतिर मृत्यु भएको हो । उनी वैशाख २५ गते अस्प्तालमा एचडियुमा उपचाररत थिए । उनमा कोरोना संक्रमणसँगै निमोनिया र श्वासप्रश्वाससम्बन्धी समस्या देखिएको थियो । त्यस्तै घोराही १८ निवासी ५५ वर्षीय पुरुषको शनिबार साँझ ७ बजेतिर निधन भएको हो । उनी वैशाख २२ गतेदेखि आइसीयूमा उपचाररत थिए । उनमा पनि निमोनिया र श्वासप्रश्वासमा समस्या थियो । तुलसीपुर उपमहामनगरपालिका ५ निवासी ६७ वर्षीय पुरुषको शनिबार बिहान साढे १ बजेतिर निधन भएको हो । वैशाख २० गतेदेखि एचडियुमा उपचाररत उनमा निमोनिया पनि संक्रमण थियो । त्यसैगरी बबई गाउँपालिकाका ४ की २७ वर्षीय महिनाको आइतबार बिहान साढे १२ बजे मृत्यु भएको छ । पछिल्लो समय जिल्लामा मत्यु हुनेको संख्या दैनिक बढ्दै गएको छ । अहिलेसम्ममा दाङमा ९८ जनाले कोरोनाबाट ज्यान गुमाइसकेका छन्।
उज्ज्वलको अर्को उज्ज्वल कर्म,"सिन्धुली : सिन्धुलीमा संकटको सारथिका रूपमा परिचय बनाएका व्यक्ति हुन्, उज्ज्वलविक्रम थापा। थापाले सिन्धुली अस्पतालमा वासिङ मेसिन नहुँदा चिकित्सक तथा कोभिडका बिरामीलाई लुगा सफा गर्न समस्यामा परेको खबर सुने। तुरुन्तै १ लाख १३ हजार रुपैयाँबराबरको दुईवटा वासिङ मेसिन काठमाडौंमा खरिद गरी पठाए। स्वास्थ्यकर्मीले हातले कपडा धुन थाल्ने हो भने संक्रमितको उपचार कति बेला गर्ने ? फेरि हेर्दा सामान्य लागे पनि अस्पतालका कपडा धुने कुरामा ध्यान नदिँदा कोरोना सर्न सक्छ, थापाले भने, अस्पताल र चिकित्सक सुरक्षित भएनन् हामीजस्ता सर्वसाधरणको उपचार कसरी हुने हो ? त्यसैले वासिङ मेसिन पठाएको हुँ। थापाले यसअघि पनि व्यक्तिगत रूपमा मास्क, स्यानिटाइजर, पञ्जा, पीपीई सेटलगायत स्वास्थ्य सामग्री सिन्धुली अस्पताललाई उपलब्ध गराएका छन्। जति बेला संकट आउँछ त्यति बेला जिल्लाले समाजसेवीका रूपमा थापालाई सम्झने गरेको छ। उनले पहिलो चरणको कोरोना महामारीका बेला गर्भवतीहरूको उपचारमा समस्या नहोस् भनेर सिन्धुली अस्पतालमा प्रसूति युनिट बनाउन एक दर्जन बेड सेट सहयोग गरेका थिए। जसले गर्दा कोरोना संक्रमित गर्भवतीको सुरक्षित उपचार र प्रसूति सेवा दिन सहज भएको छ। महामारीका बेला थापाले व्यक्तिगत रूपमा काँध थापेको सिन्धुली अस्पताल व्यवस्थापन समितिका अध्यक्ष प्रलाद पोखरेलको भनाइ छ। थापाले गोलञ्जोर गाउँपालिकास्थित कोभिड युनिट अस्पताल निर्माणमा स्वास्थ्य उपकरण उपलब्ध गराएका छन्। उनले केही दिनमै संक्रमितका लागि उद्धार र उपचारका लागि एम्बुलेन्सस्वरूप निजी गाडीको व्यवस्थापन गरेर सहयोग गर्ने तयारी गरेको बताए।"
व्यापारको फाइदा संक्रमितको सेवामा,"रामेछाप : समस्यामा परेकाहरुलाई आफ्नो व्यवसायबाट भएको बचतबाट सहयोग गर्छन् नारायण कार्की। ठेला मजदुरदेखि होटल मजदुर हुँदै कार्कीले काठमाडौंमा ट्याक्सी पनि चलाए। त्यसबाट पनि जीविकोपार्जन सहज नभएपछि २०५६ सालमा वैदेशिक रोजगारीमा गएका थिए। कार्की विदेशबाट फर्किएपछि व्यवसायसँगै सामाजिक काममा सक्रिय हुन थालेका हुन्। कार्कीले सयौं भूकम्पपीडितलाई २० लाख रुपैयाँको खाद्यान्न वितरण गरेका थिए। खाँडादेवी६ का ४३ वर्षीय कार्कीले पहिलो चरणको कोरोना लहर फैलिँदा पनि आफ्नो मनलाई बाँध्न सकेनन्। अहिले दोस्रो चरणको कोरोना फैलिरहेका बेला समस्यामा परेका व्यक्तिहरुलाई सहयोग गरिरहेका छन्। कोरोना महामारीमा ५ लाख रुपैयाँभन्दा बढीको राहत तथा स्वास्थ्य सामग्री वितरण गरेका छन्। लिएर मात्र हैन दिएर खान सके भगवान्को आशीर्वाद मिल्नेमा म विश्वस्त छु, उनले भने, भगवान्ले मलाई संकटमा काम गर्न जन्म दिनु भएको हो जस्तो लाग्छ। उनी सानैदेखि समाजसेवा गर्न रुचि राख्थे। दुखी र असहायलाई सेवा गर्नु नै आफ्नो धर्म सम्झने कार्की महामारीमा आफूलाई अग्रमोर्चामा राखेर काम गरिरहेका छन्। आफ्नै व्यक्तिगत खर्चमा उनले परोपकारी कर्म गर्दै आइरहेका हुन्। उनले अघिल्लो वर्ष लकडाउनमा मास्क, स्यानिटाइजर, पीपीई सेटलगायत स्वस्थ्य सामग्री जोखिमयुक्त क्षेत्रमा वितरण गरे। त्यसैगरी जिल्ला प्रहरी कार्यालय रामेछाप, इलाका प्रहरी कार्यालय चोप्राङ, खाँडादेवी गाउँपालिकालाई कोरोनाविरुद्ध लड्ने सामग्री वितरण गरे। यस्तै एक जना मिर्गौलाको डायलाइसिस गराउनुपर्ने बिरामीलाई तीन महिनाका लागि सम्पूर्ण व्यवस्थापन गरिदिएका थिए।"
विद्युत वायरिङ गर्ने क्रममा खस्दा बागलुङमा एकको मृत्यु,बागलुङ : जिल्लाको खरबाङमा घरको छतबाट खस्दा आइतबार बिहान एक जनाको ज्यान गएको छ । बडिगाड गाउँपालिका वडा नं २ दनिया निवासी ३९ वर्षिया रनबहादुर रानाको ज्यान गएको हो । स्थानीय दिपु केसीको घरमा वायरिङ गर्ने क्रममा खस्दा गम्भीर घाइते भएका रानाको उपचारका लागि हेलिकप्टर मार्फत पोखरा लैजाने अन्तिम तयारी भइरहेका बेला ज्यान गएको स्थानीय कमल पौडेलले जानकारी दिए । राना गिरिङ्दी खोला लघु जलविद्युत परियोजनामा अपरेटरको रुपमा काम गर्दै आएका थिए ।
राहत बाँड्दै घरघर,"हेटौंडा : मानवीय सेवामा जुट्ने सहयोगीमध्ये एक हुन्, हेटौंडा६ का केदारप्रसाद चौलागाईं। जिल्लामा कोभिड१९ विरुद्धको अभियानमा जनचेतना जगाउनेदेखि राहत र उद्धारमा चौलागाईं सक्रिय छन्। मास्क, स्यानिटाइजर बोकेर गाउँगाउँमा पुग्न होस् या सडकमा अलपत्र परेका नागरिकको उद्धार गर्न उनी पुगेकै हुन्छन्। त्यसैगरी आइसोलेसनमा आवश्यक खाद्यान्न, पानी लिएर पुग्ने गरेका छन्। उनले कुनै दाताबाट सहयोग रकम उठाएका छैनन्। आफूसँग जोडिएका साथीहरूबाट स्वतस्फूर्त सहयोग जुटाएर सहयोग गर्दै आएको चौलागाईंले बताए। कोडिभ१९ संक्रमणको जोखिम कम गर्न अघिल्लो चैतमा सरकारले लकडाउन गर्ने निर्णय लियो। यातायात अवरुद्ध भएपछि कैयौं यात्रु अलपत्र परे। त्यति बेला उनले सडकमा अलपत्र परेका यात्रुको सेवा गरे। कति जना वृद्धवृद्धा त थाकेर हिँड्न नसक्ने भेटिनुहुन्थ्यो, काँधमा बोकेर गाडी चढायौं, उनले भने, वृद्धवृद्धा र सुत्केरी महिलालाई सेवा गर्न पाउँदा ज्यादै आनन्द मिल्थ्यो। सहयोगी मनले समस्यामा परेकालाई घर पुर्याउन जिल्ला प्रशासन कार्यालयसँग स्वीकृति लिएर गाडी सञ्चालन गरेको थियो। जिल्ला समन्वय समितिले सञ्चालन गरेको होल्डिङ सेन्टरसँगको समन्वयमा त्यहाँ आइपुगेका व्यक्तिहरूको सेवा गरिन्थ्यो। उनीहरूलाई खाना खुवाउन सहयोगी मनको साथमा श्रीकृष्ण प्रणामी सेवा समाज पनि थियो। उक्त समाजले कुनै समय त एकै दिन ६ सयभन्दा बढीलाई सेवा दिएको अध्यक्ष चौलागाईंले बताए। सामाजिक सञ्जालमा राखिएका उनका नम्बरमा विपद्का बेला रातबिहान जुनसुकै समय पनि विभिन्न किसिमका सहयोगको अपेक्षा गर्दै फोन आउँथ्यो। मकवानपुर मात्र होइन, सहयोग माग्दै फोन आएका अन्य जिल्लामा पुगेर पनि राहत दिइन्थ्यो। सबै काम बन्द भएपछि दैनिक ज्यालादारीबाट जीविका चलाउनेहरू मारमा परेका थिए। विपन्न तथा मजदुरी गर्ने परिवारकालाई घरमै पुगेर राहत वितरण गरिएको थियो। सुत्केरी परिवारलाई तेल, पौष्टिक आहारसहितको राहत प्याकेज थियो। यसरी मानिसको सेवामा जुट्दै गर्दा सहयोगीहरू भने आफ्नै समाजबाट अपहेलित हुनुपथ्र्यो।"
आपत परे हेमराज छन्,"धनगढी : कञ्चनपुरको बेलडाडी गाउँपालिकाका मीनबहादुर खत्री नोभा अस्पतालमा भर्ना भए। कोरोनाजस्तै लक्षण भएका खत्रीलाई चिकित्सकले अक्सिजनमा राख्नुपर्ने बताए। तर, अस्पतालमा त्यस्तै प्रकृतिका सयौं बिरामी उपचाररत रहेकाले अक्सिजन मिलेन। कसैले हेमराज ओझाको नम्बर उपलब्ध गराए। खत्रीका छोरा खगेन्द्रले ओझालाई फोन लगाएर अक्सिजन चाहिएको बताए। ओझाले कताकता प्रयास गरेर एक सिलिन्डर उपलब्ध गराए। यद्यपि, मीनबहादुरले शनिबार प्राण त्यागे। मनले मान्दैन, अक्सिजन प्लान्टमै पुगेर जेनतेन जोहो गरियो, ओझाले भने, तर, बिहान नराम्रो खबर सुनें। कञ्चनपुरकै कृष्णपुर नगरपालिका४ का वीरबहादुर सिंह धनगढीको सेती प्रादेशिक अस्पतालको कोरोना वार्डको आईसीयूमा छन्। अस्पतालले शुक्रबार अक्सिजनको जोहो आफैं गर्न भन्यो। अस्पतालमा रहेको प्लान्टमा चाहिए जति अक्सिजन नआउन थालेपछि उनलाई आफैं खोज्न भनिएको हो। त्यहाँ पनि ओझाले एक सिलिन्डर पुर्याए। वीरबहादुरको अवस्था ठीक छ भन्ने खबर पाएको छु, ओझाले भने। बैतडी घर बताउने जनकबहादुर धानुक कोरोना भई श्वासप्रश्वासमा समस्या भएपछि शुक्रबार धनगढी आए। धनगढीका अस्पताल चहार्दाचहार्दै धानुकले नवजीवन अस्पतालमा एउटा बेड पाए। तर, अक्सिजनकै समस्या थियो। उनका आफन्तले फोन गरेपछि फेरि अक्सिजन खोज्नमा जुटे ओझा। उनले बडो मुस्किलले एक सिलिन्डर जुटाए। ओझाको घर कञ्चनपुरको कृष्णपुर नगरपालिका६ मा हो। उनको अर्को घर धनगढी उपमहानगरपालिका३ मा पनि छ। एमरेल्ड एकेडेमीका उनी संस्थापक अध्यक्ष हुन्। उनी एकाबिहानै उठेर बिरामीको सेवामा खटिन्छन्। बिहानको नित्यकर्म सक्यो कि उनी से१च २४८० नम्बरको भ्यान लिएर बजारतिर जान्छन्। सरकारी र निजी अस्पताल, ग्यारेजहरू र अक्सिजन प्लान्ट आसपास भेटिने उनी जसले जे भन्यो त्यो सत्कर्मका लागि खटिहाल्छन्। उनको त्यो भ्यान स्कुल चलेका बेला विद्यार्थी बोक्न प्रयोग हुन्छ। उनले त्यसमा चालक राखेका छन्। यस्तो महामारीका बेला कसले चलाइदिन्छ भ्यान ? मलाई मनदेखि सेवा गर्न मन लाग्छ, अनि दिनभरि लागिरहन्छु, उनले भने। कृष्णपुरका वीरबहादुर चौधरीले शनिबार बिहानै फोन गरे। श्वासप्रश्वासमा समस्या भयो, अस्पताल जान न एम्बुलेन्स पाइन्छ न त अटो नै। ओझा भ्यान लिएर चौधरीका घरमा पुगिहाले। चौधरीको धनगढीस्थित मायामेट्रो अस्पतालमा उपचार भइरहेको छ। कोभिडका बिरामी हुन् वा अरू सामान्य बिरामी, अक्सिजन खोज्नुपर्यो, अस्पताल पुर्याउनुपर्यो, अस्पतालबाट घर पुर्याउनुपर्यो, कसैले समस्या राख्यो कि उनी त्यसको समाधानमा खटिहाल्छन्। कृष्णपुर नगरपालिकामा घर भएकाले त्यहाँका बिरामीका बढी फोन आउने गरेको उनको भनाइ छ। कृष्णपुर६ का गगने ओड र उनकी श्रीमती मन्दरीदेवी ओड चार दिनअघि बिरामी भए। हेमराजले उनलाई नजिकै अस्पताल पुर्याए भने उनका लागि अक्सिजनको पनि व्यवस्था गरे। दुवै जना सञ्चो भएर घर फर्किएका छन्। ओझा अक्सिजन प्लान्टमा लाइन बसेर भए पनि बिरामीको सेवामा लागिरहेका छन्। दोस्रो चरणको निषेधाज्ञापछि मात्रै उनले २५ जनालाई अक्सिजन उपलब्ध गराएका छन्। उनले ३५ जनाभन्दा बढीलाई अस्पताल र अस्पतालबाट घर पुर्याउने काम गरेका छन्। अस्पतालमा जान्छु, बिरामीका आफन्तका गुनासा सुनिन्छन्, अनि नरमाइलो लाग्छ, उनले भने। उनी कतिपय बिरामीलाई खाना लिएर अस्पताल पुग्छन्। मेरो विद्यालयको छात्रावास छ। त्यहाँ दैनिकजसो खाना बनिराख्छ। अस्पतालहरूमा जाँदा कसैले खाना नखाएको भन्छन्, दया लाग्छ, होस्टेलबाट खाना पुर्याएर पनि आउँछु उनले भने। कैलालीमा वैशाख १६ गतेदेखि निषेधाज्ञा लागू भएको हो। त्यसपछिका १० दिनमा ओझाले भ्यानको इन्धन, अक्सिजन फिलिङ, खानामा ९० हजार रकम खर्च भएको बताए। मेरो खासै खर्च भएको छैन, कसैले अक्सिजनको रकम दिन्छन् पनि। तर, धेरैजसो पैसा छैन, त्यसैले अक्सिजन पाइएन भन्छन्। अनि कसरी रकम माग्नु, उनलाई त्यो सेवा गर्नुमै आनन्द आउँछ उनले भने। उनले पहिलो चरणको लकडाउनमा सीमा नाकाबाट कैलाली र कञ्चनपुरका लागि आफ्नै भ्यानमा नेपालीलाई निःशुल्क सेवा दिएका थिए। घर जान साधन नपाएर अलपत्र रहेकाहरूलाई उनले निःशुल्क घर पुर्याएका हुन्। पहिलो चरणको लकडाउनमा कैलाली र कञ्चनपुरमा मात्रै मेरो भ्यान १४ हजार किलोमिटर चलेको छ, अब यो मानवीय सेवा हो, उनले भने। उनले, कसैका लागि सामान्य कुरा पनि ठूलो हुने बताए। मसँग भ्यान छ, तर कुनै बिरामीलाई अस्पताल जान गाडी नपाएको बेला त्यही भ्यानको सेवा ठूलो हुनसक्छ, उनले भने, मेरो गाडीले बडीमा २३ सयको तेल खाला। तर, कुनै बिरामी मेरो त्यत्ति लगानीमा समयमै अस्पताल पुगेर निको भयो भने योभन्दा ठूलो सत्कर्म अरू के हुनसक्छ, उनले भने।"

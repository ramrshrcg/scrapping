शीर्षक,विवरण
"पेट्रोलको मारमा सर्वसाधारण, उपत्यकाका पम्पहरुमा घन्टौं लाम (फोटो फिचर)",काठमाडौं : पेट्रोलीयम पदार्थको अभाव हुने देखिएपछि पेट्रोल पम्पहरुमा शनिबार पेट्रोल भर्नेहरुको घुइँचो छ। अत्यावश्यक सूचीमा राखिएको पेट्रोलियम पदार्थको बिक्री वितरणमा व्यवसायीहरुले अवरोध सिर्जना गरेपछि पेट्रोल भर्नेहरुको घुइँचो लागेको हो। नेपाल आयल निगमले आफ्नो घाटा कम गर्न पेट्रोलियम पदार्थको भाउ बढाएसँगै विक्रेता कमिसन नबढाउने निर्णय गरेपछि व्यवसायीहरुले पेट्रोलियम पदार्थको लोडअनलोड ठप्प पारेको हो। तस्बिर : सरोज बेजुदीपेन श्रेष्ठ तस्बिर : अशोक दुलाल
एमाले झन् बलियो भएको छ : ओली,"काठमाडौं : नेकपा एमाले अध्यक्ष केपी शर्मा ओलीले एमाले झन् बलियो भएको बताएका छन्। एमाले फुटेको आरोप लागिरहँदा अध्यक्ष ओलीले एमाले झन् बलियो भएको बताएका हुन्। एमाले झन् बलियो भएको छ। देशभरि एमालेको पक्षमा विशाल लहर आएको छ, खोटाङमा आयोजित कार्यकर्ता भेलालाई सम्बोधन गर्दै ओलीले भने। उनले पाँच दलीय गठबन्धनले जालझेलबाट सरकार बनाएको आरोप लगाए। आगामी स्थानीय तहको निर्वाचनमा एमाले अत्यधिक मतका साथ विजयी हुने बताए। ओलीले देशको विकास गर्ने पार्टी एमाले मात्रै भएको बताए।"
मलेसियाविरुद्ध नेपालको शानदार जित,"काठमाडौं : त्रिकोणात्मक टी२० सिरिज अन्तर्गत नेपालले लगातार चौथो जित निकालेको छ। टस हारेर ब्याटिंङ् गरेको नेपालले दिपेन्द्रसिंह ऐरीको शतकिय पालिमा मलेसियालाई २२४ रनको लक्ष्य दिएको छ। निर्धारित २० ओभरमा ५ विकेट गुमाउँदै २२३ रन जोडेको थियो। नेपालले दिएको लक्ष्य पछ्याउने क्रममा मलेसिया १९५ ओभरमा अल आउट हुँदै १३८ रनमा अल आउट भयो। मलेसिया नेपालसँग १ बल बाँकी छँदै ८५ रनले पराजित भएको हो। नेपालका लागि सन्दिप लामिछानेले ३ विकेट लिए। यस्तै कमलसिंह ऐरी र दिपेन्द्रसिंह ऐरीले समान २।२ विकेट लिए। नेपालका लागि ब्याट्सम्यान दीपेन्द्रसिंह ऐरी ५७ बलको सामना गर्दै ११० रन जोडे यस्तै रोहित पौडेलले ३४ बलको सामना गर्दै ५१ रन जोडे। त्यस्तै कुशल भुर्तेल १२ रन, आशिफ शेख १८ रन र मोहम्मद आदिल अलामले १४ रन जोडेका थिए। नेपाल यसअघि नै फाइनलमा प्रवेश गरेको छ। नेपालसँग मलेसिया पराजित भएसँगै कुल रनरेटको आधारमा पपुवा न्युगिनी फाइनल प्रवेश गरेको छ। फाइनल खेल सोमबार त्रिवि क्रिकेटमा हुनेछ।"
गौशालामा नापी तथा मालपोत कार्यालयको स्थापना,"महोत्तरी : दाजुभाइबीचको अंश छुट्याउनका लागि १५ दिनसम्म सदरमुकाम जलेश्वर धाएका गौशालाका नागेन्द्र साहले गौशालामै नापी तथा मालपोत कार्यालय स्थापना हुने खबरले हर्षित भएका छन्। जग्गासम्बन्धी हरेक कामकाज अब स्थानीयस्तरमै हुने भएपछि पैसा र समय दुवैको बचत हुने प्रतिक्रिया दिँदै साहले भने, अंशबण्डाजस्तो समान्य कामको लागि दुई सातासम्म जलेश्वर धाउनुपर्यो। ५०औं पटक कार्यालयका कर्मचारीसँग फोनमार्फत् कुराकानी गर्नुपर्यो। अनि अन्त्यमा ओटी अर्थात् कमिशन दिएपछि मात्र काम सम्भव भएको थियो। सदरमुकाममा हुने यस्ता अनेकौं बेथितिलाई चिर्नका लागि गौशालामा स्थापना भएको नापी तथा मालपोत कार्यालयले जनमैत्री तवरले कार्यसम्पादन गरिने साहले जनाएका छन्। जिल्लाको पश्चिमी भेगमा नापी तथा मालपोत कार्यालय स्थापना हुनु भनेको नमुना एवं उदाहरणीय काम रहेको सोनमाका मन्जित महराले बताए। उनले भने, आफ्नै गाँउठाँउबाट यस्ता महत्वपूर्ण कार्यहरु हुनु सर्वसधारणको लागि खुसीको कुरा छ। अब कार्यालयलाई व्यवस्थित ढंगले सञ्चालन गर्न सबैको सकारात्मक भूमिका आवश्यक छ। समय समयमा अनुगमन र निती निर्देशनको कार्यान्वयन गर्नुपर्ने आवश्यक छ। स्थानियस्तरबाटै जग्गा सम्बन्धि हरेक कामकाज गराउन पाउने भएपछि जिल्लाका पश्चिमभेगका स्थानियहरु हर्षित भएका छन् । पहिले पहिले जग्गासम्बन्धि सानो सानो कामकाजको लागि सदरमुकाम जानुपर्ने अवस्थाको अन्त्य भएको गौशाला नगरपालिका १ का अम्वर वहादुर गोलेले बताए । उनले भने, जलेश्वर जाने भनेपछि दिक्क लाग्दथ्यो । यहाँबाट ३० किलोमिटर दुरीको यात्रा गरेर जाँदा समेत कहिल्यै समयमा भने सेवा पाउदैन्थयो । पहिलो दिन त लामो लाईनमा वसेर पालो कुर्दैमा दिन वित्थ्यो । राति वास वस्नुपर्ने, पुनः अर्को दिन त्यहाँ वसेर काम गराउनुपर्ने । जसले गर्दा पैसा र समयको मात्र वर्वाद हुन्थयो । गौशालास्थित नेपाल विद्युत प्राधिकरणमा कार्यरत रहेका मनु साहका अनुसार कम समयमा गौशालावासीको लागि यो ठुलो उपलब्धि रहेको छ । उनले भने, अब यहाँ चाँडै नै नापी र मालपोत कार्यालय स्थापना हुन्छ भन्ने कुरा गर्दा सवैले मजाकमै उडाउने गर्दथ्यो । आज सरोकारवाला निकायले पहलकदमी गर्दा यो सफल भएको हो । धन्यवाद द सवैलाई । अब यस कार्यालयलाई अन्य कार्यालयभन्दा सुव्यवस्थित, जनमैत्री अनि छिटोछरितो रुपमा कार्यसम्पादन गराउनका लागि सरोकारवाला निकायको भुमिकाको आवश्यक्ता रहेको छ । यस्तो थियो स्थापनाको प्रक्रिया विसं २०७६ सालमा तत्कालिन भुमि व्यवस्था सहकारी तथा गरिवी निवारणमन्त्री पदमा अर्याल गौशाला आउने क्रममा ज्ञापनपत्र बुझाएपछि यसको स्थापना सम्बन्धि प्रक्रिया विधिवत रुपमा शुभाराम्भ भएको हो । मन्त्री अर्याल निगौल गाई गौशालाको जग्गा व्यवस्थापनको निम्ति आउने क्रममा गौशाला नगरपालिकाको कार्यालयले ज्ञापनपत्र बुझाएको गौशाला नगरपालिकाको कार्यालयले जनाएको छ । कार्यालय अनुसार सो समयमा प्रक्रिया अगाडि बढाएर वारम्वार विभिन्न माध्यमले ध्यानाकर्षण गराउँदा यस विषयले खासै उपलब्धि हासिल हुन सकेन् । त्यसपछि गतबर्षको चैत्रमा गौशाला महोत्सवमा प्रमुख अतिथीको रुपमा गौशाला आउनुभएकी तत्कालीन उद्योग राज्यमन्त्री विना विकलाई समेत यसबारेमा ध्यानाकर्षण गराएको गौशाला उद्योग वाणिज्य संघले जनाएको छ । तत्कालिन समयमा नेकपाको नगर कमिटी र गौशाला उद्योग वाणिज्य संघको तर्फबाट संयुक्त रुपमा सो ज्ञापनपत्र बुझाईएको नेकपा एमालेका नगरअध्यक्ष अजय कुशवाहाले बताए । सवैको पहलमा यो गौशालावासीको लागि ऐतिहासिक उपलब्धि हासिल भएको नेता कुशवाहाले प्रतिक्रिया दिए । वर्तमान संघीय सरकारका भुमि व्यवस्था सहकारी तथा गरिवी निवारण मन्त्री शशि श्रेष्ठको विशेष पहलमा यो उपलब्धिमुलक सफलता हासिल भएको गौशाला नगरपालिकाका नगरप्रवक्ता भोजवहादुर दर्लामीले बताए । नगरप्रवक्ता दर्लामीले भने, मन्त्री पदमा अर्यालको निर्देशनअनुसार तयार गरिएको फाईल उपर खासै काम भएन् । मन्त्रालयको एउटा कुनामा फाईल थन्किएर राखिएको थियो । पछि शशि श्रेष्ठले मन्त्रालय सम्हालेपछि उनकै पहलमा यो प्रक्रियाले सफलता हासिल गरिएको हो । गौशाला नगरपालिकाले मन्त्रालयमा बुझाएको फाईललाई अर्थमन्त्रालयले सहमति प्रदान गरिसकेपछि मन्त्रिपरिषदको निर्णयअनुसार यहाँ कार्यालय स्थापना हुने वाटो खुल्ला भएको हो । गत विहीबार बसेको मन्त्रिपरिषदको वैठकले गौशाला लगायत देशका अन्य ४ स्थानमा नापी र मालपोत स्थापना गर्ने निर्णय गरिएको गौशाला नगरपालिकाका मेयर शिवनाथ महतोले बताए । मेयर महतोले भने, यस कार्यमा सहयोग गरिने माननीय मन्त्री शशि श्रेष्ठ लगायत सरोकारवाला हरेक निकायलाई धेरै नै धन्यवाद छ । आज उनीहरुकै सकारात्मक भुमिकाले यो सम्भव भएको हो । आफुले चुनावी घोषणापत्रमै समावेश गरिएको यो उपलब्धि गौशालावासीको ऐतिहासिक बनेको छ । यो मेरो कार्यकालकै सवैभन्दा ठूलो उपलब्धि रहेको छ । गौशाला नगरपालिकाले सो कार्यालय संचालनको लागि आवश्यकमात्रामा हरेक किसिमको सहयोग गर्नका लागि तयार छ । यस्तो हुनेछ कार्यालय संरचना गौशालामा नापी कार्यालय र मालपोत कार्यालय स्थापना गर्ने मन्त्रिपरिषदको निर्णय भएलगतै यहाँ कार्यालय व्यवस्थानको लागि जुटेका छन् । गौशाला नगरपालिकाको कार्यालयले सो कार्यालय संचालनका लागि आवश्यक पर्ने भौतिक पूर्वाधार संरचनाको निर्माण गर्ने भएको छ । गौशाला नगरपालिका स्रोतका अनुसार वजार परिसरमा रहेको वीरेन्द्र धर्मशालाबाट यो कार्यालयले सेवा प्रदान गर्नेछ । नगरभित्रमा सवैभन्दा उपयुक्त, फराकिलो, चौतर्फी रुपमा सुविधासम्पन्न रहेको सो भवनलाई कार्यालय संचालनको लागि सुम्पिनेछ । वजारको विचभागमा रहेको सो स्थानबाट सेवा दिदा सेवाग्राहीहरु प्रत्यक्ष रुपमा निर्धक्क भई सेवा लिन सकिने नगरपालिकाले विश्वास गरेका छन् । चारैतिरबाट ठुलठुला भवनहरु, नजिकमै रहेको प्रहरी कार्यालयले गर्दा कार्यालय संचालनका लागि कुनै किसिमको अवरोध हुनेछैन । हाल त्यहाँ रहेको वडा कार्यालय लगायतका अन्य कार्यालयहरुलाई अन्यत्र सार्ने तयारीमा जुटेका छन् । भवनको व्यवस्थापनका निम्ति गौशाला नगरपालिकाले जिम्मेवारी पाएकोले सहमति अनुसार यी दुई कार्यालयको लागि भौतिक पूर्वाधारको तयारीमा कुनै कमी हुन नदिने गौशाला नगरपालिकाका नगरप्रवक्ता भोजवहादुर दर्लामीले जानकारी दिए । यता कर्मचारीको जिम्मेबारी मन्त्रालयको मातहतमा रहेको बताउदै दर्लामीले भने, हाल कार्यालय सहयोगदेखि लिएर कार्यालयप्रमुखसम्म गरि ७ ७ जना कर्मचारी सेवा प्रवाह गरिने छ । सुरक्षा व्यवस्थाको लागि आवश्यकमात्रामा त्यहाँ सुरक्षाकर्मी समेत परिचालन हुनेछ । जसको व्यवस्थापन सम्बन्धित कार्यालयले गरिनेछ । लामो प्रयासपछि गौशालामा स्थापना भएको नापी तथा मालपोत कार्यालयबाट गौशाला र औरही नगरपालिका तथा सम्सी र सोनमा गाँउपालिकाका सर्वसधारण प्रत्यक्ष रुपमा सेवा लिन सकिनेछ । सवै पालिकाको मुख्यभागमा यस कार्यालय स्थापनाले चौतर्फी रुपमा सुलभ र सरल सेवा प्रदान गरिने भएको छ । मुख्यतः अनलाईनको माध्यमबाट सेवा प्रवाह गरिनेभएपछि आमसर्वसधारणहरु खोजेअनुसारको सेवा सुविधा पाउनेमा स्थानियहरु विश्वस्त रहेका छन् । सम्भवतः २०७९ सालको पहिलो हप्तादेखि सेवा सुचारु हुने यस कार्यालयमा तीव्र रुपको प्रविधीतर्फको संरचना जडान गर्नुपर्नेमा स्थानियहरुले माग गरेका छन् ।"
"वीरगन्जमा लोसपाको शक्ति प्रदर्शन, निर्णायक मधेस आन्दोलनको उद्घोष","वीरगन्ज : आगामी स्थानीय तहको निर्वाचनलाई लक्षित गर्दै लोकतान्त्रिक समाजवादी पार्टी (लोसपा)ले वीरगन्जमा शक्ति प्रर्दशन गरेको छ। पार्टीका सबै शीर्ष नेताहरुलाई वीरगन्जमा बोलाएर लोसपाले बृहत् र्यालीसहित शक्ति प्रदर्शन गरेको हो। निर्वाचन नजिकिँदै जाँदा मधेसका प्रभावशाली नेताहरु पार्टी छाडेर अन्य दलमा प्रवेश गर्ने लहर चलेपछि लोसपा कमजोर बन्दै गएको टीकाटीप्पणी हुन थालेको छ। तर, केही नेताहरु अन्य दलमा जाँदैमा पार्टी कमजोर नभएको सन्देश दिन लोसपाले शनिबार शीर्ष नेताहरुसहित शक्ति प्रदर्शन गरेको हो। वीरगन्जको चिनी मिल आवास क्षेत्रबाट सयौंको संख्यामा चार पाङग्रे गाडी र मोटरसाइकलसहित निस्किएको 'स्वभिमान यात्रा' नामक र्यालीमा लोसपाका राष्ट्रिय अध्यक्ष महन्थ ठाकुर, केन्द्रीय नेताहरु राजेन्द्र महतो, अनिल झा र सर्वेन्द्रनाथ शुक्ल सहभागी थिए। लोसपाको र्याली नगर परिक्रमा गरेपछि नगरभागृहमा पुगेर स्वभिमान सभामा परिणत भएको थियो। सभालाइ पार्टीका चारै जना शीर्ष नेताहरुले सम्बोधन गरेका थिए। अब अन्तिम मधेस आन्दोलन हुन्छ : ठाकुर सभामा सम्बोधन गर्दै अध्यक्ष महन्थ ठाकुरले मधेस विद्रोह र आन्दोलन अहिले पनि जारी रहेको बताए। उनले मधेसीमाथि शासकले अहिले पनि सामाजिक, कानुनी र आर्थिक विभेद् गरिरहेका कारण मधेस आन्दोलन र विद्रोह अहिले पनि नसकिएको बताए। उनले मधेसका मुद्दा सम्बोधन नभएसम्म मधेस विद्रोह र आन्दोलन निरन्तर चलिरहने बताए। 'अब निर्णायक मधेस आन्दोलन हुन्छ, हामी तयारीमा लागिसकेका छौं,' उनले भने। मधेस २२ जिल्लाको भए पनि शासकले ८ जिल्लामा मात्रै सीमित पारिदएको भन्दै उनले थपे, मधेसमै मधेसीलाई अल्पमत पार्न शासकले मधेसलाई आठ जिल्लामा सीमित गरिदिएका छन्।' २२ जिल्लाको मधेस प्रदेश हुनुपर्छ : महतो त्यस्तै वरिष्ठ नेता राजेन्द्र महतोले मधेसको मुद्दा र स्वभीमानको लागि संघर्ष अहिले पनि जारी रहेको बताए। उनले एक दुई जना अवसरवादी र भगौडा नेताले मधेसी दल छाडेर जाँदैमा मधेसको मुद्दा र मधेसवाद समाप्त नहुने बताए। उनले मधेसको अधिकार र मागका लागि मधेसी संघर्ष अहिले पनि चलिरहेको बताए। मधेसले आंशिकरुपमा मात्रै आफ्नो अधिकार पाएको भन्दै उनले भने, बाँकी अधिकार प्राप्तीका लागि छिट्टै अर्को मधेस आन्दोलन सुरु हुन्छ। त्यो नै अन्तिम (निर्णायक) आन्दोलन हुने छ। त्यसका लागि मधेसी जनता तयार रहनुस्।' २०७२ मा मधेसीको छातीमा गोली चलाएर संविधानसभाबाट संविधान जारी गरिएको घटना मधेसी जनताले अहिले पनि नबिर्सिएको र त्यसको बदलमा आगामी चुनावमा लिने महतोले बताए। झापादेखि कञ्चनपुर जिल्लासम्म २२ जिल्ला मधेस प्रदेश हुनुपर्ने माग आफूहरुको रहेको उनले बताए। २२ जिल्लाको मधेस प्रदेश भए प्रादेशिक राजधानी वीरगन्ज हुने उनले आश्वासन दिए। त्यस्तै अर्का नेता अनिल झाले मधेसी जनताको भोट लिएर सत्ताको स्वाद चाखिरहेको जसपा अब मधेसी दल नरहेको बताए। उनले मधेसको अधिकार र मधेसको मुद्दा बोकेर आज पनि संघर्ष गरिरहेकाले लोसपा नै अब एकमात्र मधेसी दल रहेको जिकिर गरे। जसपा मधेसविरोधी : अनिल झा लोसपा नेता सर्वेन्द्रनाथ शुक्लाले उपेन्द्र यादवको दल जसपा मधेसविरोधी दल भएको बताए। अब लोसपामात्रै मधेसवादी दल रहेको बताउँदै उनले मन्त्री पाउने वितिक्कै उपेन्द्र मधेस आन्दोलन छाडेर सरकारमा जाने गरेको आरोप लगाए। उनले स्थानीय निर्वाचनमा जसपासहितको सत्तागठबन्धनलाई नराम्ररी पराजित गर्न अपिल नै गरे। लोसपा पर्साका अध्यक्ष पुरुषोत्तमलाल झाको अध्यक्षतामा भएको सभालाई लोसपा नेता लक्ष्मणलाल कर्ण, शशीकपुर मिया, प्रहलाद गिरीलगायतका नेताहरुले पनि सम्बोधन गरेका थिए।"
"डा यादवको मृत्यु प्रकरण : हत्याको संकेत, शंकास्पद ६ जना नियन्त्रणमा","विराटनगर : विराटनगर महानगरपालिका४ स्थित डेरा बसेको घरको कम्पाउण्डमा मृत फेला परेका चिकित्सक विजय यादवको हत्या भएको संकेत मिलेको छ। आफन्तले पनि डा यादवको हत्या भएको भन्दै अनुसन्धान गरेर घटनाको सत्यतथ्य पत्ता लगाएर दोषीलाई कारबाहीको दायरामा ल्याउन माग गरेका छन्। घटनालाई लिएर आक्रोसित बनेका उनीहरुले शनिबार दिउँसो केहीबेर नोबेल शिक्षण अस्पतालनजिक टायर बालेर प्रदर्शन गरे। प्रहरीले वास्तविकता पत्ता लगाएर सार्वजनिक गर्ने र कोही दोषी देखिए कारबाहीको दायरामा ल्याउने प्रतिबद्धता जनाएपछि प्रदर्शन रोकियो। स्थिति नियन्त्रण बाहिर जान नदिन ठूलो संख्यामा प्रहरी परिचालन गरिएको थियो। नोबेलको हाडजोर्नी तथा नशा रोग विभागमा कार्यरत मेडिकल अफिसर यादवको हत्या भएको हो कि हैन भनेर प्रहरीले आधिकारिकरुपमा खुलाइसकेको छैन। सप्तरीको विष्णुपुर गाउँपालिका१ का डा यादवको शव उनी डेरा बसेको घरको गेटभित्र बिहान भेटिएको थियो। उनी प्रेम बस्नेतको घरको दोस्रो तलामा कोठा भाडामा लिएर बस्थे। बंगलादेशबाट एमबीबीएस अध्ययन सकेका उनी ४ वर्षदेखि अस्पतालमा कार्यरत रहेको नोबेलका प्रबन्धक नारायण दाहालले जानकारी दिए। उनका अनुसार नोबेलले मोरङको कटहरीमा शुक्रबार आयोजना गरेको स्वास्थ्य शिविरमा पनि डा यादव सहभागी भएका थिए। शिविरबाट फर्किएका उनी भोलिपल्ट बिहान मृत फेला परेका हुन्। प्रहरीले सुक्ष्म ढंगले अनुसन्धान गरेर घटनालाई निष्कर्षमा पुर्याउनुपर्ने माग अस्पतालको रहेको दाहालले बताए। नाक र मुखबाट रगत बगेको तथा शरीरका अन्य भागमा चोट लागेको अवस्थामा शव भेटिएको मोरङ प्रहरीका प्रवक्ता डीएसपी दीपक श्रेष्ठले बताए। घोप्टो परेको शव भेटिँदा दाहिने खुट्टा खाली थियो। देब्रे खुट्टामा मात्रै जुत्ता छ। शव नजिक महिलाले लगाउने जुत्ता र लाइटर भेटियो। शव फेला परेको स्थानबाट वरपर आलो रगत पनि भेटिएको डीएसपी श्रेष्ठले बताए। शव पोस्टमार्टमका लागि कोसी अस्पताल लगेर विभिन्न कोणबाट घटनाको अनुसन्धान थालिएको उनको भनाइ छ। अनुसन्धानका लागि तालिम प्राप्त कुकुर पनि प्रयोग गरियो। घटना शंकास्पद र गम्भीर रहे पनि डा यादवको हत्या भएको हो कि हैन भन्ने अन्तिम निष्कर्षमा पुग्न बाँकी रहेको श्रेष्ठ बताउँछन्। प्रहरीका अनुसार ६ जना संकित व्यक्तिहरुलाई नियन्त्रणमा लिएर सोधपुछ गर्ने काम भइरहेको छ। यादवले हाम फालेर आत्महत्या गरेको सरुवाती अनुमान थियो। घटनास्थलबाट प्राप्त केही प्रमाणले भने आत्महत्याको संकेत नगरेको प्रहरी स्रोतले बतायो। स्रोतका अनुसार हत्या गरेपछि शव घरको गेटमा फ्यालिदिएको हुनसक्छ। घटनास्थल वरपर आलो रगत भेटिनु र एउटा खुट्टा जुत्ताविहीन तथा शरीरका विभिन्न भागमा चोटपटक हुनुले हत्याको आशंकालाई थप मजबुत बनाएको एक प्रहरीले बताए। उनका अनुसार घरबाट हाम फालेको भए शरीरका अंग क्षतविक्षत हुने थिए। नाक, मुख र शरीरका केही भागमा चोटपटक मात्रै छ। प्राप्त केही प्रमाणले हत्याको संकेत गरे पनि पुष्टि हुन बाँकी रहेको प्रहरी स्रोतको भनाइ छ। डा यादवसहित ३ जना विराटनगरको एयरपोर्ट रोडमा रहेको तृष्णा रेस्टुरेन्टमा राति अबेरसम्म बसेको पाइएको छ। उनीसँग इम्प्लान्ट सामग्री (हाड जोर्नीमा लगाउने स्टीलका रडहरु) सप्लाइ गर्ने एक जना र अर्का सीए बसेका थिए। मदिरा सेवनसहित खाजानास्ता गरेर त्यहाँबाट तीनै जना एउटै स्कुटरमा यादवको डेरातिर गएको खुलेको प्रहरीले जनाएको छ। यादव मृत फेला परेपछि दुवै जनालाई प्रहरीले नियन्त्रणमा लिएको छ। डीएसपी श्रेष्ठका अनुसार उनीहरुले यादवलाई डेराबाट लगभग ५० मिटर दक्षिणमा छाडेर आफूहरु फर्किएको बताएका छन्। डा यादव सानैदेखि मोरङको टंकीसिनवारीस्थित मामा शम्भुप्रसाद यादवको घरमा बसेर पढेको परिवारले जनाएको छ। उनी बुबा यदुनन्दन र आमा चन्द्रकलाका एक्लो छोरा हुन्। उनकी बहिनी भारतमा नर्सिङ अध्ययनरत छिन्। मृतक यादवको डेरा नजिक शुक्रबार राति ११ बजेतिर ७८ जनाको समूहबीच झगडा भएको जानकारी स्थानीयले प्रहरीलाई दिएका छन्। प्रहरी घटनास्थल पुग्दा झगडा गर्नेहरु फरार भए। पहिचान भइसकेका झगडामा संलग्नलाई प्रहरीले शनिबार नै सोधपुछको दायरामा ल्याइसकेको छ। डा यादवको मृत्युसँग उक्त झगडाको सम्बन्ध भएनभएको कुरा प्रहरीले सार्वजनिक गरिसकेको छैन।"
जुनसुकै पार्टीका नेता कार्यकर्तालाई आक्रमण र धम्क्याउनेलाई तत्काल कार्वाही गर्छौं : गृहमन्त्री खाँण,"धनकुटा। कार्यवाहक प्रधानमन्त्री तथा गृहमन्त्री बालकृष्ण खाँणले नेपालको जुनसुकै जमिन तथा भूगोल रहेपनि गाउँटोलमा उभिएर अर्को पाटीका कार्यकर्ताहरुलाई आक्रमण गर्ने काम भएको अवस्थामा सरकारले कडाभन्दा कडा कार्वाही गर्ने बताए। शनिबार नेपाली कांग्रेस धनकुटाको आयोजनामा सदरमुकाममा आयोजित आमसभालाई सम्वोधन गर्दै कार्यवाहक प्रधानमन्त्री तथा गृहमन्त्री खाँणले कुनै पनि पाटीका शान्तिपूर्ण भेला, सभा कार्यक्रमको समूचित सुरक्षाको प्रबन्ध गर्ने काम सुरक्षा निकाय र प्रशासनको भएको हुँदा त्यसका लागि प्रतिवद्ध भएर लाग्न निर्देशनसमेत दिएका थिए। नेकपा एमालेतर्फ इंगित गर्दै मन्त्री खाँडले भने कुनै पनि पार्टीका नेता तथा कार्यकर्ताले अन्य दलका नेता र कार्यकर्तालाई धम्क्याउने, रुख ढालेर बाटो अवरोध गर्ने कुनै पनि दलका नेतालाई कारवाही गर्ने उनले बताए। शनिबार बिहान शहरी विकास मन्त्री रामकुमारी झाँक्री धनकुटा नगरपालिका२ भीरगाउँमा रहेको स्वास्थ्य चौकी उद्घाटन कार्यक्रममा जान नदिन नेकपा एमालेले रुख ढालेर बाटो अवरुद्ध गरेको थियो। साथै सो स्वास्थचौकी हिजो शुक्रबार नै नेकपा एमालेबाट निर्वाचित धनकुटाका संघिय सांसद राजेन्द्रकुमार राईले उद्घाटन गरेका थिए। उनले विगतको बेला नेपालमा जुन खालको हिंसा र द्वन्द्व थियो त्यसलाई निकास दिँदै मुलुकलाई विकास गर्नको लागि शान्तिप्रक्रियामा राजनीतिक दलहरुलाई ल्याउन कांग्रेसका नेता गिरिजाप्रसाद कोइराला सात दलकोतर्फबाट नेकपा माओवादीसँग १२ वुँदे सहमतिमा हस्ताक्षर गरेकोसमेत स्मरण गरे। गठवन्धन आजबाट मात्रै नभएर त्यहिँ दिनबाट सुरु भएकोसमेत उनले बताए। अहिलेको गठबन्धन मुलुकको संविधान रक्षाको लागि, संघीय लोकतान्त्रिक मूल्य पद्धतिको लागि, प्रेस स्वतन्त्रता रक्षाको लागि भएको उनको भनाई थियो। नेपाली कांग्रेसका जिल्ला सभापति दिनेश राईको अध्यक्षतामा सम्पन्न कार्यक्रममा नेपाली कांग्रेसका केन्द्रीय सदस्य सुनिलबहादुर थापा, आङगेलु शेर्पा, रामहरी खतिवडालगायतको सहभागिता रहेको थियो।"
"मोदी कूटनीति : दिल्लीमा देउवाको तारिफ, नेपाली भाषामा स्टाट्स लेख्दै खुसी व्यक्त","काठमाडौं : भारतीय प्रधानमन्त्री नरेन्द्र मोदीले नेपालको शान्ति, प्रगति र विकासको यात्रामा एक दृढ साथी भएको बताएका छन्। शनिबार हैदरावाद हाउसमा द्वीपक्षीय वार्तापछि संयुक्त पत्रकार सम्मेलनलाई सम्बोधन गर्दै उनले दुई देशका प्रधानमन्त्रीको आजको भेटले महत्वाकांक्षी लक्ष्य हासिल गर्न मद्दत मिल्ने दाबी गरे। संयुक्त पत्रकार सम्मेलनपछि उनले सामाजिक सञ्जालमा नेपाली भाषामा स्टाट्स लेखेर नेपाली जनताको मन जित्न चाहे। उनले भारतले रेल सेवा सञ्चालन, रुपे कार्डको उपलब्धता, सोलु करिडोर आयोजना र स्वास्थ्य क्षेत्रमा गरिएको संयुक्त प्रयासबाट आफू प्रभावित भएको उल्लेख गरेका छन्। 'जयनगर र कुर्थाबीचको यात्रुबाहक रेल सेवा नेपाल र भारतबीचको पहिलो ब्रोडगेज यात्रु रेल लिंक हुनेछ। यसले हाम्रा जनताहरूलाई अझ नजिक ल्याउन ठूलो भूमिका खेल्ने छ,' उनले नेपाली भाषामै स्टाट्स लेखेका छन्। उनले सोलु करिडोर आयोजनाले नेपालको विकासमा, विशेषगरी ग्रामीण क्षेत्रमा योगदान पुर्याउने दाबी गरे। त्यतिमात्र होइन, नेपालमा रुपे कार्डको उपलब्धता वित्तीय जडानतर्फ अर्को ठूलो कदम भएको र यसले डिजिटल भुक्तानीलाई बढावा दिने उनले बताए। 'म खुसी छु कि भारत र नेपालले स्वास्थ्य क्षेत्रमा मिलेर काम गरिरहेका छन् र नेपालमा स्वास्थ्य पूर्वाधार विस्तार गरिरहेका छन्,' उनले ट्वीटरमा लेखेका छन्। जयनगर र कुर्था बीचको यात्रुवाहक रेल सेवा नेपाल र भारत बीचको पहिलो ब्रोडगेज यात्रु रेल लिंक हुनेछ। यसले हाम्रा जनताहरूलाई अझ नजिक ल्याउन ठूलो भूमिका खेल्नेछ।    ()  ,  देउवाको तारिफ भारतीय प्रधानमन्त्री मोदीले प्रधानमन्त्री देउवासँग आपसी सहयोग, विकास परियोजनाबारे छलफल भएको बताए। उनले देउवाजी भारतको पुरानो मित्र रहेको दाबी गरे। उनले नेपालभारतको राजनीतिक विकासमा देउवाको योगदान रहेको टिप्पणी गरे। 'हाम्रो संस्कृति अनादीकालदेखि सुख दुखको साथी रहेका छौं। देउवाजीको भ्रमणले बहुत प्रसन्न छौं। हामी नेपालको शान्ति प्रगति र विकासको यात्रामा एक दृढ साथी हौं,' उनले भने। प्रधानमन्त्री मोदीले नेपालले पावर सेक्टरमा सहयोगका अवसरमा भारतको सहयोग लिनुपर्ने बताए। 'नेपालले पावर सेक्टरमा सहयोगका अवसरमा भारतको सहयोग लिनुपर्छ,' मोदीले भने, 'यो ऊर्जा सहयोगमा ब्लु प्रिन्ट सावित हुने छ। यस क्षेत्रको विकासमा पञ्च्श्वर गेमचेञ्चर हुने छ। छिटो अगाडि बढाउन सहमत छौं। भारतीय कम्पनीलाई लगानी गर्न प्रेरित गर्नेछौं।' उनले देउवा आइतबार बनारस जाने र काशीको नयाँ स्वरूप देखेर प्रभावित हुने बताए।"
"चार बुँदे सहमतिपछि पेट्रोलियम व्यवसायीहरुको आन्दोलन फिर्ता, आइतबारदेखि डीपो खुल्ने","काठमाडौं : चार बुँदे सहमतिपछि पेट्रोलियम व्यवसायीहरुको आन्दोलनका सम्पूर्ण कार्यक्रमहरु स्थगित भएको छ। नेपाल आयल निगम र राष्ट्रिय पेट्रोलियम व्यवसाय संस्थागत समन्वय समितिबीच शनिबार सात दिनभित्र ढुवानी भाडा समायोजन गर्ने सहमति जुटेपछि आन्दोलनका कार्यक्रमहरु स्थगित भएको हो। भोलि (आइतबार) विहान ८ बजेदेखि सम्पूर्ण डीपोहरु सञ्चालनमा आउने सहमति पत्रमा उल्लेख छ। 'पेट्रोलियम विक्रेता कमिशनसम्बन्धी र बुँदा नं ६ को एलपी ग्यासको ढुवानी भाडा समायोजनसम्बन्धी मागको सम्बन्धमा सात दिनभित्र उचित निष्कर्ष निकाल्ने तथा अन्य पेट्रोलियम कारोबारसँग सम्बन्धित मागको सम्बन्धमा जेठ १५ सम्ममा सक्नेगरी आवश्यक कार्य गर्ने सहमति भयो,' सहमति पत्रमा भनिएको छ, 'पेट्रोलियम पदार्थका उभोक्ताहरुलाई सहज र सरल ढंगले पेट्रोलिम पदार्थ उपलब्ध गराउन निगमका सम्पूर्ण डीपो आइतबार विहान ८ बजेबाट सञ्चाल गरिने छ।' त्यस्तै गर्मीयाम सुरु भएकाले अत्यन्त प्रज्वलनशील पेट्रोलियम पदार्थ अनावश्यक सिञ्चित नगर्न अनुरोधसमेत गरिएको छ।"
ओली सरकारले कार्यकर्ता पोस्न बनाएका भ्युटावरलगायतका योजना अन्त्य हुन्छन् : मन्त्री झाक्री,"धनकुटा : शहरी विकास मन्त्री रामकुमारी झाक्रीले ओली सरकारले घोषणा गरेका गरिब निमुखा जातिय बस्ती निर्माण गर्ने योजना अलपत्र अवस्थामा रहेको बताइन्। शनिबार धनकुटामा भएको पत्रकार सम्मेलनमा बोल्दै मन्त्री झाक्रीले आफूले प्रदेश१ का झापा, मोरङ, सुनसरी एवं मधेस प्रदेशका सिराहा सप्तरीमा करोडौं बजेट विनियोजन गरिएपनि कुनै एकिकृत बस्ती आफूले नभेटेको बताइन्। सन्थाल बस्ती होस् वा चौधरी बस्ती र मुसहर एकीकृत बस्तीमा कुनै काम नै हुन नसकेको मन्त्री झाक्रीले बताइन्। यी आयोजनामा भएको भ्रष्टाचारको खोजी गर्न अर्थ मन्त्रालयसँग समन्वय गरिसकेको बताइन्। उनले भनिन् नागरिक आवास र सुरक्षित आवासका सबै कार्यक्रम स्थानीय तहमार्फत समाग्री वा नगद दिएर यसै आर्थिक वर्षमा अन्त्य गर्छौं। शहरी विकास मन्त्रालयअन्तर्गत नागरिक आवास एवं जनता आवास कार्यक्रममा स्थानीय तहमार्फत करोडौं भष्ट्राचार भएको उनले दावी गरिन्। आफूले विभिन्न जिल्लामा अनुगमनकाक्रममा फुसको छाना हटाउने कार्यक्रम अन्तर्गत जस्तापाता आफैं खरिद गरेर करोडौं रकम हिनामिना गरेको उनको आरोप छ। मन्त्री झाँक्रीले यस आर्थिक वर्षबाट सुरक्षित आवास र जनता आवासका कार्यक्रम सबै समाप्त गरी नयाँ कार्यक्रम बनाउने रणनीतिक योजना बनाउन सुरु भएको उनले बताइन। ओली सरकारले उद्घाटन गरेका महत्वकांक्षी र अनुत्पादक योजना जताततै सामुदायिक भवन, जथाभावि सडक र डाँडाडाँडामा भ्युटावरलगायतक कार्यकर्ता पोस्न बनाइएका योजना सबै यसैवर्ष अन्त्य गरिने मन्त्री झाँक्रिले बताइन्। ओली सरकारको पालामा रणनीतिक सडक भनेर ३ सय वटा सडक बालुवाटारबाट उद्घाटन भए तर ती सडक कहाँदेखि कहाँसम्म थियो र कुन पैँसाले संचालन गर्ने भन्ने स्रोत नभएको उनले बताइन्। एकीकृत समाजवादीकी केन्द्रीय सचिवसमेत रहेकी मन्त्री झाक्रीले फरक प्रसंगमा अहिलेको गठबन्धन आउँदो संघीय निर्वाचनसम्म हुने बताएकी छिन्। शनिबार दिउँसो धनकुटामा आयोजित पत्रकार सम्मेलनमा बोल्दै अहिलेको गठबन्धन स्थानीय तहको निर्वाचनमा मात्रै होइन आउँदो प्रदेश र संघीय निर्वाचनसम्म हुने र त्यसपछि पनि गठबन्धनकै सरकार हुने उनले दावी गरिन्।"
रेल चढ्ने वर्षौकौ सपना साकार,"जनकपुरधाम : नेपालको एक मात्र जयनगरजनकपुर रेलसेवा बन्द भएको ८ वर्षपछि पुनः सुचारु भएको छ। प्रधानमन्त्री शेरबहादुर देउवा र भारतीय प्रधानमन्त्री नरेन्द्र मोदीले भारतको दिल्लीस्थित हैदरावाद हाउसबाट संयुक्तरुपमा हरियो झण्डा देखाएसँगै जयनगरकुर्था रेल सेवा सुरु भएको हो। जयनगरबाट औपचारिकरुपमा गुडेको रेल हेर्न प्रत्येक स्टेशनमा हजारौँ स्थानीयको भीड लागेको थियो। रेलकै प्रतिक्षाका लागि जनकपुरधामस्थित रेल्वे स्टेशनमासमेत हजारौँ नागरिकको विहान १० बजे देखि दिउँसोसम्म भीड लागेको थियो। दुई प्रधानमन्त्रीले संयुक्तरुपमा हरियो झण्डा देखाएपछि भारतको जयनगरबाट नेपालको जनकपुरधामस्थित कुर्थासम्मका लागि गुडेको थियो नेपाली रेल। नेपाली रेललाई स्वागत गर्नका लागि प्रत्येक स्टेशनमा नेपाली विद्यार्थीहरु नेपाल र भारतको झण्डा बोकेर उभिएका थिए। ती विद्यार्थीहरुलाई रेलमा सवार गराएर जनकपुरधामसम्म ल्याइएको थियो। स्वागतकै लागि नेपाल भारतको झण्डा लिएर उभिएकी छात्रा शिवानी साहले रेलको यात्रा पहिलो अनुभव रहेको बताइन्। १० वर्षिया शिवानी रेलमा चढेर जनकपुरधामसम्म आउन पाउँदा एकदमै खुशी थिइन्। उनले भनिन् रेल चढ्नका लागि म एकदमै उत्साहित थिएँ, कहिल्यै मैले रेलमा यात्रा गरेको थिइन् तर स्वागतकै लागि भएपनि केही समय रेलमा यात्रा गर्न पाएँ एकदमै खुशी छु। टिभी वा भिडियोमा मात्रै रेल गुडेको देखेको थिएँ अर्का छात्रा रञ्जु यादवले भनिन् आज आफ्नै देश आफ्नै जन्मभूमिमा रेल गुडेको देख्दा एकदमै खुशी लागेको छ। १२ वर्षिया रञ्जु आफू ३४ वर्षकै हुँदा नेपाली रेल बन्द भई सकेको थियो अब फेरी गुडेको र रेलको पहिलो यात्राले मलाई उत्साही बनाईरहेको उनले बताइन्। कोइला इन्जिनदेखि आधुनिक इन्जिनसम्मको यात्रा विक्रम सम्वत् १९९४ सालमा विवाह पञ्चमीका दिन भारतमा शासन गरिरहेका तत्कालीन बिट्रिस (इष्ट ईण्डिया) कम्पनीले महोत्तरी जंगलबाट सखुवाको गोलिया काठ ओसार्न निर्माण गरेको जनकपुर रेल्वे महोत्तरीको बिजुलपुराबाट भारतको जयनगर ५२ किलोमिटर सञ्चालनमा आएको थियो। तर, २०५९ सालमा आएको बाढीबाट विग्ही पुल क्षतिग्रस्त भएयता रेल सेवा जनकपुरदेखि जयनगर २९ किलोमिटरमा सीमित हुन पुगेको थियो। जनकपुरजयनगरका लागि दैनिक ३ सेवा सञ्चालन हुने गरेका थिए। सुरुमा इन्धनकोरुपमा कोइला तथा दाउरा प्रयोग गरी चल्ने रेल विक्रम सम्वत् २०१८ सालदेखि यात्रु ओसारपसार कार्यको थालनी गरेको थियो। रेल्वेलाई व्यवस्थित गर्ने उद्देश्यले २०२१ सालमा नेपाल यातायात संस्थान अन्तर्गत राखियो। २०२५ सालमा सरकारले यसको नाम जनकपुरजयनगर रेल्वे राख्ने निर्णय गर्यो। रेल्वेको पहिलो प्रबन्धकको रुपमा टेकजंग थापा नियुक्त भएका थिए। २०५८ मंसिर मसान्तमा यातायात संस्थान विघटन भयो र २०६१ जेठ १८ गते रेल्वे सेवालाई नेपाल रेल कम्पनीको रुपमा कम्पनी रजिस्ट्रारको कार्यालयमा दर्ता गरिएपछि हाल जनकपुरजयनगर रेल्वे नेपाल रेल्वेको रूपमा चिनिन्छ। श्रम तथा यातायात व्यवस्था मन्त्रालय अन्तर्गत रहेको रेल्वे सेवालाई पछिल्लो भौतिक पूर्वाधार तथा यातायात व्यवस्था मन्त्रालय अन्तर्गत रेल विभाग गठन भएपछि त्यसले हेर्दै आएको छ। जनकपुर रेल्वे व्यवस्थापनले २०६० भदौमा जनकपुर रेल्वे वर्तमान अवस्था र सुधार हुनुपर्ने कुराहरु समेटेर सरकारलाई रिपोर्ट बुझाएको थियो। जसमा ७५ प्रतिशत रेल्वे स्लीपर जीर्ण भइसकेको, सिग्नल र टेलिकम्यूनिकेसनको व्यवस्था नभएकाले सूचना आदान प्रदान गर्न कठिनाइ हुने गरेको, इन्जिन र यात्रुवाहक कोचको मर्मत गर्नुपर्ने लगायत विषयप्रति ध्यानाकर्षण गराइएको थियो। तर अन्ततः त्यो रेल सेवा २०७१ साल माघ महिनादेखि बन्द भएको थियो। त्यसपछि नियमितरुपमा शनिवार देखि विधिवत सुरु भएको हो।"
जंगली च्याउ खाँदा १० जना विरामी,"तनहुँ : जिल्लाको म्याग्दे गाउँपालिका३ धयेरेमा जंगली च्याउ खाँदा दस जना विरामी परेका छन्। शुक्रबार जंगलमा गई च्याउ ल्याएर साँझ तरकारीको रुपमा खाँदा दस जना विरामी परेको जिल्ला प्रहरी कार्यालय तनहुँका प्रहरी नायब उपरीक्षक डीएसपी युवराज खड्काले जानकारी दिए। शुक्रबार दिउँसो ४ बजे वर्ष ४६ की पार्वती थापा, वर्ष २४ की सरिता थापाले जंगलमा च्याउ खोजेर ल्याएका थिए। च्याउ खाएर विरामी पर्नेमा सोही ठाउँका २७ वर्षीया सविता थापा, ६ वर्षीया जेनिशा थापा, ४५ वर्षीया पदुमाया मगर, ४ वर्षीष जेन्स थापा, २६ वर्षीया बास्ना थापा, ४६ वर्षीया पार्वती थापा, २२ वर्षीय सुमन थापा, ६ वर्षीयय प्रिन्स थापा, २४ वर्षीया सरिता थापा र ४७ वर्षीय पदम थापा छन्। प्रहरीको अनुसार उनीको स्वास्थ्य अवस्था मध्यम छ। विरामी परेकाहरुलाई दमौलीस्थित व्यास नगर अस्पतालपश्चात् थप उपचारका लागि गण्डकी अस्पताल पोखरामा पठाइएको प्रहरीले जनाएको छ।"
सन्दिपले लिए मलेसियाको पाँचौ विकेट,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको मलेसियाको पाँचौ विकेट पनि पतन भएको छ। मलेसियाका लागि ब्याट्सम्यान अहमेद फेज ३३ रनमा आउट भएका हुन्। उनी सन्दिप लामिछानेको बलमा क्याच आउट गरेका हुन्। मलेसिया ताजा अवस्थामा १२२ ओभर खेल्दै १०१ रनमा रहेको छ। टस हारेर ब्याटिंङ् गरेको नेपालले दिपेन्द्रसिंह ऐरीको शतकिय पालिमा मलेसियालाई २२४ रनको लक्ष्य दिएको छ। नेपाल यसअघि नै फाइनलमा प्रवेश गरेको छ। आजको खेल मलेसियाले जिते मलेसिया फाइनल प्रवेश गर्नेछ भने नेपालसँग पराजित भए रनरेटको आधारमा पपुवा न्युगिनी फाइनल प्रवेश गर्नेछ।
स्नातक उत्तीर्ण छोरीबुहारीलाई सम्मान,"ढल्केवर(धनुषा) : धनुषाको मिथिला नगरपालिकाले स्नातक उत्तीर्ण गरेकी नगरभित्रका छोरी बुहारीलाई सम्मान गरेको छ। मिथिला नगरपालिकाको लोकप्रिय कार्यक्रम मिथिलाको चाहना घरघरमा साहाना अन्तर्गत नगरभित्रका स्नातक उत्तीर्ण अविवाहित छोरी र मिथिला नगरपालिकामा विवाह भई आएका स्नातक उत्तीर्ण बुहारीलाई सम्मान गरिएको हो। उक्त कार्यक्रम अन्तर्गत निवेदन दिएकामध्ये स्नातक उत्तीर्ण ११ जना छोरी र ५० जना बुहारी गरी जम्मा ६१ जनालाई सम्मानपत्र र ६ हजार नगद रकमसहित सम्मान गरिएको मिथिला नगरपालिकाकी उपमेयर तारा कुमारी बस्नेत लामाले जानकारी दिइन्। कार्यक्रममा सम्मानित हुने छोरी र बुहारीका अभिभावकहरुलाईसमेत दोसल्ला ओढाई सम्मान गरिएको थियो। पढेकी छोरीसँगै बाबुआमालाई पनि नगरपालिकाले सम्मान गर्न थालेपछि छोरी पढाउनुपर्छ भन्ने कुराले बल पाउँदै गएको उपमेयर लामाको बुझाइ छ। नगरपालिकाले विगत चार वर्षदेखि आफ्ना छोरीचेलीमा नेपालको बाम प्रजातान्त्रिक आन्दोलनकी शीर्ष नेतृ सहाना प्रधानको बिम्व खोज्दै मिथिलाको चाहना, घरघरमा सहाना कार्यक्रम नै सञ्चालन गर्दै आइरहेको छ। सामाजिक कुरितीविरुद्ध छोरीलाई सशक्त बनाउनु, बालविवाह, बहुविवाह र अनमेल विवाहलाई निरुत्साहित गर्दै नारी शिक्षालाई जोड दिँदै दक्ष जनशक्ति निर्माणमा योगदान पुर्याउने उद्देश्यले चार वर्षअघि आर्थिक वर्ष २०७४७५ देखि नै उपमेयर लामाको प्रत्यक्ष नेतृत्वमा नगरपालिकाले मिथिलाको चाहना, घरघरमा सहाना भन्ने कार्यक्रम सञ्चालन गर्दै आएको हो। ढल्केवरस्थित राधाकृष्ण मन्दिरको सभाहलमा मिथिला नगरपालिकाका मेयर हरिनारायण महतोको अध्यक्षता तथा नेकपा एमाले नेतृ एवं पूर्वमन्त्री जुली कुमारी महतोको प्रमुख आतिथ्यमा सम्मान कार्यक्रमको आयोजना गरिएको थियो।"
अन्नपूर्णका सम्पादक भण्डारी पुरस्कृत,"हेटौंडा : अन्नपूर्ण पोस्ट् दैनिकका सम्पादक अखण्ड भण्डारी 'अग्रज पत्रकार पुरस्कार'बाट पुरस्कृत भएका छन्। 'तु खबर डटकम'को पाँचौ वार्षिकोत्सवको अवसरमा शनिबार हेटौंडामा आयोजित कार्यक्रममा उनी जागरण तु खबर अग्रज पत्रकार पुरस्कार२०७८ बाट पुरस्कृत भएका हुन्। भण्डारीलाई बागमती प्रदेश प्रमुख यादव चन्द्र शर्माले नगद १५ हजार एक रुपैँया र प्रमाणपत्र प्रदान गरे। विगत २७ वर्षदेखि पत्रकारिता क्षेत्रमा रहेर आम नागरिकको सूचित हुने अधिकारको निम्ति पुर्याएको योगदानको कदर गर्दै मकवानपुर जागरण अभियानसँगको सहकार्यमा तु खबरले पुरस्कार प्रदान गरेको हो। कार्यक्रममा सम्पादक भण्डारीसहित अन्य चार जना पत्रकार र एक जना छापाखानामा कार्यरत कर्मचारी पुरस्कृत भए। राजधानी डेली डटकमका सम्पादक ध्रुव लम्साल, नेपाल समाचार पत्रका मकवानपुर संबाददाता रोशन पराजुली, रेडियो मकवानपुरका समाचार प्रमुख राजन दाहाल (खुसराज), धादिङ्पोष्ट डटकमका सम्पादक नारायण शिलवाल र विभिन्न छापाखानामा पत्रपत्रिका छपाईको काम गर्दै आएका हेटौंडाका सोमबहादुर विष्टलाई नगदसहित पुरस्कृत भएका हुन्। कार्यक्रममा बोल्दै बागमती प्रदेश प्रमुख शर्माले थप सशक्त र जनताप्रति जवाफदेहीपूर्ण ढंगबाट सञ्चार क्षेत्र अघि बढ्नुपर्ने बताए। जिम्मेवार तथा सशक्त पत्रकारिता नै समाज परिवर्तनको सम्बाहक हो, उनले भने, सत्यको सम्प्रेषण गर्न सकेको अवस्थामा मात्रै पत्रकारिता क्षेत्रले सफलता प्राप्त गरेको मानिनेछ। पुरस्कार वितरणसँगै कार्यक्रममा तु खबरले वार्षिक उत्सवको अवसरमा प्रकाशन गरेको तु खबर स्मारिकाको पाँचौ संस्करण विमोचन गरिएको थियो। कार्यक्रममा बागमती प्रदेशका भौतिक पूर्वाधार विकास राज्यमन्त्री सन्त प्रजा, नेकपा एकीकृत समाजवादी बागमती प्रदेश संसदीय दलकी मुख्य सचेतक मुनु सिग्देल, बागमती प्रदेशसभा सदस्य प्रेमबहादुर पुलामी, मकवानपुरका प्रमुख जिल्ला अधिकारी भरतमणि पाण्डे, नेपाली कांग्रेस मकवानपुरका सभापति बुद्ध लामा, नेकपा एमाले मकवानपुरका अध्यक्ष एकलाल श्रेष्ठ, नेकपा माओवादी केन्द्र मकवानपुरका सचिव भीम पाख्रिनलगायत उपस्थित थिए।"
कर्णालीमा ट्रयाक्टर दुर्घटना,बाजुरा : बाजुरा जिल्लाको स्वामिकार्तिक खापर र जगन्नाथ गाउँपालिकाको पिलिचौरको कर्णाली नदिमा निर्माण गरिएको फेरीसहित ट्रयाक्टर दुर्घटना भएको छ। फेरीको पिल्लर याङ्करको वेल्डिङ फेरी संचालन नएको एक महिना नपुग्दै भाच्चिएको हो। बाजुरा जिल्लाको कर्णाली पारी रहेको स्वामिकार्तिक खापर गाउँपालिकालाई सडक संजालमा जोड्नका लागि स्वामिकार्तिक खापर गाउँपालिकाले फेरि निर्माण गरेको हो। स्वामिकार्तिक खापर गाउँपालिकाका स्थानीय नेत्रबहादुर शाहीको ट्र्याक्टर तार्ने क्रममा शुक्रबार बिहान फेरीको पिल्लर याङ्करको वेल्डिङ भाच्चिएको हो। ट्र्याक्टर तार्ने क्रममा फेरीको डोरी चुडिएपछि फेरी कर्णाली नदिको तिरमा सर्पोटले थुनिएको छ। निर्माण भएको एक महिना नवित्दै फेरीको डोरी चुडिनु निर्माण कम्पनीको लापर्वाही भएको स्थानीयले बताएका छन्। उक्त फेरीमा भे १ त ९४३१ नम्वरको टेक्टर दुर्घटना भएको छ। ६ महिनामा निर्माण सम्पन्न गर्ने गरी ०७६ असारमा १ करोड ७५ लाखमा मिलोमतोमा सुनन्दा मष्टेश्वरी निर्माण सेवाले ठेक्का लिएको थियो। बाजुराको एक मात्र यातायातले नछोएको स्थानीयतह स्वामीकार्तिक खापर गाउँपालिकाले एक महिना पनि राम्रोसँग यातायातका साधानको सेवा पाउन सकेको छैन।
माओवादीलाई अपमान गर्न खोज्नेलाई झापड दियौं : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले आर्थिक समृद्धि ल्याउन महाभियानमा एकजुट भएर लाग्नुपर्ने बताएका छन्। माओवादी केन्द्रको पार्टी प्रवेश तथा प्रशिक्षण कार्यक्रममा प्रचण्डले यस्तो बताएका हुन्। उनले भने, जनताको पक्षमा आर्थिक समृद्धि ल्याउने महाभियोगमा एक जुट भएर लागौं। माओवादी केन्द्रलाई अपमान गर्न खोज्ने, गाली गर्न खोज्ने परिवर्तनको बाहकलाई प्रतिक्रियावादी, षड्यन्त्रकारीहरुलाई आज एउटा बलियो झापड तपाईँहरुले दिनुभएको छ।"
असनमा पाहाँ चह्रेको रमझम (फोटो फिचर),"काठमाडौं : हरेक वर्ष घोडाजात्राको अघिल्लो दिनदेखि तीन दिनसम्म काठमाडौँ उपत्यकावासीहरु पाहाँ चह्रे मनाउने गर्छन्। स्थानीय नेवार समुदायको यो दशैँपछिको ठूलो पर्व हो। कसैले यसलाई पासा चह्रे पनि भन्ने गर्छन्। नेवार भाषामा पाहाँको अर्थ पाहुना हो भने पासाको अर्थ साथी हो। चह्रे चन्द्रमासको क्यालेन्डर अनुसार चौधौँ दिनलाई भनिन्छ। पर्वको पहिलो दिन बिहान विभिन्न शक्तिपीठहरुमा पूजा गरिन्छ भने साँझ भष्मासुरको डरले लुकेर बसेका महादेवलाई पूजा गरिन्छ। लुकु महाद्यः भन्दै महादेवको एउटा आकृतिलाई जमिनमुनि लुकाएर पूजा गरिन्छ। घरघरमा खाल्डोमा राखिएका महादेवलाई लसुन, मुलाको पहेँलो र सेतो फूल राखेर पूजा गरिन्छ। त्यसैगरी कंकेश्वरीदेवी लगायतका विभिन्न शक्तिपीठ देवदेवीका मूर्तिको खटजात्रा गर्ने परम्परा रहिआएको छ।"
नेपाल बार एसोसिएसनको मतदान सुरु,काठमाडौं : कानुन व्यवसायीहरुको छाता संगठन नेपाल बार एसोसिएसनको नयाँ नेतृत्व चयनका लागि मतदान सुरु भएको छ। नयाँ नेतृत्व चयनका लागि शनिबार बिहान आठ बजेदेखि मतदान सुरु भएको निर्वाचन समितिले जनाएको छ। देशभरका ३५ स्थानबाट हुन लागेको मतदान अपराह्न ४ बजे सम्पन्न हुने बताइएको छ। प्रगतिशील तथा पेसागत कानुन व्यवसायी समूह र बृहत् लोकतान्त्रिक प्रगतिशील समावेशी तथा पेसागत कानुन व्यवसायी समूहबीच प्रतिस्पर्धा हुने भएको छ। बृहत् लोकतान्त्रिक प्रगतिशील समावेशी तथा पेसागत कानुन व्यवसायी समूहको नेतृत्व गोपालकृष्ण घिमिरे र प्रगतिशील तथा पेशागत कानुन व्यवसायी समूहको तर्फबाट वरिष्ठ अधिवक्ता विष्णुमणि अधिकारीको समूहविच प्रतिष्पर्धा हुँदैछ। बारमा अध्यक्षसहित ११ पदाधिकारी र १३ सदस्य गरी २५ जनाको कार्यसमितिका लागि निर्वाचन हुनेछ। निर्वाचनमा नौ हजार ७०८ अधिवक्ता मतदाता रहेका छन्।
पञ्चेश्वर परियोजना अघि बढाउन दुई प्रधानमन्त्री सहमत,"नयाँ दिल्ली : भारतीय प्रधानमन्त्री नरेन्द्र मोदीले पञ्चेश्वर परियोजना यथासिघ्र अघि बढ्ने बताएका छन्। नेपालका प्रधानमन्त्री शेरबहादुर देउवासँगको भेटपछि भारतीय प्रधानमन्त्री मोदीले पञ्चेश्वर परियोजनालाई अघि बढाउन सहमती गरिएको बताएका हुन्। उनले भने, पञ्चेश्वर परियोजनालाई अघि बढाउन सहमती गरेका छौं। यो परियोजना गेमचेन्जर बन्नेछ। पञ्चेश्वर बहुउद्देश्यीय आयोजनाको बाँध स्थल, सन् १९५६ मा नै भारतीय पक्षले पहिचान गरेको थियो। सुरुमा, सन् १९७१ को आयोजना प्रतिवेदनमा १००० मेगावाट क्षमताको देखिएको थियो तर पछि सन् १९९१ मा यस आयोजनाको बाँध ३१५ मिटरको बनाइँदा कुल उत्पादन ६४८० मेगावाट हुने देखियो। नेपाल सरकार तथा भारत सरकार बीच महाकाली नदीको पञ्चेश्वर योजना सम्बन्धमा विसं २०५२ माघ २९ गते सन्धी सम्पन्न भएपछि यो आयोजना द्विराष्ट्रिय लगानीमा संयुक्त रुपमा सञ्चालन गर्ने निर्णय भएको थियो। विसं २०६६ मंसिर ९ गते नेपाल सरकारको जलस्रोत मन्त्रालयका सचिव तथा भारत सरकारको जलस्रोतको संयुक्त समितिको बैठकमा पञ्चेश्वर विकास प्राधिकरणको गठन गरी विस्तृत योजना प्रतिवेदन तथा अन्य आवश्यक कार्य सम्पन्न गर्ने सहमती भएको थियो। द्विपक्षीय रुपमा आयोजनाले गति लिइ नसकेको भए पनि नेपाल सरकारको तर्फबाट आयोजनालाई सकेसम्म जनताको पक्षमा राख्न पञ्चेश्वर बहुउद्देश्यीय आयोजनाले प्रयासहरु गर्दै आएको छ।"
मलेसियाको चौथो विकेट पतन,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको मलेसियाको चौथो विकेट पनि पतन भएको छ। मलेसियाका लागि ब्याट्सम्यान मुनीआडी शर्वेन ४५ रनमा आउट भएका हुन्। उनी अविनाश आवहराको बलमा रन आउट गरेका हुन्। मलेसिया ताजा अवस्थामा १०५ ओभर खेल्दै ८६ रनमा रहेको छ। टस हारेर ब्याटिंङ् गरेको नेपालले दिपेन्द्रसिंह ऐरीको शतकिय पालिमा मलेसियालाई २२४ रनको लक्ष्य दिएको छ। नेपाल यसअघि नै फाइनलमा प्रवेश गरेको छ। आजको खेल मलेसियाले जिते मलेसिया फाइनल प्रवेश गर्नेछ भने नेपालसँग पराजित भए रनरेटको आधारमा पपुवा न्युगिनी फाइनल प्रवेश गर्नेछ।
नेपालको तेस्रो विकेट पतन,काठमाडौं : त्रिकोणात्मक टी२० सिरिज अन्तर्गत आज मलेसियासँग टस हारेर ब्याटिंङ् गरिरहेको नेपाललको तस्रो विकेट पतन भएको छ। नेपालका ब्याट्सम्यान रोहित पौडेल ५१ रनमा आउट भएका हुन्। यसअघि कुशल भुर्तेल १२ रन र आशिफ शेख १८ रनमा आउट भएका हुन्। नेपाल ताजा अवस्थामा १३३ ओभरमा १३२ रनमा रहेको छ। नेपाल यसअघि नै फाइनलमा प्रवेश गरेको छ। आजको खेल मलेसियाले जिते मलेसिया फाइनल प्रवेश गर्नेछ भने नेपालसँग पराजित भए रनरेटको आधारमा पपुवा न्युगिनी फाइनल प्रवेश गर्नेछ।
पुटिनका कारण विश्वभरि मूल्यवृद्धि भएको बाइडेनको आरोप,"वासिङ्टन : अमेरिकी राष्ट्रपति जो बाइडेनले रुसी राष्ट्रपति भ्लादिमिर पुटिनका कारण विश्वभरि मूल्य वृद्धि भएको आरोप लगाएका छन्। रुसले युक्रेनमा आक्रमण गरेपछि तेल र ग्यासको मूल्य बढेपछि अन्य क्षेत्रमा पनि मूल्य वृद्धि भएको उनको भनाइ छ। विश्वभरि अहिले मूल्य वृद्धि भएको र कतिपय देशमा उर्जा, खाद्यान्नलगायतको अभाव समेत भएको उल्लेख गर्दै उनले त्यसको दोषी पुटिन नै भएको दावी गरे। शुक्रबार उनले भने, 'रुसले युक्रेनमाथि आक्रमण गरेको आज ३८ दिन भइसक्यो, आक्रमणको असर दिन प्रति दिन विश्वभरि फैलिँदै र थप गहिरो पर्दै गएको छ, रुसको आक्रमणले युक्रेनमा मात्र नभइ विश्वभरि नै हानी गरेको छ।' उनले मूल्यवृद्धि घटाउन पनि पुटिनले भूमिका खेल्नु पर्नेमा जोड दिंदै मूल्य नघटेमा त्यसको दोषी पुटिन नै हुने टिप्पणी गरे। 'यो मूल्यवृद्धि अझै कहाँसम्म पुग्ने हो भन्ने कुरा अनुमान लगाउन नसकिने अवस्था छ,' सामाजिक सञ्जाल ट्विटरमा उनले लेखेका छन्। आफूले दिएको सुझाव र आग्रहलाई पुटिनले वेवास्ता गरेकाले विश्वभरलाई नै असर पर्ने काम भइरहेको भन्दै उनले चिन्ता व्यक्त गरे। राष्ट्रपति बाइडनले तत्काल युद्ध रोक्न र वार्ता मार्फत विवाद अन्त्य गर्न पटक पटक आग्रह गर्दै आएको पनि स्मरण गराएका छन्। रासस"
चल्यो रेल : प्रधानमन्त्री देउवा र मोदीले गरे नेपाल रेल्वेको उद्घाटन,"नयाँ दिल्ली : प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले नेपाल रेल्वेको उद्घाटन गरेका छन्। दुई देशका प्रधानमन्त्रीले हैदरावाद हाउसमा आयोजना गरिएको एक कार्यक्रममा संयुक्त रुपमा स्वीच थिचेर भर्चुअल माध्यमबाट उद्घाटन गरेका हुन्। दुवै देशका प्रधानमन्त्रीले उद्घाटन कार्यक्रम आम जनतालाई देखाउनका लागि भारतको जयनगर र जनकपुरधाममा लाइभको व्यवस्थासमेत गरिएको छ। रेल्वेले जनकपुरधामस्थित स्टेसनमा गेट, पण्डाल निर्माण गरेको छ। उद्घाटन भएसँगै जयनगरबाट रेल कुर्थाका लागि प्रस्थान गरेको छ। रेल कुर्था पुगेपछि भौतिक पूर्वाधार मन्त्री रेणुकुमारी यादवलाई चढाएर जनकपुरधामस्थित स्टेसनसम्म लैजादै छन्। भारतको जयनगरदेखि जनकपुरधामको कुर्थासम्म ३५ किलोमिटरसम्म चल्ने रेल दिनको दुई पटक गुडाइनेछ। यद्यपि शनिबार एक पटक मात्रै गुड्ने छ। त्यसपछि बिहान साढे ८ बजे जयनगरबाट कुर्थाका लागि रेल चल्नेछ भने दुई घण्टापछि कुर्था स्टेसनमा पुग्नेछ। त्यस्तै जनकपुरधामको कुर्थाबाट पौने ११ बजे रेल्वे जयनगरका लागि प्रस्थान गर्नेछ। सो रेल साढे १२ बजे जयनगर स्टेसनमा पुग्ने कार्यतालिका छ। कुर्थादेखि जयनगरसम्मका लागि जनरल बगीको ९० रुपैयाँ निर्धारण गरिएको छ भने एसीयुक्त बगीका लागि ४ सय ५० रुपैयाँ निर्धारण गरिएको छ। त्यस्तै एक स्टेसनबाट अर्को स्टेसनसम्मका लागि जनरल बगीका लागि २० रुपैयाँ एसी बगीमा १ सय रुपैयाँ भाडादर निर्धारण गरिएको छ। तस्बिर : रासस भारत सरकारको ८ अर्ब ७७ करोड नेपाली रुपैयाँ सहयोगमा निर्माण हुने जयनगरबिजलपुरबर्दिबाससम्म ६९ किलोमिटर रेल मार्गअन्तर्गत पहिलो चरणमा जयनगरकुर्थासम्म ३२ किलोमिटर रेल सञ्चालनमा आउन लागेको हो। डिजेल इलेक्ट्रिक मल्टिपल युनिट डिजेल र विद्युत् दुवैबाट चल्ने यो दुवै विश्वमै नयाँ मोडेलका रेलको रूपमा तयार गरिएको निर्माण कम्पनी कोकर्णको दाबी छ। डीपीसी १९०१ र डीपीसी १९०२ नम्बरको दुवै रेल १६ सय हर्स पावरका हुन्। प्रतिघण्टा ११० किलोमिटरको स्पिडमा चल्न सक्ने रेल एक पटकमा १ हजार ३ सयसम्म यात्रु सवार हुन सक्नेछन्। एउटै इन्जिन भए पनि दुवैतर्फबाट चलाउन सकिने रेलको एउट बगीमा ७० वटा सिट रहेको छ। २० मिटर लामो रेलको इन्जिनबाहेक एक एसी र ४ वटा जनरल बगी छ। यो रेलले प्रतिकिलोमिटर दुई लिटर डिजेलको एभरेज दिनेछ। प्रत्येक बगीमा शौचालयको व्यवस्था गरिएको छ यसका साथै एसी बगीबाहेक अन्य जेनरेल बगीमा ठाउँठाउँमा पंखासमेत लगाइएको छ। १९९४ मा ब्रिटिस कम्पनी सरकारले नेपालको जंगलबाट काठ ओसार्न लाइन विस्तार गरेको थियो। त्यो बेला कोइलाबाट चल्ने रेल नेपाल भित्रिएको थियो। पछि भारत सरकारले १८ वटा बगीसहित वाष्प इन्जिन सहयोग गरेको थियो। २०५१ सालदेखि स्टिम इन्जिन युक्त रेल सञ्चालनमा आएको थियो। २०६१ माघदेखि रेल बन्द थियो। रेल्वे अहिले न्यारोगेजबाट ब्रोडगेजमा परिणत गरिएको छ। भारतको जयनगरदेखि महोत्तरीको बर्दिवाससम्म ६९ किलोमिटर रेलमार्ग तीन खण्डमा निर्माण भइरहेको छ। परियोजनाको प्रथम चरणमा जयनगरकुर्था ३५ किलोमिटर, दोस्रो चरणमा धनुषाको कुर्थादेखि महोत्तरीको भंगहासम्म १७ किलोमिटर र तेस्रो चरणमा महोत्तरीको भंगहादेखि बर्दिवाससम्म १७ किलोमिटर खण्डमा रेल्वे सेवा सञ्चालनमा ल्याउने रेल विभागको योजना छ। पहिलो चरणमा भारतको जयनगरदेखि जनकपुरको कुर्थासम्म ३५ किलोमिटर रेल्वे सेवा सञ्चालनका लागि आवश्यक पूर्वाधार तयारी भइसकेको छ भने दोस्रो चरणमा सञ्चालन हुने भनिएको जनकपुरको कुर्थादेखि महोत्तरीको भंगहासम्म १७ किलोमिटरमा लिक निर्माणको काम चलिरहेको छ। दुई देशका प्रधानमन्त्रीले संयुक्त रुपमा सोलु करिडोर र डिजिटल पेमेन्ट कार्डको समेत उद्घाटन गरेका छन्। प्रधानमन्त्री देउवालाई दिल्लीमा नेपालीहरुले यसरी गरे स्वागत (फोटो फिचर) प्रधानमन्त्री देउवा र मोदी हैदरावाद हाउसमा, द्विपक्षीय वार्ताको तयारी प्रधानमन्त्री देउवा र मोदीबीच हैदरावाद हाउसमा भेटवार्ता प्रधानमन्त्री देउवा र मोदीबीच भेटवार्ता, नेपालभारत सम्बन्ध नवीकरणको प्रयास नेपाल र भारतबीच द्वीपक्षीय वार्ता सुरु प्रधानमन्त्री देउवाद्वारा महात्मा गान्धीप्रति श्रद्धाञ्जलि"
प्रधानमन्त्री देउवाद्वारा महात्मा गान्धीप्रति श्रद्धाञ्जलि,"नयाँदिल्ली : भारत भ्रमणमा रहेएका प्रधानमन्त्री शेरबहादुर देउवा शनिबार बिहान राजघाटस्थित महात्मा गान्धीको समाधिस्थल गएर उनीप्रति हार्दिक श्रद्धाञ्जलि अर्पण गरेका छन्। सो अवसरमा उनले महात्मा गान्धीको सम्मान र स्मरणमा एक मिनेट मौनधारण गरेका थिए। प्रधानमन्त्रीले त्यहाँ राखिएको आगन्तुक पुस्तिकामा अहिंसात्मक आन्दोलनका प्रणेता गान्धीको भारत छोडो अभियान तथा उनको योगदान अविष्मरणीय रहेको उल्लेख गर्दै हस्ताक्षर पनि गरे।। प्रधानमन्त्रीका साथमा प्रथम महिला डा आरजु राणा देउवा, परराष्ट्रमन्त्री डा नारायण खड्का, ऊर्जा, जलस्रोत तथा सिँचाइमन्त्री पम्फा भुसाल, स्वास्थ्य तथा जनसङ्ख्यामन्त्री विरोध खतिवडा, कृषि तथा पशुपन्छी विकासमन्त्री महिन्द्रराय यादव, मुख्यसचिव शङ्करदास बैरागी, प्रधानमन्त्रीका प्रमुख स्वकीय सचिव भानबहादुर देउवा, परराष्ट्र सचिव भरतराज पौड्यालगायत महात्मागान्धीप्रति श्रद्धाञ्जलि अर्पण गर्न राजघाट पुगेका थिए। रासस"
दीपेन्द्रको शतकीय पालिमा नेपालले दियो २२४ रनको लक्ष्य,"काठमाडौं : त्रिकोणात्मक टी२० सिरिजअन्तर्गत आज टस हारेर ब्याटिंङ गरेको नेपालले हार्ड हिटर दीपेन्द्रसिंह ऐरीको शतकीय पालिमा मलेसियालाई २२४ रनको लक्ष्य दिएको छ। नेपालले निर्धारित २० ओभरमा ५ विकेट गुमाउँदै २२३ रन जोडेको हो। नेपालका लागि ब्याट्सम्यान दीपेन्द्रसिंह ऐरी ५७ बलको सामना गर्दै ११० रन जोडे यस्तै रोहित पौडेलले ३४ बलको सामना गर्दै ५१ रन जोडे। त्यस्तै कुशल भुर्तेल १२ रन, आशिफ शेख १८ रन र मोहम्मद आदिल अलामले १४ रन जोडे। नेपाल यसअघि नै फाइनलमा प्रवेश गरेको छ। आजको खेल मलेसियाले जिते मलेसिया फाइनल प्रवेश गर्नेछ भने नेपालसँग पराजित भए रनरेटको आधारमा पपुवा न्युगिनी फाइनल प्रवेश गर्नेछ।"
नेपाललाई दोस्रो झट्का,काठमाडौं : त्रिकोणात्मक टी२० सिरिज अन्तर्गत आज मलेसियासँग टस हारेर ब्याटिंङ् गरिरहेको नेपालललाई दोस्रो झट्का लागेको छ। नेपालका ब्याट्सम्यान आशिफ शेख १८ रनमा आउट भएका हुन्। यसअघि कुशल भुर्तेल १२ रनमा आउट भएका हुन्। नेपाल ताजा अवस्थामा ३२ ओभरमा २६ रनमा रहेको छ।
नेपालभारत सम्बन्ध अरुसँग तुलना गर्न मिल्दैन : भारतीय प्रधानमन्त्री मोदी,"नयाँ दिल्ली : भारतीय प्रधानमन्त्री नरेन्द्र मोदीले नेपाल र भारत पुरानो मित्र भएको बताएका छन्। शनिबार हैदरावाद हाउसमा द्वीपक्षीय वार्तापछि संयुक्त पत्रकार सम्मेलनलाई सम्बोधन गर्दै उनले दुई देशका जनता नै सम्बन्धको उर्जा भएको बताएका हुन्। उनले भारत नेपालको विकासका लागी जुनसुकै सहयोग गर्न तयार रहेको बताए। उनले भने, 'नेपाल र भारत पुरानो मित्र हो। प्रधानमन्त्रीको रुपमा देउवाको यो पाँचौ भारत भ्रमण हो। नेपाल र भारतको सम्बन्ध अरुसँग तुलना गर्न मिल्दैन।' 'आज प्रधानमन्त्री देउवाजी र मबीच द्वीपक्षीय छलफल भएको छ। विभिन्न विषयमा छलफल भयो। हामी सकरात्मक छौ' मोदीले भने । मोदीले उर्जा क्षेत्रमा एक अर्कालाई फाइदा हुने गरी परियोजना अगाडि बढाउन तयार रहेकोसमेत बताए। उनले भने, 'पञ्चेश्वर आयोजना अगाडि बढाउन हामी तयार छौं । यो गेम चेञ्जर आयोजना हो। नेपालको हाइड्रो पावरको विकासका लागि भारतीय कम्पनीहरु सहयोग गर्न तयार छन्।' उनले जयनगर रेल सञ्चालन भएकाले दुई देशका जनतालाई रेल सेवाले ठूलो योगदान गर्ने दाबी गरे। उनले रामायण सर्किट, पुलिस एकेडेमी जस्ता परियोजना बनाउन सदैव भारत सरकार तयार रहेको बताए। प्रधानमन्त्री मोदीले नेपालभारत खुला सीमा क्षेत्रमा हुने अवाञ्छित गतिविधि नियन्त्रण गर्न दुई मुलकका सुरक्षाकर्मीहरु एक हुनुपर्ने धारणा राखे।"
नेपाल भारतबीच चार सम्झौतामा हस्ताक्षर,"नयाँ दिल्ली : नेपाल भारतबीच विभिन्न चार सम्झौतामा हस्ताक्षर भएको छ। प्रधानमन्त्री शेरबहादुर देउवा र भारतीय प्रधानमन्त्रीको उपस्थितिमा हैदरवाद हाउसमा शनिबार आयोजित समारोहमा नेपाल भारतबीच चार सम्झौतामा हस्ताक्षर भएको हो। नेपाल भारतबीच रेल्वे सम्बन्धी प्राविधिक सहयोग, अन्तर्राष्ट्रिय सोलार एलाइन्स, पेट्रोलियम पदार्थको सहज आपूर्ति र नेपाल आयाल निगम र भारतीय आयल कर्पोरेसनबीच प्राविधिक विज्ञता आदन प्रदान सम्बन्धी सम्झौतामा हस्ताक्षर भएको हो। नेपाल र भारतका सम्बन्धित मन्त्रालयका अधिकारीहरुले चार फरकफरक सम्झौतमा हस्ताक्षर गरेका छन्।"
२७ रनमा नेपालको पहिलो विकेट पतन,काठमाडौं : त्रिकोणात्मक टी२० सिरिज अन्तर्गत आज मलेसियासँग टस हारेर ब्याटिंङ् गरिरहेको नेपालको प्रथम विकेट पतन भएको छ। नेपालका ब्याट्सम्यान कुशल भुर्तेल १२ रनमा आउट भएका हुन्। नेपाल ताजा अवस्थामा २२ ओभरमा २७ रनमा रहेको छ।
मलेसियाको दोस्रो विकेट पतन,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको मलेसियाको दोस्रो विकेट पनि पतन भएको छ। मलेसियाका लागि ब्याट्सम्यान विरन्दिप सिंह ४५ रनमा आउट भएका हुन्। उनी कमलसिंह ऐरीको बलमा आशिफ शेखले क्याच आउट गरेका हुन्। मलेसिया ताजा अवस्थामा ५४ ओभर खेल्दै ५५ रनमा रहेको छ। टस हारेर ब्याटिंङ् गरेको नेपालले दिपेन्द्रसिंह ऐरीको शतकिय पालिमा मलेसियालाई २२४ रनको लक्ष्य दिएको छ। नेपाल यसअघि नै फाइनलमा प्रवेश गरेको छ। आजको खेल मलेसियाले जिते मलेसिया फाइनल प्रवेश गर्नेछ भने नेपालसँग पराजित भए रनरेटको आधारमा पपुवा न्युगिनी फाइनल प्रवेश गर्नेछ।
१८ रनमा मलेसियालाई पहिलो झट्का,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको मलेसियालाई पहिलो झट्का लागेको छ। मलेसियाका लागि ब्याट्सम्यान जुबैडी जुल्केफेली शून्य रनमा आउट भएका हुन्। उनलाई नेपाली बलर कमलसिंह ऐरी आउट गरेका हुन्। मलेसिया ताजा अवस्थामा ०६ ओभर खेल्दै १८ रनमा रहेको छ। टस हारेर ब्याटिंङ् गरेको नेपालले दिपेन्द्रसिंह ऐरीको शतकिय पालिमा मलेसियालाई २२४ रनको लक्ष्य दिएको छ। नेपाल यसअघि नै फाइनलमा प्रवेश गरेको छ। आजको खेल मलेसियाले जिते मलेसिया फाइनल प्रवेश गर्नेछ भने नेपालसँग पराजित भए रनरेटको आधारमा पपुवा न्युगिनी फाइनल प्रवेश गर्नेछ।
नेपाललाई चौथो झट्का,"काठमाडौं : त्रिकोणात्मक टी२० सिरिज अन्तर्गत आज मलेसियासँग टस हारेर ब्याटिंङ् गरिरहेको नेपालललाई चौथो झट्का लागेको छ। नेपालका ब्याट्सम्यान आरिफ शेख २ रनमा आउट भएका हुन्। यसअघि कुशल भुर्तेल १२ रन, आशिफ शेख १८ रन र रोहित पौडेल ५१मा आउट भएका हुन्। नेपाल ताजा अवस्थामा १६२ ओभरमा १६४ रनमा रहेको छ। नेपाल यसअघि नै फाइनलमा प्रवेश गरेको छ। आजको खेल मलेसियाले जिते मलेसिया फाइनल प्रवेश गर्नेछ भने नेपालसँग पराजित भए रनरेटको आधारमा पपुवा न्युगिनी फाइनल प्रवेश गर्नेछ।"
बीबीसी मास्टर सेफको टोली नेपाल आउँदै,"काठमाडौं : नेपालको मौलिक खाना, संस्कृति र गन्तव्य प्रवर्द्धनका लागि बीबीसी मास्टर सेफ को टोली नेपाल आउने भएको छ। प्यासिफिक एसिया ट्राभल एसोसिएशन (पाटा) नेपाल च्याप्टरले कोभिड१९ महामारीपछिको पर्यटन पुनरुत्थान अभियानअन्तर्गत बीबीसी मास्टर सेफः द प्रोफेशनल २०२० का फइनालिस्टहरुलाई नेपाल ल्याउन लागेको हो। मौलिक संस्कृति र खानामार्फत गन्तव्यको प्रचारप्रसार गर्ने उद्देश्यले सो टोलीलाई नेपाल आमन्त्रण गरिएको पाटा नेपाल च्याप्टरले विज्ञप्तिमार्फत जनाएको छ। पाटा नेपालका अनुसारमास्टर सेफ टोली ७ अप्रिल २०२२ मा काठमाडौँ आइपुग्ने र नेपालमा १० दिनसम्म विभिन्न प्रचारात्मक गतिविधिमा संलग्न हुनेछ। सेफ सन्तोष साहका साथमा सेफ एलेक्स, सेफ बार्ट र सेफ फिलिपालगायतको टोली नेपाल आउने र यहाँका विभिन्न स्थानहरुमा पर्यटन प्रवर्द्धनमा सहभागी हुनेछन्। उक्त कार्यक्रमअन्तर्गत काठमाडौँमा फाइनडाइनिङ कार्यक्रम, जनकपुरमा मिथिला खाना तथा रेसिपी विषयमा कार्यक्रम र बर्दियामा थारू संस्कृति तथा खानासम्बन्धी प्रवर्द्धनात्मक कार्यक्रमसहित मास्टर सेफहरूद्वारा नेपालको खानाको लोभ र रहस्य पत्ता लगाउन वाइल्ड स्पाइसेस हन्टिङ कार्यक्रम आयोजना गरिनेछ। त्यसैगरी, सगरमाथा आधार शिविर कालापत्थर र नेपालको साहसिक पर्यटनको राजधानी पोखरामा समेत भ्रमण एवम् पर्यटन प्रवर्द्धनका कार्यक्रमसमेत रहेको छ। मास्टर सेफहरुले अप्रिल ११ मा काठमाडौँमा आयोजना हुने पाटा नेपालको ४५औँ वार्षिक साधारणसभाको औपचारिक समारोहमा पनि सहभागी हुनेछन्। पाटा नेपालद्वारा आयोजना गरिएको मास्टर सेफ फाइनालिस्ट टुर टू नेपाल नामक यस कार्यक्रमलाई मुख्य प्रवद्र्धकका रुपमा नेपाल पर्यटन बोर्ड, अफिसियल एअरलाइन्स पार्टनरका रुपमा श्रीलङ्कन एअरलाइन्स, बैंकिङ पार्टनरका रुपमा नबिल बैंक र हेल्थ पार्टनरका रुपमा सिवेक हस्पिटलले सहयोग गरेका छन्। त्यसैगरी, बुद्ध एअर, समिट एअर, नाथम, केजिएच ग्रुप अफ होटेन्स, कम्युनिटी होमस्टे, गेट कलेज, ग्यालेक्सी टेलिभिजन, सनफ्लो सनफ्लावर आयल र हाइग्राउन्ड एडभेन्चर समेतले कार्यक्रममा सहयोग तथा सहकार्य गरेका छन्। पाटा नेपाल च्याप्टरका अध्यक्ष विभूतिचन्द ठाकुरले बीबीसी मास्टर सेफका चर्चित सेलिब्रेटी सेफहरुलाई नेपाल भ्रमण गराई उनीहरुमार्फत गन्तव्यको प्रचारप्रसार तथा मौलिक खाना र संस्कृतिको प्रवर्द्धन गर्न पाटाद्वारा गरिएको यस पहलले महामारीपछिको पर्यटन पुनरुत्थान अभियानमा विशेष सहयोग हुने विश्वास व्यक्त गरे। रासस"
सीमा विवादबारे मोदीलाई देउवाको प्रस्ताव : स्थापित संयन्त्रबाट निकास निकालौं,"नयाँ दिल्ली : भारत भ्रमणमा रहेका प्रधानमन्त्री शेरबहादुर देउवाले समकक्षी नरेन्द्र मोदीसँग नेपालभारतबीचको विवादीत सीमाबारे छलफल गरेका छन्। नयाँ दिल्लीको हैदरावास हाउसमा आयोजित संयुक्त पत्रकार सम्मेलनमा प्रधानमन्त्री देउवाले आफूहरुबीच सीमा विवादबारे छलफल भएको बताए। उनले विवादी सीमाको समस्या संयन्त्रमार्फत् समाधान गर्न प्रस्ताव गरेको बताए। सीमा समस्याबारे हामीबीच छलफल भएको छ। सीमा समस्या संयन्त्रमार्फत् समाधान गर्न प्रस्ताव गरेको छु, प्रधानमन्त्री देउवाले भने। उनले कोरोना महामारीको बेला भारत सरकारले गरेको सहयोगप्रति आभार प्रकट गरे। उनले नेपाल र भारतबीच सौहार्द वातावरण रहेको र दुई देशबीचको सम्बन्ध बहुआयामिक भएको बताएका थिए। भारतीय प्रधानमन्त्री नरेन्द्र मोदी नेपाल भ्रमणका बेला सन् २०१४ मा सुस्ता र कालापानी क्षेत्रको सीमा विवाद समाधान गर्न परराष्ट्र सचिवस्तरीय संयन्त्र गठन गर्ने सहमति गरेका थिए। सोही समयदेखि दुई देशबीचको सीमा समाधान गर्न संयन्त्र खडा भएको छ।"
मोदीलाई नेपाल भ्रमणको निम्तो,"नयाँ दील्ली : भारत भ्रमणमा रहेका प्रधानमन्त्री शेरबहादुर देउवाले समकक्षी नरेन्द्र मोदीलाई नेपाल भ्रमणको निम्तो दिएका छन्। नयाँ दिल्लीको हैदरावाद हाउसमा आयोजित संयुक्त पत्रकार सम्मेलनमा प्रधानमन्त्री देउवाले समकक्षी मोदीलाई नेपाल भ्रमणको निम्तो गरेका हुन्। प्रधानमन्त्री मोदीजीलाई नेपालमा स्वागत गर्नका लागि म प्रतिक्षारत छु। उहाँलाई नेपाल आउनका लागि आग्रह गर्छु, उनले भने। प्रधानमन्त्री देउवाले उच्चस्तरीय भ्रमणलाई निरन्तरता दिन दुवै जना सहमत भएको बताए। तीन दिने राजकीय भ्रमणमा भारत आइपुगेका प्रधानमन्त्री देउवाले आजै उपराष्ट्रपतिसँग शिष्टाचार भेटवार्ता गर्दैछन्। त्यसपश्चात उनी आजै भारतीय व्यवसायीहरुसँग अन्तर्क्रिया गर्ने कार्यक्रम रहेको छ। आइतबार प्रधानमन्त्री उत्तर प्रदेशन जानेछन्। त्यहाँ उनले मुख्यमन्त्री योगी आदित्यनाथसँग भेटवार्ता गर्ने कार्यक्रम रहेको छ। उनी आइतबारै नयाँ दिल्ली हुँदै स्वदेश फर्केने छन्।"
दलनको जलन,"भातले नपुग्ने हुँदा सधैंजसो ढिँडो खान्थ्यौं। चामलको भात त अलिअलि सबैले पुर्याइपुर्याई खान्थ्यौं। पातको टपरीभित्र भातको सिता अड्किएको हुन्थ्यो। हामी पात गाँसेको सिन्का निकालेर टपरी चाट्थ्यौं। गोरखा जिल्लामा जन्में, हुर्कें। सानो छँदा आफू को हुँ ? भन्ने महसुस नै भएन। ७, ८ वर्षकी हुँदा अलि फरक खालको नमिठो अनुभूति हुन थाल्यो। एउटै उमेरका ४, ५ जना साथी सँगै खेल्थ्यौं। घर नजिकैको मन्दिरमा प्रवेशका लागि साथीलाई बन्देज थिएन। उनीहरू मेरो घरमा पनि सहजै प्रवेश पाउँथे। तर, मलाई न मन्दिर न उनीहरूको घर दुवैमा प्रवेश निषेध थियो। म मात्र कथित दलित परिवारको थिएँ। यस खालको फरक व्यवहार मनमा गढ्थ्यो। सहन गाह्रो भयो। एक दिन मेरो आदर्श व्यक्तित्व बुवा (रूपबहादुर)लाई सोधें। उहाँको जवाफ थियो, छोरी, हामीलाई यो समाजले अछूतको ठाउँमा राखेको छ। तिमी ठूलो भएपछि यस खालको व्यवहारको अन्त्यका लागि काम गर्नुपर्छ। त्यसका लागि तिमीले पढ्नु पर्छ। तिमीले पढेनौं भने यो काम गर्न सक्दैनौं। बुवाका यी शब्द अहिले पनि मनमस्तिष्कमा ताजै छन्। हरपल स्मरण भइरहन्छ। बाल्यकालमा भोगेको विभेदपूर्ण व्यवहार किशोरावस्थामा भोगें। दलित भएकै कारण काठमाडौंमा पटकपटक डेरा सर्नुपर्ने बाध्यता भोगें। पढाइको भोक मैले ढिलो पढें। १, २ कक्षामा पढ्दा नै पढाइ रोकियो। मामाघर जानु पर्यो। पछि ३ कक्षामा भर्ना भएँ। स्कुलमा घैंटोमा पानी हुन्थ्यो। अरूले घैंटोबाट पानी सारेर पिउँथे। हामीलाई नेवार थरका स्कुलका सहयोगी (पियन)ले अलि टाढा राखेर हातको अञ्जुलीमा दिन्थे। यी सबै दृश्यले मन दुख्थ्यो। त्यसरी किन पानी खाने ? बरु घरै गएर पानी खाने भन्ने लाग्थ्यो। कति दिन त पानी नै खाइनँ। तर, मलाई पढाइको प्यास थियो। जतिखेर पनि पढ्नुपर्छ भन्ने भाव आइरहन्थ्यो। कक्षामा दोस्रो हुनु परेन। जहिल्यै पहिलो। दुःखको कुरा, अरूलाई जाँचमा नसिकाएको वा चिट नचोराएको जस्तो कुरा सुनिन्थ्यो। पढाइको भोक त थियो नै तर हाम्रो घर सानो थियो। घरमा पढ्ने वातावरण थिएन। घरका कोठाहरू पनि साँघुरा थिए। कोठाको एक कुनामा बुवाले लुगा सिलाउनु हुन्थ्यो। अर्को कुनामा आमाले दाउरा बालेर खाना बनाउनु हुन्थ्यो। त्यसैले स्कुलमा भएको बेला स्कुल पछाडि जान्थें। एकान्तमा पढ्थें। घरमा छु भने पनि डोको लिएर जंगल जान्थें। घाँस काट्थें। त्यसपछि गृहकार्य भ्याउँथे। कतिपयले त मलाई जंगली पनि भने। कहिलेकाहीँ घरमा सबै सुतेपछि पढें। मट्टीतेल किन्ने पैसा हुँदैनथ्यो। बाबा पनि रातभरि लुगा सिलाउनु हुन्थ्यो। त्यही बत्तीमा पढ्थें। तर, मायाले होला बाबाले मलाई छोरी यति रातिसम्म नपढ भन्नुहुन्थ्यो। बाबा सिलाएको लुगा लिएर गाउँगाउँ पुग्नुहुन्थ्यो। त्यो बेला हामीलाई पेटभरि खान पुग्दैनथ्यो। नयाँ लुगा घर घर पुर्याएपछि आमाले केही माना चामल ल्याउनु हुन्थ्यो। त्यो चामलको भात सबैलाई पुग्दैनथ्यो। भातले नपुग्ने हुँदा सधैंजसो ढिँडो खान्थ्यौं। चामलको भात त अलिअलि सबैले पुर्याइपुर्याई खान्थ्यौं। पातको टपरीभित्र भातको सीता अड्किएको हुन्थ्यो। हामी पात गाँसेको सिन्का निकालेर टपरी चाट्थ्यौं। अहिले पनि यो कुरा घरमा चल्ने गर्छ। गाउँमा ७ कक्षासम्म पढें। ८ कक्षाका लागि अर्कै स्कुलमा भर्ना हुनुपर्यो। शुल्क तिर्नु पथ्र्यो। त्यो मलाई पहिल्यै थाहा थियो। मैले भर्नाका लागि पैसा जुटाएँ। एकदिन मनकामना स्कुलका शिक्षकहरू घर आउनु भयो। उहाँहरूले बुवासँग स्कुलमा कक्षा ८ मा भर्ना गरिदिने कुरा गर्नुभयो। विष्णुलाई आफ्नो स्कुलमा भर्ना गराउन पाए अरू विद्यार्थीले पनि सिक्छन् भन्ने सोच उहाँहरूको थियो। उहाँले भर्ना शुल्क र कक्षा शुल्क तिर्न नपर्ने बताउनु भयो। अन्य कुनै शुल्क पनि लिँदैनौं भन्नुभयो। तर, स्कुल टाढा थियो। बुवा टोपीमा चामल लिएर आउनु हुन्थ्यो। त्यो पकाएर खान्थ्यौं। धेरै पटक ढिँडो नै खान्थ्यौं। टिफिनको रूपमा कोदो र मकैको रोटी बाटोमा लुकाएर राख्थ्यौं। त्यो पनि अरूले चोरेर खाइदिए भने भोकभोकै घर फर्कनुपथ्र्यो। बुवाले भैंसी किन्नु हुन्थ्यो। त्यो भैंसी घरखर्च चलाउन ब्याउने बेला बेच्नुहुन्थ्यो। हामीले दूध खान पाउँदैनथ्यौं। दुई घण्टा हिँडेर स्कुल पुग्थें। मनकामना स्कुलमा पढ््न पाउनु मेरो सौभाग्य हो। ९ कक्षामा पढ्दा अमेरिकन पिसकोरका स्वयंसेवक शिक्षक मनकामना हुनुहुन्थ्यो। उहाँलाई अचम्म लागेछ, विष्णु किन अरू बच्चासँग खेल्दैन ? किन यसरी किताब लिएर कुनामा बस्छ ? भन्ने कौतुहल भएछ। मेरो अंग्रेजी राम्रो थिएन। उहाँलाई नेपाली भाषा आउँदैनथ्यो। आपसमा कुराकानी पनि राम्रोसँग हुन सकेन। तर, उहाँ स्कुलमाथि डाँडामा बस्नु हुन्थ्यो। २, ३ दिन त मलाई स्कुल आउँदा र स्कुलबाट घर फर्कंदा पछ्याउनु भयो। पछि उहाँले मेरो मेहनत र जेहेन्दार भएको थाहा पाउनु भयो। एक पटक गाउँमा घुम्न आउनु भयो। हाम्रो सानो झुपडीको घर देख्नुभयो। आर्थिक अवस्था बुझ्नुभयो। एकदिन भन्नुभयो, विष्णु, तिमीले राम्रोसँग पढेर एसएलसी पास गर्यौं भने कलेज पढ्न पाउँछ्यौ। घरेलु हिंसा, जातीय विभेदविरुद्ध लड्ने र महिलालाई आर्थिक सबल बनाउने सोचका साथ जन्मस्थल फर्किएँ। जातीय विभेदविरुद्ध बल बन्दुक देखाएर परिवर्तन हुँदैन। ओ माई गड ! मेरो खुसीको सीमा रहेन। १० कक्षाको टेस्ट जाँचका लागि घ्यालचोक आएँ। एक रात त साथीसँग बसें। मेरो जात सोध्थे। कसैले कोठा नै दिएनन्। बल्लतल्ल जंगलनिरको कार्की थरका व्यक्तिले गोठ दिनुभयो। भैंसी, बाख्रा बाँधेको गोठको माथिल्लो भागमा म बसें। साँझ खान खाने बेला डर लाग्थ्यो। एकान्त ठाउँमा जनावर कराउँथे। खाएको ठाउँमा गोबरले लिप्नु पथ्र्यो। मैले छोएको भाँडाकुँडा सुनपानी हालेर मात्र भित्र लैजान्थे। नेवार थरकी साथी जो मसँगै बस्थिन् उनले केही गर्नु पर्दैनथ्यो। यो घटनाले मलाई टर्चर भयो। तर, पनि केही वास्ता गरिनँ। बाबाले भनेको कुराले छुन्थ्यो। पढ्नु पर्छ भन्ने भावना मात्र थियो। अरूले भनेकागरेका व्यवहारलाई बवास्ता गरें। एसएलसीमा मैले दोस्रो श्रेणीमा उत्रीर्ण भएँ। जीवनको टर्निङ प्वाइन्ट एसएलसी पास गरेकोमा खुसी थिएँ। काठमाडौं गएर पढ्ने चाहना थियो। बाबासँग जम्मा ६० रुपैयाँ रहेछ। स्कुल पढ्दा पिसकोरका स्वयंसेवकले व्यक्त गरेको वचन स्मरण भइरहेको थियो। त्यो आसमा काठमाडौंमा जाने योजना बनाएँ। असनमा सिलाइको काम गर्ने अलि टाढाको मामा नाता पर्ने व्यक्तिहरू हुनुहुन्थ्यो। उहाँहरू रातिसम्म सिलाइको काम गर्नुहुन्थ्यो। राति रक्सी सेवन गर्नुहुन्थ्यो। उहाँहरूलाई खुवाएर भाँडा माझेर सुत्दा त कतिपटक अबेला भइसकेको हुन्थ्यो। बिहान ५ बजेको कक्षा लिनसमेत भ्याउँदैनथें। उहाँहरू घरपरिवारका सदस्यहरूसहित हुनुहुन्थ्यो। एकदिन त उहाँहरूले सुत्न अप्ठेरो भयो अर्कै ठाउँ कोठा खोज्न भन्नुभयो। म ड्रप आउटको अवस्थामा थिएँ। त्यसपछि गार्मेन्टमा पुगें। त्यहाँ कार्यरत चिनेका व्यक्तिहरूको भाँडा माझ्ने, लुगा धुने र खाना बनाउन थालें। दिनभरि कलेजमा बसेर पढ्थें। पिसकोरको स्वयंसेवक सर जोनको बारेमा सोधीखोजी गर्न थालें। पिसकोरको अफिस पत्ता लगाएँ। स्कुलमा पढाउँदाको पिसकोरको स्वयंसेवक सरले मेरो नाममा पैसा पठाउनु भएको रहेछ। त्यो बेला मेरो नाममा तीन सय डलर आउने रहेछ। त्यो समयमा तीन सय डलर ठूलो रकम थियो। एक जना वाइबा थरका केटीले एक वर्षदेखि नै मेरो नाममा आएको पैसा खाइरहेको जानकारी पाएँ। उनले मलाई राम्रो रेस्टुरेन्टमा लैजान्थिन्। मीठो खुवाएर पठाइदिन्थिन्। स्वयंसेवकले मेरो फोटोमा नाम र ठेगाना दिनुभएको रहेछ। साथी ठमेलमा ट्राभल एजेन्सीमा काम गर्नुहुन्थ्यो। फोटोमा स्वयंसेवक जोनको फोन नम्बर रहेछ। उनैलाई फोन गरिदिन आग्रह गरें। फोन गर्दा जोन बोलेझैं लाग्यो। सबै कुरा भनें तर उताबाट केही जवाफ आएन। यहाँ दिन हुँदा उता रात हुन्छ भन्नेसमेत थाहा थिएन त्यसबेला। मैले बोलेको उता (अमेरिकामा) रेकर्ड भएको रहेछ। पछि जोनले त्यही नम्बरमा फोन गर्नुभयो। उहाँले आडभरोसा दिनुभयो। सम्झाउनु भयो। वास्तवमा मेरो जीवनमा उहाँ (जोन) भगवान् भएर आउनुभयो। काठमाडौंको गैह्रीधारामा रहेको एक प्रोजेक्टमा आएका विद्यार्थीबाट सात सय डलर पाएँ। मलाई त्यतिबेला त्यो रकम अहिलेको सात करोडजस्तो महसुस भयो। पहिलो पटक बैंक एकाउन्ट खोलें। सबै पैसा खर्च गर्न मन लागेन। अलिकति घरमा पनि पठाइदिएँ। असनमा छुट्टै कोठा लिएर बसें। पढ्दापढ्दै त्रिपुरेश्वरस्थित गोलमोल रेस्टुरेन्टमा पनि काम पाएँ। राहतको महसुस गरें। जीवनमा अनेकौं टर्निङ प्वाइन्ट हुँदा रहेछन्। पढाइ सकियो। त्यसपछि अमेरिकन संस्थामै रिसर्च असिस्टेन्टको काम पाएँ। त्यसपछि आर्थिक अवस्था सुध्रन थाल्यो। गाउँमा रहेको घरको झुपडीमा कायापलट भयो। घर पनि ठूलो बनाउन सफल भयौं। गाउँमा रहेकी दिदीलाई काठमाडौं बोलाएँ। पिलग्रिम्स बुक हाउसमा दिदीले काम गर्न लागेपछि हामी त कमाउने भयौं। हामीलाई विगतमा जस्तो खान, लगाउनको समस्या भएन। जुन झुपडीमा बसेर बाबाले मलाई अर्ती दिनु भएको थियो। आज त्यहीं घर ठूलो भएको थियो। नयाँ ठूलो घरमै बाबा बित्नुभयो। मेरो लक्ष्य भनेको गाउँमा गएर सेवा गर्नु थियो। जातीय विभेदविरुद्धको कुरालाई अघि बढाउनु थियो। मुसहर बस्तीमा गएँ। लघुवित्तीय कार्यक्रममा काम गरें। गरिब दलित बस्तीमा काम गर्दा झन् धेरै सिक्ने अवसर पाएँ। जातीय विभेदविरुद्ध लड्ने संकल्प थियो। गरिब, दलित र मुसहरलाई त कुनै ऋणसमेत दिइएन। संस्थाप्रति असहमति जनाउँदै निस्कें। तराईंमा छुवाछूतको के कस्ता समस्या छन् र मैले के भोगें ? यी सबै कुरा अहिले भनिसाध्य छैन। घरेलु हिंसा, जातीय विभेदविरुद्ध लड्ने र महिलालाई आर्थिक सबल बनाउने सोचका साथ जन्मस्थल फर्किएँ। १८ वर्षकी दमैकी छोरी म कुइँरेसँग हिँडेकी भन्दै कुरा काट्न थाले। गाउँमा विश्वासै गरेनन्। सय जना महिलालाई समेट्न सफल भएँ। पाँचवटा समूह बनाएँ। अहिले लाग्छ, जातीय विभेदविरुद्ध बल बन्दुक देखाएर परिवर्तन हुँदैन। महसुस भए मात्र परिवर्तन आउँछ। महिलाका तिनै समूहलाई अक्षर चिनाउन थालें। पैसा गन्न सिकाएँ। बाबा लालटिन लिएर सँगसँगै हिँड्नु हुन्थ्यो। १० हजारका दरले बीउँ पुँजीको रूपमा समूहलाई वितरण गरें। त्यो रकम अमेरिकी साथीहरूबाटै सहयोगस्वरूप प्राप्त भएको थियो। त्यो बेला महिलाबाट दुई हजार संकलन गरिएको थियो। अहिले संकलित रकम ५०६० लाख भएको छ। दसैंको बेला थियो। रिसर्चमा आएका ११ विद्यार्थीलाई इलाम लगें। चियाबारीमा गफ गर्दा एक जना विद्यार्थीले आमाले धेरैलाई अमेरिका लगेको सुनाए। मेरो कामबाट प्रभावित ती विद्यार्थीले अमेरिका जाने अवसर आएमा जानुहुन्छ ? भनी सोधे। हुन्छ भन्दै सहमति जनाएँ। पढ्न जान्छु तर पढेर आएर यहीं काम गर्छु भन्ने जवाफ फर्काएँ। ती विद्यार्थीको आमा नेपाल आउनुभयो। त्यतिबेला बुवालाई ब्रेन ह्यामरेज भएको थियो। शिक्षण अस्पतालमा मैलाई भेट्न आउनु भयो। अमेरिका आउन आग्रह गर्नु भयो। मुगु जिल्लामा कार्यक्रम थियो। पढ्नका लागि पत्र आएपछि अमेरिका गएँ। त्यहाँ पुगेर स्नातक र स्नातकोत्तर तह उत्तीर्ण गरें। अहिले घरेलु र यौनहिंसाविरुद्ध काम गर्ने एक संस्थाको निर्देशक छु। अमेरिका लैजाने ती मदरलाई जन्मदिनको दिन सल (पछ्यौरा) उपहार दिएकी थिएँ। त्यो सल ती मदरलाई राम्रो लागेछ। त्यो सल अमेरिकामा बेचौं र धेरै गरिबलाई पढाउँ भन्ने सल्लाह दिनुभयो। हामीले पहिलो वर्ष नै सल बेचेर ६ हजार डलर बनायौं। अमेरिकाबाट दुई चोटी नेपाल आउँथे। ठमेलको सडकमा बिक्री गर्न राखिएको पछ्यौरा, गहना लिएर अमेरिका गएँ। बिक्रीपछि आएको रकम नेपाल पठाउन थालें। स्कुलमा घैंटोमा पानी हुन्थ्यो। अरूले घैंटोबाट पानी सारेर पिउँथे। हामीलाई नेवार थरका स्कुलका सहयोगी (पियन)ले अलि टाढा राखेर हातको अञ्जुलीमा दिन्थे। अहिले नेपालमा १ सय १९ वटा महिलाको समूह छ। ६० हजारभन्दा बढी महिला संलग्न हुनु भएको छ। २५ हजारभन्दा बढी बालबालिकालाई सहयोग गरेका छौं। यसका लागि धेरै सहयोगी दाताहरूको योगदान छ। अमेरिका र नेपालमा रहेको हाम्रो टिमवर्कले यो सम्भव भएको हो। कार्यक्रमको अझै विस्तार गर्न चाहन्छु। समुदायमा सकारात्मक परिवर्तन ल्याएका कारण विस्तार गर्ने योजना बनाएका छौं। गोरखा, चितवनलगायत नौवटा जिल्लामा हाम्रो कार्यक्रम छ। तपाईंहरूलाई पायक पर्ने जिल्लामा गएर अवलोकन गर्न सक्नु हुनेछ। श्रीमान्को चुटाइ खाएर हिँड्ने महिलाहरू अहिले घरेलु हिंसाविरुद्ध लड्न तत्पर छन्। पहिलो ऋण नपाउने महिलाहरू अहिले अरूलाई ऋण दिने हैसियत बनाएका छन्। बदलिएको भूमिका अमेरिका जानुअघि त्यहाँ पढिसकेपछि स्वदेश आउने सोच थियो। तर, स्वदेश आइसकेपछि कतिजनालाई सहयोग गर्न सक्छु र ? भन्ने प्रश्न मनमा खेलिरहन्छ। अमेरिकास्थित न्यु जर्सी राज्यको जर्सी सिटी सहरको रोजगारी र तालिम समितिको सदस्यमा नियुक्त भएकी छु। सन् २०२४ सम्मका लागि समितिको सदस्यमा नियुक्त भएकी हुँ। यसअघि जर्सी सिटी सहरको नगर प्रमुख स्टिभन फुलपको डाइभर्सिटी र इन्क्लुसिभ बोर्ड (विविधता तथा समावेशी सञ्चालक समिति) को सल्लाहकार थिएँ। जर्सी सिटी सहरको सिस्टर सिटीका लागि इमिसरी (विशेषदूत) छु। मेरै पहलमा सन् २०१९ मा जर्सी सिटी सहर र नेपालको इन्द्रावती गाउँपालिकाबीच भगिनी सम्बन्ध (सिस्टर सिटी) कायम गरिएको छ। सन् २०१७ मा मेरै नेतृत्वमा जर्सी सिटीको सिटी भवनमा नेपालको झन्डा फहराइएको थियो। जर्सी सिटी मेयर फुलपकी सल्लाहकार भएपछि झन्डोत्तोलनका लागि पहल गरेकी थिएँ। एनआरएनए आईसीसीको वर्तमान निर्वाचन आयुक्त, ग्लोबल गोर्खा समाजको संरक्षक र एड्वान संस्थाकी संस्थापक अध्यक्ष पनि हुँ। यसअघि, जर्सी सिटी सहरद्वारा सन् २०१५ र २०१८ मा परिषद् सभापति रोलान्डो लाभारोको सबल नेतृत्व र मेरो तत्परतामा अमेरिकामा रहेका नेपालीका लागि टीपीएस (अस्थायी सुरक्षित दर्जा) परिषद् प्रस्ताव पारित गरिएको छ। अस्थायी सुरक्षित दर्जा (टिपीएस) प्रस्ताव पारित गर्ने जर्सी सिटी एक मात्र अमेरिकी सहर हो। मेरो नाममा अमेरिकाको केन्टकी राज्यको लुइभिल सहरले सन् २०१५ को सेप्टेम्बर २७ लाई डा विष्णुमाया परियार डे घोषणा गरी सम्मान गरेको थियो। विश्वभरका १ सय ५५ भन्दा बढी देशका न्युयोर्कमा स्थापित वाणिज्य दूतावासहरूको संगठन सोसाइटी अफ फरेन कनुल्स इन न्युयोर्कले विश्व नारी दिवस २०१८ को अवसरमा १७ देशका नारीहरूसँगै मलाई पनि सम्मानित गरेको थियो। अझै पनि श्रीमतीले श्रीमान्को थर लेख्ने चलन छ। तर, श्रीमान्ले मेरो थर लेख्नुहुन्छ। उहाँ थापा हुनुहुन्छ। प्रदीप परियार थापा लेख्नुहुन्छ। पेसाले सञ्चारकर्मी हुनुहुन्छ। अमेरिकामा बसेर नेपालका लागि मैले फन्ड रेज गर्नमा सक्रिय छु। नेपालमा बस्ने हो भने फन्ड रेज गर्न सम्भव छैन। र, अमेरिकामा पनि मैले अझै धेरै काम गर्नु छ। जातीय विभेद उन्मूलनका लागि अन्तर्राष्ट्रियरूपमा पनि ध्यानाकर्षण गराउनु पर्छ। जातीय विभेदविरुद्धको मुद्दालाई विभिन्न विश्वविद्यालयमा पढाउने पुस्तकमा मलाई पनि समेटिएको छ। विश्वभरबाट ५२ जना व्यक्तिको कथा संग्रृहीत छ। हावर्ड युनिभर्सिटीमा अध्ययनरत विद्यार्थीले पढ्छन्। यस पुस्तकको एउटा च्याप्टरमा मेरो प्रोफाइल छ। पुस्तकमा नेपालको जातीय विभेद र अमेरिकाको रंगभेदविरुद्धमा के फरक छ ? भन्ने कुराको विद्यार्थीले अध्ययन गर्न पाउँछ। यदि म नेपालमा भएको भए यो सम्भव हुने थिएन। अमेरिकामा पनि सरकारी संस्थामा बसेर काम गरेकी छु। विभिन्न विश्वविद्यालयमा पढाउने र जातीय विभेदविरुद्ध छलफल गर्छु। विभिन्न ठाउँमा पुगेर फन्ड रेजको काम गर्छु। नेपालका लागि कसरी सहयोग गरौं ? भन्ने कुरालाई ध्यान दिइरहेकी छु। जातीय विभेद अमेरिकामा पनि छ। नेपालमा जस्तो छुवाछूत अमेरिकामा छैन। पूजाआजामा भने त्यो विभेद देखिन्छ। गोरा र कालो वर्णका व्यक्तिबीच विभेद छ। जुन विभेद विस्तारै घट्दो क्रममा छ। सानो परिवर्तन पनि अर्थपूर्ण हुनुपर्छ। लक्ष्यसँग जोडिएको चुनौती अझै पनि श्रीमतीले श्रीमान्को थर लेख्ने चलन छ। तर, श्रीमान्ले मेरो थर लेख्नुहुन्छ। उहाँ थापा हुनुहुन्छ। प्रदीप परियार थापा लेख्नुहुन्छ। पेसाले सञ्चारकर्मी हुनुहुन्छ। जातीय विभेदविरुद्ध वकालत गर्नुहुन्छ। हाम्रो घरमा चार जनाको अन्तर्जातीय विवाह भएको छ। हामीले सुरुमा लक्ष्य लिँदा असम्भव जस्तो लाग्छ। तर, त्यो सम्भव छ। लक्ष्य पूरा गर्ने क्रममा अवरोध र चुनौती आउँछ। ती अवरोध र चुनौतीलाई अवसरका रूपमा लिनुपर्छ। चुनौती पन्छाएर अघि बढ्नुपर्छ। समाजको तल्लो तहमा के गर्नुपर्छ ? कसरी परिवर्तन ल्याउनुपर्छ भन्ने कुराको चुरो थाहा नपाउँदासम्म दिगो विकास सम्भव हुँदैन। त्यसमा घनिभुत ढंगमा छलफल हुनुपर्छ।  डा परियार अमेरिकास्थित न्युजर्सी राज्यको जर्सी सिटीको रोजगारी र तालिम समितिको सदस्य एवं एड्वान संस्थाकी संस्थापक अध्यक्ष हुन् ।"
नेपालको शान्ति र विकास यात्रामा भारत दृढ साथी हो : भारतीय प्रधानमन्त्री मोदी,"नयाँ दिल्ली : भारतीय प्रधानमन्त्री नरेन्द्र मोदीले नेपालको शान्ति, प्रगति र विकासको यात्रामा एक दृढ साथी भएको बताएका छन्। शनिबार हैदरावाद हाउसमा द्वीपक्षीय वार्तापछि संयुक्त पत्रकार सम्मेलनलाई सम्बोधन गर्दै उनले दुई देशका प्रधानमन्त्रीको आजको भेटले महत्वाकांक्षी लक्ष्य हासिल गर्न मद्दत मिल्ने दाबी गरेका हुन्। उनले आफूहरुबीच आपसी सहयोग, विकास परियोजनाकोबारे छलफल भएको बताए। मोदीले देउवाजी भारतको पुरानो मित्र रहेको दाबी गरे। उनले नेपालभारतको राजनीतिक विकासमा देउवाको योगदान रहेको टिप्पणी गरे। उनले भने, 'हाम्रो संस्कृति अनादीकालदेखि सुख दुखको साथी रहेका छौं। देउवाजीको भ्रमणले बहुत प्रसन्न छौं। हामी नेपालको शान्ति प्रगति र विकासको यात्रामा एक दृढ साथी हौं।' प्रधानमन्त्री मोदीले नेपालले पावर सेक्टरमा सहयोगका अवसरमा भारतको सहयोग लिनुपर्ने बताए। 'नेपालले पावर सेक्टरमा सहयोगका अवसरमा भारतको सहयोग लिनुपर्छ।' मोदीले भने, 'यो उर्जा सहयोगमा ब्लु प्रिन्ट सावित हुनेछ। यस क्षेत्रको विकासमा पञ्च्श्वर गेमचेञ्चर हुनेछ। छिटो अगाडि बढाउन सहमत छौं। भारतीय कम्पनीलाई लगानी गर्न प्रेरित गर्नेछौं।' उनले देउवा भोली बनारस जाने जानकारी गराए। उनले भने, 'देउवाजी भोलि बनारस जाँदैहुनुहुन्छ। काशीको नयाँ स्वरूप देखेर देउवाजी प्रभावित हुनुहुनेछ।' प्रधानमन्त्री देउवा र मोदी हैदरावाद हाउसमा, द्विपक्षीय वार्ताको तयारी प्रधानमन्त्री देउवा र मोदीबीच हैदरावाद हाउसमा भेटवार्ता प्रधानमन्त्री देउवा र मोदीबीच भेटवार्ता, नेपालभारत सम्बन्ध नवीकरणको प्रयास नेपाल र भारतबीच द्वीपक्षीय वार्ता सुरु प्रधानमन्त्री देउवाद्वारा महात्मा गान्धीप्रति श्रद्धाञ्जलि चल्यो रेल : प्रधानमन्त्री देउवा र मोदीले गरे नेपाल रेल्वेको उद्घाटन पञ्चेश्वर परियोजना अघि बढाउन दुई प्रधानमन्त्री सहमत नेपालभारत सम्बन्ध अरुसँग तुलना गर्न मिल्दैन : भारतीय प्रधानमन्त्री मोदी नेपाल भारतबीच चार सम्झौतामा हस्ताक्षर"
कांग्रेसले माग्यो उम्मेदवारको नाम,"काठमाडौं : कांग्रेसले गाउँपालिका तथा नगरपालिकामा उम्मेदवार बन्नेको नाम सिफारिस गर्न मातहतका कमिटीलाई निर्देशन दिएको छ। कांग्रेस केन्द्रीय कार्यालयले वडा सदस्यदेखि गाउँनगर प्रमुखको उम्मेदवारको नाम चार दिनभित्र पठाउन निर्देशन दिएको हो। पार्टीको वडा कार्यसमितिलाई चैत २१ र पालिकालाई चैत २३ सम्म उम्मेदवारको नामावली टुंग्याएर पठाउन निर्देशन दिइएको पार्टीका प्रवक्ता डा प्रकाशशरण महतले जानकारी दिए। कांग्रेसले ७७ वटै जिल्लामार्फत ७ सय ५३ वटै स्थानीय तहमा उम्मेदवारको नाम पठाउन परिपत्र जारी गरेको हो। स्थानीय तहबाट वडा सदस्य, वडाध्यक्ष, गाउँपालिका अध्यक्षउपाध्यक्ष र मेयरउपमेयरका उम्मेदवारको नाम सोमबार र मंगलबारभित्र सिफारिस गरिसक्न निर्देशन दिइएको प्रवक्ता महतले बताए। कांग्रेसको विधानअनुसार वडाका विभिन्न पदका उम्मेदवारको नाम वडा कार्यसमितिले सिफारिस गर्नुपर्छ। त्यस्तै, गाउँपालिकानगरपालिकाका प्रमुख र उपप्रमुख पदका उम्मेदवार सम्बन्धित गाउँनगर कार्यसमितिबाट सर्वसम्मत भए एक जना, सर्वसम्मत नभए एक महिलासहित तीन जनाको नाम सिफारिस गर्नुपर्ने व्यवस्था विधानमा छ। वडा र पालिकाबाट आएको सिफारिसकै आधारमा उम्मेदवार तय हुने व्यवस्था गरेका छौं, महतले भने,पालिकामा कसले जित्ला भन्ने अड्कल पालिकाकै साथीहरूलाई हुन्छ। त्यसैले उहाँहरूले पठाएका नामअनुसार नै उम्मेदवार तय हुने व्यवस्था विधानमा छ। कांग्रेसले चैत्र २० गते वडा कार्यसमितिको बैठक राख्न र २१ गते वडाका उम्मेदवारको नाम माथिल्लो तहमा सिफारिस गरी पठाउन निर्देशन गरेको छ। त्यस्तै, चैत्र २२ गते पालिका तहमा बैठक बस्नेछ। प्रतिनिधिसभा क्षेत्रीय समितिले जिल्ला कार्यसमिति हुँदै प्रदेश कार्यसमितिसम्म उम्मेदवारहरूको सिफारिस गर्ने व्यवस्था छ। वडाध्यक्षसहित वडाका उम्मेदवारको चयन प्रतिनिधिसभा क्षेत्रीय संसदीय समितिले टुंगो लगाउनेछ भने गाउँपालिकाका अध्यक्ष र उपाध्यक्षका उम्मेदवार जिल्ला संसदीय समितिले टुंगो लगाउनेछ। नगरपालिकाका प्रमुख र उपप्रमुखका उम्मेदवार भने प्रदेश संसदीय समितिले टुंग्याउने विधानले व्यवस्था गरेको छ।"
सिनेमाको भविष्य खोज्दै निफ,"काठमाडौं : चलचित्रमा पैसा लगानी गर्नु चानचुने कुरा होइन। करोडौंको लगानीमा चलचित्र निर्माण हुन्छन्। तर, लगानीसमेत उठाउन नसक्नु धेरै नेपाली चलचित्रको वास्तविक कथा हो। विदेशी चलचित्रसँगको प्रतिस्पर्धाका कारण नेपाली दर्शककै मन जित्न अहिले गाह्रो छ। तर, केही त्यस्ता चलचित्र बनेका छन् जसले अन्तर्राष्ट्रिय चलचित्र बजारमा राम्रो स्थान पनि जमाएकै छन्। यस्तै अन्तर्राष्ट्रिय बजारमा मजबुत स्थान जमाउने कस्तो चलचित्र बनाउने नेपाल अन्तर्राष्ट्रिय फिल्म महोत्सव (निफ) मा बहस भएको छ। महोत्सवको दोस्रो दिन शुक्रबार नेपाली चलचित्रको भविष्यको विषयमा छलफल भएको हो। दोस्रो दिन चलचित्र निर्माणसम्बन्धी तीन विषयमाथि छलफल भएको थियो। नेपाल पर्यटन बोर्डमा नेपाली सिनेमाको अबको बाटो र भारतीय चर्चित स्वतन्त्र चलचित्रकर्मी सुदिप्तो आचार्यको चलचित्र निर्माणसम्बन्धी कक्षा भयो। छलफलमा कलाकार तथा निर्माता रवीन्द्रसिंह बानियाँ, वितरक तथा निर्माता सुशील पौडेल र डिसहोमका प्रबन्ध निर्देशक सुदीप आचार्यसँग बहस भएको थियो। बहसमा चलचित्रको विकास र स्तरीयता विकासका साथै फिल्मको बजारीकरण र कथावस्तुमा थोरै मेहनत गरे अन्तर्राष्ट्रिय बजारसम्म पुर्याउन सकिने धारणा राखिएको थियो। कलाकार तथा निर्माता रविन्द्रसिंह बानियाँले नेपाली फिल्मको भविष्य उज्ज्वल भएको बताए। उनले भने, यो क्षेत्रमा आशाको किरण देखिएको छ। त्यसैले नै म यहाँ छु। नेपाली फिल्मका लगानीकर्ताले बुझेर फिल्म नबनाएसम्म यो जुवाको खालजस्तो हुने धारणा उनको थियो। उनले भने, फिल्ममा पैसा लगानी गर्नु चानचुने कुरा होइन। एउटा फिल्म फ्लप हुँदैमा हराउने लगानीकर्ताका कारण फिल्म व्यावसायिक हुन नसकेको हो। निर्माता तथा वितरक सुशील पोखरेलले पहिले जस्तो निर्माता बाँचे फिल्म बाँच्छ भन्ने धारणा नयाँ पुस्ताले बिर्सिएको दुःखेसो पोखे। उनले भने, नेपाली फिल्मले पुराना पुस्ता र नयाँ पुस्ताबीचको तालमेल मिलाउन सकेन। यही तरिकाले अघि बढे भविष्यमा दुर्घटना हुने सम्भावना धेरै हुन्छ। डिस होमका व्यवस्थापकीय निर्देशक सुदीप आचार्यका अनुसार नेपाली फिल्म कपी कन्टेन्टबाट टाढा बस्न सके भविष्य राम्रो छ। उनले भने, महँगोमा फिल्म बनेर मात्रै त्यो राम्रो हुने होइन। सस्तो र बलियो कन्टेन्टमा जोड दिन सके मात्रै नेपाली सिनेमाको भविष्य उज्ज्वल बन्न सक्ने सबैको धारणा थियो।"
गन्धर्व सभ्यताको सिंहावलोकन,"पुस्तकले शिल्पीहरूको विगतको गौरवशाली इतिहासको गुमेको कडीलाई जोडेर नयाँ इतिहास निर्माण गर्ने प्रयास गरेको छ। मानव सभ्यता विकासको एउटा कालखण्डमा हिमवत् खण्डको विशाल भूभागभित्र रैथाने गन्धर्व जाति शासकको रूपमा रहेको पाइन्छ। उनीहरूले शिल्पकला, संस्कृति, सभ्यताको विकास गर्दै यक्ष, किन्नर, किराँतहरूसँग हातेमालो गरेको भेटिन्छ। यसरी लामो समयसम्म नेपालको अस्तित्वमा रहेको जाति हो, आदिवासी रैथाने गन्धर्व। गन्धर्वको गुमेको आत्मसम्मान, पहिचान, अस्तित्व र इतिहासको गहिराइको मापन गर्ने लेख्य सामग्रीको अभाव थियो। त्यसलाई समेट्दै उनीहरूको कलासंस्कृतिलाई पुनर्जीवित र ऐतिहासिक योगदानको चित्रण गर्दै एउटा पुस्तक आएको छ। जसले नेपालको मौलिक कला, गायन र संगीत सर्जक गन्धर्वहरूलाई राष्ट्रको मूलप्रवाहमा समाहित गर्न सहयोग गर्नेछ। लेखकत्रय डागोविन्द सार्की, डीबी दमाई र दीपक गन्धर्वले नेपालका रैथाने गन्धर्व सभ्यता पुस्तक लेखेका हुन्। सारंगी भिलेज फाउन्डेसनबाट प्रकाशित यसमा १६ खण्ड छन्। रैथाने गन्धर्वको उत्पत्ति, संस्कृति, भूगोल, कलासंगीत, उनीहरूको अन्य समुदायसँगको सम्बन्ध, अविकासको मूलकारण, राज्यले गरेको उत्पीडनलगायतका विषयवस्तुका साथै वर्ण र जात व्यवस्था, बुुद्धकालीन सभ्यता र प्राचीन शासक जाति नागका विषय छन्। प्राचीन समयमा रैथाने गन्धर्व हिन्दू होइनन् थिएनन् भन्ने यथेष्ट प्रमाणहरू पुस्तकमा राखिएको छ। शिल्पी र कथित दलितबीचको फरकलाई समेत प्रष्ट तरिकाले औंल्याउने प्रयास भएको छ। विगतमा शासक भएर राजकाज, भूगोल, संस्कृति, सभ्यताको विकास गर्दै सम्पन्न र वैभवशाली जीवनयापन गरेका रैथाने शिल्पी समुदायको यथास्थिति वर्णन र विश्लेषण गरिएको छ। पुस्तकले शिल्पीहरूको विगतको गौरवशाली इतिहासको गुमेको कडीलाई जोडेर नयाँ इतिहास निर्माण गर्ने प्रयास गरेको छ। पक्कै पनि नेपाली जनमानसमा कथित दलितको पगरी भिराएर जीवनयापन गर्न बाध्य पारिएको समुदायको शिर उठाउनेछ। नेपाल धर्तीका रैथानी बासिन्दाले नेपाली भाषा, संस्कृति, भूगोलको वास्तविक पहिचान दिएको सन्दर्भ पुस्तकमा छ। जुन जातिवादी शासकहरूले नियतवश नष्ट गरिदिएको सन्दर्भ पनि छ। अनादिकालदेखि नेपाली भूमिमा बस्दै आएका गन्धर्व करिब १० हजार वर्षअगाडिदेखि नै काठमाडांै उपत्यकामा बसोबास गर्दै आएको समुदाय थियो। गन्धर्वहरूको मूल उद्गम थलो भने गण्डकी क्षेत्र भएको पुष्टि महाभारत पौराणिकग्रन्थ र ऐतिहासिक तथ्यहरूले प्रमाणित गरेको छ। भाषिक विकासक्रम र परिवर्तनको दौरानमा गण्ड, गन्द र गन्धबाट अपभं्रश हुँदै गन्धर्व हुन गएको विभिन्न अध्ययनले पुष्टि गरेको छ। कृष्ण द्वैपायन व्यासद्वारा लिखित हिन्दूहरूको धर्मशास्त्र स्कन्दपुराणले समेत नेपाल हिमवत्खण्डमा पर्ने र त्यहाँका रैथानेवासीमा यक्ष, किराँत, किन्नर र गन्धर्व भनी उल्लेख छ। गण्डकी क्षेत्रमा गण्डव (गन्धर्व) नामका ऋषि थिए। ऋषि शब्द किराँती भाषाबाट आएको हो। ऋषि शब्द किराँती भाषा र सभ्यताको उपज हो। तसर्थ गण्डव हिमालयको काखमा बसेर ध्यान, तपस्या र राजकाजसमेत गर्दथे। पछि उनै ऋषि अर्थात् राजाका नामबाट माछापुच्छे हिमशृंखलामा गन्धर्वचुली हिमालको नामकरण गरियो। त्यो क्षेत्रबाट बगेर आएको नदीको नामसमेत गण्डकी भनेर नामकरण गरिएको पुस्तकमा छ। रैथाने गन्धर्वको उत्पत्ति, संस्कृति, भूगोल, कलासंगीत, उनीहरूको अन्य समुदायसँगको सम्बन्ध, अविकासको मूलकारण, राज्यले गरेको उत्पीडनलगायतका विषयवस्तु पुस्तकमा छन्। गन्धर्वचुली हिमाल, नवलपरासी वेणीमणिपुरमा गन्धर्व राज्यको केन्द्र रहनु, त्यस क्षेत्रमा वाण (सारंगी) गंगानदीको नामकरण अहिलेसम्म रहनु आदि रैथाने गन्धर्वका वर्तमान भूगोलका साक्ष्य प्रमाणहरू हुन्। किराँतेश्वर शिव र सिउँडी (शिव वृक्ष)को बीचमा गहिरो सम्बन्ध छ। गन्धर्व शिवका गण हुन् र शिव गण्डक क्षेत्रमा विचरण गर्ने भएकाले गन्धर्वहरूको बसोबास थलो पनि यही गण्डक क्षेत्र हो। शिवको वज्रको रूपमा रहेको ढोडे सिउँडीबाट गन्धर्वको ढोडे सारंगी बन्छ। शिव र ढोडे सिउँडीको बीचमा गहिरो सम्बन्ध भएकाले र यो वृक्षलाई परापूर्वकालदेखि गन्धर्वहरूले सारंगी बनाउन, चट्याङबाट जोगिन रोप्ने भएकाले किराँत र गन्धर्वको उत्पत्तिको कालखण्ड समान रहेको पुष्टि गर्छ। पुस्तकले गन्धर्व सभ्यताको सैद्धान्तिक अवधारणालाई समेत गहनरूपमा प्रस्तुत गरेको छ। जुन शिल्पकला, संस्कृति र सभ्यताको विकासमा समर्पित सबैमा समानरूपले लागू हुन्छ। यसले बिनाशिल्पकला, संस्कृति, सभ्यताको समुदाय रैथाने हुनै सक्दैन भन्ने अवधारणा प्रस्तुत गरेको छ। गन्धर्वको इतिहास शिवजीको ताण्डव नृत्यसँग जोडिएको छ। इतिहास त्यति परसम्म जान्छ। शिवजी किराँती सभ्यताका जनक र प्रवद्र्धक हुन्। उनी किराँतेश्वर अनार्य थिए। उनले हिमाली सभ्यताको विकास गरेका थिए। गीत, संगीतको उत्पत्ति गर्ने गन्धर्वहरू पनि उनीसँगै थिए। हिन्दूहरूको हस्तक्षेपसँगै किराँती शिव शासकीय अपहरणमा परे। सोही समयदेखि किराँत र गन्धर्वहरूको अभिन्न सम्बन्ध टुटेको देखिन्छ। गन्धर्वको ऐतिहासिक परिभाषा पनि संगीतसँग जोडिएको छ। एक समय गुरुङ समुदायले पनि गाउने सोरठी गन्धर्वको मौलिक सांगीतिक उपज थियो। यसबाट गन्धर्व यहाँका रैथाने समुदाय हुन् भन्ने पुष्टि गरेको छ। गन्धर्व संगीतको उत्पत्तिको इतिहास सामान्य छैन। यो गन्धर्वहरूको हजारौं वर्षदेखि प्रकृतिसँगको समागम र गहन साधनापछिको उपलब्धि हो। गन्धर्वहरूलाई सञ्चारमाध्यमको रूपमा एक ठाउँबाट अर्को ठाउँमा निरन्तर परिचालन गरियो। उनीहरूले आफ्नो मौलिक सिर्जना कर्खाको माध्यमबाट शासकहरूको कथित वीर गाथालाई जनतासमक्ष पुर्याएर उनीहरूको सत्तालाई बलियो बनाए। दुश्मनहरूको गोप्य सूचनाहरू तथा शासकहरूको जनतालाई पुर्याउनुपर्ने सूचनाको वाहकको रूपमा निरन्तर एक ठाउँबाट अर्को ठाउँमा निरन्तर यात्रा गर्ने गरेको वर्णन गरिएको छ। अनादिकालमा एउटै भूगोलमा बसेर शासन सत्तासम्म सम्हाल्न भ्याएका गन्धर्वहरू समयक्रमसँगै घुमन्ते जातिको रूपमा परिणत भएको पाइन्छ। गन्धर्व संगीत गायन र रंगमञ्चका मूल स्रोत हुन्। गन्धर्वहरू खासगरी प्रकृति र कुलपितृपूजक थिए। महादेव किराँती गण समूहका भएकाले यिनको धर्म, संस्कृति, रीतिरिवाज, परम्परा, किराँतहरूको नजिक देखिन्छ। किराँती महादेवको हिन्दूकरण हुनु, गन्धर्वमाथि वर्णाश्रम व्यवस्था लादिनु, जातीय विभेदको शृंखलाले विभाजित गरिनु, रैथाने गन्धर्वको आफ्नो छुट्टै अस्तित्व गुम्दै जानु उनीहरूको प्रकृतिपूजक र किराँत संस्कृतिमा ठूलो परिवर्तन आएको हुनुपर्छ। वास्तवमा पुस्तकको मुख्य सार नै यही हो भन्दा अत्युक्ति नहोला। राज्यको हैकमवादी, दमनकारी र असमावेशी नीतिका बाबजुद गन्धर्वले गायन र संगीतको कलालाई अक्षुष्ण राखेको छ। पुस्तककै अनुसार कास्की बाटुलेचौरका खिमबहादुर गन्धर्व चीन भ्रमणमा जाँदा सबै देशका संगीतकारले आआफ्नो देशको मौलिक संगीतको प्रस्तुति दिएछन्। तर नेपालले प्रस्तुति दिँदा यो त भारतीय संगीत हो भनेर सहभागीले सुुनाए। पछि उनले सारंगी बजाउँदै गीत गाएपछि मात्रै नेपाली रैथाने संगीतको दर्जा पाएको उनको अनुभव छ। सत्ताको धुलीकरणबाट रैथाने गन्धर्व समुदाय पनि पृथक् रहने अवस्था थिएन। जनसंख्याको हिसाबले भन्ने हो भने गन्धर्वको जनसंख्या लगभग ८ हजार पनि छैन। यदि राज्यले चाहने हो भने यो समुदायको उत्थान र विकासमा धेरै ठूलो लगानी पनि गर्नु पर्दैन। पुस्तकमा राज्यले गर्न सक्ने कामबारे धेरै कुरा उठाइएको छ। पुस्तक आफैंमा ऐतिहासिक छ। यसले वञ्चितीकरण र बहिष्करणमा परेका तर अपार सम्भावना र क्षमता हुँदाहुँदै कथित दलित, अछूतको पगरी गुथेर अपमानको कठघरामा जीवनयापन गर्न बाध्य नेपालीको सम्मानपूर्ण जीवनयापन गर्ने दिशातर्फ पुस्तकले संकेत गरेको छ। भाषागत शुद्धतामा ध्यान नदिएका कारण सुगन्ध हराएझैं लाग्न सक्छ पाठकलाई।"
न्यायको पर्खाइमा किशोरी,"सेफ हाउसको एउटा अँध्यारो कोठा। सुँक्कसुँक्क रुँदै गरेको आवाज। मोबाइलको बत्ती बालेर भित्र पस्दा आवाज उनै किशोरीको। जसलाई जिल्ला अदालत अछामले बलात्कारको झुटा मुद्दामा ३ वर्ष ६ महिना जेल सजायको फैसला सुनाएको थियो। उनी थचक्क भुइँमा बसेर ठूलो स्वरमा रुन थालिन्। एकछिन सम्झाइबुुझाई गरिसकेपछि बल्ल चुप लागिन्। उनलाई देख्दा अदालतले गरेको फैसलाप्रति पुनः एक पटक सोच्न बाध्य बनायो। यति विक्षिप्त अवस्थामा रहेकी किशोरीले बलात्कारजस्तो अपराधमा झुटा मुद्दा लगाउन सक्लिन् र ? प्रश्न मनमा खेलिरह्यो। परिचय दिएँ। त्यसपछि खुलेरै कुराकानी गर्न थालिन्। अदालतको फैसला थाहा पाएपछि आफूले दुई पटकसम्म आत्महत्याको प्रयास गरेको उनले बताइन्। गत आइतबार जिल्ला अदालत अछामले गरेको फैसलाले उनको जीवन नै उथलपुथल पारिदियो। रामारोशन गाउँपालिकाका २० वर्षीय किशोरसँग उनले घरजम गर्ने सपना देखेकी थिइन्। त्यही सपनाले उल्टै तीन वर्षभन्दा बढी जेल सजाय भोग्न बाध्य पार्ला भनेर उनले कल्पनासमेत गरेकी थिइनन्। उनले फागुन १० गते मुद्दा दायर गरिन्। अदालतको फैसला सुनेपछि पलपल डरमा बाँचेकी छन् उनी। कतिबेला प्रहरी आएर जेल लग्ने हुन् ? यही डरले उनी बेलाबेलामा झस्कन्छिन्। उनै पीडित किशोरीसँग अन्नपूर्णकर्मी गीता कुँवरले गरेको कुराकानी : तिम्रो नाम के हो ? (सुक्क सुँक्क) कतिको पढेकी छ्यौ ? पढाइ छाडिसकेँ। २ कक्षासम्म पढें, त्यसपछि छोडिदिया। घरमा को को हुनुहुन्छ ? आमा, दाजु र दिदी, बहिनी हुनुहुन्छ। बुवा बितिसक्नु भयो। कति वर्षकी भयौ ? १९ वर्ष पुगें। सेफ हाउसमा आउनुको कारण थाहा छ ? खोइ माथिबाट पठाएका हुन्। कहिले आयौ यहाँ ? हिजो (बुधबार) आया हुँ। तिमीले हालेको मुद्दामा अदालतले गरेको फैसला थाहा पायौ ? क्या पो हो ? ३ वर्ष जेल हाल्यो भन्दा छन्। तिमीलाई जेल सजाय भएको घरपरिवारलाई थाहा छ कि छैन ? मैले अहिले (बिहीबार) मात्र थाहा पाएँ, घरपरिवारलाई त थाहै छैन। त्यो केटा जेलबाट छुटेको चाहिँ थाहा पायौ, पाएनौ ? अस्ति आइतबार छुट्यो भन्दा छन्। छुटेपछि फोन गर्यो कि नाइँ केटाले ? नाइँ गरेन। केटाले पनि गरेन, उसका परिवारले पनि फोन गरेन। कति भयो केटासँग कुराकानी गर्न थालेको ? अलि पहिलेदेखि नै हो। खासमा त्यो दिन के भएको थियो ? माघ १५ गते घरमा बिहेको कुरा गर्न आएका हुन्। त्यो दिन ढिलो भयो, रात परिहाल्यो। मेरै घरमा बसे। म सधैं सुत्ने कोठामा त्यो सुत्यो। त्यो सुतेको कोठामा मेरो औषधि थियो। खुट्टा र मुटुमा समस्या छ। सधैं औषधि खाइरहन्छु। औषधि लिन केटा सुतेको कोठामा गएँ। कोठामा छिर्नेबित्तिकै एक्कासि झ्याप्पै तान्यो (रुन्चे स्वरमा)। अनि जबरजस्ती गर्यो। कराएँ। म कराएको सुनेपछि त्यो केटासँगै आएको साथीले ए के गरेको यो ? भनेर उसलाई गाली गर्यो। केटीको घरमा आएर के गरेको तैंले भनेर उनीहरू कराए। मेरो श्रीमती हो जे पनि गर्न सक्छु भनेर भन्यो। भोलि श्रीमती नभएपछि के गर्छस् ? भन्दा त्यस्तो हुँदैन मेरो श्रीमती नै हो भन्यो। श्रीमती भनिसकेपछि मसँग बिहे गर्छ भन्ने लाग्यो। घरबाट बिहे गर्छु भनेर भगाएर ल्याएको हो ? त्यसै दिन बिहे गर्छु भनेर घरबाट भगाएर ल्यायो। विनायक र गैटीटाडको बीचमा पुगेपछि फेरि जबर्जस्ती गर्यो। अनि अब त घर गैजा भन्यो। मैले जाँदैन भनें। त्यहाँ पनि धेरै दुःख दियो मलाई त्यसले। तिमीले बयान किन फेरेको त ? अब जे हुनु भयो। मलाई बाहिर निकाल्। तँसँग बिहे गर्छु भन्यो। बिहे गर्छु भनेपछि मैले सहमतिमै भएको हो भनेको हुँ। यस्तो होला भन्ने थाहै भएन। कसैले मुद्दा फिर्ता लैजा भनेर दबाब दिएको हो ? धेरैले भने यस्तो त। केटाका आफन्तले जेल नहाल, तँसँग बिहे गर्छ बाहिर निकाल्दे भने। पछि मुलाई धोका दिन्या हो कि नाइँ भनेर सोध्या पनि हुँ। दिँदैन भन्यो। बिहे नै गर्छु भनेको हो। न्याय पाउँछु जस्तो लाग्छ कि लाग्दैन ? अझै पनि न्याय पाउँछु जस्तो लाग्छ।"
नेपाल र भारतबीच द्वीपक्षीय वार्ता सुरु,"नयाँ दिल्ली : नेपाल र भारतबीच द्वीपक्षीय वार्ता सुरु भएको छ। शनिबार हैदरावाद हाउसमा द्वीपक्षीय वार्ता सुरु भएको हो। बैठकमा नेपालको तर्फबाट प्रधानमन्त्री शेरबहादुर देउवा र भारतका तर्फबाट प्रधानमन्त्री नरेन्द्र दामोदरदास मोदीले नेतृत्व गरेका छन्। बैठकमा नेपाल भारत सम्बन्धलगायत विभिन्न विषयमा सम्झौता हुने बताइएको छ। हैदराबाद हाउसमा केही समयपछि संयुक्त पत्रकार सम्मेलनको कार्यक्रमको आयोजना हुँदैछ। दिल्लीमा व्यस्त प्रधानमन्त्री देउवा, मोदीसँग वान टु वान वार्ता आज प्रधानमन्त्री देउवालाई दिल्लीमा नेपालीहरुले यसरी गरे स्वागत (फोटो फिचर) प्रधानमन्त्री देउवा र मोदी हैदरावाद हाउसमा, द्विपक्षीय वार्ताको तयारी प्रधानमन्त्री देउवा र मोदीबीच हैदरावाद हाउसमा भेटवार्ता प्रधानमन्त्री देउवा र मोदीबीच भेटवार्ता, नेपालभारत सम्बन्ध नवीकरणको प्रयास वार्तापश्चात प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्दैछन्। दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। भारतीय विदेश मन्त्रालयका प्रवक्ता अरिन्दम बागचीले दुई देशका प्रधानमन्त्रीको भेटलाई नेपालभारतबीचको सम्बन्धलाई नवीकरणको रुपमा टिप्पणी गरेका छन्। उनले दुई प्रधानमन्त्रीबीच विभिन्न विषयवस्तुमा बृहत्तर छलफल भएको बताएका छन्। प्रधानमन्त्री देउवा र मोदीबीचको भेटले दुई मुलुकको सम्बन्धले नयाँ उचाईं प्राप्त गरेको विस्वास भारतीय विदेश मन्त्रालयले व्यक्त गरेको छ।"
रुसले युक्रेनमा अब किभको सट्टा पूर्वी क्षेत्रको घेराबन्दीमा जोड दिने,किभ : रुसले अब युक्रेनको राजधानी किभमा ध्यान केन्द्रित गर्नुको सट्टा पूर्वी क्षेत्रमा घेराबन्दी गर्न सुरु गरेको छ । कडा प्रतिरोध गरेर रुसले कब्जा गरेको कयौं क्षेत्र युक्रेनी सेनाले आफ्नो नियन्त्रण फिर्ता लिइरहेको छ। रुसले बेलगोरोड सहरमा रहेको तेल भण्डारमा भएको आक्रमणमा युक्रेन जिम्मेवार रहेको आरोप लगाएको छ । युक्रेनले भने यो आरोप अस्वीकार गरेको छ र यो सम्भवतः रसियाको गलत फ्ल्याग अपरेशन हुन सक्ने बताएको छ। बीबीसी
चाररातेमा चौंरी महोत्सव,"फिदिम : पाँचथरको फालेलुङ गाउँपालिका४ चाररातेमा पाँचौं फालेलुङ चौंरी पर्यटन महोत्सव २०७९ को तयारी सुरु गरिएको छ। उच्च पहाडी क्षेत्रमा पर्यटन प्रवद्र्धन गर्ने र चौंरी संस्कृतिको विकास गर्दै जैविक विविधताको संरक्षण गर्ने उद्देश्यले महोत्सवको तयारी गरिएको हो। नयाँ वर्षको अवसरमा आयोजित पाँचौ चौंरी महोत्सव पाँच दिनसम्म सञ्चालन हुने मूल आयोजक समितिका सचिव सुनील बान्तवाले बताए। विगत वर्षमा एकदिने महोत्सव गरिँदै आएको थियो, फिदिममा आयोजित पत्रकार सम्मेलनमा बान्तवाले भने, यो वर्ष पाँच दिनसम्म महोत्सव सञ्चालन गर्ने तयारी गरेका छौं। वैशाख १ गते महोत्सवको उद्घाटन गर्ने तयारी छ। फालेलुङ कञ्चनजंघा पर्यटन प्रवद्र्धन संस्था, श्री दीप ज्योति युवा क्लब र कञ्चनजंघा चौरीपालन तथा संरक्षण संस्थाले संयुक्त रूपमा महोत्सवको तयारी गरेका हुन्। ३ हजार ५ सय ६० मिटरको उचाइमा रहेको नेपाल, भारतको वेस्ट बंगाल र सिक्किमको सिमानामा रहेको चाररातेमा महोत्सवको तयारी गरिएको हो। महोत्सवमा करिब पाँच सय चौरीहरू एकैसाथ प्रदर्शन गर्ने तयारी गरिएको छ। चौंरी संस्कृति लोप हुँदै गएकाले त्यसको संरक्षणका लागि महोत्सवको आयोजना गरिएको हो। महोत्सवमा सहभागीलाई स्थानीय संस्कृति झल्कने परिकारहरू खुवाउने तयारी छ। स्थानीय उत्पादनको प्रदर्शनी, भेडाको उनबाट बनेका सामग्रीहरूको बिक्री, घोडचढी, याकचढी गोठबासको (गोठस्टे) समेत व्यवस्था गरिएको छ। महोत्वसको अवसरमा उत्कृष्ट चौरीपालक किसानलाई सम्मान गरिने भएको छ। सोही अवसरमा प्रथम याक गोल्डकप सञ्चालन गर्ने तयारी छ। गोल्डकपमा चौंरीपालक किसानहरू सहभागी हुने बताइएको छ। महोत्सवमा सहभागीलाई नेपाल भारतको सीमावर्ती क्षेत्रको अवलोकनसमेत गराउने तयारी छ। यो क्षेत्र पर्यटकीय हिसाबले अब्बल गन्तव्य हो। चौंरी उच्च पहाडको सौन्दर्य मात्र नभएर नेपालको सम्पत्ति पनि हो, बान्तवाले भने, चौंरीको संरक्षण गर्दै पर्यटन प्रवद्र्धन गर्ने हाम्रो मुख्य उद्देश्य हो। चरन क्षेत्र व्यवस्थित नभएपछि पछिल्लो समयमा चौंरी गोठहरू घट्दै गएका छन्। गोठमा चौंरी घट्ने क्रमसँगै चौंरी संस्कृति हराएकाले संस्कृति संरक्षणका लागि महोत्सवको तयारी गरिएको हो।"
ओस्कारको स्टेजमा क्रिसलाई थप्पड हानेपछि विल स्मिथले दिए राजीनामा,"वासिङटन डिसी : अमेरिकी अभिनेता विल स्मिथले शुक्रबार ओस्कारको स्टेजमा हास्य कलाकार क्रिस रकलाई थप्पड हानेका थिए। त्यसको केही दिनपछि उनले एकेडेमी अफ मोसन पिक्चर आर्ट्स एन्ड साइन्सेजबाट राजीनामा दिएको घोषणा गरेका छन्। स्मिथले भने, 'मैले एकेडेमीको अनुशासनात्मक सुनुवाइको प्रतिक्रिया दिएको छु म मेरो गलत कार्यको लागि कुनै पनि सजाय पूर्ण रूपमा स्वीकार गर्नेछु।' ओस्कारको ९४औं एकेडेमी पुरस्कार वितरण कार्यक्रममा गरेको आफ्नो हर्कत स्तब्ध पार्ने, पीडादायी र अक्षम्य भएको उनले स्वीकार गरे। मेरो यो कार्यले चोट पुर्याएका व्यक्तिको सूची लामो छ जसमा क्रिस, उनको परिवार, मेरा धेरै प्रिय साथीहरू र प्रियजनहरू, कार्यक्रममा उपस्थित सबै र घरमा बसेर हेरिरहेका दर्शकहरू समावेश छन्। स्मिथले एक विज्ञप्तिमा आफूले उक्त कार्यबाछ एकेडेमीको विश्वासलाई धोका दिएको बताएका छन्। 'मैले एकेडेमीको विश्वासलाई धोका दिएको छु। मैले अन्य मनोनीत र विजेताहरूलाई उनीहरूको असाधारण कामको उत्सव मनाउने अवसरबाट वञ्चित गरें' स्मिथले भने, 'मलाई दुख लागेको छ। एकाडेमीमा राम्रो काम गर्नेलाई ध्यानमा राख्दै साथै एकेडेमीलाई आफ्नो कार्यलाई निरन्तरता दिन अनुरोध गर्दै म एकेडेमीको सदस्यताबाट राजीनामा गर्दैछु।' इन्डिया टिभी"
"प्रधानमन्त्री देउवा र मोदी हैदरावाद हाउसमा, द्विपक्षीय वार्ताको तयारी","नयाँ दिल्ली : प्रधानमन्त्री शेरबहादुर देउवा र भारतका प्रधानमन्त्री नरेन्द्र दामोदरदास मोदीबीच भेटवार्ता हुँदैछ। शनिबार बिहान हैदरावाद हाउसमा भारतीय प्रधानमन्त्री मोदी र देउवा पुगेका हुन्। हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
स्वर्गजस्तै सिसाखानी,"सिसाखानी क्षेत्रमा पुग्दा प्राकृतिक भूबनोटको अनौठो दृश्य देखिन्छ। जहाँ ढुंगामा पुजिँदै आएका भगवान्का विभिन्न आकृतिका स्वरूपमा देखिन्छन्। ती ढुंगा सिसाजस्तै देखिन्छन्। सिसाखानी क्षेत्रमा पुग्दा प्राकृतिक भूबनोटको अनौठो दृश्य देखिन्छ। पहिलो पटक यहाँ पुग्ने जो कोही अलौकिक यो दृश्य देखेर मक्ख पर्छन्। साहित्य सिर्जनादेखि चलचित्रका दृश्यहरू छायांकन गर्ने गज्जबको ठाउँ छ सिसाखानी। दृश्यमा डुबुल्की मार्नेहरूले भन्नेछन्, स्वर्गजस्तै ठाउँ रहेछ यो। जहाँ ढुंगामा पुजिँदै आएका भगवान्का विभिन्न आकृतिका स्वरूपमा देखिन्छन्। ती ढुंगा सिसाजस्तै देखिन्छन्। घामको किरण पर्दा टल्किन्छन् सामान्य अर्को ढुंगा वा औंलाले प्रहार गयो भने सिसाको आवाज जसरी बज्ने गर्छ। अधिकांश ढुंगा घर्षण गर्दाको आवाज सिसाको जस्तो आउँछ। त्यसैले झन्डै सात दशक अघिदेखि त्यस ठाउँको नाम सिसाखानी रहन गएको पाइन्छ। मदन भण्डारी स्मृति लोकमार्गदेखि करिब ८ किलोमिटर उत्तरतर्फ उदयपुरको रौतामाई गाउँपालिका ७ मा यो ठाउँ छ। सडकबाट हेर्दा झट्ट नदेखिए पनि नजिकबाट नियाल्दा सहजै भगवान्का आकृतिहरू छुट्ट्याउन सकिने ७९ वर्षीय खड्गबहादुर खड्का बताउँछन्। सिसाजस्ता देखिने ढुंगैढुंगाले ढाकिएको त्यस ठाउँको ओढार (सुरुङ)भित्र पस्ने हो भने भगवान् महादेव बसेको स्थान, कैलाश पर्वत, दूधकुण्ड, सिद्धिविनायक गणेश, पार्वती खोप, भीमेश्वर शिलाका दृश्य देख्न पाइने स्थानीय पण्डित महानन्द्रप्रसाद कोइरालाको भनाइ छ। सत्ययुगमा स्वस्थानी व्रतकथामा बयान भएअनुसार भष्मासुर राक्षसले महादेवलाई लखेट्दै जाँदा भाग्ने क्रममा एक रात त्यस क्षेत्रमा लुकेर बसेको उल्लेख छ। त्यसपछि उनी अर्को दिन रौतामाई गाउँपालिका४ हुँदै खोटाङ जिल्लाको हलेसीमा पुगेको उनको भनाइ छ। सोही मान्यताका आधारमा त्यस क्षेत्रमा ढुंगाको ओढार (सुरुङ मार्ग) रहेको छ। दक्षिणी क्षेत्रबाट प्रवेश गरी उत्तरी क्षेत्रबाट निस्किएर भागेको हुन सक्ने उनी बताउँछन्। किंवदन्ती खोज्दै जाँदा कथामा लेखिए अनुसारका प्रकृतिहरू मिल्न जान्छन्। भन्छन्, बूढापाकाले पनि भगवान् महादेव बसेको ठाउँ भनेर सुनाउँथे। उनीहरूको भनाइलाई त्यति पत्याएका थिएनौं। पछिल्लो समय नियालेर हेर्दा धेरै कुरा मिल्दाजुल्दा रहेछन्। सिसाखानी क्षेत्रका ढुंगामा देवताका आकृतिहरू सहजै देखिन्छ। त्यसैले गोरेटो बाटोमा रहेको ठूलो ढुंगालाई यात्रामा केही नहोस् भन्दै देउरालीको रूपमा ढुंगा चढाएर पुज्ने चलन रहेको छ। टाढाबाट झट्ट हेर्दा त्यस क्षेत्र अत्यधिक ढुंगाले ढाकिएको छ। ढुंगामाथि ससाना बोटविरुवा पाइन्छन्। मान्छे हिँड्ने गोरेटो बाटोबाट करिब ५० मिटर पर ती ढुंगा रहेकाले कसैको नजर परेको थिएन। स्थानीय नारायणबहादुर रायका अनुसार पशुचौपाया चराउन आएका मान्छेहरूले पशु जंगलमा छोडेर ढुंगामाथि खेल्न जाँदा त्यहाँभित्र ओढार र भित्तामा भगवान्का मन्दिरहरू देखिएपछि हल्ला गरेका थिए। बूढापाकाले सुनाएअनुसार स्थानीयले देखेका दृश्य मिल्दोजुल्दो भएपछि स्थानीयले ऐतिहासिक तथा पौराणिकस्थलको संरक्षणका लागि गाउँपालिकालाई अनुरोध गरेका थिए। राय भन्छन्, त्यहाँको प्राकृतिक भूबनोट हेर्नासाथ भित्र पूरै अँध्यारो थियो। त्यसैले टर्च लिएर मान्छे पठाउँदा अर्को भागबाट निस्कन डराएपछि पाँच मिनेटमै फर्किएका थिए। किंवदन्तीमा भनेअनुसार धेरै चिज ढुंगामा सजिएको अवस्थामा फेला परेको उनी बताउँछन्। ओढारभित्रै थोपाथोपा सेतो पदार्थ झर्ने गरेकाले भित्रै पूजा आराधना गर्ने व्यवस्था मिलाइएको स्थानीय टेकराज रिखाम बताउँछन्। स्थानीय मुर्कुची बजारबाट करिब आठ किलोमिटर पहाडी क्षेत्रमा रहेको उक्त स्थानमा दैनिक एक सय जनाभन्दा बढी सर्वसाधारण हेर्नका लागि आउने गरेको उनी जानकारी दिन्छन्। सर्वसाधारणको चहलपहल बढेलगत्तै स्थानीयको आग्रहमा रौतामाई गाउँपालिकाले ऐतिहासिक स्थलको संरक्षणका लागि सहयोग गरेको अध्यक्ष गजेन्द्रबहादुर खड्का बताउँछन्। भन्छन्, सबै बजेट विनियोजन भइसकेको अवस्थामा स्थानीयले किंवदन्ती संरक्षणको माग गरेकाले तत्काल सानो रकम सहयोग गरी घेराबार सुरु गरेका हौं। पर्यटन प्रवद्र्धनमा सहयोग पुग्नेगरी ऐतिहासिक स्थलको संरक्षण र संर्वद्धनमा पालिकाले आगामी वर्ष विशेष ध्यान दिनेछ। यो पालिकाको सम्पत्तिगहना हो। यसको संरक्षण संवद्र्धन गर्नु पालिकाको दायित्व हो। अधिकतम पर्यटक भिœयाउने लक्ष्यका साथ कार्यक्रम बनाउँछांै। अध्यक्ष खड्का थप्छन्। नाम कसरी सिसाखानी हुन गयो ? अनुसन्धानका लागि खानी तथा भूगर्भ विभागलाई अनुरोध गर्ने तयारी गाउँपालिकाको छ। किंवदन्तीहरू जोडिएको र ढुंगा सिसाजस्तो देखिएकाले सिसाखानीको यकिन गर्न विभागसँग मद्दत मागिनेछ। बूढापाकाको भनाइ र हामीले हेर्दा ती सबै ढुंगा सिसा नै हो भन्ने लागेको छ, अध्यक्ष खड्का भन्छन्, यसको चाँडै परीक्षण गराउँछौं। यदि सिसा नै हो भने संरक्षण गरी खानीको रूपमा विकास गर्छौं। प्राकृतिक रूपमै अनुपम ठाउँ रहेकाले यस क्षेत्रको विकासका लागि पालिकाले योजना बनाउने उनको भनाइ छ। ऐतिहासिक र धार्मिक महत्त्व बोकेको ठाउँ भएकाले यसलाई आन्तरिक र बाह्य पर्यटन प्रवद्र्धन हुने गरी पालिकालाई कार्यक्रम बनाउन सुझाव दिएको गाउँपालिकाका प्रमुख सल्लाहकार अम्बरबहादुर रायमाझी बताउँछन्। रौतामाई गाउँपालिका प्राकृतिक हिसाबले निकै अब्बल रहेको उनको दाबी छ। स्वस्थानी व्रतकथामा उल्लेख भएअनुसार भष्मासुर राक्षसको लामो समयको तपस्यापछि महादेव प्रसन्न भए। उनले मागेबमोजिम जसको शिरमा हात राख्छु त्यसको भष्म होस् भन्ने वरदान दिएको कथामा उल्लेख छ। वरदान दिएलगत्तै सत्य हो होइन भनी महादेवलाई नै जाँच गर्न खोजियो। तर, उनी राक्षससँग डराई भागेर एक रात त्यहाँ बसेको किंवदन्ती छ। सिसाखानी झन्डै सात दशक अघिदेखि त्यस ठाउँको नाम सिसाखानी रहन गएको स्थानीय वृद्धवृद्धा बताउँछन्। भन्छन्, कहिलेदेखि यो क्षेत्रको नाम सिसाखानी भयो भन्ने यकिन छैन। तर, ७८ वर्षको उमेरदेखि गाईबस्तु चराउन आउँदा सिसाखानी भन्ने नाम सुनेको ७९ वर्षीय खड्गबहादुर खड्काको भनाइ छ। खड्का भन्छन्, गाउँघरमा दिउँसो बस्तु चराउन वा घाँस दाउरा काट्न जानुअघि सल्लाह हुन्थ्यो, कहिले सिसाखानी, कहिले आहाल डाँडा जाउँ भनिन्थ्यो। त्यहीअनुसार गइन्थ्यो। परापूर्वकालदेखि नै ढुंगा सिसाजस्तो देखिने गरेकाले यसको नाम सिसाखानी राखिएको हुन सक्ने उनको अनुमान छ। घनघोर जंगलको बीच भागमा यो क्षेत्र पर्छ। त्यही जंगल छिचोल्दै सानो गोरेटो बाटोबाट प्रसिद्ध धार्मिकस्थल रौता पोखरी पुग्ने गरिन्छ। सिसाखानी क्षेत्रका ढुंगामा देवताका आकृतिहरू सहजै देखिन्छ। त्यसैले गोरेटो बाटोमा रहेको ठूलो ढुंगालाई यात्रामा केही नहोस् भन्दै देउरालीको रूपमा ढुंगा चढाएर पुज्ने चलन रहेको पण्डित महानन्दप्रसाद कोइराला बताउँछन्। कोइरालाका अनुसार, देउरालीमा ढुंगा चढाएर नजाँदा बाटोमा नै कुनै न कुनै घटना हुने गथ्र्यो। त्यसैले विश्वासको जगमा उभिएकाहरूको पूजा गरेर मात्र यात्रा गर्ने चलन थियो। बूढापाकाको भनाइअनुसार आजभन्दा ५०६० वर्षअघि खेती गर्न मुर्कुची भन्ने ठाउँमा झर्ने गरिन्थ्यो। त्यस ठाउँमा औंलोको बिगबिगी भएकाले दिनभर काम गर्ने र राति भएपछि सिसाखानी क्षेत्रका ओढार र त्यहाँ बनाइएका गोठहरूमा सुत्ने गरिन्थ्यो। भूगर्भ विभागको भनाइ दार्चुला, मकवानपुरलगायतका केही ठाउँमा सिसाखानी क्षेत्र रहेको फेला परेको छ। बाँकी ठाउँहरूमा पनि सिसाखानी रहेको भन्ने जानकारी आएको छ। त्यसअन्तर्गत खानी तथा भूगर्भ विभागले अन्वेषणको काम थालेको छ। सबै ढुंगा सिसा हुन्छ भन्ने होइन, त्यसको अवस्था हेरेर मात्र सिसा भन्न सकिन्छ। घाममा टल्कने, बज्ने धेरै प्रकृतिका हुन्छन्। त्यो कुन प्रकृतिको हो हेरेर मात्र भन्न सकिने विभागका सूचना अधिकारी नारायण बाँस्कोटा बताउँछन्। भन्छन्, रौतामाई गाउँपालिकाबाट फलाम (आइरन) खानी छ भन्ने जानकारीमा आएको छ। त्यसका लागि विभागले बजेट व्यवस्था गरिसकेको छ। केही समयमै विज्ञसहितको प्राविधिक टोली स्थलमा जानेछ। धेरै प्रकृतिका सिसा हुने भएकाले त्यसको अवस्था र प्राविधिक पक्ष नहेरी यकिन गर्न नसकिने उनको भनाइ छ। उदयपुर सिमेन्ट उद्योगका पूर्वइन्जिनियर नवलकिशोर साह सिसाखानी क्षेत्रको नाम सुने पनि आफू नपुगेकाले केही बताउन नसक्ने जानकारी दिन्छन्।"
सुन्दरीजलबाट पशुपतिसम्मको वाग्मती ढलमुक्त बनाइने,"काठमाडौं : आगामी असार मसान्तसम्म सुन्दरीजलबाट पशुपतिसम्मको वाग्मती नदीलाई ढलमुक्त गर्ने प्रतिबद्धता जनाइएको छ । अधिकार सम्पन्न वाग्मती सभ्यता एकीकृत विकास समितिले शुक्रबार भक्तपुरको नगरकोटमा आयोजना गरेको वाग्मती नदी सरसफाइ, सभ्यता संरक्षण तथा प्रवद्र्धनात्मक कार्यक्रमको महत्व र सान्दर्भिकता विषयक छलफल कार्यक्रममा वाग्मतीको मुहानस्थल सुन्दरीजलबाट पशुपतिसम्मको नदीलाई ढलमुक्त गर्ने सम्बन्धमा सुझाव दिन सरोकार भएका निकायको प्रतिनिधि सदस्य रहेको पाँच सदस्यीय समिति गठन गरिएको जानकारी गराइएको छ । कार्यक्रममा समितिका अध्यक्ष उद्धवप्रसाद तिमल्सिनाले पाँच जनाले नभ्याए जनशक्ति थप्न सकिने उल्लेख गर्दै पशुपति क्षेत्रसम्मको नदीलाई ढलमुक्त गर्न आवश्यक बजेटकोसमेत व्यवस्था हुने बताए। वाग्मतीसँग सरोकार भएका सबै निकायसँग छलफल गरेर वाग्मती कार्ययोजना तयार पार्न गृहकार्य सुरु भएको जानकारी पनि उनले दिए। शिरदेखि वाग्मती सफाइ गर्ने अभियानमा सफाइ महाअभियानको ठूलो योगदान हुनुपर्ने उल्लेख गर्दै उनले सबैको सहयोग जुटाएर यो काम सफल गरिनुपर्नेमा जोड दिए। कार्यक्रममा समितिका कार्यकारी सदस्य एवं सफाइ अभियानकर्मी डा माला खरेल, आयोजना प्रमुख नवराज प्याकुरेल, कार्ययोजना निर्माण कार्यदलका समूह संयोजक डा सुधा श्रेष्ठ र काठमाडौँ उपत्यका खानेपानी लिमिटेड आयोजना कार्यान्वयन एकाइका परामर्शदाता भरत महर्जनले नदी सफाइका लागि गर्नुपर्ने कामका विषयमा कार्यपत्र प्रस्तुत गरेका थिए। रासस"
विकासको आसमा ढोरपाटन,"सन्धिखर्क : वरिपरि पहाडैपहाड। पहाडलाई रुखबिरुवाको हरियालीले घेरेको छ। बीचमा ठूलो समथर भूमि जसको दक्षिणी क्षेत्रबाट उत्तरगंगा उत्तर फर्किएर बगेकी छन्। बीचको समथर भूमिमा भन्दा अति माथि ढिकढाक र माथिल्लो क्षेत्रमा मानिस घर बनाएर बसेका छन्। झट्ट हेर्दा लाग्छ तराईको कुनै समथर भूमि हो। तर त्यस समथर भूमिमा घोडा, खच्चड, गाई र भैंसी चरिरहेका छन्। यो स्थान हो राज्यले बेवास्ता गरेको पर्यटकीयस्थल बागलुङको ढोरपाटन। तर यो समथर पर्यटकीय भूमिको उपयोग र प्रचारप्रसार हुन नसक्दा अहिले चरन क्षेत्र बनेको छ। प्राकृतिक सौन्दर्य र शीतलताले भरिपूर्ण ढोरपाटनको विकासका लागि कसैले पहल गरेको छैन। न त प्रचारप्रसारमा नै कसैले पहल गरेको छ। लाग्छ ढोरपाटनमा पुगेपछि ढोरपाटनले भनिरहेको छ मेरो विकासमा तिमी पनि लाग, मेरो प्रचारप्रसारमा सहयोग गर। मेरो रूप तिमीजस्ता लाखौंलाई देखाउन चाहन्छु। विरहमा भएकाको विरह मेटाउन चाहन्छु। हिमाली सिकार आरक्षण ढोरपाटनमा धार्मिक तथा ऐतिहासिक महत्त्व बोकेको उत्तरगंगाको पानी मुहानमा अवस्थित ढोरवराह थान अर्थात् उत्तरगंगा देवीको मन्दिर छ। त्यहाँ प्रत्येक वर्ष जनैपूर्णिमाको अवसर पारेर ठूलो मेला लाग्ने स्थानीय सुजन घर्तीमगरले बताए। बागलुङ, रुकुम, म्याग्दी, रोल्पा गुल्मी, अर्घाखाँची, प्युठानलगायतका अन्य जिल्लाबाट हजारौंको संख्यामा भक्तजनहरू आउने उनको भनाइ छ। प्राकृतिक सौन्दर्यले भरिपूर्ण ढोपाटन सिकार आरक्षण १,३२५ वर्ग किलोमिटरमा फैलिएको छ। यसमा लुम्बिनी प्रदेशको रुकुममा ६० प्रतिशत, गण्डकी प्रदेशको बाग्लुङमा २६ प्रतिशत र म्याग्दीमा १४ प्रतिशत भूभाग पर्ने आरक्षणका सूचना अधिकारी सूर्य खड्काको भनाइ छ। यहाँ अनुमतिपत्र लिएर तोकिएको जनाबर तोकिएकै समयभित्र सिकार गर्न पाइने व्यवस्था छ। यो नियमले कुनै जनावर सखाप हुने वा धेरै भएर बासस्थानकै हानि हुने अवस्था हँुदैन। यो आरक्षण करिब दुई हजारदेखि ७ हजार २ दुई सय ४६ मिटरको उचाइमा छ । यस सिकार आरक्षणमा ३२ प्रजातिका स्तनधारी जनावरहरू पाइन्छन्। यस आरक्षणमा पाइने प्रमुख जनावरहरूमा झारल, नाहुर, घोरल कस्तुरी, मृग, हिउँ चितुवा, रेडपान्डा, हिमाली भालु हुन्। दुर्लभ एवं संरक्षित पन्छीका सूचीमा परेका डाँफे, मुनालजस्ता पन्छीहरू पनि पाइने आरक्षण कार्यालयले जनाएको छ। आरक्षणमा बहुमूल्य जातका जनावरहरू पाइने भएकाले अवैध चोरी सिकारी बढ्ने आरक्षणका कर्मचारीहरू बताउँछन्। यसले गर्दा त्यहाँ रहेका कतिपय लोपोन्मुख जनावरहरूको अस्तित्व नै मेटिने अवस्था छ। लुम्बिनी भ्रमणमा आउने पर्यटक पनि ढोरपाटन पुग्ने ढोरपाटनको प्रचारप्रसारमा कुनै निकायबाट कतैबाट पहल नभएको गुनासो पर्यटकका लागि आवश्यक पूर्वाधार जस्तै यातयात, सञ्चार, होटल, लज, सूचना केन्द्रजस्ता सुविधाको व्यवस्था नभएसम्म पर्यटन विकासले पूर्णता पाउने स्थिति छैन। ढोरपाटन सिकार आरक्षण प्राकृतिक दृश्यावलोकनसहितको पैदल यात्रा, सांस्कृतिक रहनसहनको जानकारी लिन र वन्यजन्तुको साहसिक सिकार गर्नका लागि योग्य पर्यटकीय स्थल रहेको छ। यहाँ हवाई सेवा सञ्चालनका लागि एउटा हवाई मैदान पनि छ। यहाँको उत्तरी क्षेत्रमा हजारौं तिब्बती शरणार्थीहरू बसिरहेका छन्। तिब्बतबाट भागेर आएका तिब्बतियनहरूले आश्रय लिएको यहाँको विकासका लागि कसैले पहल गरेको छैन। न त प्रचारप्रसारमा नै कसैले केही गरेको छ। लुम्बिनीबाट चिसो खान ढोरपाटन लुम्बिनी भ्रमणमा आउने पर्यटकहरू पनि ढोरपाटन घुम्न आउँछन्। त्यहाँ जानको लागि विभिन्न बाटाहरू प्रयोग गर्न सकिन्छ। जसका लागि गुल्मीको तम्घास, इन्द्रेगौंडा, बामी, खरबांग हुँदै एउटा बाटो छ। अर्को बागलुङ सदरमुकाम हुँदै मध्यपहाडी लोकमार्गको सडक प्रयोग गरेर गलकोट, खरबांग, बुर्तिबाङ हुँदै पुग्न सकिन्छ। अहिले ढोरपाटनमा जान सजिलो र छोटो बाटो खुलेको छ। रूपन्देहीको सालझन्डी हुँदै सन्धिखर्क, मदाने, बुर्तिबांग हुँदै ढोरपाटन पुग्न सकिन्छ। मुलुकको एकमात्र हिमाली सिकार आरक्षण ढोरपाटनसम्म सालझन्डीढोरपाटन सडक पुगेपछि गौतमबुद्धको जन्मस्थल लुम्बिनी घुम्न आउने पर्यटकहरू प्राकृतिक सौन्दर्य चुम्दै ऐतिहासिक तथा धार्मिकस्थल घुम्दै ढोरपाटन सिकार आरक्षणसम्म पुग्न पाउने भएका हुन्। २०६५ सालमा निर्माणकार्य सुरु भएको सडकको ट्र्याक खोल्ने काम सम्पन्न भएको छ। यो सडकको जम्मा लम्बाइ १ सय ८५ किलोमिटर रहेको सालझन्डीसन्धिखर्क ढोरपाटन सडक योजनाका वीरेन्द्रप्रसाद गौतमले बताए। रूपन्देहीमा ५, पाल्पामा २० अर्घाखाँचीमा ७० गुल्मीमा ४० र बागलुङमा ५० किलोमिटर क्षेत्र सडकले ओगटेको छ। बागलुङको धार्मिक तथा पर्यटकीय क्षेत्र ढोरपाटनसम्म पुर्याइएको यो सडक पर्यटन प्रवद्र्धनका लागि निर्माण गरिएको हो। रूपन्देहीको सालझन्डी, पाल्पाको खुर्साने, अर्घाखाँचीको मैदान, पाली, वांगला, सन्धिखर्क, अर्घा, बागी, हंसपुर, प्युठानको सौतामारे, गुल्मीको पुरकोटदह, सिर्सेनी, मदानेको लेक, बागलुंगको बुर्तिबाङ ,बोबांग हँुदै ढोरपाटन पुग्ने सालझन्डी सन्धिखर्क ढोरपाटन सडक खण्डको ट्र्याक खुलेपछि तराईको गर्मीबाट आएका पर्यटकलाई हिमालको चिसोमा रमाउने अवसर मिलेको हो। नेपाल सरकारकोे लागतमा सालझन्डीदेखि ढोरपाटनसम्म १ सय ८० किलोमिटर कच्ची सडक निर्माण गरी ढोरपाटनसम्म मोटर पुगेपछि सडकबाट लाभान्वित रूपन्देही, पाल्पा, अर्घाखाँची, गुल्मी, प्युठान, बागलुङ, रुकुम, रोल्पा र म्याग्दी जिल्लाका हजारौं स्थानीय बासिन्दामा खुसीयाली छाएको छ।"
प्रधानमन्त्री देउवा र मोदीबीच हैदरावाद हाउसमा भेटवार्ता,"नयाँ दिल्ली : प्रधानमन्त्री शेरबहादुर देउवा र भारतका प्रधानमन्त्री नरेन्द्र दामोदरदास मोदीबीच भेटवार्ता भएको छ । शनिबार बिहान हैदरावाद हाउसमा भारतीय प्रधानमन्त्री मोदी र प्रधानमन्त्री देउवाबीच भेटवार्ता भएको हो। हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
राप्ती नदीमा जलयात्रा सुरु,"राँझा : बाँकेमा पर्यटन प्रवर्द्धनका लागि राप्तीसोनारी गाउँपालिकास्थित राप्ती नदीमा जलयात्रा सञ्चालन भएको छ। गाउँपालिकासँगको सहकार्यमा पर्यटन डिभिजन कार्यालयले गाउँपालिका१ कुसुम बैरियादेखि वडा नं २ अगैयासम्मको राप्तीनदीमा आजदेखि जलयात्रा सञ्चालन गरेको हो। जलयात्राको दूरी करिब २७ किलोमिटर रहेको पर्यटन डिभिजन कार्यालयका प्रमुख माधव ज्ञवालीले जानकारी दिए। उनका अनुसार पर्यटन प्रवर्द्धन, रोजगारीका अवसर सिर्जना र आन्तरिक तथा बाह्य पर्यटन प्रवर्द्धन गर्न सुरु गरिएको यो लुम्बिनी प्रदेशकै पहिलो जलयात्रा हो। जलयात्रा सुरु भएपछि बाँकेमा आन्तरिक तथा बाह्य पर्यटन प्रवर्द्धनका लागि ठूलो सहयोग पुग्ने पर्यटन प्रवर्द्धन मञ्चका अध्यक्ष कृष्णप्रसाद श्रेष्ठले जानकारी दिए। उनका अनुसार अगैयादेखि डुडुवा गाउँपालिकाको कम्दीस्थित सिधनिया घाटसम्म जलयात्रा सञ्चालनको सम्भावना अध्ययन भइरहेको छ। अगैयामा सिक्टा सिँचाइ आयोजनाको मुख्य बाँध र पुल अवलोकन गर्न अहिले दैनिकरुपमा आन्तरिक पर्यटक पुग्ने गरेका छन्। नदीको पारिपट्टी वनभोज तथा भ्रमण गर्न ठूलो सङ्ख्यामा नेपालगञ्ज र कोहलपुरबाट सर्वसाधारण पुग्ने गरेको गाउँपालिका२ का अध्यक्ष मदन ओलीले जानकारी दिए। उनले सिक्टा सिँचाइको नहरमा नियमितरुपमा पानी सञ्चालन भएपछि अगैया क्षेत्र अहिले पर्यटकीय क्षेत्रका रुपमा विकसित हुँदै गएको बताए। रासस"
"जनतालाई एमालेको अपील : स्थानीय निर्वाचनको घोषणा पत्र निर्माण हुँदैछ, सुझाव दिनू","काठमाडौं : नेकपा एमाले स्थानीय तह निर्वाचनका लागि पार्टीको घोषणापत्र प्रतिबद्धतापत्र निर्माणमा जुटेको छ। एमालेले प्रतिबद्धतापत्र निर्माणमा जुटिरहेकाले महत्वपूर्ण सल्लाह र सुझाव दिन सबैलाई आग्रह गरेको छ। एमालेले चैत मसान्तभित्र आफ्ना सल्लाह र सुझावहरु  पठाउनका लागि आमजन समुदायलाई अपिल गरेको छ। एमालेले वरिष्ठ उपाध्यक्ष ईश्वर पोखरेलको संयोजकत्वमा कार्यदल बनाएको छ। पोखरेलको संयोजकत्वमा बनेको कार्यदलमा उपाध्यक्ष युवराज ज्ञवाली, उपमहासचिवद्वय प्रदीप ज्ञवाली र विष्णु रिमाल, पोलिटब्युरो सदस्य देवेन्द्र दाहाल, प्रभु साह, मनोजजंग थापा, पूर्वअर्थमन्त्री युवराज खतिवडा, प्रभा बराल, दिनेशचन्द्र देवकोटा र सुशील ज्ञवाली सदस्य छन्। अघिल्लो निर्वाचनमा झैं केन्द्रबाट केन्द्रीय घोषणापत्र तयार गर्ने र ७ सय ५३ पालिकामा आआफ्नो स्थानीय तहको प्रतिबद्धतापत्र तयार गर्ने एमालेको तयारी छ। एमालेले पार्टी स्थापना दिवसको दिन वैशाख ९ गते केन्द्र र हरेक स्थानीय तहमा घोषणापत्र तथा प्रतिबद्धता पत्र सार्वजनिक गर्ने निर्णय गरिसकेको छ। स्थानीय तहको प्रतिबद्धतापत्रमा देशभरी एउटै ढाँचामा हुने एमालेले जनाएको छ। स्थानीय तहमा पाँच वर्षको कामको संक्षिप्त समीक्षा गर्दै केन्द्र, प्रदेश र पालिका सरकारबाटगरिएका काम र प्राप्त उपलब्धिलाई उल्लेख हुनेछ। पार्टीको नेतृत्व या बहुमत नरहेका पालिकाहरुमा समेत पार्टी नेतृत्वको केन्द्र र प्रदेश सरकारबाट गरिएका काम र उपलब्धिहरुको स्वामित्व लिने गरी उल्लेख गर्ने तयारी छ। संविधानको अनुसूचीमा उल्लेखित स्थानीय तहको अधिकारको सूची तथा कार्यविस्तृतीकरण प्रतिवेदनमा उल्लेख गरिएका कामहरूको शीर्षक अनुसार अब गरिने कामहरूको प्रस्ताव उल्लेख हुनेछ। स्थानीय तहमा एमालेका उपलब्धी, एमाले पराजित भएका ठाउँमा विगतमा पार्टीले गरेका प्रतिबद्धता र विपक्षीले विजय हासिल गरेका कारण त्यसमा आएको अवरोध समेतलाई समेटेर आगामी लक्ष्य र कार्ययोजनासहितका प्रतिबद्धतापत्र सार्वजनिक हुनेछ। एमालेले चैत मसान्तभित्र उम्मेदवार सिफारिस गर्न पनि मातहतका कमिटीलाई निर्देशन दिएको छ। आगामी वैशाख ३० मा हुने स्थानीय चुनावका लागि उम्मेदवार सिफारिस गर्न सम्बन्धित कमिटीहरूलाई निर्देशन दिएको हो। एमालेले एक महिलासहित तीन जना सम्भावित उम्मेदवार सिफारिस गर्नुपर्नेछ।"
भ्यु टावरबाट,"तारेभीरको छेवैमा सहरमा बन्दैछ भ्यु टावर अन्योलमा छु म के हेर्ने भ्यु टावरबाट ? के देखिन्छ भ्यु टावरबाट ? के तिम्रो भ्यु टावरबाट मर्दै गएका इच्छाहरूसँग सकिनसकी बाँचेको जीवन देखिन्छ ? सडकमा पल्टेर भोको पेटको सारंगी रेट्ने जीवन देखिन्छ ? भोकाएकी आमाको दूध नआएपछि रुँदा रुँदा आँसु सुकेर कलेटी परेको बच्चाको मुहार देखिन्छ ? के तिम्रो भ्यु टावरबाट बन्द हड्तालको दिन आगो नबल्ने मजदुरको चिसो चुल्हो देखिन्छ ? असमयमै चाउरिएको भरियाको निधारको बोझ र भारीको डोब देखिन्छ ? आफ्नै उमेरका सुकिला दौतरीहरू स्कुल गएको हेरेर मन अमिलो पार्दै धुलोमा खेल्ने बाबुनानीहरू देखिन्छन् ? के तिम्रो भ्यु टावरबाट दूरदराजको गाउँमा सिटामोल र जीवन जल नपाएर मृत्युसँग हारेको लास देखिन्छ ? हिउँद र बर्खासँग पौंठेजोरी खेल्दाखेल्दै उदांगिएको, उजाडिएको नागरिकको घरबास देखिन्छ ? महाशय ! यदि तिम्रो भ्यु टावरबाट आममान्छेको जीवन देखिन्न भने त्यसको काम के ? यतिका लागि भ्यु टावरबाट बाइनाकुलरले हेर्नु पर्दैन हजुर भ्यु टावरको सिसाको भुइँमा हिँड्नु पर्दैन हजुर यो त सहरको सडकबाटै देखिन्छ बस्! परपरका अग्ला घरहरू र भुइँबाटै देखिने डाँडाहरू हेर्न मात्र तिम्रो भ्यु टावरको के काम ?"
डेरामा बसेको घरकै कम्पाउण्डमा नोबेलका चिकित्सक मृत फेला,"विराटनगर : विराटनगरस्थित नोबेल शिक्षण अस्पतालमा कार्यरत चिकित्सक विजय यादव शनिबार बिहान मृत फेला परेका छन्। अस्पतालनजिक डेरा बसेको घरको कम्पाउण्डभित्र बिहान ७ बजेतिर उनी मृत फेला परेको प्रहरीले जनाएको छ। शव अहिले घटनास्थलमै छ। सप्तरीको विष्णुपुर गाउँपालिका१ घर भएका अन्दाजी २७ वर्षीय डा यादव विगत ४ वर्षदेखि विराटनगर४ स्थित प्रेम बस्नेतको घरको दोस्रो तलाको कोठा भाडामा लिएर डेरा बस्दै आएको प्रहरीले जनाएको छ। घोप्टो परेको र नाक तथा मुखबाट रगत बगिरहेको अवस्थामा डेरा बसेको कोठाबाट मुनिको भुइँमा उनको शव भेटिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। डेरा बसेको घरको कम्पाउण्डभित्र चिकित्सक मृत फेला परेको जानकारी बिहान आएको हो, उनले भने, तत्काल प्रहरी परिचालन गरेर घटनाका बारेमा अनुसन्धान थालिएको छ। डीएसपी श्रेष्ठका अनुसार डा यादवको मृत्युको कारण खुल्न सकिरहेको छैन। यद्यपि घटनास्थलको प्रकृति हेर्दा हामफालेर उनले आत्महत्या गरेको हुनसक्ने आशंका प्रहरीले गरेको छ। श्रेष्ठले शव पोस्टमार्टमका लागि पठाएर घटनाको थप अनुसन्धान अघि बढाइने बताए। अनुसन्धानपछि मृत्युको कारण यकिन हुने उनको भनाइ छ। अस्पतालका प्रबन्धक नारायण दाहालका अनुसार डा यादव नोबेलको हाडजोर्नी तथा नशा रोग विभागमा कार्यरत मेडिकल अफिसर हुन्। उनी ४ वर्षअघिदेखि नोबेलमा कार्यरत रहेको दाहालले बताए। उनका अनुसार नोबेलले शुक्रबार मोरङको कटहरीमा आयोजना गरेको स्वास्थ्य शिविर सञ्चालनका लागि पनि डा यादव पुगेका थिए। शिविर सकिएपछि अरु चिकित्सक, स्वास्थ्यकर्मी र अस्पतालका कर्मचारीसँगै फर्किएर आफ्नो डेरातर्फ लागेका उनी बिहान मृत फेला परेको जानकारी दाहालले दिए। घटना कसरी भयो भनेर यकिन हुन सकिरहेको छैन। अनुसन्धानका लागि घटनास्थलमा प्रहरी टोली खटिएको छ, उनले भने, यादव राम्रा, अनुभवी र दक्ष चिकित्सक थिए। मृत्युको खबरले हामी पनि अचम्ममा परिरहेका छौँ। आफन्तले भने घटना शंकास्पद रहेकाले गम्भीर ढंगले अनुसन्धान गरेर सत्यतथ्य पत्ता लगाउनुपर्ने माग गरेका छन्। मृत फेला परेका डा यादवको सप्तरीस्थित घरमा रहेका परिवारका सदस्यलाई पनि घटनाका बारेमा जानकारी गराइसकिएको प्रहरीले जनाएको छ। घटनास्थलमा भेला भएका आफन्तबीचमा भने रुवाबासी चलिरहेको छ।"
श्रीलङ्कामा संकटकाल घोषणा,"कोलम्बो : श्रीलंकाको राष्ट्रपति निवासबाहिर बिहीबार भएको हिंसात्मक प्रदर्शनपछि देशभर संकटकाल घोषणा गरिएको छ । श्रीलंकाका राष्ट्रपति र सरकारविरुद्ध जनताले लगातार विरोध प्रदर्शन गरिरहेका छन् । यस्तो अवस्थामा श्रीलंकाका राष्ट्रपति गोटाबाया राजापाक्षेले देशमा संकटकाल लगाउने निर्णय गरेका हुन् । बिहीबार राष्ट्रपति राजापाक्षेको निवास बाहिर शान्तिपूर्ण रूपमा विरोध प्रदर्शन सुरु भएको प्रदर्शनमा सहभागीहरूले बताए। उनीहरुले प्रहरीले अश्रुग्यास, पानीको फोहोरा प्रहार गर्दा हिंसात्मक भएको दाबी गर्छन्। जवाफमा प्रदर्शनकारीले पनि प्रहरीमाथि ढुंगा हानेका थिए । झडपमा कम्तिमा दुई दर्जन प्रहरी घाइते भएका बीबीसी समाचारमा उल्लेख छ। शुक्रबार ५३ जना प्रदर्शनकारीलाई गिरफ्तार गरिएको र पाँच जना फोटोग्राफरलाई प्रहरी चौकीमा हिरासतमा राखी यातना दिइएको एएफपी समाचार संस्थाले जनाएको छ। श्रीलंकाका प्रधानमन्त्री राजापाक्षसँग परराष्ट्रमन्त्री खड्काको भेटवार्ता श्रीलंकाको जस्तो आर्थिक संकट नेपालमा आउन दिदैनौं : प्रचण्ड श्रीलंकामा प्रदर्शन रोक्न सेना परिचालन सरकारले पत्रकारमाथि दुर्व्यवहार गरेको घटनामा छानबिन हुने जनाएको छ । श्रीलंका स्वतन्त्र भएपछि सबैभन्दा ठूलो आर्थिक संकटको सामना गरिरहेको छ। मूल्यवृद्धि र खाद्यवस्तुको अभावका कारण जनता मारमा परेका छन् । कोलम्बो साउथ, कोलम्बो नर्थ, कोलम्बो सेन्ट्रल र नुगेगोडा पुलिस डिभिजनबाट कर्फ्यू लागेको जानकारी प्राप्त भएको छ। संकटकाल लगाउने निर्णयका सम्बन्धमा सरकारले देशको सुरक्षा र सेवा सही तरिकाले सुचारु गर्न यो आवश्यक भएको बताएको छ । हाल श्रीलंकामा १ अप्रिलदेखि आपतकाल लागु भएको छ । बिग्रिएको आर्थिक अवस्थाका कारण जनता राष्ट्रपतिप्रति आक्रोशित छन् । राष्ट्रपति निवासबाहिबरबाट सुरु भएको विरोध प्रदर्शन अहिले श्रीलंकामा जताततै देखिन थालेको छ । जनता र प्रहरीबीच झडपका घटना सार्वजनिक भइरहेका छन्। विद्युत, पेट्रोलडिजेल र यातायात सेवा नराम्ररी प्रभावित भएको छ । जनताले अभाव भोगिरहेका छन् । विद्यार्थीसँग पेपर अभाव भएकाले परीक्षा पनि स्थगित भएको छ । यस्तो अवस्थामा श्रीलंकाका जनतामा निराशाको वातावरण छ र उनीहरु सडकमा उत्रिएका छन् ।"
चुक्ता पुँजी वृद्धिको खोजी,"काठमाडौं : बिमा समितिले एक वर्षभित्र जीवन र निर्जीवन बिमा कम्पनीको चुक्ता पुँजी वृद्धि गर्न निर्देशन दिएपछि यतिबेला कम्पनीहरू योजना बुन्न थालेका छन्। अझ कसरी पुँजी वृद्धि गर्ने भन्नेबारे समितिले बिहीबार कम्पनीका अध्यक्षहरूसँगको भेटमा योजनासहित ३० दिनभित्र पेस गर्न भनेका छन्। हालसम्म जीवन बिमा कम्पनीको पुँजी २ अर्ब रुपैयाँ र निर्जीवनको १ अर्ब रुपैयाँ छ। तर अब आगामी चैत्रसम्म (२०७९ चैत्रसम्म) समितिले जीवन बिमा कम्पनीको चुक्ता पुँजी ५ अर्ब र निर्जीवन बिमा कम्पनीको चुक्ता पुँजी साढे २ अर्ब बनाउन निर्देशन दिइसकेको छ। विदेशी बिमकका रूपमा दर्ता भई सञ्चालनमा रहेका बिमकले बिमक दर्ता तथा बिमा व्यवसाय सञ्चालनसम्बन्धी निर्देशिका, २०७३ को दफा ४ बमोजिम तोकिएको न्यूनतम चुक्ता पुँजीबराबरको निर्धारित पुँजी कायम गर्नु पर्नेछ। साथै, संयुक्त लगानीमा सञ्चालित कम्पनीले तोकिएको समयावधिभित्र उल्लिखित निर्देशिकाको दफा ४ बमोजिमको तोकिएको न्यूनतम् चुक्ता पुँजी कायम गर्ने व्यवस्था गरिएको छ। अहिले कम्पनीहरू बोनस, हकप्रद र मर्जरलाई अवलम्बन गर्ने पक्षमा छन्। तर, बोनस र हकप्रदबाट पुँजी बढाए नाफा बढाउन दबाब पर्ने देखिन्छ। तर मर्जर पनि सफल नै हुन सक्छ वा हुँदैन भन्नेमा पनि यकिन गर्न नभएको उनीहरूको भनाइ छ। यद्यपि अहिले बैंकिङ प्रणालीमा लगानी योग्य पुँजी अभाव (तरलता)देखि मुलुकको अर्थतन्त्रमा केही दबाब परेको छ। यस्तो अवस्थामा पुँजी वृद्धिको अवधि कम भएको गुनासो गर्दै बिमा कम्पनीका अध्यक्षहरू बिहीबार समिति धाएका थिए। समितिले अब नयाँ लाइसेन्स नदिने र भएका पुरानालाई पनि घटाउन जोड दिएको बिमा समितिका कार्यकारी निर्देशक राजुरमण पौडेलले बताए। यही आश्वासन बिमा कम्पनीका लगानीकर्तालाई दिँदै पुँजी वृद्धिको योजना मागेको उनले बताए। कम्पनीहरूले के कसरी पुँजी वृद्धि गर्न सक्ने भन्नेबारे योजना एक महिनाभित्रै पेस गर्नु पर्नेछ। उनीहरूले जसरी पनि एक वर्षभित्र पुँजी बढाउनु पर्छ। हाम्रो उद्देश्य कम्पनी घटाउनु हो। यसका लागि मर्जर जरुरी छ, उनले भने, उनीहरूले कस्ता उपाय ल्याउँछन्, सोबारे छलफल गरेर निष्कर्षमा पुग्ने भनेका छौं। योजनाको अवस्था हेरेरै के के गर्ने भन्ने कुरा आउँछ। नेपाल बिमक संघका अध्यक्ष चंकी क्षेत्री बिमा समितिले तोकेको समयावधि भने कम भएकोले कम्पनीका निर्देशकहरूले बढाउन समितिलाई आग्रह गरेको उनले जानकारी दिए। यद्यपि अब ३० दिनभित्र योजनासहित पेस गर्ने तयारीमा जुट्ने उनले बताए। पुँजी वृद्धि गर्ने अवधि छोटो भयो। योजना पेस गरेपछि अवधि बढाउने अपेक्षा गरेका छौं, उनले भने। मर्जर गरेरै भए पनि संख्या घटाउने बिमा समितिको अडान एक महिनामा योजना पेस गर्नै पर्ने नयाँ बिमा कम्पनीलाई दर्ता नगर्ने आश्वासन पुनर्बिमा नेपालभित्र मात्रै गर्दा क्यासफ्लो कम हुने उनले बताए। उनका अनुसार यस्तो अवस्थामा बिमा कम्पनीको चुक्ता पुँजी वृद्धि गरी समग्रमा नेटवर्थ बढाइ सोअनुरूप कम्पनीहरूको जोखिम बहन क्षमता बढाउने उद्देश्यले चुक्ता पुँजी वृद्धि गरिएको हो। यसले कम्पनीहरूलाई एक अर्कामा गाभ्ने, गाभिने अनुकूल वातावरण सिर्जना भर्ई उपयुक्त संख्यामा राख्न तथा पुँजीगत आधार बलियो बनाउन, ठूलो पुँजी भएमा सेवाको लागत कम भई बिमाको पहुँच विस्तार गर्न, ठूलो पुँजी कायम गरी कम्पनीहरूबीच स्वस्थ्य प्रतिस्पर्धाको वातावरण तयार गर्न र जोखिममा आधारित पुँजीसँग सामञ्जस्यता हुनेछ । बिमा समितिले मर्जर निर्देशिका पनि जारी गरिसकेको छ। कम्पनीहरूले मर्जर गर्ने भए सोहीअनुसार अवलम्बन गर्नुपर्ने उनले बताए। कम्पनीहरूले २०७९ साल चैत्र मसान्तसम्ममा कायम गरिसक्नुपर्ने र नसक्ने कम्पनीले बिमक गाभ्ने, गाभिने तथा प्राप्ति गर्नेसम्बन्धी निर्देशिका, २०७६ बमोजिम पुँजी कायम गर्नु पर्नेेछ। यद्यपि केही कम्पनीहरू अनौपचारिक रूपमा एकआपसमा गाभ्ने तथा गाभिनेबारे आन्तरिक छलफलमा समेत जुट्न थालेको बताइएको छ। यसैक्रममा युनियन लाइफ इन्स्योरेन्सका प्रमुख कार्यकारी अधिकृत मनोजकुमारलाल कर्ण अब बोर्ड बैठकमा पुँजीवृद्धि कसरी गर्ने योजनाबारे छिट्टै छलफलमा जुट्ने बताउँछन्। चुक्ता पुँजी वृद्धिले कम्पनीहरू बलियो हुने भएकाले बिमा समितिको यो नीति स्वागतयोग्य भएको उनको भनाइ छ। यद्यपि एक महिनाभित्रै टुंगो लाग्नेछ। तत्कालै भने हुँदैन। त्रैमासिक अन्त्यको हिसाबकिताब, लाइसेन्स नवीकरणको कामको चाप छ। यो सकाएपछि चुक्ता पुँजीको योजना बनाउँछौं, उनले अन्नपूर्णसँग भने।"
"प्रधानमन्त्री देउवा र मोदीबीच भेटवार्ता, नेपालभारत सम्बन्ध नवीकरणको प्रयास","नयाँ दिल्ली : प्रधानमन्त्री शेरबहादुर देउवा र भारतका प्रधानमन्त्री नरेन्द्र दामोदरदास मोदीबीच भेटवार्ता भएको छ । शनिबार बिहान हैदरावाद हाउसमा भारतीय प्रधानमन्त्री मोदी र प्रधानमन्त्री देउवाबीच भेटवार्ता भएको हो। भारतीय विदेश मन्त्रालयका प्रवक्ता अरिन्दम बागचीले दुई देशका प्रधानमन्त्रीको भेटलाई नेपालभारतबीचको सम्बन्धलाई नवीकरणको रुपमा टिप्पणी गरेका छन्। उनले दुई प्रधानमन्त्रीबीच विभिन्न विषयवस्तुमा बृहत्तर छलफल भएको बताएका छन्। प्रधानमन्त्री देउवा र मोदीबीचको भेटले दुई मुलुकको सम्बन्धले नयाँ उचाईं प्राप्त गरेको विस्वास भारतीय विदेश मन्त्रालयले व्यक्त गरेको छ। हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
प्रधानमन्त्री देउवालाई दिल्लीमा नेपालीहरुले यसरी गरे स्वागत (फोटो फिचर),"नयाँदिल्ली : तीन दिने भारत भ्रमणमा रहेका प्रधानमन्त्री शेरबहादुर देउवालाई नेपालीहरुले स्वागत गरेका छन् । बारखम्बा रोडस्थित नेपाली राजदूतावासमा शुक्रबार आयोजित स्वागत तथा सम्मान कार्यक्रममा भारतमा बस्दै आएका नेपाली नागरिक, नेपालप्रति शुभेच्छा राख्ने पूर्वभारतीय राजदूतसहित कुटनीतिज्ञहरु, बुद्धिजीवी, व्यवसायीहरु र दूतावासका कर्मचारीले देउवासहितको नेपाली भ्रमण टोलीलाई स्वागत गरेको हो। स्वागत समारोहमा परराष्ट्रमन्त्री नारायण खड्का, उर्जामन्त्री पम्फा भुसाल, स्वास्थ्यमन्त्री विरोध खतिवडा, कृषिमन्त्री महेन्द्रराय यादव थिए। त्यस्तै व्यापारीहरु कांग्रेस सांसदसमेत रहेका अर्बपति विनोद चौधरी, शेखर गोच्छा, चन्द्र ढकाल, पशुपति मुरारकालगायत सहभागी थिए। प्रधानमन्त्री देउवालाई भारतीय रक्षा राज्यमन्त्रीले विमानस्थलमा स्वागत गर्ने यसरी गर्दैछ दिल्लीले प्रधानमन्त्री देउवाको स्वागत (तस्बिरसहित) कार्यबाहक प्रधानमन्त्रीको जिम्मेवारी गृहमन्त्री बालकृष्ण खाँणलाई प्रधानमन्त्री देउवा नयाँ दिल्लीमा, राज्यमन्त्री भट्टले गरे स्वागत प्रधानमन्त्री देउवाको स्वागतका लागि रात्रिभोजको तयारीमा दूतावास भाजपा मुख्यालय पुगे प्रधानमन्त्री देउवा प्रधानमन्त्री देउवा र भारतका विदेशमन्त्री एस जयशंकरबीच भेटवार्ता दिल्लीमा व्यस्त प्रधानमन्त्री देउवा, मोदीसँग वान टु वान वार्ता आज कार्यक्रममा भारतीय नेता विजय जोली, कंग्रेस आईका वरिष्ठ नेता करण सिंह, राज्यसभाका पूर्वसांसद एवं जनता दलका नेता केसी त्यागीलगायत सहभागी थिए। त्यसैगरी पूर्वराजदूत मञ्जीवसिंह पुरी, रञ्जीत रे, भारतीय सेनाका पूर्वमेजर जनरल अशोक मेहतालगायत सहभागी थिए। प्रधानमन्त्री देउवालाई भारतका लागि नेपाली राजदूत डा शंकर शर्माले स्वागत गरेका थिए। पत्नी आरजु राणासहित प्रतिनिधिमण्डलका साथ दूतावास पुगेका प्रधानमन्त्री देउवाले नेपाली समुदायसँग संक्षिप्त भेटघाट तथा भलाकुसारी गरेका थिए। शुक्रबार दिउँसो नयाँ दिल्ली आएका देउवालाई इन्दिरा गान्धी अन्तर्राष्ट्रिय विमानस्थलमा भारतीय रक्षाराज्यमन्त्री अजय भट्टले स्वागत गरेका थिए। भारतले देउवाको भ्रमणलाई विशेष भनेको छ।"
खुल्ला दोहोरी : तेस्रो दिन २० समूहमा प्रतिस्पर्धा,"काठमाडौं : टुबोर्ग छैटौं राष्ट्रिय रनिङ सिल्ड खुल्ला दोहोरी गीत प्रतियोगिता २०७८ को तेस्रो दिन शुक्रबार २० समूहबीच प्रतिस्पर्धा भएको छ। यससँगै अहिलेसम्म प्रतियोगितामा ३१ समूहले प्रतिस्पर्धा गरिसकेका छन्। बुधबारदेखि काठमाडौंस्थित भृकृटीमण्डपमा सुरु भएको प्रतियोगितामा जम्मा ६१ समूहको सहभागिता रहेको छ, जसमध्ये बिहीबार ११ र शुक्रबार २० समूहले भाग लिइसकेका छन्। बाँकी सहभागी प्रतिस्पर्धीबीच शनिबार भिडन्त हुने आयोजक राष्ट्रिय लोक तथा दोहोरी गीत प्रतिष्ठानका महासचिव तथा प्रतियोगी संयोजक शिव हमालले जनाएका छन्। ख्यातिप्राप्त कलाकारहरूको प्रस्तुतिसमेत रहेको प्रतियोगितामा प्रतिष्ठानका पूर्वकेन्द्रीय अध्यक्ष प्रजापति पराजुली र केन्द्रीय सदस्य पीएन सापकोटाले सहजीकरण गरेका थिए। प्रतियोगिता अवधिभर प्रतिष्ठानका पूर्वकेन्द्रीय अध्यक्ष चन्द्र शर्मा निर्णायक संयोजक रहनेछन्। निवर्तमान केन्द्रीय अध्यक्ष बद्री पंगेनी सहसंयोजकको रहेका छन्। यससँगै प्रतियोगितामा अन्य अग्रज कलाकारलाई समेत निर्णायकको भूमिकामा राखिने आयोजकले जनाएको छ। पूर्वतालिका अनुसार शनिबार (चैत १९) मा सम्पन्न हुने भनिएको प्रतियोगिता थप एक दिन लम्बिन सक्ने आयोजकले जनाएको छ। मूल स्रष्टालाई रोयल्टी आयोजकले यस पटक प्रतियोगितामा प्रतियोगीले गीत गाउँदा प्रयोग गरेका भाकाका मूल स्रष्टालाई रोयल्टीसमेत दिने भएको छ। आयोजकका अनुसार प्रयोग भएका भाकाहरूको रोयल्टी संगीत रोयल्टी संकलन समाजमा बुझाएर मूल स्रष्टालाई रोयल्टी वितरण गरिनेछ।"
"ठूलो परिमाणमा तेल निकाल्न बाइडेनको आदेश, ऊर्जा सङ्कट कायमै रहने","वासिङटन डिसी : अमेरिकी राष्ट्रपति जो बाइडेनले रूसयूक्रेन युद्धका कारण विश्व बजारमा आएको इन्धनको अभावसँगै इन्धनको बढ्दो मूल्य समायोजनका लागि अमेरिकी रणनीतिक भण्डारहरूबाट ठूलो परिमाणमा तेल निकाल्न निर्देशन दिएका छन्। आउँदो छ महिनामा सन् १९७४ मा त्यस्तो भण्डार सिर्जना गरिएयताकै उच्च १८ करोड ब्यारलसम्म तेल निकालिने अमेरिकी प्रशासनले जनाएको छ। यद्यपि दैनिक १० लाख ब्यारलको दरमा तेल निकालेर ऊर्जा सङ्कट समाधान नहुने विश्लेषकहरूले बताएका छन्। यस्तो प्रयासले विश्वव्यापी अभावका लागि अस्थायी समाधान मात्र दिने तर रुसबाट रोकिएको आपूर्तिको अभाव पूर्ति नहुने विश्लेषकहरूले बताइएका बीबीसीले उल्लेख गरेको छ। यो वर्षको अन्त्यसम्ममा आन्तरिक उत्पादन बढ्नुअघि तेल सङ्कट समाधानको एउटा सामान्य पहलस्वरूप बाइडेनले पछिल्लो कदम चालेका हुन्। रुस साउदी अरबपछिको संसारकै सबैभन्दा ठूलो तेल आपूर्तिकर्ता भएको र रूसबाट तेल खरिद्मा प्रतिबन्धको घोषणा गरेसँगै अमेरिका, यूरोप लगायत विश्व बजारमा तेलको अभाव देखिएको र तेलको उच्च मागका कारण मूल्य वृद्धि भएको छ। यद्यपि कतिपय अमेरिकी सञ्चारमाध्यमले बाइडेनको घोषणा लगत्तै बजार मूल्यमा केही प्रभाव परेको बताएका छन्। ऊर्जाको बढ्दो मूल्य अमेरिकासहित अहिले संसारभर एउटा राजनीतिक मुद्दा बनेको छ। रासस"
श्रीलंकामा प्रदर्शन रोक्न सेना परिचालन,"एजेन्सी (कोलम्बो) : आर्थिक संकटमा फसेको श्रीलंकामा सरकारविरुद्ध हिंसात्मक प्रदर्शन भएको छ। राष्ट्रपति गोटाबाया राजपाक्षेको भवन बाहिर प्रदर्शनकारी र सर्वसाधारणबीच झडपसमेत भएको अन्तर्राष्ट्रिय सञ्चारमाध्यमले जनाएका छन्। खाद्यान्न अभाव र महँगीको विरोधमा प्रदर्शन र झडप भएको बीबीसीले उल्लेख गरेको छ। प्रदर्शन रोक्न राजधानी कोलम्बोलगायत अन्य सहरहरूमा सेना परिचालन गरिएको छ। राष्ट्रपति भवन अगाडि प्रदर्शनकारीहरूमाथि प्रहरीले अश्रुग्यास प्रहार गरेको थियो। त्यस क्षेत्रमा लागू गरिएको कफ्र्यु आदेश भने शुक्रबार बिहानबाट हटाइएको छ। बिहीबार आक्रोशित प्रदर्शनकारीहरूले राष्ट्रपति भवनअघिका छेकबारहरू भत्काएका थिए। राष्ट्रपति गोटबय राजपक्षले भने हिंसात्मक घटना गराउनमा उग्रपन्थी तत्त्व सक्रिय रहेको आरोप लगाएका छन्। प्रदर्शनकारीहरूले राष्ट्रपति गोटाबायाले पद त्याग नगरेसम्म प्रदर्शन जारी राख्ने अडान लिएका छन्। शुक्रबार बिहान प्रदर्शनमा संलग्न ४५ जनालाई प्रहरीले गिरफ्तार गरेको थियो। तर, कसैविरुद्ध कुनै अभियोग दर्ता नगरिएको जनाइएको छ। राष्ट्रपति र उनका मन्त्रीहरूले विद्युत् कटौतीको सामना गर्नु नपर्ने भन्ने समाचार सार्वजनिक भएपछि प्रदर्शन अझै चुलिएको हो। मन्त्री र राष्ट्रपतिका पारिवारिक सदस्यहरूले धनको मनपरी प्रदर्शन गर्ने गरेको घटनाले जनतामाझ आक्रोश बढाइरहेको बीबीसीले उल्लेख गरेको छ। सरकारले कोरोना भाइरस महामारीले पर्यटन उद्योगमा पारेको नराम्रो प्रभावका कारण देशले आर्थिक संकट बेहोरेको बताएको छ। सरकारले सन् २०१९ मा देशका गिर्जाघरहरूमा शृंखलाबद्ध हमला भएपछि पर्यटक आगमनमा भएको उल्लेख्य कमीजस्ता कारण पनि यो अवस्था आएको बताउँदै आएको छ।"
जितपुरसिमरा गोल्डकप : एपीएफ र एनआरटी भिड्दै,सिमरा : विभागीय टिम नेपाल एपीएफ क्लब र न्युरोड टिम (एनआरटी) जगदम्बा १२औं जितपुरसिमरा गोल्डकपको उपाधिका लागि शनिबार प्रतिस्पर्धा गर्दैछन्। सिमरा रंगशालामा हुने यी दुई टिमबीचको भिडन्त निकै रोमाञ्चक अनि प्रतिस्पर्धात्मक हुने अपेक्षा गरिएको छ। मोफसलको प्रतिष्ठित फुटबल प्रतियोगितामध्येको एक जितपुरसिमरा गोल्डकपको अन्तिम भिडन्त दुवै टिमका लागि निकै महत्त्वपूर्ण छ। दुवै टिम यो टाइटल जितेर ऊर्जाका साथ सिमराबाट फर्कन चाहन्छन्। जितपुरसिमरा गोल्डकपको टाइटल एपीएफ जिते चालू सिजनमा उसका लागि यो दोस्रो उपाधि हुनेछ भने एनआरटीले पहिलो उपाधि उचाल्नेछ। माघमा सम्पन्न आहा रारा गोल्डकपको २० औं संस्करणको उपाधि जितेको एपीएफका लागि त्यसयता भाग लिएका दुई प्रतियोगिता सुखद रहन सकेनन्। झापा र बागमती गोल्डकपमा पहिलो खेलबाटै एपीएफ घर फर्कियो। बागमती गोल्डकप सकेर सिमरा आएको एपीएफले यस प्रतियोगितामा भने उत्कृष्ट खेल प्रदर्शन गर्दै फाइनलको यात्रा तय गर्यो। पहिलो खेलमा हिमालयन शेर्पालाई ३२ ले पराजित गरेको एपीएफले दोस्रो खेलमा बागमतीलाई ४१ ले पन्छायो। दुई महत्त्वपूर्ण जित हात पार्दै एपीएफ दोस्रो पटक जितपुरसिमरा गोल्डकपको फाइनलमा प्रवेश गरेको हो। यसअघि दोस्रो संस्करणमा फाइनलमा प्रवेश गरेको एपीएफ शेर्पासँग पराजित हुँदै उपविजेता बनेको थियो। यसपटक शेर्पामाथि जित हात पार्दै प्रतियोगितामा विजयी सुरुवात गरेको एपीएफका लागि अन्तिम भिडन्त अर्को कारणले पनि महत्त्व राख्छ। जितपुरसिमरा गोल्डकपको १२औं संस्करणमध्ये ११ वटा संस्करणमा सहभागी एपीएफले उपाधि जित्न सकेको छैन। त्यसैले पनि यसपटक एनआरटीमाथि जित हात पार्दै एपीएफले जितपुरसिमरा गोल्डकपको टाइटल विजेताको सूचीमा आफूलाई उभ्याउन चाहन्छ। यता दोस्रो पटककै सहभागितामा फाइनल प्रवेश गरेको टोली हो एनआरटी। उसका लागि पनि यो उपाधि महत्त्वपूर्ण छ। जारी सिजनमा मोफसलका प्रतियोगितामा राम्रो नतिजा ल्याउन नसकेको एनआरटीका लागि विभागीय टोलीसँगको भेट निकै चुनौतीपूर्ण हुनेछ। सुदूरपश्चिम गोल्डकप र बागमती गोल्डकपमा सहभागी हुँदै एनआरटी सिमरा आइपुगेको हो। दुईवटै प्रतियोगितामा एनआरटीले बागमतीसँग पराजय भोगेको थियो। यस प्रतियोगितामा भने यसअघिका बिजेतालाई पन्छाउँदै एनआरटीले फाइनलको यात्रा तय गरेको हो। पहिलो खेलमा विजय युथ क्लब र दोस्रो खेलमा आयोजक नवजनजागृतिलाई पराजित गर्दै एनआरटीले उपाधि होडमा आफूलाई उभ्याएको हो। विजय युथ र जनजागृतिले जितपुरसिमरा गोल्डकपको उपाधि उचालिसकेका छन्। दुवै पूर्वविजेतालाई पराजित गरेको एनआरटी अन्तिम भिडन्तका लागि पूर्णरूपमा तयार देखिन्छ। एनआरटीका प्रशिक्षक राजुकाजी शाक्य यसपटक आफ्नो टिमले उपाधि जितेर गोल्डकपको विजेतामा नाम लेखाउने बताए। जारी सिजनमा टिमको नतिजा सन्तोषजक नभएकाले पनि यो गोल्डकपको उपाधि टिम र एनआरटीका प्रशंसकका लागि महत्त्वपूर्ण रहेको शाक्यले बताए। हाम्रा लागि यो उपाधिले निकै महत्त्व राख्छ। हामी यो उपाधि जितेर सबैलाई खुसी बनाउन चाहन्छौं शाक्यले भने।
नेपाल रेल्वेको उद्घाटन आज,"जनकपुरधाम : प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले नेपाल रेल्वेको उद्घाटन गर्ने भएका छन्। तीनदिने भारत भ्रमणमा रहेकै समयमा हैदरावाद हाउसमा आयोजना हुने एक कार्यक्रमकाबीच दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। शनिबार १२ बजेदेखि १२:३० बजेका बीचमा रेल्वेको उद्घाटन गर्ने समय तालिका रहेको रेल्वेका महाप्रबन्धक निरञ्जन झाले जानकारी दिए। दुवै देशका प्रधानमन्त्रीले उद्घाटन कार्यक्रम आम जनतालाई देखाउनका लागि भारतको जयनगर र जनकपुरधाममा लाइभको व्यवस्थासमेत गरिएको झाले बताए। रेल्वेले जनकपुरधामस्थित स्टेसनमा गेट, पण्डाल निर्माण गरेको छ। जयनगरमा अतिविशिष्ट व्यक्तिहरू मात्रै रहने र त्यहाँबाट प्रोजेक्टरमा दिल्लीमा हुने उद्घाटन कार्यक्रम सिधा देखाइने महाप्रबन्धक झाले बताए। दिल्ली उद्घाटनपछि जयनगरबाट रेल कुर्थाका लागि प्रस्थान हुनेछ। प्रत्येक स्टेसनमा स्कुलका बालबालिकाले नेपाल भारतको झन्डा लिएर रेल्वेको स्वागत गर्ने कार्यक्रम छ। झाले भने प्रत्येक स्टेसनमा १५ जना विद्यार्थी नेपाल भारतको झन्डा बोकेर रेलमा सवार हुनेछन्, उनीहरूलाई समेत त्यही रेलमा चढाएर कुर्थासम्म ल्याउने कार्यक्रम छ। रेल कुर्था पुगेपछि भौतिक पूर्वाधार मन्त्री रेणुकुमारी यादवलाई चढाएर जनकपुरधामस्थित स्टेसनसम्म ल्याइने छ, जहाँ उद्घाटनको अन्य कार्यक्रम गरिने कार्यतालिका रहेको छ। भारतको जयनगरदेखि जनकपुरधामको कुर्थासम्म ३५ किलोमिटरसम्म चल्ने रेल दिनको दुई पटक गुडाइनेछ। यद्यपि शनिबार नेपालका प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले दिल्लीस्थित हैदराबाद हाउसबाट संयुक्त रूपमा उद्घाटन गरेपछि एक पटक मात्रै गुड्ने बताइएको छ। त्यसपछि बिहान साढे ८ बजे जयनगरबाट कुर्थाका लागि रेल चल्नेछ भने दुई घण्टापछि कुर्था स्टेसनमा पुग्नेछ। त्यस्तै जनकपुरधामको कुर्थाबाट पौने ११ बजे रेल्वे जयनगरका लागि प्रस्थान गर्नेछ। सो रेल साढे १२ बजे जयनगर स्टेसनमा पुग्ने महाप्रबन्धक झाले बताए। जयनगर पुगेको रेल पुनः ३ बजे फर्केर आउने छ भने बिहान साढे ८ बजे जयनगरबाट आएको रेल ५ बजेर १५ मिनेटमा फर्कने गरी रेल्वेको समय निर्धारण गरिएको महाप्रबन्धक झाले बताए। यो समय रेल्वे नियमित यात्रुहरूका लागि सञ्चालनमा ल्याइनेछ। कुर्थादेखि जयनगरसम्मका लागि जनरल बगीको ९० रुपैयाँ निर्धारण गरिएको छ भने एसीयुक्त बगीका लागि ४ सय ५० रुपैयाँ निर्धारण गरिएको छ। त्यस्तै एक स्टेसनबाट अर्को स्टेसनसम्मका लागि जनरल बगीका लागि २० रुपैयाँ एसी बगीमा १ सय रुपैयाँ भाडादर निर्धारण गरिएको छ। गत फागुन १ देखि जयनगरजनकपुरसम्म ड्राई रन (यात्रुविहीन) दैनिक एक पटक सञ्चालनमा आइरहेको थियो। नेपालको इनर्वादेखि कुुर्थासम्म गरी नेपाल रेलको सुरक्षामा १ सय ३६ जना प्रहरी खटाइएको छ। ठाउँठाउँमा रहेको कुल २२ वटा लेवल ट्रयाक क्रसमा रेल्वे गुड्ने समयमा आवतजावत बन्द गराउनका लागि २२ जना कर्मचारी खटाइएको महाप्रबन्धक झाले बताए। कुल ८ वटा स्टेसनमध्ये ७ वटामा टिकेटिङको व्यवस्था गरिसकिएको छ। परवाहा स्टेसनस्थित भवन निर्माणकार्य हाल जारी नै रहेको छ। भारत सरकारको ८ अर्ब ७७ करोड नेपाली रुपैयाँ सहयोगमा निर्माण हुने जयनगरबिजलपुरबर्दिबाससम्म ६९ किलोमिटर रेल मार्गअन्तर्गत पहिलो चरणमा जयनगरकुर्थासम्म ३२ किलोमिटर रेल सञ्चालनमा आउन लागेको हो। डिजेल इलेक्ट्रिक मल्टिपल युनिट डिजेल र विद्युत् दुवैबाट चल्ने यो दुवै विश्वमै नयाँ मोडेलका रेलको रूपमा तयार गरिएको निर्माण कम्पनी कोकर्णको दाबी छ। डीपीसी १९०१ र डीपीसी १९०२ नम्बरको दुवै रेल १६ सय हर्स पावरका हुन्। प्रतिघण्टा ११० किलोमिटरको स्पिडमा चल्न सक्ने रेल एक पटकमा १ हजार ३ सयसम्म यात्रु सवार हुन सक्नेछन्। एउटै इन्जिन भए पनि दुवैतर्फबाट चलाउन सकिने रेलको एउट बगीमा ७० वटा सिट रहेको छ। २० मिटर लामो रेलको इन्जिनबाहेक एक एसी र ४ वटा जनरल बगी छ। यो रेलले प्रतिकिलोमिटर दुई लिटर डिजेलको एभरेज दिनेछ। प्रत्येक बगीमा शौचालयको व्यवस्था गरिएको छ यसका साथै एसी बगीबाहेक अन्य जेनरेल बगीमा ठाउँठाउँमा पंखासमेत लगाइएको छ। १९९४ मा ब्रिटिस कम्पनी सरकारले नेपालको जंगलबाट काठ ओसार्न लाइन विस्तार गरेको थियो। त्यो बेला कोइलाबाट चल्ने रेल नेपाल भित्रिएको थियो। पछि भारत सरकारले १८ वटा बगीसहित वाष्प इन्जिन सहयोग गरेको थियो। २०५१ सालदेखि स्टिम इन्जिन युक्त रेल सञ्चालनमा आएको थियो। २०६१ माघदेखि रेल बन्द थियो। रेल्वे अहिले न्यारोगेजबाट ब्रोडगेजमा परिणत गरिएको छ। भारतको जयनगरदेखि महोत्तरीको बर्दिवाससम्म ६९ किलोमिटर रेलमार्ग तीन खण्डमा निर्माण भइरहेको छ। परियोजनाको प्रथम चरणमा जयनगरकुर्था ३५ किलोमिटर, दोस्रो चरणमा धनुषाको कुर्थादेखि महोत्तरीको भंगहासम्म १७ किलोमिटर र तेस्रो चरणमा महोत्तरीको भंगहादेखि बर्दिवाससम्म १७ किलोमिटर खण्डमा रेल्वे सेवा सञ्चालनमा ल्याउने रेल विभागको योजना छ। पहिलो चरणमा भारतको जयनगरदेखि जनकपुरको कुर्थासम्म ३५ किलोमिटर रेल्वे सेवा सञ्चालनका लागि आवश्यक पूर्वाधार तयारी भइसकेको छ भने दोस्रो चरणमा सञ्चालन हुने भनिएको जनकपुरको कुर्थादेखि महोत्तरीको भंगहासम्म १७ किलोमिटरमा लिक निर्माणको काम चलिरहेको छ।"
वायुको प्रभाव : कुनकुन स्थानमा हुँदैछ वर्षा ?,"काठमाडौं : नेपालमा भारतको बिहारदेखि बङ्गालको खाँडिसम्म रहेको न्यून चापीय रेखा र स्थानीय वायुको सामान्य प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाबाट शनिबार जारी बुलेटिनमा प्रदेश १, बाग्मती प्रदेश र गण्डकी प्रदेशको पहाडी भूभागमा मेघ गर्जनचट्याङ्गसहित वर्षाको सम्भावना रहेको छ। हाल प्रदेश १, बागमती प्रदेश र गण्डकी प्रदेशको एकदुई स्थानमा हल्का देखि मध्यम वर्षा भइरहेको महाशाखाले जनाएको छ। शनिबारदिउँसो प्रदेश १, बागमती प्रदेश र गण्डकी प्रदेशको पहाडी भूभागमा आंशिकदेखि सामान्य बदली रही देशका अन्य भूभागमा आंशिक बदली रहने छ। प्रदेश १, बाग्मती प्रदेश र गण्डकी प्रदेशको पहाडी भूभागका केही स्थानहरुमा मेघ गर्जनचट्याङ्गसहित हल्का वर्षाको सम्भावना रहेको छ। राती प्रदेश १, बागमती प्रदेश र गण्डकी प्रदेशको पहाडी भूभागमा आंशिकदेखि सामान्य बदली साथै मधेश प्रदेशमा आंशिक बदली रही देशका अन्य भूभागमा मौसम सामान्यतया सफा रहने छ। प्रदेश १, बागमती प्रदेश र गण्डकी प्रदेशको पहाडी भूभागका थोरै स्थानहरुमा मेघ गर्जनचट्याङ्गसहित हल्का वर्षाको सम्भावना रहेको महाशाखाको बुलेटिनमा उल्लेख छ। आइतबार दिउँसो प्रदेश १, बागमती प्रदेश र गण्डकी प्रदेशको पहाडी भूभागका केही स्थानमा मेघ गर्जनचट्याङ्ग सहित हल्का वर्षाको सम्भावना रहेको छ। महाशाखाका अनुसार राती प्रदेश १ र गण्डकी प्रदेशको पहाडी भूभागमा आंशिकदेखि सामान्य बदली रही देशका अन्य भूभागमा मौसम सामान्यतया सफा रहने छ। प्रदेश १ र गण्डकी प्रदेशको पहाडी भूभागका एक वा दुई स्थानमा मेघ गर्जनचट्याङ्गसहित हल्का वर्षाको सम्भावना रहेको छ। सोमबार प्रदेश १, बागमती प्रदेश र गण्डकी प्रदेशको पहाडी भूभागका थोरै स्थानमा मेघ गर्जनचट्याङ्गसहित हल्का वर्षाको सम्भावना रहेको छ। तराई भूभागहरूमा हल्का तापक्रम बढ्ने क्रममा रहेकोले आवश्यक सतर्कता अपनाउन महाशाखाले अनुरोध गरेको छ।"
"दिल्लीमा व्यस्त प्रधानमन्त्री देउवा, मोदीसँग वान टु वान वार्ता आज","नयाँदिल्ली : प्रधानमन्त्री शेरबहादुर देउवाले भारतको तीनदिने औपचारिक भ्रमण सुरु गरेका छन्। शुक्रबार दिउँसो नयाँदिल्ली पुग्नसाथ उनले कूटनीतिक तथा राजनीतिक भेटघाट सुरु गरे। इन्दिरा गान्धी अन्तर्राष्ट्रिय विमानस्थलमा देउवालाई भारतीय रक्षा राज्यमन्त्री अजय भट्टले स्वागत गरेका थिए। भारतीय विदेश मन्त्रालयले देउवाको भ्रमणलाई विशेष भनेको छ। मन्त्रालयका प्रवक्ता अरबिन्द वागचीले विशेष मित्रलाई स्वागत छ भनेर प्रतिक्रिया दिएका छन्। नयाँदिल्लीको चाणक्यपुरीस्थित आटिसी मोर्या होटलमा बास बसिरहेका देउवाले शुक्रबार भारतीय विदेशमन्त्री एस जयशंकरसँग शिष्टाचार भेट गरेका छन्। त्यसैगरी सत्तारूढ भारतीय जनता पार्टीको मुख्यालयमा पुगेर अन्तक्रिया गरेका थिए। भाजपाका राष्ट्रिय अध्यक्ष जेपी नड्डा, विदेश विभाग प्रमुख विजय चौथाइवालेले दिनदयाल मार्गस्थित मुख्यालयमा देउवालाई स्वागत तथा सम्मान गरेका हुन्। प्रधानमन्त्रीका प्रेस सल्लाहकार गोविन्द परियारका अनुसार भाजपा मुख्यालयमा नेपाली कांग्रेसका सभापति देउवा र भाजपा राष्ट्रिय अध्यक्ष नड्डाबीच पार्टी पार्टीबीच अनुभव आदानप्रदान तथा सुमधुर सम्बन्ध बनाउने विषयमा छलफल भएको थियो। भ्रमणको सिलसिलामा प्रधानमन्त्री शेरबहादुर देउवालाई शुक्रबार नयाँदिल्लीस्थित भारतीय जनता पार्टी (भाजपा)को पार्टी कार्यालयमा स्वागत गर्दै भाजपा अध्यक्ष जेपी नड्डा। तस्बिर : रासस भाजपा मुख्यालयबाट होटल फर्केर देउवाले भारतीय विदेशमन्त्री जयशंकरसँग शिष्टाचार भेट तथा कुराकानी गरेका थिए। साँझ प्रधानमन्त्री देउवा बारखम्बा रोडस्थित नेपाली राजदूतावासमा आयोजित रात्रिभोजमा सहभागी भए। दूतावासले प्रधानमन्त्रीको स्वागत तथा सम्मानमा रात्रिभोज आयोजना गरेको थियो। रात्रिभोज समारोहमा प्रधानमन्त्री देउवाले भ्रमणको मुख्य उद्देश्य पारस्परिक ऐतिहासिक सम्बन्धलाई मजबुत बनाउन, द्विपक्षीय आपसी सहयोगका विषयमा छलफल गर्नु नै रहेको बताए। भ्रमणले नेपाल भारत सम्बन्धलाई थप उचाइमा पुयाउने विश्वास आफूले लिएको उनको भनाइ थियो। प्रधानमन्त्रीको रूपमा आफ्नो पाँचौं भ्रमणमा भएको भन्दै देउवाले भ्रमणमा केही नयाँ सम्झौता हुने बताए। शनिबार राजघाटको भ्रमणपश्चात् भारतीय प्रधानमन्त्री नरेन्द्र मोदीसँग आफ्नो द्विपक्षीय भेटवार्ता हुने देउवाले जानकारी गराए। राजघाटमा प्रधानमन्त्री देउवाले महात्मा गान्धीको समाधिमा माल्यार्पण गर्ने कार्यक्रम छ। त्यसपछि हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। मेरो भ्रमणमा ऊर्जा, कृषि स्वास्थ्य, यातायात क्षेत्रमा महŒवपूर्ण घोषणा हुने विश्वास लिएको छु, उनले भने, केही नयाँ सम्झौताहरू पनि हुँदैछन्। देउवाले शनिबार अपराह्न भारतीय उद्योगी व्यवसायीसँग छलफल गर्ने र नेपालमा लगानी गर्न आग्रह गर्ने पनि बताए। त्यसअगाडि देउवाले भारतका उपराष्ट्रपति बैंकाय नायडुसँग भेट गर्नेछन्। आइतबार उत्तर प्रदेशको बनारस जाने र काशी विश्वविद्यालय, ललिताघाट र पशुपतिनाथको दर्शन गरेर स्वदेश फर्किने जानकारी गराए। प्रधानमन्त्री देउवासहित १५ जनाको उच्चस्तरीय टोलीलाई भारत सरकारले विशेष विमानबाट आइतबार बनारसको धार्मिक भ्रमण गराउँदैछ। बनारसमा उत्तर प्रदेशका मुख्यमन्त्री योगी आदित्यनाथले देउवालाई स्वागत गर्नेछन्। योगीले देउवाको सम्मानमा रात्रिभोजसमेत आयोजना गरेका छन्। भ्रमणका क्रममा नेपाली समुदायसँग भेट्न पाएकोमा देउवाले हर्ष व्यक्त गरेका थिए। भौगोलिक र सांस्कृतिक सामीप्यले जनस्तरको सम्बन्ध रहेको भन्दै देउवाले उच्चस्तरीय भ्रमणबाट अझै मजबुत र फलदायी बनाउन सकिने बताए। भारतमा ठूलो संख्यामा नेपाली रहेको भन्दै दुई देशबीचको प्राचीनकालदेखि रहिआएको सम्बन्धलाई अझ फराकिलो बनाउने काम गरेको उनको भनाइ छ। प्रधानमन्त्री देउवाले विदेशमा बस्दा आर्जन गरेको ज्ञानसीपलाई देशको आर्थिक सामाजिक क्षेत्रमा लगानी गरी राष्ट्र निर्माणको अभियानमा सहभागी हुन आह्वानसमेत गरेका थिए। तर समय अभावका कारण नेपाली समुदायसँग अन्तरसंवाद गर्न नपाएकोमा उनले दुःख व्यक्त गरेका थिए। कार्यक्रममा नेपाली राजदूतावासका कर्मचारीका तर्फबाट राजदूत डा शंकर शर्माले प्रधानमन्त्री देउवालाई मायाको चिनोस्वरूप राम मन्दिरको रेप्लेसिका हस्तान्तरण गरेका थिए। नेपाली दूतावासको रात्रिभोजमा भारतमा रहेका प्रतिष्ठित नेपालीहरू, नेपाली व्यवसायीहरू, सरकारका मन्त्रीहरू, नेपालका लागि पूर्वभारतीय राजदूतहरू, भारतीय नेताहरू सहभागी थिए। पाँचौं पटक प्रधानमन्त्री भएको आठ महिनापछि पहिलो औपचारिक भ्रमणमा निस्किएका प्रधानमन्त्री देउवाले यसपालि भारतसँग विविध समस्याहरूभन्दा सम्बन्ध सुदृढीकरणलाई प्राथमिकता दिएका छन्। कूटनीतिक मामिलाका जानकारहरू दुई देशबीच विश्वासको वातावरण बनाउनु नै भ्रमणको सफलता हुने बताउँछन्। हैदराबादमा रेलको उद्घाटन प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
भूमि बाँड्न कार्यकर्ता भर्ती,"काठमाडौं : निर्वाचन आयोगले वैशाख ३० मा हुने स्थानीय तह निर्वाचनका लागि केही दिनमै आचारसंहिता लागू गर्दैछ। चुनावकै मुखमा सरकारले हतारहतार ४३ जिल्लामा राष्ट्रिय भूमि आयोगका अध्यक्ष नियुक्त गरेको छ। त्यो पनि, राजनीतिक भागबन्डाका आधारमा पार्टीका कार्यकर्ता। निर्वाचनको मुखमै भूमिहीन, दलित र सुकुमबासीलाई जग्गा बाँड्ने उद्देश्यले जिल्ला अध्यक्ष नियुक्त भएका छन्। केही दिनभित्रै जिल्ला समितिमा रहने विज्ञ सदस्य पनि नियुक्तिको तयारी भइरहेको भूमिसुधार मन्त्रालय स्रोतले बतायो। भूमिहीन, दलित र सुकुमबासीबाट भोट तान्नकै लागि बिहीबारको मन्त्रिपरिषद् बैठकले हतारहतार जिल्ला समितिका अध्यक्ष नियुक्त गरेको सरकारमाथि आरोप छ। चुनावलाई प्रत्यक्ष प्रभाव पार्न र आफूतिर भोट तान्न सत्तापक्षले लालपुर्जाको राजनीति गरेको विपक्षी एमालेको आरोप छ। एमाले नेता एवं भूमिसम्बन्धी समस्या समाधान आयोगका पूर्वअध्यक्ष ज्ञवालीले जिल्ला समितिका अध्यक्ष नियुक्त गरेर सरकारले चुनावको मुखमा प्रोपोगण्डा गरेको आरोप लगाए। आचारसंहिता लाग्ने बेलामा जिल्ला समिति गठन गरेर हर्ताकर्ता भर्ती गर्ने र जनतालाई जग्गा बाँड्छु भन्ने भ्रम छर्ने काम भएको छ, ज्ञवालीले अन्नपूर्णसँग भने। केहीदिनभित्रै आचारसंहिता लागू हुने भएकाले जिल्ला समिति गठन हुँदैमा केही काम नहुने उनले बताए। सुकुमबासी भूमिहीनलाई आँखामा छारो हाल्न मात्रै हो, ज्ञवालीले भने, यो बीचमा केही काम नै हुँदैन। आचारसंहिता लागू भएपछि काम गर्न नै पाइँदैन। सुकुमबासी, भूमिहीनलाई जग्गा वितरण गर्ने, अव्यवस्थित बसोबासलाई व्यवस्थित गर्नेभन्दा पनि सरकार प्रोपोगण्डा मच्चाउन लागेको उनले आरोप लगाए। ज्ञवालीको पालामा एमाले नेताकार्यकर्ता मात्रै आयोगमा नियुक्त गरिएको भन्दै कांग्रेसले आरोप लगाएको थियो। तर, यसपटक पनि सत्ता गठबन्धनका कांग्रेस, माओवादी केन्द्र, नेकपा एकीकृत समाजवादी र जसपाका सक्रिय नेताकार्यकर्तामात्रै जिल्ला समितिका अध्यक्ष नियुक्त भएका छन्। कैलाली अध्यक्षमा नियुक्त यज्ञराज उपाध्याय कांग्रेसको धनगढी नगर सभापति हुन् भने म्याग्दी अध्यक्ष बनेका देवेन्द्र कामी जसपाका जिल्ला नेता। माओवादी केन्द्रका नेता जंग विक डोटीको आयोग अध्यक्ष बनेका छन् भने बाँकेका आयोग अध्यक्ष श्रवणकुमार यादव जसपा नेपालगन्ज नगर सभापति हुन्। त्यस्तै अछामका आयोग अध्यक्ष खड्क विष्ट नेकपा एसका प्रदेश सदस्य हुन् भने रौतहट आयोगका अध्यक्ष लक्ष्मण रेग्मी पनि नेकपा एसका प्रदेश कमिटी सदस्य हुन्। पर्साका आयोग अध्यक्ष तबरेज अहमद जसपा जिल्ला सचिव हुन्। संखुवासभाका आयोग अध्यक्ष शंकरमान कँडेल कांग्रेस क्षेत्रीय सभापति हुन् भने सोलुखुम्बुका अध्यक्ष कांग्रेसका जिल्ला सहसचिव हुन्। तेह्रथुमका अध्यक्ष योगेन्द्रप्रसाद गड्तौला एकीकृत समाजवादीका जिल्ला सदस्य हुन् भने खोटाङका अध्यक्ष सुरेश राई माओवादी केन्द्रका हुन्। जाजरकोटका सर्पराज रावत कांग्रेस महासमिति सदस्य हुन्। गोरखाकी कमला नहर्की माओवादी केन्द्रकी हुन् भने बाजुराका जनकबहादुर रोकाय कांग्रेस, दार्चुलाका लालसिंह धामी कांग्रेसका पूर्वजिल्ला सदस्य हुन्। बैतडीका धर्मसिंह ऐर माओवादी केन्द्रका प्रदेश कमिटी सदस्य हुन्। आयोगका जिल्ला अध्यक्षहरूलाई भूमि व्यवस्था, सहकारी तथा गरिबी निवारण मन्त्री शशि श्रेष्ठको उपस्थितिमा राष्ट्रिय भूमि आयोगका अध्यक्ष केशव निरौलाले पद तथा गोपनीयताको शपथग्रहण गराइसकेका छन्। मन्त्री श्रेष्ठले जतिसक्दो छिटो काम गर्न आयोगका नवनियुक्त अध्यक्षहरूलाई निर्देशनसमेत दिएकी छिन्। त्यस क्रममा मन्त्री श्रेष्ठले केही दिनभित्रै सुकुमबासीलाई लालपुर्जा वितरणको काम सुरु गर्ने तयारी भइरहेको बताइन्। छिट्टै सुकुमबासीको हात हातमा लालपुर्जा पर्छ, मन्त्री श्रेष्ठले कार्यक्रममा भनिन्। नाम फेरियो, फेरिएन प्रवृत्ति सर्वोच्चको परमादेश पछि २९ असारमा कांग्रेस सभापति शेरबहादुर देउवा नेतृत्वमा गठबन्धन सरकार बन्यो। त्यो सरकारको प्राथमिक निसानामा पर्यो, भूमिसम्बन्धी समस्या समाधान आयोग। एमाले नेता देवी ज्ञवाली अध्यक्ष रहेको आयोग नै सरकारले खारेज गर्यो। पदाधिकारी मात्रै नभई साउन १९ गते आयोग नै खारेजको निर्णय गरेको थियो, सरकारले। त्यसअघि एमाले अध्यक्ष केपी ओली नेतृत्वको सरकारले २०७६ चैत ९ गते आयोग गठन गरेको थियो। गठबन्धनको सरकारले आयोग नै खारेज गरेपछि सुकुमबासी, दलित र भूमिहीनको अधिकारको मुद्दा उठ्यो। सरकारले भदौ २९ मा नाममा थोरै संशोधन गरेर राष्ट्रिय भूमि आयोग गठन गर्यो। कांग्रेस निकट शिक्षक संघका पूर्वअध्यक्ष केशव निरौलालाई आयोगको अध्यक्ष बनाइयो। उपाध्यक्षमा माओवादीका नेता नहेन्द्र खड्का नियुक्त भए। सदस्यमा नियुक्त राधोराय यादव, टेकबहादुर शाह, बासुदेव हुमागार्इं, दाताराम खनाल, गोवद्र्धन कोली र सरिता महर्जन पनि सत्ता गठबन्धनको भागबन्डामा नियुक्त भए। आयोग गठनसँगै पुस २१ मा २८ वटा जिल्ला समितिमा अध्यक्ष नियुक्त गरिएका थिए। ती पनि राजनीतिक दलकै नेताकार्यकर्ता थिए। बर्दिया, दाङ, काठमाडौं, भक्तपुर, नवलपुर र पश्चिम नवलपरासीमा मात्रै जिल्ला समिति बन्न बाँकी छन्। भूमिहीन, दलित र सुकुमबासीले जग्गा पाउनुपर्ने मौलिक अधिकार नै हो। तर, राजनीतिक दलहरूले त्यसलाई दाउपेच बनाउँदै आएका छन। भूमिसम्बन्धी ऐन, २०२१ को दफा ५२ क को उपदफा (३) र दफा ५२ ख को उपदफा (६) बमोजिमको अधिकार प्रयोग गरी नेपाल सरकारले भूमिहीन दलित, भूमिहीन सुकुमबासीलाई जग्गा उपलब्ध गराउने तथा अव्यवस्थित बसोबासीलाई व्यवस्थापन गर्ने प्रयोजनको लागि राष्ट्रिय भूमि आयोग गठन गरेको हो। नेपाल राजपत्रमा २०७८ भदौ २५ मा राष्ट्रिय भूमि आयोग गठन आदेश प्रकाशित भएको थियो। गठन आदेशअनुसार अध्यक्ष, उपाध्यक्षसहित ९ सदस्यीय राष्ट्रिय भूमि आयोग गठन हुने व्यवस्था छ। आयोगको काम, कारबाहीलाई सहयोग, समन्वय र सहजीकरण गर्न आवश्यकता र औचित्यको आधारमा जिल्ला स्तरमा जिल्ला समितिको व्यवस्था गरेको छ। जिल्ला समितिमा अध्यक्षसहित ९ जना पदाधिकारीको व्यवस्था छ। छिट्टै सुकुमबासीको हात हातमा लालपुर्जा पुर्याउन आयोगमा नियुक्त गरिएको हो । यसलाई सरकारको नियमित कामका रूपमा लिनुपर्छ । शशि श्रेष्ठ  मन्त्री, भूमि व्यवस्था, सहकारी तथा गरिबी निवारण आचारसंहिता लाग्ने बेलामा जिल्ला समिति गठन गरेर कार्यकर्ता भर्ती गर्ने र जनतालाई जग्गा बाँड्छु भन्ने भ्रम छर्ने काम भएको छ । देवी ज्ञवाली  पूर्वअध्यक्ष, भूमिसम्बन्धी समस्या समाधान आयोग पूर्वभूमिसुधार सचिव गोपीनाथ मैनाली सुकुमबासी, दलित र भूमिहीनलाई जग्गा वितरणको विषयलाई राजनीतिक रूपमा दुरुपयोग गर्न नहुने बताउँछन्। उनले वास्तविक सुकुमबासीको पहिचान गरी उनीहरूलाई मात्रै जग्गा दिनु पर्ने मैनालीले बताए। जग्गा वितरणमा राजनीति गर्नु हुँदैन, मैनालीले भने, अतिक्रमित जग्गा खोजेर त्यस्तो जग्गा वितरण गर्नुपर्छ। राष्ट्रिय भूमि आयोगका उपाध्यक्ष नहेन्द्र खड्का केही ठाउँमा तत्कालै लालपुर्जा बाँड्ने गरी काम भइरहेको बताउँछन्। आचारसंहिताले नरोकेमा केही ठाउँमा लालपुर्जा वितरणको नजिक पुगेका छांै, खड्काले भने, ६८ पालिकामा नापजाँच, नक्सा प्रमाणीकरण, निस्सा वितरणका काम भइरहेका छन्। केही ठाउँमा लालपुर्जा वितरणको नजिक पुगेको छौं। जिल्ला समिति नबन्दा लालपुर्जा वितरणमा केही ढिला भएको उनले बताए। भूमिहीन र सुकुमबासीको समस्या अन्त्य गर्ने गरी आयोगले अभियानकै रूपमा कामलाई अघि बढाएको बताउँछन् । भूमिहीन, भूमिहीन दलित र सुकुमबासीको खोजीखोजी लगत संकलन गरिरहेका छौं, उपाध्यक्ष खडकाले भने, यो समस्या अन्त्य गर्छौ भनेर अभियानकै रूपमा अघि बढेका छौ। आयोगमार्फत जग्गा पाउनेले १० वर्षसम्म त्यस्तो जग्गा बेच्न नपाउने र बेच्दा पनि सुकुमबासी भूमिहीन हुने गरी बेच्न नपाउने प्रावधान राखिएको खड्काले बताए। अघिल्लो ज्ञवाली आयोगले १२ लाखको लगत लिएको थियो। त्यस क्रममा छुट भएका २ देखि ३ लाख नयाँ निवेदन आयोगमा पुगेको खड्काले बताए। ३० वर्षमा १७ आयोग, सुकुमबासी समस्या उस्तै २०४६ सालको परिवर्तनपछि २०४७ सालमा पहिलो पटक तत्कालीन भूमिसुधारमन्त्री बलबहादुर राई नेतृत्वमा सुकुमबासी आयोग गठन भयो। त्यसको एक वर्ष नबित्दै २०४८ सालमा शैलजा आचार्यको अध्यक्षता फेरि सुकुमबासी आयोग गठन भयो। त्यसयता मात्रै डेढ दर्जन आयोग गठन भइसकेका छन्। राज्यको अर्बौ बजेट त आयोग गठनमा नै खर्च भएको छ। केही आयोगले सुकुमबासीलाई जग्गा वितरण पनि गरेका थिए। ३० वर्षको बीचमा बनेका आयोगले १ लाख ५४ हजार ८ सय ५६ परिवारलाई सुकुमबासी पहिचान गरी ४६ हजार ६ सय ९४ बिघा जमिन वितरण पनि गरेका छन्। २०५१ सालमा तत्कालीन एमाले सरकारले बनाएको ऋषिराज लुम्सालीको अध्यक्षतामा गठित आयोगले सबैभन्दा धेरै जग्गा वितरण गरेको थियो। पछिल्लो पटक २०७१ मा शारदाप्रसाद सुवेदीको अध्यक्षतामा गठन भएको आयोगले मुलुकभर सुकुमबासी संख्या ८ लाख ६१ हजार घरपरिवार भएको तथ्यांक संकलन गरेको थियो। तर पूर्वभूमिसुधार सचिव मैनाली वास्तविक सुकुमबासी यति धेरै नरहेको दाबी गर्छन्। वास्तविक सुकुमबासी यति धेरै छैनन्, मैनालीले भने, मुक्त हलिया, मुक्त कमैया, जनता आवास, भूकम्प पीडितलगायत धेरैलाई जग्गा किन्न, घर मर्मत गर्न सरकारले पटकपटक रकम दिइसकेको छ, ८१० लाख सुकुमबासी हुनै सक्दैनन्। सबैलाई जग्गा वितरण गर्न थाल्यो भने त केही पनि रहँदैन। आयोगका पूर्वअध्यक्ष ज्ञवाली पनि ८० प्रतिशत अव्यवस्थित बसोबासी रहेको बताउँछन्। उनका अनुसार २० प्रतिशतमात्रै सुकुमबासी भूमिहीन छन्। केहीको बाजे बराजुको पालादेखि नै जग्गाजमिन कमाएको भए पनि स्वामित्व पुर्जा नभएको पाइएको ज्ञवालीले बताए। ज्ञवाली अध्यक्ष भएको आयोगले ७ सय ५३ मध्ये ७ सय ४४ स्थानीय तहको लगत संकलन गर्ने काम गरेको थियो। १२ लाख परिवारको लगत लिएको उनले जानकारी दिए। आफूले लगत लिएकाहरूलाई अहिलेको आयोगले टोकन दिएको ज्ञवालीको दाबी छ।"
भूमि बाँड्न कार्यकर्ता भर्ती,"काठमाडौं : निर्वाचन आयोगले वैशाख ३० मा हुने स्थानीय तह निर्वाचनका लागि केही दिनमै आचारसंहिता लागू गर्दैछ। चुनावकै मुखमा सरकारले हतारहतार ४३ जिल्लामा राष्ट्रिय भूमि आयोगका अध्यक्ष नियुक्त गरेको छ। त्यो पनि, राजनीतिक भागबन्डाका आधारमा पार्टीका कार्यकर्ता। निर्वाचनको मुखमै भूमिहीन, दलित र सुकुमबासीलाई जग्गा बाँड्ने उद्देश्यले जिल्ला अध्यक्ष नियुक्त भएका छन्। केही दिनभित्रै जिल्ला समितिमा रहने विज्ञ सदस्य पनि नियुक्तिको तयारी भइरहेको भूमिसुधार मन्त्रालय स्रोतले बतायो। भूमिहीन, दलित र सुकुमबासीबाट भोट तान्नकै लागि बिहीबारको मन्त्रिपरिषद् बैठकले हतारहतार जिल्ला समितिका अध्यक्ष नियुक्त गरेको सरकारमाथि आरोप छ। चुनावलाई प्रत्यक्ष प्रभाव पार्न र आफूतिर भोट तान्न सत्तापक्षले लालपुर्जाको राजनीति गरेको विपक्षी एमालेको आरोप छ। एमाले नेता एवं भूमिसम्बन्धी समस्या समाधान आयोगका पूर्वअध्यक्ष ज्ञवालीले जिल्ला समितिका अध्यक्ष नियुक्त गरेर सरकारले चुनावको मुखमा प्रोपोगण्डा गरेको आरोप लगाए। आचारसंहिता लाग्ने बेलामा जिल्ला समिति गठन गरेर हर्ताकर्ता भर्ती गर्ने र जनतालाई जग्गा बाँड्छु भन्ने भ्रम छर्ने काम भएको छ, ज्ञवालीले अन्नपूर्णसँग भने। केहीदिनभित्रै आचारसंहिता लागू हुने भएकाले जिल्ला समिति गठन हुँदैमा केही काम नहुने उनले बताए। सुकुमबासी भूमिहीनलाई आँखामा छारो हाल्न मात्रै हो, ज्ञवालीले भने, यो बीचमा केही काम नै हुँदैन। आचारसंहिता लागू भएपछि काम गर्न नै पाइँदैन। सुकुमबासी, भूमिहीनलाई जग्गा वितरण गर्ने, अव्यवस्थित बसोबासलाई व्यवस्थित गर्नेभन्दा पनि सरकार प्रोपोगण्डा मच्चाउन लागेको उनले आरोप लगाए। ज्ञवालीको पालामा एमाले नेताकार्यकर्ता मात्रै आयोगमा नियुक्त गरिएको भन्दै कांग्रेसले आरोप लगाएको थियो। तर, यसपटक पनि सत्ता गठबन्धनका कांग्रेस, माओवादी केन्द्र, नेकपा एकीकृत समाजवादी र जसपाका सक्रिय नेताकार्यकर्तामात्रै जिल्ला समितिका अध्यक्ष नियुक्त भएका छन्। कैलाली अध्यक्षमा नियुक्त यज्ञराज उपाध्याय कांग्रेसको धनगढी नगर सभापति हुन् भने म्याग्दी अध्यक्ष बनेका देवेन्द्र कामी जसपाका जिल्ला नेता। माओवादी केन्द्रका नेता जंग विक डोटीको आयोग अध्यक्ष बनेका छन् भने बाँकेका आयोग अध्यक्ष श्रवणकुमार यादव जसपा नेपालगन्ज नगर सभापति हुन्। त्यस्तै अछामका आयोग अध्यक्ष खड्क विष्ट नेकपा एसका प्रदेश सदस्य हुन् भने रौतहट आयोगका अध्यक्ष लक्ष्मण रेग्मी पनि नेकपा एसका प्रदेश कमिटी सदस्य हुन्। पर्साका आयोग अध्यक्ष तबरेज अहमद जसपा जिल्ला सचिव हुन्। संखुवासभाका आयोग अध्यक्ष शंकरमान कँडेल कांग्रेस क्षेत्रीय सभापति हुन् भने सोलुखुम्बुका अध्यक्ष कांग्रेसका जिल्ला सहसचिव हुन्। तेह्रथुमका अध्यक्ष योगेन्द्रप्रसाद गड्तौला एकीकृत समाजवादीका जिल्ला सदस्य हुन् भने खोटाङका अध्यक्ष सुरेश राई माओवादी केन्द्रका हुन्। जाजरकोटका सर्पराज रावत कांग्रेस महासमिति सदस्य हुन्। गोरखाकी कमला नहर्की माओवादी केन्द्रकी हुन् भने बाजुराका जनकबहादुर रोकाय कांग्रेस, दार्चुलाका लालसिंह धामी कांग्रेसका पूर्वजिल्ला सदस्य हुन्। बैतडीका धर्मसिंह ऐर माओवादी केन्द्रका प्रदेश कमिटी सदस्य हुन्। आयोगका जिल्ला अध्यक्षहरूलाई भूमि व्यवस्था, सहकारी तथा गरिबी निवारण मन्त्री शशि श्रेष्ठको उपस्थितिमा राष्ट्रिय भूमि आयोगका अध्यक्ष केशव निरौलाले पद तथा गोपनीयताको शपथग्रहण गराइसकेका छन्। मन्त्री श्रेष्ठले जतिसक्दो छिटो काम गर्न आयोगका नवनियुक्त अध्यक्षहरूलाई निर्देशनसमेत दिएकी छिन्। त्यस क्रममा मन्त्री श्रेष्ठले केही दिनभित्रै सुकुमबासीलाई लालपुर्जा वितरणको काम सुरु गर्ने तयारी भइरहेको बताइन्। छिट्टै सुकुमबासीको हात हातमा लालपुर्जा पर्छ, मन्त्री श्रेष्ठले कार्यक्रममा भनिन्। सर्वोच्चको परमादेश पछि २९ असारमा कांग्रेस सभापति शेरबहादुर देउवा नेतृत्वमा गठबन्धन सरकार बन्यो। त्यो सरकारको प्राथमिक निसानामा पर्यो, भूमिसम्बन्धी समस्या समाधान आयोग। एमाले नेता देवी ज्ञवाली अध्यक्ष रहेको आयोग नै सरकारले खारेज गर्यो। पदाधिकारी मात्रै नभई साउन १९ गते आयोग नै खारेजको निर्णय गरेको थियो, सरकारले। त्यसअघि एमाले अध्यक्ष केपी ओली नेतृत्वको सरकारले २०७६ चैत ९ गते आयोग गठन गरेको थियो। गठबन्धनको सरकारले आयोग नै खारेज गरेपछि सुकुमबासी, दलित र भूमिहीनको अधिकारको मुद्दा उठ्यो। सरकारले भदौ २९ मा नाममा थोरै संशोधन गरेर राष्ट्रिय भूमि आयोग गठन गर्यो। कांग्रेस निकट शिक्षक संघका पूर्वअध्यक्ष केशव निरौलालाई आयोगको अध्यक्ष बनाइयो। उपाध्यक्षमा माओवादीका नेता नहेन्द्र खड्का नियुक्त भए। सदस्यमा नियुक्त राधोराय यादव, टेकबहादुर शाह, बासुदेव हुमागार्इं, दाताराम खनाल, गोवद्र्धन कोली र सरिता महर्जन पनि सत्ता गठबन्धनको भागबन्डामा नियुक्त भए। आयोग गठनसँगै पुस २१ मा २८ वटा जिल्ला समितिमा अध्यक्ष नियुक्त गरिएका थिए। ती पनि राजनीतिक दलकै नेताकार्यकर्ता थिए। बर्दिया, दाङ, काठमाडौं, भक्तपुर, नवलपुर र पश्चिम नवलपरासीमा मात्रै जिल्ला समिति बन्न बाँकी छन्। भूमिहीन, दलित र सुकुमबासीले जग्गा पाउनुपर्ने मौलिक अधिकार नै हो। तर, राजनीतिक दलहरूले त्यसलाई दाउपेच बनाउँदै आएका छन। भूमिसम्बन्धी ऐन, २०२१ को दफा ५२ क को उपदफा (३) र दफा ५२ ख को उपदफा (६) बमोजिमको अधिकार प्रयोग गरी नेपाल सरकारले भूमिहीन दलित, भूमिहीन सुकुमबासीलाई जग्गा उपलब्ध गराउने तथा अव्यवस्थित बसोबासीलाई व्यवस्थापन गर्ने प्रयोजनको लागि राष्ट्रिय भूमि आयोग गठन गरेको हो। नेपाल राजपत्रमा २०७८ भदौ २५ मा राष्ट्रिय भूमि आयोग गठन आदेश प्रकाशित भएको थियो। गठन आदेशअनुसार अध्यक्ष, उपाध्यक्षसहित ९ सदस्यीय राष्ट्रिय भूमि आयोग गठन हुने व्यवस्था छ। आयोगको काम, कारबाहीलाई सहयोग, समन्वय र सहजीकरण गर्न आवश्यकता र औचित्यको आधारमा जिल्ला स्तरमा जिल्ला समितिको व्यवस्था गरेको छ। जिल्ला समितिमा अध्यक्षसहित ९ जना पदाधिकारीको व्यवस्था छ। छिट्टै सुकुमबासीको हात हातमा लालपुर्जा पुर्याउन आयोगमा नियुक्त गरिएको हो । यसलाई सरकारको नियमित कामका रूपमा लिनुपर्छ । शशि श्रेष्ठ  मन्त्री, भूमि व्यवस्था, सहकारी तथा गरिबी निवारण आचारसंहिता लाग्ने बेलामा जिल्ला समिति गठन गरेर कार्यकर्ता भर्ती गर्ने र जनतालाई जग्गा बाँड्छु भन्ने भ्रम छर्ने काम भएको छ ।देवी ज्ञवाली  पूर्वअध्यक्ष, भूमिसम्बन्धी समस्या समाधान आयोग पूर्वभूमिसुधार सचिव गोपीनाथ मैनाली सुकुमबासी, दलित र भूमिहीनलाई जग्गा वितरणको विषयलाई राजनीतिक रूपमा दुरुपयोग गर्न नहुने बताउँछन्। उनले वास्तविक सुकुमबासीको पहिचान गरी उनीहरूलाई मात्रै जग्गा दिनु पर्ने मैनालीले बताए। जग्गा वितरणमा राजनीति गर्नु हुँदैन, मैनालीले भने, अतिक्रमित जग्गा खोजेर त्यस्तो जग्गा वितरण गर्नुपर्छ। राष्ट्रिय भूमि आयोगका उपाध्यक्ष नहेन्द्र खड्का केही ठाउँमा तत्कालै लालपुर्जा बाँड्ने गरी काम भइरहेको बताउँछन्। आचारसंहिताले नरोकेमा केही ठाउँमा लालपुर्जा वितरणको नजिक पुगेका छांै, खड्काले भने, ६८ पालिकामा नापजाँच, नक्सा प्रमाणीकरण, निस्सा वितरणका काम भइरहेका छन्। केही ठाउँमा लालपुर्जा वितरणको नजिक पुगेको छौं। जिल्ला समिति नबन्दा लालपुर्जा वितरणमा केही ढिला भएको उनले बताए। भूमिहीन र सुकुमबासीको समस्या अन्त्य गर्ने गरी आयोगले अभियानकै रूपमा कामलाई अघि बढाएको बताउँछन् । भूमिहीन, भूमिहीन दलित र सुकुमबासीको खोजीखोजी लगत संकलन गरिरहेका छौं, उपाध्यक्ष खडकाले भने, यो समस्या अन्त्य गर्छौ भनेर अभियानकै रूपमा अघि बढेका छौ। आयोगमार्फत जग्गा पाउनेले १० वर्षसम्म त्यस्तो जग्गा बेच्न नपाउने र बेच्दा पनि सुकुमबासी भूमिहीन हुने गरी बेच्न नपाउने प्रावधान राखिएको खड्काले बताए। अघिल्लो ज्ञवाली आयोगले १२ लाखको लगत लिएको थियो। त्यस क्रममा छुट भएका २ देखि ३ लाख नयाँ निवेदन आयोगमा पुगेको खड्काले बताए। २०४६ सालको परिवर्तनपछि २०४७ सालमा पहिलो पटक तत्कालीन भूमिसुधारमन्त्री बलबहादुर राई नेतृत्वमा सुकुमबासी आयोग गठन भयो। त्यसको एक वर्ष नबित्दै २०४८ सालमा शैलजा आचार्यको अध्यक्षता फेरि सुकुमबासी आयोग गठन भयो। त्यसयता मात्रै डेढ दर्जन आयोग गठन भइसकेका छन्। राज्यको अर्बौ बजेट त आयोग गठनमा नै खर्च भएको छ। केही आयोगले सुकुमबासीलाई जग्गा वितरण पनि गरेका थिए। ३० वर्षको बीचमा बनेका आयोगले १ लाख ५४ हजार ८ सय ५६ परिवारलाई सुकुमबासी पहिचान गरी ४६ हजार ६ सय ९४ बिघा जमिन वितरण पनि गरेका छन्। २०५१ सालमा तत्कालीन एमाले सरकारले बनाएको ऋषिराज लुम्सालीको अध्यक्षतामा गठित आयोगले सबैभन्दा धेरै जग्गा वितरण गरेको थियो। पछिल्लो पटक २०७१ मा शारदाप्रसाद सुवेदीको अध्यक्षतामा गठन भएको आयोगले मुलुकभर सुकुमबासी संख्या ८ लाख ६१ हजार घरपरिवार भएको तथ्यांक संकलन गरेको थियो। तर पूर्वभूमिसुधार सचिव मैनाली वास्तविक सुकुमबासी यति धेरै नरहेको दाबी गर्छन्। वास्तविक सुकुमबासी यति धेरै छैनन्, मैनालीले भने, मुक्त हलिया, मुक्त कमैया, जनता आवास, भूकम्प पीडितलगायत धेरैलाई जग्गा किन्न, घर मर्मत गर्न सरकारले पटकपटक रकम दिइसकेको छ, ८१० लाख सुकुमबासी हुनै सक्दैनन्। सबैलाई जग्गा वितरण गर्न थाल्यो भने त केही पनि रहँदैन। आयोगका पूर्वअध्यक्ष ज्ञवाली पनि ८० प्रतिशत अव्यवस्थित बसोबासी रहेको बताउँछन्। उनका अनुसार २० प्रतिशतमात्रै सुकुमबासी भूमिहीन छन्। केहीको बाजे बराजुको पालादेखि नै जग्गाजमिन कमाएको भए पनि स्वामित्व पुर्जा नभएको पाइएको ज्ञवालीले बताए। ज्ञवाली अध्यक्ष भएको आयोगले ७ सय ५३ मध्ये ७ सय ४४ स्थानीय तहको लगत संकलन गर्ने काम गरेको थियो। १२ लाख परिवारको लगत लिएको उनले जानकारी दिए। आफूले लगत लिएकाहरूलाई अहिलेको आयोगले टोकन दिएको ज्ञवालीको दाबी छ।"
विकासको आसमा ढोरपाटन,"सन्धिखर्क : वरिपरि पहाडैपहाड। पहाडलाई रुखबिरुवाको हरियालीले घेरेको छ। बीचमा ठूलो समथर भूमि जसको दक्षिणी क्षेत्रबाट उत्तरगंगा उत्तर फर्किएर बगेकी छन्। बीचको समथर भूमिमा भन्दा अति माथि ढिकढाक र माथिल्लो क्षेत्रमा मानिस घर बनाएर बसेका छन्। झट्ट हेर्दा लाग्छ तराईको कुनै समथर भूमि हो। तर त्यस समथर भूमिमा घोडा, खच्चड, गाई र भैंसी चरिरहेका छन्। यो स्थान हो राज्यले बेवास्ता गरेको पर्यटकीयस्थल बागलुङको ढोरपाटन। तर यो समथर पर्यटकीय भूमिको उपयोग र प्रचारप्रसार हुन नसक्दा अहिले चरन क्षेत्र बनेको छ। प्राकृतिक सौन्दर्य र शीतलताले भरिपूर्ण ढोरपाटनको विकासका लागि कसैले पहल गरेको छैन। न त प्रचारप्रसारमा नै कसैले पहल गरेको छ। लाग्छ ढोरपाटनमा पुगेपछि ढोरपाटनले भनिरहेको छ मेरो विकासमा तिमी पनि लाग, मेरो प्रचारप्रसारमा सहयोग गर। मेरो रूप तिमीजस्ता लाखौंलाई देखाउन चाहन्छु। विरहमा भएकाको विरह मेटाउन चाहन्छु। हिमाली सिकार आरक्षण ढोरपाटनमा धार्मिक तथा ऐतिहासिक महत्त्व बोकेको उत्तरगंगाको पानी मुहानमा अवस्थित ढोरवराह थान अर्थात् उत्तरगंगा देवीको मन्दिर छ। त्यहाँ प्रत्येक वर्ष जनैपूर्णिमाको अवसर पारेर ठूलो मेला लाग्ने स्थानीय सुजन घर्तीमगरले बताए। बागलुङ, रुकुम, म्याग्दी, रोल्पा गुल्मी, अर्घाखाँची, प्युठानलगायतका अन्य जिल्लाबाट हजारौंको संख्यामा भक्तजनहरू आउने उनको भनाइ छ। प्राकृतिक सौन्दर्यले भरिपूर्ण ढोपाटन सिकार आरक्षण १,३२५ वर्ग किलोमिटरमा फैलिएको छ। यसमा लुम्बिनी प्रदेशको रुकुममा ६० प्रतिशत, गण्डकी प्रदेशको बाग्लुङमा २६ प्रतिशत र म्याग्दीमा १४ प्रतिशत भूभाग पर्ने आरक्षणका सूचना अधिकारी सूर्य खड्काको भनाइ छ। यहाँ अनुमतिपत्र लिएर तोकिएको जनाबर तोकिएकै समयभित्र सिकार गर्न पाइने व्यवस्था छ। यो नियमले कुनै जनावर सखाप हुने वा धेरै भएर बासस्थानकै हानि हुने अवस्था हँुदैन। यो आरक्षण करिब दुई हजारदेखि ७ हजार २ दुई सय ४६ मिटरको उचाइमा छ । यस सिकार आरक्षणमा ३२ प्रजातिका स्तनधारी जनावरहरू पाइन्छन्। यस आरक्षणमा पाइने प्रमुख जनावरहरूमा झारल, नाहुर, घोरल कस्तुरी, मृग, हिउँ चितुवा, रेडपान्डा, हिमाली भालु हुन्। दुर्लभ एवं संरक्षित पन्छीका सूचीमा परेका डाँफे, मुनालजस्ता पन्छीहरू पनि पाइने आरक्षण कार्यालयले जनाएको छ। आरक्षणमा बहुमूल्य जातका जनावरहरू पाइने भएकाले अवैध चोरी सिकारी बढ्ने आरक्षणका कर्मचारीहरू बताउँछन्। यसले गर्दा त्यहाँ रहेका कतिपय लोपोन्मुख जनावरहरूको अस्तित्व नै मेटिने अवस्था छ। पर्यटकका लागि आवश्यक पूर्वाधार जस्तै यातयात, सञ्चार, होटल, लज, सूचना केन्द्रजस्ता सुविधाको व्यवस्था नभएसम्म पर्यटन विकासले पूर्णता पाउने स्थिति छैन। ढोरपाटन सिकार आरक्षण प्राकृतिक दृश्यावलोकनसहितको पैदल यात्रा, सांस्कृतिक रहनसहनको जानकारी लिन र वन्यजन्तुको साहसिक सिकार गर्नका लागि योग्य पर्यटकीय स्थल रहेको छ। यहाँ हवाई सेवा सञ्चालनका लागि एउटा हवाई मैदान पनि छ। यहाँको उत्तरी क्षेत्रमा हजारौं तिब्बती शरणार्थीहरू बसिरहेका छन्। तिब्बतबाट भागेर आएका तिब्बतियनहरूले आश्रय लिएको यहाँको विकासका लागि कसैले पहल गरेको छैन। न त प्रचारप्रसारमा नै कसैले केही गरेको छ। लुम्बिनी भ्रमणमा आउने पर्यटकहरू पनि ढोरपाटन घुम्न आउँछन्। त्यहाँ जानको लागि विभिन्न बाटाहरू प्रयोग गर्न सकिन्छ। जसका लागि गुल्मीको तम्घास, इन्द्रेगौंडा, बामी, खरबांग हुँदै एउटा बाटो छ। अर्को बागलुङ सदरमुकाम हुँदै मध्यपहाडी लोकमार्गको सडक प्रयोग गरेर गलकोट, खरबांग, बुर्तिबाङ हुँदै पुग्न सकिन्छ। अहिले ढोरपाटनमा जान सजिलो र छोटो बाटो खुलेको छ। रूपन्देहीको सालझन्डी हुँदै सन्धिखर्क, मदाने, बुर्तिबांग हुँदै ढोरपाटन पुग्न सकिन्छ। मुलुकको एकमात्र हिमाली सिकार आरक्षण ढोरपाटनसम्म सालझन्डीढोरपाटन सडक पुगेपछि गौतमबुद्धको जन्मस्थल लुम्बिनी घुम्न आउने पर्यटकहरू प्राकृतिक सौन्दर्य चुम्दै ऐतिहासिक तथा धार्मिकस्थल घुम्दै ढोरपाटन सिकार आरक्षणसम्म पुग्न पाउने भएका हुन्। २०६५ सालमा निर्माणकार्य सुरु भएको सडकको ट्र्याक खोल्ने काम सम्पन्न भएको छ। यो सडकको जम्मा लम्बाइ १ सय ८५ किलोमिटर रहेको सालझन्डीसन्धिखर्क ढोरपाटन सडक योजनाका वीरेन्द्रप्रसाद गौतमले बताए। रूपन्देहीमा ५, पाल्पामा २० अर्घाखाँचीमा ७० गुल्मीमा ४० र बागलुङमा ५० किलोमिटर क्षेत्र सडकले ओगटेको छ। बागलुङको धार्मिक तथा पर्यटकीय क्षेत्र ढोरपाटनसम्म पुर्याइएको यो सडक पर्यटन प्रवद्र्धनका लागि निर्माण गरिएको हो। रूपन्देहीको सालझन्डी, पाल्पाको खुर्साने, अर्घाखाँचीको मैदान, पाली, वांगला, सन्धिखर्क, अर्घा, बागी, हंसपुर, प्युठानको सौतामारे, गुल्मीको पुरकोटदह, सिर्सेनी, मदानेको लेक, बागलुंगको बुर्तिबाङ ,बोबांग हँुदै ढोरपाटन पुग्ने सालझन्डी सन्धिखर्क ढोरपाटन सडक खण्डको ट्र्याक खुलेपछि तराईको गर्मीबाट आएका पर्यटकलाई हिमालको चिसोमा रमाउने अवसर मिलेको हो। नेपाल सरकारकोे लागतमा सालझन्डीदेखि ढोरपाटनसम्म १ सय ८० किलोमिटर कच्ची सडक निर्माण गरी ढोरपाटनसम्म मोटर पुगेपछि सडकबाट लाभान्वित रूपन्देही, पाल्पा, अर्घाखाँची, गुल्मी, प्युठान, बागलुङ, रुकुम, रोल्पा र म्याग्दी जिल्लाका हजारौं स्थानीय बासिन्दामा खुसीयाली छाएको छ।"
दलनको जलन,"भातले नपुग्ने हुँदा सधैंजसो ढिँडो खान्थ्यौं। चामलको भात त अलिअलि सबैले पुर्याइपुर्याई खान्थ्यौं। पातको टपरीभित्र भातको सिता अड्किएको हुन्थ्यो। हामी पात गाँसेको सिन्का निकालेर टपरी चाट्थ्यौं। गोरखा जिल्लामा जन्में, हुर्कें। सानो छँदा आफू को हुँ ? भन्ने महसुस नै भएन। ७, ८ वर्षकी हुँदा अलि फरक खालको नमिठो अनुभूति हुन थाल्यो। एउटै उमेरका ४, ५ जना साथी सँगै खेल्थ्यौं। घर नजिकैको मन्दिरमा प्रवेशका लागि साथीलाई बन्देज थिएन। उनीहरू मेरो घरमा पनि सहजै प्रवेश पाउँथे। तर, मलाई न मन्दिर न उनीहरूको घर दुवैमा प्रवेश निषेध थियो। म मात्र कथित दलित परिवारको थिएँ। मैले ढिलो पढें। १, २ कक्षामा पढ्दा नै पढाइ रोकियो। मामाघर जानु पर्यो। पछि ३ कक्षामा भर्ना भएँ। स्कुलमा घैंटोमा पानी हुन्थ्यो। अरूले घैंटोबाट पानी सारेर पिउँथे। हामीलाई नेवार थरका स्कुलका सहयोगी (पियन)ले अलि टाढा राखेर हातको अञ्जुलीमा दिन्थे। यी सबै दृश्यले मन दुख्थ्यो। त्यसरी किन पानी खाने ? बरु घरै गएर पानी खाने भन्ने लाग्थ्यो। कति दिन त पानी नै खाइनँ। तर, मलाई पढाइको प्यास थियो। जतिखेर पनि पढ्नुपर्छ भन्ने भाव आइरहन्थ्यो। कक्षामा दोस्रो हुनु परेन। जहिल्यै पहिलो। दुःखको कुरा, अरूलाई जाँचमा नसिकाएको वा चिट नचोराएको जस्तो कुरा सुनिन्थ्यो। पढाइको भोक त थियो नै तर हाम्रो घर सानो थियो। घरमा पढ्ने वातावरण थिएन। घरका कोठाहरू पनि साँघुरा थिए। कोठाको एक कुनामा बुवाले लुगा सिलाउनु हुन्थ्यो। अर्को कुनामा आमाले दाउरा बालेर खाना बनाउनु हुन्थ्यो। त्यसैले स्कुलमा भएको बेला स्कुल पछाडि जान्थें। एकान्तमा पढ्थें। घरमा छु भने पनि डोको लिएर जंगल जान्थें। घाँस काट्थें। त्यसपछि गृहकार्य भ्याउँथे। कतिपयले त मलाई जंगली पनि भने। कहिलेकाहीँ घरमा सबै सुतेपछि पढें। मट्टीतेल किन्ने पैसा हुँदैनथ्यो। बाबा पनि रातभरि लुगा सिलाउनु हुन्थ्यो। त्यही बत्तीमा पढ्थें। तर, मायाले होला बाबाले मलाई छोरी यति रातिसम्म नपढ भन्नुहुन्थ्यो। बाबा सिलाएको लुगा लिएर गाउँगाउँ पुग्नुहुन्थ्यो। त्यो बेला हामीलाई पेटभरि खान पुग्दैनथ्यो। नयाँ लुगा घर घर पुर्याएपछि आमाले केही माना चामल ल्याउनु हुन्थ्यो। त्यो चामलको भात सबैलाई पुग्दैनथ्यो। भातले नपुग्ने हुँदा सधैंजसो ढिँडो खान्थ्यौं। चामलको भात त अलिअलि सबैले पुर्याइपुर्याई खान्थ्यौं। पातको टपरीभित्र भातको सीता अड्किएको हुन्थ्यो। हामी पात गाँसेको सिन्का निकालेर टपरी चाट्थ्यौं। अहिले पनि यो कुरा घरमा चल्ने गर्छ।गाउँमा ७ कक्षासम्म पढें। ८ कक्षाका लागि अर्कै स्कुलमा भर्ना हुनुपर्यो। शुल्क तिर्नु पथ्र्यो। त्यो मलाई पहिल्यै थाहा थियो। मैले भर्नाका लागि पैसा जुटाएँ। एकदिन मनकामना स्कुलका शिक्षकहरू घर आउनु भयो। उहाँहरूले बुवासँग स्कुलमा कक्षा ८ मा भर्ना गरिदिने कुरा गर्नुभयो। विष्णुलाई आफ्नो स्कुलमा भर्ना गराउन पाए अरू विद्यार्थीले पनि सिक्छन् भन्ने सोच उहाँहरूको थियो। उहाँले भर्ना शुल्क र कक्षा शुल्क तिर्न नपर्ने बताउनु भयो। अन्य कुनै शुल्क पनि लिँदैनौं भन्नुभयो। तर, स्कुल टाढा थियो। बुवा टोपीमा चामल लिएर आउनु हुन्थ्यो। त्यो पकाएर खान्थ्यौं। धेरै पटक ढिँडो नै खान्थ्यौं। टिफिनको रूपमा कोदो र मकैको रोटी बाटोमा लुकाएर राख्थ्यौं। त्यो पनि अरूले चोरेर खाइदिए भने भोकभोकै घर फर्कनुपथ्र्यो। बुवाले भैंसी किन्नु हुन्थ्यो। त्यो भैंसी घरखर्च चलाउन ब्याउने बेला बेच्नुहुन्थ्यो। हामीले दूध खान पाउँदैनथ्यौं। दुई घण्टा हिँडेर स्कुल पुग्थें। मनकामना स्कुलमा पढ््न पाउनु मेरो सौभाग्य हो।९ कक्षामा पढ्दा अमेरिकन पिसकोरका स्वयंसेवक शिक्षक मनकामना हुनुहुन्थ्यो। उहाँलाई अचम्म लागेछ, विष्णु किन अरू बच्चासँग खेल्दैन ? किन यसरी किताब लिएर कुनामा बस्छ ? भन्ने कौतुहल भएछ। मेरो अंग्रेजी राम्रो थिएन। उहाँलाई नेपाली भाषा आउँदैनथ्यो। आपसमा कुराकानी पनि राम्रोसँग हुन सकेन। तर, उहाँ स्कुलमाथि डाँडामा बस्नु हुन्थ्यो। २, ३ दिन त मलाई स्कुल आउँदा र स्कुलबाट घर फर्कंदा पछ्याउनु भयो। पछि उहाँले मेरो मेहनत र जेहेन्दार भएको थाहा पाउनु भयो। एक पटक गाउँमा घुम्न आउनु भयो। हाम्रो सानो झुपडीको घर देख्नुभयो। आर्थिक अवस्था बुझ्नुभयो। एकदिन भन्नुभयो, विष्णु, तिमीले राम्रोसँग पढेर एसएलसी पास गर्यौं भने कलेज पढ्न पाउँछ्यौ। घरेलु हिंसा, जातीय विभेदविरुद्ध लड्ने र महिलालाई आर्थिक सबल बनाउने सोचका साथ जन्मस्थल फर्किएँ। जातीय विभेदविरुद्ध बल बन्दुक देखाएर परिवर्तन हुँदैन। ओ माई गड ! मेरो खुसीको सीमा रहेन। १० कक्षाको टेस्ट जाँचका लागि घ्यालचोक आएँ। एक रात त साथीसँग बसें। मेरो जात सोध्थे। कसैले कोठा नै दिएनन्। बल्लतल्ल जंगलनिरको कार्की थरका व्यक्तिले गोठ दिनुभयो। भैंसी, बाख्रा बाँधेको गोठको माथिल्लो भागमा म बसें। साँझ खान खाने बेला डर लाग्थ्यो। एकान्त ठाउँमा जनावर कराउँथे। खाएको ठाउँमा गोबरले लिप्नु पथ्र्यो। मैले छोएको भाँडाकुँडा सुनपानी हालेर मात्र भित्र लैजान्थे। नेवार थरकी साथी जो मसँगै बस्थिन् उनले केही गर्नु पर्दैनथ्यो। यो घटनाले मलाई टर्चर भयो। तर, पनि केही वास्ता गरिनँ। बाबाले भनेको कुराले छुन्थ्यो। पढ्नु पर्छ भन्ने भावना मात्र थियो। अरूले भनेकागरेका व्यवहारलाई बवास्ता गरें। एसएलसीमा मैले दोस्रो श्रेणीमा उत्रीर्ण भएँ। एसएलसी पास गरेकोमा खुसी थिएँ। काठमाडौं गएर पढ्ने चाहना थियो। बाबासँग जम्मा ६० रुपैयाँ रहेछ। स्कुल पढ्दा पिसकोरका स्वयंसेवकले व्यक्त गरेको वचन स्मरण भइरहेको थियो। त्यो आसमा काठमाडौंमा जाने योजना बनाएँ। असनमा सिलाइको काम गर्ने अलि टाढाको मामा नाता पर्ने व्यक्तिहरू हुनुहुन्थ्यो। उहाँहरू रातिसम्म सिलाइको काम गर्नुहुन्थ्यो। राति रक्सी सेवन गर्नुहुन्थ्यो। उहाँहरूलाई खुवाएर भाँडा माझेर सुत्दा त कतिपटक अबेला भइसकेको हुन्थ्यो। बिहान ५ बजेको कक्षा लिनसमेत भ्याउँदैनथें। उहाँहरू घरपरिवारका सदस्यहरूसहित हुनुहुन्थ्यो। एकदिन त उहाँहरूले सुत्न अप्ठेरो भयो अर्कै ठाउँ कोठा खोज्न भन्नुभयो। म ड्रप आउटको अवस्थामा थिएँ। त्यसपछि गार्मेन्टमा पुगें। त्यहाँ कार्यरत चिनेका व्यक्तिहरूको भाँडा माझ्ने, लुगा धुने र खाना बनाउन थालें। दिनभरि कलेजमा बसेर पढ्थें। पिसकोरको स्वयंसेवक सर जोनको बारेमा सोधीखोजी गर्न थालें। पिसकोरको अफिस पत्ता लगाएँ। स्कुलमा पढाउँदाको पिसकोरको स्वयंसेवक सरले मेरो नाममा पैसा पठाउनु भएको रहेछ। त्यो बेला मेरो नाममा तीन सय डलर आउने रहेछ। त्यो समयमा तीन सय डलर ठूलो रकम थियो। एक जना वाइबा थरका केटीले एक वर्षदेखि नै मेरो नाममा आएको पैसा खाइरहेको जानकारी पाएँ। उनले मलाई राम्रो रेस्टुरेन्टमा लैजान्थिन्। मीठो खुवाएर पठाइदिन्थिन्। स्वयंसेवकले मेरो फोटोमा नाम र ठेगाना दिनुभएको रहेछ। साथी ठमेलमा ट्राभल एजेन्सीमा काम गर्नुहुन्थ्यो। फोटोमा स्वयंसेवक जोनको फोन नम्बर रहेछ। उनैलाई फोन गरिदिन आग्रह गरें। फोन गर्दा जोन बोलेझैं लाग्यो। सबै कुरा भनें तर उताबाट केही जवाफ आएन। यहाँ दिन हुँदा उता रात हुन्छ भन्नेसमेत थाहा थिएन त्यसबेला। मैले बोलेको उता (अमेरिकामा) रेकर्ड भएको रहेछ। पछि जोनले त्यही नम्बरमा फोन गर्नुभयो। उहाँले आडभरोसा दिनुभयो। सम्झाउनु भयो। वास्तवमा मेरो जीवनमा उहाँ (जोन) भगवान् भएर आउनुभयो। काठमाडौंको गैह्रीधारामा रहेको एक प्रोजेक्टमा आएका विद्यार्थीबाट सात सय डलर पाएँ। मलाई त्यतिबेला त्यो रकम अहिलेको सात करोडजस्तो महसुस भयो। पहिलो पटक बैंक एकाउन्ट खोलें। सबै पैसा खर्च गर्न मन लागेन। अलिकति घरमा पनि पठाइदिएँ। असनमा छुट्टै कोठा लिएर बसें। पढ्दापढ्दै त्रिपुरेश्वरस्थित गोलमोल रेस्टुरेन्टमा पनि काम पाएँ। राहतको महसुस गरें। जीवनमा अनेकौं टर्निङ प्वाइन्ट हुँदा रहेछन्।पढाइ सकियो। त्यसपछि अमेरिकन संस्थामै रिसर्च असिस्टेन्टको काम पाएँ। त्यसपछि आर्थिक अवस्था सुध्रन थाल्यो। गाउँमा रहेको घरको झुपडीमा कायापलट भयो। घर पनि ठूलो बनाउन सफल भयौं। गाउँमा रहेकी दिदीलाई काठमाडौं बोलाएँ। पिलग्रिम्स बुक हाउसमा दिदीले काम गर्न लागेपछि हामी त कमाउने भयौं। हामीलाई विगतमा जस्तो खान, लगाउनको समस्या भएन। जुन झुपडीमा बसेर बाबाले मलाई अर्ती दिनु भएको थियो। आज त्यहीं घर ठूलो भएको थियो। नयाँ ठूलो घरमै बाबा बित्नुभयो। मेरो लक्ष्य भनेको गाउँमा गएर सेवा गर्नु थियो। जातीय विभेदविरुद्धको कुरालाई अघि बढाउनु थियो। मुसहर बस्तीमा गएँ। लघुवित्तीय कार्यक्रममा काम गरें। गरिब दलित बस्तीमा काम गर्दा झन् धेरै सिक्ने अवसर पाएँ। जातीय विभेदविरुद्ध लड्ने संकल्प थियो। गरिब, दलित र मुसहरलाई त कुनै ऋणसमेत दिइएन। संस्थाप्रति असहमति जनाउँदै निस्कें। तराईंमा छुवाछूतको के कस्ता समस्या छन् र मैले के भोगें ? यी सबै कुरा अहिले भनिसाध्य छैन। घरेलु हिंसा, जातीय विभेदविरुद्ध लड्ने र महिलालाई आर्थिक सबल बनाउने सोचका साथ जन्मस्थल फर्किएँ। १८ वर्षकी दमैकी छोरी म कुइँरेसँग हिँडेकी भन्दै कुरा काट्न थाले। गाउँमा विश्वासै गरेनन्। सय जना महिलालाई समेट्न सफल भएँ। पाँचवटा समूह बनाएँ। अहिले लाग्छ, जातीय विभेदविरुद्ध बल बन्दुक देखाएर परिवर्तन हुँदैन। महसुस भए मात्र परिवर्तन आउँछ। महिलाका तिनै समूहलाई अक्षर चिनाउन थालें। पैसा गन्न सिकाएँ। बाबा लालटिन लिएर सँगसँगै हिँड्नु हुन्थ्यो। १० हजारका दरले बीउँ पुँजीको रूपमा समूहलाई वितरण गरें। त्यो रकम अमेरिकी साथीहरूबाटै सहयोगस्वरूप प्राप्त भएको थियो। त्यो बेला महिलाबाट दुई हजार संकलन गरिएको थियो। अहिले संकलित रकम ५०६० लाख भएको छ। दसैंको बेला थियो। रिसर्चमा आएका ११ विद्यार्थीलाई इलाम लगें। चियाबारीमा गफ गर्दा एक जना विद्यार्थीले आमाले धेरैलाई अमेरिका लगेको सुनाए। मेरो कामबाट प्रभावित ती विद्यार्थीले अमेरिका जाने अवसर आएमा जानुहुन्छ ? भनी सोधे। हुन्छ भन्दै सहमति जनाएँ। पढ्न जान्छु तर पढेर आएर यहीं काम गर्छु भन्ने जवाफ फर्काएँ। ती विद्यार्थीको आमा नेपाल आउनुभयो। त्यतिबेला बुवालाई ब्रेन ह्यामरेज भएको थियो। शिक्षण अस्पतालमा मैलाई भेट्न आउनु भयो। अमेरिका आउन आग्रह गर्नु भयो। मुगु जिल्लामा कार्यक्रम थियो। पढ्नका लागि पत्र आएपछि अमेरिका गएँ। त्यहाँ पुगेर स्नातक र स्नातकोत्तर तह उत्तीर्ण गरें। अहिले घरेलु र यौनहिंसाविरुद्ध काम गर्ने एक संस्थाको निर्देशक छु। अमेरिका लैजाने ती मदरलाई जन्मदिनको दिन सल (पछ्यौरा) उपहार दिएकी थिएँ। त्यो सल ती मदरलाई राम्रो लागेछ। त्यो सल अमेरिकामा बेचौं र धेरै गरिबलाई पढाउँ भन्ने सल्लाह दिनुभयो। हामीले पहिलो वर्ष नै सल बेचेर ६ हजार डलर बनायौं। अमेरिकाबाट दुई चोटी नेपाल आउँथे। ठमेलको सडकमा बिक्री गर्न राखिएको पछ्यौरा, गहना लिएर अमेरिका गएँ। बिक्रीपछि आएको रकम नेपाल पठाउन थालें। स्कुलमा घैंटोमा पानी हुन्थ्यो। अरूले घैंटोबाट पानी सारेर पिउँथे। हामीलाई नेवार थरका स्कुलका सहयोगी (पियन)ले अलि टाढा राखेर हातको अञ्जुलीमा दिन्थे। अहिले नेपालमा १ सय १९ वटा महिलाको समूह छ। ६० हजारभन्दा बढी महिला संलग्न हुनु भएको छ। २५ हजारभन्दा बढी बालबालिकालाई सहयोग गरेका छौं। यसका लागि धेरै सहयोगी दाताहरूको योगदान छ। अमेरिका र नेपालमा रहेको हाम्रो टिमवर्कले यो सम्भव भएको हो। कार्यक्रमको अझै विस्तार गर्न चाहन्छु। समुदायमा सकारात्मक परिवर्तन ल्याएका कारण विस्तार गर्ने योजना बनाएका छौं। गोरखा, चितवनलगायत नौवटा जिल्लामा हाम्रो कार्यक्रम छ। तपाईंहरूलाई पायक पर्ने जिल्लामा गएर अवलोकन गर्न सक्नु हुनेछ। श्रीमान्को चुटाइ खाएर हिँड्ने महिलाहरू अहिले घरेलु हिंसाविरुद्ध लड्न तत्पर छन्। पहिलो ऋण नपाउने महिलाहरू अहिले अरूलाई ऋण दिने हैसियत बनाएका छन्। अमेरिका जानुअघि त्यहाँ पढिसकेपछि स्वदेश आउने सोच थियो। तर, स्वदेश आइसकेपछि कतिजनालाई सहयोग गर्न सक्छु र ? भन्ने प्रश्न मनमा खेलिरहन्छ। अमेरिकास्थित न्यु जर्सी राज्यको जर्सी सिटी सहरको रोजगारी र तालिम समितिको सदस्यमा नियुक्त भएकी छु। सन् २०२४ सम्मका लागि समितिको सदस्यमा नियुक्त भएकी हुँ। यसअघि जर्सी सिटी सहरको नगर प्रमुख स्टिभन फुलपको डाइभर्सिटी र इन्क्लुसिभ बोर्ड (विविधता तथा समावेशी सञ्चालक समिति) को सल्लाहकार थिएँ। जर्सी सिटी सहरको सिस्टर सिटीका लागि इमिसरी (विशेषदूत) छु। मेरै पहलमा सन् २०१९ मा जर्सी सिटी सहर र नेपालको इन्द्रावती गाउँपालिकाबीच भगिनी सम्बन्ध (सिस्टर सिटी) कायम गरिएको छ। सन् २०१७ मा मेरै नेतृत्वमा जर्सी सिटीको सिटी भवनमा नेपालको झन्डा फहराइएको थियो। जर्सी सिटी मेयर फुलपकी सल्लाहकार भएपछि झन्डोत्तोलनका लागि पहल गरेकी थिएँ। एनआरएनए आईसीसीको वर्तमान निर्वाचन आयुक्त, ग्लोबल गोर्खा समाजको संरक्षक र एड्वान संस्थाकी संस्थापक अध्यक्ष पनि हुँ। यसअघि, जर्सी सिटी सहरद्वारा सन् २०१५ र २०१८ मा परिषद् सभापति रोलान्डो लाभारोको सबल नेतृत्व र मेरो तत्परतामा अमेरिकामा रहेका नेपालीका लागि टीपीएस (अस्थायी सुरक्षित दर्जा) परिषद् प्रस्ताव पारित गरिएको छ। अस्थायी सुरक्षित दर्जा (टिपीएस) प्रस्ताव पारित गर्ने जर्सी सिटी एक मात्र अमेरिकी सहर हो। मेरो नाममा अमेरिकाको केन्टकी राज्यको लुइभिल सहरले सन् २०१५ को सेप्टेम्बर २७ लाई डा विष्णुमाया परियार डे घोषणा गरी सम्मान गरेको थियो। विश्वभरका १ सय ५५ भन्दा बढी देशका न्युयोर्कमा स्थापित वाणिज्य दूतावासहरूको संगठन सोसाइटी अफ फरेन कनुल्स इन न्युयोर्कले विश्व नारी दिवस २०१८ को अवसरमा १७ देशका नारीहरूसँगै मलाई पनि सम्मानित गरेको थियो। अझै पनि श्रीमतीले श्रीमान्को थर लेख्ने चलन छ। तर, श्रीमान्ले मेरो थर लेख्नुहुन्छ। उहाँ थापा हुनुहुन्छ। प्रदीप परियार थापा लेख्नुहुन्छ। पेसाले सञ्चारकर्मी हुनुहुन्छ। अमेरिकामा बसेर नेपालका लागि मैले फन्ड रेज गर्नमा सक्रिय छु। नेपालमा बस्ने हो भने फन्ड रेज गर्न सम्भव छैन। र, अमेरिकामा पनि मैले अझै धेरै काम गर्नु छ। जातीय विभेद उन्मूलनका लागि अन्तर्राष्ट्रियरूपमा पनि ध्यानाकर्षण गराउनु पर्छ। जातीय विभेदविरुद्धको मुद्दालाई विभिन्न विश्वविद्यालयमा पढाउने पुस्तकमा मलाई पनि समेटिएको छ। विश्वभरबाट ५२ जना व्यक्तिको कथा संग्रृहीत छ। हावर्ड युनिभर्सिटीमा अध्ययनरत विद्यार्थीले पढ्छन्। यस पुस्तकको एउटा च्याप्टरमा मेरो प्रोफाइल छ। पुस्तकमा नेपालको जातीय विभेद र अमेरिकाको रंगभेदविरुद्धमा के फरक छ ? भन्ने कुराको विद्यार्थीले अध्ययन गर्न पाउँछ। यदि म नेपालमा भएको भए यो सम्भव हुने थिएन। अमेरिकामा पनि सरकारी संस्थामा बसेर काम गरेकी छु। विभिन्न विश्वविद्यालयमा पढाउने र जातीय विभेदविरुद्ध छलफल गर्छु। विभिन्न ठाउँमा पुगेर फन्ड रेजको काम गर्छु।नेपालका लागि कसरी सहयोग गरौं ? भन्ने कुरालाई ध्यान दिइरहेकी छु। जातीय विभेद अमेरिकामा पनि छ। नेपालमा जस्तो छुवाछूत अमेरिकामा छैन। पूजाआजामा भने त्यो विभेद देखिन्छ। गोरा र कालो वर्णका व्यक्तिबीच विभेद छ। जुन विभेद विस्तारै घट्दो क्रममा छ। सानो परिवर्तन पनि अर्थपूर्ण हुनुपर्छ। अझै पनि श्रीमतीले श्रीमान्को थर लेख्ने चलन छ। तर, श्रीमान्ले मेरो थर लेख्नुहुन्छ। उहाँ थापा हुनुहुन्छ। प्रदीप परियार थापा लेख्नुहुन्छ। पेसाले सञ्चारकर्मी हुनुहुन्छ। जातीय विभेदविरुद्ध वकालत गर्नुहुन्छ। हाम्रो घरमा चार जनाको अन्तर्जातीय विवाह भएको छ। हामीले सुरुमा लक्ष्य लिँदा असम्भव जस्तो लाग्छ। तर, त्यो सम्भव छ। लक्ष्य पूरा गर्ने क्रममा अवरोध र चुनौती आउँछ। ती अवरोध र चुनौतीलाई अवसरका रूपमा लिनुपर्छ। चुनौती पन्छाएर अघि बढ्नुपर्छ। समाजको तल्लो तहमा के गर्नुपर्छ ? कसरी परिवर्तन ल्याउनुपर्छ भन्ने कुराको चुरो थाहा नपाउँदासम्म दिगो विकास सम्भव हुँदैन। त्यसमा घनिभुत ढंगमा छलफल हुनुपर्छ।  डा परियार अमेरिकास्थित न्युजर्सी राज्यको जर्सी सिटीको रोजगारी र तालिम समितिको सदस्य एवं एड्वान संस्थाकी संस्थापक अध्यक्ष हुन् ।"
"दिल्लीमा व्यस्त प्रधानमन्त्री देउवा, मोदीसँग वान टु वान वार्ता आज","नयाँदिल्ली : प्रधानमन्त्री शेरबहादुर देउवाले भारतको तीनदिने औपचारिक भ्रमण सुरु गरेका छन्। शुक्रबार दिउँसो नयाँदिल्ली पुग्नसाथ उनले कूटनीतिक तथा राजनीतिक भेटघाट सुरु गरे। इन्दिरा गान्धी अन्तर्राष्ट्रिय विमानस्थलमा देउवालाई भारतीय रक्षा राज्यमन्त्री अजय भट्टले स्वागत गरेका थिए। भारतीय विदेश मन्त्रालयले देउवाको भ्रमणलाई विशेष भनेको छ। मन्त्रालयका प्रवक्ता अरबिन्द वागचीले विशेष मित्रलाई स्वागत छ भनेर प्रतिक्रिया दिएका छन्। नयाँदिल्लीको चाणक्यपुरीस्थित आटिसी मोर्या होटलमा बास बसिरहेका देउवाले शुक्रबार भारतीय विदेशमन्त्री एस जयशंकरसँग शिष्टाचार भेट गरेका छन्। त्यसैगरी सत्तारूढ भारतीय जनता पार्टीको मुख्यालयमा पुगेर अन्तक्रिया गरेका थिए। भाजपाका राष्ट्रिय अध्यक्ष जेपी नड्डा, विदेश विभाग प्रमुख विजय चौथाइवालेले दिनदयाल मार्गस्थित मुख्यालयमा देउवालाई स्वागत तथा सम्मान गरेका हुन्। प्रधानमन्त्रीका प्रेस सल्लाहकार गोविन्द परियारका अनुसार भाजपा मुख्यालयमा नेपाली कांग्रेसका सभापति देउवा र भाजपा राष्ट्रिय अध्यक्ष नड्डाबीच पार्टी पार्टीबीच अनुभव आदानप्रदान तथा सुमधुर सम्बन्ध बनाउने विषयमा छलफल भएको थियो। भ्रमणको सिलसिलामा प्रधानमन्त्री शेरबहादुर देउवालाई शुक्रबार नयाँदिल्लीस्थित भारतीय जनता पार्टी (भाजपा)को पार्टी कार्यालयमा स्वागत गर्दै भाजपा अध्यक्ष जेपी नड्डा। तस्बिर : रासस भाजपा मुख्यालयबाट होटल फर्केर देउवाले भारतीय विदेशमन्त्री जयशंकरसँग शिष्टाचार भेट तथा कुराकानी गरेका थिए। साँझ प्रधानमन्त्री देउवा बारखम्बा रोडस्थित नेपाली राजदूतावासमा आयोजित रात्रिभोजमा सहभागी भए। दूतावासले प्रधानमन्त्रीको स्वागत तथा सम्मानमा रात्रिभोज आयोजना गरेको थियो। रात्रिभोज समारोहमा प्रधानमन्त्री देउवाले भ्रमणको मुख्य उद्देश्य पारस्परिक ऐतिहासिक सम्बन्धलाई मजबुत बनाउन, द्विपक्षीय आपसी सहयोगका विषयमा छलफल गर्नु नै रहेको बताए। भ्रमणले नेपाल भारत सम्बन्धलाई थप उचाइमा पुयाउने विश्वास आफूले लिएको उनको भनाइ थियो। प्रधानमन्त्रीको रूपमा आफ्नो पाँचौं भ्रमणमा भएको भन्दै देउवाले भ्रमणमा केही नयाँ सम्झौता हुने बताए। शनिबार राजघाटको भ्रमणपश्चात् भारतीय प्रधानमन्त्री नरेन्द्र मोदीसँग आफ्नो द्विपक्षीय भेटवार्ता हुने देउवाले जानकारी गराए। राजघाटमा प्रधानमन्त्री देउवाले महात्मा गान्धीको समाधिमा माल्यार्पण गर्ने कार्यक्रम छ। त्यसपछि हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। मेरो भ्रमणमा ऊर्जा, कृषि स्वास्थ्य, यातायात क्षेत्रमा महŒवपूर्ण घोषणा हुने विश्वास लिएको छु, उनले भने, केही नयाँ सम्झौताहरू पनि हुँदैछन्। देउवाले शनिबार अपराह्न भारतीय उद्योगी व्यवसायीसँग छलफल गर्ने र नेपालमा लगानी गर्न आग्रह गर्ने पनि बताए। त्यसअगाडि देउवाले भारतका उपराष्ट्रपति बैंकाय नायडुसँग भेट गर्नेछन्। आइतबार उत्तर प्रदेशको बनारस जाने र काशी विश्वविद्यालय, ललिताघाट र पशुपतिनाथको दर्शन गरेर स्वदेश फर्किने जानकारी गराए। प्रधानमन्त्री देउवासहित १५ जनाको उच्चस्तरीय टोलीलाई भारत सरकारले विशेष विमानबाट आइतबार बनारसको धार्मिक भ्रमण गराउँदैछ। बनारसमा उत्तर प्रदेशका मुख्यमन्त्री योगी आदित्यनाथले देउवालाई स्वागत गर्नेछन्। योगीले देउवाको सम्मानमा रात्रिभोजसमेत आयोजना गरेका छन्। भ्रमणका क्रममा नेपाली समुदायसँग भेट्न पाएकोमा देउवाले हर्ष व्यक्त गरेका थिए। भौगोलिक र सांस्कृतिक सामीप्यले जनस्तरको सम्बन्ध रहेको भन्दै देउवाले उच्चस्तरीय भ्रमणबाट अझै मजबुत र फलदायी बनाउन सकिने बताए। भारतमा ठूलो संख्यामा नेपाली रहेको भन्दै दुई देशबीचको प्राचीनकालदेखि रहिआएको सम्बन्धलाई अझ फराकिलो बनाउने काम गरेको उनको भनाइ छ।प्रधानमन्त्री देउवाले विदेशमा बस्दा आर्जन गरेको ज्ञानसीपलाई देशको आर्थिक सामाजिक क्षेत्रमा लगानी गरी राष्ट्र निर्माणको अभियानमा सहभागी हुन आह्वानसमेत गरेका थिए। तर समय अभावका कारण नेपाली समुदायसँग अन्तरसंवाद गर्न नपाएकोमा उनले दुःख व्यक्त गरेका थिए। कार्यक्रममा नेपाली राजदूतावासका कर्मचारीका तर्फबाट राजदूत डा शंकर शर्माले प्रधानमन्त्री देउवालाई मायाको चिनोस्वरूप राम मन्दिरको रेप्लेसिका हस्तान्तरण गरेका थिए। नेपाली दूतावासको रात्रिभोजमा भारतमा रहेका प्रतिष्ठित नेपालीहरू, नेपाली व्यवसायीहरू, सरकारका मन्त्रीहरू, नेपालका लागि पूर्वभारतीय राजदूतहरू, भारतीय नेताहरू सहभागी थिए। पाँचौं पटक प्रधानमन्त्री भएको आठ महिनापछि पहिलो औपचारिक भ्रमणमा निस्किएका प्रधानमन्त्री देउवाले यसपालि भारतसँग विविध समस्याहरूभन्दा सम्बन्ध सुदृढीकरणलाई प्राथमिकता दिएका छन्। कूटनीतिक मामिलाका जानकारहरू दुई देशबीच विश्वासको वातावरण बनाउनु नै भ्रमणको सफलता हुने बताउँछन्। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
नेपाल रेल्वेको उद्घाटन आज,"जनकपुरधाम : प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले नेपाल रेल्वेको उद्घाटन गर्ने भएका छन्। तीनदिने भारत भ्रमणमा रहेकै समयमा हैदरावाद हाउसमा आयोजना हुने एक कार्यक्रमकाबीच दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। शनिबार १२ बजेदेखि १२:३० बजेका बीचमा रेल्वेको उद्घाटन गर्ने समय तालिका रहेको रेल्वेका महाप्रबन्धक निरञ्जन झाले जानकारी दिए। दुवै देशका प्रधानमन्त्रीले उद्घाटन कार्यक्रम आम जनतालाई देखाउनका लागि भारतको जयनगर र जनकपुरधाममा लाइभको व्यवस्थासमेत गरिएको झाले बताए। रेल्वेले जनकपुरधामस्थित स्टेसनमा गेट, पण्डाल निर्माण गरेको छ। जयनगरमा अतिविशिष्ट व्यक्तिहरू मात्रै रहने र त्यहाँबाट प्रोजेक्टरमा दिल्लीमा हुने उद्घाटन कार्यक्रम सिधा देखाइने महाप्रबन्धक झाले बताए। दिल्ली उद्घाटनपछि जयनगरबाट रेल कुर्थाका लागि प्रस्थान हुनेछ। प्रत्येक स्टेसनमा स्कुलका बालबालिकाले नेपाल भारतको झन्डा लिएर रेल्वेको स्वागत गर्ने कार्यक्रम छ। झाले भने प्रत्येक स्टेसनमा १५ जना विद्यार्थी नेपाल भारतको झन्डा बोकेर रेलमा सवार हुनेछन्, उनीहरूलाई समेत त्यही रेलमा चढाएर कुर्थासम्म ल्याउने कार्यक्रम छ। रेल कुर्था पुगेपछि भौतिक पूर्वाधार मन्त्री रेणुकुमारी यादवलाई चढाएर जनकपुरधामस्थित स्टेसनसम्म ल्याइने छ, जहाँ उद्घाटनको अन्य कार्यक्रम गरिने कार्यतालिका रहेको छ। भारतको जयनगरदेखि जनकपुरधामको कुर्थासम्म ३५ किलोमिटरसम्म चल्ने रेल दिनको दुई पटक गुडाइनेछ। यद्यपि शनिबार नेपालका प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले दिल्लीस्थित हैदराबाद हाउसबाट संयुक्त रूपमा उद्घाटन गरेपछि एक पटक मात्रै गुड्ने बताइएको छ। त्यसपछि बिहान साढे ८ बजे जयनगरबाट कुर्थाका लागि रेल चल्नेछ भने दुई घण्टापछि कुर्था स्टेसनमा पुग्नेछ। त्यस्तै जनकपुरधामको कुर्थाबाट पौने ११ बजे रेल्वे जयनगरका लागि प्रस्थान गर्नेछ। सो रेल साढे १२ बजे जयनगर स्टेसनमा पुग्ने महाप्रबन्धक झाले बताए। जयनगर पुगेको रेल पुनः ३ बजे फर्केर आउने छ भने बिहान साढे ८ बजे जयनगरबाट आएको रेल ५ बजेर १५ मिनेटमा फर्कने गरी रेल्वेको समय निर्धारण गरिएको महाप्रबन्धक झाले बताए। यो समय रेल्वे नियमित यात्रुहरूका लागि सञ्चालनमा ल्याइनेछ। कुर्थादेखि जयनगरसम्मका लागि जनरल बगीको ९० रुपैयाँ निर्धारण गरिएको छ भने एसीयुक्त बगीका लागि ४ सय ५० रुपैयाँ निर्धारण गरिएको छ। त्यस्तै एक स्टेसनबाट अर्को स्टेसनसम्मका लागि जनरल बगीका लागि २० रुपैयाँ एसी बगीमा १ सय रुपैयाँ भाडादर निर्धारण गरिएको छ। गत फागुन १ देखि जयनगरजनकपुरसम्म ड्राई रन (यात्रुविहीन) दैनिक एक पटक सञ्चालनमा आइरहेको थियो। नेपालको इनर्वादेखि कुुर्थासम्म गरी नेपाल रेलको सुरक्षामा १ सय ३६ जना प्रहरी खटाइएको छ। ठाउँठाउँमा रहेको कुल २२ वटा लेवल ट्रयाक क्रसमा रेल्वे गुड्ने समयमा आवतजावत बन्द गराउनका लागि २२ जना कर्मचारी खटाइएको महाप्रबन्धक झाले बताए। कुल ८ वटा स्टेसनमध्ये ७ वटामा टिकेटिङको व्यवस्था गरिसकिएको छ। परवाहा स्टेसनस्थित भवन निर्माणकार्य हाल जारी नै रहेको छ। भारत सरकारको ८ अर्ब ७७ करोड नेपाली रुपैयाँ सहयोगमा निर्माण हुने जयनगरबिजलपुरबर्दिबाससम्म ६९ किलोमिटर रेल मार्गअन्तर्गत पहिलो चरणमा जयनगरकुर्थासम्म ३२ किलोमिटर रेल सञ्चालनमा आउन लागेको हो। डिजेल इलेक्ट्रिक मल्टिपल युनिट डिजेल र विद्युत् दुवैबाट चल्ने यो दुवै विश्वमै नयाँ मोडेलका रेलको रूपमा तयार गरिएको निर्माण कम्पनी कोकर्णको दाबी छ। डीपीसी १९०१ र डीपीसी १९०२ नम्बरको दुवै रेल १६ सय हर्स पावरका हुन्। प्रतिघण्टा ११० किलोमिटरको स्पिडमा चल्न सक्ने रेल एक पटकमा १ हजार ३ सयसम्म यात्रु सवार हुन सक्नेछन्। एउटै इन्जिन भए पनि दुवैतर्फबाट चलाउन सकिने रेलको एउट बगीमा ७० वटा सिट रहेको छ। २० मिटर लामो रेलको इन्जिनबाहेक एक एसी र ४ वटा जनरल बगी छ। यो रेलले प्रतिकिलोमिटर दुई लिटर डिजेलको एभरेज दिनेछ। प्रत्येक बगीमा शौचालयको व्यवस्था गरिएको छ यसका साथै एसी बगीबाहेक अन्य जेनरेल बगीमा ठाउँठाउँमा पंखासमेत लगाइएको छ। १९९४ मा ब्रिटिस कम्पनी सरकारले नेपालको जंगलबाट काठ ओसार्न लाइन विस्तार गरेको थियो। त्यो बेला कोइलाबाट चल्ने रेल नेपाल भित्रिएको थियो। पछि भारत सरकारले १८ वटा बगीसहित वाष्प इन्जिन सहयोग गरेको थियो। २०५१ सालदेखि स्टिम इन्जिन युक्त रेल सञ्चालनमा आएको थियो। २०६१ माघदेखि रेल बन्द थियो। रेल्वे अहिले न्यारोगेजबाट ब्रोडगेजमा परिणत गरिएको छ। भारतको जयनगरदेखि महोत्तरीको बर्दिवाससम्म ६९ किलोमिटर रेलमार्ग तीन खण्डमा निर्माण भइरहेको छ। परियोजनाको प्रथम चरणमा जयनगरकुर्था ३५ किलोमिटर, दोस्रो चरणमा धनुषाको कुर्थादेखि महोत्तरीको भंगहासम्म १७ किलोमिटर र तेस्रो चरणमा महोत्तरीको भंगहादेखि बर्दिवाससम्म १७ किलोमिटर खण्डमा रेल्वे सेवा सञ्चालनमा ल्याउने रेल विभागको योजना छ। पहिलो चरणमा भारतको जयनगरदेखि जनकपुरको कुर्थासम्म ३५ किलोमिटर रेल्वे सेवा सञ्चालनका लागि आवश्यक पूर्वाधार तयारी भइसकेको छ भने दोस्रो चरणमा सञ्चालन हुने भनिएको जनकपुरको कुर्थादेखि महोत्तरीको भंगहासम्म १७ किलोमिटरमा लिक निर्माणको काम चलिरहेको छ।"
नेपाल रेल्वेको उद्घाटन आज,"जनकपुरधाम : प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले नेपाल रेल्वेको उद्घाटन गर्ने भएका छन्। तीनदिने भारत भ्रमणमा रहेकै समयमा हैदरावाद हाउसमा आयोजना हुने एक कार्यक्रमकाबीच दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। शनिबार १२ बजेदेखि १२:३० बजेका बीचमा रेल्वेको उद्घाटन गर्ने समय तालिका रहेको रेल्वेका महाप्रबन्धक निरञ्जन झाले जानकारी दिए। दुवै देशका प्रधानमन्त्रीले उद्घाटन कार्यक्रम आम जनतालाई देखाउनका लागि भारतको जयनगर र जनकपुरधाममा लाइभको व्यवस्थासमेत गरिएको झाले बताए। रेल्वेले जनकपुरधामस्थित स्टेसनमा गेट, पण्डाल निर्माण गरेको छ। जयनगरमा अतिविशिष्ट व्यक्तिहरू मात्रै रहने र त्यहाँबाट प्रोजेक्टरमा दिल्लीमा हुने उद्घाटन कार्यक्रम सिधा देखाइने महाप्रबन्धक झाले बताए। दिल्ली उद्घाटनपछि जयनगरबाट रेल कुर्थाका लागि प्रस्थान हुनेछ। प्रत्येक स्टेसनमा स्कुलका बालबालिकाले नेपाल भारतको झन्डा लिएर रेल्वेको स्वागत गर्ने कार्यक्रम छ। झाले भने प्रत्येक स्टेसनमा १५ जना विद्यार्थी नेपाल भारतको झन्डा बोकेर रेलमा सवार हुनेछन्, उनीहरूलाई समेत त्यही रेलमा चढाएर कुर्थासम्म ल्याउने कार्यक्रम छ। रेल कुर्था पुगेपछि भौतिक पूर्वाधार मन्त्री रेणुकुमारी यादवलाई चढाएर जनकपुरधामस्थित स्टेसनसम्म ल्याइने छ, जहाँ उद्घाटनको अन्य कार्यक्रम गरिने कार्यतालिका रहेको छ। भारतको जयनगरदेखि जनकपुरधामको कुर्थासम्म ३५ किलोमिटरसम्म चल्ने रेल दिनको दुई पटक गुडाइनेछ। यद्यपि शनिबार नेपालका प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले दिल्लीस्थित हैदराबाद हाउसबाट संयुक्त रूपमा उद्घाटन गरेपछि एक पटक मात्रै गुड्ने बताइएको छ। त्यसपछि बिहान साढे ८ बजे जयनगरबाट कुर्थाका लागि रेल चल्नेछ भने दुई घण्टापछि कुर्था स्टेसनमा पुग्नेछ। त्यस्तै जनकपुरधामको कुर्थाबाट पौने ११ बजे रेल्वे जयनगरका लागि प्रस्थान गर्नेछ। सो रेल साढे १२ बजे जयनगर स्टेसनमा पुग्ने महाप्रबन्धक झाले बताए। जयनगर पुगेको रेल पुनः ३ बजे फर्केर आउने छ भने बिहान साढे ८ बजे जयनगरबाट आएको रेल ५ बजेर १५ मिनेटमा फर्कने गरी रेल्वेको समय निर्धारण गरिएको महाप्रबन्धक झाले बताए। यो समय रेल्वे नियमित यात्रुहरूका लागि सञ्चालनमा ल्याइनेछ। कुर्थादेखि जयनगरसम्मका लागि जनरल बगीको ९० रुपैयाँ निर्धारण गरिएको छ भने एसीयुक्त बगीका लागि ४ सय ५० रुपैयाँ निर्धारण गरिएको छ। त्यस्तै एक स्टेसनबाट अर्को स्टेसनसम्मका लागि जनरल बगीका लागि २० रुपैयाँ एसी बगीमा १ सय रुपैयाँ भाडादर निर्धारण गरिएको छ। गत फागुन १ देखि जयनगरजनकपुरसम्म ड्राई रन (यात्रुविहीन) दैनिक एक पटक सञ्चालनमा आइरहेको थियो। नेपालको इनर्वादेखि कुुर्थासम्म गरी नेपाल रेलको सुरक्षामा १ सय ३६ जना प्रहरी खटाइएको छ। ठाउँठाउँमा रहेको कुल २२ वटा लेवल ट्रयाक क्रसमा रेल्वे गुड्ने समयमा आवतजावत बन्द गराउनका लागि २२ जना कर्मचारी खटाइएको महाप्रबन्धक झाले बताए। कुल ८ वटा स्टेसनमध्ये ७ वटामा टिकेटिङको व्यवस्था गरिसकिएको छ। परवाहा स्टेसनस्थित भवन निर्माणकार्य हाल जारी नै रहेको छ। भारत सरकारको ८ अर्ब ७७ करोड नेपाली रुपैयाँ सहयोगमा निर्माण हुने जयनगरबिजलपुरबर्दिबाससम्म ६९ किलोमिटर रेल मार्गअन्तर्गत पहिलो चरणमा जयनगरकुर्थासम्म ३२ किलोमिटर रेल सञ्चालनमा आउन लागेको हो। डिजेल इलेक्ट्रिक मल्टिपल युनिट डिजेल र विद्युत् दुवैबाट चल्ने यो दुवै विश्वमै नयाँ मोडेलका रेलको रूपमा तयार गरिएको निर्माण कम्पनी कोकर्णको दाबी छ। डीपीसी १९०१ र डीपीसी १९०२ नम्बरको दुवै रेल १६ सय हर्स पावरका हुन्। प्रतिघण्टा ११० किलोमिटरको स्पिडमा चल्न सक्ने रेल एक पटकमा १ हजार ३ सयसम्म यात्रु सवार हुन सक्नेछन्। एउटै इन्जिन भए पनि दुवैतर्फबाट चलाउन सकिने रेलको एउट बगीमा ७० वटा सिट रहेको छ। २० मिटर लामो रेलको इन्जिनबाहेक एक एसी र ४ वटा जनरल बगी छ। यो रेलले प्रतिकिलोमिटर दुई लिटर डिजेलको एभरेज दिनेछ। प्रत्येक बगीमा शौचालयको व्यवस्था गरिएको छ यसका साथै एसी बगीबाहेक अन्य जेनरेल बगीमा ठाउँठाउँमा पंखासमेत लगाइएको छ। १९९४ मा ब्रिटिस कम्पनी सरकारले नेपालको जंगलबाट काठ ओसार्न लाइन विस्तार गरेको थियो। त्यो बेला कोइलाबाट चल्ने रेल नेपाल भित्रिएको थियो। पछि भारत सरकारले १८ वटा बगीसहित वाष्प इन्जिन सहयोग गरेको थियो। २०५१ सालदेखि स्टिम इन्जिन युक्त रेल सञ्चालनमा आएको थियो। २०६१ माघदेखि रेल बन्द थियो। रेल्वे अहिले न्यारोगेजबाट ब्रोडगेजमा परिणत गरिएको छ। भारतको जयनगरदेखि महोत्तरीको बर्दिवाससम्म ६९ किलोमिटर रेलमार्ग तीन खण्डमा निर्माण भइरहेको छ। परियोजनाको प्रथम चरणमा जयनगरकुर्था ३५ किलोमिटर, दोस्रो चरणमा धनुषाको कुर्थादेखि महोत्तरीको भंगहासम्म १७ किलोमिटर र तेस्रो चरणमा महोत्तरीको भंगहादेखि बर्दिवाससम्म १७ किलोमिटर खण्डमा रेल्वे सेवा सञ्चालनमा ल्याउने रेल विभागको योजना छ। पहिलो चरणमा भारतको जयनगरदेखि जनकपुरको कुर्थासम्म ३५ किलोमिटर रेल्वे सेवा सञ्चालनका लागि आवश्यक पूर्वाधार तयारी भइसकेको छ भने दोस्रो चरणमा सञ्चालन हुने भनिएको जनकपुरको कुर्थादेखि महोत्तरीको भंगहासम्म १७ किलोमिटरमा लिक निर्माणको काम चलिरहेको छ।"
भूमि बाँड्न कार्यकर्ता भर्ती,"काठमाडौं : निर्वाचन आयोगले वैशाख ३० मा हुने स्थानीय तह निर्वाचनका लागि केही दिनमै आचारसंहिता लागू गर्दैछ। चुनावकै मुखमा सरकारले हतारहतार ४३ जिल्लामा राष्ट्रिय भूमि आयोगका अध्यक्ष नियुक्त गरेको छ। त्यो पनि, राजनीतिक भागबन्डाका आधारमा पार्टीका कार्यकर्ता। निर्वाचनको मुखमै भूमिहीन, दलित र सुकुमबासीलाई जग्गा बाँड्ने उद्देश्यले जिल्ला अध्यक्ष नियुक्त भएका छन्। केही दिनभित्रै जिल्ला समितिमा रहने विज्ञ सदस्य पनि नियुक्तिको तयारी भइरहेको भूमिसुधार मन्त्रालय स्रोतले बतायो। भूमिहीन, दलित र सुकुमबासीबाट भोट तान्नकै लागि बिहीबारको मन्त्रिपरिषद् बैठकले हतारहतार जिल्ला समितिका अध्यक्ष नियुक्त गरेको सरकारमाथि आरोप छ। चुनावलाई प्रत्यक्ष प्रभाव पार्न र आफूतिर भोट तान्न सत्तापक्षले लालपुर्जाको राजनीति गरेको विपक्षी एमालेको आरोप छ। एमाले नेता एवं भूमिसम्बन्धी समस्या समाधान आयोगका पूर्वअध्यक्ष ज्ञवालीले जिल्ला समितिका अध्यक्ष नियुक्त गरेर सरकारले चुनावको मुखमा प्रोपोगण्डा गरेको आरोप लगाए। आचारसंहिता लाग्ने बेलामा जिल्ला समिति गठन गरेर हर्ताकर्ता भर्ती गर्ने र जनतालाई जग्गा बाँड्छु भन्ने भ्रम छर्ने काम भएको छ, ज्ञवालीले अन्नपूर्णसँग भने। केहीदिनभित्रै आचारसंहिता लागू हुने भएकाले जिल्ला समिति गठन हुँदैमा केही काम नहुने उनले बताए। सुकुमबासी भूमिहीनलाई आँखामा छारो हाल्न मात्रै हो, ज्ञवालीले भने, यो बीचमा केही काम नै हुँदैन। आचारसंहिता लागू भएपछि काम गर्न नै पाइँदैन। सुकुमबासी, भूमिहीनलाई जग्गा वितरण गर्ने, अव्यवस्थित बसोबासलाई व्यवस्थित गर्नेभन्दा पनि सरकार प्रोपोगण्डा मच्चाउन लागेको उनले आरोप लगाए। ज्ञवालीको पालामा एमाले नेताकार्यकर्ता मात्रै आयोगमा नियुक्त गरिएको भन्दै कांग्रेसले आरोप लगाएको थियो। तर, यसपटक पनि सत्ता गठबन्धनका कांग्रेस, माओवादी केन्द्र, नेकपा एकीकृत समाजवादी र जसपाका सक्रिय नेताकार्यकर्तामात्रै जिल्ला समितिका अध्यक्ष नियुक्त भएका छन्। कैलाली अध्यक्षमा नियुक्त यज्ञराज उपाध्याय कांग्रेसको धनगढी नगर सभापति हुन् भने म्याग्दी अध्यक्ष बनेका देवेन्द्र कामी जसपाका जिल्ला नेता। माओवादी केन्द्रका नेता जंग विक डोटीको आयोग अध्यक्ष बनेका छन् भने बाँकेका आयोग अध्यक्ष श्रवणकुमार यादव जसपा नेपालगन्ज नगर सभापति हुन्। त्यस्तै अछामका आयोग अध्यक्ष खड्क विष्ट नेकपा एसका प्रदेश सदस्य हुन् भने रौतहट आयोगका अध्यक्ष लक्ष्मण रेग्मी पनि नेकपा एसका प्रदेश कमिटी सदस्य हुन्। पर्साका आयोग अध्यक्ष तबरेज अहमद जसपा जिल्ला सचिव हुन्। संखुवासभाका आयोग अध्यक्ष शंकरमान कँडेल कांग्रेस क्षेत्रीय सभापति हुन् भने सोलुखुम्बुका अध्यक्ष कांग्रेसका जिल्ला सहसचिव हुन्। तेह्रथुमका अध्यक्ष योगेन्द्रप्रसाद गड्तौला एकीकृत समाजवादीका जिल्ला सदस्य हुन् भने खोटाङका अध्यक्ष सुरेश राई माओवादी केन्द्रका हुन्। जाजरकोटका सर्पराज रावत कांग्रेस महासमिति सदस्य हुन्। गोरखाकी कमला नहर्की माओवादी केन्द्रकी हुन् भने बाजुराका जनकबहादुर रोकाय कांग्रेस, दार्चुलाका लालसिंह धामी कांग्रेसका पूर्वजिल्ला सदस्य हुन्। बैतडीका धर्मसिंह ऐर माओवादी केन्द्रका प्रदेश कमिटी सदस्य हुन्। आयोगका जिल्ला अध्यक्षहरूलाई भूमि व्यवस्था, सहकारी तथा गरिबी निवारण मन्त्री शशि श्रेष्ठको उपस्थितिमा राष्ट्रिय भूमि आयोगका अध्यक्ष केशव निरौलाले पद तथा गोपनीयताको शपथग्रहण गराइसकेका छन्। मन्त्री श्रेष्ठले जतिसक्दो छिटो काम गर्न आयोगका नवनियुक्त अध्यक्षहरूलाई निर्देशनसमेत दिएकी छिन्। त्यस क्रममा मन्त्री श्रेष्ठले केही दिनभित्रै सुकुमबासीलाई लालपुर्जा वितरणको काम सुरु गर्ने तयारी भइरहेको बताइन्। छिट्टै सुकुमबासीको हात हातमा लालपुर्जा पर्छ, मन्त्री श्रेष्ठले कार्यक्रममा भनिन्। सर्वोच्चको परमादेश पछि २९ असारमा कांग्रेस सभापति शेरबहादुर देउवा नेतृत्वमा गठबन्धन सरकार बन्यो। त्यो सरकारको प्राथमिक निसानामा पर्यो, भूमिसम्बन्धी समस्या समाधान आयोग। एमाले नेता देवी ज्ञवाली अध्यक्ष रहेको आयोग नै सरकारले खारेज गर्यो। पदाधिकारी मात्रै नभई साउन १९ गते आयोग नै खारेजको निर्णय गरेको थियो, सरकारले। त्यसअघि एमाले अध्यक्ष केपी ओली नेतृत्वको सरकारले २०७६ चैत ९ गते आयोग गठन गरेको थियो। गठबन्धनको सरकारले आयोग नै खारेज गरेपछि सुकुमबासी, दलित र भूमिहीनको अधिकारको मुद्दा उठ्यो। सरकारले भदौ २९ मा नाममा थोरै संशोधन गरेर राष्ट्रिय भूमि आयोग गठन गर्यो। कांग्रेस निकट शिक्षक संघका पूर्वअध्यक्ष केशव निरौलालाई आयोगको अध्यक्ष बनाइयो। उपाध्यक्षमा माओवादीका नेता नहेन्द्र खड्का नियुक्त भए। सदस्यमा नियुक्त राधोराय यादव, टेकबहादुर शाह, बासुदेव हुमागार्इं, दाताराम खनाल, गोवद्र्धन कोली र सरिता महर्जन पनि सत्ता गठबन्धनको भागबन्डामा नियुक्त भए। आयोग गठनसँगै पुस २१ मा २८ वटा जिल्ला समितिमा अध्यक्ष नियुक्त गरिएका थिए। ती पनि राजनीतिक दलकै नेताकार्यकर्ता थिए। बर्दिया, दाङ, काठमाडौं, भक्तपुर, नवलपुर र पश्चिम नवलपरासीमा मात्रै जिल्ला समिति बन्न बाँकी छन्। भूमिहीन, दलित र सुकुमबासीले जग्गा पाउनुपर्ने मौलिक अधिकार नै हो। तर, राजनीतिक दलहरूले त्यसलाई दाउपेच बनाउँदै आएका छन। भूमिसम्बन्धी ऐन, २०२१ को दफा ५२ क को उपदफा (३) र दफा ५२ ख को उपदफा (६) बमोजिमको अधिकार प्रयोग गरी नेपाल सरकारले भूमिहीन दलित, भूमिहीन सुकुमबासीलाई जग्गा उपलब्ध गराउने तथा अव्यवस्थित बसोबासीलाई व्यवस्थापन गर्ने प्रयोजनको लागि राष्ट्रिय भूमि आयोग गठन गरेको हो। नेपाल राजपत्रमा २०७८ भदौ २५ मा राष्ट्रिय भूमि आयोग गठन आदेश प्रकाशित भएको थियो। गठन आदेशअनुसार अध्यक्ष, उपाध्यक्षसहित ९ सदस्यीय राष्ट्रिय भूमि आयोग गठन हुने व्यवस्था छ। आयोगको काम, कारबाहीलाई सहयोग, समन्वय र सहजीकरण गर्न आवश्यकता र औचित्यको आधारमा जिल्ला स्तरमा जिल्ला समितिको व्यवस्था गरेको छ। जिल्ला समितिमा अध्यक्षसहित ९ जना पदाधिकारीको व्यवस्था छ। छिट्टै सुकुमबासीको हात हातमा लालपुर्जा पुर्याउन आयोगमा नियुक्त गरिएको हो । यसलाई सरकारको नियमित कामका रूपमा लिनुपर्छ । शशि श्रेष्ठ  मन्त्री, भूमि व्यवस्था, सहकारी तथा गरिबी निवारण आचारसंहिता लाग्ने बेलामा जिल्ला समिति गठन गरेर कार्यकर्ता भर्ती गर्ने र जनतालाई जग्गा बाँड्छु भन्ने भ्रम छर्ने काम भएको छ ।देवी ज्ञवाली  पूर्वअध्यक्ष, भूमिसम्बन्धी समस्या समाधान आयोग पूर्वभूमिसुधार सचिव गोपीनाथ मैनाली सुकुमबासी, दलित र भूमिहीनलाई जग्गा वितरणको विषयलाई राजनीतिक रूपमा दुरुपयोग गर्न नहुने बताउँछन्। उनले वास्तविक सुकुमबासीको पहिचान गरी उनीहरूलाई मात्रै जग्गा दिनु पर्ने मैनालीले बताए। जग्गा वितरणमा राजनीति गर्नु हुँदैन, मैनालीले भने, अतिक्रमित जग्गा खोजेर त्यस्तो जग्गा वितरण गर्नुपर्छ। राष्ट्रिय भूमि आयोगका उपाध्यक्ष नहेन्द्र खड्का केही ठाउँमा तत्कालै लालपुर्जा बाँड्ने गरी काम भइरहेको बताउँछन्। आचारसंहिताले नरोकेमा केही ठाउँमा लालपुर्जा वितरणको नजिक पुगेका छांै, खड्काले भने, ६८ पालिकामा नापजाँच, नक्सा प्रमाणीकरण, निस्सा वितरणका काम भइरहेका छन्। केही ठाउँमा लालपुर्जा वितरणको नजिक पुगेको छौं। जिल्ला समिति नबन्दा लालपुर्जा वितरणमा केही ढिला भएको उनले बताए। भूमिहीन र सुकुमबासीको समस्या अन्त्य गर्ने गरी आयोगले अभियानकै रूपमा कामलाई अघि बढाएको बताउँछन् । भूमिहीन, भूमिहीन दलित र सुकुमबासीको खोजीखोजी लगत संकलन गरिरहेका छौं, उपाध्यक्ष खडकाले भने, यो समस्या अन्त्य गर्छौ भनेर अभियानकै रूपमा अघि बढेका छौ। आयोगमार्फत जग्गा पाउनेले १० वर्षसम्म त्यस्तो जग्गा बेच्न नपाउने र बेच्दा पनि सुकुमबासी भूमिहीन हुने गरी बेच्न नपाउने प्रावधान राखिएको खड्काले बताए। अघिल्लो ज्ञवाली आयोगले १२ लाखको लगत लिएको थियो। त्यस क्रममा छुट भएका २ देखि ३ लाख नयाँ निवेदन आयोगमा पुगेको खड्काले बताए। २०४६ सालको परिवर्तनपछि २०४७ सालमा पहिलो पटक तत्कालीन भूमिसुधारमन्त्री बलबहादुर राई नेतृत्वमा सुकुमबासी आयोग गठन भयो। त्यसको एक वर्ष नबित्दै २०४८ सालमा शैलजा आचार्यको अध्यक्षता फेरि सुकुमबासी आयोग गठन भयो। त्यसयता मात्रै डेढ दर्जन आयोग गठन भइसकेका छन्। राज्यको अर्बौ बजेट त आयोग गठनमा नै खर्च भएको छ। केही आयोगले सुकुमबासीलाई जग्गा वितरण पनि गरेका थिए। ३० वर्षको बीचमा बनेका आयोगले १ लाख ५४ हजार ८ सय ५६ परिवारलाई सुकुमबासी पहिचान गरी ४६ हजार ६ सय ९४ बिघा जमिन वितरण पनि गरेका छन्। २०५१ सालमा तत्कालीन एमाले सरकारले बनाएको ऋषिराज लुम्सालीको अध्यक्षतामा गठित आयोगले सबैभन्दा धेरै जग्गा वितरण गरेको थियो। पछिल्लो पटक २०७१ मा शारदाप्रसाद सुवेदीको अध्यक्षतामा गठन भएको आयोगले मुलुकभर सुकुमबासी संख्या ८ लाख ६१ हजार घरपरिवार भएको तथ्यांक संकलन गरेको थियो। तर पूर्वभूमिसुधार सचिव मैनाली वास्तविक सुकुमबासी यति धेरै नरहेको दाबी गर्छन्। वास्तविक सुकुमबासी यति धेरै छैनन्, मैनालीले भने, मुक्त हलिया, मुक्त कमैया, जनता आवास, भूकम्प पीडितलगायत धेरैलाई जग्गा किन्न, घर मर्मत गर्न सरकारले पटकपटक रकम दिइसकेको छ, ८१० लाख सुकुमबासी हुनै सक्दैनन्। सबैलाई जग्गा वितरण गर्न थाल्यो भने त केही पनि रहँदैन। आयोगका पूर्वअध्यक्ष ज्ञवाली पनि ८० प्रतिशत अव्यवस्थित बसोबासी रहेको बताउँछन्। उनका अनुसार २० प्रतिशतमात्रै सुकुमबासी भूमिहीन छन्। केहीको बाजे बराजुको पालादेखि नै जग्गाजमिन कमाएको भए पनि स्वामित्व पुर्जा नभएको पाइएको ज्ञवालीले बताए। ज्ञवाली अध्यक्ष भएको आयोगले ७ सय ५३ मध्ये ७ सय ४४ स्थानीय तहको लगत संकलन गर्ने काम गरेको थियो। १२ लाख परिवारको लगत लिएको उनले जानकारी दिए। आफूले लगत लिएकाहरूलाई अहिलेको आयोगले टोकन दिएको ज्ञवालीको दाबी छ।"
दलनको जलन,"भातले नपुग्ने हुँदा सधैंजसो ढिँडो खान्थ्यौं। चामलको भात त अलिअलि सबैले पुर्याइपुर्याई खान्थ्यौं। पातको टपरीभित्र भातको सिता अड्किएको हुन्थ्यो। हामी पात गाँसेको सिन्का निकालेर टपरी चाट्थ्यौं। गोरखा जिल्लामा जन्में, हुर्कें। सानो छँदा आफू को हुँ ? भन्ने महसुस नै भएन। ७, ८ वर्षकी हुँदा अलि फरक खालको नमिठो अनुभूति हुन थाल्यो। एउटै उमेरका ४, ५ जना साथी सँगै खेल्थ्यौं। घर नजिकैको मन्दिरमा प्रवेशका लागि साथीलाई बन्देज थिएन। उनीहरू मेरो घरमा पनि सहजै प्रवेश पाउँथे। तर, मलाई न मन्दिर न उनीहरूको घर दुवैमा प्रवेश निषेध थियो। म मात्र कथित दलित परिवारको थिएँ। मैले ढिलो पढें। १, २ कक्षामा पढ्दा नै पढाइ रोकियो। मामाघर जानु पर्यो। पछि ३ कक्षामा भर्ना भएँ। स्कुलमा घैंटोमा पानी हुन्थ्यो। अरूले घैंटोबाट पानी सारेर पिउँथे। हामीलाई नेवार थरका स्कुलका सहयोगी (पियन)ले अलि टाढा राखेर हातको अञ्जुलीमा दिन्थे। यी सबै दृश्यले मन दुख्थ्यो। त्यसरी किन पानी खाने ? बरु घरै गएर पानी खाने भन्ने लाग्थ्यो। कति दिन त पानी नै खाइनँ। तर, मलाई पढाइको प्यास थियो। जतिखेर पनि पढ्नुपर्छ भन्ने भाव आइरहन्थ्यो। कक्षामा दोस्रो हुनु परेन। जहिल्यै पहिलो। दुःखको कुरा, अरूलाई जाँचमा नसिकाएको वा चिट नचोराएको जस्तो कुरा सुनिन्थ्यो। पढाइको भोक त थियो नै तर हाम्रो घर सानो थियो। घरमा पढ्ने वातावरण थिएन। घरका कोठाहरू पनि साँघुरा थिए। कोठाको एक कुनामा बुवाले लुगा सिलाउनु हुन्थ्यो। अर्को कुनामा आमाले दाउरा बालेर खाना बनाउनु हुन्थ्यो। त्यसैले स्कुलमा भएको बेला स्कुल पछाडि जान्थें। एकान्तमा पढ्थें। घरमा छु भने पनि डोको लिएर जंगल जान्थें। घाँस काट्थें। त्यसपछि गृहकार्य भ्याउँथे। कतिपयले त मलाई जंगली पनि भने। कहिलेकाहीँ घरमा सबै सुतेपछि पढें। मट्टीतेल किन्ने पैसा हुँदैनथ्यो। बाबा पनि रातभरि लुगा सिलाउनु हुन्थ्यो। त्यही बत्तीमा पढ्थें। तर, मायाले होला बाबाले मलाई छोरी यति रातिसम्म नपढ भन्नुहुन्थ्यो। बाबा सिलाएको लुगा लिएर गाउँगाउँ पुग्नुहुन्थ्यो। त्यो बेला हामीलाई पेटभरि खान पुग्दैनथ्यो। नयाँ लुगा घर घर पुर्याएपछि आमाले केही माना चामल ल्याउनु हुन्थ्यो। त्यो चामलको भात सबैलाई पुग्दैनथ्यो। भातले नपुग्ने हुँदा सधैंजसो ढिँडो खान्थ्यौं। चामलको भात त अलिअलि सबैले पुर्याइपुर्याई खान्थ्यौं। पातको टपरीभित्र भातको सीता अड्किएको हुन्थ्यो। हामी पात गाँसेको सिन्का निकालेर टपरी चाट्थ्यौं। अहिले पनि यो कुरा घरमा चल्ने गर्छ।गाउँमा ७ कक्षासम्म पढें। ८ कक्षाका लागि अर्कै स्कुलमा भर्ना हुनुपर्यो। शुल्क तिर्नु पथ्र्यो। त्यो मलाई पहिल्यै थाहा थियो। मैले भर्नाका लागि पैसा जुटाएँ। एकदिन मनकामना स्कुलका शिक्षकहरू घर आउनु भयो। उहाँहरूले बुवासँग स्कुलमा कक्षा ८ मा भर्ना गरिदिने कुरा गर्नुभयो। विष्णुलाई आफ्नो स्कुलमा भर्ना गराउन पाए अरू विद्यार्थीले पनि सिक्छन् भन्ने सोच उहाँहरूको थियो। उहाँले भर्ना शुल्क र कक्षा शुल्क तिर्न नपर्ने बताउनु भयो। अन्य कुनै शुल्क पनि लिँदैनौं भन्नुभयो। तर, स्कुल टाढा थियो। बुवा टोपीमा चामल लिएर आउनु हुन्थ्यो। त्यो पकाएर खान्थ्यौं। धेरै पटक ढिँडो नै खान्थ्यौं। टिफिनको रूपमा कोदो र मकैको रोटी बाटोमा लुकाएर राख्थ्यौं। त्यो पनि अरूले चोरेर खाइदिए भने भोकभोकै घर फर्कनुपथ्र्यो। बुवाले भैंसी किन्नु हुन्थ्यो। त्यो भैंसी घरखर्च चलाउन ब्याउने बेला बेच्नुहुन्थ्यो। हामीले दूध खान पाउँदैनथ्यौं। दुई घण्टा हिँडेर स्कुल पुग्थें। मनकामना स्कुलमा पढ््न पाउनु मेरो सौभाग्य हो।९ कक्षामा पढ्दा अमेरिकन पिसकोरका स्वयंसेवक शिक्षक मनकामना हुनुहुन्थ्यो। उहाँलाई अचम्म लागेछ, विष्णु किन अरू बच्चासँग खेल्दैन ? किन यसरी किताब लिएर कुनामा बस्छ ? भन्ने कौतुहल भएछ। मेरो अंग्रेजी राम्रो थिएन। उहाँलाई नेपाली भाषा आउँदैनथ्यो। आपसमा कुराकानी पनि राम्रोसँग हुन सकेन। तर, उहाँ स्कुलमाथि डाँडामा बस्नु हुन्थ्यो। २, ३ दिन त मलाई स्कुल आउँदा र स्कुलबाट घर फर्कंदा पछ्याउनु भयो। पछि उहाँले मेरो मेहनत र जेहेन्दार भएको थाहा पाउनु भयो। एक पटक गाउँमा घुम्न आउनु भयो। हाम्रो सानो झुपडीको घर देख्नुभयो। आर्थिक अवस्था बुझ्नुभयो। एकदिन भन्नुभयो, विष्णु, तिमीले राम्रोसँग पढेर एसएलसी पास गर्यौं भने कलेज पढ्न पाउँछ्यौ। घरेलु हिंसा, जातीय विभेदविरुद्ध लड्ने र महिलालाई आर्थिक सबल बनाउने सोचका साथ जन्मस्थल फर्किएँ। जातीय विभेदविरुद्ध बल बन्दुक देखाएर परिवर्तन हुँदैन। ओ माई गड ! मेरो खुसीको सीमा रहेन। १० कक्षाको टेस्ट जाँचका लागि घ्यालचोक आएँ। एक रात त साथीसँग बसें। मेरो जात सोध्थे। कसैले कोठा नै दिएनन्। बल्लतल्ल जंगलनिरको कार्की थरका व्यक्तिले गोठ दिनुभयो। भैंसी, बाख्रा बाँधेको गोठको माथिल्लो भागमा म बसें। साँझ खान खाने बेला डर लाग्थ्यो। एकान्त ठाउँमा जनावर कराउँथे। खाएको ठाउँमा गोबरले लिप्नु पथ्र्यो। मैले छोएको भाँडाकुँडा सुनपानी हालेर मात्र भित्र लैजान्थे। नेवार थरकी साथी जो मसँगै बस्थिन् उनले केही गर्नु पर्दैनथ्यो। यो घटनाले मलाई टर्चर भयो। तर, पनि केही वास्ता गरिनँ। बाबाले भनेको कुराले छुन्थ्यो। पढ्नु पर्छ भन्ने भावना मात्र थियो। अरूले भनेकागरेका व्यवहारलाई बवास्ता गरें। एसएलसीमा मैले दोस्रो श्रेणीमा उत्रीर्ण भएँ। एसएलसी पास गरेकोमा खुसी थिएँ। काठमाडौं गएर पढ्ने चाहना थियो। बाबासँग जम्मा ६० रुपैयाँ रहेछ। स्कुल पढ्दा पिसकोरका स्वयंसेवकले व्यक्त गरेको वचन स्मरण भइरहेको थियो। त्यो आसमा काठमाडौंमा जाने योजना बनाएँ। असनमा सिलाइको काम गर्ने अलि टाढाको मामा नाता पर्ने व्यक्तिहरू हुनुहुन्थ्यो। उहाँहरू रातिसम्म सिलाइको काम गर्नुहुन्थ्यो। राति रक्सी सेवन गर्नुहुन्थ्यो। उहाँहरूलाई खुवाएर भाँडा माझेर सुत्दा त कतिपटक अबेला भइसकेको हुन्थ्यो। बिहान ५ बजेको कक्षा लिनसमेत भ्याउँदैनथें। उहाँहरू घरपरिवारका सदस्यहरूसहित हुनुहुन्थ्यो। एकदिन त उहाँहरूले सुत्न अप्ठेरो भयो अर्कै ठाउँ कोठा खोज्न भन्नुभयो। म ड्रप आउटको अवस्थामा थिएँ। त्यसपछि गार्मेन्टमा पुगें। त्यहाँ कार्यरत चिनेका व्यक्तिहरूको भाँडा माझ्ने, लुगा धुने र खाना बनाउन थालें। दिनभरि कलेजमा बसेर पढ्थें। पिसकोरको स्वयंसेवक सर जोनको बारेमा सोधीखोजी गर्न थालें। पिसकोरको अफिस पत्ता लगाएँ। स्कुलमा पढाउँदाको पिसकोरको स्वयंसेवक सरले मेरो नाममा पैसा पठाउनु भएको रहेछ। त्यो बेला मेरो नाममा तीन सय डलर आउने रहेछ। त्यो समयमा तीन सय डलर ठूलो रकम थियो। एक जना वाइबा थरका केटीले एक वर्षदेखि नै मेरो नाममा आएको पैसा खाइरहेको जानकारी पाएँ। उनले मलाई राम्रो रेस्टुरेन्टमा लैजान्थिन्। मीठो खुवाएर पठाइदिन्थिन्। स्वयंसेवकले मेरो फोटोमा नाम र ठेगाना दिनुभएको रहेछ। साथी ठमेलमा ट्राभल एजेन्सीमा काम गर्नुहुन्थ्यो। फोटोमा स्वयंसेवक जोनको फोन नम्बर रहेछ। उनैलाई फोन गरिदिन आग्रह गरें। फोन गर्दा जोन बोलेझैं लाग्यो। सबै कुरा भनें तर उताबाट केही जवाफ आएन। यहाँ दिन हुँदा उता रात हुन्छ भन्नेसमेत थाहा थिएन त्यसबेला। मैले बोलेको उता (अमेरिकामा) रेकर्ड भएको रहेछ। पछि जोनले त्यही नम्बरमा फोन गर्नुभयो। उहाँले आडभरोसा दिनुभयो। सम्झाउनु भयो। वास्तवमा मेरो जीवनमा उहाँ (जोन) भगवान् भएर आउनुभयो। काठमाडौंको गैह्रीधारामा रहेको एक प्रोजेक्टमा आएका विद्यार्थीबाट सात सय डलर पाएँ। मलाई त्यतिबेला त्यो रकम अहिलेको सात करोडजस्तो महसुस भयो। पहिलो पटक बैंक एकाउन्ट खोलें। सबै पैसा खर्च गर्न मन लागेन। अलिकति घरमा पनि पठाइदिएँ। असनमा छुट्टै कोठा लिएर बसें। पढ्दापढ्दै त्रिपुरेश्वरस्थित गोलमोल रेस्टुरेन्टमा पनि काम पाएँ। राहतको महसुस गरें। जीवनमा अनेकौं टर्निङ प्वाइन्ट हुँदा रहेछन्।पढाइ सकियो। त्यसपछि अमेरिकन संस्थामै रिसर्च असिस्टेन्टको काम पाएँ। त्यसपछि आर्थिक अवस्था सुध्रन थाल्यो। गाउँमा रहेको घरको झुपडीमा कायापलट भयो। घर पनि ठूलो बनाउन सफल भयौं। गाउँमा रहेकी दिदीलाई काठमाडौं बोलाएँ। पिलग्रिम्स बुक हाउसमा दिदीले काम गर्न लागेपछि हामी त कमाउने भयौं। हामीलाई विगतमा जस्तो खान, लगाउनको समस्या भएन। जुन झुपडीमा बसेर बाबाले मलाई अर्ती दिनु भएको थियो। आज त्यहीं घर ठूलो भएको थियो। नयाँ ठूलो घरमै बाबा बित्नुभयो। मेरो लक्ष्य भनेको गाउँमा गएर सेवा गर्नु थियो। जातीय विभेदविरुद्धको कुरालाई अघि बढाउनु थियो। मुसहर बस्तीमा गएँ। लघुवित्तीय कार्यक्रममा काम गरें। गरिब दलित बस्तीमा काम गर्दा झन् धेरै सिक्ने अवसर पाएँ। जातीय विभेदविरुद्ध लड्ने संकल्प थियो। गरिब, दलित र मुसहरलाई त कुनै ऋणसमेत दिइएन। संस्थाप्रति असहमति जनाउँदै निस्कें। तराईंमा छुवाछूतको के कस्ता समस्या छन् र मैले के भोगें ? यी सबै कुरा अहिले भनिसाध्य छैन। घरेलु हिंसा, जातीय विभेदविरुद्ध लड्ने र महिलालाई आर्थिक सबल बनाउने सोचका साथ जन्मस्थल फर्किएँ। १८ वर्षकी दमैकी छोरी म कुइँरेसँग हिँडेकी भन्दै कुरा काट्न थाले। गाउँमा विश्वासै गरेनन्। सय जना महिलालाई समेट्न सफल भएँ। पाँचवटा समूह बनाएँ। अहिले लाग्छ, जातीय विभेदविरुद्ध बल बन्दुक देखाएर परिवर्तन हुँदैन। महसुस भए मात्र परिवर्तन आउँछ। महिलाका तिनै समूहलाई अक्षर चिनाउन थालें। पैसा गन्न सिकाएँ। बाबा लालटिन लिएर सँगसँगै हिँड्नु हुन्थ्यो। १० हजारका दरले बीउँ पुँजीको रूपमा समूहलाई वितरण गरें। त्यो रकम अमेरिकी साथीहरूबाटै सहयोगस्वरूप प्राप्त भएको थियो। त्यो बेला महिलाबाट दुई हजार संकलन गरिएको थियो। अहिले संकलित रकम ५०६० लाख भएको छ। दसैंको बेला थियो। रिसर्चमा आएका ११ विद्यार्थीलाई इलाम लगें। चियाबारीमा गफ गर्दा एक जना विद्यार्थीले आमाले धेरैलाई अमेरिका लगेको सुनाए। मेरो कामबाट प्रभावित ती विद्यार्थीले अमेरिका जाने अवसर आएमा जानुहुन्छ ? भनी सोधे। हुन्छ भन्दै सहमति जनाएँ। पढ्न जान्छु तर पढेर आएर यहीं काम गर्छु भन्ने जवाफ फर्काएँ। ती विद्यार्थीको आमा नेपाल आउनुभयो। त्यतिबेला बुवालाई ब्रेन ह्यामरेज भएको थियो। शिक्षण अस्पतालमा मैलाई भेट्न आउनु भयो। अमेरिका आउन आग्रह गर्नु भयो। मुगु जिल्लामा कार्यक्रम थियो। पढ्नका लागि पत्र आएपछि अमेरिका गएँ। त्यहाँ पुगेर स्नातक र स्नातकोत्तर तह उत्तीर्ण गरें। अहिले घरेलु र यौनहिंसाविरुद्ध काम गर्ने एक संस्थाको निर्देशक छु। अमेरिका लैजाने ती मदरलाई जन्मदिनको दिन सल (पछ्यौरा) उपहार दिएकी थिएँ। त्यो सल ती मदरलाई राम्रो लागेछ। त्यो सल अमेरिकामा बेचौं र धेरै गरिबलाई पढाउँ भन्ने सल्लाह दिनुभयो। हामीले पहिलो वर्ष नै सल बेचेर ६ हजार डलर बनायौं। अमेरिकाबाट दुई चोटी नेपाल आउँथे। ठमेलको सडकमा बिक्री गर्न राखिएको पछ्यौरा, गहना लिएर अमेरिका गएँ। बिक्रीपछि आएको रकम नेपाल पठाउन थालें। स्कुलमा घैंटोमा पानी हुन्थ्यो। अरूले घैंटोबाट पानी सारेर पिउँथे। हामीलाई नेवार थरका स्कुलका सहयोगी (पियन)ले अलि टाढा राखेर हातको अञ्जुलीमा दिन्थे। अहिले नेपालमा १ सय १९ वटा महिलाको समूह छ। ६० हजारभन्दा बढी महिला संलग्न हुनु भएको छ। २५ हजारभन्दा बढी बालबालिकालाई सहयोग गरेका छौं। यसका लागि धेरै सहयोगी दाताहरूको योगदान छ। अमेरिका र नेपालमा रहेको हाम्रो टिमवर्कले यो सम्भव भएको हो। कार्यक्रमको अझै विस्तार गर्न चाहन्छु। समुदायमा सकारात्मक परिवर्तन ल्याएका कारण विस्तार गर्ने योजना बनाएका छौं। गोरखा, चितवनलगायत नौवटा जिल्लामा हाम्रो कार्यक्रम छ। तपाईंहरूलाई पायक पर्ने जिल्लामा गएर अवलोकन गर्न सक्नु हुनेछ। श्रीमान्को चुटाइ खाएर हिँड्ने महिलाहरू अहिले घरेलु हिंसाविरुद्ध लड्न तत्पर छन्। पहिलो ऋण नपाउने महिलाहरू अहिले अरूलाई ऋण दिने हैसियत बनाएका छन्। अमेरिका जानुअघि त्यहाँ पढिसकेपछि स्वदेश आउने सोच थियो। तर, स्वदेश आइसकेपछि कतिजनालाई सहयोग गर्न सक्छु र ? भन्ने प्रश्न मनमा खेलिरहन्छ। अमेरिकास्थित न्यु जर्सी राज्यको जर्सी सिटी सहरको रोजगारी र तालिम समितिको सदस्यमा नियुक्त भएकी छु। सन् २०२४ सम्मका लागि समितिको सदस्यमा नियुक्त भएकी हुँ। यसअघि जर्सी सिटी सहरको नगर प्रमुख स्टिभन फुलपको डाइभर्सिटी र इन्क्लुसिभ बोर्ड (विविधता तथा समावेशी सञ्चालक समिति) को सल्लाहकार थिएँ। जर्सी सिटी सहरको सिस्टर सिटीका लागि इमिसरी (विशेषदूत) छु। मेरै पहलमा सन् २०१९ मा जर्सी सिटी सहर र नेपालको इन्द्रावती गाउँपालिकाबीच भगिनी सम्बन्ध (सिस्टर सिटी) कायम गरिएको छ। सन् २०१७ मा मेरै नेतृत्वमा जर्सी सिटीको सिटी भवनमा नेपालको झन्डा फहराइएको थियो। जर्सी सिटी मेयर फुलपकी सल्लाहकार भएपछि झन्डोत्तोलनका लागि पहल गरेकी थिएँ। एनआरएनए आईसीसीको वर्तमान निर्वाचन आयुक्त, ग्लोबल गोर्खा समाजको संरक्षक र एड्वान संस्थाकी संस्थापक अध्यक्ष पनि हुँ। यसअघि, जर्सी सिटी सहरद्वारा सन् २०१५ र २०१८ मा परिषद् सभापति रोलान्डो लाभारोको सबल नेतृत्व र मेरो तत्परतामा अमेरिकामा रहेका नेपालीका लागि टीपीएस (अस्थायी सुरक्षित दर्जा) परिषद् प्रस्ताव पारित गरिएको छ। अस्थायी सुरक्षित दर्जा (टिपीएस) प्रस्ताव पारित गर्ने जर्सी सिटी एक मात्र अमेरिकी सहर हो। मेरो नाममा अमेरिकाको केन्टकी राज्यको लुइभिल सहरले सन् २०१५ को सेप्टेम्बर २७ लाई डा विष्णुमाया परियार डे घोषणा गरी सम्मान गरेको थियो। विश्वभरका १ सय ५५ भन्दा बढी देशका न्युयोर्कमा स्थापित वाणिज्य दूतावासहरूको संगठन सोसाइटी अफ फरेन कनुल्स इन न्युयोर्कले विश्व नारी दिवस २०१८ को अवसरमा १७ देशका नारीहरूसँगै मलाई पनि सम्मानित गरेको थियो। अझै पनि श्रीमतीले श्रीमान्को थर लेख्ने चलन छ। तर, श्रीमान्ले मेरो थर लेख्नुहुन्छ। उहाँ थापा हुनुहुन्छ। प्रदीप परियार थापा लेख्नुहुन्छ। पेसाले सञ्चारकर्मी हुनुहुन्छ। अमेरिकामा बसेर नेपालका लागि मैले फन्ड रेज गर्नमा सक्रिय छु। नेपालमा बस्ने हो भने फन्ड रेज गर्न सम्भव छैन। र, अमेरिकामा पनि मैले अझै धेरै काम गर्नु छ। जातीय विभेद उन्मूलनका लागि अन्तर्राष्ट्रियरूपमा पनि ध्यानाकर्षण गराउनु पर्छ। जातीय विभेदविरुद्धको मुद्दालाई विभिन्न विश्वविद्यालयमा पढाउने पुस्तकमा मलाई पनि समेटिएको छ। विश्वभरबाट ५२ जना व्यक्तिको कथा संग्रृहीत छ। हावर्ड युनिभर्सिटीमा अध्ययनरत विद्यार्थीले पढ्छन्। यस पुस्तकको एउटा च्याप्टरमा मेरो प्रोफाइल छ। पुस्तकमा नेपालको जातीय विभेद र अमेरिकाको रंगभेदविरुद्धमा के फरक छ ? भन्ने कुराको विद्यार्थीले अध्ययन गर्न पाउँछ। यदि म नेपालमा भएको भए यो सम्भव हुने थिएन। अमेरिकामा पनि सरकारी संस्थामा बसेर काम गरेकी छु। विभिन्न विश्वविद्यालयमा पढाउने र जातीय विभेदविरुद्ध छलफल गर्छु। विभिन्न ठाउँमा पुगेर फन्ड रेजको काम गर्छु।नेपालका लागि कसरी सहयोग गरौं ? भन्ने कुरालाई ध्यान दिइरहेकी छु। जातीय विभेद अमेरिकामा पनि छ। नेपालमा जस्तो छुवाछूत अमेरिकामा छैन। पूजाआजामा भने त्यो विभेद देखिन्छ। गोरा र कालो वर्णका व्यक्तिबीच विभेद छ। जुन विभेद विस्तारै घट्दो क्रममा छ। सानो परिवर्तन पनि अर्थपूर्ण हुनुपर्छ। अझै पनि श्रीमतीले श्रीमान्को थर लेख्ने चलन छ। तर, श्रीमान्ले मेरो थर लेख्नुहुन्छ। उहाँ थापा हुनुहुन्छ। प्रदीप परियार थापा लेख्नुहुन्छ। पेसाले सञ्चारकर्मी हुनुहुन्छ। जातीय विभेदविरुद्ध वकालत गर्नुहुन्छ। हाम्रो घरमा चार जनाको अन्तर्जातीय विवाह भएको छ। हामीले सुरुमा लक्ष्य लिँदा असम्भव जस्तो लाग्छ। तर, त्यो सम्भव छ। लक्ष्य पूरा गर्ने क्रममा अवरोध र चुनौती आउँछ। ती अवरोध र चुनौतीलाई अवसरका रूपमा लिनुपर्छ। चुनौती पन्छाएर अघि बढ्नुपर्छ। समाजको तल्लो तहमा के गर्नुपर्छ ? कसरी परिवर्तन ल्याउनुपर्छ भन्ने कुराको चुरो थाहा नपाउँदासम्म दिगो विकास सम्भव हुँदैन। त्यसमा घनिभुत ढंगमा छलफल हुनुपर्छ।  डा परियार अमेरिकास्थित न्युजर्सी राज्यको जर्सी सिटीको रोजगारी र तालिम समितिको सदस्य एवं एड्वान संस्थाकी संस्थापक अध्यक्ष हुन् ।"
"दिल्लीमा व्यस्त प्रधानमन्त्री देउवा, मोदीसँग वान टु वान वार्ता आज","नयाँदिल्ली : प्रधानमन्त्री शेरबहादुर देउवाले भारतको तीनदिने औपचारिक भ्रमण सुरु गरेका छन्। शुक्रबार दिउँसो नयाँदिल्ली पुग्नसाथ उनले कूटनीतिक तथा राजनीतिक भेटघाट सुरु गरे। इन्दिरा गान्धी अन्तर्राष्ट्रिय विमानस्थलमा देउवालाई भारतीय रक्षा राज्यमन्त्री अजय भट्टले स्वागत गरेका थिए। भारतीय विदेश मन्त्रालयले देउवाको भ्रमणलाई विशेष भनेको छ। मन्त्रालयका प्रवक्ता अरबिन्द वागचीले विशेष मित्रलाई स्वागत छ भनेर प्रतिक्रिया दिएका छन्। नयाँदिल्लीको चाणक्यपुरीस्थित आटिसी मोर्या होटलमा बास बसिरहेका देउवाले शुक्रबार भारतीय विदेशमन्त्री एस जयशंकरसँग शिष्टाचार भेट गरेका छन्। त्यसैगरी सत्तारूढ भारतीय जनता पार्टीको मुख्यालयमा पुगेर अन्तक्रिया गरेका थिए। भाजपाका राष्ट्रिय अध्यक्ष जेपी नड्डा, विदेश विभाग प्रमुख विजय चौथाइवालेले दिनदयाल मार्गस्थित मुख्यालयमा देउवालाई स्वागत तथा सम्मान गरेका हुन्। प्रधानमन्त्रीका प्रेस सल्लाहकार गोविन्द परियारका अनुसार भाजपा मुख्यालयमा नेपाली कांग्रेसका सभापति देउवा र भाजपा राष्ट्रिय अध्यक्ष नड्डाबीच पार्टी पार्टीबीच अनुभव आदानप्रदान तथा सुमधुर सम्बन्ध बनाउने विषयमा छलफल भएको थियो। भ्रमणको सिलसिलामा प्रधानमन्त्री शेरबहादुर देउवालाई शुक्रबार नयाँदिल्लीस्थित भारतीय जनता पार्टी (भाजपा)को पार्टी कार्यालयमा स्वागत गर्दै भाजपा अध्यक्ष जेपी नड्डा। तस्बिर : रासस भाजपा मुख्यालयबाट होटल फर्केर देउवाले भारतीय विदेशमन्त्री जयशंकरसँग शिष्टाचार भेट तथा कुराकानी गरेका थिए। साँझ प्रधानमन्त्री देउवा बारखम्बा रोडस्थित नेपाली राजदूतावासमा आयोजित रात्रिभोजमा सहभागी भए। दूतावासले प्रधानमन्त्रीको स्वागत तथा सम्मानमा रात्रिभोज आयोजना गरेको थियो। रात्रिभोज समारोहमा प्रधानमन्त्री देउवाले भ्रमणको मुख्य उद्देश्य पारस्परिक ऐतिहासिक सम्बन्धलाई मजबुत बनाउन, द्विपक्षीय आपसी सहयोगका विषयमा छलफल गर्नु नै रहेको बताए। भ्रमणले नेपाल भारत सम्बन्धलाई थप उचाइमा पुयाउने विश्वास आफूले लिएको उनको भनाइ थियो। प्रधानमन्त्रीको रूपमा आफ्नो पाँचौं भ्रमणमा भएको भन्दै देउवाले भ्रमणमा केही नयाँ सम्झौता हुने बताए। शनिबार राजघाटको भ्रमणपश्चात् भारतीय प्रधानमन्त्री नरेन्द्र मोदीसँग आफ्नो द्विपक्षीय भेटवार्ता हुने देउवाले जानकारी गराए। राजघाटमा प्रधानमन्त्री देउवाले महात्मा गान्धीको समाधिमा माल्यार्पण गर्ने कार्यक्रम छ। त्यसपछि हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। मेरो भ्रमणमा ऊर्जा, कृषि स्वास्थ्य, यातायात क्षेत्रमा महŒवपूर्ण घोषणा हुने विश्वास लिएको छु, उनले भने, केही नयाँ सम्झौताहरू पनि हुँदैछन्। देउवाले शनिबार अपराह्न भारतीय उद्योगी व्यवसायीसँग छलफल गर्ने र नेपालमा लगानी गर्न आग्रह गर्ने पनि बताए। त्यसअगाडि देउवाले भारतका उपराष्ट्रपति बैंकाय नायडुसँग भेट गर्नेछन्। आइतबार उत्तर प्रदेशको बनारस जाने र काशी विश्वविद्यालय, ललिताघाट र पशुपतिनाथको दर्शन गरेर स्वदेश फर्किने जानकारी गराए। प्रधानमन्त्री देउवासहित १५ जनाको उच्चस्तरीय टोलीलाई भारत सरकारले विशेष विमानबाट आइतबार बनारसको धार्मिक भ्रमण गराउँदैछ। बनारसमा उत्तर प्रदेशका मुख्यमन्त्री योगी आदित्यनाथले देउवालाई स्वागत गर्नेछन्। योगीले देउवाको सम्मानमा रात्रिभोजसमेत आयोजना गरेका छन्। भ्रमणका क्रममा नेपाली समुदायसँग भेट्न पाएकोमा देउवाले हर्ष व्यक्त गरेका थिए। भौगोलिक र सांस्कृतिक सामीप्यले जनस्तरको सम्बन्ध रहेको भन्दै देउवाले उच्चस्तरीय भ्रमणबाट अझै मजबुत र फलदायी बनाउन सकिने बताए। भारतमा ठूलो संख्यामा नेपाली रहेको भन्दै दुई देशबीचको प्राचीनकालदेखि रहिआएको सम्बन्धलाई अझ फराकिलो बनाउने काम गरेको उनको भनाइ छ।प्रधानमन्त्री देउवाले विदेशमा बस्दा आर्जन गरेको ज्ञानसीपलाई देशको आर्थिक सामाजिक क्षेत्रमा लगानी गरी राष्ट्र निर्माणको अभियानमा सहभागी हुन आह्वानसमेत गरेका थिए। तर समय अभावका कारण नेपाली समुदायसँग अन्तरसंवाद गर्न नपाएकोमा उनले दुःख व्यक्त गरेका थिए। कार्यक्रममा नेपाली राजदूतावासका कर्मचारीका तर्फबाट राजदूत डा शंकर शर्माले प्रधानमन्त्री देउवालाई मायाको चिनोस्वरूप राम मन्दिरको रेप्लेसिका हस्तान्तरण गरेका थिए। नेपाली दूतावासको रात्रिभोजमा भारतमा रहेका प्रतिष्ठित नेपालीहरू, नेपाली व्यवसायीहरू, सरकारका मन्त्रीहरू, नेपालका लागि पूर्वभारतीय राजदूतहरू, भारतीय नेताहरू सहभागी थिए। पाँचौं पटक प्रधानमन्त्री भएको आठ महिनापछि पहिलो औपचारिक भ्रमणमा निस्किएका प्रधानमन्त्री देउवाले यसपालि भारतसँग विविध समस्याहरूभन्दा सम्बन्ध सुदृढीकरणलाई प्राथमिकता दिएका छन्। कूटनीतिक मामिलाका जानकारहरू दुई देशबीच विश्वासको वातावरण बनाउनु नै भ्रमणको सफलता हुने बताउँछन्। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
विकासको आसमा ढोरपाटन,"सन्धिखर्क : वरिपरि पहाडैपहाड। पहाडलाई रुखबिरुवाको हरियालीले घेरेको छ। बीचमा ठूलो समथर भूमि जसको दक्षिणी क्षेत्रबाट उत्तरगंगा उत्तर फर्किएर बगेकी छन्। बीचको समथर भूमिमा भन्दा अति माथि ढिकढाक र माथिल्लो क्षेत्रमा मानिस घर बनाएर बसेका छन्। झट्ट हेर्दा लाग्छ तराईको कुनै समथर भूमि हो। तर त्यस समथर भूमिमा घोडा, खच्चड, गाई र भैंसी चरिरहेका छन्। यो स्थान हो राज्यले बेवास्ता गरेको पर्यटकीयस्थल बागलुङको ढोरपाटन। तर यो समथर पर्यटकीय भूमिको उपयोग र प्रचारप्रसार हुन नसक्दा अहिले चरन क्षेत्र बनेको छ। प्राकृतिक सौन्दर्य र शीतलताले भरिपूर्ण ढोरपाटनको विकासका लागि कसैले पहल गरेको छैन। न त प्रचारप्रसारमा नै कसैले पहल गरेको छ। लाग्छ ढोरपाटनमा पुगेपछि ढोरपाटनले भनिरहेको छ मेरो विकासमा तिमी पनि लाग, मेरो प्रचारप्रसारमा सहयोग गर। मेरो रूप तिमीजस्ता लाखौंलाई देखाउन चाहन्छु। विरहमा भएकाको विरह मेटाउन चाहन्छु। हिमाली सिकार आरक्षण ढोरपाटनमा धार्मिक तथा ऐतिहासिक महत्त्व बोकेको उत्तरगंगाको पानी मुहानमा अवस्थित ढोरवराह थान अर्थात् उत्तरगंगा देवीको मन्दिर छ। त्यहाँ प्रत्येक वर्ष जनैपूर्णिमाको अवसर पारेर ठूलो मेला लाग्ने स्थानीय सुजन घर्तीमगरले बताए। बागलुङ, रुकुम, म्याग्दी, रोल्पा गुल्मी, अर्घाखाँची, प्युठानलगायतका अन्य जिल्लाबाट हजारौंको संख्यामा भक्तजनहरू आउने उनको भनाइ छ। प्राकृतिक सौन्दर्यले भरिपूर्ण ढोपाटन सिकार आरक्षण १,३२५ वर्ग किलोमिटरमा फैलिएको छ। यसमा लुम्बिनी प्रदेशको रुकुममा ६० प्रतिशत, गण्डकी प्रदेशको बाग्लुङमा २६ प्रतिशत र म्याग्दीमा १४ प्रतिशत भूभाग पर्ने आरक्षणका सूचना अधिकारी सूर्य खड्काको भनाइ छ। यहाँ अनुमतिपत्र लिएर तोकिएको जनाबर तोकिएकै समयभित्र सिकार गर्न पाइने व्यवस्था छ। यो नियमले कुनै जनावर सखाप हुने वा धेरै भएर बासस्थानकै हानि हुने अवस्था हँुदैन। यो आरक्षण करिब दुई हजारदेखि ७ हजार २ दुई सय ४६ मिटरको उचाइमा छ । यस सिकार आरक्षणमा ३२ प्रजातिका स्तनधारी जनावरहरू पाइन्छन्। यस आरक्षणमा पाइने प्रमुख जनावरहरूमा झारल, नाहुर, घोरल कस्तुरी, मृग, हिउँ चितुवा, रेडपान्डा, हिमाली भालु हुन्। दुर्लभ एवं संरक्षित पन्छीका सूचीमा परेका डाँफे, मुनालजस्ता पन्छीहरू पनि पाइने आरक्षण कार्यालयले जनाएको छ। आरक्षणमा बहुमूल्य जातका जनावरहरू पाइने भएकाले अवैध चोरी सिकारी बढ्ने आरक्षणका कर्मचारीहरू बताउँछन्। यसले गर्दा त्यहाँ रहेका कतिपय लोपोन्मुख जनावरहरूको अस्तित्व नै मेटिने अवस्था छ। पर्यटकका लागि आवश्यक पूर्वाधार जस्तै यातयात, सञ्चार, होटल, लज, सूचना केन्द्रजस्ता सुविधाको व्यवस्था नभएसम्म पर्यटन विकासले पूर्णता पाउने स्थिति छैन। ढोरपाटन सिकार आरक्षण प्राकृतिक दृश्यावलोकनसहितको पैदल यात्रा, सांस्कृतिक रहनसहनको जानकारी लिन र वन्यजन्तुको साहसिक सिकार गर्नका लागि योग्य पर्यटकीय स्थल रहेको छ। यहाँ हवाई सेवा सञ्चालनका लागि एउटा हवाई मैदान पनि छ। यहाँको उत्तरी क्षेत्रमा हजारौं तिब्बती शरणार्थीहरू बसिरहेका छन्। तिब्बतबाट भागेर आएका तिब्बतियनहरूले आश्रय लिएको यहाँको विकासका लागि कसैले पहल गरेको छैन। न त प्रचारप्रसारमा नै कसैले केही गरेको छ। लुम्बिनी भ्रमणमा आउने पर्यटकहरू पनि ढोरपाटन घुम्न आउँछन्। त्यहाँ जानको लागि विभिन्न बाटाहरू प्रयोग गर्न सकिन्छ। जसका लागि गुल्मीको तम्घास, इन्द्रेगौंडा, बामी, खरबांग हुँदै एउटा बाटो छ। अर्को बागलुङ सदरमुकाम हुँदै मध्यपहाडी लोकमार्गको सडक प्रयोग गरेर गलकोट, खरबांग, बुर्तिबाङ हुँदै पुग्न सकिन्छ। अहिले ढोरपाटनमा जान सजिलो र छोटो बाटो खुलेको छ। रूपन्देहीको सालझन्डी हुँदै सन्धिखर्क, मदाने, बुर्तिबांग हुँदै ढोरपाटन पुग्न सकिन्छ। मुलुकको एकमात्र हिमाली सिकार आरक्षण ढोरपाटनसम्म सालझन्डीढोरपाटन सडक पुगेपछि गौतमबुद्धको जन्मस्थल लुम्बिनी घुम्न आउने पर्यटकहरू प्राकृतिक सौन्दर्य चुम्दै ऐतिहासिक तथा धार्मिकस्थल घुम्दै ढोरपाटन सिकार आरक्षणसम्म पुग्न पाउने भएका हुन्। २०६५ सालमा निर्माणकार्य सुरु भएको सडकको ट्र्याक खोल्ने काम सम्पन्न भएको छ। यो सडकको जम्मा लम्बाइ १ सय ८५ किलोमिटर रहेको सालझन्डीसन्धिखर्क ढोरपाटन सडक योजनाका वीरेन्द्रप्रसाद गौतमले बताए। रूपन्देहीमा ५, पाल्पामा २० अर्घाखाँचीमा ७० गुल्मीमा ४० र बागलुङमा ५० किलोमिटर क्षेत्र सडकले ओगटेको छ। बागलुङको धार्मिक तथा पर्यटकीय क्षेत्र ढोरपाटनसम्म पुर्याइएको यो सडक पर्यटन प्रवद्र्धनका लागि निर्माण गरिएको हो। रूपन्देहीको सालझन्डी, पाल्पाको खुर्साने, अर्घाखाँचीको मैदान, पाली, वांगला, सन्धिखर्क, अर्घा, बागी, हंसपुर, प्युठानको सौतामारे, गुल्मीको पुरकोटदह, सिर्सेनी, मदानेको लेक, बागलुंगको बुर्तिबाङ ,बोबांग हँुदै ढोरपाटन पुग्ने सालझन्डी सन्धिखर्क ढोरपाटन सडक खण्डको ट्र्याक खुलेपछि तराईको गर्मीबाट आएका पर्यटकलाई हिमालको चिसोमा रमाउने अवसर मिलेको हो। नेपाल सरकारकोे लागतमा सालझन्डीदेखि ढोरपाटनसम्म १ सय ८० किलोमिटर कच्ची सडक निर्माण गरी ढोरपाटनसम्म मोटर पुगेपछि सडकबाट लाभान्वित रूपन्देही, पाल्पा, अर्घाखाँची, गुल्मी, प्युठान, बागलुङ, रुकुम, रोल्पा र म्याग्दी जिल्लाका हजारौं स्थानीय बासिन्दामा खुसीयाली छाएको छ।"
नेपालभारत सम्बन्ध अरुसँग तुलना गर्न मिल्दैन : भारतीय प्रधानमन्त्री मोदी,"नयाँ दिल्ली : भारतीय प्रधानमन्त्री नरेन्द्र मोदीले नेपाल र भारत पुरानो मित्र भएको बताएका छन्। शनिबार हैदरावाद हाउसमा द्वीपक्षीय वार्तापछि संयुक्त पत्रकार सम्मेलनलाई सम्बोधन गर्दै उनले दुई देशका जनता नै सम्बन्धको उर्जा भएको बताएका हुन्। उनले भारत नेपालको विकासका लागी जुनसुकै सहयोग गर्न तयार रहेको बताए। उनले भने, 'नेपाल र भारत पुरानो मित्र हो। प्रधानमन्त्रीको रुपमा देउवाको यो पाँचौ भारत भ्रमण हो। नेपाल र भारतको सम्बन्ध अरुसँग तुलना गर्न मिल्दैन।' 'आज प्रधानमन्त्री देउवाजी र मबीच द्वीपक्षीय छलफल भएको छ। विभिन्न विषयमा छलफल भयो। हामी सकरात्मक छौ' मोदीले भने । मोदीले उर्जा क्षेत्रमा एक अर्कालाई फाइदा हुने गरी परियोजना अगाडि बढाउन तयार रहेकोसमेत बताए। उनले भने, 'पञ्चेश्वर आयोजना अगाडि बढाउन हामी तयार छौं । यो गेम चेञ्जर आयोजना हो। नेपालको हाइड्रो पावरको विकासका लागि भारतीय कम्पनीहरु सहयोग गर्न तयार छन्।' उनले जयनगर रेल सञ्चालन भएकाले दुई देशका जनतालाई रेल सेवाले ठूलो योगदान गर्ने दाबी गरे। उनले रामायण सर्किट, पुलिस एकेडेमी जस्ता परियोजना बनाउन सदैव भारत सरकार तयार रहेको बताए। प्रधानमन्त्री मोदीले नेपालभारत खुला सीमा क्षेत्रमा हुने अवाञ्छित गतिविधि नियन्त्रण गर्न दुई मुलकका सुरक्षाकर्मीहरु एक हुनुपर्ने धारणा राखे।"
एमाले झन् बलियो भएको छ : ओली,"काठमाडौं : नेकपा एमाले अध्यक्ष केपी शर्मा ओलीले एमाले झन् बलियो भएको बताएका छन्। एमाले फुटेको आरोप लागिरहँदा अध्यक्ष ओलीले एमाले झन् बलियो भएको बताएका हुन्। एमाले झन् बलियो भएको छ। देशभरि एमालेको पक्षमा विशाल लहर आएको छ, खोटाङमा आयोजित कार्यकर्ता भेलालाई सम्बोधन गर्दै ओलीले भने। उनले पाँच दलीय गठबन्धनले जालझेलबाट सरकार बनाएको आरोप लगाए। आगामी स्थानीय तहको निर्वाचनमा एमाले अत्यधिक मतका साथ विजयी हुने बताए। ओलीले देशको विकास गर्ने पार्टी एमाले मात्रै भएको बताए।"
पञ्चेश्वर परियोजना अघि बढाउन दुई प्रधानमन्त्री सहमत,"नयाँ दिल्ली : भारतीय प्रधानमन्त्री नरेन्द्र मोदीले पञ्चेश्वर परियोजना यथासिघ्र अघि बढ्ने बताएका छन्। नेपालका प्रधानमन्त्री शेरबहादुर देउवासँगको भेटपछि भारतीय प्रधानमन्त्री मोदीले पञ्चेश्वर परियोजनालाई अघि बढाउन सहमती गरिएको बताएका हुन्। उनले भने, पञ्चेश्वर परियोजनालाई अघि बढाउन सहमती गरेका छौं। यो परियोजना गेमचेन्जर बन्नेछ। पञ्चेश्वर बहुउद्देश्यीय आयोजनाको बाँध स्थल, सन् १९५६ मा नै भारतीय पक्षले पहिचान गरेको थियो। सुरुमा, सन् १९७१ को आयोजना प्रतिवेदनमा १००० मेगावाट क्षमताको देखिएको थियो तर पछि सन् १९९१ मा यस आयोजनाको बाँध ३१५ मिटरको बनाइँदा कुल उत्पादन ६४८० मेगावाट हुने देखियो। नेपाल सरकार तथा भारत सरकार बीच महाकाली नदीको पञ्चेश्वर योजना सम्बन्धमा विसं २०५२ माघ २९ गते सन्धी सम्पन्न भएपछि यो आयोजना द्विराष्ट्रिय लगानीमा संयुक्त रुपमा सञ्चालन गर्ने निर्णय भएको थियो। विसं २०६६ मंसिर ९ गते नेपाल सरकारको जलस्रोत मन्त्रालयका सचिव तथा भारत सरकारको जलस्रोतको संयुक्त समितिको बैठकमा पञ्चेश्वर विकास प्राधिकरणको गठन गरी विस्तृत योजना प्रतिवेदन तथा अन्य आवश्यक कार्य सम्पन्न गर्ने सहमती भएको थियो। द्विपक्षीय रुपमा आयोजनाले गति लिइ नसकेको भए पनि नेपाल सरकारको तर्फबाट आयोजनालाई सकेसम्म जनताको पक्षमा राख्न पञ्चेश्वर बहुउद्देश्यीय आयोजनाले प्रयासहरु गर्दै आएको छ।"
"वीरगन्जमा लोसपाको शक्ति प्रदर्शन, निर्णायक मधेस आन्दोलनको उद्घोष","वीरगन्ज : आगामी स्थानीय तहको निर्वाचनलाई लक्षित गर्दै लोकतान्त्रिक समाजवादी पार्टी (लोसपा)ले वीरगन्जमा शक्ति प्रर्दशन गरेको छ। पार्टीका सबै शीर्ष नेताहरुलाई वीरगन्जमा बोलाएर लोसपाले बृहत् र्यालीसहित शक्ति प्रदर्शन गरेको हो। निर्वाचन नजिकिँदै जाँदा मधेसका प्रभावशाली नेताहरु पार्टी छाडेर अन्य दलमा प्रवेश गर्ने लहर चलेपछि लोसपा कमजोर बन्दै गएको टीकाटीप्पणी हुन थालेको छ। तर, केही नेताहरु अन्य दलमा जाँदैमा पार्टी कमजोर नभएको सन्देश दिन लोसपाले शनिबार शीर्ष नेताहरुसहित शक्ति प्रदर्शन गरेको हो। वीरगन्जको चिनी मिल आवास क्षेत्रबाट सयौंको संख्यामा चार पाङग्रे गाडी र मोटरसाइकलसहित निस्किएको 'स्वभिमान यात्रा' नामक र्यालीमा लोसपाका राष्ट्रिय अध्यक्ष महन्थ ठाकुर, केन्द्रीय नेताहरु राजेन्द्र महतो, अनिल झा र सर्वेन्द्रनाथ शुक्ल सहभागी थिए। लोसपाको र्याली नगर परिक्रमा गरेपछि नगरभागृहमा पुगेर स्वभिमान सभामा परिणत भएको थियो। सभालाइ पार्टीका चारै जना शीर्ष नेताहरुले सम्बोधन गरेका थिए। अब अन्तिम मधेस आन्दोलन हुन्छ : ठाकुर सभामा सम्बोधन गर्दै अध्यक्ष महन्थ ठाकुरले मधेस विद्रोह र आन्दोलन अहिले पनि जारी रहेको बताए। उनले मधेसीमाथि शासकले अहिले पनि सामाजिक, कानुनी र आर्थिक विभेद् गरिरहेका कारण मधेस आन्दोलन र विद्रोह अहिले पनि नसकिएको बताए। उनले मधेसका मुद्दा सम्बोधन नभएसम्म मधेस विद्रोह र आन्दोलन निरन्तर चलिरहने बताए। 'अब निर्णायक मधेस आन्दोलन हुन्छ, हामी तयारीमा लागिसकेका छौं,' उनले भने। मधेस २२ जिल्लाको भए पनि शासकले ८ जिल्लामा मात्रै सीमित पारिदएको भन्दै उनले थपे, मधेसमै मधेसीलाई अल्पमत पार्न शासकले मधेसलाई आठ जिल्लामा सीमित गरिदिएका छन्।' २२ जिल्लाको मधेस प्रदेश हुनुपर्छ : महतो त्यस्तै वरिष्ठ नेता राजेन्द्र महतोले मधेसको मुद्दा र स्वभीमानको लागि संघर्ष अहिले पनि जारी रहेको बताए। उनले एक दुई जना अवसरवादी र भगौडा नेताले मधेसी दल छाडेर जाँदैमा मधेसको मुद्दा र मधेसवाद समाप्त नहुने बताए। उनले मधेसको अधिकार र मागका लागि मधेसी संघर्ष अहिले पनि चलिरहेको बताए। मधेसले आंशिकरुपमा मात्रै आफ्नो अधिकार पाएको भन्दै उनले भने, बाँकी अधिकार प्राप्तीका लागि छिट्टै अर्को मधेस आन्दोलन सुरु हुन्छ। त्यो नै अन्तिम (निर्णायक) आन्दोलन हुने छ। त्यसका लागि मधेसी जनता तयार रहनुस्।' २०७२ मा मधेसीको छातीमा गोली चलाएर संविधानसभाबाट संविधान जारी गरिएको घटना मधेसी जनताले अहिले पनि नबिर्सिएको र त्यसको बदलमा आगामी चुनावमा लिने महतोले बताए। झापादेखि कञ्चनपुर जिल्लासम्म २२ जिल्ला मधेस प्रदेश हुनुपर्ने माग आफूहरुको रहेको उनले बताए। २२ जिल्लाको मधेस प्रदेश भए प्रादेशिक राजधानी वीरगन्ज हुने उनले आश्वासन दिए। त्यस्तै अर्का नेता अनिल झाले मधेसी जनताको भोट लिएर सत्ताको स्वाद चाखिरहेको जसपा अब मधेसी दल नरहेको बताए। उनले मधेसको अधिकार र मधेसको मुद्दा बोकेर आज पनि संघर्ष गरिरहेकाले लोसपा नै अब एकमात्र मधेसी दल रहेको जिकिर गरे। जसपा मधेसविरोधी : अनिल झा लोसपा नेता सर्वेन्द्रनाथ शुक्लाले उपेन्द्र यादवको दल जसपा मधेसविरोधी दल भएको बताए। अब लोसपामात्रै मधेसवादी दल रहेको बताउँदै उनले मन्त्री पाउने वितिक्कै उपेन्द्र मधेस आन्दोलन छाडेर सरकारमा जाने गरेको आरोप लगाए। उनले स्थानीय निर्वाचनमा जसपासहितको सत्तागठबन्धनलाई नराम्ररी पराजित गर्न अपिल नै गरे। लोसपा पर्साका अध्यक्ष पुरुषोत्तमलाल झाको अध्यक्षतामा भएको सभालाई लोसपा नेता लक्ष्मणलाल कर्ण, शशीकपुर मिया, प्रहलाद गिरीलगायतका नेताहरुले पनि सम्बोधन गरेका थिए।"
सीमा विवादबारे मोदीलाई देउवाको प्रस्ताव : स्थापित संयन्त्रबाट निकास निकालौं,"नयाँ दिल्ली : भारत भ्रमणमा रहेका प्रधानमन्त्री शेरबहादुर देउवाले समकक्षी नरेन्द्र मोदीसँग नेपालभारतबीचको विवादीत सीमाबारे छलफल गरेका छन्। नयाँ दिल्लीको हैदरावास हाउसमा आयोजित संयुक्त पत्रकार सम्मेलनमा प्रधानमन्त्री देउवाले आफूहरुबीच सीमा विवादबारे छलफल भएको बताए। उनले विवादी सीमाको समस्या संयन्त्रमार्फत् समाधान गर्न प्रस्ताव गरेको बताए। सीमा समस्याबारे हामीबीच छलफल भएको छ। सीमा समस्या संयन्त्रमार्फत् समाधान गर्न प्रस्ताव गरेको छु, प्रधानमन्त्री देउवाले भने। उनले कोरोना महामारीको बेला भारत सरकारले गरेको सहयोगप्रति आभार प्रकट गरे। उनले नेपाल र भारतबीच सौहार्द वातावरण रहेको र दुई देशबीचको सम्बन्ध बहुआयामिक भएको बताएका थिए। भारतीय प्रधानमन्त्री नरेन्द्र मोदी नेपाल भ्रमणका बेला सन् २०१४ मा सुस्ता र कालापानी क्षेत्रको सीमा विवाद समाधान गर्न परराष्ट्र सचिवस्तरीय संयन्त्र गठन गर्ने सहमति गरेका थिए। सोही समयदेखि दुई देशबीचको सीमा समाधान गर्न संयन्त्र खडा भएको छ।"
नेपाल बार एसोसिएसनको मतदान सुरु,काठमाडौं : कानुन व्यवसायीहरुको छाता संगठन नेपाल बार एसोसिएसनको नयाँ नेतृत्व चयनका लागि मतदान सुरु भएको छ। नयाँ नेतृत्व चयनका लागि शनिबार बिहान आठ बजेदेखि मतदान सुरु भएको निर्वाचन समितिले जनाएको छ। देशभरका ३५ स्थानबाट हुन लागेको मतदान अपराह्न ४ बजे सम्पन्न हुने बताइएको छ। प्रगतिशील तथा पेसागत कानुन व्यवसायी समूह र बृहत् लोकतान्त्रिक प्रगतिशील समावेशी तथा पेसागत कानुन व्यवसायी समूहबीच प्रतिस्पर्धा हुने भएको छ। बृहत् लोकतान्त्रिक प्रगतिशील समावेशी तथा पेसागत कानुन व्यवसायी समूहको नेतृत्व गोपालकृष्ण घिमिरे र प्रगतिशील तथा पेशागत कानुन व्यवसायी समूहको तर्फबाट वरिष्ठ अधिवक्ता विष्णुमणि अधिकारीको समूहविच प्रतिष्पर्धा हुँदैछ। बारमा अध्यक्षसहित ११ पदाधिकारी र १३ सदस्य गरी २५ जनाको कार्यसमितिका लागि निर्वाचन हुनेछ। निर्वाचनमा नौ हजार ७०८ अधिवक्ता मतदाता रहेका छन्।
मोदीलाई नेपाल भ्रमणको निम्तो,"नयाँ दील्ली : भारत भ्रमणमा रहेका प्रधानमन्त्री शेरबहादुर देउवाले समकक्षी नरेन्द्र मोदीलाई नेपाल भ्रमणको निम्तो दिएका छन्। नयाँ दिल्लीको हैदरावाद हाउसमा आयोजित संयुक्त पत्रकार सम्मेलनमा प्रधानमन्त्री देउवाले समकक्षी मोदीलाई नेपाल भ्रमणको निम्तो गरेका हुन्। प्रधानमन्त्री मोदीजीलाई नेपालमा स्वागत गर्नका लागि म प्रतिक्षारत छु। उहाँलाई नेपाल आउनका लागि आग्रह गर्छु, उनले भने। प्रधानमन्त्री देउवाले उच्चस्तरीय भ्रमणलाई निरन्तरता दिन दुवै जना सहमत भएको बताए। तीन दिने राजकीय भ्रमणमा भारत आइपुगेका प्रधानमन्त्री देउवाले आजै उपराष्ट्रपतिसँग शिष्टाचार भेटवार्ता गर्दैछन्। त्यसपश्चात उनी आजै भारतीय व्यवसायीहरुसँग अन्तर्क्रिया गर्ने कार्यक्रम रहेको छ। आइतबार प्रधानमन्त्री उत्तर प्रदेशन जानेछन्। त्यहाँ उनले मुख्यमन्त्री योगी आदित्यनाथसँग भेटवार्ता गर्ने कार्यक्रम रहेको छ। उनी आइतबारै नयाँ दिल्ली हुँदै स्वदेश फर्केने छन्।"
"मोदी कूटनीति : दिल्लीमा देउवाको तारिफ, नेपाली भाषामा स्टाट्स लेख्दै खुसी व्यक्त","काठमाडौं : भारतीय प्रधानमन्त्री नरेन्द्र मोदीले नेपालको शान्ति, प्रगति र विकासको यात्रामा एक दृढ साथी भएको बताएका छन्। शनिबार हैदरावाद हाउसमा द्वीपक्षीय वार्तापछि संयुक्त पत्रकार सम्मेलनलाई सम्बोधन गर्दै उनले दुई देशका प्रधानमन्त्रीको आजको भेटले महत्वाकांक्षी लक्ष्य हासिल गर्न मद्दत मिल्ने दाबी गरे। संयुक्त पत्रकार सम्मेलनपछि उनले सामाजिक सञ्जालमा नेपाली भाषामा स्टाट्स लेखेर नेपाली जनताको मन जित्न चाहे। उनले भारतले रेल सेवा सञ्चालन, रुपे कार्डको उपलब्धता, सोलु करिडोर आयोजना र स्वास्थ्य क्षेत्रमा गरिएको संयुक्त प्रयासबाट आफू प्रभावित भएको उल्लेख गरेका छन्। 'जयनगर र कुर्थाबीचको यात्रुबाहक रेल सेवा नेपाल र भारतबीचको पहिलो ब्रोडगेज यात्रु रेल लिंक हुनेछ। यसले हाम्रा जनताहरूलाई अझ नजिक ल्याउन ठूलो भूमिका खेल्ने छ,' उनले नेपाली भाषामै स्टाट्स लेखेका छन्। उनले सोलु करिडोर आयोजनाले नेपालको विकासमा, विशेषगरी ग्रामीण क्षेत्रमा योगदान पुर्याउने दाबी गरे। त्यतिमात्र होइन, नेपालमा रुपे कार्डको उपलब्धता वित्तीय जडानतर्फ अर्को ठूलो कदम भएको र यसले डिजिटल भुक्तानीलाई बढावा दिने उनले बताए। 'म खुसी छु कि भारत र नेपालले स्वास्थ्य क्षेत्रमा मिलेर काम गरिरहेका छन् र नेपालमा स्वास्थ्य पूर्वाधार विस्तार गरिरहेका छन्,' उनले ट्वीटरमा लेखेका छन्। जयनगर र कुर्था बीचको यात्रुवाहक रेल सेवा नेपाल र भारत बीचको पहिलो ब्रोडगेज यात्रु रेल लिंक हुनेछ। यसले हाम्रा जनताहरूलाई अझ नजिक ल्याउन ठूलो भूमिका खेल्नेछ।  देउवाको तारिफ भारतीय प्रधानमन्त्री मोदीले प्रधानमन्त्री देउवासँग आपसी सहयोग, विकास परियोजनाबारे छलफल भएको बताए। उनले देउवाजी भारतको पुरानो मित्र रहेको दाबी गरे। उनले नेपालभारतको राजनीतिक विकासमा देउवाको योगदान रहेको टिप्पणी गरे। 'हाम्रो संस्कृति अनादीकालदेखि सुख दुखको साथी रहेका छौं। देउवाजीको भ्रमणले बहुत प्रसन्न छौं। हामी नेपालको शान्ति प्रगति र विकासको यात्रामा एक दृढ साथी हौं,' उनले भने। प्रधानमन्त्री मोदीले नेपालले पावर सेक्टरमा सहयोगका अवसरमा भारतको सहयोग लिनुपर्ने बताए। 'नेपालले पावर सेक्टरमा सहयोगका अवसरमा भारतको सहयोग लिनुपर्छ,' मोदीले भने, 'यो ऊर्जा सहयोगमा ब्लु प्रिन्ट सावित हुने छ। यस क्षेत्रको विकासमा पञ्च्श्वर गेमचेञ्चर हुने छ। छिटो अगाडि बढाउन सहमत छौं। भारतीय कम्पनीलाई लगानी गर्न प्रेरित गर्नेछौं।' उनले देउवा आइतबार बनारस जाने र काशीको नयाँ स्वरूप देखेर प्रभावित हुने बताए।"
माओवादीलाई अपमान गर्न खोज्नेलाई झापड दियौं : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले आर्थिक समृद्धि ल्याउन महाभियानमा एकजुट भएर लाग्नुपर्ने बताएका छन्। माओवादी केन्द्रको पार्टी प्रवेश तथा प्रशिक्षण कार्यक्रममा प्रचण्डले यस्तो बताएका हुन्। उनले भने, जनताको पक्षमा आर्थिक समृद्धि ल्याउने महाभियोगमा एक जुट भएर लागौं। माओवादी केन्द्रलाई अपमान गर्न खोज्ने, गाली गर्न खोज्ने परिवर्तनको बाहकलाई प्रतिक्रियावादी, षड्यन्त्रकारीहरुलाई आज एउटा बलियो झापड तपाईँहरुले दिनुभएको छ।"
नेपालको शान्ति र विकास यात्रामा भारत दृढ साथी हो : भारतीय प्रधानमन्त्री मोदी,"नयाँ दिल्ली : भारतीय प्रधानमन्त्री नरेन्द्र मोदीले नेपालको शान्ति, प्रगति र विकासको यात्रामा एक दृढ साथी भएको बताएका छन्। शनिबार हैदरावाद हाउसमा द्वीपक्षीय वार्तापछि संयुक्त पत्रकार सम्मेलनलाई सम्बोधन गर्दै उनले दुई देशका प्रधानमन्त्रीको आजको भेटले महत्वाकांक्षी लक्ष्य हासिल गर्न मद्दत मिल्ने दाबी गरेका हुन्। उनले आफूहरुबीच आपसी सहयोग, विकास परियोजनाकोबारे छलफल भएको बताए। मोदीले देउवाजी भारतको पुरानो मित्र रहेको दाबी गरे। उनले नेपालभारतको राजनीतिक विकासमा देउवाको योगदान रहेको टिप्पणी गरे। उनले भने, 'हाम्रो संस्कृति अनादीकालदेखि सुख दुखको साथी रहेका छौं। देउवाजीको भ्रमणले बहुत प्रसन्न छौं। हामी नेपालको शान्ति प्रगति र विकासको यात्रामा एक दृढ साथी हौं।' प्रधानमन्त्री मोदीले नेपालले पावर सेक्टरमा सहयोगका अवसरमा भारतको सहयोग लिनुपर्ने बताए। 'नेपालले पावर सेक्टरमा सहयोगका अवसरमा भारतको सहयोग लिनुपर्छ।' मोदीले भने, 'यो उर्जा सहयोगमा ब्लु प्रिन्ट सावित हुनेछ। यस क्षेत्रको विकासमा पञ्च्श्वर गेमचेञ्चर हुनेछ। छिटो अगाडि बढाउन सहमत छौं। भारतीय कम्पनीलाई लगानी गर्न प्रेरित गर्नेछौं।' उनले देउवा भोली बनारस जाने जानकारी गराए। उनले भने, 'देउवाजी भोलि बनारस जाँदैहुनुहुन्छ। काशीको नयाँ स्वरूप देखेर देउवाजी प्रभावित हुनुहुनेछ।'"
नेपाल भारतबीच चार सम्झौतामा हस्ताक्षर,"नयाँ दिल्ली : नेपाल भारतबीच विभिन्न चार सम्झौतामा हस्ताक्षर भएको छ। प्रधानमन्त्री शेरबहादुर देउवा र भारतीय प्रधानमन्त्रीको उपस्थितिमा हैदरवाद हाउसमा शनिबार आयोजित समारोहमा नेपाल भारतबीच चार सम्झौतामा हस्ताक्षर भएको हो। नेपाल भारतबीच रेल्वे सम्बन्धी प्राविधिक सहयोग, अन्तर्राष्ट्रिय सोलार एलाइन्स, पेट्रोलियम पदार्थको सहज आपूर्ति र नेपाल आयाल निगम र भारतीय आयल कर्पोरेसनबीच प्राविधिक विज्ञता आदन प्रदान सम्बन्धी सम्झौतामा हस्ताक्षर भएको हो। नेपाल र भारतका सम्बन्धित मन्त्रालयका अधिकारीहरुले चार फरकफरक सम्झौतमा हस्ताक्षर गरेका छन्।"
चल्यो रेल : प्रधानमन्त्री देउवा र मोदीले गरे नेपाल रेल्वेको उद्घाटन,"नयाँ दिल्ली : प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले नेपाल रेल्वेको उद्घाटन गरेका छन्। दुई देशका प्रधानमन्त्रीले हैदरावाद हाउसमा आयोजना गरिएको एक कार्यक्रममा संयुक्त रुपमा स्वीच थिचेर भर्चुअल माध्यमबाट उद्घाटन गरेका हुन्। दुवै देशका प्रधानमन्त्रीले उद्घाटन कार्यक्रम आम जनतालाई देखाउनका लागि भारतको जयनगर र जनकपुरधाममा लाइभको व्यवस्थासमेत गरिएको छ। रेल्वेले जनकपुरधामस्थित स्टेसनमा गेट, पण्डाल निर्माण गरेको छ। उद्घाटन भएसँगै जयनगरबाट रेल कुर्थाका लागि प्रस्थान गरेको छ। रेल कुर्था पुगेपछि भौतिक पूर्वाधार मन्त्री रेणुकुमारी यादवलाई चढाएर जनकपुरधामस्थित स्टेसनसम्म लैजादै छन्। भारतको जयनगरदेखि जनकपुरधामको कुर्थासम्म ३५ किलोमिटरसम्म चल्ने रेल दिनको दुई पटक गुडाइनेछ। यद्यपि शनिबार एक पटक मात्रै गुड्ने छ। त्यसपछि बिहान साढे ८ बजे जयनगरबाट कुर्थाका लागि रेल चल्नेछ भने दुई घण्टापछि कुर्था स्टेसनमा पुग्नेछ। त्यस्तै जनकपुरधामको कुर्थाबाट पौने ११ बजे रेल्वे जयनगरका लागि प्रस्थान गर्नेछ। सो रेल साढे १२ बजे जयनगर स्टेसनमा पुग्ने कार्यतालिका छ। कुर्थादेखि जयनगरसम्मका लागि जनरल बगीको ९० रुपैयाँ निर्धारण गरिएको छ भने एसीयुक्त बगीका लागि ४ सय ५० रुपैयाँ निर्धारण गरिएको छ। त्यस्तै एक स्टेसनबाट अर्को स्टेसनसम्मका लागि जनरल बगीका लागि २० रुपैयाँ एसी बगीमा १ सय रुपैयाँ भाडादर निर्धारण गरिएको छ। तस्बिर : रासस भारत सरकारको ८ अर्ब ७७ करोड नेपाली रुपैयाँ सहयोगमा निर्माण हुने जयनगरबिजलपुरबर्दिबाससम्म ६९ किलोमिटर रेल मार्गअन्तर्गत पहिलो चरणमा जयनगरकुर्थासम्म ३२ किलोमिटर रेल सञ्चालनमा आउन लागेको हो। डिजेल इलेक्ट्रिक मल्टिपल युनिट डिजेल र विद्युत् दुवैबाट चल्ने यो दुवै विश्वमै नयाँ मोडेलका रेलको रूपमा तयार गरिएको निर्माण कम्पनी कोकर्णको दाबी छ। डीपीसी १९०१ र डीपीसी १९०२ नम्बरको दुवै रेल १६ सय हर्स पावरका हुन्। प्रतिघण्टा ११० किलोमिटरको स्पिडमा चल्न सक्ने रेल एक पटकमा १ हजार ३ सयसम्म यात्रु सवार हुन सक्नेछन्। एउटै इन्जिन भए पनि दुवैतर्फबाट चलाउन सकिने रेलको एउट बगीमा ७० वटा सिट रहेको छ। २० मिटर लामो रेलको इन्जिनबाहेक एक एसी र ४ वटा जनरल बगी छ। यो रेलले प्रतिकिलोमिटर दुई लिटर डिजेलको एभरेज दिनेछ। प्रत्येक बगीमा शौचालयको व्यवस्था गरिएको छ यसका साथै एसी बगीबाहेक अन्य जेनरेल बगीमा ठाउँठाउँमा पंखासमेत लगाइएको छ। १९९४ मा ब्रिटिस कम्पनी सरकारले नेपालको जंगलबाट काठ ओसार्न लाइन विस्तार गरेको थियो। त्यो बेला कोइलाबाट चल्ने रेल नेपाल भित्रिएको थियो। पछि भारत सरकारले १८ वटा बगीसहित वाष्प इन्जिन सहयोग गरेको थियो। २०५१ सालदेखि स्टिम इन्जिन युक्त रेल सञ्चालनमा आएको थियो। २०६१ माघदेखि रेल बन्द थियो। रेल्वे अहिले न्यारोगेजबाट ब्रोडगेजमा परिणत गरिएको छ। भारतको जयनगरदेखि महोत्तरीको बर्दिवाससम्म ६९ किलोमिटर रेलमार्ग तीन खण्डमा निर्माण भइरहेको छ। परियोजनाको प्रथम चरणमा जयनगरकुर्था ३५ किलोमिटर, दोस्रो चरणमा धनुषाको कुर्थादेखि महोत्तरीको भंगहासम्म १७ किलोमिटर र तेस्रो चरणमा महोत्तरीको भंगहादेखि बर्दिवाससम्म १७ किलोमिटर खण्डमा रेल्वे सेवा सञ्चालनमा ल्याउने रेल विभागको योजना छ। पहिलो चरणमा भारतको जयनगरदेखि जनकपुरको कुर्थासम्म ३५ किलोमिटर रेल्वे सेवा सञ्चालनका लागि आवश्यक पूर्वाधार तयारी भइसकेको छ भने दोस्रो चरणमा सञ्चालन हुने भनिएको जनकपुरको कुर्थादेखि महोत्तरीको भंगहासम्म १७ किलोमिटरमा लिक निर्माणको काम चलिरहेको छ। दुई देशका प्रधानमन्त्रीले संयुक्त रुपमा सोलु करिडोर र डिजिटल पेमेन्ट कार्डको समेत उद्घाटन गरेका छन्।"
"प्रधानमन्त्री देउवा र मोदी हैदरावाद हाउसमा, द्विपक्षीय वार्ताको तयारी","नयाँ दिल्ली : प्रधानमन्त्री शेरबहादुर देउवा र भारतका प्रधानमन्त्री नरेन्द्र दामोदरदास मोदीबीच भेटवार्ता हुँदैछ। शनिबार बिहान हैदरावाद हाउसमा भारतीय प्रधानमन्त्री मोदी र देउवा पुगेका हुन्। हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
भूमि बाँड्न कार्यकर्ता भर्ती,"काठमाडौं : निर्वाचन आयोगले वैशाख ३० मा हुने स्थानीय तह निर्वाचनका लागि केही दिनमै आचारसंहिता लागू गर्दैछ। चुनावकै मुखमा सरकारले हतारहतार ४३ जिल्लामा राष्ट्रिय भूमि आयोगका अध्यक्ष नियुक्त गरेको छ। त्यो पनि, राजनीतिक भागबन्डाका आधारमा पार्टीका कार्यकर्ता। निर्वाचनको मुखमै भूमिहीन, दलित र सुकुमबासीलाई जग्गा बाँड्ने उद्देश्यले जिल्ला अध्यक्ष नियुक्त भएका छन्। केही दिनभित्रै जिल्ला समितिमा रहने विज्ञ सदस्य पनि नियुक्तिको तयारी भइरहेको भूमिसुधार मन्त्रालय स्रोतले बतायो। भूमिहीन, दलित र सुकुमबासीबाट भोट तान्नकै लागि बिहीबारको मन्त्रिपरिषद् बैठकले हतारहतार जिल्ला समितिका अध्यक्ष नियुक्त गरेको सरकारमाथि आरोप छ। चुनावलाई प्रत्यक्ष प्रभाव पार्न र आफूतिर भोट तान्न सत्तापक्षले लालपुर्जाको राजनीति गरेको विपक्षी एमालेको आरोप छ। एमाले नेता एवं भूमिसम्बन्धी समस्या समाधान आयोगका पूर्वअध्यक्ष ज्ञवालीले जिल्ला समितिका अध्यक्ष नियुक्त गरेर सरकारले चुनावको मुखमा प्रोपोगण्डा गरेको आरोप लगाए। आचारसंहिता लाग्ने बेलामा जिल्ला समिति गठन गरेर हर्ताकर्ता भर्ती गर्ने र जनतालाई जग्गा बाँड्छु भन्ने भ्रम छर्ने काम भएको छ, ज्ञवालीले अन्नपूर्णसँग भने। केहीदिनभित्रै आचारसंहिता लागू हुने भएकाले जिल्ला समिति गठन हुँदैमा केही काम नहुने उनले बताए। सुकुमबासी भूमिहीनलाई आँखामा छारो हाल्न मात्रै हो, ज्ञवालीले भने, यो बीचमा केही काम नै हुँदैन। आचारसंहिता लागू भएपछि काम गर्न नै पाइँदैन। सुकुमबासी, भूमिहीनलाई जग्गा वितरण गर्ने, अव्यवस्थित बसोबासलाई व्यवस्थित गर्नेभन्दा पनि सरकार प्रोपोगण्डा मच्चाउन लागेको उनले आरोप लगाए। ज्ञवालीको पालामा एमाले नेताकार्यकर्ता मात्रै आयोगमा नियुक्त गरिएको भन्दै कांग्रेसले आरोप लगाएको थियो। तर, यसपटक पनि सत्ता गठबन्धनका कांग्रेस, माओवादी केन्द्र, नेकपा एकीकृत समाजवादी र जसपाका सक्रिय नेताकार्यकर्तामात्रै जिल्ला समितिका अध्यक्ष नियुक्त भएका छन्। कैलाली अध्यक्षमा नियुक्त यज्ञराज उपाध्याय कांग्रेसको धनगढी नगर सभापति हुन् भने म्याग्दी अध्यक्ष बनेका देवेन्द्र कामी जसपाका जिल्ला नेता। माओवादी केन्द्रका नेता जंग विक डोटीको आयोग अध्यक्ष बनेका छन् भने बाँकेका आयोग अध्यक्ष श्रवणकुमार यादव जसपा नेपालगन्ज नगर सभापति हुन्। त्यस्तै अछामका आयोग अध्यक्ष खड्क विष्ट नेकपा एसका प्रदेश सदस्य हुन् भने रौतहट आयोगका अध्यक्ष लक्ष्मण रेग्मी पनि नेकपा एसका प्रदेश कमिटी सदस्य हुन्। पर्साका आयोग अध्यक्ष तबरेज अहमद जसपा जिल्ला सचिव हुन्। संखुवासभाका आयोग अध्यक्ष शंकरमान कँडेल कांग्रेस क्षेत्रीय सभापति हुन् भने सोलुखुम्बुका अध्यक्ष कांग्रेसका जिल्ला सहसचिव हुन्। तेह्रथुमका अध्यक्ष योगेन्द्रप्रसाद गड्तौला एकीकृत समाजवादीका जिल्ला सदस्य हुन् भने खोटाङका अध्यक्ष सुरेश राई माओवादी केन्द्रका हुन्। जाजरकोटका सर्पराज रावत कांग्रेस महासमिति सदस्य हुन्। गोरखाकी कमला नहर्की माओवादी केन्द्रकी हुन् भने बाजुराका जनकबहादुर रोकाय कांग्रेस, दार्चुलाका लालसिंह धामी कांग्रेसका पूर्वजिल्ला सदस्य हुन्। बैतडीका धर्मसिंह ऐर माओवादी केन्द्रका प्रदेश कमिटी सदस्य हुन्। आयोगका जिल्ला अध्यक्षहरूलाई भूमि व्यवस्था, सहकारी तथा गरिबी निवारण मन्त्री शशि श्रेष्ठको उपस्थितिमा राष्ट्रिय भूमि आयोगका अध्यक्ष केशव निरौलाले पद तथा गोपनीयताको शपथग्रहण गराइसकेका छन्। मन्त्री श्रेष्ठले जतिसक्दो छिटो काम गर्न आयोगका नवनियुक्त अध्यक्षहरूलाई निर्देशनसमेत दिएकी छिन्। त्यस क्रममा मन्त्री श्रेष्ठले केही दिनभित्रै सुकुमबासीलाई लालपुर्जा वितरणको काम सुरु गर्ने तयारी भइरहेको बताइन्। छिट्टै सुकुमबासीको हात हातमा लालपुर्जा पर्छ, मन्त्री श्रेष्ठले कार्यक्रममा भनिन्। सर्वोच्चको परमादेश पछि २९ असारमा कांग्रेस सभापति शेरबहादुर देउवा नेतृत्वमा गठबन्धन सरकार बन्यो। त्यो सरकारको प्राथमिक निसानामा पर्यो, भूमिसम्बन्धी समस्या समाधान आयोग। एमाले नेता देवी ज्ञवाली अध्यक्ष रहेको आयोग नै सरकारले खारेज गर्यो। पदाधिकारी मात्रै नभई साउन १९ गते आयोग नै खारेजको निर्णय गरेको थियो, सरकारले। त्यसअघि एमाले अध्यक्ष केपी ओली नेतृत्वको सरकारले २०७६ चैत ९ गते आयोग गठन गरेको थियो। गठबन्धनको सरकारले आयोग नै खारेज गरेपछि सुकुमबासी, दलित र भूमिहीनको अधिकारको मुद्दा उठ्यो। सरकारले भदौ २९ मा नाममा थोरै संशोधन गरेर राष्ट्रिय भूमि आयोग गठन गर्यो। कांग्रेस निकट शिक्षक संघका पूर्वअध्यक्ष केशव निरौलालाई आयोगको अध्यक्ष बनाइयो। उपाध्यक्षमा माओवादीका नेता नहेन्द्र खड्का नियुक्त भए। सदस्यमा नियुक्त राधोराय यादव, टेकबहादुर शाह, बासुदेव हुमागार्इं, दाताराम खनाल, गोवद्र्धन कोली र सरिता महर्जन पनि सत्ता गठबन्धनको भागबन्डामा नियुक्त भए। आयोग गठनसँगै पुस २१ मा २८ वटा जिल्ला समितिमा अध्यक्ष नियुक्त गरिएका थिए। ती पनि राजनीतिक दलकै नेताकार्यकर्ता थिए। बर्दिया, दाङ, काठमाडौं, भक्तपुर, नवलपुर र पश्चिम नवलपरासीमा मात्रै जिल्ला समिति बन्न बाँकी छन्। भूमिहीन, दलित र सुकुमबासीले जग्गा पाउनुपर्ने मौलिक अधिकार नै हो। तर, राजनीतिक दलहरूले त्यसलाई दाउपेच बनाउँदै आएका छन। भूमिसम्बन्धी ऐन, २०२१ को दफा ५२ क को उपदफा (३) र दफा ५२ ख को उपदफा (६) बमोजिमको अधिकार प्रयोग गरी नेपाल सरकारले भूमिहीन दलित, भूमिहीन सुकुमबासीलाई जग्गा उपलब्ध गराउने तथा अव्यवस्थित बसोबासीलाई व्यवस्थापन गर्ने प्रयोजनको लागि राष्ट्रिय भूमि आयोग गठन गरेको हो। नेपाल राजपत्रमा २०७८ भदौ २५ मा राष्ट्रिय भूमि आयोग गठन आदेश प्रकाशित भएको थियो। गठन आदेशअनुसार अध्यक्ष, उपाध्यक्षसहित ९ सदस्यीय राष्ट्रिय भूमि आयोग गठन हुने व्यवस्था छ। आयोगको काम, कारबाहीलाई सहयोग, समन्वय र सहजीकरण गर्न आवश्यकता र औचित्यको आधारमा जिल्ला स्तरमा जिल्ला समितिको व्यवस्था गरेको छ। जिल्ला समितिमा अध्यक्षसहित ९ जना पदाधिकारीको व्यवस्था छ। छिट्टै सुकुमबासीको हात हातमा लालपुर्जा पुर्याउन आयोगमा नियुक्त गरिएको हो । यसलाई सरकारको नियमित कामका रूपमा लिनुपर्छ । शशि श्रेष्ठ  मन्त्री, भूमि व्यवस्था, सहकारी तथा गरिबी निवारण आचारसंहिता लाग्ने बेलामा जिल्ला समिति गठन गरेर कार्यकर्ता भर्ती गर्ने र जनतालाई जग्गा बाँड्छु भन्ने भ्रम छर्ने काम भएको छ ।देवी ज्ञवाली  पूर्वअध्यक्ष, भूमिसम्बन्धी समस्या समाधान आयोग पूर्वभूमिसुधार सचिव गोपीनाथ मैनाली सुकुमबासी, दलित र भूमिहीनलाई जग्गा वितरणको विषयलाई राजनीतिक रूपमा दुरुपयोग गर्न नहुने बताउँछन्। उनले वास्तविक सुकुमबासीको पहिचान गरी उनीहरूलाई मात्रै जग्गा दिनु पर्ने मैनालीले बताए। जग्गा वितरणमा राजनीति गर्नु हुँदैन, मैनालीले भने, अतिक्रमित जग्गा खोजेर त्यस्तो जग्गा वितरण गर्नुपर्छ। राष्ट्रिय भूमि आयोगका उपाध्यक्ष नहेन्द्र खड्का केही ठाउँमा तत्कालै लालपुर्जा बाँड्ने गरी काम भइरहेको बताउँछन्। आचारसंहिताले नरोकेमा केही ठाउँमा लालपुर्जा वितरणको नजिक पुगेका छांै, खड्काले भने, ६८ पालिकामा नापजाँच, नक्सा प्रमाणीकरण, निस्सा वितरणका काम भइरहेका छन्। केही ठाउँमा लालपुर्जा वितरणको नजिक पुगेको छौं। जिल्ला समिति नबन्दा लालपुर्जा वितरणमा केही ढिला भएको उनले बताए। भूमिहीन र सुकुमबासीको समस्या अन्त्य गर्ने गरी आयोगले अभियानकै रूपमा कामलाई अघि बढाएको बताउँछन् । भूमिहीन, भूमिहीन दलित र सुकुमबासीको खोजीखोजी लगत संकलन गरिरहेका छौं, उपाध्यक्ष खडकाले भने, यो समस्या अन्त्य गर्छौ भनेर अभियानकै रूपमा अघि बढेका छौ। आयोगमार्फत जग्गा पाउनेले १० वर्षसम्म त्यस्तो जग्गा बेच्न नपाउने र बेच्दा पनि सुकुमबासी भूमिहीन हुने गरी बेच्न नपाउने प्रावधान राखिएको खड्काले बताए। अघिल्लो ज्ञवाली आयोगले १२ लाखको लगत लिएको थियो। त्यस क्रममा छुट भएका २ देखि ३ लाख नयाँ निवेदन आयोगमा पुगेको खड्काले बताए। २०४६ सालको परिवर्तनपछि २०४७ सालमा पहिलो पटक तत्कालीन भूमिसुधारमन्त्री बलबहादुर राई नेतृत्वमा सुकुमबासी आयोग गठन भयो। त्यसको एक वर्ष नबित्दै २०४८ सालमा शैलजा आचार्यको अध्यक्षता फेरि सुकुमबासी आयोग गठन भयो। त्यसयता मात्रै डेढ दर्जन आयोग गठन भइसकेका छन्। राज्यको अर्बौ बजेट त आयोग गठनमा नै खर्च भएको छ। केही आयोगले सुकुमबासीलाई जग्गा वितरण पनि गरेका थिए। ३० वर्षको बीचमा बनेका आयोगले १ लाख ५४ हजार ८ सय ५६ परिवारलाई सुकुमबासी पहिचान गरी ४६ हजार ६ सय ९४ बिघा जमिन वितरण पनि गरेका छन्। २०५१ सालमा तत्कालीन एमाले सरकारले बनाएको ऋषिराज लुम्सालीको अध्यक्षतामा गठित आयोगले सबैभन्दा धेरै जग्गा वितरण गरेको थियो। पछिल्लो पटक २०७१ मा शारदाप्रसाद सुवेदीको अध्यक्षतामा गठन भएको आयोगले मुलुकभर सुकुमबासी संख्या ८ लाख ६१ हजार घरपरिवार भएको तथ्यांक संकलन गरेको थियो। तर पूर्वभूमिसुधार सचिव मैनाली वास्तविक सुकुमबासी यति धेरै नरहेको दाबी गर्छन्। वास्तविक सुकुमबासी यति धेरै छैनन्, मैनालीले भने, मुक्त हलिया, मुक्त कमैया, जनता आवास, भूकम्प पीडितलगायत धेरैलाई जग्गा किन्न, घर मर्मत गर्न सरकारले पटकपटक रकम दिइसकेको छ, ८१० लाख सुकुमबासी हुनै सक्दैनन्। सबैलाई जग्गा वितरण गर्न थाल्यो भने त केही पनि रहँदैन। आयोगका पूर्वअध्यक्ष ज्ञवाली पनि ८० प्रतिशत अव्यवस्थित बसोबासी रहेको बताउँछन्। उनका अनुसार २० प्रतिशतमात्रै सुकुमबासी भूमिहीन छन्। केहीको बाजे बराजुको पालादेखि नै जग्गाजमिन कमाएको भए पनि स्वामित्व पुर्जा नभएको पाइएको ज्ञवालीले बताए। ज्ञवाली अध्यक्ष भएको आयोगले ७ सय ५३ मध्ये ७ सय ४४ स्थानीय तहको लगत संकलन गर्ने काम गरेको थियो। १२ लाख परिवारको लगत लिएको उनले जानकारी दिए। आफूले लगत लिएकाहरूलाई अहिलेको आयोगले टोकन दिएको ज्ञवालीको दाबी छ।"
प्रधानमन्त्री देउवा र मोदीबीच हैदरावाद हाउसमा भेटवार्ता,"नयाँ दिल्ली : प्रधानमन्त्री शेरबहादुर देउवा र भारतका प्रधानमन्त्री नरेन्द्र दामोदरदास मोदीबीच भेटवार्ता भएको छ । शनिबार बिहान हैदरावाद हाउसमा भारतीय प्रधानमन्त्री मोदी र प्रधानमन्त्री देउवाबीच भेटवार्ता भएको हो। हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
प्रधानमन्त्री देउवालाई दिल्लीमा नेपालीहरुले यसरी गरे स्वागत (फोटो फिचर),"नयाँदिल्ली : तीन दिने भारत भ्रमणमा रहेका प्रधानमन्त्री शेरबहादुर देउवालाई नेपालीहरुले स्वागत गरेका छन् । बारखम्बा रोडस्थित नेपाली राजदूतावासमा शुक्रबार आयोजित स्वागत तथा सम्मान कार्यक्रममा भारतमा बस्दै आएका नेपाली नागरिक, नेपालप्रति शुभेच्छा राख्ने पूर्वभारतीय राजदूतसहित कुटनीतिज्ञहरु, बुद्धिजीवी, व्यवसायीहरु र दूतावासका कर्मचारीले देउवासहितको नेपाली भ्रमण टोलीलाई स्वागत गरेको हो। स्वागत समारोहमा परराष्ट्रमन्त्री नारायण खड्का, उर्जामन्त्री पम्फा भुसाल, स्वास्थ्यमन्त्री विरोध खतिवडा, कृषिमन्त्री महेन्द्रराय यादव थिए। त्यस्तै व्यापारीहरु कांग्रेस सांसदसमेत रहेका अर्बपति विनोद चौधरी, शेखर गोच्छा, चन्द्र ढकाल, पशुपति मुरारकालगायत सहभागी थिए। कार्यक्रममा भारतीय नेता विजय जोली, कंग्रेस आईका वरिष्ठ नेता करण सिंह, राज्यसभाका पूर्वसांसद एवं जनता दलका नेता केसी त्यागीलगायत सहभागी थिए। त्यसैगरी पूर्वराजदूत मञ्जीवसिंह पुरी, रञ्जीत रे, भारतीय सेनाका पूर्वमेजर जनरल अशोक मेहतालगायत सहभागी थिए। प्रधानमन्त्री देउवालाई भारतका लागि नेपाली राजदूत डा शंकर शर्माले स्वागत गरेका थिए। पत्नी आरजु राणासहित प्रतिनिधिमण्डलका साथ दूतावास पुगेका प्रधानमन्त्री देउवाले नेपाली समुदायसँग संक्षिप्त भेटघाट तथा भलाकुसारी गरेका थिए। शुक्रबार दिउँसो नयाँ दिल्ली आएका देउवालाई इन्दिरा गान्धी अन्तर्राष्ट्रिय विमानस्थलमा भारतीय रक्षाराज्यमन्त्री अजय भट्टले स्वागत गरेका थिए। भारतले देउवाको भ्रमणलाई विशेष भनेको छ।"
"जनतालाई एमालेको अपील : स्थानीय निर्वाचनको घोषणा पत्र निर्माण हुँदैछ, सुझाव दिनू","काठमाडौं : नेकपा एमाले स्थानीय तह निर्वाचनका लागि पार्टीको घोषणापत्र प्रतिबद्धतापत्र निर्माणमा जुटेको छ। एमालेले प्रतिबद्धतापत्र निर्माणमा जुटिरहेकाले महत्वपूर्ण सल्लाह र सुझाव दिन सबैलाई आग्रह गरेको छ। एमालेले चैत मसान्तभित्र आफ्ना सल्लाह र सुझावहरु  पठाउनका लागि आमजन समुदायलाई अपिल गरेको छ। एमालेले वरिष्ठ उपाध्यक्ष ईश्वर पोखरेलको संयोजकत्वमा कार्यदल बनाएको छ। पोखरेलको संयोजकत्वमा बनेको कार्यदलमा उपाध्यक्ष युवराज ज्ञवाली, उपमहासचिवद्वय प्रदीप ज्ञवाली र विष्णु रिमाल, पोलिटब्युरो सदस्य देवेन्द्र दाहाल, प्रभु साह, मनोजजंग थापा, पूर्वअर्थमन्त्री युवराज खतिवडा, प्रभा बराल, दिनेशचन्द्र देवकोटा र सुशील ज्ञवाली सदस्य छन्। अघिल्लो निर्वाचनमा झैं केन्द्रबाट केन्द्रीय घोषणापत्र तयार गर्ने र ७ सय ५३ पालिकामा आआफ्नो स्थानीय तहको प्रतिबद्धतापत्र तयार गर्ने एमालेको तयारी छ। एमालेले पार्टी स्थापना दिवसको दिन वैशाख ९ गते केन्द्र र हरेक स्थानीय तहमा घोषणापत्र तथा प्रतिबद्धता पत्र सार्वजनिक गर्ने निर्णय गरिसकेको छ। स्थानीय तहको प्रतिबद्धतापत्रमा देशभरी एउटै ढाँचामा हुने एमालेले जनाएको छ। स्थानीय तहमा पाँच वर्षको कामको संक्षिप्त समीक्षा गर्दै केन्द्र, प्रदेश र पालिका सरकारबाटगरिएका काम र प्राप्त उपलब्धिलाई उल्लेख हुनेछ। पार्टीको नेतृत्व या बहुमत नरहेका पालिकाहरुमा समेत पार्टी नेतृत्वको केन्द्र र प्रदेश सरकारबाट गरिएका काम र उपलब्धिहरुको स्वामित्व लिने गरी उल्लेख गर्ने तयारी छ। संविधानको अनुसूचीमा उल्लेखित स्थानीय तहको अधिकारको सूची तथा कार्यविस्तृतीकरण प्रतिवेदनमा उल्लेख गरिएका कामहरूको शीर्षक अनुसार अब गरिने कामहरूको प्रस्ताव उल्लेख हुनेछ। स्थानीय तहमा एमालेका उपलब्धी, एमाले पराजित भएका ठाउँमा विगतमा पार्टीले गरेका प्रतिबद्धता र विपक्षीले विजय हासिल गरेका कारण त्यसमा आएको अवरोध समेतलाई समेटेर आगामी लक्ष्य र कार्ययोजनासहितका प्रतिबद्धतापत्र सार्वजनिक हुनेछ। एमालेले चैत मसान्तभित्र उम्मेदवार सिफारिस गर्न पनि मातहतका कमिटीलाई निर्देशन दिएको छ। आगामी वैशाख ३० मा हुने स्थानीय चुनावका लागि उम्मेदवार सिफारिस गर्न सम्बन्धित कमिटीहरूलाई निर्देशन दिएको हो। एमालेले एक महिलासहित तीन जना सम्भावित उम्मेदवार सिफारिस गर्नुपर्नेछ।"
नेपाल र भारतबीच द्वीपक्षीय वार्ता सुरु,नयाँ दिल्ली : नेपाल र भारतबीच द्वीपक्षीय वार्ता सुरु भएको छ। शनिबार हैदरावाद हाउसमा द्वीपक्षीय वार्ता सुरु भएको हो। बैठकमा नेपालको तर्फबाट प्रधानमन्त्री शेरबहादुर देउवा र भारतका तर्फबाट प्रधानमन्त्री नरेन्द्र दामोदरदास मोदीले नेतृत्व गरेका छन्। बैठकमा नेपाल भारत सम्बन्धलगायत विभिन्न विषयमा सम्झौता हुने बताइएको छ। हैदराबाद हाउसमा केही समयपछि संयुक्त पत्रकार सम्मेलनको कार्यक्रमको आयोजना हुँदैछ। वार्तापश्चात प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्दैछन्। दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। भारतीय विदेश मन्त्रालयका प्रवक्ता अरिन्दम बागचीले दुई देशका प्रधानमन्त्रीको भेटलाई नेपालभारतबीचको सम्बन्धलाई नवीकरणको रुपमा टिप्पणी गरेका छन्। उनले दुई प्रधानमन्त्रीबीच विभिन्न विषयवस्तुमा बृहत्तर छलफल भएको बताएका छन्। प्रधानमन्त्री देउवा र मोदीबीचको भेटले दुई मुलुकको सम्बन्धले नयाँ उचाईं प्राप्त गरेको विस्वास भारतीय विदेश मन्त्रालयले व्यक्त गरेको छ।
"दिल्लीमा व्यस्त प्रधानमन्त्री देउवा, मोदीसँग वान टु वान वार्ता आज","नयाँदिल्ली : प्रधानमन्त्री शेरबहादुर देउवाले भारतको तीनदिने औपचारिक भ्रमण सुरु गरेका छन्। शुक्रबार दिउँसो नयाँदिल्ली पुग्नसाथ उनले कूटनीतिक तथा राजनीतिक भेटघाट सुरु गरे। इन्दिरा गान्धी अन्तर्राष्ट्रिय विमानस्थलमा देउवालाई भारतीय रक्षा राज्यमन्त्री अजय भट्टले स्वागत गरेका थिए। भारतीय विदेश मन्त्रालयले देउवाको भ्रमणलाई विशेष भनेको छ। मन्त्रालयका प्रवक्ता अरबिन्द वागचीले विशेष मित्रलाई स्वागत छ भनेर प्रतिक्रिया दिएका छन्। नयाँदिल्लीको चाणक्यपुरीस्थित आटिसी मोर्या होटलमा बास बसिरहेका देउवाले शुक्रबार भारतीय विदेशमन्त्री एस जयशंकरसँग शिष्टाचार भेट गरेका छन्। त्यसैगरी सत्तारूढ भारतीय जनता पार्टीको मुख्यालयमा पुगेर अन्तक्रिया गरेका थिए। भाजपाका राष्ट्रिय अध्यक्ष जेपी नड्डा, विदेश विभाग प्रमुख विजय चौथाइवालेले दिनदयाल मार्गस्थित मुख्यालयमा देउवालाई स्वागत तथा सम्मान गरेका हुन्। प्रधानमन्त्रीका प्रेस सल्लाहकार गोविन्द परियारका अनुसार भाजपा मुख्यालयमा नेपाली कांग्रेसका सभापति देउवा र भाजपा राष्ट्रिय अध्यक्ष नड्डाबीच पार्टी पार्टीबीच अनुभव आदानप्रदान तथा सुमधुर सम्बन्ध बनाउने विषयमा छलफल भएको थियो। भ्रमणको सिलसिलामा प्रधानमन्त्री शेरबहादुर देउवालाई शुक्रबार नयाँदिल्लीस्थित भारतीय जनता पार्टी (भाजपा)को पार्टी कार्यालयमा स्वागत गर्दै भाजपा अध्यक्ष जेपी नड्डा। तस्बिर : रासस भाजपा मुख्यालयबाट होटल फर्केर देउवाले भारतीय विदेशमन्त्री जयशंकरसँग शिष्टाचार भेट तथा कुराकानी गरेका थिए। साँझ प्रधानमन्त्री देउवा बारखम्बा रोडस्थित नेपाली राजदूतावासमा आयोजित रात्रिभोजमा सहभागी भए। दूतावासले प्रधानमन्त्रीको स्वागत तथा सम्मानमा रात्रिभोज आयोजना गरेको थियो। रात्रिभोज समारोहमा प्रधानमन्त्री देउवाले भ्रमणको मुख्य उद्देश्य पारस्परिक ऐतिहासिक सम्बन्धलाई मजबुत बनाउन, द्विपक्षीय आपसी सहयोगका विषयमा छलफल गर्नु नै रहेको बताए। भ्रमणले नेपाल भारत सम्बन्धलाई थप उचाइमा पुयाउने विश्वास आफूले लिएको उनको भनाइ थियो। प्रधानमन्त्रीको रूपमा आफ्नो पाँचौं भ्रमणमा भएको भन्दै देउवाले भ्रमणमा केही नयाँ सम्झौता हुने बताए। शनिबार राजघाटको भ्रमणपश्चात् भारतीय प्रधानमन्त्री नरेन्द्र मोदीसँग आफ्नो द्विपक्षीय भेटवार्ता हुने देउवाले जानकारी गराए। राजघाटमा प्रधानमन्त्री देउवाले महात्मा गान्धीको समाधिमा माल्यार्पण गर्ने कार्यक्रम छ। त्यसपछि हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। मेरो भ्रमणमा ऊर्जा, कृषि स्वास्थ्य, यातायात क्षेत्रमा महŒवपूर्ण घोषणा हुने विश्वास लिएको छु, उनले भने, केही नयाँ सम्झौताहरू पनि हुँदैछन्। देउवाले शनिबार अपराह्न भारतीय उद्योगी व्यवसायीसँग छलफल गर्ने र नेपालमा लगानी गर्न आग्रह गर्ने पनि बताए। त्यसअगाडि देउवाले भारतका उपराष्ट्रपति बैंकाय नायडुसँग भेट गर्नेछन्। आइतबार उत्तर प्रदेशको बनारस जाने र काशी विश्वविद्यालय, ललिताघाट र पशुपतिनाथको दर्शन गरेर स्वदेश फर्किने जानकारी गराए। प्रधानमन्त्री देउवासहित १५ जनाको उच्चस्तरीय टोलीलाई भारत सरकारले विशेष विमानबाट आइतबार बनारसको धार्मिक भ्रमण गराउँदैछ। बनारसमा उत्तर प्रदेशका मुख्यमन्त्री योगी आदित्यनाथले देउवालाई स्वागत गर्नेछन्। योगीले देउवाको सम्मानमा रात्रिभोजसमेत आयोजना गरेका छन्। भ्रमणका क्रममा नेपाली समुदायसँग भेट्न पाएकोमा देउवाले हर्ष व्यक्त गरेका थिए। भौगोलिक र सांस्कृतिक सामीप्यले जनस्तरको सम्बन्ध रहेको भन्दै देउवाले उच्चस्तरीय भ्रमणबाट अझै मजबुत र फलदायी बनाउन सकिने बताए। भारतमा ठूलो संख्यामा नेपाली रहेको भन्दै दुई देशबीचको प्राचीनकालदेखि रहिआएको सम्बन्धलाई अझ फराकिलो बनाउने काम गरेको उनको भनाइ छ।प्रधानमन्त्री देउवाले विदेशमा बस्दा आर्जन गरेको ज्ञानसीपलाई देशको आर्थिक सामाजिक क्षेत्रमा लगानी गरी राष्ट्र निर्माणको अभियानमा सहभागी हुन आह्वानसमेत गरेका थिए। तर समय अभावका कारण नेपाली समुदायसँग अन्तरसंवाद गर्न नपाएकोमा उनले दुःख व्यक्त गरेका थिए। कार्यक्रममा नेपाली राजदूतावासका कर्मचारीका तर्फबाट राजदूत डा शंकर शर्माले प्रधानमन्त्री देउवालाई मायाको चिनोस्वरूप राम मन्दिरको रेप्लेसिका हस्तान्तरण गरेका थिए। नेपाली दूतावासको रात्रिभोजमा भारतमा रहेका प्रतिष्ठित नेपालीहरू, नेपाली व्यवसायीहरू, सरकारका मन्त्रीहरू, नेपालका लागि पूर्वभारतीय राजदूतहरू, भारतीय नेताहरू सहभागी थिए। पाँचौं पटक प्रधानमन्त्री भएको आठ महिनापछि पहिलो औपचारिक भ्रमणमा निस्किएका प्रधानमन्त्री देउवाले यसपालि भारतसँग विविध समस्याहरूभन्दा सम्बन्ध सुदृढीकरणलाई प्राथमिकता दिएका छन्। कूटनीतिक मामिलाका जानकारहरू दुई देशबीच विश्वासको वातावरण बनाउनु नै भ्रमणको सफलता हुने बताउँछन्। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
कांग्रेसले माग्यो उम्मेदवारको नाम,"काठमाडौं : कांग्रेसले गाउँपालिका तथा नगरपालिकामा उम्मेदवार बन्नेको नाम सिफारिस गर्न मातहतका कमिटीलाई निर्देशन दिएको छ। कांग्रेस केन्द्रीय कार्यालयले वडा सदस्यदेखि गाउँनगर प्रमुखको उम्मेदवारको नाम चार दिनभित्र पठाउन निर्देशन दिएको हो। पार्टीको वडा कार्यसमितिलाई चैत २१ र पालिकालाई चैत २३ सम्म उम्मेदवारको नामावली टुंग्याएर पठाउन निर्देशन दिइएको पार्टीका प्रवक्ता डा प्रकाशशरण महतले जानकारी दिए। कांग्रेसले ७७ वटै जिल्लामार्फत ७ सय ५३ वटै स्थानीय तहमा उम्मेदवारको नाम पठाउन परिपत्र जारी गरेको हो। स्थानीय तहबाट वडा सदस्य, वडाध्यक्ष, गाउँपालिका अध्यक्षउपाध्यक्ष र मेयरउपमेयरका उम्मेदवारको नाम सोमबार र मंगलबारभित्र सिफारिस गरिसक्न निर्देशन दिइएको प्रवक्ता महतले बताए। कांग्रेसको विधानअनुसार वडाका विभिन्न पदका उम्मेदवारको नाम वडा कार्यसमितिले सिफारिस गर्नुपर्छ। त्यस्तै, गाउँपालिकानगरपालिकाका प्रमुख र उपप्रमुख पदका उम्मेदवार सम्बन्धित गाउँनगर कार्यसमितिबाट सर्वसम्मत भए एक जना, सर्वसम्मत नभए एक महिलासहित तीन जनाको नाम सिफारिस गर्नुपर्ने व्यवस्था विधानमा छ। वडा र पालिकाबाट आएको सिफारिसकै आधारमा उम्मेदवार तय हुने व्यवस्था गरेका छौं, महतले भने,पालिकामा कसले जित्ला भन्ने अड्कल पालिकाकै साथीहरूलाई हुन्छ। त्यसैले उहाँहरूले पठाएका नामअनुसार नै उम्मेदवार तय हुने व्यवस्था विधानमा छ। कांग्रेसले चैत्र २० गते वडा कार्यसमितिको बैठक राख्न र २१ गते वडाका उम्मेदवारको नाम माथिल्लो तहमा सिफारिस गरी पठाउन निर्देशन गरेको छ। त्यस्तै, चैत्र २२ गते पालिका तहमा बैठक बस्नेछ। प्रतिनिधिसभा क्षेत्रीय समितिले जिल्ला कार्यसमिति हुँदै प्रदेश कार्यसमितिसम्म उम्मेदवारहरूको सिफारिस गर्ने व्यवस्था छ। वडाध्यक्षसहित वडाका उम्मेदवारको चयन प्रतिनिधिसभा क्षेत्रीय संसदीय समितिले टुंगो लगाउनेछ भने गाउँपालिकाका अध्यक्ष र उपाध्यक्षका उम्मेदवार जिल्ला संसदीय समितिले टुंगो लगाउनेछ। नगरपालिकाका प्रमुख र उपप्रमुखका उम्मेदवार भने प्रदेश संसदीय समितिले टुंग्याउने विधानले व्यवस्था गरेको छ।"
प्रधानमन्त्री देउवाद्वारा महात्मा गान्धीप्रति श्रद्धाञ्जलि,"नयाँदिल्ली : भारत भ्रमणमा रहेएका प्रधानमन्त्री शेरबहादुर देउवा शनिबार बिहान राजघाटस्थित महात्मा गान्धीको समाधिस्थल गएर उनीप्रति हार्दिक श्रद्धाञ्जलि अर्पण गरेका छन्। सो अवसरमा उनले महात्मा गान्धीको सम्मान र स्मरणमा एक मिनेट मौनधारण गरेका थिए। प्रधानमन्त्रीले त्यहाँ राखिएको आगन्तुक पुस्तिकामा अहिंसात्मक आन्दोलनका प्रणेता गान्धीको भारत छोडो अभियान तथा उनको योगदान अविष्मरणीय रहेको उल्लेख गर्दै हस्ताक्षर पनि गरे।। प्रधानमन्त्रीका साथमा प्रथम महिला डा आरजु राणा देउवा, परराष्ट्रमन्त्री डा नारायण खड्का, ऊर्जा, जलस्रोत तथा सिँचाइमन्त्री पम्फा भुसाल, स्वास्थ्य तथा जनसङ्ख्यामन्त्री विरोध खतिवडा, कृषि तथा पशुपन्छी विकासमन्त्री महिन्द्रराय यादव, मुख्यसचिव शङ्करदास बैरागी, प्रधानमन्त्रीका प्रमुख स्वकीय सचिव भानबहादुर देउवा, परराष्ट्र सचिव भरतराज पौड्यालगायत महात्मागान्धीप्रति श्रद्धाञ्जलि अर्पण गर्न राजघाट पुगेका थिए। रासस"
"प्रधानमन्त्री देउवा र मोदीबीच भेटवार्ता, नेपालभारत सम्बन्ध नवीकरणको प्रयास","नयाँ दिल्ली : प्रधानमन्त्री शेरबहादुर देउवा र भारतका प्रधानमन्त्री नरेन्द्र दामोदरदास मोदीबीच भेटवार्ता भएको छ । शनिबार बिहान हैदरावाद हाउसमा भारतीय प्रधानमन्त्री मोदी र प्रधानमन्त्री देउवाबीच भेटवार्ता भएको हो। भारतीय विदेश मन्त्रालयका प्रवक्ता अरिन्दम बागचीले दुई देशका प्रधानमन्त्रीको भेटलाई नेपालभारतबीचको सम्बन्धलाई नवीकरणको रुपमा टिप्पणी गरेका छन्। उनले दुई प्रधानमन्त्रीबीच विभिन्न विषयवस्तुमा बृहत्तर छलफल भएको बताएका छन्। प्रधानमन्त्री देउवा र मोदीबीचको भेटले दुई मुलुकको सम्बन्धले नयाँ उचाईं प्राप्त गरेको विस्वास भारतीय विदेश मन्त्रालयले व्यक्त गरेको छ। हैदराबाद हाउसमा देउवा र मोदीबीच एक्लाएक्लै तथा द्विपक्षीय वार्ता हुनेछ। त्यसपछि संयुक्त पत्रकार सम्मेलनको कार्यक्रम छ। प्रधानमन्त्री देउवाको भारत भ्रमणमा जनकपुरजयनगर रेल सेवा सञ्चालन हुँदैछ। शनिबार हैदराबाद हाउसमा प्रधानमन्त्री देउवा र भारतीय समकक्षी नरेन्द्र मोदीले संयुक्त रूपमा स्विच थिचेर रेल सेवाको शुभारम्भ गर्ने कार्यक्रम छ। दुवै देशका प्रधानमन्त्रीले हरियो झन्डा देखाएर नेपाल रेल्वेको संयुक्त रूपमा भर्चुअल माध्यमबाट उद्घाटन गर्न लागेका हुन्। त्यस्तै, नेपालमा भारतीय सहयोगमा निर्मित १ सय ३० भन्दा बढी स्वास्थ्यचौकीको संयुक्त उद्घाटन गर्ने कार्यक्रम छ। प्रधानमन्त्रीले भनेजस्तै ऊर्जा कृषि स्वास्थ्य र यातायात क्षेत्रमा छलफल गर्न विभागीय मन्त्रीहरू भ्रमण टोलीमा समावेश छन्। ऊर्जामन्त्री पम्फा भुसाल र नेपाल विद्युत् प्राधिकरणका प्रबन्ध निर्देशक कुलमान घिसिङलगायत अधिकारीले नेपालमा उत्पादित ऊर्जा भारतमा निर्यात तथा बिक्री वितरणका बारेमा छलफल गर्नेछन्। त्यस्तै कृषिमन्त्री महेन्द्रराय यादवले मल खरिद सम्झौता गर्नेछन्। स्वास्थ्यमन्त्री विरोध खतिवडा र परराष्ट्रमन्त्री नारायण खड्काले पनि आफ्नो विभागीय विषयमा छलफल तथा सम्झौता हुने बताइएको छ।"
असनमा पाहाँ चह्रेको रमझम (फोटो फिचर),"काठमाडौं : हरेक वर्ष घोडाजात्राको अघिल्लो दिनदेखि तीन दिनसम्म काठमाडौँ उपत्यकावासीहरु पाहाँ चह्रे मनाउने गर्छन्। स्थानीय नेवार समुदायको यो दशैँपछिको ठूलो पर्व हो। कसैले यसलाई पासा चह्रे पनि भन्ने गर्छन्। नेवार भाषामा पाहाँको अर्थ पाहुना हो भने पासाको अर्थ साथी हो। चह्रे चन्द्रमासको क्यालेन्डर अनुसार चौधौँ दिनलाई भनिन्छ। पर्वको पहिलो दिन बिहान विभिन्न शक्तिपीठहरुमा पूजा गरिन्छ भने साँझ भष्मासुरको डरले लुकेर बसेका महादेवलाई पूजा गरिन्छ। लुकु महाद्यः भन्दै महादेवको एउटा आकृतिलाई जमिनमुनि लुकाएर पूजा गरिन्छ। घरघरमा खाल्डोमा राखिएका महादेवलाई लसुन, मुलाको पहेँलो र सेतो फूल राखेर पूजा गरिन्छ। त्यसैगरी कंकेश्वरीदेवी लगायतका विभिन्न शक्तिपीठ देवदेवीका मूर्तिको खटजात्रा गर्ने परम्परा रहिआएको छ।"
जुनसुकै पार्टीका नेता कार्यकर्तालाई आक्रमण र धम्क्याउनेलाई तत्काल कार्वाही गर्छौं : गृहमन्त्री खाँण,"धनकुटा। कार्यवाहक प्रधानमन्त्री तथा गृहमन्त्री बालकृष्ण खाँणले नेपालको जुनसुकै जमिन तथा भूगोल रहेपनि गाउँटोलमा उभिएर अर्को पाटीका कार्यकर्ताहरुलाई आक्रमण गर्ने काम भएको अवस्थामा सरकारले कडाभन्दा कडा कार्वाही गर्ने बताए। शनिबार नेपाली कांग्रेस धनकुटाको आयोजनामा सदरमुकाममा आयोजित आमसभालाई सम्वोधन गर्दै कार्यवाहक प्रधानमन्त्री तथा गृहमन्त्री खाँणले कुनै पनि पाटीका शान्तिपूर्ण भेला, सभा कार्यक्रमको समूचित सुरक्षाको प्रबन्ध गर्ने काम सुरक्षा निकाय र प्रशासनको भएको हुँदा त्यसका लागि प्रतिवद्ध भएर लाग्न निर्देशनसमेत दिएका थिए। नेकपा एमालेतर्फ इंगित गर्दै मन्त्री खाँडले भने कुनै पनि पार्टीका नेता तथा कार्यकर्ताले अन्य दलका नेता र कार्यकर्तालाई धम्क्याउने, रुख ढालेर बाटो अवरोध गर्ने कुनै पनि दलका नेतालाई कारवाही गर्ने उनले बताए। शनिबार बिहान शहरी विकास मन्त्री रामकुमारी झाँक्री धनकुटा नगरपालिका२ भीरगाउँमा रहेको स्वास्थ्य चौकी उद्घाटन कार्यक्रममा जान नदिन नेकपा एमालेले रुख ढालेर बाटो अवरुद्ध गरेको थियो। साथै सो स्वास्थचौकी हिजो शुक्रबार नै नेकपा एमालेबाट निर्वाचित धनकुटाका संघिय सांसद राजेन्द्रकुमार राईले उद्घाटन गरेका थिए। उनले विगतको बेला नेपालमा जुन खालको हिंसा र द्वन्द्व थियो त्यसलाई निकास दिँदै मुलुकलाई विकास गर्नको लागि शान्तिप्रक्रियामा राजनीतिक दलहरुलाई ल्याउन कांग्रेसका नेता गिरिजाप्रसाद कोइराला सात दलकोतर्फबाट नेकपा माओवादीसँग १२ वुँदे सहमतिमा हस्ताक्षर गरेकोसमेत स्मरण गरे। गठवन्धन आजबाट मात्रै नभएर त्यहिँ दिनबाट सुरु भएकोसमेत उनले बताए। अहिलेको गठबन्धन मुलुकको संविधान रक्षाको लागि, संघीय लोकतान्त्रिक मूल्य पद्धतिको लागि, प्रेस स्वतन्त्रता रक्षाको लागि भएको उनको भनाई थियो। नेपाली कांग्रेसका जिल्ला सभापति दिनेश राईको अध्यक्षतामा सम्पन्न कार्यक्रममा नेपाली कांग्रेसका केन्द्रीय सदस्य सुनिलबहादुर थापा, आङगेलु शेर्पा, रामहरी खतिवडालगायतको सहभागिता रहेको थियो।"
गौशालामा नापी तथा मालपोत कार्यालयको स्थापना,"महोत्तरी : दाजुभाइबीचको अंश छुट्याउनका लागि १५ दिनसम्म सदरमुकाम जलेश्वर धाएका गौशालाका नागेन्द्र साहले गौशालामै नापी तथा मालपोत कार्यालय स्थापना हुने खबरले हर्षित भएका छन्। जग्गासम्बन्धी हरेक कामकाज अब स्थानीयस्तरमै हुने भएपछि पैसा र समय दुवैको बचत हुने प्रतिक्रिया दिँदै साहले भने, अंशबण्डाजस्तो समान्य कामको लागि दुई सातासम्म जलेश्वर धाउनुपर्यो। ५०औं पटक कार्यालयका कर्मचारीसँग फोनमार्फत् कुराकानी गर्नुपर्यो। अनि अन्त्यमा ओटी अर्थात् कमिशन दिएपछि मात्र काम सम्भव भएको थियो। सदरमुकाममा हुने यस्ता अनेकौं बेथितिलाई चिर्नका लागि गौशालामा स्थापना भएको नापी तथा मालपोत कार्यालयले जनमैत्री तवरले कार्यसम्पादन गरिने साहले जनाएका छन्। जिल्लाको पश्चिमी भेगमा नापी तथा मालपोत कार्यालय स्थापना हुनु भनेको नमुना एवं उदाहरणीय काम रहेको सोनमाका मन्जित महराले बताए। उनले भने, आफ्नै गाँउठाँउबाट यस्ता महत्वपूर्ण कार्यहरु हुनु सर्वसधारणको लागि खुसीको कुरा छ। अब कार्यालयलाई व्यवस्थित ढंगले सञ्चालन गर्न सबैको सकारात्मक भूमिका आवश्यक छ। समय समयमा अनुगमन र निती निर्देशनको कार्यान्वयन गर्नुपर्ने आवश्यक छ। स्थानियस्तरबाटै जग्गा सम्बन्धि हरेक कामकाज गराउन पाउने भएपछि जिल्लाका पश्चिमभेगका स्थानियहरु हर्षित भएका छन् । पहिले पहिले जग्गासम्बन्धि सानो सानो कामकाजको लागि सदरमुकाम जानुपर्ने अवस्थाको अन्त्य भएको गौशाला नगरपालिका १ का अम्वर वहादुर गोलेले बताए । उनले भने, जलेश्वर जाने भनेपछि दिक्क लाग्दथ्यो । यहाँबाट ३० किलोमिटर दुरीको यात्रा गरेर जाँदा समेत कहिल्यै समयमा भने सेवा पाउदैन्थयो । पहिलो दिन त लामो लाईनमा वसेर पालो कुर्दैमा दिन वित्थ्यो । राति वास वस्नुपर्ने, पुनः अर्को दिन त्यहाँ वसेर काम गराउनुपर्ने । जसले गर्दा पैसा र समयको मात्र वर्वाद हुन्थयो । गौशालास्थित नेपाल विद्युत प्राधिकरणमा कार्यरत रहेका मनु साहका अनुसार कम समयमा गौशालावासीको लागि यो ठुलो उपलब्धि रहेको छ । उनले भने, अब यहाँ चाँडै नै नापी र मालपोत कार्यालय स्थापना हुन्छ भन्ने कुरा गर्दा सवैले मजाकमै उडाउने गर्दथ्यो । आज सरोकारवाला निकायले पहलकदमी गर्दा यो सफल भएको हो । धन्यवाद द सवैलाई । अब यस कार्यालयलाई अन्य कार्यालयभन्दा सुव्यवस्थित, जनमैत्री अनि छिटोछरितो रुपमा कार्यसम्पादन गराउनका लागि सरोकारवाला निकायको भुमिकाको आवश्यक्ता रहेको छ । यस्तो थियो स्थापनाको प्रक्रिया विसं २०७६ सालमा तत्कालिन भुमि व्यवस्था सहकारी तथा गरिवी निवारणमन्त्री पदमा अर्याल गौशाला आउने क्रममा ज्ञापनपत्र बुझाएपछि यसको स्थापना सम्बन्धि प्रक्रिया विधिवत रुपमा शुभाराम्भ भएको हो । मन्त्री अर्याल निगौल गाई गौशालाको जग्गा व्यवस्थापनको निम्ति आउने क्रममा गौशाला नगरपालिकाको कार्यालयले ज्ञापनपत्र बुझाएको गौशाला नगरपालिकाको कार्यालयले जनाएको छ । कार्यालय अनुसार सो समयमा प्रक्रिया अगाडि बढाएर वारम्वार विभिन्न माध्यमले ध्यानाकर्षण गराउँदा यस विषयले खासै उपलब्धि हासिल हुन सकेन् । त्यसपछि गतबर्षको चैत्रमा गौशाला महोत्सवमा प्रमुख अतिथीको रुपमा गौशाला आउनुभएकी तत्कालीन उद्योग राज्यमन्त्री विना विकलाई समेत यसबारेमा ध्यानाकर्षण गराएको गौशाला उद्योग वाणिज्य संघले जनाएको छ । तत्कालिन समयमा नेकपाको नगर कमिटी र गौशाला उद्योग वाणिज्य संघको तर्फबाट संयुक्त रुपमा सो ज्ञापनपत्र बुझाईएको नेकपा एमालेका नगरअध्यक्ष अजय कुशवाहाले बताए । सवैको पहलमा यो गौशालावासीको लागि ऐतिहासिक उपलब्धि हासिल भएको नेता कुशवाहाले प्रतिक्रिया दिए । वर्तमान संघीय सरकारका भुमि व्यवस्था सहकारी तथा गरिवी निवारण मन्त्री शशि श्रेष्ठको विशेष पहलमा यो उपलब्धिमुलक सफलता हासिल भएको गौशाला नगरपालिकाका नगरप्रवक्ता भोजवहादुर दर्लामीले बताए । नगरप्रवक्ता दर्लामीले भने, मन्त्री पदमा अर्यालको निर्देशनअनुसार तयार गरिएको फाईल उपर खासै काम भएन् । मन्त्रालयको एउटा कुनामा फाईल थन्किएर राखिएको थियो । पछि शशि श्रेष्ठले मन्त्रालय सम्हालेपछि उनकै पहलमा यो प्रक्रियाले सफलता हासिल गरिएको हो । गौशाला नगरपालिकाले मन्त्रालयमा बुझाएको फाईललाई अर्थमन्त्रालयले सहमति प्रदान गरिसकेपछि मन्त्रिपरिषदको निर्णयअनुसार यहाँ कार्यालय स्थापना हुने वाटो खुल्ला भएको हो । गत विहीबार बसेको मन्त्रिपरिषदको वैठकले गौशाला लगायत देशका अन्य ४ स्थानमा नापी र मालपोत स्थापना गर्ने निर्णय गरिएको गौशाला नगरपालिकाका मेयर शिवनाथ महतोले बताए । मेयर महतोले भने, यस कार्यमा सहयोग गरिने माननीय मन्त्री शशि श्रेष्ठ लगायत सरोकारवाला हरेक निकायलाई धेरै नै धन्यवाद छ । आज उनीहरुकै सकारात्मक भुमिकाले यो सम्भव भएको हो । आफुले चुनावी घोषणापत्रमै समावेश गरिएको यो उपलब्धि गौशालावासीको ऐतिहासिक बनेको छ । यो मेरो कार्यकालकै सवैभन्दा ठूलो उपलब्धि रहेको छ । गौशाला नगरपालिकाले सो कार्यालय संचालनको लागि आवश्यकमात्रामा हरेक किसिमको सहयोग गर्नका लागि तयार छ । यस्तो हुनेछ कार्यालय संरचना गौशालामा नापी कार्यालय र मालपोत कार्यालय स्थापना गर्ने मन्त्रिपरिषदको निर्णय भएलगतै यहाँ कार्यालय व्यवस्थानको लागि जुटेका छन् । गौशाला नगरपालिकाको कार्यालयले सो कार्यालय संचालनका लागि आवश्यक पर्ने भौतिक पूर्वाधार संरचनाको निर्माण गर्ने भएको छ । गौशाला नगरपालिका स्रोतका अनुसार वजार परिसरमा रहेको वीरेन्द्र धर्मशालाबाट यो कार्यालयले सेवा प्रदान गर्नेछ । नगरभित्रमा सवैभन्दा उपयुक्त, फराकिलो, चौतर्फी रुपमा सुविधासम्पन्न रहेको सो भवनलाई कार्यालय संचालनको लागि सुम्पिनेछ । वजारको विचभागमा रहेको सो स्थानबाट सेवा दिदा सेवाग्राहीहरु प्रत्यक्ष रुपमा निर्धक्क भई सेवा लिन सकिने नगरपालिकाले विश्वास गरेका छन् । चारैतिरबाट ठुलठुला भवनहरु, नजिकमै रहेको प्रहरी कार्यालयले गर्दा कार्यालय संचालनका लागि कुनै किसिमको अवरोध हुनेछैन । हाल त्यहाँ रहेको वडा कार्यालय लगायतका अन्य कार्यालयहरुलाई अन्यत्र सार्ने तयारीमा जुटेका छन् । भवनको व्यवस्थापनका निम्ति गौशाला नगरपालिकाले जिम्मेवारी पाएकोले सहमति अनुसार यी दुई कार्यालयको लागि भौतिक पूर्वाधारको तयारीमा कुनै कमी हुन नदिने गौशाला नगरपालिकाका नगरप्रवक्ता भोजवहादुर दर्लामीले जानकारी दिए । यता कर्मचारीको जिम्मेबारी मन्त्रालयको मातहतमा रहेको बताउदै दर्लामीले भने, हाल कार्यालय सहयोगदेखि लिएर कार्यालयप्रमुखसम्म गरि ७ ७ जना कर्मचारी सेवा प्रवाह गरिने छ । सुरक्षा व्यवस्थाको लागि आवश्यकमात्रामा त्यहाँ सुरक्षाकर्मी समेत परिचालन हुनेछ । जसको व्यवस्थापन सम्बन्धित कार्यालयले गरिनेछ । लामो प्रयासपछि गौशालामा स्थापना भएको नापी तथा मालपोत कार्यालयबाट गौशाला र औरही नगरपालिका तथा सम्सी र सोनमा गाँउपालिकाका सर्वसधारण प्रत्यक्ष रुपमा सेवा लिन सकिनेछ । सवै पालिकाको मुख्यभागमा यस कार्यालय स्थापनाले चौतर्फी रुपमा सुलभ र सरल सेवा प्रदान गरिने भएको छ । मुख्यतः अनलाईनको माध्यमबाट सेवा प्रवाह गरिनेभएपछि आमसर्वसधारणहरु खोजेअनुसारको सेवा सुविधा पाउनेमा स्थानियहरु विश्वस्त रहेका छन् । सम्भवतः २०७९ सालको पहिलो हप्तादेखि सेवा सुचारु हुने यस कार्यालयमा तीव्र रुपको प्रविधीतर्फको संरचना जडान गर्नुपर्नेमा स्थानियहरुले माग गरेका छन् ।"
रेल चढ्ने वर्षौकौ सपना साकार,"जनकपुरधाम : नेपालको एक मात्र जयनगरजनकपुर रेलसेवा बन्द भएको ८ वर्षपछि पुनः सुचारु भएको छ। प्रधानमन्त्री शेरबहादुर देउवा र भारतीय प्रधानमन्त्री नरेन्द्र मोदीले भारतको दिल्लीस्थित हैदरावाद हाउसबाट संयुक्तरुपमा हरियो झण्डा देखाएसँगै जयनगरकुर्था रेल सेवा सुरु भएको हो। जयनगरबाट औपचारिकरुपमा गुडेको रेल हेर्न प्रत्येक स्टेशनमा हजारौँ स्थानीयको भीड लागेको थियो। रेलकै प्रतिक्षाका लागि जनकपुरधामस्थित रेल्वे स्टेशनमासमेत हजारौँ नागरिकको विहान १० बजे देखि दिउँसोसम्म भीड लागेको थियो। दुई प्रधानमन्त्रीले संयुक्तरुपमा हरियो झण्डा देखाएपछि भारतको जयनगरबाट नेपालको जनकपुरधामस्थित कुर्थासम्मका लागि गुडेको थियो नेपाली रेल। नेपाली रेललाई स्वागत गर्नका लागि प्रत्येक स्टेशनमा नेपाली विद्यार्थीहरु नेपाल र भारतको झण्डा बोकेर उभिएका थिए। ती विद्यार्थीहरुलाई रेलमा सवार गराएर जनकपुरधामसम्म ल्याइएको थियो। स्वागतकै लागि नेपाल भारतको झण्डा लिएर उभिएकी छात्रा शिवानी साहले रेलको यात्रा पहिलो अनुभव रहेको बताइन्। १० वर्षिया शिवानी रेलमा चढेर जनकपुरधामसम्म आउन पाउँदा एकदमै खुशी थिइन्। उनले भनिन् रेल चढ्नका लागि म एकदमै उत्साहित थिएँ, कहिल्यै मैले रेलमा यात्रा गरेको थिइन् तर स्वागतकै लागि भएपनि केही समय रेलमा यात्रा गर्न पाएँ एकदमै खुशी छु। टिभी वा भिडियोमा मात्रै रेल गुडेको देखेको थिएँ अर्का छात्रा रञ्जु यादवले भनिन् आज आफ्नै देश आफ्नै जन्मभूमिमा रेल गुडेको देख्दा एकदमै खुशी लागेको छ। १२ वर्षिया रञ्जु आफू ३४ वर्षकै हुँदा नेपाली रेल बन्द भई सकेको थियो अब फेरी गुडेको र रेलको पहिलो यात्राले मलाई उत्साही बनाईरहेको उनले बताइन्। कोइला इन्जिनदेखि आधुनिक इन्जिनसम्मको यात्रा विक्रम सम्वत् १९९४ सालमा विवाह पञ्चमीका दिन भारतमा शासन गरिरहेका तत्कालीन बिट्रिस (इष्ट ईण्डिया) कम्पनीले महोत्तरी जंगलबाट सखुवाको गोलिया काठ ओसार्न निर्माण गरेको जनकपुर रेल्वे महोत्तरीको बिजुलपुराबाट भारतको जयनगर ५२ किलोमिटर सञ्चालनमा आएको थियो। तर, २०५९ सालमा आएको बाढीबाट विग्ही पुल क्षतिग्रस्त भएयता रेल सेवा जनकपुरदेखि जयनगर २९ किलोमिटरमा सीमित हुन पुगेको थियो। जनकपुरजयनगरका लागि दैनिक ३ सेवा सञ्चालन हुने गरेका थिए। सुरुमा इन्धनकोरुपमा कोइला तथा दाउरा प्रयोग गरी चल्ने रेल विक्रम सम्वत् २०१८ सालदेखि यात्रु ओसारपसार कार्यको थालनी गरेको थियो। रेल्वेलाई व्यवस्थित गर्ने उद्देश्यले २०२१ सालमा नेपाल यातायात संस्थान अन्तर्गत राखियो। २०२५ सालमा सरकारले यसको नाम जनकपुरजयनगर रेल्वे राख्ने निर्णय गर्यो। रेल्वेको पहिलो प्रबन्धकको रुपमा टेकजंग थापा नियुक्त भएका थिए। २०५८ मंसिर मसान्तमा यातायात संस्थान विघटन भयो र २०६१ जेठ १८ गते रेल्वे सेवालाई नेपाल रेल कम्पनीको रुपमा कम्पनी रजिस्ट्रारको कार्यालयमा दर्ता गरिएपछि हाल जनकपुरजयनगर रेल्वे नेपाल रेल्वेको रूपमा चिनिन्छ। श्रम तथा यातायात व्यवस्था मन्त्रालय अन्तर्गत रहेको रेल्वे सेवालाई पछिल्लो भौतिक पूर्वाधार तथा यातायात व्यवस्था मन्त्रालय अन्तर्गत रेल विभाग गठन भएपछि त्यसले हेर्दै आएको छ। जनकपुर रेल्वे व्यवस्थापनले २०६० भदौमा जनकपुर रेल्वे वर्तमान अवस्था र सुधार हुनुपर्ने कुराहरु समेटेर सरकारलाई रिपोर्ट बुझाएको थियो। जसमा ७५ प्रतिशत रेल्वे स्लीपर जीर्ण भइसकेको, सिग्नल र टेलिकम्यूनिकेसनको व्यवस्था नभएकाले सूचना आदान प्रदान गर्न कठिनाइ हुने गरेको, इन्जिन र यात्रुवाहक कोचको मर्मत गर्नुपर्ने लगायत विषयप्रति ध्यानाकर्षण गराइएको थियो। तर अन्ततः त्यो रेल सेवा २०७१ साल माघ महिनादेखि बन्द भएको थियो। त्यसपछि नियमितरुपमा शनिवार देखि विधिवत सुरु भएको हो।"
जंगली च्याउ खाँदा १० जना विरामी,"तनहुँ : जिल्लाको म्याग्दे गाउँपालिका३ धयेरेमा जंगली च्याउ खाँदा दस जना विरामी परेका छन्। शुक्रबार जंगलमा गई च्याउ ल्याएर साँझ तरकारीको रुपमा खाँदा दस जना विरामी परेको जिल्ला प्रहरी कार्यालय तनहुँका प्रहरी नायब उपरीक्षक डीएसपी युवराज खड्काले जानकारी दिए। शुक्रबार दिउँसो ४ बजे वर्ष ४६ की पार्वती थापा, वर्ष २४ की सरिता थापाले जंगलमा च्याउ खोजेर ल्याएका थिए। च्याउ खाएर विरामी पर्नेमा सोही ठाउँका २७ वर्षीया सविता थापा, ६ वर्षीया जेनिशा थापा, ४५ वर्षीया पदुमाया मगर, ४ वर्षीष जेन्स थापा, २६ वर्षीया बास्ना थापा, ४६ वर्षीया पार्वती थापा, २२ वर्षीय सुमन थापा, ६ वर्षीयय प्रिन्स थापा, २४ वर्षीया सरिता थापा र ४७ वर्षीय पदम थापा छन्। प्रहरीको अनुसार उनीको स्वास्थ्य अवस्था मध्यम छ। विरामी परेकाहरुलाई दमौलीस्थित व्यास नगर अस्पतालपश्चात् थप उपचारका लागि गण्डकी अस्पताल पोखरामा पठाइएको प्रहरीले जनाएको छ।"
"डा यादवको मृत्यु प्रकरण : हत्याको संकेत, शंकास्पद ६ जना नियन्त्रणमा","विराटनगर : विराटनगर महानगरपालिका४ स्थित डेरा बसेको घरको कम्पाउण्डमा मृत फेला परेका चिकित्सक विजय यादवको हत्या भएको संकेत मिलेको छ। आफन्तले पनि डा यादवको हत्या भएको भन्दै अनुसन्धान गरेर घटनाको सत्यतथ्य पत्ता लगाएर दोषीलाई कारबाहीको दायरामा ल्याउन माग गरेका छन्। घटनालाई लिएर आक्रोसित बनेका उनीहरुले शनिबार दिउँसो केहीबेर नोबेल शिक्षण अस्पतालनजिक टायर बालेर प्रदर्शन गरे। प्रहरीले वास्तविकता पत्ता लगाएर सार्वजनिक गर्ने र कोही दोषी देखिए कारबाहीको दायरामा ल्याउने प्रतिबद्धता जनाएपछि प्रदर्शन रोकियो। स्थिति नियन्त्रण बाहिर जान नदिन ठूलो संख्यामा प्रहरी परिचालन गरिएको थियो। नोबेलको हाडजोर्नी तथा नशा रोग विभागमा कार्यरत मेडिकल अफिसर यादवको हत्या भएको हो कि हैन भनेर प्रहरीले आधिकारिकरुपमा खुलाइसकेको छैन। सप्तरीको विष्णुपुर गाउँपालिका१ का डा यादवको शव उनी डेरा बसेको घरको गेटभित्र बिहान भेटिएको थियो। उनी प्रेम बस्नेतको घरको दोस्रो तलामा कोठा भाडामा लिएर बस्थे। बंगलादेशबाट एमबीबीएस अध्ययन सकेका उनी ४ वर्षदेखि अस्पतालमा कार्यरत रहेको नोबेलका प्रबन्धक नारायण दाहालले जानकारी दिए। उनका अनुसार नोबेलले मोरङको कटहरीमा शुक्रबार आयोजना गरेको स्वास्थ्य शिविरमा पनि डा यादव सहभागी भएका थिए। शिविरबाट फर्किएका उनी भोलिपल्ट बिहान मृत फेला परेका हुन्। प्रहरीले सुक्ष्म ढंगले अनुसन्धान गरेर घटनालाई निष्कर्षमा पुर्याउनुपर्ने माग अस्पतालको रहेको दाहालले बताए। नाक र मुखबाट रगत बगेको तथा शरीरका अन्य भागमा चोट लागेको अवस्थामा शव भेटिएको मोरङ प्रहरीका प्रवक्ता डीएसपी दीपक श्रेष्ठले बताए। घोप्टो परेको शव भेटिँदा दाहिने खुट्टा खाली थियो। देब्रे खुट्टामा मात्रै जुत्ता छ। शव नजिक महिलाले लगाउने जुत्ता र लाइटर भेटियो। शव फेला परेको स्थानबाट वरपर आलो रगत पनि भेटिएको डीएसपी श्रेष्ठले बताए। शव पोस्टमार्टमका लागि कोसी अस्पताल लगेर विभिन्न कोणबाट घटनाको अनुसन्धान थालिएको उनको भनाइ छ। अनुसन्धानका लागि तालिम प्राप्त कुकुर पनि प्रयोग गरियो। घटना शंकास्पद र गम्भीर रहे पनि डा यादवको हत्या भएको हो कि हैन भन्ने अन्तिम निष्कर्षमा पुग्न बाँकी रहेको श्रेष्ठ बताउँछन्। प्रहरीका अनुसार ६ जना संकित व्यक्तिहरुलाई नियन्त्रणमा लिएर सोधपुछ गर्ने काम भइरहेको छ। यादवले हाम फालेर आत्महत्या गरेको सरुवाती अनुमान थियो। घटनास्थलबाट प्राप्त केही प्रमाणले भने आत्महत्याको संकेत नगरेको प्रहरी स्रोतले बतायो। स्रोतका अनुसार हत्या गरेपछि शव घरको गेटमा फ्यालिदिएको हुनसक्छ। घटनास्थल वरपर आलो रगत भेटिनु र एउटा खुट्टा जुत्ताविहीन तथा शरीरका विभिन्न भागमा चोटपटक हुनुले हत्याको आशंकालाई थप मजबुत बनाएको एक प्रहरीले बताए। उनका अनुसार घरबाट हाम फालेको भए शरीरका अंग क्षतविक्षत हुने थिए। नाक, मुख र शरीरका केही भागमा चोटपटक मात्रै छ। प्राप्त केही प्रमाणले हत्याको संकेत गरे पनि पुष्टि हुन बाँकी रहेको प्रहरी स्रोतको भनाइ छ। डा यादवसहित ३ जना विराटनगरको एयरपोर्ट रोडमा रहेको तृष्णा रेस्टुरेन्टमा राति अबेरसम्म बसेको पाइएको छ। उनीसँग इम्प्लान्ट सामग्री (हाड जोर्नीमा लगाउने स्टीलका रडहरु) सप्लाइ गर्ने एक जना र अर्का सीए बसेका थिए। मदिरा सेवनसहित खाजानास्ता गरेर त्यहाँबाट तीनै जना एउटै स्कुटरमा यादवको डेरातिर गएको खुलेको प्रहरीले जनाएको छ। यादव मृत फेला परेपछि दुवै जनालाई प्रहरीले नियन्त्रणमा लिएको छ। डीएसपी श्रेष्ठका अनुसार उनीहरुले यादवलाई डेराबाट लगभग ५० मिटर दक्षिणमा छाडेर आफूहरु फर्किएको बताएका छन्। डा यादव सानैदेखि मोरङको टंकीसिनवारीस्थित मामा शम्भुप्रसाद यादवको घरमा बसेर पढेको परिवारले जनाएको छ। उनी बुबा यदुनन्दन र आमा चन्द्रकलाका एक्लो छोरा हुन्। उनकी बहिनी भारतमा नर्सिङ अध्ययनरत छिन्। मृतक यादवको डेरा नजिक शुक्रबार राति ११ बजेतिर ७८ जनाको समूहबीच झगडा भएको जानकारी स्थानीयले प्रहरीलाई दिएका छन्। प्रहरी घटनास्थल पुग्दा झगडा गर्नेहरु फरार भए। पहिचान भइसकेका झगडामा संलग्नलाई प्रहरीले शनिबार नै सोधपुछको दायरामा ल्याइसकेको छ। डा यादवको मृत्युसँग उक्त झगडाको सम्बन्ध भएनभएको कुरा प्रहरीले सार्वजनिक गरिसकेको छैन।"
"पेट्रोलको मारमा सर्वसाधारण, उपत्यकाका पम्पहरुमा घन्टौं लाम (फोटो फिचर)",काठमाडौं : पेट्रोलीयम पदार्थको अभाव हुने देखिएपछि पेट्रोल पम्पहरुमा शनिबार पेट्रोल भर्नेहरुको घुइँचो छ। अत्यावश्यक सूचीमा राखिएको पेट्रोलियम पदार्थको बिक्री वितरणमा व्यवसायीहरुले अवरोध सिर्जना गरेपछि पेट्रोल भर्नेहरुको घुइँचो लागेको हो। नेपाल आयल निगमले आफ्नो घाटा कम गर्न पेट्रोलियम पदार्थको भाउ बढाएसँगै विक्रेता कमिसन नबढाउने निर्णय गरेपछि व्यवसायीहरुले पेट्रोलियम पदार्थको लोडअनलोड ठप्प पारेको हो। तस्बिर : सरोज बेजुदीपेन श्रेष्ठ तस्बिर : अशोक दुलाल
न्यायको पर्खाइमा किशोरी,"सेफ हाउसको एउटा अँध्यारो कोठा। सुँक्कसुँक्क रुँदै गरेको आवाज। मोबाइलको बत्ती बालेर भित्र पस्दा आवाज उनै किशोरीको। जसलाई जिल्ला अदालत अछामले बलात्कारको झुटा मुद्दामा ३ वर्ष ६ महिना जेल सजायको फैसला सुनाएको थियो। उनी थचक्क भुइँमा बसेर ठूलो स्वरमा रुन थालिन्। एकछिन सम्झाइबुुझाई गरिसकेपछि बल्ल चुप लागिन्। उनलाई देख्दा अदालतले गरेको फैसलाप्रति पुनः एक पटक सोच्न बाध्य बनायो। यति विक्षिप्त अवस्थामा रहेकी किशोरीले बलात्कारजस्तो अपराधमा झुटा मुद्दा लगाउन सक्लिन् र ? प्रश्न मनमा खेलिरह्यो। परिचय दिएँ। त्यसपछि खुलेरै कुराकानी गर्न थालिन्। अदालतको फैसला थाहा पाएपछि आफूले दुई पटकसम्म आत्महत्याको प्रयास गरेको उनले बताइन्। गत आइतबार जिल्ला अदालत अछामले गरेको फैसलाले उनको जीवन नै उथलपुथल पारिदियो। रामारोशन गाउँपालिकाका २० वर्षीय किशोरसँग उनले घरजम गर्ने सपना देखेकी थिइन्। त्यही सपनाले उल्टै तीन वर्षभन्दा बढी जेल सजाय भोग्न बाध्य पार्ला भनेर उनले कल्पनासमेत गरेकी थिइनन्। उनले फागुन १० गते मुद्दा दायर गरिन्। अदालतको फैसला सुनेपछि पलपल डरमा बाँचेकी छन् उनी। कतिबेला प्रहरी आएर जेल लग्ने हुन् ? यही डरले उनी बेलाबेलामा झस्कन्छिन्। उनै पीडित किशोरीसँग अन्नपूर्णकर्मी गीता कुँवरले गरेको कुराकानी : तिम्रो नाम के हो ? (सुक्क सुँक्क) कतिको पढेकी छ्यौ ? पढाइ छाडिसकेँ। २ कक्षासम्म पढें, त्यसपछि छोडिदिया। घरमा को को हुनुहुन्छ ? आमा, दाजु र दिदी, बहिनी हुनुहुन्छ। बुवा बितिसक्नु भयो। कति वर्षकी भयौ ? १९ वर्ष पुगें। सेफ हाउसमा आउनुको कारण थाहा छ ? खोइ माथिबाट पठाएका हुन्। कहिले आयौ यहाँ ? हिजो (बुधबार) आया हुँ। तिमीले हालेको मुद्दामा अदालतले गरेको फैसला थाहा पायौ ? क्या पो हो ? ३ वर्ष जेल हाल्यो भन्दा छन्। तिमीलाई जेल सजाय भएको घरपरिवारलाई थाहा छ कि छैन ? मैले अहिले (बिहीबार) मात्र थाहा पाएँ, घरपरिवारलाई त थाहै छैन। त्यो केटा जेलबाट छुटेको चाहिँ थाहा पायौ, पाएनौ ? अस्ति आइतबार छुट्यो भन्दा छन्। छुटेपछि फोन गर्यो कि नाइँ केटाले ? नाइँ गरेन। केटाले पनि गरेन, उसका परिवारले पनि फोन गरेन। कति भयो केटासँग कुराकानी गर्न थालेको ? अलि पहिलेदेखि नै हो। खासमा त्यो दिन के भएको थियो ? माघ १५ गते घरमा बिहेको कुरा गर्न आएका हुन्। त्यो दिन ढिलो भयो, रात परिहाल्यो। मेरै घरमा बसे। म सधैं सुत्ने कोठामा त्यो सुत्यो। त्यो सुतेको कोठामा मेरो औषधि थियो। खुट्टा र मुटुमा समस्या छ। सधैं औषधि खाइरहन्छु। औषधि लिन केटा सुतेको कोठामा गएँ। कोठामा छिर्नेबित्तिकै एक्कासि झ्याप्पै तान्यो (रुन्चे स्वरमा)। अनि जबरजस्ती गर्यो। कराएँ। म कराएको सुनेपछि त्यो केटासँगै आएको साथीले ए के गरेको यो ? भनेर उसलाई गाली गर्यो। केटीको घरमा आएर के गरेको तैंले भनेर उनीहरू कराए। मेरो श्रीमती हो जे पनि गर्न सक्छु भनेर भन्यो। भोलि श्रीमती नभएपछि के गर्छस् ? भन्दा त्यस्तो हुँदैन मेरो श्रीमती नै हो भन्यो। श्रीमती भनिसकेपछि मसँग बिहे गर्छ भन्ने लाग्यो। घरबाट बिहे गर्छु भनेर भगाएर ल्याएको हो ? त्यसै दिन बिहे गर्छु भनेर घरबाट भगाएर ल्यायो। विनायक र गैटीटाडको बीचमा पुगेपछि फेरि जबर्जस्ती गर्यो। अनि अब त घर गैजा भन्यो। मैले जाँदैन भनें। त्यहाँ पनि धेरै दुःख दियो मलाई त्यसले। तिमीले बयान किन फेरेको त ? अब जे हुनु भयो। मलाई बाहिर निकाल्। तँसँग बिहे गर्छु भन्यो। बिहे गर्छु भनेपछि मैले सहमतिमै भएको हो भनेको हुँ। यस्तो होला भन्ने थाहै भएन। कसैले मुद्दा फिर्ता लैजा भनेर दबाब दिएको हो ? धेरैले भने यस्तो त। केटाका आफन्तले जेल नहाल, तँसँग बिहे गर्छ बाहिर निकाल्दे भने। पछि मुलाई धोका दिन्या हो कि नाइँ भनेर सोध्या पनि हुँ। दिँदैन भन्यो। बिहे नै गर्छु भनेको हो। न्याय पाउँछु जस्तो लाग्छ कि लाग्दैन ? अझै पनि न्याय पाउँछु जस्तो लाग्छ।"
स्नातक उत्तीर्ण छोरीबुहारीलाई सम्मान,"ढल्केवर(धनुषा) : धनुषाको मिथिला नगरपालिकाले स्नातक उत्तीर्ण गरेकी नगरभित्रका छोरी बुहारीलाई सम्मान गरेको छ। मिथिला नगरपालिकाको लोकप्रिय कार्यक्रम मिथिलाको चाहना घरघरमा साहाना अन्तर्गत नगरभित्रका स्नातक उत्तीर्ण अविवाहित छोरी र मिथिला नगरपालिकामा विवाह भई आएका स्नातक उत्तीर्ण बुहारीलाई सम्मान गरिएको हो। उक्त कार्यक्रम अन्तर्गत निवेदन दिएकामध्ये स्नातक उत्तीर्ण ११ जना छोरी र ५० जना बुहारी गरी जम्मा ६१ जनालाई सम्मानपत्र र ६ हजार नगद रकमसहित सम्मान गरिएको मिथिला नगरपालिकाकी उपमेयर तारा कुमारी बस्नेत लामाले जानकारी दिइन्। कार्यक्रममा सम्मानित हुने छोरी र बुहारीका अभिभावकहरुलाईसमेत दोसल्ला ओढाई सम्मान गरिएको थियो। पढेकी छोरीसँगै बाबुआमालाई पनि नगरपालिकाले सम्मान गर्न थालेपछि छोरी पढाउनुपर्छ भन्ने कुराले बल पाउँदै गएको उपमेयर लामाको बुझाइ छ। नगरपालिकाले विगत चार वर्षदेखि आफ्ना छोरीचेलीमा नेपालको बाम प्रजातान्त्रिक आन्दोलनकी शीर्ष नेतृ सहाना प्रधानको बिम्व खोज्दै मिथिलाको चाहना, घरघरमा सहाना कार्यक्रम नै सञ्चालन गर्दै आइरहेको छ। सामाजिक कुरितीविरुद्ध छोरीलाई सशक्त बनाउनु, बालविवाह, बहुविवाह र अनमेल विवाहलाई निरुत्साहित गर्दै नारी शिक्षालाई जोड दिँदै दक्ष जनशक्ति निर्माणमा योगदान पुर्याउने उद्देश्यले चार वर्षअघि आर्थिक वर्ष २०७४७५ देखि नै उपमेयर लामाको प्रत्यक्ष नेतृत्वमा नगरपालिकाले मिथिलाको चाहना, घरघरमा सहाना भन्ने कार्यक्रम सञ्चालन गर्दै आएको हो। ढल्केवरस्थित राधाकृष्ण मन्दिरको सभाहलमा मिथिला नगरपालिकाका मेयर हरिनारायण महतोको अध्यक्षता तथा नेकपा एमाले नेतृ एवं पूर्वमन्त्री जुली कुमारी महतोको प्रमुख आतिथ्यमा सम्मान कार्यक्रमको आयोजना गरिएको थियो।"
कर्णालीमा ट्रयाक्टर दुर्घटना,बाजुरा : बाजुरा जिल्लाको स्वामिकार्तिक खापर र जगन्नाथ गाउँपालिकाको पिलिचौरको कर्णाली नदिमा निर्माण गरिएको फेरीसहित ट्रयाक्टर दुर्घटना भएको छ। फेरीको पिल्लर याङ्करको वेल्डिङ फेरी संचालन नएको एक महिना नपुग्दै भाच्चिएको हो। बाजुरा जिल्लाको कर्णाली पारी रहेको स्वामिकार्तिक खापर गाउँपालिकालाई सडक संजालमा जोड्नका लागि स्वामिकार्तिक खापर गाउँपालिकाले फेरि निर्माण गरेको हो। स्वामिकार्तिक खापर गाउँपालिकाका स्थानीय नेत्रबहादुर शाहीको ट्र्याक्टर तार्ने क्रममा शुक्रबार बिहान फेरीको पिल्लर याङ्करको वेल्डिङ भाच्चिएको हो। ट्र्याक्टर तार्ने क्रममा फेरीको डोरी चुडिएपछि फेरी कर्णाली नदिको तिरमा सर्पोटले थुनिएको छ। निर्माण भएको एक महिना नवित्दै फेरीको डोरी चुडिनु निर्माण कम्पनीको लापर्वाही भएको स्थानीयले बताएका छन्। उक्त फेरीमा भे १ त ९४३१ नम्वरको टेक्टर दुर्घटना भएको छ। ६ महिनामा निर्माण सम्पन्न गर्ने गरी ०७६ असारमा १ करोड ७५ लाखमा मिलोमतोमा सुनन्दा मष्टेश्वरी निर्माण सेवाले ठेक्का लिएको थियो। बाजुराको एक मात्र यातायातले नछोएको स्थानीयतह स्वामीकार्तिक खापर गाउँपालिकाले एक महिना पनि राम्रोसँग यातायातका साधानको सेवा पाउन सकेको छैन।
डेरामा बसेको घरकै कम्पाउण्डमा नोबेलका चिकित्सक मृत फेला,"विराटनगर : विराटनगरस्थित नोबेल शिक्षण अस्पतालमा कार्यरत चिकित्सक विजय यादव शनिबार बिहान मृत फेला परेका छन्। अस्पतालनजिक डेरा बसेको घरको कम्पाउण्डभित्र बिहान ७ बजेतिर उनी मृत फेला परेको प्रहरीले जनाएको छ। शव अहिले घटनास्थलमै छ। सप्तरीको विष्णुपुर गाउँपालिका१ घर भएका अन्दाजी २७ वर्षीय डा यादव विगत ४ वर्षदेखि विराटनगर४ स्थित प्रेम बस्नेतको घरको दोस्रो तलाको कोठा भाडामा लिएर डेरा बस्दै आएको प्रहरीले जनाएको छ। घोप्टो परेको र नाक तथा मुखबाट रगत बगिरहेको अवस्थामा डेरा बसेको कोठाबाट मुनिको भुइँमा उनको शव भेटिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। डेरा बसेको घरको कम्पाउण्डभित्र चिकित्सक मृत फेला परेको जानकारी बिहान आएको हो, उनले भने, तत्काल प्रहरी परिचालन गरेर घटनाका बारेमा अनुसन्धान थालिएको छ। डीएसपी श्रेष्ठका अनुसार डा यादवको मृत्युको कारण खुल्न सकिरहेको छैन। यद्यपि घटनास्थलको प्रकृति हेर्दा हामफालेर उनले आत्महत्या गरेको हुनसक्ने आशंका प्रहरीले गरेको छ। श्रेष्ठले शव पोस्टमार्टमका लागि पठाएर घटनाको थप अनुसन्धान अघि बढाइने बताए। अनुसन्धानपछि मृत्युको कारण यकिन हुने उनको भनाइ छ। अस्पतालका प्रबन्धक नारायण दाहालका अनुसार डा यादव नोबेलको हाडजोर्नी तथा नशा रोग विभागमा कार्यरत मेडिकल अफिसर हुन्। उनी ४ वर्षअघिदेखि नोबेलमा कार्यरत रहेको दाहालले बताए। उनका अनुसार नोबेलले शुक्रबार मोरङको कटहरीमा आयोजना गरेको स्वास्थ्य शिविर सञ्चालनका लागि पनि डा यादव पुगेका थिए। शिविर सकिएपछि अरु चिकित्सक, स्वास्थ्यकर्मी र अस्पतालका कर्मचारीसँगै फर्किएर आफ्नो डेरातर्फ लागेका उनी बिहान मृत फेला परेको जानकारी दाहालले दिए। घटना कसरी भयो भनेर यकिन हुन सकिरहेको छैन। अनुसन्धानका लागि घटनास्थलमा प्रहरी टोली खटिएको छ, उनले भने, यादव राम्रा, अनुभवी र दक्ष चिकित्सक थिए। मृत्युको खबरले हामी पनि अचम्ममा परिरहेका छौँ। आफन्तले भने घटना शंकास्पद रहेकाले गम्भीर ढंगले अनुसन्धान गरेर सत्यतथ्य पत्ता लगाउनुपर्ने माग गरेका छन्। मृत फेला परेका डा यादवको सप्तरीस्थित घरमा रहेका परिवारका सदस्यलाई पनि घटनाका बारेमा जानकारी गराइसकिएको प्रहरीले जनाएको छ। घटनास्थलमा भेला भएका आफन्तबीचमा भने रुवाबासी चलिरहेको छ।"
बीबीसी मास्टर सेफको टोली नेपाल आउँदै,"काठमाडौं : नेपालको मौलिक खाना, संस्कृति र गन्तव्य प्रवर्द्धनका लागि बीबीसी मास्टर सेफ को टोली नेपाल आउने भएको छ। प्यासिफिक एसिया ट्राभल एसोसिएशन (पाटा) नेपाल च्याप्टरले कोभिड१९ महामारीपछिको पर्यटन पुनरुत्थान अभियानअन्तर्गत बीबीसी मास्टर सेफः द प्रोफेशनल २०२० का फइनालिस्टहरुलाई नेपाल ल्याउन लागेको हो। मौलिक संस्कृति र खानामार्फत गन्तव्यको प्रचारप्रसार गर्ने उद्देश्यले सो टोलीलाई नेपाल आमन्त्रण गरिएको पाटा नेपाल च्याप्टरले विज्ञप्तिमार्फत जनाएको छ। पाटा नेपालका अनुसारमास्टर सेफ टोली ७ अप्रिल २०२२ मा काठमाडौँ आइपुग्ने र नेपालमा १० दिनसम्म विभिन्न प्रचारात्मक गतिविधिमा संलग्न हुनेछ। सेफ सन्तोष साहका साथमा सेफ एलेक्स, सेफ बार्ट र सेफ फिलिपालगायतको टोली नेपाल आउने र यहाँका विभिन्न स्थानहरुमा पर्यटन प्रवर्द्धनमा सहभागी हुनेछन्। उक्त कार्यक्रमअन्तर्गत काठमाडौँमा फाइनडाइनिङ कार्यक्रम, जनकपुरमा मिथिला खाना तथा रेसिपी विषयमा कार्यक्रम र बर्दियामा थारू संस्कृति तथा खानासम्बन्धी प्रवर्द्धनात्मक कार्यक्रमसहित मास्टर सेफहरूद्वारा नेपालको खानाको लोभ र रहस्य पत्ता लगाउन वाइल्ड स्पाइसेस हन्टिङ कार्यक्रम आयोजना गरिनेछ। त्यसैगरी, सगरमाथा आधार शिविर कालापत्थर र नेपालको साहसिक पर्यटनको राजधानी पोखरामा समेत भ्रमण एवम् पर्यटन प्रवर्द्धनका कार्यक्रमसमेत रहेको छ। मास्टर सेफहरुले अप्रिल ११ मा काठमाडौँमा आयोजना हुने पाटा नेपालको ४५औँ वार्षिक साधारणसभाको औपचारिक समारोहमा पनि सहभागी हुनेछन्। पाटा नेपालद्वारा आयोजना गरिएको मास्टर सेफ फाइनालिस्ट टुर टू नेपाल नामक यस कार्यक्रमलाई मुख्य प्रवद्र्धकका रुपमा नेपाल पर्यटन बोर्ड, अफिसियल एअरलाइन्स पार्टनरका रुपमा श्रीलङ्कन एअरलाइन्स, बैंकिङ पार्टनरका रुपमा नबिल बैंक र हेल्थ पार्टनरका रुपमा सिवेक हस्पिटलले सहयोग गरेका छन्। त्यसैगरी, बुद्ध एअर, समिट एअर, नाथम, केजिएच ग्रुप अफ होटेन्स, कम्युनिटी होमस्टे, गेट कलेज, ग्यालेक्सी टेलिभिजन, सनफ्लो सनफ्लावर आयल र हाइग्राउन्ड एडभेन्चर समेतले कार्यक्रममा सहयोग तथा सहकार्य गरेका छन्। पाटा नेपाल च्याप्टरका अध्यक्ष विभूतिचन्द ठाकुरले बीबीसी मास्टर सेफका चर्चित सेलिब्रेटी सेफहरुलाई नेपाल भ्रमण गराई उनीहरुमार्फत गन्तव्यको प्रचारप्रसार तथा मौलिक खाना र संस्कृतिको प्रवर्द्धन गर्न पाटाद्वारा गरिएको यस पहलले महामारीपछिको पर्यटन पुनरुत्थान अभियानमा विशेष सहयोग हुने विश्वास व्यक्त गरे। रासस"
अन्नपूर्णका सम्पादक भण्डारी पुरस्कृत,"हेटौंडा : अन्नपूर्ण पोस्ट् दैनिकका सम्पादक अखण्ड भण्डारी 'अग्रज पत्रकार पुरस्कार'बाट पुरस्कृत भएका छन्। 'तु खबर डटकम'को पाँचौ वार्षिकोत्सवको अवसरमा शनिबार हेटौंडामा आयोजित कार्यक्रममा उनी जागरण तु खबर अग्रज पत्रकार पुरस्कार२०७८ बाट पुरस्कृत भएका हुन्। भण्डारीलाई बागमती प्रदेश प्रमुख यादव चन्द्र शर्माले नगद १५ हजार एक रुपैँया र प्रमाणपत्र प्रदान गरे। विगत २७ वर्षदेखि पत्रकारिता क्षेत्रमा रहेर आम नागरिकको सूचित हुने अधिकारको निम्ति पुर्याएको योगदानको कदर गर्दै मकवानपुर जागरण अभियानसँगको सहकार्यमा तु खबरले पुरस्कार प्रदान गरेको हो। कार्यक्रममा सम्पादक भण्डारीसहित अन्य चार जना पत्रकार र एक जना छापाखानामा कार्यरत कर्मचारी पुरस्कृत भए। राजधानी डेली डटकमका सम्पादक ध्रुव लम्साल, नेपाल समाचार पत्रका मकवानपुर संबाददाता रोशन पराजुली, रेडियो मकवानपुरका समाचार प्रमुख राजन दाहाल (खुसराज), धादिङ्पोष्ट डटकमका सम्पादक नारायण शिलवाल र विभिन्न छापाखानामा पत्रपत्रिका छपाईको काम गर्दै आएका हेटौंडाका सोमबहादुर विष्टलाई नगदसहित पुरस्कृत भएका हुन्। कार्यक्रममा बोल्दै बागमती प्रदेश प्रमुख शर्माले थप सशक्त र जनताप्रति जवाफदेहीपूर्ण ढंगबाट सञ्चार क्षेत्र अघि बढ्नुपर्ने बताए। जिम्मेवार तथा सशक्त पत्रकारिता नै समाज परिवर्तनको सम्बाहक हो, उनले भने, सत्यको सम्प्रेषण गर्न सकेको अवस्थामा मात्रै पत्रकारिता क्षेत्रले सफलता प्राप्त गरेको मानिनेछ। पुरस्कार वितरणसँगै कार्यक्रममा तु खबरले वार्षिक उत्सवको अवसरमा प्रकाशन गरेको तु खबर स्मारिकाको पाँचौ संस्करण विमोचन गरिएको थियो। कार्यक्रममा बागमती प्रदेशका भौतिक पूर्वाधार विकास राज्यमन्त्री सन्त प्रजा, नेकपा एकीकृत समाजवादी बागमती प्रदेश संसदीय दलकी मुख्य सचेतक मुनु सिग्देल, बागमती प्रदेशसभा सदस्य प्रेमबहादुर पुलामी, मकवानपुरका प्रमुख जिल्ला अधिकारी भरतमणि पाण्डे, नेपाली कांग्रेस मकवानपुरका सभापति बुद्ध लामा, नेकपा एमाले मकवानपुरका अध्यक्ष एकलाल श्रेष्ठ, नेकपा माओवादी केन्द्र मकवानपुरका सचिव भीम पाख्रिनलगायत उपस्थित थिए।"
चाररातेमा चौंरी महोत्सव,"फिदिम : पाँचथरको फालेलुङ गाउँपालिका४ चाररातेमा पाँचौं फालेलुङ चौंरी पर्यटन महोत्सव २०७९ को तयारी सुरु गरिएको छ। उच्च पहाडी क्षेत्रमा पर्यटन प्रवद्र्धन गर्ने र चौंरी संस्कृतिको विकास गर्दै जैविक विविधताको संरक्षण गर्ने उद्देश्यले महोत्सवको तयारी गरिएको हो। नयाँ वर्षको अवसरमा आयोजित पाँचौ चौंरी महोत्सव पाँच दिनसम्म सञ्चालन हुने मूल आयोजक समितिका सचिव सुनील बान्तवाले बताए। विगत वर्षमा एकदिने महोत्सव गरिँदै आएको थियो, फिदिममा आयोजित पत्रकार सम्मेलनमा बान्तवाले भने, यो वर्ष पाँच दिनसम्म महोत्सव सञ्चालन गर्ने तयारी गरेका छौं। वैशाख १ गते महोत्सवको उद्घाटन गर्ने तयारी छ। फालेलुङ कञ्चनजंघा पर्यटन प्रवद्र्धन संस्था, श्री दीप ज्योति युवा क्लब र कञ्चनजंघा चौरीपालन तथा संरक्षण संस्थाले संयुक्त रूपमा महोत्सवको तयारी गरेका हुन्। ३ हजार ५ सय ६० मिटरको उचाइमा रहेको नेपाल, भारतको वेस्ट बंगाल र सिक्किमको सिमानामा रहेको चाररातेमा महोत्सवको तयारी गरिएको हो। महोत्सवमा करिब पाँच सय चौरीहरू एकैसाथ प्रदर्शन गर्ने तयारी गरिएको छ। चौंरी संस्कृति लोप हुँदै गएकाले त्यसको संरक्षणका लागि महोत्सवको आयोजना गरिएको हो। महोत्सवमा सहभागीलाई स्थानीय संस्कृति झल्कने परिकारहरू खुवाउने तयारी छ। स्थानीय उत्पादनको प्रदर्शनी, भेडाको उनबाट बनेका सामग्रीहरूको बिक्री, घोडचढी, याकचढी गोठबासको (गोठस्टे) समेत व्यवस्था गरिएको छ। महोत्वसको अवसरमा उत्कृष्ट चौरीपालक किसानलाई सम्मान गरिने भएको छ। सोही अवसरमा प्रथम याक गोल्डकप सञ्चालन गर्ने तयारी छ। गोल्डकपमा चौंरीपालक किसानहरू सहभागी हुने बताइएको छ। महोत्सवमा सहभागीलाई नेपाल भारतको सीमावर्ती क्षेत्रको अवलोकनसमेत गराउने तयारी छ। यो क्षेत्र पर्यटकीय हिसाबले अब्बल गन्तव्य हो। चौंरी उच्च पहाडको सौन्दर्य मात्र नभएर नेपालको सम्पत्ति पनि हो, बान्तवाले भने, चौंरीको संरक्षण गर्दै पर्यटन प्रवद्र्धन गर्ने हाम्रो मुख्य उद्देश्य हो। चरन क्षेत्र व्यवस्थित नभएपछि पछिल्लो समयमा चौंरी गोठहरू घट्दै गएका छन्। गोठमा चौंरी घट्ने क्रमसँगै चौंरी संस्कृति हराएकाले संस्कृति संरक्षणका लागि महोत्सवको तयारी गरिएको हो।"
वायुको प्रभाव : कुनकुन स्थानमा हुँदैछ वर्षा ?,"काठमाडौं : नेपालमा भारतको बिहारदेखि बङ्गालको खाँडिसम्म रहेको न्यून चापीय रेखा र स्थानीय वायुको सामान्य प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाबाट शनिबार जारी बुलेटिनमा प्रदेश १, बाग्मती प्रदेश र गण्डकी प्रदेशको पहाडी भूभागमा मेघ गर्जनचट्याङ्गसहित वर्षाको सम्भावना रहेको छ। हाल प्रदेश १, बागमती प्रदेश र गण्डकी प्रदेशको एकदुई स्थानमा हल्का देखि मध्यम वर्षा भइरहेको महाशाखाले जनाएको छ। शनिबारदिउँसो प्रदेश १, बागमती प्रदेश र गण्डकी प्रदेशको पहाडी भूभागमा आंशिकदेखि सामान्य बदली रही देशका अन्य भूभागमा आंशिक बदली रहने छ। प्रदेश १, बाग्मती प्रदेश र गण्डकी प्रदेशको पहाडी भूभागका केही स्थानहरुमा मेघ गर्जनचट्याङ्गसहित हल्का वर्षाको सम्भावना रहेको छ। राती प्रदेश १, बागमती प्रदेश र गण्डकी प्रदेशको पहाडी भूभागमा आंशिकदेखि सामान्य बदली साथै मधेश प्रदेशमा आंशिक बदली रही देशका अन्य भूभागमा मौसम सामान्यतया सफा रहने छ। प्रदेश १, बागमती प्रदेश र गण्डकी प्रदेशको पहाडी भूभागका थोरै स्थानहरुमा मेघ गर्जनचट्याङ्गसहित हल्का वर्षाको सम्भावना रहेको महाशाखाको बुलेटिनमा उल्लेख छ। आइतबार दिउँसो प्रदेश १, बागमती प्रदेश र गण्डकी प्रदेशको पहाडी भूभागका केही स्थानमा मेघ गर्जनचट्याङ्ग सहित हल्का वर्षाको सम्भावना रहेको छ। महाशाखाका अनुसार राती प्रदेश १ र गण्डकी प्रदेशको पहाडी भूभागमा आंशिकदेखि सामान्य बदली रही देशका अन्य भूभागमा मौसम सामान्यतया सफा रहने छ। प्रदेश १ र गण्डकी प्रदेशको पहाडी भूभागका एक वा दुई स्थानमा मेघ गर्जनचट्याङ्गसहित हल्का वर्षाको सम्भावना रहेको छ। सोमबार प्रदेश १, बागमती प्रदेश र गण्डकी प्रदेशको पहाडी भूभागका थोरै स्थानमा मेघ गर्जनचट्याङ्गसहित हल्का वर्षाको सम्भावना रहेको छ। तराई भूभागहरूमा हल्का तापक्रम बढ्ने क्रममा रहेकोले आवश्यक सतर्कता अपनाउन महाशाखाले अनुरोध गरेको छ।"
विकासको आसमा ढोरपाटन,"सन्धिखर्क : वरिपरि पहाडैपहाड। पहाडलाई रुखबिरुवाको हरियालीले घेरेको छ। बीचमा ठूलो समथर भूमि जसको दक्षिणी क्षेत्रबाट उत्तरगंगा उत्तर फर्किएर बगेकी छन्। बीचको समथर भूमिमा भन्दा अति माथि ढिकढाक र माथिल्लो क्षेत्रमा मानिस घर बनाएर बसेका छन्। झट्ट हेर्दा लाग्छ तराईको कुनै समथर भूमि हो। तर त्यस समथर भूमिमा घोडा, खच्चड, गाई र भैंसी चरिरहेका छन्। यो स्थान हो राज्यले बेवास्ता गरेको पर्यटकीयस्थल बागलुङको ढोरपाटन। तर यो समथर पर्यटकीय भूमिको उपयोग र प्रचारप्रसार हुन नसक्दा अहिले चरन क्षेत्र बनेको छ। प्राकृतिक सौन्दर्य र शीतलताले भरिपूर्ण ढोरपाटनको विकासका लागि कसैले पहल गरेको छैन। न त प्रचारप्रसारमा नै कसैले पहल गरेको छ। लाग्छ ढोरपाटनमा पुगेपछि ढोरपाटनले भनिरहेको छ मेरो विकासमा तिमी पनि लाग, मेरो प्रचारप्रसारमा सहयोग गर। मेरो रूप तिमीजस्ता लाखौंलाई देखाउन चाहन्छु। विरहमा भएकाको विरह मेटाउन चाहन्छु। हिमाली सिकार आरक्षण ढोरपाटनमा धार्मिक तथा ऐतिहासिक महत्त्व बोकेको उत्तरगंगाको पानी मुहानमा अवस्थित ढोरवराह थान अर्थात् उत्तरगंगा देवीको मन्दिर छ। त्यहाँ प्रत्येक वर्ष जनैपूर्णिमाको अवसर पारेर ठूलो मेला लाग्ने स्थानीय सुजन घर्तीमगरले बताए। बागलुङ, रुकुम, म्याग्दी, रोल्पा गुल्मी, अर्घाखाँची, प्युठानलगायतका अन्य जिल्लाबाट हजारौंको संख्यामा भक्तजनहरू आउने उनको भनाइ छ। प्राकृतिक सौन्दर्यले भरिपूर्ण ढोपाटन सिकार आरक्षण १,३२५ वर्ग किलोमिटरमा फैलिएको छ। यसमा लुम्बिनी प्रदेशको रुकुममा ६० प्रतिशत, गण्डकी प्रदेशको बाग्लुङमा २६ प्रतिशत र म्याग्दीमा १४ प्रतिशत भूभाग पर्ने आरक्षणका सूचना अधिकारी सूर्य खड्काको भनाइ छ। यहाँ अनुमतिपत्र लिएर तोकिएको जनाबर तोकिएकै समयभित्र सिकार गर्न पाइने व्यवस्था छ। यो नियमले कुनै जनावर सखाप हुने वा धेरै भएर बासस्थानकै हानि हुने अवस्था हँुदैन। यो आरक्षण करिब दुई हजारदेखि ७ हजार २ दुई सय ४६ मिटरको उचाइमा छ । यस सिकार आरक्षणमा ३२ प्रजातिका स्तनधारी जनावरहरू पाइन्छन्। यस आरक्षणमा पाइने प्रमुख जनावरहरूमा झारल, नाहुर, घोरल कस्तुरी, मृग, हिउँ चितुवा, रेडपान्डा, हिमाली भालु हुन्। दुर्लभ एवं संरक्षित पन्छीका सूचीमा परेका डाँफे, मुनालजस्ता पन्छीहरू पनि पाइने आरक्षण कार्यालयले जनाएको छ। आरक्षणमा बहुमूल्य जातका जनावरहरू पाइने भएकाले अवैध चोरी सिकारी बढ्ने आरक्षणका कर्मचारीहरू बताउँछन्। यसले गर्दा त्यहाँ रहेका कतिपय लोपोन्मुख जनावरहरूको अस्तित्व नै मेटिने अवस्था छ। लुम्बिनी भ्रमणमा आउने पर्यटक पनि ढोरपाटन पुग्ने ढोरपाटनको प्रचारप्रसारमा कुनै निकायबाट कतैबाट पहल नभएको गुनासो पर्यटकका लागि आवश्यक पूर्वाधार जस्तै यातयात, सञ्चार, होटल, लज, सूचना केन्द्रजस्ता सुविधाको व्यवस्था नभएसम्म पर्यटन विकासले पूर्णता पाउने स्थिति छैन। ढोरपाटन सिकार आरक्षण प्राकृतिक दृश्यावलोकनसहितको पैदल यात्रा, सांस्कृतिक रहनसहनको जानकारी लिन र वन्यजन्तुको साहसिक सिकार गर्नका लागि योग्य पर्यटकीय स्थल रहेको छ। यहाँ हवाई सेवा सञ्चालनका लागि एउटा हवाई मैदान पनि छ। यहाँको उत्तरी क्षेत्रमा हजारौं तिब्बती शरणार्थीहरू बसिरहेका छन्। तिब्बतबाट भागेर आएका तिब्बतियनहरूले आश्रय लिएको यहाँको विकासका लागि कसैले पहल गरेको छैन। न त प्रचारप्रसारमा नै कसैले केही गरेको छ। लुम्बिनीबाट चिसो खान ढोरपाटन लुम्बिनी भ्रमणमा आउने पर्यटकहरू पनि ढोरपाटन घुम्न आउँछन्। त्यहाँ जानको लागि विभिन्न बाटाहरू प्रयोग गर्न सकिन्छ। जसका लागि गुल्मीको तम्घास, इन्द्रेगौंडा, बामी, खरबांग हुँदै एउटा बाटो छ। अर्को बागलुङ सदरमुकाम हुँदै मध्यपहाडी लोकमार्गको सडक प्रयोग गरेर गलकोट, खरबांग, बुर्तिबाङ हुँदै पुग्न सकिन्छ। अहिले ढोरपाटनमा जान सजिलो र छोटो बाटो खुलेको छ। रूपन्देहीको सालझन्डी हुँदै सन्धिखर्क, मदाने, बुर्तिबांग हुँदै ढोरपाटन पुग्न सकिन्छ। मुलुकको एकमात्र हिमाली सिकार आरक्षण ढोरपाटनसम्म सालझन्डीढोरपाटन सडक पुगेपछि गौतमबुद्धको जन्मस्थल लुम्बिनी घुम्न आउने पर्यटकहरू प्राकृतिक सौन्दर्य चुम्दै ऐतिहासिक तथा धार्मिकस्थल घुम्दै ढोरपाटन सिकार आरक्षणसम्म पुग्न पाउने भएका हुन्। २०६५ सालमा निर्माणकार्य सुरु भएको सडकको ट्र्याक खोल्ने काम सम्पन्न भएको छ। यो सडकको जम्मा लम्बाइ १ सय ८५ किलोमिटर रहेको सालझन्डीसन्धिखर्क ढोरपाटन सडक योजनाका वीरेन्द्रप्रसाद गौतमले बताए। रूपन्देहीमा ५, पाल्पामा २० अर्घाखाँचीमा ७० गुल्मीमा ४० र बागलुङमा ५० किलोमिटर क्षेत्र सडकले ओगटेको छ। बागलुङको धार्मिक तथा पर्यटकीय क्षेत्र ढोरपाटनसम्म पुर्याइएको यो सडक पर्यटन प्रवद्र्धनका लागि निर्माण गरिएको हो। रूपन्देहीको सालझन्डी, पाल्पाको खुर्साने, अर्घाखाँचीको मैदान, पाली, वांगला, सन्धिखर्क, अर्घा, बागी, हंसपुर, प्युठानको सौतामारे, गुल्मीको पुरकोटदह, सिर्सेनी, मदानेको लेक, बागलुंगको बुर्तिबाङ ,बोबांग हँुदै ढोरपाटन पुग्ने सालझन्डी सन्धिखर्क ढोरपाटन सडक खण्डको ट्र्याक खुलेपछि तराईको गर्मीबाट आएका पर्यटकलाई हिमालको चिसोमा रमाउने अवसर मिलेको हो। नेपाल सरकारकोे लागतमा सालझन्डीदेखि ढोरपाटनसम्म १ सय ८० किलोमिटर कच्ची सडक निर्माण गरी ढोरपाटनसम्म मोटर पुगेपछि सडकबाट लाभान्वित रूपन्देही, पाल्पा, अर्घाखाँची, गुल्मी, प्युठान, बागलुङ, रुकुम, रोल्पा र म्याग्दी जिल्लाका हजारौं स्थानीय बासिन्दामा खुसीयाली छाएको छ।"
राप्ती नदीमा जलयात्रा सुरु,"राँझा : बाँकेमा पर्यटन प्रवर्द्धनका लागि राप्तीसोनारी गाउँपालिकास्थित राप्ती नदीमा जलयात्रा सञ्चालन भएको छ। गाउँपालिकासँगको सहकार्यमा पर्यटन डिभिजन कार्यालयले गाउँपालिका१ कुसुम बैरियादेखि वडा नं २ अगैयासम्मको राप्तीनदीमा आजदेखि जलयात्रा सञ्चालन गरेको हो। जलयात्राको दूरी करिब २७ किलोमिटर रहेको पर्यटन डिभिजन कार्यालयका प्रमुख माधव ज्ञवालीले जानकारी दिए। उनका अनुसार पर्यटन प्रवर्द्धन, रोजगारीका अवसर सिर्जना र आन्तरिक तथा बाह्य पर्यटन प्रवर्द्धन गर्न सुरु गरिएको यो लुम्बिनी प्रदेशकै पहिलो जलयात्रा हो। जलयात्रा सुरु भएपछि बाँकेमा आन्तरिक तथा बाह्य पर्यटन प्रवर्द्धनका लागि ठूलो सहयोग पुग्ने पर्यटन प्रवर्द्धन मञ्चका अध्यक्ष कृष्णप्रसाद श्रेष्ठले जानकारी दिए। उनका अनुसार अगैयादेखि डुडुवा गाउँपालिकाको कम्दीस्थित सिधनिया घाटसम्म जलयात्रा सञ्चालनको सम्भावना अध्ययन भइरहेको छ। अगैयामा सिक्टा सिँचाइ आयोजनाको मुख्य बाँध र पुल अवलोकन गर्न अहिले दैनिकरुपमा आन्तरिक पर्यटक पुग्ने गरेका छन्। नदीको पारिपट्टी वनभोज तथा भ्रमण गर्न ठूलो सङ्ख्यामा नेपालगञ्ज र कोहलपुरबाट सर्वसाधारण पुग्ने गरेको गाउँपालिका२ का अध्यक्ष मदन ओलीले जानकारी दिए। उनले सिक्टा सिँचाइको नहरमा नियमितरुपमा पानी सञ्चालन भएपछि अगैया क्षेत्र अहिले पर्यटकीय क्षेत्रका रुपमा विकसित हुँदै गएको बताए। रासस"
सुन्दरीजलबाट पशुपतिसम्मको वाग्मती ढलमुक्त बनाइने,"काठमाडौं : आगामी असार मसान्तसम्म सुन्दरीजलबाट पशुपतिसम्मको वाग्मती नदीलाई ढलमुक्त गर्ने प्रतिबद्धता जनाइएको छ । अधिकार सम्पन्न वाग्मती सभ्यता एकीकृत विकास समितिले शुक्रबार भक्तपुरको नगरकोटमा आयोजना गरेको वाग्मती नदी सरसफाइ, सभ्यता संरक्षण तथा प्रवद्र्धनात्मक कार्यक्रमको महत्व र सान्दर्भिकता विषयक छलफल कार्यक्रममा वाग्मतीको मुहानस्थल सुन्दरीजलबाट पशुपतिसम्मको नदीलाई ढलमुक्त गर्ने सम्बन्धमा सुझाव दिन सरोकार भएका निकायको प्रतिनिधि सदस्य रहेको पाँच सदस्यीय समिति गठन गरिएको जानकारी गराइएको छ । कार्यक्रममा समितिका अध्यक्ष उद्धवप्रसाद तिमल्सिनाले पाँच जनाले नभ्याए जनशक्ति थप्न सकिने उल्लेख गर्दै पशुपति क्षेत्रसम्मको नदीलाई ढलमुक्त गर्न आवश्यक बजेटकोसमेत व्यवस्था हुने बताए। वाग्मतीसँग सरोकार भएका सबै निकायसँग छलफल गरेर वाग्मती कार्ययोजना तयार पार्न गृहकार्य सुरु भएको जानकारी पनि उनले दिए। शिरदेखि वाग्मती सफाइ गर्ने अभियानमा सफाइ महाअभियानको ठूलो योगदान हुनुपर्ने उल्लेख गर्दै उनले सबैको सहयोग जुटाएर यो काम सफल गरिनुपर्नेमा जोड दिए। कार्यक्रममा समितिका कार्यकारी सदस्य एवं सफाइ अभियानकर्मी डा माला खरेल, आयोजना प्रमुख नवराज प्याकुरेल, कार्ययोजना निर्माण कार्यदलका समूह संयोजक डा सुधा श्रेष्ठ र काठमाडौँ उपत्यका खानेपानी लिमिटेड आयोजना कार्यान्वयन एकाइका परामर्शदाता भरत महर्जनले नदी सफाइका लागि गर्नुपर्ने कामका विषयमा कार्यपत्र प्रस्तुत गरेका थिए। रासस"

शीर्षक,विवरण
अति भो असारे विकास,"जेठ अन्तिमबाटै मनसुन सुरु भएको छ। बाढीपहिरोको खतरा पनि उच्च छ। सडक, पुल, भवनलगायत संरचना वर्षात्को समयमा जोगाउनै समस्या हुन्छ। तर पनि असार महिनाको झरीमा पनि विकास निर्माणको काम तीव्र रूपमा भएको देखिन्छ। जुन विकास पानीसँगै बग्ने गरेको छ। आर्थिक वर्षको अन्त्यतिर बजेट खर्च गर्ने प्रवृत्ति रोक्न संविधानमा जेठ १५ मै बजेट ल्याउनुपर्ने बाध्यात्मक व्यवस्था पनि गरिएको छ। पहिले आगामी आर्थिक वर्षका लागि चालु असार मसान्तमा बजेट ल्याउँदा विभिन्न प्रक्रियाका कारण आर्थिक वर्षको अन्त्यमा मात्र विकास खर्च हुने प्रवृत्ति थियो। तर, यो व्यवस्थाले पनि असारे विकासको प्रवृत्ति भने रोकिएको छैन । झमझम परेको झरीमा कृषक व्यस्त हुनुपर्ने हो। तर, कृषकभन्दा धेरै सरकारी निकाय र तहहरू बजेट सकाउने धाउन्नमा छन् यो वर्ष पनि। कोरोना महामारी र अन्य बहानामा ११ महिना बजेट कार्यान्वयन नगरे पनि असारमा पहिलेका वर्षमा जस्तै झरी र भेलमा बजेट बगाउने क्रम जारी छ। ११ महिनामा नभएको खर्च यो असारको एकै महिनामा निस्कन्छ। यस आर्थिक वर्षका लागि पुँजीगत शीर्षकमा छुट्टाइएको बजेटबाट दिनकै अरबौं रुपैयाँ खर्च भइरहेको छ। योजना, समन्वय, अनुगमन र निरीक्षणबिना राज्यको बजेट सक्ने नाममा तीनै तहका सरकारका संयन्त्रलाई भ्याइनभ्याई देखिन्छ। अझै प्रदेश र स्थानीय तहमा बजेट सक्ने असारे चटारो बढी छ । बजेट फ्रिज हुन नदिई सबै खर्च भएको देखाउन र अर्को वर्ष अझ बढी बजेट तान्न विकासे अड्डाहरू सक्रिय हुन्छ। स्थानीय तह, प्रदेश र केन्द्रका योजना सक्ने उपभोक्ता समिति र ठेकेदारलाई असारमा भ्याईनभ्याई हुन्छ। सरकारी निकायहरूले पनि तारे होटेलमा उपलब्धिविहीन गोष्ठी र सेमिनार गर्दै राज्यको ढुकुटी रित्याउने गरेका छन्। यो वर्ष भने गोष्ठी र सेमिनारलाई कोरोना महामारीले रोके पनि विकासको नाममा सडकको हिलो माथि नै कालोपत्र छर्ने र नसकिएको भवनको छानो र रंग लगाउने क्रम उस्तै चलिरहेको छ। यस्ता कृयाकलापले विकासको साटो विनाससँगै भ्रष्टाचार र अनियमितता बढाएको छ । नेपालमा चाँडो विकास हुन नसक्नुको मुख्य कारण असारे झरीमा बजेट सक्ने चटारो पनि हो। राजनीतिक अस्थिरता, प्रशासनिक संयन्त्रभित्रको बढ्दो भ्रष्टचार, नीतिगत कुरा तथा बजेट अभावमात्रै विकासको बाधक होइन। पर्याप्त बजेट हुँदाहँुदै पनि खर्च गर्न सक्ने क्षमता नहुनु र वर्षात्मा कागजमा काम देखाउनु नेपालको विकासका लागि ठूलो समस्या बनेको छ। आर्थिक वर्षका ८९ महिना योजना कार्यान्वयनमा चासो नदिने अनि जब वर्षात् सुरु हुन लाग्छ। हतार हतार आयोजना छनोट गर्ने र हतारमा आयोजना स्वीकृत गरेर काम गर्ने शैली सरकारी संयन्त्रमा छ। यसको सुधार नभएसम्म नेपालले विकासको गतिमा फड्को मार्न सक्दैन । नयाँ संविधानअनुसार, जेठ १५ मा बजेट ल्याइए पनि बजेट पारित भएको साढे दुई महिनासम्म पनि प्रायः कार्यक्रमको बोलपत्र कागजात नै तयार गरिँदैन। ठेक्का प्रक्रियाकै लागि महिनौं लाग्ने गर्छ। पहिले असार मसान्तमा सार्वजनिक हुने बजेट संसद्बाट असोजसम्ममा पारित हुन्थ्यो। बजेट पारित नहुन्जेल नियमित खर्च चलाउन पेश्की बजेटको व्यवस्था गरिएको हुन्थ्यो। बजेट पारित भएपछि मात्र ठूला परियोजनाको ठेक्का लगाउन आवश्यक पर्ने बोलपत्र कागजात तयार पार्न विज्ञ छनोट प्रक्रिया सुरु हुन्थ्यो। विज्ञले तयार गरेको कागजातका आधारमा सार्वजनिक खरिद ऐनअनुसार बल्ल फागुनचैतमा ठेक्का दिइन्थ्यो। जसले गर्दा पुँजीगत खर्च जेठअसारमा हुनु नियति नै थियो। तर, जेठ १५ मा बजेट सार्वजनिक भएर असार मसान्तमा पारित हुँदा पनि सरकारी निकायले बोलपत्र कागजात तयार पार्न असोज कुर्ने प्रवृत्ति अझै छाडेका छैनन्। असारमा जथाभावी रूपमा विकासको नाममा गरेको खर्चले कहिल्लै पनि प्रतिफल दिँदैन। त्यसरी गरेको विकास टिकाउ पनि हँुदैन र अनियमितता हुने सम्भावना बढी हुन्छ। अर्थ मन्त्रालयले विगतका वर्षदेखि नै फागुनपछि गरिने टेण्डरमा बजेट निकासा नगर्ने अडान राखेको थियो, तर त्यसमा अडिग हुन सकेन। अब यसो हुन भएन। गम्भीर भएर लाग्ने हो भने असारे विकास रोक्ने सम्भावना अझै पनि छ। असारे विकास खहरेको भेल जस्तै हो, जसको कुनै भर हुँदैन। त्यसैले असारे विकासको निकास होस् ।"
प्रतिनिधिसभा विघटन मुद्दा : संवैधानिक इजलासमा सुनुवाइ,"काठमाडौं : प्रतिनिधि सभा विघटन विरुद्धको मुद्दामा बुधबारदेखि सर्वोच्च अदालतको संवैधानिक इजलासमा सुनुवाइ सुरु भएकोे छ। निवेदक शेरबहादुर देउवा रहेको रिट निवेदनमाथि संवैधानिक इजलासमा बहस सुरु भएको हो। प्रधानन्यायाधीश चोलेन्द्रशम्शेर जबरासहित न्यायाधीश दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराईको संवैधानिक इजलासले विपक्षीका नाममा कारण देखाउ ओदश जारी गर्दै जेठ ९ बाट निरन्तर सुनुवाइका लागी मुद्दा पेश गर्न भनेका थिए। सर्वोच्च अदालतले राष्ट्रपति कार्यालयसहित विपक्षीको नाममा आदेश दिएको थियो। निवेदकको तर्फबाट बहसको सुरुवातका लागि कुल १२ घण्टा र पछि जबाफी बहसका लागि ३ घण्टासहित कुल १५ घण्टा मात्र समय अदालतले तोकेको छ। मुद्दामा पक्ष तथा विपक्षका गरेर ४ सय बढी कानुन व्यवसायीहरूले वकालतनामा दिएका छन्। संसद् विघटन र चुनावको घोषणा असंवैधानिक तथा अलोकतान्त्रिक भन्दै ३० वटा रिट सर्वोच्चमा दायर भएका छन्। सबै रिटको सुनुवाइ संवैधानिक इजलासमा जारी छ। पाँच दलका शीर्ष नेताले १४६ जना सांसदले नेपाली कांग्रेसका सभापति शेरबहादुर देउवालाई प्रधानमन्त्री नियुक्ति र प्रतिनिधिसभा पुनर्स्थापना गर्न परमादेश माग गर्दै सर्वोच्च अदालतमा जेठ १० गते रिट दर्ता गरेका थिए। नेपालको संविधानको धारा ७६ (५) अन्तर्गत सरकार गठन गर्नका लागि प्रधानमन्त्री केपी ओली र विपक्षी नेता शेरबहादुर देउवाले पेस गरेको दुवैको दाबीलाई राष्ट्रपति भण्डारीले जेठ ७ गते खारेज गरेकी थिइन्। त्यसको लगत्तै मध्यरातमा प्रतिनिधिसभा विघटन गरी आगामी कात्तिक र मंसिरमा प्रतिनिधिसभाको निर्वाचन घोषणा गरिएको थियो। यसअघि पनि प्रधानमन्त्री ओलीले पुस ५ गते संसद् विघटन गरेर चुनावमा जाने निर्णय गरेका थिए। तर कदमलाई सर्वोच्चले फागुन ११ गते बदर गर्दै संसद् पुनःस्थापना गरिदिएको थियो। सर्वोच्चको संवैधानिक इजलासमा करिब डेढ महिना बहस भएको थियो। विघटन भएको संसद् पुनर्स्थापनाका लागि विपक्षीहरूले आन्दोलनसमेत गरेका थिए।"
गिद्ध हेर्न आउनुस् घेरा भीर,"सन्धिखर्क : यतिबेला दुर्लभ गिद्धलाई असारे चटारो छ। माउहरूले भर्खर गुँडबाट उडाएका बचेरालाई आहार खोज्न, खान र शत्रुबाट बच्न सिकाउँदै छन्। अर्घाखाँचीको मालारानी गाउँपालिकास्थित घेरा भीर हिमाली, हाडफोर र सेतो प्रजातिका गिद्धले सँगै गुँड लगाउने नेपालको एक मात्र पहारा हो। यस ठाउँलाई घेरा लेक पनि भनिन्छ। करिब दुई साताअघि त्यहाँ पुग्दा गिद्धहरू बचेरालाई उड्न सिकाइरहेका थिए। उनीहरूले गुँडमा रहेका केही बचेरालाई आहार लिएर खुवाउँदै गरेको पाइएको विगत बाह्र वर्षदेखि अर्घाखाँचीमा गिद्धको अध्ययन, अनुसन्धान गरिरहेका गिद्ध विज्ञ कृष्ण भुसालले बताए। असोजकात्तिकदेखि गुँड बनाउन सुरु गरेका गिद्धले जेठ अन्तिमसम्म बचेरा उडाउँछन्। यस वर्षको प्रजनन अवधिमा घेराभीरमा हिमाली गिद्धका ३० वटा, हाँडफोर गिद्धका २ वटा र सेतो गिद्धका ३ वटा गुँडबाट बचेरा उडाएको भुसालले बताएका छन् । गिद्धले वर्षमा एउटा मात्र अन्डा पार्छ। जिल्लाको अर्घामा रहेका सल्लेरी जंगलमा लोपोन्मुख डंगर गिद्धको बासस्थान थियो। तर पाँच वर्षदेखि त्यस क्षेत्रबाट गिद्धका गुँडहरू हराएका छन्। जंगलको बाटो हँुदै खनिएको मोटर बाटोको कारण गिद्ध विस्थापित भएको हुन सक्ने गर्ता खहरे खोला सामुदायिक वनका अध्यक्ष डिलबहादुर रानाभाटले बताए। दुर्लभ गिद्ध, अन्य वन्यजन्तु र तिनको बासस्थान संरक्षणमा आफू प्रतिबद्ध रहेको गिद्धको बासस्थान क्षेत्र पर्ने सन्धिखर्क नगरपालिका१० का अध्ययक्ष लक्ष्मीनारायण चुँदालीले बताए। अर्घाको गर्ता खहरे, खहरे खोला र गर्लामका वनमा डंगर गिद्धका २१ वटासम्म गुडँहरू अभिलेख भएका थिए। अर्घाबाट गिद्ध हराउँदै जाँदा जिल्लाको छत्रदेव गाउँपालिकामा भने डंगर गिद्धका गुँडहरू बढेको अनुगमनकर्ता नेपाल पन्छी संरक्षण संघका जीव विज्ञ देउबहादुर रानाले बताए। छत्रदेवमा अत्यन्तै दुर्लभ सुन गिद्धको पनि गुँड रहेको रानाको भनाइ छ। गिद्ध बचाउन स्थानीय समुदायसँगको हातेमालोमा संरक्षण अभियान सञ्चालन गरिएको छत्रदेव गाउँपालिका३ का वडाध्यक्ष तेजप्रसाद खनालले जनाए। नेपालमा पाइने नौ प्रजातिका गिद्धमध्ये आठ प्रजाति र नेपालमा गुँड बनाउने छ प्रजातिमध्ये पाँच प्रजाति अर्घाखाँचीमा पाइन्छ। अर्घाखाँची जिल्ला नेपालकै गिद्धको लागि उपयुक्त भएको गिद्ध विज्ञ भुसालले बताए। यति मात्र होइन दुर्लभ सेतो गिद्ध पोखरा र तनहुँ पछि सबैभन्दा धेरै संख्यामा पाइने जिल्ला पनि अर्घाखाँची हो। यतिबेला सेतो गिद्धका बथान सन्धिखर्क नगरपालिकाको फोहोर फाल्ने स्थानमा बचेरालाई चर्न सिकाइरहेका भेटिन्छन्। जिल्लामा गिद्ध र तिनको बासस्थान जोगाउन समुदाय सचेतना अभियान चलाएको डिभिजनल वन कार्यालय अर्घाखाँचीले बताएको छ। सन् १९८०९० को दशकमा आएर नेपाललगायत भारतीय उपमहाद्वीपमै गिद्धको संख्यामा अप्राकृतिक र नाटकीय ढंगले ह्रास आउनुको प्रमुख कारण घरपालुवा पशु उपचारमा प्रयोग गरिने औषधि डाइक्लोफेनेक हो। सुन्निएको र दुखेको निको पार्न प्रयोग गरिने डाइक्लोफेनेकले उपचार गरिएका पशुको मृत्युपश्चात् उक्त सिनो खादा गिद्धको मिर्गौलामा असर गर्दछ। समूहमा खाने गिद्धलाई ३० मिलिको एक भाएल डाइक्लोफेनेक संक्रमित एउटै सिनोले ३५० देखि ८०० गिद्धहरू मार्ने भएकाले यो औषधि गिद्ध विनाशमा प्रमुख कारण बन्नपुग्यो। गिद्धको यस प्रकारको विनाशबाट वातावरणमा सिनोबाट उब्जने प्रदूषण र मानवीय स्वास्थ्यमा प्रतिकूल असर बढ्दै जाँदा गिद्ध जोगाउने अभियानलाई नेपाल सरकार मातहतका सम्बन्धित सरकारी निकाय, गैरसरकारी संस्था, संरक्षणकर्मी, सरोकारवाला निकाय र समुदायहरूले आत्मसात् गरेको देखिन्छ। गिद्ध संरक्षणका लागि नेपाल सरकारले जेठ २३, २०६३ देखि पशु उपचारमा डाइक्लोफेनेक प्रतिबन्ध गरी त्यसको विकल्पमा सुरक्षित मेलोक्सिक्यामको उत्पादन र प्रयोग सुरु गरेको छ। अर्घाखाँची जिल्लालाई पनि सन् २०११ मा डाइक्लोफेनेक मुक्त जिल्ला घोषणा गरिएको हो।"
तर्बुजाको व्यावसायिक खेती,"पोखरा : पोखरा१७ फुस्रेखोलाको किनारमा व्यावसायिक रूपमा तर्बुजा खेती सुरु भएको छ। पोखरा १७ छोरेपाटनका भीष्म कार्कीले पहिलो पटक पोखरामा व्यावसायिक रूपमा तर्बुजा खेती सुरु गरेका हुन्। फुस्रेखोलाको किनारको बलौटे माटोमा पोहोर र परार ट्रायलको रूपमा तर्बुजा खेती गरेका कार्कीले राम्रो उत्पादन हुन थालेपछि यस वर्षदेखि व्यावसायिक तर्बुजा खेती गरेका हुन्। तराईको गर्मी र बलौटे माटोमा हुने तर्बुजा खेती पोखराको खोला किनारका बलौटे माटोमा पनि उत्तिकै स्वादिलो उत्पादन भएपछि ८ वर्षदेखि तरकारी र माछापालन गर्दै आएका कार्की तर्बुजा खेतीतर्फ पनि आकर्षित भएका हुन्। ९ वर्ष बेल्जियम बसेर फर्केका ५७ वर्षीय कार्कीले तरकारी र माछापालनका साथै तर्बुजा खेती पनि सुरु गरेका हुन्। उनको बारीमा सरस्वती, लक्ष्मी र मस्ताना गरी तीन जातका तर्बुजा छन्। तर्बुजा फल्न थालेपछि फर्ममै खरिद गर्न स्थानीय र व्यापारी आइपुग्छन्। तरकारीको जस्तो बजारको समस्या नरहेको उनले बताए। यस वर्ष पहिलो लटमा लगाएको तर्बुजा असिनाले खाएपछि दोस्रोपटक चैत १ गते लगाएको थियो। ९० दिनभित्रै तर्बुजा तयार हुन्छ। सरस्वती जातको तर्बुजा साढे दुई किलोदेखि ४ किलोसम्मको फल्छ। सानो परिवारलाई एउटा खाँदै पुग्ने र अरूभन्दा बढी स्वादिलो हुने भएकोले यो जात ग्राहकमाझ निकै लोकप्रिय भएको उनले सुनाए। लक्ष्मी र मस्ताना ७ देखि १० किलोसम्मको हुन्छ। ठूलो परिवार भएका र व्यापारीले यी जातका तर्बुजा मन पराएर लग्ने गरेको उनले सुनाए। तरकारीले तर्बुजाको जस्तो भाउ नै नपाउने उनले यसतर्फ आकर्षित भएको उनको भनाइ छ। पसलमा ९० भाउ हुँदा आफूले ३० रुपैयाँ किलो बेच्नुपर्ने अवस्था रहेको उनले बताए। माछापालन, तरकारी खेती गर्दै आएका कार्कीले ३२ लाख रुपैयाँ लगानी गरेका छन्। यस वर्ष उनले एक हजार किलो तर्बुजा घरबाटै बिक्री गरिसकेका छन्। बारीमा अझै दुई टन तर्बुजा रहेको उनले सुनाए। असारको नलाग्दै जेठको अन्तिम हप्तादेखि पोखरामा ठूला पानी परेपछि बिक्री गर्ने बेलाका करिब ६ सय किलो तर्बुजा बिग्रिएको उनले सुनाए। पानी परेपछि सानो दाग लागेपछि पनि तर्बुजा कुहिने समस्या भएको उनले सुनाए। यो लट निकालेपछि उनी फेरि टनेलमा अर्को लट तर्बुजा खेती लगाउने तयारीमा छन्। तर्बुजा खेतीका लागि यो वर्ष पोखरा महानगरपालिका कृषि महाशाखाले भीसीडीपीको साझेदारीमा सञ्चालित कार्यक्रमअन्तर्गत तीनै जातको बिउ र मल्चिङ प्लास्टिकमा सहयोग गरेको पोखरा महानगरपालिका कृषि महाशाखाका प्रमुख मनहर कडरियाले बताए। पोखरामा तीन ठाउँमा तर्बुजा खेती गरिए पनि भीष्म कार्कीको फर्ममा राम्रो उत्पादन सुरु भएको पनि उनले बताए। तर्बुजा घरबाटै जातअनुसार ६० देखि ८० रुपैयाँ किलोसम्म बिक्री हुँदै आएको किसान कार्कीले बताए। तर्बुजाका लागि गर्मी मौसम उपयुक्त मानिन्छ। समथर भूभाग, नदी, खोलाकिनारको बलौटे माटोमा यो खेती राम्रो हुन्छ। यो खेती कम समयमा हुने बाली हो। गर्मी मौसममा राम्रो खेती हुने यो बाली पोखराको मौसममा पनि निकै राम्रो उत्पादन भइरहेको छ। यो बालीको बिउ उम्रनका लागि २२ देखि २५ डिग्री सेल्सियस तापक्रम उच्च मानिन्छ। कार्कीले समुद्री सतहदेखि करिब ७ सय ५० मिटरको उचाइस्थित फुस्रे खोलाको बगरमा तर्बुजा खेती गरेका छन्। उनले २० रोपनी जग्गा वर्षमा दुई लाख रुपैयाँ तिर्ने गरी भाडामा जग्गा लिएर तरकारी, फलफूल र माछापालन गर्दै आएका छन्। बाँकी केही जमिनमा उनको भाञ्जाले कुखुरा पालेका छन्। सिजनअनुसारका तरकारी पनि उनले उत्पादन गर्छन्। ग्रास कार्प माछा उनको फर्ममा छ। असिनापानी र बाढीले नबिगारेको वर्ष राम्रो आम्दानी हुने उनले सुनाए। धेरै पानी पर्ने, असिना पनि उस्तै पर्ने भएकोले बाली नोक्सानी हुनु नेपाली किसानका साझा समस्या भएको उनले बताए। कृषि पेसामा मेहनतअनुसार मूल्य नपाइने गरेको उनले सुनाए।"
'प्रधानमन्त्री बनाउन दलको समर्थन चाहिँदैन',"काठमाडौं : संवैधानिक इजलासमा बहस गर्दै वरिष्ठ अधिवक्ता महादेव यादवले संविधानको धारा ७६ (५) अनुसार प्रधानमन्त्री बन्नका लागि प्रतिनिधिसभा सदस्यलाई दलको समर्थन नचाहिने बताएका छन्। धारा ७६ (५) बमोजिम प्रधानमन्त्री नियुक्तिका लागि राजनीतिक दल नभई प्रतिनिधिसभा सदस्यको समर्थन भनिएको हो, उनले भने। धारा ७६ (५) अनुसार प्रधानमन्त्रीमा शेरबहादुर देउवालाई समर्थनप्राप्त १४९ जना दलका नभई सभाका सदस्य रहेको उनको भनाइ छ। सोहीअनुसार १४९ सांसदको हस्ताक्षरसहित दाबी पेश गर्ने देउवालाई प्रधानमन्त्रीमा नियुक्त नगरिनु असंवैधानिक भएको जिकिर गर्दै उनले भने, राष्ट्रपति विद्यादेवी भण्डारीले संविधानको अधिकार प्रयोग गर्ने होइन, संविधानको दिएको कर्तव्य निर्वाह गर्ने हो, देउवाको दाबी पुगेन भन्ने अधिकार राष्ट्रपतिलाई होइन, संसद्लाई छ। रासस  प्रतिनिधि सभा विघटन विरुद्धको मुद्दामा बुधबारदेखि सर्वोच्च अदालतको संवैधानिक इजलासमा सुनुवाइ सुरु भएकोे हो। निवेदक शेरबहादुर देउवा रहेको रिट निवेदनमाथि संवैधानिक इजलासमा बहस सुरु भएको हो। प्रधानन्यायाधीश चोलेन्द्रशम्शेर जबरासहित न्यायाधीश दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराईको संवैधानिक इजलासले विपक्षीका नाममा कारण देखाउ ओदश जारी गर्दै जेठ ९ बाट निरन्तर सुनुवाइका लागी मुद्दा पेश गर्न भनेका थिए। सर्वोच्च अदालतले राष्ट्रपति कार्यालयसहित विपक्षीको नाममा आदेश दिएको थियो। निवेदकको तर्फबाट बहसको सुरुवातका लागि कुल १२ घण्टा र पछि जबाफी बहसका लागि ३ घण्टासहित कुल १५ घण्टा मात्र समय अदालतले तोकेको छ। मुद्दामा पक्ष तथा विपक्षका गरेर ४ सय बढी कानुन व्यवसायीहरूले वकालतनामा दिएका छन्। संसद् विघटन र चुनावको घोषणा असंवैधानिक तथा अलोकतान्त्रिक भन्दै ३० वटा रिट सर्वोच्चमा दायर भएका छन्। सबै रिटको सुनुवाइ संवैधानिक इजलासमा जारी छ। पाँच दलका शीर्ष नेताले १४६ जना सांसदले नेपाली कांग्रेसका सभापति शेरबहादुर देउवालाई प्रधानमन्त्री नियुक्ति र प्रतिनिधिसभा पुनर्स्थापना गर्न परमादेश माग गर्दै सर्वोच्च अदालतमा जेठ १० गते रिट दर्ता गरेका थिए। नेपालको संविधानको धारा ७६ (५) अन्तर्गत सरकार गठन गर्नका लागि प्रधानमन्त्री केपी ओली र विपक्षी नेता शेरबहादुर देउवाले पेस गरेको दुवैको दाबीलाई राष्ट्रपति भण्डारीले जेठ ७ गते खारेज गरेकी थिइन्। त्यसको लगत्तै मध्यरातमा प्रतिनिधिसभा विघटन गरी आगामी कात्तिक र मंसिरमा प्रतिनिधिसभाको निर्वाचन घोषणा गरिएको थियो। यसअघि पनि प्रधानमन्त्री ओलीले पुस ५ गते संसद् विघटन गरेर चुनावमा जाने निर्णय गरेका थिए। तर कदमलाई सर्वोच्चले फागुन ११ गते बदर गर्दै संसद् पुनःस्थापना गरिदिएको थियो। सर्वोच्चको संवैधानिक इजलासमा करिब डेढ महिना बहस भएको थियो। विघटन भएको संसद् पुनर्स्थापनाका लागि विपक्षीहरूले आन्दोलनसमेत गरेका थिए।"
सुदूरपश्चिम प्रदेश बजेट : आफ्नो हात जगन्नाथ,"धनगढी : बजेटको प्राथमिकता कि अत्यावश्यक काम हुन्छ, कि समानुपातिक वितरण हुन्छ। सुदूरपश्चिम सरकारले ल्याएको बजेट भने, आफ्नो हात जगन्नाथ बनेको छ। सरकारले प्रदेशका नौवटै जिल्लाका एकएक सडक, प्रदेश गौरवका योजनाका रूपमा राखेको छ। गतवर्ष कैलाली बाहेक ८ जिल्लामा ती सडक निर्माण र कालोपत्रेका लागि १०१० करोड रकम विनियोजन गरिएको थियो। यसपालि आर्थिक मामिला तथा योजना मन्त्री प्रकाशबहादुर शाहको जिल्ला बाहेका सबै सडकमा बजेट घटाइएको छ। कैलालीमा एक करोड, कञ्चनपुरमा तीन करोड १० लाख, बैतडीमा साढे तीन करोड, दार्चुलामा साढे तीन करोड, अछाममा २ करोड, बझाङमा एक करोड ७५ लाख छुट्याइएको छ। जब कि आर्थिक मामिला तथा योजनामन्त्री शाहको जिल्ला बाजुरामा भने २६ करोड ९४ लाख विनियोजन गरिएको छ। सुदूरपश्चिम सरकारमा एमाले नेता भीम रावलको प्रभाव छ। बजेटमा पनि त्यसको झल्को देखिन्छ। रावलको घर जाने सडक कालोपत्रेका लागि ६ करोड राखिएको छ। प्रदेश गौरवका योजनाहरूमा भने एक करोड विनियोजन गरिएको छ। अछामको साँफेबगर नगरपालिकाको बयलपाटा माझका पीपलदेखि नदुकानाकालाआमडोटैल्याङमाता सडक कालोपत्रेका लागि ६ करोड छुट्याइएको हो। प्रदेश सभा सदस्य पठान सिंह बोहराले नेताको घरलाई मात्र ध्यान दिइनु गलत भएको बताए। सत्ता पक्षकै सांसद प्रेम प्रकाश भट्टले प्रदेश गौरवका योजनाहरूमा ७५ प्रतिशत बजेट कटौती गरिएको भन्दै आपत्ति जनाए। गत वर्ष १० करोड रकम विनियोजन भएको प्रदेश गौरवको सडक योजनामा यसपालि एक करोडदेखि साढे तीन करोडसम्म विनियोजन गरिएको छ, यसरी योजना सम्पन्न कसरी हुन्छन् ? उनले भने। आर्थिक मामिला तथा योजनामन्त्री शाह भीम रावल निकट हुन्। अहिले प्रदेश सरकारमा १७ जना सांसद एमालेको नेपाल खनाल निकट छन्। अधिकांश सांसदले रावलको निकट भएकै कारण उनको निर्वाचन क्षेत्र र शाहले आफ्नो निर्वाचन क्षेत्रामा अत्यधिक बजेट विनियोजन गरेको बताए। बजेटबारे सोमबारबाट प्रदेश सभामा छलफल सुरु भएको हो। मंगलबार सत्ता पक्षकै सांसद तथा पूर्व सामाजिक विकासमन्त्री कृष्णराज सुबेदीले विषयगत मन्त्रीहरूले आआफ्नो निर्वाचन क्षेत्रमा बढी बजेट हालेर असन्तुलित बजेट ल्याएको आरोप लगाए। उनी पनि नेपाल खनाल पक्षका हुन्। उनले भने, आर्थिक मामिला तथा योजना मन्त्रालयले दुई कोठे विद्यालय भवनसमेत बजेटमा समावेश गर्न नसिकने भन्यो, तर अर्थमन्त्रीको जिल्ला बाजुरामा चारकोठे भवनहरू परे, के मन्त्रीहरू र सांसदहरूका लागि अलग्गै नीति छ ? आर्थिक मामिला तथा योजना मन्त्रीले २२ अर्बको मात्रै बजेट आउने भन्दै सबै निकट सांसदहरूलाई विद्यालय भवनका योजना बजेटमा राख्न नसक्ने बताएका थिए। तर, उनले आधादर्जन चारकोेठे भवनका योजना आफ्नो जिल्ला बाजुरामा मात्रै राखेको पूर्व सामाजिक मन्त्री कृष्णराज सुवेदीले बताए। उनले भौतिक पूर्वाधार मन्त्रालयले पनि सांसदहरूले लगेका योजनाहरू समावेश नगरेको आरोप लगाए। म भौतिक पूर्वाधार मन्त्रालयमा गए, मन्त्री ज्यूले २० मात्र योजना दिनुहोस् भने तर अहिले रातो किताबमा दुईढाइ लाखका अढाइ सय योजना मेरो आसपासमै परेका छन्। ती योजना कसले दियो ? कसले भनेर योजना परे ? प्रदेश सभामा उनले प्रश्न गरे।उनले रातो किताबमा नालीसहितको कालोपत्रे सडकका लागि पाँच लाख बजेट विनियोजन गरिएको बताए। नालीसहितको कालोपत्रेका लागि ५ लाखले पुग्छ ? यस्तो पनि बजेट हुन्छ ? उनले भने। पूर्वमन्त्री सुबेदीले, ससाना खुद्रे योजना हटाएर बजेट संशोधन हुनुपर्ने माग गरे। सत्ता पक्षकै सांसद अर्चना गहतराजले पनि बजेटमा त्रुटि रहेको बताइन्। लक्षित समुदायको बजेट सोलोडोलो आएको छ, त्यसले प्रदेशको लक्षितवर्ग लाभान्वित हुँदैन, उनले भनिन्। उनले सहकारी मन्त्रालयमा पनि विभेद भएको बताइन्। तराईका सहकारीका भवन निर्माणका लागि २० लाख र पहाडका सहकारीका लागि १० लाख रकम विनियोजन गरिनु विभेद हो, उनले भनिन्। झन् पहाडमा भवन बनाउन बढी खर्च लाग्छ। प्रतिपक्षले त आर्थिक वर्ष २०७८७९ को बजेट बिचौलियासँगको सेटिङ मा आएको आरोप लगाएको छ। प्रतिपक्षी दल नेपाली कांग्रेसका प्रदेश सांसद कर्णबहादुर मल्लले यो बजेट बिचौलियासँगको सेटिङमा आएको बताए। यो बजेटमा सुदूरपश्चिमका जनताले अपनत्व महसुस गरेका छैनन्, प्रदेश सांसदले भनेका भन्दा पनि बिचौलियाहरूबाट कमिसनका लागि योजना पारिएका छन्, उनले भने। उनले ४५८ पानाको रातो किताब एक विज्ञप्ति जस्तै आएको आरोपसमेत लगाए। प्रतिपक्षको मौनतालाई सरकारले कमजोरी ठान्यो, यो बजेट होइन विज्ञप्ति हो, बजेट माथिको छलफलका क्रममा उनले भने। जनताको अदालत सबैभन्दा ठूलो अदालत हो, त्यो अदालतले कारबाही गर्ने नै छ। उनले २५ हजारका योजना पनि रातो किताबमा आएको आरोप लगाए। २५ हजारका दर्जनौं योजना बजेटमा आएका छन्, यसले सुदूरपश्चिमलाई समृद्धिभन्दा पनि विनासतिर लैजान्छ उनले भने। उनले, अहिलेको बजेट सोझासाझा जनतालाई भ्रष्टाचार गर भनेर सिकाउने बजेट आएको आरोपसमेत लगाए। कनिका छरेझैं बजेट आएको छ, यसले सोझा जनतालाई यसरी भ्रष्टाचार गर्नुपर्छ भनेर प्रशिक्षित गर्छ, सांसद मल्लले भने। प्रतिपक्षी कांग्रेसकै प्रदेश सभा सदस्य गोविन्द बोहराले आर्थिक वर्ष २०७८७९ को बजेट असारे विकासको नमुनाका रूपमा आएको बताए। प्रदेश योजना आयोगको अत्तोपत्तो छैन, योजना बैंक बनाउने भनिएको थियो, त्यसको अत्तोपत्तो छैन, तर फर्टिलाइजर उद्योगलाई रातो किताबमै बजेट हालिएको छ, योभन्दा ठूलो विडम्बना के हुन सक्छ, उनले भने।बजेट वक्तव्यमा कञ्चनपुरको कृष्णपुर नगरपालिका६ मा रहेको नेपाल फर्टिलाइजर इन्डस्ट्रिजलाई ५ करोड र कैलालीको घोडाघोडी नगरपालिकाको वडा नम्बर १० मा रहेको मोहन्याल कृषि तथा पशुपालन व्यवसाय र शीत भण्डारका लागि ५ करोड रकम दिने उल्लेख छ। रातो किताबमा अधिकांश निजी कम्पनी, फर्म र व्यक्तिहरूलाई ठूलो रकम दिने कुरा लेखिएपछि विरोध चुलिएको हो। अहिले कोरोनाका कारण यातायात व्यवसायी, होटल ब्यवसायी, पर्यटन क्षेत्र धरासायी भएको बताउँदै सांसद बोहराले प्रदेश सरकारले ती ध्वस्त भइरहेका क्षेत्रका लागि बजेटमा कुनै व्यवस्था नभएको आरोप लगाए। मेरो मान्छे, मेरो योजना भन्दै बजेट आयो, प्रायः भेट कम्पनीले ल्याएको जस्तो बजेट आयो बोहराले भने। असार १ गते आर्थिक मामिला तथा योजनामन्त्री प्रकाशबहादुर शाहले ३० अर्ब ३३ करोडको बजेट प्रस्तुत गरेका थिए। उक्त बजेटमाथि सोमबारबाट प्रदेश सभामा छलफल सुरु भएको छ। छलफलमा सहभागी सत्ता पक्ष र प्रतिपक्षका सांसदहरूले बजेट संशोधन हुनुपर्ने माग गरेका छन्।"
मेलम्ची खानेपानी आयोजनामा एक अर्बको क्षति,"मेलम्ची : पहिराले मेलम्ची खानेपानी आयोजनामा एक अर्बभन्दा बढीको क्षति भएको छ। आयोजनाका मुख्य संरचना सुरुङ र हेडवर्क बाहेक अरू संरचनामा क्षति पुगेको र निर्माण सामग्री र कर्मचारी बस्न बनाइएका संरचना बगाएको छ। अहिलेसम्म प्राविधिकहरू अम्बाथान नै भने पुग्न नसकेको मेलम्ची खानेपानी विकास समितिका सूचना अधिकारी राजेन्द्रप्रसाद पन्तले बताए। उनका अनुसार मङ्गलबार आयोजनाका डिभिजनल इन्जिनीयर लगायतको टोली चनौटेबाट झण्डै सातआठ घण्टा पैदल हिँडेर गएको थियो। त्यहाँसम्म पुग्ने सडक र पुल बाढीले बगाएकाले अम्बाथानसम्म पुग्न कठिन भएको छ। निर्माणस्थलमा रहेका बालुवा, गिट्टीलगायत सबै निर्माण सामग्री र भण्डारण गर्ने ठाउँ नै बगाएको आयोजनाले जनाएको छ। त्यहाँ नै बसेर काम गर्नेका लागि बस्ने क्याम्प त्यहाँ रहेका खानेपानी, शौचालयलगायत सबै संरचना बगाएको छ। निर्माण व्यवसायीका उपकरण बगाएको सूचना अधिकारी पन्तले बताए । निर्माणस्थलमा पुगेको क्षतिले खर्च मात्रै बढाएको भन्दा त्यसलाई सफा गर्न समय बढी लाग्ने देखिन्छ। निर्माणस्थलसम्म पुग्न सडक र पुल बगाएकाले पनि निर्माणस्थलमा काम गर्न कठिन हुने प्रवक्ता पन्तले बताए। उनका अनुसार त्यहाँको मर्मत र बाँकी काम सम्पन्न गर्न खानेपानी मन्त्रालयले सहजीकरण गरिरहेको छ। प्रधानमन्त्री कार्यालयले सम्बन्धित निकायमा निर्देशन भएमा तत्काल बेलिब्रिज राखेर काम अघि बढाउन सकिन्छ। आयोजनाले त्यहाँका पालिकाहरू र वडासँगको समन्वयमा सडक खुलाउन पहल गरिरहेको छ। मुख्य संरचनामा क्षति नपुगे पनि अम्बाथान अडिट सुरुङमा गिट्टी बालुवा पसेकाले तत्काल त्यो सफा गर्नुपर्ने देखिएको आयोजनाले जनाएको छ। सुरुङको परीक्षणका लागि पहिले प्रवेशमार्ग (सडक) बनाउन आवश्यक रहेको उनले बताए। आयोजनाको सुन्दरीजलमा रहेका संरचनामा कुनै क्षति पुगेको छैन भने अम्बाथानमा समस्या रहेको छ। अडिट सुरुङ टालिएकामा त्यो सफा गर्न प्रवेशमार्ग र पुल चाहिने उनले बताए। सुरुङको परीक्षण सम्पन्न गरेर पहिले जसरी नै वैकल्पिक माध्यमबाट पानी ल्याउन सकिने सूचना अधिकारी पन्तले बताए। त्यसका लागि पनि अम्बाथानको अडिट सुरुङ खोल्नुपर्छ। अडिट सुरुङमा रहेको अवरोध हटाएपछि मुख्य सुरुङ चलाउन सकिन्छ। हेडवर्कमा कति क्षति भएको छ र सुधार गर्न कति समय लाग्छ त्यसैका आधारमा काठमाडौँमा कहिलेसम्म पानी आउने भन्ने निर्धारण हुने देखिएको छ। वर्षामा पानी हाल्न नसक्ने भएकाले मेलम्चीमा सफा पानी आएपछि वैकल्पिक पानी पथान्तरण चलाइने उनले बताए। वैकल्पिक पथान्तरण प्रणालीबाट चलाउन पनि हेडवर्क डाइभर्सन सुरुङ सफा गर्नुपर्छ। सुरुङ कति टालिएको छ। सफा गर्न लाग्ने समय त्यसका आधारमा निर्भर हुने सूचना अधिकारी पन्तको भनाइ छ। बालुवाले मात्र टालिएमा कामदार मात्र लगेर सफा गर्न सकिने भए पनि ठूला ढुङ्गाले टालेको भएमा सफा गर्न उपकरण नै लैजानुपर्ने उनले बताए। उपकरण लैजान पनि सडक चाहिने भएकाले वडा, पालिका र सडक विभागलाई भनिएको छ। भदौसम्ममा पहुँचमार्ग बनेमा आयोजनाले काम अघि बढाउनेछ। अहिले विपद्का कारण तोकिएको अवधिमा काम नसकिने देखिएकाले निर्माण कम्पनीको अवधि थप गर्नुपर्ने सूचना अधिकारी पन्तले बताए। अवधि थपका विषयमा अहिले नै निर्णय भने भइसकेको छैन। निर्माणस्थलभन्दा माथिबाट आएको पहिराका कारण आठजना बेपत्ता भएका थिए। तीमध्ये तीनवटा शव भेटिएको छ। पाँचजनाको जानकारी आएको छैन। रासस"
निर्वाचनसम्म एमालेको एकल सरकार : ५ सदस्यीय मन्त्रीपरिषद्,"काठमाडौं : प्रधानमन्त्री केपी ओलीले पछिल्लो पटक गरेको मन्त्रिपरिषद् विस्तारलाई सर्वोच्च अदालतले बदर गरेको छ। प्रधानमन्त्री केपी ओलीले प्रतिनिधि सभा विघटनपछि थपेका दुई उपप्रधानसहित २० मन्त्रीलाई सर्वोच्चले मंगलबार कार्यान्वयन नगर्न अन्तरिम आदेश दिएको छ। सर्वोच्चको आदेशपछि फेरि ओली नेतृत्वमा एमालेको एकल सरकार कायम भएको छ। प्रधानमन्त्रीसहित ५ सदस्यीय मन्त्रीपरिषद्ले अब आगामी निर्वाचनसम्म कायम रहने भएको छ ।सर्वोच्चको आदेशपछि यो मन्त्रिपरिषदलाई प्रधानमन्त्रीले चलाउन नसक्ने भएका छन् । प्रतिनिधिसभा विघटन हुनुअघि कायम रहेका अर्थमन्त्री विष्णुप्रसाद पौडेल, शिक्षा, विज्ञान तथा प्रविधिमन्त्री कृष्णगोपाल श्रेष्ठ, भौतिक पूर्वाधार तथा यातायातमन्त्री बसन्तकुमार नेम्बाङ र कानुन, न्याय तथा संसदीय मामिलामन्त्री लीलानाथ श्रेष्ठबाहेक पछिल्लो समयमा मन्त्रिपरिषद् विस्तारको क्रममा उपप्रधानमन्त्री, मन्त्री र राज्यमन्त्रीको जिम्मेबारी पाएकालाई उक्त पदअनुसार काम नगर्नु, गर्न नदिनु नदिलाउनु भनि सर्वोच्च अदालतले सर्वोच्चको नियमावली २०७४ को नियम ४९ अनुसार राष्ट्रपतिको कार्यालयका नाममा अन्तरिम आदेश दिएको हो। अदालतको यो आदेशका कारण उपप्रधानमन्त्रीद्वय रघुवीर महासेठ, राजेन्द्र महतो तथा मन्त्रीहरू खगराज अधिकारी, (गृह) शरतसिंह भण्डारी (ऊर्जा), अनिलकुमार झा (खानेपानी), शेरबहादुर तामाङ (स्वास्थ्य), राजकिशोर यादव (उद्योग, वाणिज्य तथा आपूर्ति), लक्ष्मणलाल कर्ण (भूमि व्यवस्था), नैनकला थापा (सञ्चार), ज्वालाकुमारी साह (कृषि तथा पशुपन्छी), विमलप्रसाद श्रीवास्तव (श्रम), उमाशंकर अरगरिया (पर्यटन), चन्दा चौधरी (महिला तथा बालबालिका), एकवाल मियाँ (युवा तथा खेलकुद), नारदमुनि राना (वन), गणेशकुमार पहाडी (संघीय मामिला) र मोहन बानियाँ (प्रधानमन्त्री तथा मन्त्रिपरिषद्को कार्यालय) स्वतः पदमुक्त भएका छन्। पदमुक्त भएका राज्यमन्त्रीहरूमा चन्द्रकान्त चौधरी (ऊर्जा), रेणुका गुरुङ (महिला तथा बालबालिका) र आशाकुमारी विक (वन) छन्। जेठ ७ मा प्रधानमन्त्री ओलीले प्रतिनिधि सभा विघटन गरी कात्तिक २६ र मंसिर ३ मा मध्यावधि निर्वाचनको मिति तोकेका थिए। त्यसपछि प्रधानमन्त्री ओलीले जेठ २१ र जेठ २७ मा दुईपटक मन्त्रिपरिषद्को पुनर्गठन गरेका थिए। जेठ २१ गते जसपाबाट ८ मन्त्री र २ राज्यमन्त्री गरी १० जना थपेका थिए। यस्तै जेठ २७ गते ७ मन्त्री र एक राज्यमन्त्री थपेर प्रधानमन्त्री ओलीले २५ सदस्यीय मन्त्रिपरिषद् बनाएका थिए। सर्वोच्चको आदेशपछि जेठ २७ गते मन्त्रीको शपथ लिएकाहरू १३ दिनमात्रै मन्त्री र राज्यमन्त्रीको जिम्मेबारी बहन गर्न पाए। जेठ २१ मा नियुक्त भएका मन्त्रीहरू १९ दिनमै आफ्नो जिम्मेवारीबाट मुक्त भएका छन्। सर्वोच्चको आदेशमा भनिएको छ, प्रतिनिधि सभा विघटन भएको विशेष परिस्थितिमा प्रधानमन्त्रीको अध्यक्षतामा जेजुन अवस्थाको मन्त्रिपरिषद् छ, त्यही मन्त्रिपरिषद्ले कार्य सञ्चालन गर्नेछ भनी स्पष्ट रूपमा किटानीका साथ उल्लेख भइरहेको परिप्रेक्ष्यमा तत्काल कायम रहेका प्रधानमन्त्रीले अन्य सामान्य अवस्थाको प्रधानमन्त्रीले जस्तो मन्त्रिपरिषद् विस्तार गर्ने, थप गर्न सक्ने भनी संविधानको कुनै पनि धारामा उल्लेख नभएको र धारा ७७ (३) ले साविककै मन्त्रिपरिषद्ले कार्य सञ्चालन गर्ने भनी किटान गरिरहेको अवस्थामा प्राइम फ्याकल रूपमै मन्त्रिपरिषद्को विस्तार गर्ने वा थप गर्ने अधिकार प्रधानमन्त्रीमा रहेको देखिँदैन। प्रतिनिधिसभा विघटनपछि प्रधानमन्त्रीको संविधानको धाराविपरीत दुई पटक मन्त्रिपरिषद् विस्तार गरेको भन्दै वरिष्ठ अधिवक्ता दिनेश त्रिपाठी, अधिवक्ताहरू राजकुमार सुवाल, शालिकराम सापकोटा, सीतादेवी श्रेष्ठ, कञ्चनकृष्ण न्यौपाने र वीरेन्द्रप्रसाद शाहले रिट दायर गरेका थिए। सर्वोच्चको पछिल्लो आदेशलाई एमालेले अप्रत्यासित बताएको छ भने विपक्षी दलमा खुसियाली छाएको छ। पछिल्लो समयमा भएका सर्वोच्चका फैसलाले राज्यका दुई अंग कार्यपालिका र न्यायपालिकाबीच शीतयुद्ध चलेको छ। यो आदेशलगायत नागरिकता अध्यादेश, सरकारले बजेटमार्फत ल्याएको ढुंगा, गिट्टी र बालुवालगायतका पदार्थको उत्खनन् र निकासी गर्नका लागि नीतिगत व्यवस्थामा सर्वोच्च अदालतको आदेशले रोक लगाइदिएको छ। सर्वोच्चले माओवादी केन्द्रबाट एमालेमा आएका रामबहादुर थापा बादलसहित सात मन्त्री बनाउने प्रधानमन्त्री ओलीको निर्णयसमेत उल्टाएको थियो। सर्वोच्चले प्रधानमन्त्री ओलीले गठन गरेको दसौं राष्ट्रिय आयोजक कमिटीमाथि प्रश्न उठाउँदै कर्णालीका चार प्रदेश सभा सदस्यलाई पुनर्वहाली गरिदिएको छ। प्रधानमन्त्री तथा एमाले अध्यक्ष ओली यो विषयमा सर्वोच्चमा पुनरावलोकनका लागि निवेदन दर्ता गराएका छन्। पदमुक्त गरिएका सांसदलाई पुनर्वहाली गर्ने सर्वोच्च अदालतको आदेशविरुद्धको पुनरावलोकन माथिको सुनुवाइ गर्दै दुवै पक्षलाई छलफलमा बोलाउने आदेश दिएको छ। न्यायाधीशद्वय आनन्दमोहन भट्टराई र हरि फुँयालको संयुक्त इजलासले अन्तरिम आदेश खारेज गर्ने वा नगर्ने विषयमा छलफल गर्न सर्वोच्चले विपक्षी झिकाएर छलफल गर्न आदेश गरेको छ।"
बिहीबारदेखि अन्तर्राष्ट्रिय र असार १७ गतेदेखि आन्तरिक उडान खुला,काठमाडौं : मन्त्रिपरिषद्को निर्णय अनुसार संस्कृति पर्यटन तथा नागरिक उड्डयन मन्त्रालयले बिहीबारदेखि अन्तर्राष्ट्रिय र असार १७ गतेपछि आन्तरिक उडान गर्ने निर्णय गरेको छ। मन्त्रिपरिषद् बैठकले उडानको मिति तोक्ने जिम्मेवारी मन्त्रालयलाई दिने गरी सोमबार आन्तरिक र अन्तर्राष्ट्रिय हवाई उडान खुला गर्ने निर्णय गरेको थियो। सोही अनुसार मन्त्रालयले असार १७ गतेदेखि आन्तरिक उडान गर्ने निर्णय गरेको हो। त्यसैगरी मन्त्रालयले अन्तर्राष्ट्रिय उडान भने बिहीबारदेखि नै खोल्ने निर्णय गरेको छ। मन्त्रिपरिषद् बैठकको निर्णय अनुसार साविकको तुलनामा ५० प्रतिशत कम मात्र उडान गर्नेगरी उडान तालिकाको व्यवस्थापन नागरिक उड्डयन प्राधिकरणले गर्नेछ। मन्त्रालयका सूचना अधिकारी प्रेम सुवेदीका अनुसार जनस्वास्थ्यका मापदण्डको पूर्ण पालना हुने गरी अर्को आदेश नभएम्मका लागि असार १७ गतेदेखि लागू हुनेगरी आन्तरिक उडान सञ्चालन गर्ने निर्णय भएको हो। मन्त्रालयले कुल उडान संख्याको ५० प्रतिशतमा नबढ्ने गरी आन्तरिक उडान सञ्चालन गर्नुपर्ने निर्णय गरेको छ। त्यसैगरी अन्तर्राष्ट्रिय उडानको भने तालिका सार्वजनिक भएको छ। सूचना सार्वजनिक गर्दै सुवेदीले अन्तर्राष्ट्रिय उडानको तालिका सार्वजनिक गरेका छन्। मन्त्रालयका अनुसार बिहीबार नेपाल एयरलाइन्सले कतार र तर्किस एयरलाइन्सले इस्तानबुल उडान भर्नेछन्। शनिबार नेपाल एयरलाइन्सले जापान र एयर इण्डियाले दिल्लीबाट काठमाडौं उडान भर्नेछ भने आइतबार कतार एयरवेजले दोहाबाट काठमाडौंको उडान गर्नेछ सोही दिन टर्की एयरलाइन्स इस्तानबुलबाट काठमाडौं फर्किने छ। आइतबार नै एयर अरेवियाको जहाज आबुधावीबाट काठमाडौं आउने गरी तालिका तय भएको छ।
कर्णालीमा विपद् व्यवस्थापन अभ्यास,"गुलरिया : कर्णाली नदीमा बाढीपूर्व खोज तथा उद्धारको कृत्रिम अभ्यास गरिएको छ। जिल्ला विपद् व्यवस्थापन समिति बर्दियाको सहजीकरणमा नेपाली सेना, सशस्त्र र जनपद प्रहरीले एकीकृत रूपमा मोटर तथा रबरबोटमार्फत बाढीपूर्व घटना अभ्यास गरेका छन्। देशकै दुई ठूला कर्णाली र बबई नदी बग्ने बर्दियाको तल्लो तटीय भूभाग बाढीको जोखिममा छ। मौसम पूर्वानुमान महाशाखाले यस वर्ष अधिक वर्षाको पूर्वानुमान गरेसँगै बर्दियामा बाढीको त्रास बढ्न थालेको छ। अभ्यासका क्रममा नदीमा बगेको मानिसको उद्धारगर्दै स्टेचरमार्फत रेडक्रसको प्राथमिक उपचारमा पुर्याई अभ्यास गरिएको छ। देशैभर मनसुन भित्रिएसँगै बर्दियामा सम्भावित बाढीबाट भौतिक तथा मानवीय क्षति न्यूनीकरण गर्न बाढीपूर्वका तयारी पूरा गरिएको प्रमुख जिल्ला अधिकारी सन्तबहादुर सुनारले बताए। नेपाली सेना, सशस्त्र प्रहरी र जनपद प्रहरीलाई एकीकृत रूपमा बाढीपूर्व खोज तथा उद्धारको अभ्यास गराएका छौं। बर्दिया बाढीको दृष्टिकोणले जोखिममा छ। कर्णाली, बबई र यिनका शाखा नदीहरूमा पानीको बहाव बढेपछि जिल्लाको अधिकांश भूभाग डुबान, बाढीसँगै कटानको जोखिममा पर्ने गर्छ। उनले भने, विगतमा बर्दियामा आएको बाढीका कारण करोडौंको क्षति व्यहोर्नु परेको छ। जिल्लामा बाढीबाट हुने मानवीय तथा भौतिक जोखिम न्यूनीकरण गर्न हामीले सम्पूर्ण पूर्व तयारीहरू पूरा गर्यौँ। कस्तो प्रकृतिको बाढी आउँछ पूर्वाआकलन छैन। सशस्त्र प्रहरी बलको अगुवाइमा बाढीका बखत खोज तथा उद्धारको तयारी गरिन्छ। यस वर्ष बाढी आएमा बर्दियामा २० हजार घरपरिवार जोखिममा पर्ने पूर्वानुमान छ। लाखौं जनसंख्या प्रभावित हुन सक्छन्। जिल्लाका जोखिम क्षेत्र पहिचान गरी नदी नियन्त्रणका लागि ड्यामलगायत तटबन्धको अनुगमन गर्दै निर्माण कम्पनीहरूलाई समयमै काम सकाउन निर्देशन दिइसकिएको छ। नेपाली सेना, सशस्त्र प्रहरी र नेपाल प्रहरी बाढीको जोखिम न्यूनीकरणका लागि तयारी अवस्थामा छन्। बर्दिया जिल्ला बाढीको अत्यधिक जोखिममा रहेकाले जोखिम न्यूनीकरणका लागि जोडतोडका साथ लाग्नुपर्ने आवश्यकता छ। बर्दिया जिल्ला पटकपटक बाढीको चपेटामा पर्दै आएको छ। सशस्त्र प्रहरी बल नेपाल नम्बर ३१ हेडक्वाटर बर्दियाका गणपति सशस्त्र प्रहरी उपरीक्षक नरबहादुर रावतले भने, बाढीका बेला सशस्त्र प्रहरीका बीओपी, गण सबै परिचालन गर्ने तयारीमा छौं। अन्य निकायसँग सहकार्य गर्दै मोटरबोट, रबरबोट, लाइफ ज्याकेट, क्याराबिन, डोरीलगायतका खोज तथा उद्धार सामग्री तयारी हालतमा राखेका छौं।"
सुदूरपश्चिम प्रदेश बजेट : आफ्नो हात जगन्नाथ,"धनगढी : बजेटको प्राथमिकता कि अत्यावश्यक काम हुन्छ, कि समानुपातिक वितरण हुन्छ। सुदूरपश्चिम सरकारले ल्याएको बजेट भने, आफ्नो हात जगन्नाथ बनेको छ। सरकारले प्रदेशका नौवटै जिल्लाका एकएक सडक, प्रदेश गौरवका योजनाका रूपमा राखेको छ। गतवर्ष कैलाली बाहेक ८ जिल्लामा ती सडक निर्माण र कालोपत्रेका लागि १०१० करोड रकम विनियोजन गरिएको थियो। यसपालि आर्थिक मामिला तथा योजना मन्त्री प्रकाशबहादुर शाहको जिल्ला बाहेका सबै सडकमा बजेट घटाइएको छ। कैलालीमा एक करोड, कञ्चनपुरमा तीन करोड १० लाख, बैतडीमा साढे तीन करोड, दार्चुलामा साढे तीन करोड, अछाममा २ करोड, बझाङमा एक करोड ७५ लाख छुट्याइएको छ। जब कि आर्थिक मामिला तथा योजनामन्त्री शाहको जिल्ला बाजुरामा भने २६ करोड ९४ लाख विनियोजन गरिएको छ। सुदूरपश्चिम सरकारमा एमाले नेता भीम रावलको प्रभाव छ। बजेटमा पनि त्यसको झल्को देखिन्छ। रावलको घर जाने सडक कालोपत्रेका लागि ६ करोड राखिएको छ। प्रदेश गौरवका योजनाहरूमा भने एक करोड विनियोजन गरिएको छ। अछामको साँफेबगर नगरपालिकाको बयलपाटा माझका पीपलदेखि नदुकानाकालाआमडोटैल्याङमाता सडक कालोपत्रेका लागि ६ करोड छुट्याइएको हो। प्रदेश सभा सदस्य पठान सिंह बोहराले नेताको घरलाई मात्र ध्यान दिइनु गलत भएको बताए। सत्ता पक्षकै सांसद प्रेम प्रकाश भट्टले प्रदेश गौरवका योजनाहरूमा ७५ प्रतिशत बजेट कटौती गरिएको भन्दै आपत्ति जनाए। गत वर्ष १० करोड रकम विनियोजन भएको प्रदेश गौरवको सडक योजनामा यसपालि एक करोडदेखि साढे तीन करोडसम्म विनियोजन गरिएको छ, यसरी योजना सम्पन्न कसरी हुन्छन् ? उनले भने। आर्थिक मामिला तथा योजनामन्त्री शाह भीम रावल निकट हुन्। अहिले प्रदेश सरकारमा १७ जना सांसद एमालेको नेपाल खनाल निकट छन्। अधिकांश सांसदले रावलको निकट भएकै कारण उनको निर्वाचन क्षेत्र र शाहले आफ्नो निर्वाचन क्षेत्रामा अत्यधिक बजेट विनियोजन गरेको बताए। बजेटबारे सोमबारबाट प्रदेश सभामा छलफल सुरु भएको हो। मंगलबार सत्ता पक्षकै सांसद तथा पूर्व सामाजिक विकासमन्त्री कृष्णराज सुबेदीले विषयगत मन्त्रीहरूले आआफ्नो निर्वाचन क्षेत्रमा बढी बजेट हालेर असन्तुलित बजेट ल्याएको आरोप लगाए। उनी पनि नेपाल खनाल पक्षका हुन्। उनले भने, आर्थिक मामिला तथा योजना मन्त्रालयले दुई कोठे विद्यालय भवनसमेत बजेटमा समावेश गर्न नसिकने भन्यो, तर अर्थमन्त्रीको जिल्ला बाजुरामा चारकोठे भवनहरू परे, के मन्त्रीहरू र सांसदहरूका लागि अलग्गै नीति छ ? आर्थिक मामिला तथा योजना मन्त्रीले २२ अर्बको मात्रै बजेट आउने भन्दै सबै निकट सांसदहरूलाई विद्यालय भवनका योजना बजेटमा राख्न नसक्ने बताएका थिए। तर, उनले आधादर्जन चारकोेठे भवनका योजना आफ्नो जिल्ला बाजुरामा मात्रै राखेको पूर्व सामाजिक मन्त्री कृष्णराज सुवेदीले बताए। उनले भौतिक पूर्वाधार मन्त्रालयले पनि सांसदहरूले लगेका योजनाहरू समावेश नगरेको आरोप लगाए। म भौतिक पूर्वाधार मन्त्रालयमा गए, मन्त्री ज्यूले २० मात्र योजना दिनुहोस् भने तर अहिले रातो किताबमा दुईढाइ लाखका अढाइ सय योजना मेरो आसपासमै परेका छन्। ती योजना कसले दियो ? कसले भनेर योजना परे ? प्रदेश सभामा उनले प्रश्न गरे।उनले रातो किताबमा नालीसहितको कालोपत्रे सडकका लागि पाँच लाख बजेट विनियोजन गरिएको बताए। नालीसहितको कालोपत्रेका लागि ५ लाखले पुग्छ ? यस्तो पनि बजेट हुन्छ ? उनले भने। पूर्वमन्त्री सुबेदीले, ससाना खुद्रे योजना हटाएर बजेट संशोधन हुनुपर्ने माग गरे। सत्ता पक्षकै सांसद अर्चना गहतराजले पनि बजेटमा त्रुटि रहेको बताइन्। लक्षित समुदायको बजेट सोलोडोलो आएको छ, त्यसले प्रदेशको लक्षितवर्ग लाभान्वित हुँदैन, उनले भनिन्। उनले सहकारी मन्त्रालयमा पनि विभेद भएको बताइन्। तराईका सहकारीका भवन निर्माणका लागि २० लाख र पहाडका सहकारीका लागि १० लाख रकम विनियोजन गरिनु विभेद हो, उनले भनिन्। झन् पहाडमा भवन बनाउन बढी खर्च लाग्छ। प्रतिपक्षले त आर्थिक वर्ष २०७८७९ को बजेट बिचौलियासँगको सेटिङ मा आएको आरोप लगाएको छ। प्रतिपक्षी दल नेपाली कांग्रेसका प्रदेश सांसद कर्णबहादुर मल्लले यो बजेट बिचौलियासँगको सेटिङमा आएको बताए। यो बजेटमा सुदूरपश्चिमका जनताले अपनत्व महसुस गरेका छैनन्, प्रदेश सांसदले भनेका भन्दा पनि बिचौलियाहरूबाट कमिसनका लागि योजना पारिएका छन्, उनले भने। उनले ४५८ पानाको रातो किताब एक विज्ञप्ति जस्तै आएको आरोपसमेत लगाए। प्रतिपक्षको मौनतालाई सरकारले कमजोरी ठान्यो, यो बजेट होइन विज्ञप्ति हो, बजेट माथिको छलफलका क्रममा उनले भने। जनताको अदालत सबैभन्दा ठूलो अदालत हो, त्यो अदालतले कारबाही गर्ने नै छ। उनले २५ हजारका योजना पनि रातो किताबमा आएको आरोप लगाए। २५ हजारका दर्जनौं योजना बजेटमा आएका छन्, यसले सुदूरपश्चिमलाई समृद्धिभन्दा पनि विनासतिर लैजान्छ उनले भने। उनले, अहिलेको बजेट सोझासाझा जनतालाई भ्रष्टाचार गर भनेर सिकाउने बजेट आएको आरोपसमेत लगाए। कनिका छरेझैं बजेट आएको छ, यसले सोझा जनतालाई यसरी भ्रष्टाचार गर्नुपर्छ भनेर प्रशिक्षित गर्छ, सांसद मल्लले भने। प्रतिपक्षी कांग्रेसकै प्रदेश सभा सदस्य गोविन्द बोहराले आर्थिक वर्ष २०७८७९ को बजेट असारे विकासको नमुनाका रूपमा आएको बताए। प्रदेश योजना आयोगको अत्तोपत्तो छैन, योजना बैंक बनाउने भनिएको थियो, त्यसको अत्तोपत्तो छैन, तर फर्टिलाइजर उद्योगलाई रातो किताबमै बजेट हालिएको छ, योभन्दा ठूलो विडम्बना के हुन सक्छ, उनले भने।बजेट वक्तव्यमा कञ्चनपुरको कृष्णपुर नगरपालिका६ मा रहेको नेपाल फर्टिलाइजर इन्डस्ट्रिजलाई ५ करोड र कैलालीको घोडाघोडी नगरपालिकाको वडा नम्बर १० मा रहेको मोहन्याल कृषि तथा पशुपालन व्यवसाय र शीत भण्डारका लागि ५ करोड रकम दिने उल्लेख छ। रातो किताबमा अधिकांश निजी कम्पनी, फर्म र व्यक्तिहरूलाई ठूलो रकम दिने कुरा लेखिएपछि विरोध चुलिएको हो। अहिले कोरोनाका कारण यातायात व्यवसायी, होटल ब्यवसायी, पर्यटन क्षेत्र धरासायी भएको बताउँदै सांसद बोहराले प्रदेश सरकारले ती ध्वस्त भइरहेका क्षेत्रका लागि बजेटमा कुनै व्यवस्था नभएको आरोप लगाए। मेरो मान्छे, मेरो योजना भन्दै बजेट आयो, प्रायः भेट कम्पनीले ल्याएको जस्तो बजेट आयो बोहराले भने। असार १ गते आर्थिक मामिला तथा योजनामन्त्री प्रकाशबहादुर शाहले ३० अर्ब ३३ करोडको बजेट प्रस्तुत गरेका थिए। उक्त बजेटमाथि सोमबारबाट प्रदेश सभामा छलफल सुरु भएको छ। छलफलमा सहभागी सत्ता पक्ष र प्रतिपक्षका सांसदहरूले बजेट संशोधन हुनुपर्ने माग गरेका छन्।"
निर्वाचनसम्म एमालेको एकल सरकार : ५ सदस्यीय मन्त्रीपरिषद्,"काठमाडौं : प्रधानमन्त्री केपी ओलीले पछिल्लो पटक गरेको मन्त्रिपरिषद् विस्तारलाई सर्वोच्च अदालतले बदर गरेको छ। प्रधानमन्त्री केपी ओलीले प्रतिनिधि सभा विघटनपछि थपेका दुई उपप्रधानसहित २० मन्त्रीलाई सर्वोच्चले मंगलबार कार्यान्वयन नगर्न अन्तरिम आदेश दिएको छ। सर्वोच्चको आदेशपछि फेरि ओली नेतृत्वमा एमालेको एकल सरकार कायम भएको छ। प्रधानमन्त्रीसहित ५ सदस्यीय मन्त्रीपरिषद्ले अब आगामी निर्वाचनसम्म कायम रहने भएको छ ।सर्वोच्चको आदेशपछि यो मन्त्रिपरिषदलाई प्रधानमन्त्रीले चलाउन नसक्ने भएका छन् । प्रतिनिधिसभा विघटन हुनुअघि कायम रहेका अर्थमन्त्री विष्णुप्रसाद पौडेल, शिक्षा, विज्ञान तथा प्रविधिमन्त्री कृष्णगोपाल श्रेष्ठ, भौतिक पूर्वाधार तथा यातायातमन्त्री बसन्तकुमार नेम्बाङ र कानुन, न्याय तथा संसदीय मामिलामन्त्री लीलानाथ श्रेष्ठबाहेक पछिल्लो समयमा मन्त्रिपरिषद् विस्तारको क्रममा उपप्रधानमन्त्री, मन्त्री र राज्यमन्त्रीको जिम्मेबारी पाएकालाई उक्त पदअनुसार काम नगर्नु, गर्न नदिनु नदिलाउनु भनि सर्वोच्च अदालतले सर्वोच्चको नियमावली २०७४ को नियम ४९ अनुसार राष्ट्रपतिको कार्यालयका नाममा अन्तरिम आदेश दिएको हो। अदालतको यो आदेशका कारण उपप्रधानमन्त्रीद्वय रघुवीर महासेठ, राजेन्द्र महतो तथा मन्त्रीहरू खगराज अधिकारी, (गृह) शरतसिंह भण्डारी (ऊर्जा), अनिलकुमार झा (खानेपानी), शेरबहादुर तामाङ (स्वास्थ्य), राजकिशोर यादव (उद्योग, वाणिज्य तथा आपूर्ति), लक्ष्मणलाल कर्ण (भूमि व्यवस्था), नैनकला थापा (सञ्चार), ज्वालाकुमारी साह (कृषि तथा पशुपन्छी), विमलप्रसाद श्रीवास्तव (श्रम), उमाशंकर अरगरिया (पर्यटन), चन्दा चौधरी (महिला तथा बालबालिका), एकवाल मियाँ (युवा तथा खेलकुद), नारदमुनि राना (वन), गणेशकुमार पहाडी (संघीय मामिला) र मोहन बानियाँ (प्रधानमन्त्री तथा मन्त्रिपरिषद्को कार्यालय) स्वतः पदमुक्त भएका छन्। पदमुक्त भएका राज्यमन्त्रीहरूमा चन्द्रकान्त चौधरी (ऊर्जा), रेणुका गुरुङ (महिला तथा बालबालिका) र आशाकुमारी विक (वन) छन्। जेठ ७ मा प्रधानमन्त्री ओलीले प्रतिनिधि सभा विघटन गरी कात्तिक २६ र मंसिर ३ मा मध्यावधि निर्वाचनको मिति तोकेका थिए। त्यसपछि प्रधानमन्त्री ओलीले जेठ २१ र जेठ २७ मा दुईपटक मन्त्रिपरिषद्को पुनर्गठन गरेका थिए। जेठ २१ गते जसपाबाट ८ मन्त्री र २ राज्यमन्त्री गरी १० जना थपेका थिए। यस्तै जेठ २७ गते ७ मन्त्री र एक राज्यमन्त्री थपेर प्रधानमन्त्री ओलीले २५ सदस्यीय मन्त्रिपरिषद् बनाएका थिए। सर्वोच्चको आदेशपछि जेठ २७ गते मन्त्रीको शपथ लिएकाहरू १३ दिनमात्रै मन्त्री र राज्यमन्त्रीको जिम्मेबारी बहन गर्न पाए। जेठ २१ मा नियुक्त भएका मन्त्रीहरू १९ दिनमै आफ्नो जिम्मेवारीबाट मुक्त भएका छन्। सर्वोच्चको आदेशमा भनिएको छ, प्रतिनिधि सभा विघटन भएको विशेष परिस्थितिमा प्रधानमन्त्रीको अध्यक्षतामा जेजुन अवस्थाको मन्त्रिपरिषद् छ, त्यही मन्त्रिपरिषद्ले कार्य सञ्चालन गर्नेछ भनी स्पष्ट रूपमा किटानीका साथ उल्लेख भइरहेको परिप्रेक्ष्यमा तत्काल कायम रहेका प्रधानमन्त्रीले अन्य सामान्य अवस्थाको प्रधानमन्त्रीले जस्तो मन्त्रिपरिषद् विस्तार गर्ने, थप गर्न सक्ने भनी संविधानको कुनै पनि धारामा उल्लेख नभएको र धारा ७७ (३) ले साविककै मन्त्रिपरिषद्ले कार्य सञ्चालन गर्ने भनी किटान गरिरहेको अवस्थामा प्राइम फ्याकल रूपमै मन्त्रिपरिषद्को विस्तार गर्ने वा थप गर्ने अधिकार प्रधानमन्त्रीमा रहेको देखिँदैन। प्रतिनिधिसभा विघटनपछि प्रधानमन्त्रीको संविधानको धाराविपरीत दुई पटक मन्त्रिपरिषद् विस्तार गरेको भन्दै वरिष्ठ अधिवक्ता दिनेश त्रिपाठी, अधिवक्ताहरू राजकुमार सुवाल, शालिकराम सापकोटा, सीतादेवी श्रेष्ठ, कञ्चनकृष्ण न्यौपाने र वीरेन्द्रप्रसाद शाहले रिट दायर गरेका थिए। सर्वोच्चको पछिल्लो आदेशलाई एमालेले अप्रत्यासित बताएको छ भने विपक्षी दलमा खुसियाली छाएको छ। पछिल्लो समयमा भएका सर्वोच्चका फैसलाले राज्यका दुई अंग कार्यपालिका र न्यायपालिकाबीच शीतयुद्ध चलेको छ। यो आदेशलगायत नागरिकता अध्यादेश, सरकारले बजेटमार्फत ल्याएको ढुंगा, गिट्टी र बालुवालगायतका पदार्थको उत्खनन् र निकासी गर्नका लागि नीतिगत व्यवस्थामा सर्वोच्च अदालतको आदेशले रोक लगाइदिएको छ। सर्वोच्चले माओवादी केन्द्रबाट एमालेमा आएका रामबहादुर थापा बादलसहित सात मन्त्री बनाउने प्रधानमन्त्री ओलीको निर्णयसमेत उल्टाएको थियो। सर्वोच्चले प्रधानमन्त्री ओलीले गठन गरेको दसौं राष्ट्रिय आयोजक कमिटीमाथि प्रश्न उठाउँदै कर्णालीका चार प्रदेश सभा सदस्यलाई पुनर्वहाली गरिदिएको छ। प्रधानमन्त्री तथा एमाले अध्यक्ष ओली यो विषयमा सर्वोच्चमा पुनरावलोकनका लागि निवेदन दर्ता गराएका छन्। पदमुक्त गरिएका सांसदलाई पुनर्वहाली गर्ने सर्वोच्च अदालतको आदेशविरुद्धको पुनरावलोकन माथिको सुनुवाइ गर्दै दुवै पक्षलाई छलफलमा बोलाउने आदेश दिएको छ। न्यायाधीशद्वय आनन्दमोहन भट्टराई र हरि फुँयालको संयुक्त इजलासले अन्तरिम आदेश खारेज गर्ने वा नगर्ने विषयमा छलफल गर्न सर्वोच्चले विपक्षी झिकाएर छलफल गर्न आदेश गरेको छ।"
प्रतिनिधिसभा विघटन मुद्दा : संवैधानिक इजलासमा सुनुवाइ,"काठमाडौं : प्रतिनिधि सभा विघटन विरुद्धको मुद्दामा बुधबारदेखि सर्वोच्च अदालतको संवैधानिक इजलासमा सुनुवाइ सुरु भएकोे छ। निवेदक शेरबहादुर देउवा रहेको रिट निवेदनमाथि संवैधानिक इजलासमा बहस सुरु भएको हो। प्रधानन्यायाधीश चोलेन्द्रशम्शेर जबरासहित न्यायाधीश दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराईको संवैधानिक इजलासले विपक्षीका नाममा कारण देखाउ ओदश जारी गर्दै जेठ ९ बाट निरन्तर सुनुवाइका लागी मुद्दा पेश गर्न भनेका थिए। सर्वोच्च अदालतले राष्ट्रपति कार्यालयसहित विपक्षीको नाममा आदेश दिएको थियो। निवेदकको तर्फबाट बहसको सुरुवातका लागि कुल १२ घण्टा र पछि जबाफी बहसका लागि ३ घण्टासहित कुल १५ घण्टा मात्र समय अदालतले तोकेको छ। मुद्दामा पक्ष तथा विपक्षका गरेर ४ सय बढी कानुन व्यवसायीहरूले वकालतनामा दिएका छन्। संसद् विघटन र चुनावको घोषणा असंवैधानिक तथा अलोकतान्त्रिक भन्दै ३० वटा रिट सर्वोच्चमा दायर भएका छन्। सबै रिटको सुनुवाइ संवैधानिक इजलासमा जारी छ। पाँच दलका शीर्ष नेताले १४६ जना सांसदले नेपाली कांग्रेसका सभापति शेरबहादुर देउवालाई प्रधानमन्त्री नियुक्ति र प्रतिनिधिसभा पुनर्स्थापना गर्न परमादेश माग गर्दै सर्वोच्च अदालतमा जेठ १० गते रिट दर्ता गरेका थिए। नेपालको संविधानको धारा ७६ (५) अन्तर्गत सरकार गठन गर्नका लागि प्रधानमन्त्री केपी ओली र विपक्षी नेता शेरबहादुर देउवाले पेस गरेको दुवैको दाबीलाई राष्ट्रपति भण्डारीले जेठ ७ गते खारेज गरेकी थिइन्। त्यसको लगत्तै मध्यरातमा प्रतिनिधिसभा विघटन गरी आगामी कात्तिक र मंसिरमा प्रतिनिधिसभाको निर्वाचन घोषणा गरिएको थियो। यसअघि पनि प्रधानमन्त्री ओलीले पुस ५ गते संसद् विघटन गरेर चुनावमा जाने निर्णय गरेका थिए। तर कदमलाई सर्वोच्चले फागुन ११ गते बदर गर्दै संसद् पुनःस्थापना गरिदिएको थियो। सर्वोच्चको संवैधानिक इजलासमा करिब डेढ महिना बहस भएको थियो। विघटन भएको संसद् पुनर्स्थापनाका लागि विपक्षीहरूले आन्दोलनसमेत गरेका थिए।"
स्वास्थ्य मन्त्री बनेका शेरबहादुर तामाङले १९ दिनमा के गरे ?,"काठमाडौं : पूर्वमन्त्री शेरबहादुर तामाङले आफूले स्वास्थ्य मन्त्रालय सम्हालेपछि गरेका काम सार्वजनिक गरेका छन् । बुधबार फेसबुकमार्फत मन्त्री तामाङले १९ दिनमा गरेको चार वटा कामको फेहरिस्त सुनाएका हुन् । उनले कोरोना नियन्त्रणका लागि आफूले इमान्दार प्रयत्न गरेको र खोप ल्याउने सम्बन्धी सबै प्रकृया पूरा गरेकोले केही दिनमा नै खोप आउने सुनिश्चित भएको दाबी गरेका छन्। उनले पछिल्लो राजनितिक घटनाक्रमले खोप आउन ढिलो हुने र नेपाली नागरिकको जीवन माथी नै तलमाथि भएमा त्यसको नैतिक जिम्मेवारी पनि आफूले लिने धारणा राखेका छन् । पछिल्लो राजनितिक घटनाक्रमले खोप आउन ढिलो हुने र नेपाली नगरिकको जीवन माथी नै तलमाथि भएमा त्यसको नैतिक जिम्मेवारी मेरो हुनेछ । उनले लेखेका छन्,यदि राजनितिको खेलमा नेपाली नागरिकको जीवनमाथी खेलवाड गर्ने छुट कसैलाई छैन। तामाङले सबै नेपाली जनताको स्वास्थ्य उपचार निःशुल्क गर्ने सम्बन्धी छलफल र प्रारम्भिक प्रक्रिया शुरुवात गरेको बताएका छन्। उनले सम्पूर्ण सरकारी अस्पतालहरुलाई सुविधासम्पन्न बनाई अस्पतालमा आउने सबै बिरामीलाई उपचारको सुनिश्चितता गर्ने प्रकृयाको आरम्भ भएको दाबी गरेका छन् । यसैगरी गाँजाको औषधीय उपयोग र अनुसन्धानको लागि पहल शुरु भएको स्पष्ट पारेका छन्।"
"शम्भु थापाको प्रश्न १४९ जनाले हस्ताक्षर बुझाएपछि बहुमत छैन त, श्रीमान ?","काठमाडौं : सर्वोच्च अदालतमा प्रतिनिधिसभा विघटनविरुद्ध शेरबहादुर देउवासहितका सांसदले दायर गरेको रिटमाथि बुधबारदेखि बहस सुरु भएको छ। सर्वोच्च अदालतको संवैधानिक इजलासमा बुधबार वरिष्ठ अधिवक्ताद्वय शम्भु थापा, बद्रीवहादुर कार्की, महादेव यादव अधिवक्ताद्वय खम्बवहादुर खाती र गोविन्द बन्दीले बहस गरेका छन्। वरिष्ठ अधिवक्ता थापाले देउवालाई प्रधानमन्त्रीका लागि प्रतिनिधिसभाका २७५ सांसदमध्ये १४९ ले हस्ताक्षर सहित बुझाएको आधार नै संसदमा विश्वासको मत प्राप्त गर्ने बलियो पक्ष भएको दाबी गरेका छन्। संविधानको धारा ७६ (५) अनुसार नै प्रधानमन्त्री पदमा देउवाका लागि बुझाएको १४९ जनाको हस्ताक्षरसहित दाबी पेश गरेपछि आधार पुग्यो भन्ने बुझिन्छ कि बुझिदैन, उनले भने, १४९ जना मसँग छ भनेर दावी पेश गरेपछि ऊसँग बहुमत छैन त, श्रीमान ? थापाले १ सय ४९ जनाको लिखित हस्ताक्षरसहित दाबी गरेपछि नेकपा (एमाले)का २६ जनाले, जसपाका १२ जनाले भोट हाल्न पाउँदैन भन्ने अधिकार राष्ट्रपतिलाई नभएको जिकिर गरे। विश्वासको मत प्राप्त गर्ने आधार नदेखिएपछि मात्र राष्ट्रपति विद्यादेवी भण्डारीले प्रधानमन्त्री नियुक्त गर्न नसक्ने भन्दै तर संविधानको धारा ७६ (५) अनुसार प्रक्रिया पुर्याएका देउवालाई प्रधानमन्त्रीमा नियुक्त गर्नुपर्ने उनको तर्क छ। राष्ट्रपतिले सांसदलाई मतदानको अधिकारबाट बन्चित गरी संसद विघटन गरेको आरोप लगाए। उनले प्रधानमन्त्री छान्ने अधिकार राष्ट्रपतिलाई नभई संसदलाई रहेको स्पष्ट पारेका छन्। थापाले संविधानको धारा ७६ (३) अनुसार नियुक्त भएको प्रधानमन्त्रीले ७६ (४) बमोजिम विश्वासको मत लिनुपर्ने जिकिर गरेका छन्। अर्का वरिष्ठ अधिवक्ता यादवले ७६ (५) बमोजिम प्रधानमन्त्रीको पदका लागि देउवालाई समर्थन गरेका १४९ प्रतिनिधिसभाका सांसद दल नभई सभाका सदस्य भएको जिकिर गरेका छन्। उनले राष्ट्रपति भण्डारीले संविधानको अधिकार प्रयोग गर्ने नभई संविधानले दिएको कर्तव्य निर्वाह मात्र रहेको तर्क गरे। प्रधानमन्त्री पदका लागि दाबी पुगेन भन्ने अधिकार राष्ट्रपति भण्डारीलाई नभई संसदलाई रहेको उनको भनाइ छ। उनले भने, राष्ट्रपति विद्यादेवी भण्डारीले संविधानको अधिकार प्रयोग गर्ने होइन, संविधानको दिएको कर्तव्य निर्वाह गर्ने हो, देउवाको दाबी पुगेन भन्ने अधिकार राष्ट्रपतिलाई होइन, संसद्लाई छ। बहसमा सहभागी वरिष्ठ अधिवक्ता कार्कीले संविधानको धारा ७६ (३) अनुसार नियुक्त भएका प्रधानमन्त्री केपी ओलीले विश्वासको मत प्राप्त नगरेकाले पुनः प्रधानमन्त्रीका लागि ७६ (५) मा दाबी गर्न नमिल्ने बताए। कार्कीले संविधानको धारा ७६ (३) अनुसार नियुक्त भएका प्रधानमन्त्री ओलीले ७६ (४) अनुसार विश्वासको मत लिनुपर्ने आधार पेश गरेका छन्।  प्रतिनिधि सभा विघटन विरुद्धको मुद्दामा बुधबारदेखि सर्वोच्च अदालतको संवैधानिक इजलासमा सुनुवाइ सुरु भएको हो। निवेदक शेरबहादुर देउवा रहेको रिट निवेदनमाथि संवैधानिक इजलासमा बहस सुरु भएको हो। प्रधानन्यायाधीश चोलेन्द्रशम्शेर जबरासहित न्यायाधीश दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराईको संवैधानिक इजलासले विपक्षीका नाममा कारण देखाउ ओदश जारी गर्दै जेठ ९ बाट निरन्तर सुनुवाइका लागी मुद्दा पेश गर्न भनेका थिए। सर्वोच्च अदालतले राष्ट्रपति कार्यालयसहित विपक्षीको नाममा आदेश दिएको थियो। निवेदकको तर्फबाट बहसको सुरुवातका लागि कुल १२ घण्टा र पछि जबाफी बहसका लागि ३ घण्टासहित कुल १५ घण्टा मात्र समय अदालतले तोकेको छ। मुद्दामा पक्ष तथा विपक्षका गरेर ४ सय बढी कानुन व्यवसायीले वकालतनामा दिएका छन्। संसद् विघटन र चुनावको घोषणा असंवैधानिक तथा अलोकतान्त्रिक भन्दै ३० वटा रिट सर्वोच्चमा दायर भएका छन्। सबै रिटको सुनुवाइ संवैधानिक इजलासमा जारी छ। पाँच दलका शीर्ष नेताले १४६ जना सांसदले नेपाली कांग्रेसका सभापति शेरबहादुर देउवालाई प्रधानमन्त्री नियुक्ति र प्रतिनिधिसभा पुनर्स्थापना गर्न परमादेश माग गर्दै सर्वोच्च अदालतमा जेठ १० गते रिट दर्ता गरेका थिए। नेपालको संविधानको धारा ७६ (५) अन्तर्गत सरकार गठन गर्नका लागि प्रधानमन्त्री ओली र विपक्षी नेता शेरबहादुर देउवाले पेस गरेको दुवैको दाबीलाई राष्ट्रपति भण्डारीले जेठ ७ गते खारेज गरेकी थिइन्। त्यसको लगत्तै मध्यरातमा प्रतिनिधिसभा विघटन गरी आगामी कात्तिक र मंसिरमा प्रतिनिधिसभाको निर्वाचन घोषणा गरिएको थियो। यसअघि पनि प्रधानमन्त्री ओलीले पुस ५ गते संसद् विघटन गरेर चुनावमा जाने निर्णय गरेका थिए। तर कदमलाई सर्वोच्चले फागुन ११ गते बदर गर्दै संसद् पुनःस्थापना गरिदिएको थियो। सर्वोच्चको संवैधानिक इजलासमा करिब डेढ महिना बहस भएको थियो। विघटन भएको संसद् पुनर्स्थापनाका लागि विपक्षीले आन्दोलनसमेत गरेका थिए।"
हिलाम्मे सडकमै धान रोपेर जनप्रतिनिधिको विरोध,"सिरहा : सिरहाको धनगढीमाई १२ विष्णपुरकट्टिस्थित स्थानीय युवाले हिलाम्मे सडकमा धान रोपेर विरोध जनाएको छ । सडकको हिलो भएको कारण आवतजावतमा समस्या भइरहेको जानकारी वडाअध्यक्षलाई गराउँदा पनि सुनुवाइ नगरेको भन्दै स्थानीयले धान रोपेका हुन् । केहीदिन अघि गाउँको सोही सडकको केही मिटर कालोपत्रे गर्र्न सुरु गरेको थियो । कालोपत्रेमा आवतजावत रोक्न ठेकेदारले सडकमै खाल्डो खनेका थिए । उक्त खाल्डो नपुर्दा वर्षापछि सडकमा हिँडडुल गर्न कठिनाई भोग्नुपरेको स्थानीय खगेश्वर यादवले सुनाए । सडकमै खाल्डो खनेर ठेकेदारले त्यतिकै छोडयो । आफूहरुले पटकपटक वडाअध्यक्षलाई खाल्डो पुराउन ठेकेदारलाई कडाई गर्न आग्रह गरे तर, कसैले सुनेन, उनले भने,खाल्टोमा हिलो भएपछि मोटरसाइकल यात्री लड्ने गरेको थियो । कोही सुनुवाइ नगरेपछि धान रोपेको हो । यता, वडाअध्यक्ष राजु श्रेष्ठले आफूले ठेकेदारलाई सडकको खाल्डो पुर्न ताकेदा गरिसकेको जानकारी दिए ।"
'प्रधानमन्त्री बनाउन दलको समर्थन चाहिँदैन',"काठमाडौं : संवैधानिक इजलासमा बहस गर्दै वरिष्ठ अधिवक्ता महादेव यादवले संविधानको धारा ७६ (५) अनुसार प्रधानमन्त्री बन्नका लागि प्रतिनिधिसभा सदस्यलाई दलको समर्थन नचाहिने बताएका छन्। धारा ७६ (५) बमोजिम प्रधानमन्त्री नियुक्तिका लागि राजनीतिक दल नभई प्रतिनिधिसभा सदस्यको समर्थन भनिएको हो, उनले भने। धारा ७६ (५) अनुसार प्रधानमन्त्रीमा शेरबहादुर देउवालाई समर्थनप्राप्त १४९ जना दलका नभई सभाका सदस्य रहेको उनको भनाइ छ। सोहीअनुसार १४९ सांसदको हस्ताक्षरसहित दाबी पेश गर्ने देउवालाई प्रधानमन्त्रीमा नियुक्त नगरिनु असंवैधानिक भएको जिकिर गर्दै उनले भने, राष्ट्रपति विद्यादेवी भण्डारीले संविधानको अधिकार प्रयोग गर्ने होइन, संविधानको दिएको कर्तव्य निर्वाह गर्ने हो, देउवाको दाबी पुगेन भन्ने अधिकार राष्ट्रपतिलाई होइन, संसद्लाई छ। रासस  प्रतिनिधि सभा विघटन विरुद्धको मुद्दामा बुधबारदेखि सर्वोच्च अदालतको संवैधानिक इजलासमा सुनुवाइ सुरु भएकोे हो। निवेदक शेरबहादुर देउवा रहेको रिट निवेदनमाथि संवैधानिक इजलासमा बहस सुरु भएको हो। प्रधानन्यायाधीश चोलेन्द्रशम्शेर जबरासहित न्यायाधीश दीपककुमार कार्की, मीरा ढुंगाना, ईश्वरप्रसाद खतिवडा र आनन्दमोहन भट्टराईको संवैधानिक इजलासले विपक्षीका नाममा कारण देखाउ ओदश जारी गर्दै जेठ ९ बाट निरन्तर सुनुवाइका लागी मुद्दा पेश गर्न भनेका थिए। सर्वोच्च अदालतले राष्ट्रपति कार्यालयसहित विपक्षीको नाममा आदेश दिएको थियो। निवेदकको तर्फबाट बहसको सुरुवातका लागि कुल १२ घण्टा र पछि जबाफी बहसका लागि ३ घण्टासहित कुल १५ घण्टा मात्र समय अदालतले तोकेको छ। मुद्दामा पक्ष तथा विपक्षका गरेर ४ सय बढी कानुन व्यवसायीहरूले वकालतनामा दिएका छन्। प्रतिनिधिसभा विघटन मुद्दा : संवैधानिक इजलासमा सुनुवाइ संसद् विघटन र चुनावको घोषणा असंवैधानिक तथा अलोकतान्त्रिक भन्दै ३० वटा रिट सर्वोच्चमा दायर भएका छन्। सबै रिटको सुनुवाइ संवैधानिक इजलासमा जारी छ। पाँच दलका शीर्ष नेताले १४६ जना सांसदले नेपाली कांग्रेसका सभापति शेरबहादुर देउवालाई प्रधानमन्त्री नियुक्ति र प्रतिनिधिसभा पुनर्स्थापना गर्न परमादेश माग गर्दै सर्वोच्च अदालतमा जेठ १० गते रिट दर्ता गरेका थिए। नेपालको संविधानको धारा ७६ (५) अन्तर्गत सरकार गठन गर्नका लागि प्रधानमन्त्री केपी ओली र विपक्षी नेता शेरबहादुर देउवाले पेस गरेको दुवैको दाबीलाई राष्ट्रपति भण्डारीले जेठ ७ गते खारेज गरेकी थिइन्। त्यसको लगत्तै मध्यरातमा प्रतिनिधिसभा विघटन गरी आगामी कात्तिक र मंसिरमा प्रतिनिधिसभाको निर्वाचन घोषणा गरिएको थियो। यसअघि पनि प्रधानमन्त्री ओलीले पुस ५ गते संसद् विघटन गरेर चुनावमा जाने निर्णय गरेका थिए। तर कदमलाई सर्वोच्चले फागुन ११ गते बदर गर्दै संसद् पुनःस्थापना गरिदिएको थियो। सर्वोच्चको संवैधानिक इजलासमा करिब डेढ महिना बहस भएको थियो। विघटन भएको संसद् पुनर्स्थापनाका लागि विपक्षीहरूले आन्दोलनसमेत गरेका थिए।"
कर्णालीमा विपद् व्यवस्थापन अभ्यास,"गुलरिया : कर्णाली नदीमा बाढीपूर्व खोज तथा उद्धारको कृत्रिम अभ्यास गरिएको छ। जिल्ला विपद् व्यवस्थापन समिति बर्दियाको सहजीकरणमा नेपाली सेना, सशस्त्र र जनपद प्रहरीले एकीकृत रूपमा मोटर तथा रबरबोटमार्फत बाढीपूर्व घटना अभ्यास गरेका छन्। देशकै दुई ठूला कर्णाली र बबई नदी बग्ने बर्दियाको तल्लो तटीय भूभाग बाढीको जोखिममा छ। मौसम पूर्वानुमान महाशाखाले यस वर्ष अधिक वर्षाको पूर्वानुमान गरेसँगै बर्दियामा बाढीको त्रास बढ्न थालेको छ। अभ्यासका क्रममा नदीमा बगेको मानिसको उद्धारगर्दै स्टेचरमार्फत रेडक्रसको प्राथमिक उपचारमा पुर्याई अभ्यास गरिएको छ। देशैभर मनसुन भित्रिएसँगै बर्दियामा सम्भावित बाढीबाट भौतिक तथा मानवीय क्षति न्यूनीकरण गर्न बाढीपूर्वका तयारी पूरा गरिएको प्रमुख जिल्ला अधिकारी सन्तबहादुर सुनारले बताए। नेपाली सेना, सशस्त्र प्रहरी र जनपद प्रहरीलाई एकीकृत रूपमा बाढीपूर्व खोज तथा उद्धारको अभ्यास गराएका छौं। बर्दिया बाढीको दृष्टिकोणले जोखिममा छ। कर्णाली, बबई र यिनका शाखा नदीहरूमा पानीको बहाव बढेपछि जिल्लाको अधिकांश भूभाग डुबान, बाढीसँगै कटानको जोखिममा पर्ने गर्छ। उनले भने, विगतमा बर्दियामा आएको बाढीका कारण करोडौंको क्षति व्यहोर्नु परेको छ। जिल्लामा बाढीबाट हुने मानवीय तथा भौतिक जोखिम न्यूनीकरण गर्न हामीले सम्पूर्ण पूर्व तयारीहरू पूरा गर्यौँ। कस्तो प्रकृतिको बाढी आउँछ पूर्वाआकलन छैन। सशस्त्र प्रहरी बलको अगुवाइमा बाढीका बखत खोज तथा उद्धारको तयारी गरिन्छ। यस वर्ष बाढी आएमा बर्दियामा २० हजार घरपरिवार जोखिममा पर्ने पूर्वानुमान छ। लाखौं जनसंख्या प्रभावित हुन सक्छन्। जिल्लाका जोखिम क्षेत्र पहिचान गरी नदी नियन्त्रणका लागि ड्यामलगायत तटबन्धको अनुगमन गर्दै निर्माण कम्पनीहरूलाई समयमै काम सकाउन निर्देशन दिइसकिएको छ। नेपाली सेना, सशस्त्र प्रहरी र नेपाल प्रहरी बाढीको जोखिम न्यूनीकरणका लागि तयारी अवस्थामा छन्। बर्दिया जिल्ला बाढीको अत्यधिक जोखिममा रहेकाले जोखिम न्यूनीकरणका लागि जोडतोडका साथ लाग्नुपर्ने आवश्यकता छ। बर्दिया जिल्ला पटकपटक बाढीको चपेटामा पर्दै आएको छ। सशस्त्र प्रहरी बल नेपाल नम्बर ३१ हेडक्वाटर बर्दियाका गणपति सशस्त्र प्रहरी उपरीक्षक नरबहादुर रावतले भने, बाढीका बेला सशस्त्र प्रहरीका बीओपी, गण सबै परिचालन गर्ने तयारीमा छौं। अन्य निकायसँग सहकार्य गर्दै मोटरबोट, रबरबोट, लाइफ ज्याकेट, क्याराबिन, डोरीलगायतका खोज तथा उद्धार सामग्री तयारी हालतमा राखेका छौं।"
तेलको ग्यालेनभित्र लागुऔषध ल्याउँदै गर्दा पक्राउ,"विराटनगर : भारतको जोगवनीदेखि खाने तेलको ग्यालेनभित्र लागुऔषध राखी लिएर आउँदै गरेको अवस्थामा विराटनगरबाट एक युवा पक्राउ परेका छन् । जोगवनीबाट ग्यालेनभित्र लागुऔषध लिएर आउँदै गर्दा विराटनगर महानगरपालिका१६ दक्षिण गेटबाट सुनसरी चक्रघट्टीका ३२ वर्षीय राजकुमार मगर पक्राउ परेका हुन् । प्रदेश १ प्रहरी कार्यालय विराटनगरका प्रवक्ता एसपी महेन्द्रकुमार श्रेष्ठका अनुसार मगरलाई लागुऔषध नियन्त्रण ब्युरो विराटनगरको टोलीले मंगलबार साँझ पक्राउ गरेको हो । मगरले बोकेको ग्यालेनभित्रबाट लागुऔषध एभिल ७७ एम्पुल, लुपिजेसिक ७५, डाइजेल्याप ७५ र फेनारगन ७८ एम्पुल बरामद भएको श्रेष्ठले बताए । पक्राउ परेका मगरविरुद्ध इलाका प्रहरी कार्यालय रानीले लागुऔषध ऐनअन्तर्गतको मुद्दामा अनुसन्धान अघि बढाउने तयारी थालेको छ । यो घटनाबाट भारतदेखि लागुऔषध ओसारपसार गर्ने अवैध धन्दामा संलग्न गिरोहले सुरक्षाकर्मीलाई छल्नका लागि विभिन्न उपाय अपनाउन थालेको पुष्टि हुन्छ । नेपालभारत सीमा क्षेत्रमा गरिएको सुरक्षा कडाइपछि कानुनद्वारा बर्जित लागुुऔषध ओसार्ने गिरोहले विभिन्न उपायको अवलम्बन गर्न थालेको एसपी श्रेष्ठले बताए । विगतदेखि नै भारतीय बजार जोगवनीबाट नेपालतर्फ लागुऔषधको अवैध ओसारपसार हुने गरेको छ । खाने तेलको ग्यालेनभित्र राखेरसमेत लागुऔषधको ओसारपसार हुने गरेको तथ्य फेला परेपछि नेपालभारत सीमा नाकामा थप कडाइ गरिएको एसपी श्रेष्ठको भनाइ छ । ग्यालेनमा तेल ल्याएजस्तो देखाएर लागुऔषध ल्याउने गरिएको पहिलो पटक फेला परेको प्रहरीको भनाइ छ ।"
वडा सदस्यको भीरबाट लडेर मृत्यु,जाजरकोट : जाजरकोटमा एक जना वडा सदस्यको भीरबाट लडेर मृत्यु भएको छ । भेरी नगरपालिका २ कि वडा सदस्य शसिला नेपालीको बुधबार मृत्यु भएको हो । वडा स्तरीय योजना तर्जुमा बैठकमा सहभागी हुन भेरी नगरपालिका २ डिंगाबाट बाहुनथाना जाने क्रममा बाटोमा चिप्लिएर गम्भीर घाइते भएकी नेपालीको उपचारका लागि नेपालगञ्ज लाने क्रममा बाटोमै मृत्यु भएको हो । घाइते नेपालीको जिल्ला अस्पतालमा उपचार हुन नसकेपछि नेपालगञ्ज रिर्फर गरिएको थियो । समयमा उपचार पाएको भए ज्यान जोगाउन सकिने वडाध्यक्ष कालीबहादुर वलीले बताए । उनको असामयिक मृत्युप्रति भेरी नगरपालिका र विभिन्न व्यक्तित्वहरुले श्रद्धञ्जली व्यक्त गरेका छन् ।
चूडामणि शर्मासहित तीनविरुद्ध एक अर्ब ३३ लाखको भ्रष्टाचार मुद्दा !,"काठमाडौं : आन्तरिक राजस्व विभागका तत्कालीन महानिर्देशक चूडामणि शर्मासहित तीन जनाविरुद्ध अख्तियार दुरुपयोग अनुसन्धान आयोगले एक अर्ब ३३ लाख बढीको भ्रष्टाचार मुद्दा दायर गरेको छ। कर फर्छर्यौट आयोगका २०७१ का पदाधिकारी अध्यक्ष लुम्बध्वज महतसँगै उमेशप्रसाद ढकाल र चूडामणि शर्मा ढकालविरुद्ध भ्रष्टाचार मुद्दा दायर भएको हो । आयोगका प्रवक्ता नारायणप्रसाद रिसालका अनुसार शर्मासहित तत्कालीन कर फर्छ्योट आयोगका पदाधिकारीविरुद्ध एक अर्ब ३३ लाख २० हजार ३ सय ८५ रुपैयाँ बराबरको मुद्दा दायर भएको छ। बुधबार आयोगले विशेष अदालतमा भ्रष्टाचार मुद्दा दायर गरेको हो। आयोगले उनीहरुमाथि कानुनविपरीत कर छुट दिइएको आरोप लगाएको छ। कर वक्यौताको विषयमा आयोगका पदाधिकारीले आपसी कुराकानीलाई मात्र आधार मानेर छुट दिने गरी सम्झौता गरेर मनोमानी गरेको देखिएको आयोगले जनाएको छ । उनीहरुविरुद्ध आयोगको ऐन, २०३३ को दफा १७ बमोजिम असल नियतले आफ्नो कार्य सम्पादन नगरेको देखिएको दाबी गरिएको छ । उनीहरुविरुद्ध भ्रष्टाचार निवारण ऐन, २०५९ को दफा ७ अनुसार एक अर्ब ३३ लाख बीस हजार तीन सय पचासी रुपैयाँ बिगो कायम गरिएको छ । उनीहरुमाथि कैद वा जरिवाना सजाय हुने मागदाबीसहित विशेष अदालत ऐन २०४९ को दफा ९ को आधारमा बुधबार विशेष अदालतमा मुद्दा दायर भएको प्रवक्ता रिसालको भनाइ छ ।"
कागेश्वरी मनोहरामा दुई अर्ब तीन करोड ७६ लाखको बजेट,"काठमाडौं : कागेश्वरी मनोहरा नगरपालिकाको नगरसभामा दुई अर्ब तीन करोड ७६ लाख ९२ हजार ९२ को बजेट पेश भएको छ ।आर्थिक वर्ष २०७८२०७९ का लागि नगरसभाको सोमबारबाट सुरु भएको बैठकमा चालुतर्फ ४७ करोड ५२ लाख ५९ हजार र पुँजीगत खर्चतर्फ एक अर्ब ५६ करोड २४ लाख ३३ हजार ९२ को बजेट विनियोजन गरिएको छ । सभामा पेश गरिएको आगामी आर्थिक वर्षको अनुमानित बजेटमाथि छलफल गरी असार १० गते पारित गर्ने कार्यक्रम रहेको नगर प्रवक्ता राजाराम पुडासैनीले जानकारी दिए। बजेटमा कोभिड१९ बाट नगरवासीलाई बचाउन स्वास्थ्य क्षेत्रलाई प्राथमिकता दिइएको छ । मूलपानीमा रहेको नगर अस्पताललाई अक्सिजन, आइसीयुसहितको सुविधा सम्पन्न बनाइने बजेट वक्तव्यमा उल्लेख गरिएको छ । यसैगरी रोजगारी सृजना एवं पूर्वाधार विकासलाई पनि बजेटमा प्राथमिकता दिइएको छ । कृषि, शिक्षालगायत शीर्षकमा पनि प्राथमिकताका साथ बजेट विनियोजन गरिएको जनाइएको छ ।"
बलात्कारको आरोपमा पक्राउ,दैलेख : २३ वर्षीया युवतीलाई जबरजस्ती करणी गरेको आरोपमा प्रहरीले एकजनालाई पक्राउ गरेको छ । गुराँस गाउँपालिका३ का भद्रबहादुर बुढालाई पक्राउ गरिएको जिल्ला प्रहरी कार्यालय दैलेखका प्रहरी नायब उपरीक्षक (डीएसपी) अनुपम श्रेष्ठले जानकारी दिए । बुढाले ती युवतीलाई असार ६ गते आफ्नै घरको भान्सामा लगेर जबरजस्ती करणी गरेको पीडित परिवारले जनाएको छ । पीडित परिवारले मंगलबार प्रहरीमा जाहेरी दरखास्त दिएका थिए । ती युवती असार ६ गते गुराँस गाउँपालिका३ सेरीवाडास्थित आफ्नो आफन्तले बनाएको नयाँ घरको घर पैँचोमा गएकी थिइन् । उनी सोहि दिन मामा घर जान लागेकी थिइन् । मामा घर जान लागेको मौका छोपी ती युवतीलाई भद्रबहादुरले मेरो घरमा सुत्न जाम भनेर हात समाती लतार्दै लगेको प्रहरीको प्रारम्भिक अनुसन्धानले खुलेको छ । मुख थुनेर चिच्याउन कराउन नदिइ भद्रबहादुरले ती युवतीलाई आफ्नै घरको भान्सामा लगेर जबरजस्ती करणी गरेको प्रहरीले जनाएको छ । पीडित युवतीको आमाले दिएको जाहेरीका आधारमा भद्रबहादुरलाई पक्राउ गरिएको डीएसपी श्रेष्ठले बताए । पक्राउ परेका भद्रबहादुरलाई जबरजस्ती करणीसम्बन्धी कसुर मुद्दा दर्ता गरी दैलेख जिल्ला अदालतबाट पहिलो पटक १० दिनको म्याद थप गरी घटनाको सम्बन्धमा थप अनुसन्धान भइरहेको डीएसपी श्रेष्ठले बताए ।
घरबेटी भाडा प्रकरण : सरस्वती प्रधानलाई निसर्त छाड्न माग गर्दै प्रदर्शन (फोटोफिचर),"काठमाडौं : यल जातिय समाज, यल रुपा सुनारले सरस्वती प्रधानले जातीय आधारमा घर भाडामा नदिएको भन्ने आरोप सुनियोजित भएको भन्दै प्रदर्शनमा उत्रिएको छ। बुधबार बानेश्वरमा प्रधानलाई निसर्त छाड्नुपर्ने भन्दै स्थानीय र समाजका सदस्यहरु प्रदर्शनमा उत्रिएका हुन्। मंगलबार यल जातिय समाजका २० सदस्य समाजहरू, नेपाल भाषा मंकाः खल यल, नेवा दे दबु यल, नेवा ग्वाहाली पुचः, पिडित सरस्वती प्रधानको श्रीमान मुकुन्द प्रधान, समाजिक अभियन्ता यादव लाल कायस्थ, सामाजिक अभियन्ता राजाराम तण्डुकार लगायतको सहभागितामा बैठक बसेर बुधबार आन्दोलनमा उत्रिएका छन् । घरधनीले जातीय विभेद गर्ने मनशाय नराखेको र प्रत्येक घरधनीलाई आफ्नो घर भाडामा दिँदा भाडामा बस्ने व्यक्तिको घर ठेगाना,पेशा,चालचलन तथा अन्य जानकारी सोध्ने अधिकार रहेको भन्दै प्रदर्शनमा उत्रिएको बताइएको छ। उनीहरुले संयौ वर्षदेखि चलिआएको जातिय सद्भावलाई खलल पुर्याउने र समाजमा द्वन्द सृजना गर्न उद्धत रहेको भन्दै सुनारलाई हदैसम्मको कारबाहीको माग गरेका छन्। उनीहरुले आफूहरु सबै खाले विभेदको विपक्षमा रहेको जनाएका छन् । समाजले भविष्यमा यस्ता घटना हुन नदिन ललितपुर महानगरपालिका प्रमुख चिरिबाबु महर्जन र जिल्ला प्रशासन कार्यालय ललितपुरका प्रमुख ढुण्डीप्रसाद निरौलालाई गम्भीर ध्यानाकर्षण गराउन ज्ञापन पत्र बुझाउने भएको छ। काठमाडौंको बबरमहलस्थित प्रधानले सुनारलाई जातीय आधारमा कोठा नदिएको उजुरीको आधारमा प्रहरीले घरबेटीविरूद्ध गत शुक्रबार नै जिल्ला अदालतबाट पक्राउ अनुमति लिएको थियो। रूपाले आफूमाथि जातीय विभेद भएको भन्दै गत बिहीबार प्रहरी वृत्तमा जाहेरी दिएकी थिइन्। प्रहरीले घरबेटीविरूद्ध जातीय भेदभाव तथा छुवाछूत मुद्दाको दफा ४ को उपदफा ३ बमोजिम जाहेरी दर्ता गरेको छ। तस्बिर : सुनीता डंगोल"
मेलम्ची खानेपानी आयोजनामा एक अर्बको क्षति,"मेलम्ची : पहिराले मेलम्ची खानेपानी आयोजनामा एक अर्बभन्दा बढीको क्षति भएको छ। आयोजनाका मुख्य संरचना सुरुङ र हेडवर्क बाहेक अरू संरचनामा क्षति पुगेको र निर्माण सामग्री र कर्मचारी बस्न बनाइएका संरचना बगाएको छ। अहिलेसम्म प्राविधिकहरू अम्बाथान नै भने पुग्न नसकेको मेलम्ची खानेपानी विकास समितिका सूचना अधिकारी राजेन्द्रप्रसाद पन्तले बताए। उनका अनुसार मङ्गलबार आयोजनाका डिभिजनल इन्जिनीयर लगायतको टोली चनौटेबाट झण्डै सातआठ घण्टा पैदल हिँडेर गएको थियो। त्यहाँसम्म पुग्ने सडक र पुल बाढीले बगाएकाले अम्बाथानसम्म पुग्न कठिन भएको छ। निर्माणस्थलमा रहेका बालुवा, गिट्टीलगायत सबै निर्माण सामग्री र भण्डारण गर्ने ठाउँ नै बगाएको आयोजनाले जनाएको छ। त्यहाँ नै बसेर काम गर्नेका लागि बस्ने क्याम्प त्यहाँ रहेका खानेपानी, शौचालयलगायत सबै संरचना बगाएको छ। निर्माण व्यवसायीका उपकरण बगाएको सूचना अधिकारी पन्तले बताए । निर्माणस्थलमा पुगेको क्षतिले खर्च मात्रै बढाएको भन्दा त्यसलाई सफा गर्न समय बढी लाग्ने देखिन्छ। निर्माणस्थलसम्म पुग्न सडक र पुल बगाएकाले पनि निर्माणस्थलमा काम गर्न कठिन हुने प्रवक्ता पन्तले बताए। उनका अनुसार त्यहाँको मर्मत र बाँकी काम सम्पन्न गर्न खानेपानी मन्त्रालयले सहजीकरण गरिरहेको छ। प्रधानमन्त्री कार्यालयले सम्बन्धित निकायमा निर्देशन भएमा तत्काल बेलिब्रिज राखेर काम अघि बढाउन सकिन्छ। आयोजनाले त्यहाँका पालिकाहरू र वडासँगको समन्वयमा सडक खुलाउन पहल गरिरहेको छ। मुख्य संरचनामा क्षति नपुगे पनि अम्बाथान अडिट सुरुङमा गिट्टी बालुवा पसेकाले तत्काल त्यो सफा गर्नुपर्ने देखिएको आयोजनाले जनाएको छ। सुरुङको परीक्षणका लागि पहिले प्रवेशमार्ग (सडक) बनाउन आवश्यक रहेको उनले बताए। आयोजनाको सुन्दरीजलमा रहेका संरचनामा कुनै क्षति पुगेको छैन भने अम्बाथानमा समस्या रहेको छ। अडिट सुरुङ टालिएकामा त्यो सफा गर्न प्रवेशमार्ग र पुल चाहिने उनले बताए। सुरुङको परीक्षण सम्पन्न गरेर पहिले जसरी नै वैकल्पिक माध्यमबाट पानी ल्याउन सकिने सूचना अधिकारी पन्तले बताए। त्यसका लागि पनि अम्बाथानको अडिट सुरुङ खोल्नुपर्छ। अडिट सुरुङमा रहेको अवरोध हटाएपछि मुख्य सुरुङ चलाउन सकिन्छ। हेडवर्कमा कति क्षति भएको छ र सुधार गर्न कति समय लाग्छ त्यसैका आधारमा काठमाडौँमा कहिलेसम्म पानी आउने भन्ने निर्धारण हुने देखिएको छ। वर्षामा पानी हाल्न नसक्ने भएकाले मेलम्चीमा सफा पानी आएपछि वैकल्पिक पानी पथान्तरण चलाइने उनले बताए। वैकल्पिक पथान्तरण प्रणालीबाट चलाउन पनि हेडवर्क डाइभर्सन सुरुङ सफा गर्नुपर्छ। सुरुङ कति टालिएको छ। सफा गर्न लाग्ने समय त्यसका आधारमा निर्भर हुने सूचना अधिकारी पन्तको भनाइ छ। बालुवाले मात्र टालिएमा कामदार मात्र लगेर सफा गर्न सकिने भए पनि ठूला ढुङ्गाले टालेको भएमा सफा गर्न उपकरण नै लैजानुपर्ने उनले बताए। उपकरण लैजान पनि सडक चाहिने भएकाले वडा, पालिका र सडक विभागलाई भनिएको छ। भदौसम्ममा पहुँचमार्ग बनेमा आयोजनाले काम अघि बढाउनेछ। अहिले विपद्का कारण तोकिएको अवधिमा काम नसकिने देखिएकाले निर्माण कम्पनीको अवधि थप गर्नुपर्ने सूचना अधिकारी पन्तले बताए। अवधि थपका विषयमा अहिले नै निर्णय भने भइसकेको छैन। निर्माणस्थलभन्दा माथिबाट आएको पहिराका कारण आठजना बेपत्ता भएका थिए। तीमध्ये तीनवटा शव भेटिएको छ। पाँचजनाको जानकारी आएको छैन। रासस"
खाँडोको त्रास,"राजविराज : वर्षा लागेपछि तिलाठी गाउँका ६० वर्षीय चन्द्रुभुवन मिश्रको परिवार त्रसित बनेको छ। उनको टोलदेखि ५० मिटर पूर्वबाट बगेको खाँडो खोलामा अझै बाँध (तटबन्ध) बाँध्ने काम नभएकाले मिश्रको परिवार सम्भावित बाढीबाट त्रसित बनेका हुन्। वर्षा सुरु भएदेखि मिश्रझै स्थानीय तिलाठीवासीको समय खाँडो खोला हेरेर सन्त्रासमा बित्ने गरेको छ। वर्षा सुरु हुनासाथ डुबानको समस्याले यहाँको बस्ती सधैं जोखिममा पर्दै आएको उनका दाजु त्रिभुवन मिश्रले बताए। दुवै दाजुभाइका पाँच भाइ छोराबुहारी बाढीकै पीरले बाहिर बस्ने गरेको चन्द्रभुवनको भनाइ छ। खोला नियन्त्रण कार्य पूरा नभएकोले सर्वसाधारण थप त्रसित बनेको उनले बताए। तिलाठी र खाँडोले ऐतिहासिक महत्त्व बोकेको भए पनि बर्सेनि आउने बाढीको कथा निकै दर्दनाक हुने गरेको सत्तो यादवको भनाइ छ। वर्षा हुनेबित्तिकै गाउँले डुबानको सिकार हुन पुग्छन्। बाढीले बाटो बन्द गरिदिएपछि यातायात सेवा पनि अवरुद्ध हुने गर्छ। खेतहरू जलमग्न भएर धानबाली नोक्सान हुन्छ। अरू बेला बालुवाको थुप्रो रहने खाँडोमा वर्षाको समयमा आउने बाढीले उत्पात मच्चाउँछ। बेलाबेला खोला पसेर विध्वंश मच्चाउँछ। खाँडो खोलाले सप्तरीको तिलाठी, सकरपुरा, लौनिया, रम्पुरा मल्हनियालगायतका गाउँ तथा राजविराज र रुपनिका केही वडाहरू हरेक वर्षामा डुबानमा पर्छन्। वर्षामा बाढी आएका बेला हाहाकार मच्चिने तथा राहतउद्धार र पुनस्र्थापनामा सबै जुटने गर्छन्। तिलाठीका ७६ वर्षीय त्रिलोकनाथ मिश्र भन्छन्, वर्षैंपिच्छेको नियमित चक्र भए पनि बाढीको समस्या भने समाधान हुन सकेन। वर्षौंदेखि खाँडोको समस्या समाधान नभएकाले तिलाठीवासी डुबानमा पर्दै आएका छन्। डुबानले सयौं मानिस विस्थापित हुने र खेतीयोग्य जमिन बगरमा परिणत हुने गरेको छ। शैलेन्द्र मिश्रको साढे एक बिघा खेतमा अहिले खाँडो बगेको छ। खेत बगाएपछि उनी मजदुरी गर्न भारतको दिल्ली भासिएको त्रिभुवनले बताए। अरूहरू पनि कतिबेला खोला पस्छ भन्ने चिन्तामा रहेको बताउँछन्, त्रिभुवन। उनी भन्छन्, खाँडो कतिबेला उर्लेर आउँछ थाहा हुँदैन, सधै त्रासमा बाँच्नुपर्छ, पानी परेको राति सुरक्षित भएर जागा बस्ने गर्दछु। तिलाठीका ७१ वर्षीय भागवत झाकाअनुसार ४० वर्षदेखि खाँडो खोला तिलाठी र बेल्हीमै घुमेर बसेको छ। चीनको दुःख ह्वाङहो नदी, भारत बिहारको दुःख कोसी नदी झै तिलाठी गाउँको दुःख खाँडो खोला रहँदै आएको छ। खोलाको बहावअनुसार पानीको सहज निकासतर्फ ध्यान पुग्न सकेको भए समस्या उहिल्यै समाधान भइसक्ने झाको भनाइ छ। त्यसो त सप्तरीको कोसी नदीसहित महुली, जिता, त्रियुगा, पाँची, जुडी, सुन्दरी, खडग, चापिन, बिहुल, मुतनी, सुरुङ्गा, बान्द्रा, बलान, भलुवाहीलगायत विभिन्न खोलामा बर्सेनि आउने बाढीले दर्जनौं गाउँबस्ती डुबानमा पर्दै आएको छ। एक साताअघि बुधबार बलान नदीमा आएको बाढीले बगाएर बलान बिहुल गाउँपालिका४ बेल्हीका १३ वर्षीय सन्तोष भण्डारीको मृत्यु भयो।बहाव परिवर्तन भई दशकौंदेखि तिलाठीका लागि घाँडो बनेकैले खाँडो नियन्त्रणलाई प्राथमिकता दिएर सरकारले सात वर्षअघि खाँडो नदी व्यवस्थापन आयोजना स्थापना गरेको हो। खाँडो नियन्त्रणका लागि आर्थिक वर्ष २०७३०७४ देखि सरकारले करोडौ रुपैयाँ खर्च गरेको छ। आयोजनाका इन्जिनियर सञ्जयकुमार कर्णले खाँडो नियन्त्रणका लागि २०७३ देखि ७८ करोड ९४ लाख रुपैयाँ बजेट खर्च भएको र भुक्तानी दिन बाँकी रहेको पाँच करोड बढी विभागसँग माग गरिएको जानकारी दिए। थप कामका लागि अहिले अर्थ मन्त्रालयमा १६ करोड रुपैयाँका लागि फाइल पुगेको छ। आयोजनाका प्रमुख सीडीई रेवाकान्त यादवले पर्याप्त काम हुन नसकेको बताउँछन्। जाली र क्रेटिङ नभएसम्म माटोको बाँध टिकाउ नहुने भन्दै यादवले आकस्मिक काम गरेर तत्काल बाँधलाई जोगाउन सके मात्र तिलाठी जोगिने बताए। सो कामको ठेक्का लागे पनि सम्झौता गर्न ठेकेदार नआएको आयोजनाले जानकारी दिएको छ। तिलाठीतर्फ बाँकी रहेको बाँध पनि छिटो तयार हुने उनले बताए। भेल्ही, पिपराही, लौनिया, सकरपुरा पश्चिम हुँदै तिलाठी गाउँ नजिक खाँडो खोलामा करिब सय मिटर बाँध अझै बाँधिएको छैन। बेल्हीकुनौलीको दसगजा नजिक बन्न लागेको पुल छेउमा पनि दुई सय मिटर बाँधको काम हुन नसकेकाले तिलाठीवासी त्रासदीमा रहेका हुन्। तिलाठी कोइलाडी गाउँपालिका अध्यक्ष सतिषकुमार सिंहले दुई ठाउँमा गरी तीन सय मिटर बाँधको काम बाँकी रहेको बताए। खाँडोले गत वर्ष तिलाठी कोइलाडी गाउँपालिकाको बेल्ही र हनुमाननगर कंकालिनी नगरपालिकाको रम्पुरा मल्हनियामा दुःख दिएको स्मरण गर्दै सिंहले यसपटक तिलाठीमा बाढी पसेर दुःख दिने सम्भावना रहेको बताए। कोभिड१९ र वर्षाले गर्दा सवारीसाधन चल्न नसकेर खाँडोमा बाँधको काम बाँकी नै रहेको उनले बताए। सात वर्षअघिबाटै निर्माण थालिएको दसगजा नजिक तिलाठीस्थित पुलसमेत अझै सम्पन्न हुन सकेको छैन। खाँडोको समस्या यथावत् रहेकै बेला वर्षाको पानीसमेत थुनिएर तिलाठी डुब्ने खतरा थपिएको छ। सीडीई यादवले निर्माणाधीन राजविराजकुनौली सडकखण्डमा पानीको निकासका लागि ह्युमपाइप नराखेकाले वर्षाको पानीसमेत थुनिएर तिलाठी डुबानमा पर्ने बताए। बर्सेनि खोलाले विस्थापित गर्दा र डुबानमा पर्दा पनि सम्बन्धित सरोकारवाला निकायले ध्यान नदिएको स्थानीयले गुनासो गरेका छन्। स्थानीय तहमा हुने भ्रष्टाचारले विकास हुन नसकेको भन्दै सुनीलकुमार मिश्रले सामान्य वर्षामा नै तिलाठी गाउँ हिँड्नै नहुने गरी हिलाम्मे हुने गरेको बताए।"
रोकियो सहुलियतको खाद्यान्न बिक्री वितरण,"काठमाडौं : सरकारी स्वामित्वमा सञ्चालित दुई संस्थाले सरकारले निषेधाज्ञाका लागि दिएको छुट बन्द गरेका छन् । मङ्गलबारदेखि खाद्य व्यवस्था तथा व्यापार कम्पनी र बुधबारदेखि साल्ट ट्रेडिङले खाद्यान्नमा उपभोक्तालाई दिँदै आएको २० प्रतिशत छुट बन्द गरेका हुन् । काठमाडौँ उपत्यकाका तीन जिल्लासहित देशका अधिकांश जिल्लामा जारी निषेधाज्ञामा केही खुकुलो भएसँगै २० प्रतिशत छुट रोकिएको खाद्य कम्पनीले जनाएको छ । कम्पनीका सूचना अधिकारी शर्मिला न्यौपानेले गत वैशाख २० गतेदेखि देशभर रहेका ४८ वटा बिक्री काउन्टरबाट दिइएको छुट मङ्गलबारदेखि रोकिएको जानकारी दिए। उनका अनुसार कम्पनीले करीब डेढ महिनाको अवधिमा रु एक करोड ३८ लाखभन्दा बढीको छुट दिइएको छ । करीब ६ करोडभन्दा बढीको कारोबार हुँदा उक्त रकम छुट दिइएको हो । छुट अवधिमा १२ हजार ८८ क्विन्टल चामल बिक्री गरिएको छ । यस्तै साल्ट ट्रेडिङ कर्पोरेशनले समेत बुधबारदेखि छुट रोकिएको जनाएको छ । दुई कम्पनीले छुट दिँदा उपभोक्ताको भीड बढेको भन्दै गत वैशाख २५ गतेदेखि बिहान ७ देखि ९ बजेसम्म मात्र खाद्यान्नमा छुट दिएका थिए । अर्थमन्त्री विष्णुप्रसाद पौडेलले गत जेठ १५ गते आर्थिक वर्ष २०७८७९ को बजेट सार्वजनिक गर्दै निषेधाज्ञा अवधिभर खाद्य व्यवस्था तथा व्यापार कम्पनी लिमिटेड र साल्ट ट्रेडिङ कर्पोरेशनबाट खाद्य पदार्थ खरीद गर्दा २० प्रतिशतसम्म छुट पाइने बताएका थिए। साल्ट ट्रेनिङ कर्पोरेशनले आफ्नो उत्पादनबाट पाँचजनाको परिवारलाई एक महिनाका लागि पुग्ने खाद्य पदार्थ सरकारले तोकेको २० प्रतिशत छुट दिएको थियो । कम्पनीले दुई किलो पीठो, चिनी, नून, एक लिटर तेल र एक सिलिण्डर ग्यासमा छुट दिनेछ । छुटपछि अब पीठो ४४, चिनी ६३, नुन १६, तेल प्रतिलिटर १८८ र ग्यास प्रतिसिलिण्डर रु एक हजार १२० मा बिक्री गरेको थियो । यस्तै खाद्य व्यवस्था तथा व्यापार कम्पनी लिमिटेडले दुई किलो कर्णालीको सिमी र ३० किलो चामल (कम्पनीसँग रहेको बासमती र मार्सीबाहेकको चामल) मा २० प्रतिशत छुट दिएको थियो । रासस"
सप्तकोसी आसपासका क्षेत्रमा उच्च सर्तकता,"धरान : सप्तकोसीमा पानीको बहाव बढ्न थालेसँगै आसपासका क्षेत्रमा उच्च सर्तकता अपनाइएको छ । पूर्वी पहाडी जिल्लामा वर्षा हुन थालेपछि सप्तकोसीमा पानीको बहाव उच्च भएसँगै जिल्ला सुरक्षा समिति कोसीको स्थलगत निरीक्षण गरी यस क्षेत्रका बासिन्दालाई उच्च सर्तकता अपनाउन अनुरोध गरेको छ । सप्तकोसीमा पानीको बहाव प्रतिसेकेण्ड एकलाख ५० हजार क्युसेक नाघेपछि खतरा मानिन्छ । पानीको बहाव उच्च हुँदा समेत भारतले सप्तकोसी ब्यारेजका सबै ढोका नखोल्ने गरेका कारण सुनसरीको महेन्द्रनगर, प्रकासपुर, हरिपुर, मधुवन, श्रीलंका टापुका बासिन्दा त्रसित हुने गरेका छन् । सप्तकोसी आसपासका क्षेत्रमा असार, साउन र भदौ महिना खतरा मानिन्छ। भारतले सप्तकोसी ब्यारेजका सबै ढोका नखोलेका कारण सप्तकोसी आसपासका क्षेत्रका बासिन्दा बर्षेनि त्रासमा बस्नु परेको स्थानीयको गुनासो छ । सप्तकोसीका बासिन्दालाई सुरक्षित बनाउन सप्तकोसीको नियमित तटबन्ध निर्माण र कोसी व्यारेजका सबै ढोका खुल्ला गर्न स्थानीय रविन घिमिरे सरकारसँग माग गरेका छन् । २०२२ सालमा सप्तकोसीमा ब्यारेज बनेसँगै सुनसरी, उदयपुर र सप्तरीका करिब १० हजार सर्वसाधारणले घरखेत गुमाउनु परेको थियो । सप्तकोसीबाट विस्थापित भएकाहरु अहिले सुकुम्वासी भएर कष्टकर जीवन बिताइ रहेका छन् । कोसीले घरखेत बगाएपछि विस्थापित हुँदा समेत हालसम्म क्षतिपूर्ति नपाएको कोसी पीडित पदमबहादुर सापकोटाको गुनासो छ । लगातारको वर्षातका कारण सप्तकोसीमा पानीको बहाव बढेसँगै यस क्षेत्रका बासिन्दाको सुरक्षाको लागि सशस्त्र प्रहरीले तालिम प्राप्त गोताखोरसहितको उद्धार टोली तयारी अवस्थामा राखेको छ । सप्तकोसीको चतरा, हरिपुर र कोसी ब्यारेजमा तालिम प्राप्त सशस्त्र प्रहरी सप्तकोसी आसपासका क्षेत्रका सर्वसाधारणको उद्धारका लागि तयारी अवस्थामा राखिएको सशस्त्र प्रहरी बल ४ नम्बर गण सुनसरीका प्रमुख सशस्त्र प्रहरी उपरीक्षक माधव प्रसाद पौडेलले जानकारी दिएका छन् । भारत सरकारको नियन्त्रणमा रहेको कोसी ब्यारेजमा आफू अनुकुल मात्र ब्यारेजका ढोका खोल्ने गरेका कारण नेपाली त्रसित हुनु परेको स्थानीयको गुनासो छ । सुनसरीको महेन्द्र नगर, प्रकासपुर, मधुवन र हरिपुरका वासिन्दा वर्षायाममा सधै त्रासमा बस्न बाध्य छन् । सप्तकोसीमा आएको बाढीबाट हुने संभावित क्षति न्युनिकरण गर्न र यस क्षेत्रका सर्वसाधारणको ज्यूधनको सुरक्षा गर्न चौविसै घण्टा नेपाल, प्रहरी सशस्त्र प्रहरी र नेपाली सेना तयारी अवस्थामा राखिएको सुनसरीका प्रमुख जिल्ला अधिकारी उमेशकुमार ढकालले जानकारी दिए । स्थानीय प्रशासनले सप्तकोसीको स्थलगत निरीक्षण गरी यस क्षेत्रका बासिन्दालाई समेत सचेत गराई सकिएको उनले बताए । सप्तकोसीमा पानीको बहाव उच्च भएको समयमा कोसी व्यारेजका सबै ढोका खोल्न पनि भारतीय अधिकारीसँग समन्वय भइरहेको प्रमुख जिल्ला अधिकारी ढकालले बताए । भारतले सप्तकोसीका सबै ढोका नखोलेकै कारण २०६५ साल भदौ २ गते राति कोसीले पूर्वी तटबन्ध भत्काएर कटान गर्दा सुनसरीको साविकका श्रीपुर, हरिपुर, लौकही र पश्चिम कुसाहा गाविसका हजारौ स्थानियले घरखेत गुमाउनु परेको थियो । सप्तकोसीले कटान गरेको हजारौं खेतियोग्य जमिन अझै पनि भरुभूमि बनेको छ । सप्तकोसीमा संघीय सरकारले समन्वय गरी कोसी ब्यारेजका सबै ढोका नखोल्ने हो भने असार, साउन र भदौ महिना भर सप्तकोसी आसपासका बासिन्दा ढुक्कले बस्ने अवस्था छैन् ।"
गिद्ध हेर्न आउनुस् घेरा भीर,"सन्धिखर्क : यतिबेला दुर्लभ गिद्धलाई असारे चटारो छ। माउहरूले भर्खर गुँडबाट उडाएका बचेरालाई आहार खोज्न, खान र शत्रुबाट बच्न सिकाउँदै छन्। अर्घाखाँचीको मालारानी गाउँपालिकास्थित घेरा भीर हिमाली, हाडफोर र सेतो प्रजातिका गिद्धले सँगै गुँड लगाउने नेपालको एक मात्र पहारा हो। यस ठाउँलाई घेरा लेक पनि भनिन्छ। करिब दुई साताअघि त्यहाँ पुग्दा गिद्धहरू बचेरालाई उड्न सिकाइरहेका थिए। उनीहरूले गुँडमा रहेका केही बचेरालाई आहार लिएर खुवाउँदै गरेको पाइएको विगत बाह्र वर्षदेखि अर्घाखाँचीमा गिद्धको अध्ययन, अनुसन्धान गरिरहेका गिद्ध विज्ञ कृष्ण भुसालले बताए। असोजकात्तिकदेखि गुँड बनाउन सुरु गरेका गिद्धले जेठ अन्तिमसम्म बचेरा उडाउँछन्। यस वर्षको प्रजनन अवधिमा घेराभीरमा हिमाली गिद्धका ३० वटा, हाँडफोर गिद्धका २ वटा र सेतो गिद्धका ३ वटा गुँडबाट बचेरा उडाएको भुसालले बताएका छन् । गिद्धले वर्षमा एउटा मात्र अन्डा पार्छ। जिल्लाको अर्घामा रहेका सल्लेरी जंगलमा लोपोन्मुख डंगर गिद्धको बासस्थान थियो। तर पाँच वर्षदेखि त्यस क्षेत्रबाट गिद्धका गुँडहरू हराएका छन्। जंगलको बाटो हँुदै खनिएको मोटर बाटोको कारण गिद्ध विस्थापित भएको हुन सक्ने गर्ता खहरे खोला सामुदायिक वनका अध्यक्ष डिलबहादुर रानाभाटले बताए। मूलत: तराईमा मात्र गुँड बनाउने डंगर गिद्धको बासस्थान १० वर्षअघि पहाडी जिल्लामा भेट्दा साह्रै उत्साहित भए पनि पछिल्ला दिनमा गिद्ध हराउँदै जाँदा दु:ख लागेको गिद्ध विज्ञ भुसालले बताए। दुर्लभ गिद्ध, अन्य वन्यजन्तु र तिनको बासस्थान संरक्षणमा आफू प्रतिबद्ध रहेको गिद्धको बासस्थान क्षेत्र पर्ने सन्धिखर्क नगरपालिका१० का अध्ययक्ष लक्ष्मीनारायण चुँदालीले बताए। अर्घाको गर्ता खहरे, खहरे खोला र गर्लामका वनमा डंगर गिद्धका २१ वटासम्म गुडँहरू अभिलेख भएका थिए। अर्घाबाट गिद्ध हराउँदै जाँदा जिल्लाको छत्रदेव गाउँपालिकामा भने डंगर गिद्धका गुँडहरू बढेको अनुगमनकर्ता नेपाल पन्छी संरक्षण संघका जीव विज्ञ देउबहादुर रानाले बताए। छत्रदेवमा अत्यन्तै दुर्लभ सुन गिद्धको पनि गुँड रहेको रानाको भनाइ छ। गिद्ध बचाउन स्थानीय समुदायसँगको हातेमालोमा संरक्षण अभियान सञ्चालन गरिएको छत्रदेव गाउँपालिका३ का वडाध्यक्ष तेजप्रसाद खनालले जनाए। नेपालमा पाइने नौ प्रजातिका गिद्धमध्ये आठ प्रजाति र नेपालमा गुँड बनाउने छ प्रजातिमध्ये पाँच प्रजाति अर्घाखाँचीमा पाइन्छ। अर्घाखाँची जिल्ला नेपालकै गिद्धको लागि उपयुक्त भएको गिद्ध विज्ञ भुसालले बताए। यति मात्र होइन दुर्लभ सेतो गिद्ध पोखरा र तनहुँ पछि सबैभन्दा धेरै संख्यामा पाइने जिल्ला पनि अर्घाखाँची हो। यतिबेला सेतो गिद्धका बथान सन्धिखर्क नगरपालिकाको फोहोर फाल्ने स्थानमा बचेरालाई चर्न सिकाइरहेका भेटिन्छन्। जिल्लामा गिद्ध र तिनको बासस्थान जोगाउन समुदाय सचेतना अभियान चलाएको डिभिजनल वन कार्यालय अर्घाखाँचीले बताएको छ। सन् १९८०९० को दशकमा आएर नेपाललगायत भारतीय उपमहाद्वीपमै गिद्धको संख्यामा अप्राकृतिक र नाटकीय ढंगले ह्रास आउनुको प्रमुख कारण घरपालुवा पशु उपचारमा प्रयोग गरिने औषधि डाइक्लोफेनेक हो। सुन्निएको र दुखेको निको पार्न प्रयोग गरिने डाइक्लोफेनेकले उपचार गरिएका पशुको मृत्युपश्चात् उक्त सिनो खादा गिद्धको मिर्गौलामा असर गर्दछ। समूहमा खाने गिद्धलाई ३० मिलिको एक भाएल डाइक्लोफेनेक संक्रमित एउटै सिनोले ३५० देखि ८०० गिद्धहरू मार्ने भएकाले यो औषधि गिद्ध विनाशमा प्रमुख कारण बन्नपुग्यो। गिद्धको यस प्रकारको विनाशबाट वातावरणमा सिनोबाट उब्जने प्रदूषण र मानवीय स्वास्थ्यमा प्रतिकूल असर बढ्दै जाँदा गिद्ध जोगाउने अभियानलाई नेपाल सरकार मातहतका सम्बन्धित सरकारी निकाय, गैरसरकारी संस्था, संरक्षणकर्मी, सरोकारवाला निकाय र समुदायहरूले आत्मसात् गरेको देखिन्छ। गिद्ध संरक्षणका लागि नेपाल सरकारले जेठ २३, २०६३ देखि पशु उपचारमा डाइक्लोफेनेक प्रतिबन्ध गरी त्यसको विकल्पमा सुरक्षित मेलोक्सिक्यामको उत्पादन र प्रयोग सुरु गरेको छ। अर्घाखाँची जिल्लालाई पनि सन् २०११ मा डाइक्लोफेनेक मुक्त जिल्ला घोषणा गरिएको हो। मान्छे, गिद्ध र कोरोना जाजरकोटमा गिद्धका ४० गुँड भेटिए विषााक्त मासु खाएर ७० बढी गिद्ध मरे"
सञ्चार सम्पर्क विच्छेद,"गोरखा : गोरखाको दुर्गम चुमनुब्री गाउँपालिकाको केन्द्र सिर्दिबास फिलिममा एक सातादेखि सञ्चार सम्पर्क विच्छेद भएको छ। त्यहाँ सञ्चालित एक मात्र स्काई प्रविधिको फोन सेवा एक सातादेखि अवरुद्ध भएको स्थानीय सुजन गुरुङले जानकारी दिए। मोबाइल सेवा अवरुद्ध भएपछि फिलिम, चिसापानी, एक्लेभट्टी, घट्टेखोला, जगत, सल्लेरी, सिर्दिबासलगायतका गाउँका बासिन्दाले विभिन्न समस्या झेल्नु परेको उनले जानकारी दिए। असारको २ गतेदेखि एकाएक फोन चल्न छोड्यो, उनले भने, अहिले बर्खाको बेला छ। ठाउँठाउँमा घटना, दुर्घटनाहरू भएका छन्। हाम्रो ठाउँ अति दुर्गम र जोखिम छ। यस्तो बेलामा यहाँ कतै पहिरो गयो भने पनि कसैलाई सम्पर्क गर्न सकिँदैन। खाद्यान्नलगायतका अत्यावश्यक सामान ढुवानी गर्न पनि विभिन्न ठाउँमा बाटो अवरुद्ध भएको होला तर फोन गर्न नपाउँदा केही जानकारी पाउन सकिएको छैन। देशमा केके भइरहेको छ भन्ने पनि पत्तो छैन। आगामी असार १० गतेभित्र गाउँसभा गर्नुपर्नेछ। तर, सञ्चार सम्पर्क नहुँदा गाउँसभालाई पनि असर गर्ने सम्भावना रहेको छ। सडक सञ्जालले नजोडिएको सो गाउँपालिकाको केन्द्रबाट वडा१ र वडा७ पुग्न कम्तीमा दुई दिन पैदल हिँड्नुपर्छ। स्याटेलाइट प्रविधि पनि ठीक रहेको, ट्रान्समिसन पनि ठीक अवस्थामा रहेको तर टावरको एमसीपीमा खराबी आएको हुन सक्ने नेपाल टेलिकम गोरखाका प्रमुख राजेन्द्र श्रेष्ठले जानकारी दिए। सबैतिर बुझ्दा एउटा सानो मात्र समस्या आएको निष्कर्षमा पुगेँ, उनले भने, जगत वा फिलिममा रहेको टावरको एमसीपी डाउन भएको छ। त्यसलाई अप मात्र गरिदिए फोन सेवा चल्छ। त्यत्तिका लागि सदरमुकामदेखि त्यहाँसम्म कर्मचारी पठाउन पनि कठिन छ। त्यहाँका विद्युत्का कर्मचारीलाई सम्पर्क गर्न सके समस्या समाधान हुने थियो। तर सञ्चार सम्पर्क नहुँदा उपायबारे सुझाव दिन पनि नपाएको उनले बताए। फिलिम पुग्न सदरमुकामबाट तीन दिन पैदल हिँड्नुपर्छ। बाढी पहिरोका कारण बाटो ठाउँठाउँमा अवरुद्ध हुँदा जाने सम्भावना पनि नभएको उनले बताए। गत हप्ताको बाढी पहिरोले सो गाउँपालिका३ सल्लेरीका ६ घर बूढीगण्डकीले बगाएको छ भने २० घर विस्थापित भएका छन्। त्यस्तै जगत गाउँको ३२ घर बाढीले बगाउन सक्ने जोखिममा रहेको स्थानीय गणेश कार्कीले बताएका छन्। फिलिम पुग्ने बाटोको यारुबगर खण्डको दुई ठाउँमा र खोर्लाबेंसी तातोपानी खण्डका पनि हिँड्न नमिल्ने गरी पहिरो गएको स्थानीय गणेश कार्कीले जानकारी दिए। वडा५ को बिहिफेदी, बुर हुँदै वडा४ को गप जोड्ने बाटोका ठाउँठाउँमा पहिरो खसेर बाटो अवरुद्ध छ। त्यस्तै वडा४ को गपबाट नाम्रुङ जोड्ने खण्डमा पनि पहिरोले क्षति पुर्याएको छ।"
पहिरोले पुरिएर रोल्पामा एकैघरका तीन जनाको मृत्यु,"रोल्पा : रोल्पा नगरपालिका९ ह्वामाको ढाम्पामा गएराति पहिरोले एक घर पुरिँदा एकाघरका तीन जनाको मृत्यु भएको छ। अविरल वर्षाका कारण घरमाथिबाट झरेको पहिरोले घर पुरिँदा स्थानीय टिकासिंह बुढामगरका ८६ वर्षीय आमा कति बुढामगर, १८ वर्षीया बुहारी सुशिला बुढामगर र १५ वर्षीया छोरी श्यामकला बुढामगरको मृत्यु भएको प्रहरी नायव उपरीक्षक नरेशराज सुवेदीले जनाए। पहिरोले पुरिएको घरभित्र फसेका तीनैजनाको उद्दार गरिएको छ। जिल्ला प्रहरी प्रमुख सुवेदीकाअनुसार ६ जना सुतेकामध्ये घरधनी टिकासिंहसहित बालक शक्तिमानलाई हेलिकप्टरबाट उपचारका लागि बुटवल लैजाने तयारी गरिएको छ। सदरमुकाम लिबाङबाट २० किलोमिटर दुर्गममा घटना भएको हो। घटनाको जानकारी लगत्तै प्रनाउ सुवेदीसहितको प्रहरी टोली बिहान चार बजे घटनास्थल हिडेको हो। 'पैदल हिँडेर घटनास्थल पुगेर घाइतेलाई प्राथमिक उपचार गरेका छौँ। थप उपचारका लागि हेलिकप्टर मगाएका छौं।' प्रनाउ सुवेदीले भने वर्षातका कारण ग्रामीण सडक अवरुद्ध भएकाले घाइतेलाई थप उपचारका लागि हेलिकप्टरबाट पठाउने चाजोपाँजो मिलाइएको हो।"
मनसुनी वायुको प्रभाव : भारी वर्षाको सम्भावना,"काठमाडौं : जल तथा मौसम विज्ञान विभागले देशभर मनसुनी वायुको प्रभाव रहेको जनाएको छ। मौसम पूर्वानुमान महाशाखाका अनुसार देशको दक्षिणी भूभाग नजिक मनसुनी न्युन चापिय रेखा रहेकाले देशभर सामान्य देखी पूर्ण बदली रही गण्डकी र लुम्बिनी प्रदेशका धेरै स्थानहरुमा र प्रदेश नं १, प्रदेश न २ ,बाग्मती प्रदेश र सुदरपश्चिम प्रदेशका थोरै स्थानहरुमा हल्कादेखि मध्यम वर्षा भइरहेको छ। बुधबार दिउँसो देशभर सामान्यदेखि पूर्ण बदली रहनेछ। देशका धेरै स्थानहरुमा हल्कादेखि मध्यम वर्षाको सम्भावना रहेको छ। प्रदेश नं १, बाग्मति प्रदेश, गण्डकी प्रदेश र लुम्बिनी प्रदेशका एक वा दुई स्थानमा मेघगर्जनचट्टयाङ्ग सहित भारी वर्षाको सम्भावना रहेको महाशाखाको भनाई छ। राती देशभर सामान्यदेखी पूर्ण बदली रहनेछ। देशका केही स्थानहरुमा हल्कादेखि मध्यम वर्षाको सम्भावना रहेको छ। प्रदेश नं १, बाग्मती प्रदेश, र गण्डकी प्रदेशका एक वा दुई स्थानमा मेघगर्जनचट्टयाङ्ग सहित भारी वर्षाको सम्भावना छ। जारी बुलेटिनमा बिहीबार देशभर सामान्य देखि पूर्ण बदली रहने उल्लेख छ। देशका धेरै स्थानहरुमा हल्कादेखि मध्यम वर्षाको सम्भावना रहेको छ। प्रदेश नं १, बाग्मती प्रदेश, गण्डकी प्रदेश र लुम्बिनी प्रदेशका थोरै स्थानमा मेघगर्जनचट्टयाङ्ग सहित भारी वर्षाको सम्भावना छ। शुक्रबार देशभर सामान्य देखि पूर्ण बदली रहनेछ। देशका धेरै स्थानहरुमा हल्कादेखि मध्यम वर्षाको सम्भावना रहेको छ। प्रदेश नं १ र बाग्मती प्रदेशका एकदुई स्थानहरुमा मेघगर्जनचट्टयाङ्ग सहित भारी वर्षाको सम्भावना छ। यस्तो छ बाढी पूर्वानुमान"

शीर्षक,विवरण
संक्रमण रोक्न सचेत बनौं,"घट्दै गएको कोरोना संक्रमण पुनः बढ्न थालेको छ। दोस्रो लहरमा नै यो विश्वव्यापी कोरोना महामारी टुंगिएन। चाडबाडको भीडभाडले संक्रमण बढ्न थालेपछि तेस्रो लहर त फैलँदैन ? भन्ने आशंका पनि उब्जिएको छ। पहिलो लहरमा भन्दा दोस्रोमा अझै बढी शक्तिशाली बनेको कोरोना महामारीलाई रोक्न खोप उत्पादन त भयो। खोपको शक्तिमा आत्मबल बढाउँदै नागरिकले महामारीलाई थिच्ने प्रयास पनि गरे। तर पुनः कोरोना संक्रमण फैलिन थालेपछि यसलाई रोक्ने चुनौती बढेको छ। खोप वितरण भइरहेको समयमा कोरोना कहर पनि फैलनु सामान्य कुरा होइन। सचेत बनेर उचित कदम चाल्नुपर्ने समय आइसकेको छ। नेपालीको महान् चाड दसैं पर्व सकिएको छ। भीडभाडको किनमेल र सामाजिक दूरी हराउँदा यसै समयमा सुषुप्त बनेको कोरोना संक्रमण दर पुनः बढेको हो। स्वास्थ्य तथा जनसंख्या मन्त्रालयका अनुसार दसैंलगत्तै संक्रमण दर दोब्बरले बढ्दैछ। यस्तै क्रम रहे अझै दोस्रो महान् चाड तिहारपछि कोरोनाको गति घट्नेभन्दा बढ्ने निश्चित छ। स्वास्थ्यविज्ञले पनि कोरोनाको नयाँ भेरियन्ट कमजोर बन्यो भनेर ठान्नु नहुने बताएका छन्। संक्रमण चाँडो फैलने डेल्टा भाइरस कमजोर ठानिए यो चाडपर्वपछि नेपालले ठूलो चुनौती भोग्नुपर्ने अवस्था आउन सक्छ। भाइरस शरीरमा सुषुप्त भएर पनि रहन सक्ने र समय आएपछि यसको असर एक जना मात्रै नभई धेरैमा देखिन सक्ने विश्व स्वास्थ्य संगठनले पनि बताएको छ। कोरोना महामारी नियन्त्रणका लागि खोपको विकास भयो। महामारीले हजारौंको ज्यान लिएको समयमा खोपले बाँचेकालाई आशा थप्यो आत्मबल बढायो। सरकारले पनि विभिन्न देशबाट खोप ल्याएर नागरिकलाई लगाउन सुरु गर्यो। जबकि विश्वका धनी र ठूला मानिएका मुलुकले पनि आफ्ना सबै नागरिकलाई खोप दिन सकेनन्। यस्तो समयमा नेपालले छोटो अवधिमा धेरैलाई खोप दिन सफल भएको छ। अबको केही महिनामा बालबालिकासहित आफ्ना सबै नागरिकलाई खोप दिने दाबी सरकारले गरिरहेको छ। यो सुखद् कुरा हो। तर खोपले मृत्यु घटाउन सघाउ पुर्याउने मात्रै हो। खोपले संक्रमण फैलन रोक्ने होइन। किनकि अहिले कोरोना संक्रमण भएका धेरै नागरिक कोरोना खोप लगाएका पनि छन्। नेपालमा हालसम्म १८ वर्ष माथिका ४३ प्रतिशत नागरिकले कोरोना खोप पाएका छन्। यो समयमा संक्रमण भए पनि खोपकै कारण धेरै जना सामान्य औषधि उपचारमा चाँडो निको पनि भएका छन्। यसको लेखाजोखा छैन। तर खोप लगाए पनि संक्रमणपछि जटिल अवस्था आएर अस्पताल पुग्ने क्रम सुरु भएको छ। केही खोप लगाएकाले पनि ज्यान गुमाएका छन्। यो गम्भीर विषय हो। संक्रमणबाट जोगिने उत्तम विकल्प भनेकै स्वास्थ्य मापदण्ड अपनाउनु हो। मास्क, स्यानिटाइजरको प्रयोगसँगै सामाजिक दूरी कायम गरे कोरोना मात्रै होइन, कुनै पनि संक्रमणले चाँडै भेट्दैन। त्यसैले कसैले पनि लापरबाही गर्नै हुँदैन। कोरोना संक्रमण सुरु भएपछि मात्रै नेपालमा सरकारी स्वास्थ्य प्रणाली र संरचनाको दयनीय अवस्था छताछुल्ल भयो। पहिलो लहर जसोतसो थामेका नागरिकले दोस्रो लहरमा उपचार पाएनन् अक्सिजन नपाएरै ज्यान गुमाउनु पर्यो। स्वास्थ्य संरचनाको अवस्था सुधार गर्न अनिमात्रै तातेको सरकारले केही योजना त बनाएको छ। तर पुनः संक्रमण घट्दा ती योजना र काम सेलाएका छन्। यो काम चाँडै गर्नुपर्छ। अब कोरोना मात्रै नभई अन्य संक्रमणको पनि सहजै उपचार गर्ने संरचना छिटो खडा गर्नुपर्छ। जनशक्तिको समयमा नै व्यवस्थापन गर्नुपर्छ। नागरिक पनि सचेत बनेर आफ्नो सुरक्षामा ध्यान दिनुपर्छ। अब पुनः कोरोनाका कारण ज्यान गुमाउने अवस्था आउनु हुँदैन। सबै सधैं सचेत बनौं।"
दैनिक ४०० मेगावाट विद्युत् खेर,"काठमाडौं : विद्युत् अभावमा कुनै बेला मुलुकमा १८ घण्टासम्म लोडसेडिङ हुन्थ्यो। तर, आजभोलि दैनिक ४ सय मेगावाट विद्युत् त्यसै खेर गइरहेको छ। यसबाट प्राधिकरणले मासिक झन्डै साढे दुई अर्ब रुपैयाँ घाटा बेहोरिरहेको छ। तर, विद्युत् प्राधिकरणसँग खेर गइरहेको विद्युत्लाई प्रयोगमा ल्याउने ठोस योजना नै छैन। साउन, भदौ र असोजमा रातको समय दैनिक ३ सय ५० देखि ४ सय मेगावाटसम्म (करिब साढे ७ अर्ब रुपैयाँ बराबर) विद्युत् खेर गइरहेको नेपाल विद्युत् प्राधिकरणले बताएको छ। विद्युत्को उत्पादन बढे पनि आन्तरिक बजारमा खपतको मात्रा बढ्न सकेको छैन। बाह्य बजारमा निर्यात पनि हुन सकेको छैन। गत साउनबाट ४ सय ५६ मेगावाटको माथिल्लो तामाकोसी आयोजना राष्ट्रिय प्रसारणमा जोडिएको थियो। हाल १ हजार ९ सय ७ मेगावाट विद्युत् उत्पादन भइरहेको छ। तर, खपत भने १ हजार ४ सय मेगावाटको हाराहारीमा मात्रै रहेको प्राधिकरणका प्रवक्ता सुरेशबहादुर भट्टराईले जानकारी दिए। केही दिन यताको बाढी र पहिरोका कारण १ सय ५० मेगावाट विद्युत् भने राष्ट्रिय प्रसारणबाट विच्छेद भएको छ। साँझको समयमा विद्युत्को धेरै माग हुन्छ। रातको समयमा भने ८ सय मेगावाट मात्र माग हुने गरेको छ। यस कारण रातिको समयमा धेरै बिजुली खेर गइरहेको प्राधिकरण बताउँछ। प्राधिकरणले आन्तरिक खपत बढाउने र भारतमा निर्यात गर्ने योजनालाई पूर्णरूपमा कार्यान्वयन गर्न नसक्दा बिजुली खेर गइरहेको स्वतन्त्र ऊर्जा प्रवद्र्धक संस्था इप्पानका उपाध्यक्ष आशीष गर्ग बताउँछन्। ३ वर्षअघिदेखि नै उत्पादित विद्युत् खेर जानसक्ने भन्दै निजी ऊर्जा प्रवद्र्धकहरूले सचेत गराउँदै आएका थिए। तर, प्राधिकरणले वास्ता नगर्दा अहिले समस्या देखा परेको गर्ग बताउँछन्। माथिल्लो तामाकोसी जोडिएर विद्युत् खेर जान थालेपछि मात्र प्राधिकरण ब्यँुझिएको छ, उनले भने, तत्काल न खपत बढ्न सक्छ, न निर्यात नै हुन सक्ने अवस्था छ। प्राधिकरणले भारतको विहारमा केही बिजुली निर्यात गरिरहेको छ। विहार सरकारले दैनिक २ सयदेखि २ सय ५० मेगावाटसम्म विद्युत् किनिरहेको प्राधिकरण प्रवक्ता भट्टराई बताउँछन्। बर्खाको समयमा नेपालबाट विद्युत् दिने र हिउँदको समयमा भारतबाट ल्याउने गरी सहमति गर्न विहारसँग प्रस्ताव गरेको प्राधिकरण स्रोत बताउँछ। तर, विहार सरकारले त्यसबारे जवाफ दिएको छैन। विहारले अहिले नेपालबाट आवश्यकताअनुसार मात्र विद्युत् लिइरहेको छ। नदी प्रवाहमा आधारित जलविद्युत् आयोजनाका कारण वर्षायाममा नेपालमा विद्युत् उत्पादन धेरै हुने गरेको छ। हिउँदको समयमा एक तिहाइ मात्र उत्पादन हुने गरेको छ। बर्खायाम सकिन लागेकाले विद्युत् खेर जाने समस्या अब विस्तारै कम हुँदै जाने प्राधिकरण स्रोतको भनाइ छ। प्रायःजसो नोभेम्बर १५ बाट नदीहरूको सतह घट्न गई विद्युत् उत्पादनसमेत घट्ने गर्छ। दक्षिण एसियाली ऊर्जा सम्मेलन सम्पन्नदक्षिण एसियाली राष्ट्रहरूले ऊर्जाको समान वितरणका लागि सहकार्य गर्ने जनाएका छन्। दक्षिण एसियाली ऊर्जा सम्मेलनको बिहीबार भएको भर्चुअल बैठकमा सहभागीहरूले छिमेकी राष्ट्रहरूमा बढी भएको बिजुली खपत गर्न पूर्वाधार निर्माणका लागि नीतिगत पहल गर्नुपर्नेमा जोड दिएको इप्पानका उपाध्यक्ष गर्गले जानकारी दिए। भारतको विदेश मन्त्रालय, ऊर्जा मन्त्रालय तथा भारत उद्योग परिसंघको आयोजनामा बैठक भएको थियो।"
"जनकपुरका पोखरी मास्दै, संस्कृति नास्दै","जनकपुरधाम : जनकपुरलाई पोखरी र मन्दिरको सहर भनेर चिनिन्थ्यो। यस नगरीको धार्मिक तथा सांस्कृतिक महत्व दर्शाउँदै एक सन्त कविले लेखेका थिए बावन कुटी, बहत्तर कुण्डा ! फिरही सन्तजन झुन्डही झुन्डा !! अर्थात्, ५२ कुटी (मठमन्दिर) र ७२ कुण्ड (पोखरी, कुवा, इनार)। भ्रमण गर्छन्, साधुसन्त झुन्डका झुन्ड। तर, यो चिनारी फेरिँदै गएको छ। यहाँका धार्मिक तथा सांस्कृतिक महत्वका पोखरी मासेर ठूलठूला भवन खडा गरिएका छन्। जनकपुरधाम४ का वडाध्यक्ष सुदर्शन सिंह आफ्नो वडामा रहेका विसहरा, मटकोरवा र मुरली सरलगायत पोखरीमा अतिक्रमण बढिरहेको बताउँछन्। अतिक्रमणमुक्त गराउन मैले पटकपटक उपमहानगरपालिकालाई पत्राचार नै गरेको छु। तर, सार्वजनिक सम्पत्ति संरक्षणको जिम्मेवार उपप्रमुख नेतृत्वको न्यायिक समितिले यसतर्फ कुनै पहल गरेको छैन, वडाध्यक्ष सिंह भन्छन्, उपमहानगरपालिकाले पोखरी र सार्वजनिक सम्पत्ति संरक्षणका लागि जुन तत्परता देखाउनुपर्ने हो त्यो देखाएको छैन। प्रसिद्ध जानकी मन्दिरभन्दा उत्तरतिर छ पौराणिक तैलघृतिका सर। यसलाई स्थानीयले तेलहा पोखरी भन्छन्। यसलाई अहिले होटल व्यवसायीले फोहोर फाल्ने खोल्सामा परिणत गरेका छन्। २०४२४४ को सहरी नापीमा ०११७० क्षेत्रफल रहेको यो पोखरी चौतर्फी अतिक्रमणको सिकार भएको छ। पोखरीको डिल कब्जा गरेर ठूलठूला निजी भवन बनाइएका छन्। बृहत्तर जनकपुर क्षेत्र विकास परिषद्का तत्कालीन अध्यक्ष रामकुमार शर्माले २०७२ सालमा अतिक्रमण हटाउने अभियान थालेका थिए। त्यस क्रममा ६ वटा पोखरी अतिक्रमण गरी बनाइएका घर भत्काइएको थियो। तर, बजेट अभावमा अभियान रोकियो। त्यही बेला तेलहाको डिलमा पनि अनधिकृत रूपमा बनाइएका भौतिक संरचना भत्काइयो। तर, कुनै निकायबाट संरक्षण नहुँदा फेरि अतिक्रमणकारीले डिल पुर्ने र पोखरीमा फोहोर थुपार्दै गएका छन्। अतिक्रमण हटाउन जिल्ला प्रशासन कार्यालय, प्रहरीलगायत सम्बन्धित निकायहरूमा हामीले पत्राचार गरेका छौं। तर, सबैबाट चाहेजस्तो सहयोग नपाएकै कारण अतिक्रमण मुक्त गराउन सकेका छैनौैं। बलराम ठाकुर, कार्यकारी निर्देशक, बृहत्तर जनकपुर क्षेत्र विकास परिषद् मेरो वडामा रहेका विसहरा, मटकोरवा र मुरली सरलगायतका पोखरीहरूमा अतिक्रमण दिनानुदिन बढ्दै गएको छ। यी पोखरीहरूलाई अतिक्रमणमुक्त गराउन मैले पटकपटक उपमहानगरपालिकालाई पत्राचार गरेको छु। तर, सार्वजनिक सम्पत्ति संरक्षणको जिम्मेवार उपप्रमुख नेतृत्वको न्यायिक समितिले यसतर्फ कुनै पहलनै गरेको छैन। सुदर्शन सिंह, वडाध्यक्ष, जनकपुरधाम उपमहानगरपालिका४ अतिक्रमणमा परिसकेका मठ, मन्दिर वा पोखरीहरूको संरक्षण गुठी संस्थानबाट मात्र सम्भव छैन। यसका लागि समुदायका सबै पक्षको सहयोग र सहकार्य आवश्यक छ। अतिक्रमणमुक्त गराउन जनशक्ति र स्रोतसाधन पर्याप्त नभएको हुँदा पनि संरक्षणमा समस्या भएको हो।वैकुण्ठ रेग्मी, जनकपुर शाखा प्रमुख, गुठी संस्थान यस्ता अतिक्रमण रोक्न र सामाजिक उत्तरदायित्व निर्वाह गर्न दृढ इच्छाशक्ति भएका राजनीतिक नेतृत्वको आवश्यकता हुन्छ, तत्कालीन अध्यक्ष शर्मा भन्छन्, जनकपुरमा अतिक्रमण हटाउन चौतर्फी सहयोग नभई हुँदैन। कुनै एउटा निकायले चाहँदैमा सम्भव छैन। जनकपुर प्रवेशद्वार पिडारी चोकमै छ पापमोचनी सर। स्थानीयले यसलाई गोरधोई पोखरी भन्छन्। प्रत्येक वर्ष फागु पूर्णिमाका दिन मिथिला मध्यमा परिक्रमाअन्तर्गत जनकपुर नगरको पञ्चकोशिय परिक्रमाका क्रममा यहाँको जलले खुट्टा धुने परम्परा छ। त्रेता युगमा भगवान रामले यहाँ आफ्नो खुट्टा धोएको हुँदा यसको जल शरीरमा लगाउँदा पापबाट मुक्ति पाइने जनविश्वास छ। तर, आस्थाको धरोहर रहेको पोखरी अहिले फोहोरको डंगुर बनेको छ। साविकमा ०१९२१ कन्मा क्षेत्रफलमा फैलिएको यो पोखरी हाल एकातर्फ सडक निर्माणका लागि पुरिएर आधि बनाइएको छ भने अर्कोतर्फ डिलहरू चौतर्फी पुरेर स्थानीयले भोगचलन गरिरहेका छन्। जनकपुरधाम४ मा राम मन्दिरबाट दक्षिणमा अवस्थित छ रामसागर पोखरी। साबिकमा १९३० क्षेत्रफल रहेको यो पोखरी चारैतिरबाट तीव्र अतिक्रमणको चपेटमा परेको छ। डिल पुरेर निजी उपभोगका लागि घर निर्माण भइरहँदा पनि सम्बन्धित निकायले संरक्षण गर्न चासो देखाएका छैनन्। लक्ष्मण अखाडाबाट दक्षिणपूर्वमा छ लक्ष्मण सर। यसको क्षेत्रफल साबिकमा ११८१४१ थियो। तर, चौतर्फी अतिक्रमणले साँघुरिँदै गएको छ। जानकी मन्दिरभन्दा पूर्वोत्तरमा छ चन्द्र कुप सर। यसलाई देवान पोखरी भनिन्छ। यो गुठी संस्थानको स्वामित्वमा छ। यसको साबिकको क्षेत्रफल ०१०१७३ धुर थियो। तर, अतिक्रमणको शिकार हुँदा प्राचीन पोखरीको अस्तित्व गुम्दै छ। डिलबाट पटकपटक अतिक्रमणकारीलाई हटाइए पनि संरक्षणको प्रयास नहुँदा अतिक्रमणकारीहरूले चारैतिर अवैधानिक निर्माण गरेका छन्। जसको अस्तित्व नै मासियो सरकारले २०६२ साउन २६ मा परिषद्का तत्कालीन अध्यक्ष भोजराज घिमिरेको अध्यक्षतामा उच्चस्तरीय कार्यदल बनाएको थियो। उक्त कार्यदलले जनकपुर र यस आसपास धार्मिक महत्वका ४९ वटा सार्वजनिक पोखरीको सूची सार्वजनिक गर्यो। तीमध्ये पाँचवटाको अस्तित्व नै मेटिएको पाइएको थियो। जनकपुरको मुटु मानिने शिव चोकछेउ विशाल मानकी होटल उभिएको छ। तर, होटल उभिएकै तल पयश्विनी सरको अस्तित्व नै लोप भएको छ। बलवा टोलमा कुनै बेला जनक सरोवर थियो। तर, यसलाई जग्गा माफियाले यसरी पुरे कि यसको अवस्थितिकै सम्बन्धमा विवाद उत्पन्न भयो। तर, हाल पनि वकिल टोलमा यस पोखरीको साक्षीहरू छन्। जनकपुर प्रादेशिक अस्पतालबाट दक्षिणतिर थियो अमृत कुण्ड। तर, अहिले कुण्ड भएको ठाउँमा बस्ती बसेको छ। कन्या माविबाट पूर्वमा थियो बलदेव सर। जहाँ पक्की घरहरू बनिसकेका छन्। अतिक्रमणको चपेटामा परेको तेलहा पोखरी। तस्बिर : मनिका झा जनकपुरधाम उपमहानगरपालिका४ गोपाल धर्मशालाको पूर्वतिर रहेको गोपाल सरको अस्तित्व पनि समाप्त भइसकेको छ। भारतीय दाताहरूबाट निर्माण भएको यस धर्मशालाका जग्गा र अस्तित्वविहीन भएको पोखरी गुठी संस्थान अधिनस्त छ। तर, धर्मशालाको जग्गा चौतर्फी अतिक्रमण गरेर व्यापारिक प्रयोजनका लागि सटरहरू बनाइ भाडा लगाउन थालिएपछि पोखरी पनि मासिएको स्थानीयवासी बताउँछन्। स्वामित्वमै समस्याप्रदेश र स्थानीय सरकारले आफूमातहतका सांस्कृतिक, ऐतिहासिक र पुरातात्विक महत्वका पोखरी, जलाशय र कुण्डको संरक्षण गर्नुपर्ने हो। तर, उल्टै प्रदेश सरकार र स्थानीय तहबीचको स्वामित्व विवादले अतिक्रमणलाई मलजल दिएको छ। जनकपुर क्षेत्रका पोखरी, जलाशय र कुण्डहरूको संरक्षण, सम्बद्र्धन र सौन्दर्यीकरणको अधिकारप्राप्त निकाय परिषद् पनि मुकदर्शक बनेको छ। अतिक्रमण हटाउन जिल्ला प्रशासन कार्यालय, प्रहरीलगायत सम्बन्धित निकायहरूमा हामीले पत्राचार गरेका छौं। तर, सबैबाट चाहेजस्तो सहयोग नपाएकै कारण अतिक्रमण मुक्त गराउन सकेका छैनौं, परिषद्का कार्यकारी निर्देशक बलराम ठाकुर भन्छन्, म त एउटा कर्मचारी स्तरको व्यक्ति हुँ। तर, नेतृत्वकर्ताले अतिक्रमण हटाउन जस्तो पहल गर्नुपर्ने हो त्यो गर्नुभएको छैन। सम्बद्ध निकायको दायित्वप्रतिको उदासीनता र विभिन्न सरोकारवाला निकायहरूबीच समन्वयको अभावले गर्दा पोखरीहरूको संरक्षण सम्बद्र्धनमा गतिरोध उत्पन्न भएको ठाकुर बताउँछन्। पयश्विनी सरको अस्तित्वै मेटेर खडा गरिएको मानकी होटल। तस्बिर : मनिका झा गुठी संस्थानका जनकपुर शाखा प्रमुख वैकुण्ठ रेग्मी अतिक्रमणमा परिसकेका मठ, मन्दिर वा पोखरीको संरक्षण संस्थानबाट मात्रै सम्भव नरहेको बताउँछन्। यसका लागि समुदायका सबै पक्षको सहयोग र सहकार्य आवश्यक छ, रेग्मी भन्छन्, अतिक्रमणमुक्त गराउन जनशक्ति र स्रोतसाधन पर्याप्त नभएको हुँदा पनि संरक्षणमा समस्या भएको हो। जनकपुरका मेयर र उपमेयरसँग प्रतिक्रिया लिन प्रयास गर्दा सम्पर्क हुन सकेन। जनकपुरधाम नगरपालिकाले २०४८ सालमा तयार पारेको जनकपुर टाउन प्रोफाइलअनुसार जनकपुरमा ५८ वटा धार्मिक पोखरीसहित ४० हेक्टरमा जम्मा ८५ वटा पोखरी थियो। जसमध्ये २४१ प्रतिशत ठीक अवस्थामा, ४३१ प्रतिशत नराम्रो र ३२८ प्रतिशतले आफ्नो अस्तित्वनै गुमाएको उल्लेख थियो। ००० पोखरी तथा मठमन्दिर संरक्षणका लागि मुख्यमन्त्री स्वच्छता अभियानको नाममा प्रदेश २ सरकारले पछिल्लो चार वर्षमा झन्डै डेढ अर्ब बजेट छुट्ट्याएर खर्च गरेको छ। स्वच्छता कार्यक्रममा कमिसनकै हेरफेर मिलाउन ससाना खोल्सामा पनि करोडौं बजेट विनियोजन गरिएको छ। तर, संरक्षणको बाटो कुरिरहेका दर्जनौं जलाशयतिर न प्रदेश सरकारको ध्यान पुग्न सकेको छ न त स्थानीय तहकै। रामसागरको डिल पुरेर निजी घर विस्तार गरिँदै। तस्बिर : मनिका झा मठमन्दिरका महन्थ, गुठी संस्थान र स्थानीय तहको स्वामित्वमा रहेका केही पोखरी माछापालन गर्न ठेक्का लगाए पनि तिनको आम्दानी अपारदर्शी छ। संरक्षण अभावमा अस्तित्व गुमाइसकेका र लोप हुन लागेका पोखरीमध्ये अधिकांशको कुनै न कुनै धार्मिक र लोककथासँग महत्व जोडिएको छ। पूर्णिमा, औंसी, छठ, पितृपक्ष, जितियाजस्ता चाडपर्वमा यिनै पोखरीमा स्नान गरेर श्रद्धालुले मठमन्दिरमा पूजाआजा गर्छन्। यी पोखरीको निर्माणका प्रसंगमा थुप्रै किम्वदन्ती छन्। कतिपयको नामकरण रामायणकालीन प्रसंगहरूसँग जोडिएको पाइन्छ। यी सार्वजनिक सम्पत्तिक सरोकारवाला निकायको उपेक्षामा परेका छन्।"
"पाकेको धान वर्षाले नष्ट, किसान चिन्तित","भरत खड्काउदयपुर, यादव आचार्यबर्दिया, गोपाल शर्मादाङ बेमौसममा आएको बाढीले धान बगाएपछि किसान चिन्तित भएका छन्। बाढीले ६ महिनाको मेहनतको फल भित्र्याउने बेलामा खेतमै नष्ट भएपछि किसान निरास भएका हुन्। वर्ष दिनभरि खाने अन्न माटोमै मिसिएपछि परिवार कसरी पाल्ने भन्ने चिन्ताले किसानलाई सताएको छ। शिवाईका दिलबन्धु चौधरीले भने, वर्षभरी खाने धान खेतमै सड्यो, अब कसरी परिवार पाल्ने, अनिकाल लाग्ने भयो। बेमौसमी पानीले एक बिघामा लगाएको धान नष्ट भएपछि उनलाई अनिकालको चिन्ता लागेको हो। किसान छेदिलाल चौधरी पाक्न लागेको धान सबै हावाहुरीले ढालिदिएपछि अब के खाने चिन्तित छन्। सुन्दरपुरकै महेन्द्र चौधरीले भने, ५ कठ्ठामा लगाएको धानबाली वर्षाले सबै नष्ट गरिदियो। उनले भने, गरिबलाई जसो गरेपनि नहुने रैछ, कहिले फौजी किरा त कहिले वर्षाले उब्जनी नष्ट गरिदियो। अब के गरेर बाँच्ने होला। सोमबारदेखिको अविरल बर्षाका कारण उदयपुरमा ४५ प्रतिशत धान नष्ट भएको कृषि ज्ञान केन्द्रले जनाएको छ। खेतमा काटेर सुकाउन राखेको धान भित्र्याउन नपाउँदै भिजेर र नकाटेको ढालेर नष्ट भएपछि किसान मारमा परेका हुन्। रौतामाई गाउँपालिका ७ मुर्कुचीका हरिप्रसाद कोइरालाले १० कठ्ठामा लगाएको सबै धान नष्ट भएको बताए। बेलका नगरपालिका१, २ र ३ क्षेत्रमा करिव एक सय बिगाहामा काटेर सुकाएको धानबाली नष्ट भएको कृषि ज्ञान केन्द्र उदयपुरका निमित्त प्रमुख महेश चौधरीले बताए। काटेको धान बगायोकर्णाली नदीमा आएको बाढीबाट बर्दियाको राजापुर तथा गेरुवा क्षेत्रमा धानबाली नष्ट गरेको छ। तटबन्ध भत्काएर गाउँ पसेको नदीले काटेर खेतमा राखेको धान बगाएको हो। राजापुर नगरपालिकाको १५ सय हेक्टर तथा गेरुवा गाउँपालिकाको १२ सय हेक्टरमा काटिएको धानबाली कर्णाली नदीको बाढीले बगाएको एकीकृत कृषि तथा पशुपंक्षी कार्यालय बर्दियाका प्रमुख विनोद घिमिरेले बताए। राजापुरमा अनुमानित ६ हजार मेट्रिक टन तथा गेरुवामा ४ हजार ८ सय मेट्रिक टन गरी करिब १० हजार ८ सय मेट्रिक टन धान बाढीले बगाएको अनुमान छ। तथ्यांक अनुसार कर्णाली नदीको बाढीले राजापुर नगरपालिकाको दौलतपुर, चनौरा, नंगापुर, चख्खापुर, तिघ्रालगायतका बस्तीहरूमा पसेर नोक्सानी गरेको छ। त्यस्तै गेरुवा गाउँपालिकाको सनकट्टी, बनकट्टी, राजीपुरलगायतका क्षेत्र प्रभावित भएको जिल्ला प्रशासन कार्यालय बर्दियाका सहायक प्रमुख जिल्ला अधिकारी माधव प्रसाद शर्माले बताए। राजापुर नगरपालिका १ मा ७ सय ४८, वडा नम्वर३ मा १ सय २० र वडा नम्वर७ मा १ सय ५९ गरी १ हजार २७ घरपरिवार प्रभावित भएका छन्। ८ हजार हेक्टरको धान नष्टदाङको गढवा गाउँपालिका ५ खजरौटाका रामप्रकाश यादवको करिब ५१ कठ्ठामा लगाइएको धानबाली बेमौसमी वर्षाले पूर्ण क्षति पुर्यायो। वर्षभरी खाने खेती पानीले बगाएपछि उनी पीडामा छन्। दाङमा करिब ८ हजार हेक्टरमा लगाएको धानखेती काम नलाग्ने अवस्थामा पुगेको कृषि ज्ञान केन्द्र दाङका सूचना अधिकृत रुद्रमणि पौडेलले जानकारी दिए। दंगीशरण गाउँपालिका, राप्ती गाउँपालिका लगायतका ठाउँमा बाढीले खेतसमेत कटान गरेको पौडेलले जानकारी दिए। क्षतिको विवरण आइसकेपछि किसानलाई सकेसम्म बिउजन्य वस्तु राहतको रुपमा दिने उनले बताए। लुम्बिनीमा ३६ हजार हेक्टरको धान क्षतिलुम्बिनी प्रदेशमा ३६ हजार हेक्टरमा काटेर राखेको धानमा क्षति पुगेको छ। प्रदेश कृषि विकास निर्देशनालयका अनुसार प्रदेशका १२ जिल्लाको ३६ हजार ४ सय ८० हेक्टरको धानमा क्षति भएको हो। प्रदेशका १२ जिल्लामध्ये सबैभन्दा धेरै बर्दियामा १० हजार हेक्टरको धानमा क्षति पुगेको प्रदेश कृषि विकास निर्देशनालयकी बाली विकास अधिकृत सुनैना बराइलीले बताइन्। कपिलवस्तुमा काटेर खेतमै राखिएको ८ हजार ८ हेक्टरको धानमा क्षति पुगेको छ। दाङमा करिब ८ हजार हेक्टरको धान खेतीमा क्षति पुगेको छ। बाँकेमा ७ हजार ५ सय हेक्टरको धानमा वर्षाले क्षति पुर्याएको छ। काटेर खेतमै रहेको रुपन्देहीमा ३ हजार ४ सय ६८ हेक्टरको धान तथा प्यूठानमा ३ हजार ७ हेक्टर जमिनको धानमा क्षति पुगेको छ। नवलपरासी पश्चिममा काटेर खेतमै रहेको ४ सय १० हेक्टरको धानमा वर्षाले क्षति गरेको छ। रुकुम पूर्वमा काटेर राखेको ४ सय १२ हेक्टर, गुल्मीमा ८ हेक्टर, पाल्पामा २ सय ७० हेक्टर जमिनको धानमा वर्षात्ले क्षति पुर्याएको छ। रोल्पामा २५ हेक्टर खेतको धान बालीमा वर्षाले क्षति पुगेको छ।"
थलाराका पीडित नभेटी फर्के प्रधानमन्त्री,"शिवराज भट्टधनगढी, सुभाष कठायतबझाङ, महादेव अवस्थीकञ्चनपुर, धनबहादुर भण्डारीडडेलधुरा बझाङको थलारा३ डिख्ला पहिरोमा गगने सार्कीको परिवारका १८ सदस्य बेपत्ता छन्। उनीसँग न बस्ने घर छ, न खाने अन्न। सोमबारको पहिरोले परिवासहित सम्पत्ति स्वाहा गरिदियो। परिवार र घरवार गुमाएको पीडामा डुबेका गगनेलाई प्रधानमन्त्री शेरबहादुर देउवा आउने खबरले केही आशा पलाएको थियो। देउवा चढेको हेलिकप्टर आकाशबाटै फक्र्यो। सरकारी पक्षबाट सान्त्वना पाउने आशा निराशामा परिणत भएको उनले सुनाए। प्रधानमन्त्री त आकाशबाटै हेरेर फर्कनुभयो, उनले भने, कमसेकम घटनास्थलमा आएर हामीलाई सान्त्वना मात्रै दिनुभएको भए पनि खुसी हुन्थ्यौं। पहिरोले गगनेको परिवारका सात घर बगाएको छ। थलारा पहिरोमा श्रीमती, छोरा, भाइ र आमा गुमाएका नरेन्द्र पार्कीले पनि प्रधानमन्त्री पहिरो गएको ठाउँमा नओर्लिएको भन्दै गुनासो गरे। हाम्रो न परिवार रह्यो, न घरबार रह्यो। सबै सकियो। हामी कहाँ जाने ? भनेर सोध्ने मन थियो, अधुरै रह्यो, नरेन्द्रले भने। पहिरोमा बेपत्ता २३ मध्ये २ जनाको शव फेला परेको छ। तर, सनाखत हुन सकेको छैन। प्रधानमन्त्री देउवा आउने भनेपछि, थलाराको डिख्लामा चारपाँच सय जना स्थानीयवासी भेला भएका थिए। थलारा गाउँपालिकाका अध्यक्ष भुवनेश्वर उपाध्यायले प्रधानमन्त्रीसँग कुरा राख्न नपाएको बताए। गाउँ नै स्थानान्तरणका लागि अनुरोध गर्ने सोच थियो, उपाध्यायले भने, तर, हेलिकप्टर हेरेरै चित्त बुझायौं। प्रधानमन्त्री चढेको हेलिकप्टर एक फन्को लगाएर डडेल्धुरा फर्केको थियो। प्रधानमन्त्रीको टोलीमा रहेका पर्यटनमन्त्री प्रेम आलेले हेलिकप्टर ल्यान्ड गर्न नसकेपछि फर्किनुपरेको बताए। प्रधानमन्त्रीज्यूको इच्छा त्यहाँका पीडितहरूलाई भेट्ने नै थियो, उनले भने, तीनचार फन्को लगाएर अवतरण गर्न खोजियो तर जोखिम देखिएपछि आकाशबाटै हेरेर हेलिकप्टर डडेल्धुरातर्फ लाग्यो। प्रधानमन्त्री देउवा, अर्थमन्त्री जनार्दन शर्मा र पर्यटनमन्त्री आलेसहित बिहीबार प्रभावित क्षेत्रको निरीक्षणमा आएका थिए। निरीक्षणमा गएको टोलीले डोटी, बझाङ, बैतडी, डडेल्धुरा र कञ्चनपुरका बाढी र पहिरोग्रस्त क्षेत्रमा पुगे। तर, सबैभन्दा बढी प्रभावित बझाङको थलाराका पीडितसँग भने भेट्न सकेनन्। देउवाले डोटीको दीपायल र बझाङको चैनपुरमा प्रशासनिक अधिकारीबाट विपद्को क्षतिका बारेमा जानकारी लिएका थिए। त्यसपछि सेतीको भंगालोको चपेटामा परेको बैतडीको ढुंगाड क्षेत्र पनि गए। उनले, आफ्नो गृह जिल्ला डडेल्धुराको दह ब्यारेकमा प्रशासनिक अधिकारी र जनप्रतिनिधिहरूलाई राहत र उद्धारमा कुनै कमी हुन नदिन निर्देशन दिए। महाकाली र रंगुन खोलाको बाढीले गरेको नोक्सानको निरीक्षणका लागि देउवा डडेल्धुराको जोगबुडा पनि गए। देउवाले कञ्चनपुरको दोधारा चाँदनीमा पनि बाढीपीडित र जनप्रतिनिधिहरूसँग भेटेका छन्। उनले, महाकालीले भुजेला क्षेत्रमा मच्चाएको वितण्डाको हवाई निरीक्षण गरे। महाकालीले त्यहाँको चार लेन सडक बगाएको छ। निर्माण सम्पन्न नहुँदै टिकटकमा भाइरल भएकाले, त्यो सडक भाइरल रोडका नामले चर्चामा थियो। भाइरल रोडको दुई सय मिटर महाकालीले बगाइसकेको छ। सडकको पूर्वतर्फको भुजेला गाउँ पनि खतरामा परेको छ। त्यहाँ सुरक्षाकर्मीले तारजाली हालेर महाकालीलाई रोक्ने प्रयास गरिरहेका छन्। गुरुयोजना बनाएर सम्बोधन गर्छु : देउवाप्रधानमन्त्री शेरबहादुर देउवाले सुदूरपश्चिममा बाढी र पहिरोबाट पीडितको समस्या समाधानका लागि सरकारले कुनै कसूर बाँकी नराख्ने बताएका छन्। दोधारा चाँदनीमा पीडितहरूको समस्या सुनेपछि देउवाले भने, बाढी र पहिरोले सुदूरपश्चिममा पीडादायी घटना भएको मैले निरीक्षणका क्रममा पाएँ। गुरुयोजना बनाएर समस्याको सम्बोधन गरिनेछ। तपाईंहरू ढुक्क हुनुस्।"
राष्ट्रिय महाधिवेशन गर्न एमालेले किन रोज्यो चितवन ?,"काठमाडौं : नेकपा एमालेले राष्ट्रिय महाधिवेशन चितवनमा गर्ने भएको छ। स्थायी समितिको बिहीबार बसेको बैठकले चितवनमा गर्ने निर्णय गरेको पार्टी प्रवक्ता प्रदीप ज्ञवालीले जानकारी दिए। बैठकले स्थायी समिति सदस्य रामबहादुर थापा बादलको संयोजकत्वमा २१ सदस्यीय मूल व्यवस्थापन समिति गठन गरेको छ। व्यवस्थापन समितिमा योगेश भट्टराई, सुरेन्द्र पाण्डे, विष्णु रिमाल, काशीनाथ अधिकारी, डा राजन भट्टराई, आनन्द पोखरेल, विनोद श्रेष्ठ, कपिल पोखरेल, कृष्णभक्त पोखरेल, पार्वती रावललगायतका छन्। प्रवक्ता ज्ञवालीका अनुसार सातवटै प्रदेश र सम्पर्क समन्वय कमिटीबाट एकएक जना रहने गरी मूल व्यवस्थापन समिति गठन भएको छ। नेकपा माओवादी केन्द्रका अध्यक्ष पुष्पकमल दाहालको गृह जिल्लामा एमाले महाधिवेशन गर्नुलाई अर्थपूर्ण रूपमा हेरिएको छ। व्यवस्थापन समितिका संयोजक बादलको कार्यक्षेत्र पनि चितवन नै हो। दाहाललाई मनोवैज्ञानिक रूपमा निसाना बनाउने उद्देश्यले चितवनमा महाधिवेशन र बादललाई संयोजक बनाइएको स्पष्ट छ। असोज १५१७ गतेसम्म भएको पहिलो विधान महाधिवेशनले पार्टीको १०औं महाधिवेशन बुटवलमा गर्ने निर्णय गरेको थियो। बिहीबारको स्थायी समिति बैठकले चितवनमा गर्ने निर्णय गरेको छ। मंसिर १०१२ गतेसम्म एमालेको राष्ट्रिय महाधिवेशन हुने भएको छ। कात्तिक ६ मा वडा र कात्तिक ९ मा पालिका अधिवेशनको मिति तय भएको छ। पार्टी प्रवक्ता ज्ञवालीले तोकिएकै मितिमा वडा र पालिका अधिवेशन हुने बताए। उपाध्यक्ष अष्टलक्ष्मी शाक्यलगायतका केही नेताले भने तयारी नभएका कारण वडा र पालिका अधिवेशन सार्न प्रस्ताव गरेका थिए।"
प्रधानसेनापति र श्रीलंकाका राजदूतबीच भेट,काठमाडौं : प्रधानसेनापति र नेपालका लागि श्रीलंकाका राजदूतबीच भेटवार्ता भएको छ । प्रधानसेनापति प्रभुराम शर्मा र नेपालका लागि श्रीलंकाका राजदूत हिमाली अरुनातिलाकाबीच शुक्रबार जंगी अड्डामा भेटवार्ता भएको सैनिक जनसम्पर्क निर्देशनालयले जनाएको छ । राजदूत अरुनातिलाका प्रधानसेनापतिलाई भेटन जंगी अड्डा पुगेकी थिइन् । भेटका क्रममा द्धिपक्षीय हित र पारस्पारिक सम्बन्धका विषयमा छलफल भएको नेपाली सेनाले जनाएको छ। प्रधानसेनापति शर्मा र राजदूत अरुनातिलाकाबीच भएको भेटले दुई मुलुकबीचको आपसी सम्बन्ध सुमधुर एवं प्रगाढ बनाउन थप मद्दत पुग्ने नेपाली सेनाको विश्वास रहेको छ।
"विपद्पीडितलाई कर्णाली सरकारद्वारा राहत : मृतकका परिवारलाई दुई लाख, घर बनाउन ३० प्रतिशत अनुदान","सुर्खेत : हालैको बाढीपहिरोका कारण पीडित बनेका परिवारलाई कर्णाली सरकारले राहत प्याकेज घोषणा गरेको छ। बाढी र पहिरोका कारण ज्यान गुमाएका व्यक्तिका परिवारलाई राहत रकम, भत्किएका घर पुनःनिर्माण गर्न अनुदान र किसानलाई पनि राहत स्वरुप क्षतिपुर्ति उपलब्ध गराउने निर्णय प्रदेश सरकारले गरेको हो। प्रदेश विपद् व्यवस्थापन परिषद्को बैठकले बाढी र पहिरोमा ज्यान गुमाएका व्यक्तिका परिवारलाई दुई लाख रुपैयाँ उपलब्ध गराउने निर्णय गरेको हो। उक्त राहतका लागि स्थानीय तहसँगको समन्वयमा जिल्ला विपद् व्यवस्थापन समितिलाई आवश्यक कागजात तत्काल प्रदेश सरकारलाई उपलब्ध गराउन प्रदेश सरकारले निर्देशन दिएको छ। जिल्ला विपद् व्यवस्थापन समितिले कागजात उपलब्ध गराएपछि मात्रै पीडित परिवारले राहत पाउने छन्। त्यस्तै बाढीपहिरोमा परी घाइते बनेकाको उपचार खर्च पनि प्रदेश सरकारले व्यहोर्ने भएको छ। शुक्रबार मुख्यमन्त्री महेन्द्रबहादुर शाहीको अध्यक्षतामा बसेको विपद् व्यवस्थापन परिषद्को बैठकले घाइतेको निःशुल्क रुपमा उपचारको व्यवस्था गर्न सामाजिक विकास मन्त्रालयलाई निर्देशन दिएको छ। बेमौसमी वर्षाका कारण आएको बाढीपहिरोमा परी कर्णालीको हुम्लामा ६ र कालीकोटमा एक जना गरी सात जनाको मृत्यु भएको छ। जुम्लामा एक स्थानीय बेपत्ता भएका छन्। त्यस्तै चार जना घाइते भएका छन्। त्यसैगरी गत असोज २६ गते मुगुमा भएको बस दुर्घटनामा ज्यान गुमाएका ३३ जनासहित यस अवधिमा कर्णालीमा भएका सार्वजनिक सवारी साधन दुर्घटनामा ज्यान गुमाएका व्यक्तिका परिवारलाई पनि राहत उपलब्ध गराइने भएको छ। मुख्यमन्त्री कार्यालयका अनुसार सवारी साधन दुर्घटनामा ज्यान गुमाउने प्रति मृतक एक लाखका दरले राहत उपलब्ध गराइने छ। यस्तै बाढी तथा पहिरोले भत्काएका घरहरु सरकारले पुनःनिर्माण गरिदिने भएको छ। प्रदेश विपद् व्यवस्थापन परिषद्को बैठकले बाढीपहिरोका कारण पूर्णरुपमा घर भत्किएकाहरुको घर स्थानीय, प्रदेश र संघीय सरकारले पुनःनिर्माण गरिदिने निर्णय गरेको हो। बाढीले पूर्णरुपमा घर क्षति भएकाको विवरण संकलन गरेर तीन वटै सरकारको समन्वयमा पुनःनिर्माण तथा पुनर्स्थापना गरिने छ। जसमध्ये ३० प्रतिशत रकम कर्णाली प्रदेश सरकारले बेहोर्ने छ। प्रदेश सरकारले बेहोर्ने रकम जिल्ला प्रशासन कार्यालयमार्फत पीडितलाई उपलब्ध गराइने छ। बैठकले विपद्का कारण अवरुद्ध भएका सडक, पुल, खानेपानी, सिंचाइ र विद्युत पूर्वाधारको मर्मतसम्भार गरी तत्काल सुचारु गर्ने र क्षतिग्रस्त विद्यालय भवन र स्वास्थ्य चौकीका भवनको लगत संकलन गरी पुनःनिर्माणको व्यवस्था मिलाउने निर्णय गरेको छ। यसैबीच बेमौसमी झरीका कारण अन्नबालीमा क्षति पुगेका कृषकले राहत पाउने भएका छन्। बेमौसमी झरीका कारण अन्नबालीमा क्षति पुगेका किसानलाई राहत बापत क्षतिपूर्ति दिने निर्णय प्रदेश सरकारले गरेको हो। क्षतिको विवरणका आधारमा किसानलाई राहत दिने निर्णय गरेको प्रदेश सरकारका प्रवक्ता सीताकुमारी नेपालीले जानकारी दिइन्।"
बर्दियाका बाढी पीडितलाई उचित राहत दिन्छौं : प्रधानमन्त्री देउवा,"गुलरिया : मंगलबार कर्णालीको बाढीबाट प्रभावित बर्दिया राजापुर तथा गेरुवाका बाढी पीडितलाई उचित राहत दिने प्रधानमन्त्री शेरबहादुर देउवाले प्रतिवद्धता गरेका छन्। बाढीग्रस्त क्षेत्रको हवाइ निरीक्षण पश्चात् राजापुरमा आयोजित कार्यक्रममा बोल्दै प्रधानमन्त्री देउवाले मन्त्री परिषद्को बैठकपश्चात् राहतको उचित प्याकेज घोषणा गरिने बताए। नागरिकलाई परेको पीडालाई सम्बोधन गर्न कुनै कसर नराख्ने बताउँदै कर्णालीको बाढीबाट धानबालीमा क्षती व्यहोरेका पीडित किसानको घाउमा मल्हम लगाउने प्रतिबद्धता गरे। बाढीका कारण बर्दियामा काटेर खेतमा राखिएको हजारौं मेट्रिक टन धानबाली बगाएको घटना प्रति प्रधानमन्त्री देउवाले चिन्ता व्यक्त गरे। पत्रकारसँगको संक्षिप्त जिज्ञासाका क्रममा अर्थमन्त्री जनार्दन शर्माले वर्षापछि आएको बाढीले देशैभर ठूलो धनजनको क्षति पुर्याएको बताए। बाढीपछिको अवस्थालाई पूर्व अवस्थामै फर्काउने योजना बनाइ प्रधानमन्त्री सहितको टोली बाढीग्रस्त क्षेत्रमा पुगेर निरीक्षण गरेको मन्त्री शर्माको भनाइ छ। प्रधानमन्त्री समक्ष बाढीप्रभावित पालिका, किसान, बडघर, संघसंस्था लगायत स्थानीयले ज्ञापनपत्र बुझाएका छन्।"
नेकपा (एस)को ७३ जिल्ला कमिटी गठन,"काठमाडौं : नेपाल कम्युनिष्ट पार्टी (एकीकृत समाजवादी) ले ७३ जिल्ला कमिटी गठन गरेको छ। पार्टीका प्रचार विभाग प्रमुख तथा उपमहासचिव जगन्नाथ खतिवडाले आज जारी गरेको विज्ञप्तिमा चारवटा गैरभौगोलिक जिल्ला कमिटीसमेत गठन गरिएको छ। पछिल्लो समय वर्षा, बाढी, पहिरोका कारण कमिटी गठन कार्य स्थगित गरिएको छ। अहिले सङ्घीय तथा प्रदेशस्तरका निर्वाचन क्षेत्रीय कमिटी, स्थानीय तहका विभिन्न पालिका, वडा तथा टोल कमिटी गठनको प्रक्रिया जारी छ भने विभिन्न जिल्ला र केन्द्रबीच समन्वय स्थापित गर्ने सम्पर्क मञ्चको गठनका क्रममा छन्। देशबाहिर विभिन्न प्रवास कमिटीसमेत गठन भइरहेका छन्। पार्टी निर्माणका पक्षमा देशभरका हजारौँ युवा, विद्यार्थी कार्यकर्ताको स्वःस्फूर्त सहभागिता रहेको विज्ञप्तिमा जनाइएको छ। पार्टीको आधिकारिक प्रकाशनतर्फ केन्द्रीय मुखपत्रका रूपमा समाजवाद र गतिविधिमूलक प्रकाशन (बुलेटिन) का रूपमा कलम को प्रकाशन तयारी भइरहेको छ। त्यसमध्ये कलम को प्रकाशन एक साताभित्र सम्पन्न गर्ने गरी काम अगाडि बढेको जनाइएको छ। पार्टीको आधिकारिक वेबसाइट, विभिन्न सामाजिक सञ्जालमा पार्टीको उपस्थितिका निम्ति प्राविधिक कार्य अन्तिम चरणमा पुगेको उल्लेख गरिएको विज्ञप्तिमा पार्टीका पाँच सङ्घीय सांसदले मन्त्रिपरिषद्मा सहभागिता जनाएका छन्। प्रदेश १ र बागमती प्रदेश सरकारको आगामी नेतृत्व पार्टीले गर्ने सहमति पाँच दलीय गठबन्धनको बैठकले गरिसकेको जनाइएको छ। गत भदौ ९ गते निर्वाचन आयोगबाट दर्ता प्रमाणपत्र प्राप्त गरेको पार्टीले केन्द्रीय कमिटीलाई पूर्णता दिने काम सम्पन्न भएको छ। सम्पूर्ण प्रदेश तथा प्रदेशस्तरका कमिटीका इञ्चार्ज, सहइञ्चार्ज, अध्यक्ष, सचिवसहितका पदाधिकारी तोकिएका छन्। केन्द्रीय आयोग र निकायहरु गठन भइसकेका छन्। केन्द्रीय विभागका प्रमुख, उपप्रमुखहरु तोकिएका छन्। ती विभागहरुलाई पूर्णता दिनका निम्ति देशभरबाट विभागको कार्यक्षेत्र, प्रकृति र चरित्रअनुसारका छनोट गर्ने कार्य अन्तिम चरणमा पुगेको छ। सबै जनसङ्गठन, पेशागत तथा सामुदायिक सङ्गठनहरुको विभिन्न तहका कमिटी गठन, पुनर्गठन तथा रूपान्तरणका काम जारी छन्। पार्टीको सम्पूर्ण जिल्ला कमिटी, जनसङ्गठनसहित विविध पेशागत तथा सामुदायिक सङ्गठनका इञ्चार्ज तथा सहइञ्चार्ज तोक्ने काम सम्पन्न भएको जनाइएको छ।"
अध्यादेश ल्याएरै भए पनि चाँडै रेल सञ्चालनमा आउँछ : मन्त्री यादव,"जनकपुरधाम : भौतिक पूर्वाधार तथा यातायात मन्त्री रेणु यादवले अध्यादेश ल्याएर चाँडै रेल सेवा सञ्चालनमा ल्याउने बताएकी छिन्। शुक्रबार जनकपुरधाम उद्योग वाणिज्य संघले जनकपुरधामजयनगर रेल सेवा अविलम्ब सञ्चालन गर्न माग गर्दै विज्ञापन पत्र बुझाएपछि उनले चाँडै रेल सञ्चालनमा आउने आश्वासन दिएकी छिन्। उनले शुक्रबार भारतीय राजदुतसँग रेल्वे सम्बन्धमै छलफल रहेकोले त्यसबाट पनि रेल्वे सञ्चालनको बारेमा केही जानकारी आउने बताइन्। उनले रेल्वे सञ्चालनको लागि आगामी कात्तिक ९ गते बस्ने संसदको बैठकबाट अध्यादेश ल्याउने सम्बन्धमा छलफल गरेर प्रक्रिया अघि बढाउने बताइन्। जनकपुरधाम उद्योग वाणिज्य संघका पदाधिकारीहरुले मन्त्री यादवलाई पत्र बुझाउँदै रेल्वे सञ्चालनमा आएपछि आर्थिक तथा पर्यटकीय दृष्टिकोणले दुवै देशलाई फाइदा हुने बताए। संघका अध्यक्ष जितेन्द्र महासेठको अगुवाइमा बुझाइएको ज्ञापन पत्रमा भारत सरकारको सहयोगमा सीमावर्ती जयनगरदेखि बर्दिबाससम्म ७२ किलोमीटर मध्ये जयनगर जनकपुर (कुर्था) सम्म प्रथम चरणको पूर्वाधार भइसकेको र रेलको इन्जिन बोगीसमेत किनेको एक वर्ष बितिसक्दा सञ्चालन नहुनु दुर्भाग्य रहेको बताए। रेल सेवा सञ्चालनमा आउन नसक्दा राष्ट्रकै उद्योग, व्यवसाय तथा पर्यटनमा अत्यधिक नाकारात्मक असर परेकोले अविलम्ब सञ्चालन गर्न माग गरिएको छ। सो ज्ञापन पत्र बुझाउने कार्यक्रममा सहभागी संघका पूर्वअध्यक्ष निर्मल चौधरीले रेल सञ्चालनमा आइसकेपछि सामानको भाउमा समेत कमी आउने बताए। उनले विशाखा पटनमबाट अहिले चामल मगाउँदा प्रतिकिलो ६७ रुपैयाँ पर्ने गरेको र रेल सञ्चालनमा आइसकेपछि यो २३ रुपैयाँमा झर्ने र त्यसको कारण विक्री मुल्य समेत घटने दावी गरे।"
महेन्द्रनगरको भाइरल रोडको निरीक्षण गरेर फर्किए प्रधानमन्त्री देउवा,"महेन्द्रनगर : प्रधानमन्त्री शेरबहादुर देउवाले कञ्चनपुरको महाकाली नदीले गरेको क्षतिको निरीक्षण गरेका छन् । शुक्रबार बिहान हेलिकप्टरमार्फत महेन्द्रनगर पुगेका देउवाले महाकाली नदीले कटान गरेको भाइरल रोडको स्थलगत अवलोकन गरेर फर्किएका हुन्। निरीक्षणपछि प्रधानमन्त्री देउवाले बाढीले गरेको क्षतिको तथ्याङ्क संकलन गरेर गुरुयोजना बनाएर समस्याको समाधान गर्ने बताए। सुदूरपश्चिममा बाढी र पहिरोबाट पीडादायी भएको बताउँदै सरकारले त्यसको सम्बोधन स्पष्ट पारे। प्रधानमन्त्री देउवाले डोटी, बझाङ्ग, बैतडी, डडेल्धुरा हुँदै बाढीको क्षति र अवस्थाबारे बिहीबार साझँ कञ्चनपुर पुगेर स्थलगन जानकारी लिएका हुन । कञ्चनपुरमा महाकाली नदीमा आएको बाढीले भीमदत्तनगरपालिका९, ११, १२ र १३ नं वडा र दोधारा चादँनीमा क्षति पुर्याएको थियो । बाढीले महाकाली नदीमा निमार्णाधीन चार लेनको पक्की पुलसँगै बनिरहेको ६ लेनको पहुँच मार्ग (भाइरल रोड)को केही भाग कटान गरेको छ ।"
१० औं महाधिवेशनमा पाँच लाख कार्यकर्ता सहभागी हुने एमालेको दाबी,"चितवन : नेकपा (एमाले) ले १० औं राष्ट्रिय महाधिवेशनमा पाँच लाख कार्यकर्ता उतार्ने दाबी गरेको छ। शुक्रबार बिहान भरतपुरमा गरिएको पत्रकार सम्मेलनमा एमाले बाग्मती प्रदेशले महाधिवेशनको तयारी तीब्र रुपले अघि बढाएको जनाएको छ। बिहीबार बसेको स्थायी कमिटी बैठकले चितवनमा महाधिवेशन चितवनमा गर्ने निर्णय गरेको छ। त्यसका लागि उपयुक्त स्थानको छनोटकोका लागि छलफल सुरु भएको एमाले प्रदेश कमिटी अध्यक्ष आनन्द पोखरेलले जानकारी दिए। नेकपा विभाजनपछि छुट्टिएको नेकपा माओवादी केन्द्रका अध्यक्ष पुष्पकमल दाहाल प्रचण्डको गृह जिल्लामा रामबहादुर थापा 'बादल'को संयोजकत्वमा महाधिवेशन व्यवस्थापन समिति बनाएको छ। एमाले नेताहरूले यो संयोग मात्र भएको बताएका छन्। एमाले सिङ्गो गठबन्धनसँग चुनाव लड्ने हैसियत राख्ने शक्ति हो। मिडियामा आए जसरी कसैको जिल्ला भएर होइन, मध्य भाग परेकोले हामीले प्रस्ताव गरेका हौँ। पोखरेलले भने, कम्युनिस्ट आन्दोलनलाई उचाईमा पुर्याउन अबको महाधिवेशन एकताको महाधिवेशन हुनेछ। महाधिवेशनका लागि तयारी सुरु गरिएको जिल्ला कमिटीले जनाएको छ। एमालेका बाग्मती सहइन्चार्ज काशिनाथ अधिकारीले चितवनमा हुने महाधिवेशनले मुलुकको राजनीतिमा नयाँ तरंग ल्याउने बताए। राजनैतिक र सामरिक महत्त्व चिनेर चितवनलाई जिम्मेवारी दिइएको छ। यो हाम्रो लागि खुसी र अवसर हो जिल्ला अध्यक्ष पार्वती रावलले भनिन्,आजैबाट हामी तयारीमा जुटेका छौँ। एक हप्ता भित्र चितवनमा उपयुक्त स्थान छनोट गरेर निर्णय गरिने उनले बताइन्। भरतपुर वा सौराहामध्ये एक स्थानमा गरिने एमालेले आन्तरिक तयारी गरेको छ।"
प्रदेश सभा बैठक : विश्वासको मत लिन मुख्यमन्त्री आचार्यले प्रस्ताव पेश गर्ने,"विराटनगर : मुख्यमन्त्री भीम आचार्यले विश्वासको मत लिने प्रयोजनका लागि आह्वान गरेको प्रदेश १ को प्रदेशसभा बैठक शुक्रबार दिउँसो बस्दै छ। प्रदेशसभाको नवौं तथा हिउँदे अधिवेशनको तेस्रो बैठक दिउँसो १ बजे बस्ने भएको हो। मुख्यमन्त्री आचार्यले संसद सचिवालयमा दर्ता गराएको विश्वासको मत सम्बन्धी प्रस्ताव बैठकमा पेस हुने बताइएको छ। उक्त प्रस्ताव असोज २५ गते संसद सचिवालयमा दर्ता भएको थियो। आचार्य गत भदौ १० गते मुख्यमन्त्री नियुक्त भएका हुन्। दल विभाजन भएको एक महिनाभित्र मुख्यमन्त्रीले संसदबाट विश्वासको मत लिनुपर्ने संवैधानिक व्यवस्था छ। यसबीचमा मुख्यमन्त्री आचार्यले प्रदेश पर्यटन बोर्ड, खेलकुद बोर्ड र सञ्चार प्रतिष्ठानमा नियुक्ति गरिसकेका छन्। मुख्यमन्त्रीले संसद सचिवालयमा दर्ता गराएको विश्वासको मत सम्बन्धी प्रस्ताव बैठकमा पेस भएपछि छलफलको प्रक्रिया सुरु हुने छ। प्रदेश १ का सभामुख प्रदीपकुमार भण्डारीले छलफलपछि विश्वासको मतका लागि मतदानको मिति तय गर्ने जनाइएको छ। स्रोतका अनुसार मतदाताको मिति केही पर सार्ने तयारीमा सभामुख छन्। बैठकको कार्यसूची तय गर्नका लागि बिहान १०:३० बजे सभामुखले कार्यव्यवस्था परामर्श समितिको बैठक डाकेका छन्। त्यसअघि सत्तारुढ नेकपा एमाले संसदीय दलको बैठक पनि बस्दैछ। गत असोज २४ गतेको बैठकपछि सभामुखले भोलिपल्ट अर्थात असोज २५ गतेका लागि अर्को बैठक बोलाएका थिए। तर संसद सचिवालयमार्फत सूचना प्रकाशित गर्दै उनले कात्तिक ५ गते अर्थात आजसम्मलाई बैठक स्थगित गरिदिएका हुन्। विपक्षी गठबन्धनले भने सरकारले आजै विश्वासको मत लिनुपर्ने माग गरिरहेको छ। सरकारको विश्वास संसदमा परीक्षण हुनुपर्ने अडानमा प्रतिपक्षी दलहरु रहेका हुन्। एमाले केन्द्रीय सदस्य एवं प्रदेश १ का पूर्वआन्तरिक मामिला तथा कानुन मन्त्री हिक्मत कार्कीले आजको बैठकमा विश्वासको मत सम्बन्धी प्रस्ताव टेबल हुने जानकारी दिए। आजको संसद बैठकमा विश्वासको मत सम्बन्धी प्रस्ताव टेबल हुन्छ, उनले भने, सांसदहरु दसैं मनाएर फर्किनसकेका कारण मतदानको मिति भने केही पर सर्नसक्छ। विपक्षी गठबन्धनले भने आजै मतदान हुनुपर्ने अडान राखेको छ। मतदानको प्रक्रिया आजै टुंग्याउनुपर्ने नेकपा माओवादी केन्द्र प्रदेश १ संसदीय दलका नेता इन्द्रबहादुर आङ्बोले बताए। मतदान भएर विश्वासको मतको छिनोफानो भएपछि नयाँ सरकार गठनको गृहकार्य सुरु हुने उनको भनाइ छ। नेकपा (एकीकृत समाजवादी) अलग भएपछि एमाले नेतृत्वको प्रदेश १ सरकार अल्पमतमा परेको छ। पार्टी विभाजनअघि एमालेसँग ५१ सांसद थिए। ९२ सदस्यीय प्रदेशसभामा एमालेसँग अहिले ४१ जना मात्रै सांसद छन्। संसदमा बहुमत पुर्याउन ४७ मत आवश्यक पर्छ। विपक्षी गठबन्धनसँग ५० सांसद छन्। मुख्यमन्त्री आचार्यले विश्वासको मत पाउन नसकेमा प्रदेशमा नयाँ सरकार गठनको बाटो खुल्ने छ।"
सिके राउतका १७ कार्यकर्तामाथि आपराधिक उपद्रव मुद्दा,"जनकपुरधाम : स्वतन्त्र मधेस नारा त्यागेर सरकारसँग शान्तिपूर्ण राजनीतिमा आउने सहमति गरेर उत्छृङख्ल गतिविधिमा लागेका सिके राउतका १७ जना कार्यकर्तालाई मुद्दा चलाएको छ । सीके राउतको नेतृत्वको जनमत पार्टीले पछिल्ला एक महिनाको गतिविधि प्रशासन र नागरिकलाई तर्साई कानुन हातमा लिने उद्देश्यले प्रेरित रहेको भन्दै सर्वत्र आलोचना भइरहेको समयमा सरकारी कार्यालयमा उपद्रो मच्चाउने १७ जनालाई आपराधिक प्रवेश तथा आपराधिक उपद्रव मुद्दा चलाएको हो । बिहीबार जनमत पार्टीका कार्यकर्ताले जनकपुरधाममा खानेपानी तथा ढल निकास कार्यालयका निमित्त प्रमुख राजेश्वर कुशवाहामाथि दुव्र्यवहार गर्दै उद्दण्ड मच्चाएको तथा कुटपिट गरी हिलो छयापेर नगरपरिक्रमा गराएका १७ जनालाई पक्राउ गरी मुद्दा चलाएको जिल्ला प्रहरी कार्यालय धनुषाले जनाएको छ । जनमत पार्टीका अध्यक्ष सीके राउतको घरअगाडि ढल निर्माणका क्रममा खाल्डो नपुरेको र वर्षाका कारण पानी निकासमा थप समस्या भइरहेको व्यक्तिगत रिसिबीका कारण कार्यालय बाहिर निकालेर, कुटपिट गरी शपडा च्यात्दै शरीरमा नालाको हिलो दलिदिनु अपराध जन्य कार्य भएको प्रमुख जिल्ला अधिकारी बन्धुप्रसाद वास्तोलाको भनाइ छ । लाठी भाटासहित सरकारी कार्यालयमा पुग्न तोडफोड मच्चाउनु तथा कार्यालय प्रमुख कुशवाहालाई बन्धक बनाएर कुटपिट गर्नु अपराधिक उपद्रो भएकोले मुद्दा चलाईएको धनुषाका प्रहरी नायव उपरिक्षक जितेन्द्र बस्नेतले जानकारी दिए । एक घण्टाभन्दा बढी समयसम्म उनलाई अर्धनग्न रुपमै नगर परिक्रमा गराएपछि मात्रै प्रहरीले उनलाई उद्धार गरेको थियो । निमित्त प्रमुख कुशवाहा हाल बोल्न सक्ने स्थितिमा छैनन् । त्रसित भएका कुश्वाहाले भने, बरु मलाई अहिले नै गोली ठोकिदिनुस्, तर म केही बोल्न सक्दिन, बोल्न चाहन्न । दोषि ठहर भएमा आपराधिक उपद्रव गरेको कारणले कसैलाई कुनै हानी, नोक्सानी भएकोमा तीन वर्षसम्म कैद र तीस हजार रुपैयाँसम्म जरिवाना हुने व्यवस्था मुलुकी अपराध संहिता २०७४ मा उल्लेख छ । मुलुकी अपराध संहिता २०७४ को परिच्छेद २६ मा आपराधिक प्रवेश तथा आपराधिक उपद्रवसम्बन्धी कसुरको व्यवस्था छ । दफा ३ मा भनिएको छ, (ङ) खण्ड (क), (ख), (ग) वा (घ) मा लेखिएदेखि बाहेक अरु कुनै काम गरी आपराधिक उपद्रव गरेको कारणले कसैलाई कुनै हानि, नोक्सानी भएकोमा तीन वर्षसम्म कैद र तीस हजार रुपैयाँसम्म जरिबाना । संहिताअनुसार हूल हुज्जत गरी वा नगरी अनधिकृत रुपमा अर्काको स्वामित्व वा कब्जामा रहेको कुनै सम्पत्तिमा त्यस्तो व्यक्तिको अनुमति नलिइ प्रवेश गरेमा वा अनुमति लिइ प्रवेश गरेकोमा त्यस्तो कुनै काम गर्ने नियतले सो सम्पत्तिमा बसिरहेमा, ओगटेमा वा सम्पत्ति उपभोग गरी रहेमा निजले आपराधिक प्रवेश गरेको मानिनेछ । कसैले कसैको सम्पत्तिमा आपराधिक प्रवेश गर्न वा गराउन नहुने प्रावधान छ।जुन व्यक्तिको स्वामित्व वा कव्जामा सम्पत्ति रहेको छ त्यस्तो व्यक्तिलाई डरत्रास देखाउने, अपमान गर्ने वा झिझ्याउन गर्न हुँदैन । कुनै सरकारी कार्यालय वा मानिस बसोबास गरेको घरमा प्रवेश गरेको भए छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुने मुलुकी अपराध संहिता २०७४ मा उल्लेख छ।"
पूर्वन्यायाधीश फोरमले भन्यो : प्रधानन्यायाधीशबाटै न्यायालयमाथि खतरा,"काठमाडौं : पूर्वन्यायाधीश फोरमले प्रधानन्यायाधीशबाटै न्यायिक मूल्य र मान्यता समाप्त हुने गम्भीर खतरा पैदा भएको बताएको छ । पूर्वन्यायाधीश फोरमले शुक्रबार विज्ञप्ति निकाल्दै प्रधानन्यायाधीश विपक्षी बनाइएको मुद्दामा आफै न्यायकर्ता हुने गरी संवैधानिक इजलासमा प्रधानन्यायाधीश आफै सामेल हुने अभिरुचिले न्यायिक मूल्य र मान्यता समाप्त हुने गम्भीर खतरा उत्पन्न भएको बताएको हो । फोरमका अध्यक्ष टोपबहादुर सिंहको अस्ताक्षर गरिएको विज्ञप्तिमा भनिएको छ, संवैधानिक प्रावधान भन्दामाथि रहेको प्राकृतिक न्यायको सिद्धान्तको परिपालना गर्नुको सट्टा प्रधानन्यायाधीश विपक्षी बनाइएको मुद्दामा आफै न्यायकर्ता हुने गरी संवैधानिक इजलासमा प्रधानन्यायाधीश आफै सामेल हुने अभिरुचि र प्रयासले सम्पूर्ण न्यायिक मूल्य र मान्यता समाप्त हुने गम्भीर खतरा उत्पन्न हुनुका साथै प्रधानन्यायाधीशको भूमिका उपर नै यथार्थ परक रुपमा शङका खडा भएको छ । सर्वोच्च अदालतद्वारा सर्वोच्च अदालत उपर नै अन्तरिम आदेश जारी हुनु, न्यायिक मान्यता विपरीतको त्रुटिपूर्ण अन्तरिम आदेश बेलैमा सच्याउन सकिने प्रक्रिया र पद्धति अवलम्बन नहुनु, वार र बेन्चबीच सम्पन्न सहमति विपरित इजलास तोकिनुजस्ता क्रियाकलापले न्यायिक नेतृत्वप्रति जनमानसमा शङ्का उत्पन्न गराएको छ। वर्तमान न्यायिक नेतृत्वको संवैधानिक दायित्व निर्वाहमा नै गम्भीर शङ्का उत्पन्न भएको विज्ञप्तिमा उल्लेख छ । प्रधानन्यायाधीशबाट न्यायपालिकाको पक्षमा उदारता देखाइएन भने प्रधानन्यायाधीशको सम्बन्धमा उठेका सम्पूर्ण विवादहरुको निष्पक्ष छानविनका लागि प्रतिनिधिसभाले आफ्नो संवैधानिक कर्तव्य पूरा गर्न अग्रसर हुनका लागि हामी आह्वान गर्दछौं । साथै न्यायपालिकालाई आफ्नै नेतृत्वबाट जोगाउन सबै तहका न्यायाधीशलाई अगाडि आउन पनि हामी अनुरोध गर्दछौं । न्यायपालिका जोगाउने अन्तिम दायित्व स्वयं न्यायाधीशहरुको नै हो भनी हामी पूर्व न्यायाधीशहरू स्मरण गराउन चाहन्छौँ। ।न्यायपालिकालाई विवादित नेतृत्वबाट जोगाउनको लागि अग्रसर हुन कार्यरत न्यायाधीशहरु, कानुन व्यवसायीहरु एवं न्यायका सम्पूर्ण उपभोक्ताहरु र समग्र चेतनशील नेपालीहरुमा हामी हार्दिक आह्वान गर्दछौं।"
प्रदेश १ का मुख्यमन्त्री आचार्यले आइतबार विश्वासको मत लिने,"काठमाडौं : प्रदेश १ का मुख्यमन्त्री भीम आचार्यले विश्वासको मतका लागि प्रस्ताव पेश गरेलगत्तै प्रदेशसभा बैठक स्थगित भएको छ। अर्को बैठक आइतबार बस्नेछ। मुख्यमन्त्री आचार्यले शुक्रबारको प्रदेशसभा बैठकमा विश्वासको मतसम्बन्धी प्रस्ताव पेश गरेका छन्। विश्वासको मतसम्बन्धी प्रस्तावमाथि छलफल र मतविभाजन आइतबार हुनेछ। आचार्य गत भदौ १० गते मुख्यमन्त्री नियुक्त भएका हुन्। दल विभाजन भएको एक महिनाभित्र मुख्यमन्त्रीले संसदबाट विश्वासको मत लिनुपर्ने संवैधानिक व्यवस्था छ। यसबीचमा मुख्यमन्त्री आचार्यले प्रदेश पर्यटन बोर्ड, खेलकुद बोर्ड र सञ्चार प्रतिष्ठानमा नियुक्ति गरिसकेका छन्। मुख्यमन्त्रीले संसद सचिवालयमा दर्ता गराएको विश्वासको मत सम्बन्धी प्रस्ताव बैठकमा पेस भएपछि छलफलको प्रक्रिया सुरु हुनेछ। गत असोज २४ गतेको बैठकपछि सभामुखले भोलिपल्ट अर्थात असोज २५ गतेका लागि अर्को बैठक बोलाएका थिए। तर संसद सचिवालयमार्फत सूचना प्रकाशित गर्दै आज बैठक बसेको थियो। नेकपा (एकीकृत समाजवादी) अलग भएपछि एमाले नेतृत्वको प्रदेश १ सरकार अल्पमतमा परेको छ। पार्टी विभाजनअघि एमालेसँग ५१ सांसद थिए। ९२ सदस्यीय प्रदेशसभामा एमालेसँग अहिले ४१ जना मात्रै सांसद छन्। संसदमा बहुमत पुर्याउन ४७ मत आवश्यक पर्छ। विपक्षी गठबन्धनसँग ५० सांसद छन्। मुख्यमन्त्री आचार्यले विश्वासको मत पाउन नसकेमा प्रदेशमा नयाँ सरकार गठनको बाटो खुल्ने छ।"
अमानवीय व्यवहार गर्नेलाई कानुन बमोजिम कारबाही हुन्छ : गृहमन्त्री,काठमाडौं : गृहमन्त्री बालकृष्ण खाँणले खानेपानी तथा ढल निकास कार्यालय जनकपुरका डिभिजनल इन्जिनियर राजेश कुशवाहालाई नियन्त्रणमा लिएर अमानवीय व्यवहार गर्नेलाई कानुन बमोजिम कारबाही गरिने बताएका छन् । सेन्टर फर डेमोक्रेटिक इन्जीनियर्स नेपाल(सीडेन)ले घटनामा संलग्नलाई कारबाहीको माग गर्दै शुक्रबार गृहमन्त्री खाँणलाई ज्ञापनपत्र बुझाएको थियो । सो क्रममा गृहमन्त्री खाँणले दोषिलाई हदैसम्मको कारबाही गरिने बताएको सिडेनका सदस्य रवीभुषण झाले अन्नपूर्णलाई बताए । ज्ञापनपत्रमा राष्ट्रसेवक कर्मचारीमाथि अमुक संगठनको नाममा हुलहुज्जतसहित गरिएको अमानवीय र आपराधिक क्रियाकलापमा संलग्नलाई कडा कारबाहीको माग गरिएको छ ।
"प्रदेश १ : विश्वासको मतका लागि प्रस्ताव पेस, आइतबार मतदान","विराटनगर : प्रदेश १ का मुख्यमन्त्री भीम आचार्यले लिने विश्वासको मत सम्बन्धी प्रस्तावमा आगामी आइतबार मतदान हुने भएको छ। प्रदेशसभाको नवौं तथा हिउँदे अधिवेशनको तेस्रो बैठकमा आचार्यले प्रदेशसभामा विश्वासको मत लिनेसम्बन्धी प्रस्ताव पेस गर्ने भएका छन्। तर शुक्रबार दिउँसो १ बजेलाई बोलाइएको बैठक भने अझै सुरु भएको छैन। मुख्यमन्त्री आचार्यले संसदबाट विश्वासको मत आवश्यक रहेको भनेर गत असोज २५ गते संसद सचिवालयमा विश्वासको मत सम्बन्धी प्रस्ताव दर्ता गराएका थिए। आजको बैठकमा विश्वासको मत लिनेसम्बन्धी प्रस्ताव पेस गर्ने र आगामी आइतबार मतदान हुने सहमति दलहरुबीच भएको छ। केही बेरअघि सम्पन्न कार्यव्यवस्था परामर्श समितिको बैठकले प्रस्ताव पेस गर्ने कार्यसूची तय गरेको हो। एमाले नेता आचार्य भदौ १० गते मुख्यमन्त्री बनेका हुन्। सत्तारुढ दल विभाजन भएमा ३० दिनभित्र संसदबाट विश्वासको मत लिनुपर्ने कानुनी व्यवस्था छ। एमाले विभाजनसँगै आचार्य नेतृत्वको सरकार अल्पमतमा परिसकेको छ। ९२ सदस्यीय प्रदेशसभामा सत्तारुढ एमालेका ४१ सांसद छन्। संसदमा बहुमत पुर्याउन ४७ सांसद आवश्यक पर्छ। विपक्षी गठबन्धनसँग ५० सांसद छन्। आचार्यले संसदबाट विश्वासको मत पाउने सम्भावना कम छ। त्यही भएकाले विपक्षी गठबन्धन प्रदेश १ मा नयाँ सरकार बनाउने गृहकार्यमा जुटेको छ। विपक्षी गठबन्धनमा कांग्रेसका २१, माओवादी केन्द्रका १५, नेकपा एकीकृत समाजवादीका १०, जसपाका ३ र संघीय लोकतान्त्रिक मन्चका १ गरी ५० सांसद छन्। गठबन्धनको सहमति अनुसार प्रदेश १ मा नेकपा (एकीकृत समाजवादी)ले सरकारको नेतृत्व पाउने छ। गठबन्धनबाट प्रदेश १ मा एकीकृत समाजवादीका नेता राजेन्द्र राईले मुख्यमन्त्री बन्न पाउने छन्।"
एमसीसीबारे देउवाले भने सित्तैमा दिएको पैसा पनि लिन्न भन्छन् यार,"धनगढी : प्रधानमन्त्री शेरबहादुर देउवाले अमेरिकी परियोजना मिलेनियम च्यालेन्स कर्पोरेशन (एमसीसी) पास हुने दाबी गरेका छन्। सुदूरपश्चिममा बाढी पहिरोको निरीक्षणका लागि आएका प्रधानमन्त्री देउवाले शुक्रबार बिहान धनगढीमा पत्रकारहरुले राखेको जिज्ञासामा यस्तो बताएका हुन्। एमसीसी पास हुन्छ, यसका बारेमा नेपालमा झुटा हल्ला फैलाइएको छ। यसमा संसोधन गर्नुपर्ने पनि केही छैन देउवाले भने, एमसीसी ऋण होइन, अनुदान हो। कसैले सित्तैमा पैसा दिन्छुभन्दा पनि लिन्न भन्छन् यार। प्रधानमन्त्री देउवाले एशियाली विकास बैंक, विश्व बैंक जस्ता अन्तराष्ट्रिय निकाय पनि आफ्नो देशको कानुन अनुसार चलिरहेको बताए। एमसीसी नेपालको कानुन मुनिको हो भनिसक्यो उनीहरुले, तर पनि झुटा हल्ला फैलाइएको छ। यो त ग्रान्ट (अनुदान) हो नी उनले भने। विश्व कैंक, एडीबीहरुमा नेपालको कानुन लागु हुँदैन। कुनै मुद्धा पर्यो भने त्यसमा अन्तराष्ट्रिय कानुन लागु हुन्छ देउवाले भने, एमसीसीका बारेमा मुद्दा परे मात्रै अन्तर्राष्ट्रिय कानुन लागु हुन्छ। प्रधानमन्त्री देउवाले नेपालमा एडीबि, विश्व बैंकको ऋण आइरहेको तर अनुदान आउन नदिने चलखेल भइरहेको बताए। अर्ली इलेक्सनबारे गठबन्धनले सल्लाह गर्छ अर्ली इलेक्सनका बारेमा प्रधानमन्त्री देउवाले त्यो गठबन्धनको सल्लाह बमोजिम हुने बताए। अहिले गठबन्धनको सरकार छ, सबै कुरा गठबन्धनको सल्लाहअनुसार हुन्छ, बैशाखमै चुनाव हुन्छ त म भन्दिन, गठबन्धनसँग सल्लाह गरेर नै हुन्छ देउवाले भने। नेपाली कांग्रेसको महाधिवेशन र केही जिल्लामै पनि हुन नसकेको अधिवेशनका बारेमा देउवा खासै बोल्न चाहेनन्। महाधिवेशन र जिल्ला अधिवेशनहरु निर्वाचन आयोगको जिम्मा हो। जसरी आम चुनावका लागि निर्वाचन आयोग हुन्छ, त्यसैगरी हाम्रो पार्टीभीत्र पनि निर्वाचन आयोग छ, महाधिवेशन गराउने जिम्मा पनि उसैको हो, उसले काम गरिरहेको छ देउवाले भने। प्रधानमन्त्री देउवा बिहीबार सुदूरपश्चिमका डोटी, बझाङ, बैतडी, गृहजिल्ला डडेल्धुरा र कञ्चनपुरको बाढी पहिरो प्रभावित क्षेत्रको निरीक्षण गरी धनगढी आएका हुन्। बिहीबार राती धनगढी रात्री विश्राम गरेका देउवाले, सुदूरपश्चिममा बेमौसमे झरीले अकल्पनीय क्षति गरेको बताए। कार्तिकको महिनामा यतिको मानविय र भौतिक क्षति होला भनेर कसले सोचेको थियो ? अकल्पनीय र ठूलो क्षती भएको छ उनले भने, मैले आकस्मिक क्याबिनेट बोलाए, केही राहत घोषणा भएको छ। अहिले अल्पकालिन र दीर्घकालिन योजना बनाउनुपर्छ। अल्पकालिन योजनाहरु राहत र उद्धार भइरहेको छ। काठमाण्डौं फर्केपछि दीर्घकालिन योजना पनि बन्छन् उनले भने। प्रधानमन्त्री देउवाले शुक्रबार कैलालीको धनगढी नजिकै रहेको श्रीलंका मुक्तकमैया शिविरको पनि निरीक्षण गरेका छन्। उनको, शुक्रबार नै कर्णालीको कटान र बाढीको निरीक्षण गरेर बर्दिया हुँदै काठमाडौं कार्यक्रम रहेको सचिवालयले जनाएको छ।"
"नेकपा एमालेको स्थायी कमिटी बैठक, महाधिवेशन मुख्य एजेन्डा","काठमाडौं : नेकपा एमाले स्थायी कमिटी बैठक जारी छ। ललितपुरको च्यासलस्थित तुल्सीलाल स्मृति प्रतिष्ठानको भवनमा जारी बैठकमा एमालेको १० औं महाधिवेशनको तयारी र समसामयिक विषयमा छलफल भइरहेको छ । बिहीबारको बैठकले पार्टीको १० औं महाधिवेशन चितवनमा गर्ने निर्णय गरेको थियो । यस्तै, महाधिवेशन तयारी समिति गठन गरेको थियो। एमालेको महाधिवेशन मंसिर १० देखि १२ गते हुँदैछ ।"
"एमाले स्थायी कमिटी बैठक बस्दै, १० बुँदे कार्यान्वयनको विषयमा छलफल हुने","काठमाडौं : नेकपा (एमाले) स्थायी कमिटी बैठकमा १० बुँदे कार्यान्वयनको विषयमा छलफल हुने भएको छ। बिहीबारको स्थायी समितिको बैठकमा घनश्याम भुसाल र रघुजी पन्त लगायतले १० बुँदे सहमतिबारे अध्यक्ष केपी ओलीको पछिल्लो टिप्पणीबारे जवाफ माग गरेपछि आजको बैठकमा छलफल हुन लागेको हो। बुधबार एमाले अध्यक्ष केपी शर्मा ओलीले १० बुँदे सहमतिको किचलो नझिक्न आग्रह गरेका थिए। बागमती प्रदेश अधिवेशन आयोजक समितिले आयोजना गरेको कार्यक्रममा बोल्दै अध्यक्ष ओलीले माधव नेपाललाई मिलाउन १० बुँदे सहमति गरिएको भन्दै योग्यता अनुसार काम गर्न आह्वान गरेका थिए। जवाफमा रावलले सामाजिक सञ्जालमा ट्विट गर्दै १० बुँदे सहमति एकतारे नभई पार्टी एकताको बिगुल रहेको स्पष्ट पारेका थिए। पार्टीमा बहस चलेसँगै १० बुँदे प्रस्ताव कार्यान्वयनका क्रममा सहजीकरण कार्यदलको बैठकपनि बिहीबारै बसेको थियो। शुक्रबार बस्ने स्थायी कमिटीको बैठकमा कार्यदलका संयोजक डा भीमबहादुर रावलले सुझाव प्रस्तुत गर्ने बताइएको छ। बैठकले एमालेको राष्ट्रिय महाधिवेशन चितवनमा गर्ने निर्णय गरेको छ। पार्टी प्रवक्ता प्रदीप ज्ञवालीका अनुसार बैठकले स्थायी समिति सदस्य रामबहादुर थापा बादलको संयोजकत्वमा २१ सदस्यीय मूल व्यवस्थापन समिति गठन गरेको छ। व्यवस्थापन समितिमा योगेश भट्टराई, सुरेन्द्र पाण्डे, विष्णु रिमाल, काशीनाथ अधिकारी, डा राजन भट्टराई, आनन्द पोखरेल, विनोद श्रेष्ठ, कपिल पोखरेल, कृष्णभक्त पोखरेल, पार्वती रावललगायतका छन्। प्रवक्ता ज्ञवालीका अनुसार सातवटै प्रदेश र सम्पर्क समन्वय कमिटीबाट एकएक जना रहने गरी मूल व्यवस्थापन समिति गठन भएको छ। एमालेको प्रथम विधान महाधिवेशन समीक्षा, वडा, स्थानीय तह र प्रदेश अधिवेशन, राष्ट्रिय महाधिवेशन र समसामयिक विषयमा केन्द्रित रहेर छलफल गर्न बोलाइएको बैठक बिहीबारबाट जारी छ। एमालेले कात्तिक ६ गते वडा अधिवेशन र कात्तिक ९ स्थानीय तहको अधिवेशन तोकेको छ। एमाले अध्यक्ष केपीशर्मा ओलीले भर्चुअल माध्यमबाट वडा र पालिका अधिवेशनको उद्घाटन गर्ने भएका छन्। उपाध्यक्ष अष्टलक्ष्मी शाक्यलगायतका केही नेताले भने तयारी नभएका कारण वडा र पालिका अधिवेशन सार्न प्रस्ताव गरेका छन्। एमालेले नयाँ विधानमा समन्वय र संगठन कमिटीबाहेक सबै तहका कमिटी महाधिवेशन वा अधिवेशनबाट निर्वाचित हुने व्यवस्था गरेको छ। महाधिवेशन वा अधिवेशनबाट निर्वाचित हुने कमिटी वा निकायका पदाधिकारी वा सदस्यको निर्वाचन लोकतान्त्रिक विधिअनुरूप हुनेछ। निर्वाचन सम्बन्धी व्यवस्था केन्द्रीय निर्वाचन आयोगबाट तयार गरिएको निर्वाचन नियमावली बमोजिम हुने नयाँ विधानमा उल्लेख छ। मंसिर १०१२ गतेसम्म एमालेको राष्ट्रिय महाधिवेशन हुने भएको छ।"
बाढी समस्या समाधानका लागि दीर्घकालीन योजना बनाउँछौः प्रधानमन्त्री,"टिकापुरः प्रधानमन्त्री शेरबहादुर देउवाले कैलालीको पूर्वीक्षेत्रका बाढी,पहिरो,डुबान प्रभावित क्षेत्रको स्थलगत अवलोकन गरेका छन् । अर्थमन्त्री जनार्दन शर्मा र पर्यटनमन्त्री प्रेमबहादुर आलेसहित आएका प्रधानमन्त्री देउवाले शुक्रबार टीकापुर, भजनी नगरपालिका र जानकी गाउँपालिकाका बाढी प्रभावित क्षेत्रहरुको अवलोकन गरेका हुन् । प्रधानमन्त्री देउवाले टीकापुर नगरपालिका वडा नं ८ बनगाउँमा बाढी प्रभावितसँग भेट गर्दै सरकारले प्रभावितका लागि राहतको कार्यक्रम ल्याइसकेको बताए। प्रधानमन्त्री देउवाले बाढीबाट लामो समयदेखि प्रभावित हुँदै आएको टीकापुर क्षेत्रको बाढी समस्या समाधानका लागि दीर्घकालीन कार्यक्रमहरु ल्याइने बताए । यो विपद् हो, लामो समयदेखि तपाईँहरु बाढीबाट प्रभावित हुनुहुन्छ,प्रधानमन्त्री देउवाले भने, सरकारले राहतका कार्यक्रम घोषणा गरिसकेको छ, अब यसको समाधानका लागि दीर्घकालीन कार्यक्रम ल्याउनेछौं । प्रधानमन्त्री देउवाले बाढीबाट भएको क्षतिप्रति दुःख व्यक्त गर्दै वास्तविकता बुझ्न अर्थमन्त्रीसहित आफूहरु पीडितसँग भेटघाट गर्न आएको बताए । अर्थमन्त्रीज्यू समेत यतै हुनुहुन्छ, हामी तपाईँहरुको साथमै छौं, सरकारले यहाँ फर्केपछि दीर्घकालीन कार्यक्रम ल्याउनेछ,' प्रधानमन्त्री देउवाले छोटो सम्बोधन गर्दै भने । प्रधानमन्त्री देउवालाई नेपाली काँग्रेस सुदूरपश्चिम प्रदेश संसदीय दलका नेता डा रणबहादुर रावलले बाढीले गरेको क्षतिबारे ब्रिफिंग गरेका थिए । स्थानीय मानबहादुर चौधरीले विसं २०४० सालपछिकै ठूलो बाढीले आफूहरुको धानबाली सबै क्षति भएको बताए । कार्यक्रममा टीकापुर नगरपालिकाका नगर प्रमुख तपेन्द्र्र रावलले बाढी प्रभावितका लागि प्रधानमन्त्री देउवालाई ज्ञापनपत्र बुझाएका थिए । यस्तै, नेपाली काँग्रेस, नेकपा माओवादी केन्द्र लगायतका दलहरुले समेत बाढी प्रभावित क्षेत्रमा तत्काल राहतका कार्यक्रम ल्याउन माग गर्दै ज्ञापनपत्र बुझाएका थिए । बाढी प्रभावित क्षेत्रका बासिन्दासँग भेटेर विपद्को वास्तविकता बुझ्न प्रधानमन्त्री देउवा बिहीबारदेखि सुदूरपश्चिम क्षेत्रको भ्रमणमा छन् ।"
विधान महाधिवेशनबाट एमाले नेकपाको निरन्तरता रुपमा स्थापित : पोखरेल,"काठमाडौं : नेकपा एमाले स्थायी कमिटी सदस्य एवम् पूर्व मुख्यमन्त्री शंकर पोखरेलले विधान महाधिवेशनबाट एमाले नेकपाको निरन्तरताको रुपमा स्थापित भएको दाबी गरेका छन्। सामाजिक संजाल फेसबुकमार्फत उनले एमाले नेकपाको निरन्तरताको रुपमा नेपालको कम्युनिष्ट आन्दोलनको मुलधारका रुपमा स्थापित भएको उल्लेख गरेका हुन्। उनले माओवादी आन्दोलनका सकारात्मक प्रवृत्तिको सहकार्यबाट आजको नेकपा (एमाले) थप सबल र सुदृढ बन्ने दिशामा अग्रसर रहेको धारणा राखे। उनले भने, झापा आन्दोलनको क्रान्तिकारी स्प्रिटमा निर्माण भएको, व्यवस्थित संगठन संरचना र जनपक्षिय कार्यशैली भएको नेकपा(एमाले) र सशस्त्र आन्दोलनको क्रममा विकास भएको वलिदानी भावनाको जगमा निर्माण भएको माओवादी आन्दोलनका सकारात्मक प्रवृत्तिको सहकार्यबाट आजको नेकपा(एमाले) थप सबल र सुदृढ वन्ने दिशामा अग्रसर छ। उनले प्रथम विधान महाधिवेशनको ऐतिहासिक सफलतापश्चात एमाले वैचारिक,राजनीतिक र संगठनात्मक रुपमा व्यवस्थित हुने प्रकृयामा रहेको दाबी गरे। महाधिवेशनबाट दक्षिणपंथी अवसरवाद र संगठनात्मक अराजकताका विरुद्धको संघर्षमा सफलता हासिल गरेर पार्टीलाई एकतावद्ध र सुदृढ बनाउँदै जबजको मार्गदर्शनमा समाजवादको आधार तयार गर्ने योजनाका साथ एमाले नयाँ उर्जा र गतिका साथ अघि बढिरहेको पोखरेलको भनाई छ। उनले षडयन्त्रपूर्ण अध्यादेशको माध्यमबाट एमालेलाई विभाजन गरेर कमजोर बनाउने सत्ता गठबन्धनको प्रयास विधान महाधिवेशको सफलताले असफल बनेको धारणा राखेका छन्। पोखरेलले विधान महाधिवेशनले नेकपाको समय देखिको पार्टी भित्रको अन्तरसंघर्षमा अध्यक्ष केपीशर्मा ओलीको नेतृत्वमा पार्टीले लिदै आएको अडान र पहलकदमीलाई अनुमोदन गरिदिएको दाबी गरे। उनले ऐतिहासिक विधान महाधिवेशनले तय गरेको राजनीतिक कार्यदिशा, संगठनात्मक प्रस्ताव र नयाँ वैधानिक व्यवस्था अनुसार नेकपा(एमाले) संगठनात्मक रुपमा पुनर्गठित हुने प्रकृयामा अघि बढेको स्पष्ट पारे।बेमौसमी वर्षातसँगै आएको बाढी, पहिरो र डुवानको समस्याका कारणले कतिपय ठाउँमा उक्त कार्यतालिकामा केही फेरबदल हुने अवस्था रहेको उनको भनाई छ। एमालेले कार्तिक ६ गते वडा अधिवेशन र कार्तिक ९ गते पालिका अधिवेशनको आयोजना एकैसाथ गर्ने तयारी गरेको छ।तर पनि मंसिरमा तोकिएको राष्ट्रिय महाधिवेशनको आयोजनामा असर नपर्ने गरी महाधिवेशन अगाडि सबै वडा र पालिका अधिवेशन सम्पन्न गरिने पोखरेलले उल्लेख गरेका छन्।अधिवेशनबाट एमाले विगतको तुलनामा सशक्त हुने निश्चित भएको पोखरेलको दाबी छ।"
यती एयरलाइन्सले पायो अन्तर्राष्ट्रिय उडान अनुमति,"काठमाडौं : निजी क्षेत्रको अग्रणी वायुसेवा प्रदायक कम्पनी यती एयरलाइन्सले अन्तर्राष्ट्रिय उडान गर्ने अनुमति (एओसी) पाएको छ। नेपाल नागरिक उड्डयन प्राधिकरणले अन्तर्राष्ट्रिय चार्टर्ड र ननसेड्युल फ्लाइट उडान गर्नका लागि यती एयरलाइन्सलाई उडान अनुमति दिएको हो। चार्टर्ड उडान तथा कार्गो उडानका लागि एओसी पाएको एयरलाइन्सका प्रवक्ता सुदर्शन बर्तौलाले जानकारी दिए। अनुमति प्राप्त गरेसँगै दक्षिण पूर्वी एशियाली राष्ट्र म्यानमार, थाइल्याण्ड, कम्बोडिया र भियतनाममा क्रमशः उडान थाल्ने एयरलाइन्सले जनाएको छ। प्रवक्ता बर्तौलाका अनुसार दक्षिण एशियाली राष्ट्रहरुमा भने बङ्गलादेश श्रीलङ्का, भुटान, भारतलगायतका देशमा तत्कालै उडान गर्ने गरी तयारी भएको छ। यात्रु चार्टर्ड र कार्गो उडानको अवस्थालाई हेरेर दक्षिण पूर्वी एशियाली मुलुकमा क्रमशः नियमित उडान गरिने एयरलाइन्सले जनाएको छ। विशेषगरी यी क्षेत्रबाट धार्मिक पर्यटक बढीभन्दा बढी नेपाल भित्र्याउने उद्देश्यका साथ कम्पनीले चार्टर्ड उडान गरेको जनाएको छ। यती एयरलाइन्ससँग हाल छोटा दूरी तथा अन्तर्राष्ट्रिय गन्तव्यमा उडान गर्नसक्ने क्षमताका पाँच थान एटीआर७२ जहाज रहेका छन्। यसअघि नेपाल वायुसेवा निगम (नेपाल एयरलाइन्स), हिमालय एयरलाइन्स, बुद्ध एयर र श्री एयरलाइन्सले उडान अनुमति पाइसकेका छन्।"
१२ जना जुवाडे १ लाख ७१ हजार नगदसहित पक्राउ,"वीरगन्ज : पर्साको पर्सागढी नगरपालिका वडा नम्बर ९ बडेर्वाबाट प्रहरीले १२ जना जुवाडेलाई पक्राउ गरेको छ। बडेर्वा स्थित नन्दलाल दासको गोठमा बिहीबार राति रकमको हारजित हुने गरी जुवा (तास) खेलिरहेको अवस्थामा प्रहरीले १२ जनालाई पक्राउ गरेको हो। विशेष सुचनाको आधारमा जिल्ला प्रहरी कर्यालय पर्साबाट खटिएको प्रहरी टोलीले जुवा खेलिरहेकै अवस्थामा उनीहरुलाई पक्राउ गरेको पर्साका प्रहरी प्रवक्ता प्रहरी नायव उपरीक्षक ओमप्रकाश खनालले जानकारी दिए। पक्राउ पर्नेमा पर्सागढी नगरपालिका वडा नम्बर ३ का ३० वर्षीय कोशीया ठाकुर, २६ वर्षीय वीरेन्द्र सहनी, २९ वर्षीय सुरेश साह, वडा नम्बर १ का २४ वर्षीय गोबर्धन राम, ३६ वर्षीय मोतिलाल चौधरी, सखुवा प्रसौनी गाउँपालिका वडा नम्बर २ का ३२ वर्षीय प्रमोद ओझैया, वडा नम्बर १ का ३४ वर्षीय दिनेश दास थारु, ३६ वर्षीय राकेश खवास थारु रहेका छन्। यस्तै पर्साकै पटेर्वासुगौली गाँउपालिका वडा नम्बर १ का ३५ वर्षीय ज्वाला गिरी, बाराको जितपुर सिमरा उपमहानगरपालिका वडा नम्बर ७ का ३० वर्षीय नन्दु मुखिया, २२ वर्षीय प्रमोद राउत, बाराकै सिम्रौनगढ नगरपालिका वडा नम्बर १ का २५ वर्षीय अनिल जयसवाल पनि पक्राउ परेका हुन्। जुवाको खालबाट नगद १ लाख ७१ हजार १ सय ६२ रुपैयाँ नगद र १७ गड्डी (बुक) तास पनि बरामद गरिएको प्रहरी नायव उपरीक्षक खनालले जानकारी दिए। पक्राउ परेका सबै १२ जनाविरुद्ध सार्वजनिक हित, स्वास्थ्य, सुरक्षा, सुविधा र नैतिकताविरूद्धको कसुर (जुवा) अन्तर्गत अनुसन्धान अगाडि बढाइएको खनालले जानकारी दिए।"
अन्नपूर्णका बिजेतालाई मोटरसाइकल हस्तान्तरण,"काठमाडौं : अन्नपूर्ण पोस्ट् राष्ट्रिय दैनिकको समाचार नै काफी छ मासिक ग्राहक योजना अन्तर्गत भदौ महिनाका विजेतालाई एक थान मोटरसाइकल प्रदान गरिएको छ। काठमाडौंको धापासी राममन्दिरका कुमार अधिकारीलाई सुजुकी कम्पनीको १५० सिसिको सुजुकी इन्टुर्डर मोटरसाइकल दिएको हो। अन्नपूर्ण पोस्ट्का सम्पादक अखण्ड भण्डारी र भिजी अटोमोवाइल्सका डिजिटल मार्केटिङ शाखाका एसिस्टेन्ट म्यानेजर प्रतिक उप्रेतीले संयुक्त रुपमा बिजेता अधिकारीलाई मोटरसाइकलको साँचो हस्तान्तरण गरेका थिए। मोटरसाइकलको बजार मुल्य ३ लाख २९ हजार ९ सय रहेको छ। साउन, भदौ र असोज गरी तीन महिनासम्म समाचार नै काफी छ भन्ने मासिक ग्राहक योजना लागू गरिएको अन्नपूर्ण मिडिया नेटवर्ककी ब्राण्ड म्यानेजर पृथा पौडेलले जानकारी दिइन्।"
नीतिकथा : कञ्चुसको धन,"एक जना व्यक्ति महाकञ्चुस थिए। उनी आफ्नो पैसा एक रुपैयाँ पनि खर्च गर्न चाहँदैन थिए। तर उनी यति धनी व्यक्ति थिए कि उनको साथमा थुप्रै गरगहना पनि थियो। उनी आफ्नो सम्पत्ति र गरगहना अरूले थाहा पाउलान् भनेर आफ्नो बगैंचामा रहेको एउटा रुखमुनि खाल्डो खनेर लुकाउँथे। ती व्यक्ति प्रत्येक साता त्यो रुखमा पुग्थे। रुखमुनिको खाडल खन्थे र रकम अनि गरगहना राखेको थैलो निकाल्ने। रकम गन्थे र गरगहना पनि हेर्थे। र फेरि सोही ढंगले खाडलमै राखेर कसैले थाहा नपाउने गरी पुरिदिन्थे। एक दिन एउटा डाकुले त्यो मान्छेले गरेको सबै क्रियाकलाप लुकेर नियालिरहेको थियो। डाकुले अवसर मिलाएर एक रात त्यो बगैंचाको रुखमुनिको खाडल खन्यो। उसले सबै रकम र गरगहना निकाल्यो। रातको समय भएकाले उसलाई कसैले देखेन। त्यो कञ्चुस व्यक्ति एक दिन सधैंझैं आफ्नो धनमाल हेर्न बगैंचा पुग्यो। जब ऊ त्यहाँ पुग्यो तब झस्कियो। किनकि त्यहाँ खाल्डो खनिएको थियो। त्यहाँ कुनै धनमाल थिएन। ऊ छाँगाबाट खसेझैं भयो। एकछिन त उसले केही सोच्नै सकेन। के गरौं के नगरौं भयो। अक्क न बक्क भयो। जीवनभर कुनै खर्च नगरी साँचेर राखेको सबै सम्पत्ति उसले गुमाएको थियो। अति हैरान बनेको ऊ आफ्नो कपाल र अनुहार चिथोर्न थाल्यो। केही नलागेपछि कञ्चुस मान्छे आत्तिएर रुन कराउन थाल्यो। त्यो सुनेर गाउँले सबै भेला भए। उनीहरूले सोधेपछि त्यो मान्छेले भन्यो, मैले आजसम्म कुनै खर्च नगरी जोगाएको सम्पत्ति कसैले चोरिदियो। जबकि म त्यही सम्पत्ति र गरगहना हेरेरै खुसी हुने गरेको थिएँ। सबै कुरो सुनेपछि उनीहरूले भने, तिम्रा लागि त्यो सुनचाँदी आदि गरगहना र रुपैयाँपैसा के काम ? जबकि ती सबै माटोमुनि गाडेर राखेकै थियो। अबदेखि सातामा एक पटक आउनु र यही खाल्डो हेरेर फर्किनू। नैतिक शिक्षा : जुन धनको सदुपयोग हुँदैन त्यो व्यर्थ हो। खर्च नै नगर्ने हो भने कुनै पनि सम्पत्ति काम लाग्दैन।"
आलमको मुद्धामाथि सुनुवाइ हुँदै,काठमाडौं : नेपाली कांग्रेसका नेता पूर्वमन्त्री मोहम्मद आफताव आलमको मुद्दाको सुनुवाइका लागि सर्वोच्च अदालतमा शुक्रबार पेसी तोकिएको छ । शुक्रबार न्यायाधीशद्वय डाआनन्दमोहन भट्टराई र नहकुल सुवेदीको संयुक्त इजलासमा उक्त रिट निवेदनको सुनुवाइ हुँदैछ । यसअघि पटकपटक पेसी तोकिए पनि सुनुवाई स्थगित हुँदै आएको थियो । आलमलाई प्रहरीले २०७६ असोज २६ गते पक्राउ गरेको थियो । ज्यान मार्ने उद्योगसमेतको मुद्दामा आलम हिरासतमा छन् ।
सुरक्षा निकायभित्र 'तँ' भन्न नपाइने,"काठमाडौं : गृहमन्त्री बालकृष्ण खाणले तीनै सुरक्षा निकायलाई संगठनमा बोलचालमा सम्मानार्थी शब्द प्रयोग गर्न निर्देशन दिएका छन्। गृहमन्त्री खाँडले नेपाल प्रहरी, सशस्त्र प्रहरी र राष्ट्रिय अनुसन्धान विभागमा जुनसुकै तहका कर्मचारीलाई बोलाउँदा सम्मानार्थी शब्द प्रयोग गर्न निर्देशन दिएका हुन्। कार्यक्रममा गृहसचिव टेकनारायण पाण्डे, सशस्त्र प्रहरी महानिरीक्षक शैलेन्द्र खनाल, नेपाल प्रहरीका एआइजीपी विश्वराज पोखरेल, गृह मन्त्रालयका कर्मचारी प्रशासन महाशाखा प्रमुख सहसचिव सुनिल खनाल सहभागी थिए। नेपाल प्रहरीका एआइजीपी विश्वराज पोखरेलले संगठनमा बोलचालमा सम्मानार्थी शब्द प्रयोग गर्न गृहमन्त्रीबाट निर्देशन भएको जानकारी दिए। उनले भने,' मन्त्रीज्यूबाट संगठनमा बोलचाल र निर्देशनमा सम्मानार्थी शब्द प्रयोग गर्न निर्देशन भएको छ, अब संगठनमा कसैले कसैलाई तँ भन्न मिल्दैन । सम्मानाथी शब्द प्रयोग गर्नुपर्छ ।' संगठनको छवि राम्रो बनाउन संगठनभित्र एकले अर्कालाई सम्मान गर्नुपर्ने भन्दै सुरक्षा निकायले सम्मानार्थी शब्दको प्रयोग गर्न लागेको हो। अब संगठनमा कसैले कसैलाई तँ भन्न पाइने छैन। अहिले नेपाल प्रहरी, सशस्त्र प्रहरी र राष्ट्रिय अनुसन्धान विभागले मुस्कानसहितको सेवा सञ्चालन गरिरहेका छन् ।"
कोभिडले १ लाख ८० हजार स्वास्थ्यकर्मीको मृत्यु भएको डब्ल्युएचओको अनुमान,"जेनेभा : विश्व स्वास्थ्य संगठन (डब्ल्युएचओ)ले कोभिड१९ का कारण संसारभर ८० हजारदेखि करिब १ लाख ८० हजार स्वास्थ्यकर्मीको मृत्यु भएको अनुमान गरेको छ। बिहीबार एक तथ्यांक सार्वजनिक गर्दै डब्ल्युएचओले उक्त अनुमान गरेको हो। डब्ल्युएचओले बिहीबार सन् २०२० जनवरीदेखि २०२१ मे महिनासम्मको एक तथ्यांक सार्वजनिक गरेको थियो। उक्त तथ्यांकको आधारमा कोभिड १९ को समयमा फ्रन्टलाइनमा खटिएका कम्तिमा ८० हजारदेखि बढीमा १ लाख ८० हजार स्वास्थ्यकर्मीको मृत्यु भएको अनुमान डब्ल्युएचओले गरेको हो। कोभिडका कारण मृत्युदरसँगै स्वास्थ्यकर्मीमा अन्य समस्या निम्त्याउने चेतावनीसमेत डब्ल्युएचओले दिएको छ। संसारको महामारीसँग लडेका स्वास्थ्यकर्मीको मृत्यु एक दुखद घटना हो डब्ल्युएचओले भनेको छ, महामारीले मृत्युसँगै स्वास्थ्यकर्मीमा डिप्रेसन, तनाव आदिजस्ता मानसिक समस्या निम्त्याउने खतरा पनि छ। अधिकांश मुलुकहरुले आफ्नो खोप कार्यक्रमअन्तर्गत स्वास्थ्यकर्मीहरुलाई मुख्य प्राथमिकतामा राखेको। तर असमान वितरणले संसारभर प्रत्येक पाँचमध्ये दुईजना स्वास्थ्यकर्मीले मात्र पूर्ण खोप लगाएको समेत डब्ल्युएचओले जनाएको छ। सन् २०२१ सेप्टेम्बरसम्म विभिन्न ११९ मुलुकबाट उपलब्ध तथ्यांकअनुसार हरेक १० स्वास्थ्यकर्मीमध्ये १ जनाले मात्र पूर्ण खोप लगाएको डब्ल्युएचओले जनाएको छ। विकसित मुलुकहरुमा भने करिब ८० प्रतिशतभन्दा बढी स्वास्थ्यकर्मीहरुले कोभिडविरुद्ध पूर्ण खोप लगाएका छन्। एजेन्सीको सहयोगमा"
अराजक बन्दै छन् सिके राउत,"जनकपुरधाम : सिके राउतले नेतृत्व गरेको जनमत पार्टीका कार्यकर्ता आन्दोलन गर्ने नाममा अराजक बनेका छन्। जनमत पार्टीका कार्यकर्ताले नेपाल खानेपानी संस्थान जनकपुरका निमित्त प्रमुखलाई कार्यालयबाट निकालेर कुटपिट गर्दै अर्धनग्न पारेर कालोमोसो दली नगर परिक्रमा गराएका थिए। लागातार परेको भारी वर्षाको कारण जनकपुरधाम जलमग्न भएपछि ढल निर्माणमा अनियमितता भएको भन्दै सिके राउत नेतृत्वको जनमत पार्टीका कार्यकर्ताले कुशवाहालाई दुर्व्यवहार गरेका हुन्। दुई दिनकै वर्षामा पानीको निकास ढल भएर बग्न नसकेपछि गुण्डागर्दी शैलीमा खानेपानी प्रमुखलाई जबरजस्ती सडकमा घिसार्दै, लछार्दैपछार्दै नगरपरिक्रमा गराएका थिए। जनकपुरको रामानन्द चोक स्थित कार्यालयमा लाठी सहित पुगेका दर्जनौं कार्यकर्ताले कुशवाहालाई जर्बजस्ती कार्यालयबाट बाहिर निकालेर कुटपिट गरे । उनीहरुले निमित्त प्रमुख कुश्वााहाले लगाएको कपडा च्यात्नुका साथै नालामा रहेको हिलो दलिदिएका थिए। निमित्त प्रमुख कुशवाहालाई अर्धनग्न बनाएर कुटपिट गरी नगर परिक्रमा गराइरहँदा प्रहरी प्रशासन भने मुकदर्शक थियो। यसअघिको आन्दोलनमा समेत सिके राउतका कार्यकर्ताले विरोध प्रदर्शन गर्दै जनकपुरधाम उपमहानगरपालिकामा तोडफोड गरेका थिए। कार्यालयको ढोका सहित अन्य स्थानमा तोडफोड मच्चाउनुका साथै कर्मचारीमाथि समेत हातपात गरेका थिए। सिके राउतका १० कार्यकर्ता पक्राउ नेपाल खानेपानी संस्थान जनकपुरका निमित प्रमुखलाई कुटपिट गर्दै अर्धनग्न बनाएर दुर्व्यवहार गर्नेलाई प्रहरीले पक्राउ गरेको छ। सिके राउत नेतृत्वको जनमत पार्टीका नेता कार्यकर्ताले खानेपानी संस्थानका प्रमुख राजेश कुशवाहालाई कुटपिट गर्दै कालोमोसो दलेर बजार घुमाएका थिए। तीमध्ये १० जना उत्छृङ्खल नेता कार्यकर्ता पक्राउ गरेको जिल्ला प्रहरी कार्यालय धनुषाले जनाएको छ। निमित प्रमुख राजेश कुशवाहालाई कार्यालयबाट नियन्त्रणमा लिइ अर्धनग्न बनाएर कुटपिट गर्ने क्रममा दश जनालाई पक्राउ गरेको धनुषाका प्रहरी प्रवक्ता डिएसपी जितेन्द्र बस्नेतले जानकारी दिए। पक्राउ परेका आफ्ना नेता कार्यकर्तालाई छुटाउन जिल्ला प्रहरीमा अझै नेताले धर्ना दिइरहेका छन्। इन्जिनियर आन्दोलित जनकपुरधामका इन्जिनियरहरू आन्दोलनको कडा चेतावनी दिंदै धनुषाका प्रमुख जिल्ला अधिकारी बन्धुप्रसाद बास्तोलालाई भेटेर कारवाही नभए कामकाज ठप्प पार्ने चेतावनी दिएका छन्। जनकपुरधाममा बिहीबार जनमतपार्टीको कार्यकर्ताले गरेको अपराधिक गतिविधिमा संलग्नलाई कडा कारवाहीको माग गर्दै इन्जिनियरहरूले प्रहरी प्रशासनले न्याय नगरे कडा आन्दोलनमा उत्रने चेतावनी दिएका हुन्। कारबाहीको अनेक तरिका र विधि हुँदाहुँदै कुनै राष्ट्रभक्त कर्मचारीलाई नाङ्गो शरीर गोबर हिलो थोपी शहर घुमाउनु सामाजिक अपराध रहेको सिरहा निर्वाचन क्षेत्र नं४ (ख) का प्रदेशसभा सदस्य सुरेश मंण्डलले समाजिक सञ्जालमा लेखेका छन्। फेसबुकमा आफ्नो प्रतिकृया राख्दै सुरेश मण्डलले लेखेका छन, मानवता माथिको कलंक कथित जानकारवाहीको नाममा राउतले गरेको यस जंगली तथा उदण्ड हर्कतको जनताले पक्कै हिसाव किताब गर्नेछ। सस्तो लोकप्रियताको लागि गरिएको यस अपराधिक कार्यमा संलग्न जो सुकैलाई सरकारले कारबाहीको दायरामा ल्याइ दण्डित गर्नैपर्छ। राउतको गैरलोकतान्त्रिक र गैरराजनीतिक स्टेटमेन्ट निन्दनीय र खेदजनक छ। प्रमुख जिल्ला अधिकारी बास्तोलाले जनमत पार्टीले संघीय खानेपानी तथा ढल व्यवस्थापन आयोजना कार्यालय जनकपुरधामका निमित्त प्रमुख राजेश्वर कुशवाहा उपर गरेको दुर्वव्यवहार भुमिगत शैलीको रहेको बताएका छन्। बास्तोलाले जनमत पार्टीका अध्यक्ष डा सिके राउत बस्ने गरेको जनकपुरधामको एक टोलमा पानी, ढल निकासको समस्या रहेकाले त्यसैको बाहानामा उनीहरु केही दिन पूर्व जनकपुरधाम उपमहानगरपालिकाको कार्यालयमा तोडफोड समेत गरेको बताउँदै जनमत पार्टीको गतिविधि शंकाष्पद रहेको बताए।"
शिक्षामन्त्रीको निर्देशन मेडिकल शिक्षा सुधार्न चुस्त दुरुस्त काम गर्नुहोस्,"काठमाडौं : शिक्षा विज्ञान तथा प्रविधिमन्त्री देबेन्द्र पौडेलले चिकित्सा शिक्षा आयोगलाई कार्ययोजना बनाएर काम गर्न निर्देशन दिएका छन् । शुक्रबार बिहान आयोगका पदाधिकारीलाई निर्देशन दिँदै शिक्षामन्त्री पौडेलले कार्ययोजना बनाएर चुस्त दुरुस्त काम गर्न निर्देशन दिएका हुन् । उनले भने, 'मन्त्रायको तर्फबाट आयोगलाई सहयोग रहन्छ । कार्ययोजना बनाउनुस् । गाँठो फुकाउन पहल गर्छु । मेडिकल शिक्षा सुधार्ने काम गरौं । अल्झेका विषयहरु भन्नुस् । अनिर्णीत भएर नबस्नुस् । उनले मेडिकल शिक्षाको परीक्षा प्रणाली निष्पक्ष हुनुपर्ने बताए । मन्त्री पौडेलले भने, उत्पादीत जनशक्तिको प्रक्षेपण गर्नुपर्छ । यो वर्षमा यति विशेषज्ञ चाहिन्छ भनेर भन्नुपर्यो । त्यो भयो भने पढ्ने विद्यार्थीलाई पनि योजना बनाउन सजिलो हुन्छ। मन्त्री पौडेलले आयोगमा अल्झिएका विषयहरु सल्ट्याउनुपर्ने भन्दै त्यसका लागि आफूले पनि अन्तरमन्त्रालयगत पहल गर्ने बताए ।"
"जोगवनीमा भेटियो पुरुषको शव, नेपालबाट बाढीले बगाएको आशंका","विराटनगर : भारतको जोगवनी बजारमा शुक्रबार बिहान एक जना पुरुषको शव फेला परेको छ। जोगवनीको रेलवे स्टेशनमा शव भेटिएको हो। अन्दाजी ४०४५ वर्षीय पुरुषको शव भेटिएपनि पहिचान खुल्न सकिरहेको छैन। भारतीय सुरक्षाकर्मीले शव नेपाली नागरिकको भएको जानकारी दिए। मोरङ प्रहरी प्रमुख एसपी जनार्दन जीसीले जोगवनी रेलवे स्टेशननजिक मृत फेला परेका पुरुषको पहिचानको प्रयास भइरहेको जानकारी दिए। उनका अनुसार शव नेपाली नागरिकको भएको हुनसक्ने भएकाले यकिन गर्ने प्रयास भइरहेको हो।शव नेपाली नागरिकको हो कि हैनभन्ने बारेमा यकिन गरिने छ, जीसीले भने, मृतक पुरुष नेपाली नागरिक रहेको पुष्टि भएमा प्रक्रिया पूरा गरेर शव नेपाल ल्याइने छ । केही दिनअघिको मुसलधारे वर्षासँगै आएको बाढीले बगाएर पुरुषको मृत्यु भएको हुनसक्ने प्रहरीको अनुमान छ। एसपी जीसीले केसलिया खोलामा आएको बाढीले बगाउँदा मृत्यु भएका पुरुषको शव जोगवनीमा भेटिएको आशंकामा थप अनुसन्धान थालिएको बताए।"
धुलीखेल पुगेर प्रचण्डले लिए जीपलाइन अनुभव,काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' धुलिखेल पुगेर जीपलाइन गरेका छन् । परिवारसहित धुलिखेल पुगेका प्रचण्डले क्लासिक जीपलाइनको अनुभव लिएका हुन्। बिहीबार रिफ्रेस हुन सुकुटे पुगेका चण्डले शुक्रबार धुलिखेलमा जीपलाइनको अनुभव लिएका हुन् ।
"बाढी र पहिरोमा परेर प्रदेश १ मा ६२ जनाको मृत्यु, १३ जना बेपत्ता","विराटनगर : बेमौसमी वर्षापछिको बाढी र पहिरोमा परेर प्रदेश १ मा हालसम्म ६२ जनाको मृत्यु भएको छ। १३ जना अझैसम्म बेपत्ता छन्। बाढी र पहिरोमा परेर २० जना घाइते भएका छन्। गत सोमबार रातिदेखि एकनासले परेको मुसलधारे वर्षापछिको बाढी र पहिरोले तमास मच्चाउँदा प्रदेश १ ले ठूलो मानवीय क्षति बेहोरेको छ। सयौं घर डुबानमा परेका छन्। करोडौंका भौतिक संरचनामा क्षति पुगेको प्रहरीले जनाएको छ। यद्यपि क्षतिको यकिन विवरण प्राप्त भइसकेको छैन। बाढी र पहिरोबाट पुगेको क्षतिको विवरण संकलन गर्ने कामलाई तीव्र पारिएको प्रदेश १ प्रहरी कार्यालय विराटनगरका प्रवक्ता एसपी नवीनराज राईले बताए। उनका अनुसार प्राकृतिक विपत्तिमा सबैभन्दा बढी मानवीय क्षति पाँचथरमा भएको छ। पहिरोमा परेर पाँचथरमा अहिलेसम्म २८ जनाको मृत्यु भइसकेको जानकारी राईले दिए। १० जना घाइते र ६ जना बेपत्ता छन्। एसपी राईका अनुसार पाँचथरको कुम्मायक गाउँपालिका, मिक्लाजुङ गाउँपालिका, फिदिम नगरपालिका र फाल्गुनन्द गाउँपालिकामा पहिरोले घर पुरिँदा २८ जनाको मृत्यु भएको हो। त्यस्तै इलामको फाकफोकथुम गाउँपालिका, सूर्योदय नगरपालिका, देउमाई नगरपालिका, माई नगरपालिका र माङसेबुङ गाउँपालिकामा बाढी एवं पहिरोमा परेर १४ जनाको मृत्यु भएको प्रदेश १ प्रहरी कार्यालय विराटनगरले जनाएको छ। पहिरोमा परेर इलाममा ५ जना घाइते भएका छन् भने बेपत्ता भएका १ जनाको खोजी जारी राखिएको राईले बताए। धनकुटाको चौबिसे गाउँपालिकामा ७ जनाको मृत्यु भएको छ। ५ जना घाइते भएका छन्। सुनसरीको धरान उपमहानगरपालिका र भोक्राहा नरसिंह गाउँपालिकामा ८ जनाको मृत्यु हुनुका साथै ३ जना बेपत्ता भएका छन्। मोरङको विराटनगर महानगरपालिका, भोजपुरको रामप्रसाद राई गाउँपालिका, उदयपुरको त्रियुगा नगरपालिका र उदयपुर गढी गाउँपालिकामा ११ जनाको मृत्यु भएको छ। प्रदेश १ प्रहरी प्रमुख डीआईजी अरुणकुमार बीसीका अनुसार बाढी र पहिरोले सयौं घरमा क्षति पुगेको छ। बाढीले तराई र पहिरोले पहाडी क्षेत्रमा क्षति गरेको उनले बताए। बीसीका अनुसार बाढी र पहिरोका कारण ४ हजारभन्दा बढी सर्वसाधारण विस्थापित बनेका छन्। उद्धारमा ७ हजारभन्दा बढी सुरक्षाकर्मी परिचालन प्रदेश १ मा सुरक्षाकर्मीले बाढी र पहिरोपछिको उद्धारलाई तीव्र बनाएका छन्। बाढीपहिरो पीडितको उद्धारका लागि नेपाल र सशस्त्र प्रहरी गरेर ७ हजारभन्दा बढी सुरक्षाकर्मी परिचालन गरिएका छन्। डीआईजी बीसीले नेपाल प्रहरीका ५ हजार ९५ जनालाई उद्धारमा परिचालन गरिएको जानकारी दिए। उद्धारमा तालिम प्राप्त प्रहरी जनशक्ति खटाइएको उनको भनाइ छ। प्राकृतिक प्रकोपले निम्त्याएको विपत्तिपछिको उद्धारमा कुनै कसर बाँकी नराखिएको र उद्धारलाई प्रभावकारी बनाइएको डीआईजी बीसीले बताए। उनका अनुसार कतिपय जिल्लामा अझै वर्षा नरोकिएकाले सम्भावित जोखिम न्यूनीकरणका लागि प्रहरीको उद्धार टोली तयारी अवस्थामा राखिएको छ। उद्धारमा २ हजारभन्दा बढी सशस्त्र प्रहरी खटिएका छन्। सशस्त्र प्रहरी बल प्रदेश १ का प्रमुख डीआईजी कमल गिरीले बेमौसमी झरीपछि बाढी र पहिरोमा फसेकाको उद्धारलाई जारी राखिएको जानकारी दिए। बाढी र पहिरोले प्रदेश १ मा जनधनको ठूलो क्षति गरेको छ, उनले भने, अन्य सुरक्षा निकायसँग समन्वय गर्दै ठूलो संख्यामा सशस्त्र प्रहरी परिचालन गरेर उद्धारका सबै उपाय अवलम्बन गरिएको छ। बाढी र पहिरोको चपेटामा परेका सर्वसाधारणको उद्धारका लागि नेपाली सेना, नेपाल प्रहरी, स्थानीय तह लगायतका निकायसँग समन्वय भइरहेको डीआईजी गिरीले बताए। डुबानबाट प्रभावित बनेका क्षेत्रमा सुरक्षाकर्मी परिचालन गरेर विस्थापित भएका मानिसलाई सुरक्षित स्थानतर्फ स्थानान्तरण गरिएको जानकारी उनले दिए। उपलब्ध स्रोतसाधनको सहारामा बाढी र पहिरोमा बेपत्ता भएकोको खोजी, मृतकको शव व्यवस्थापन, अवरुद्ध सडक सञ्चालन, भौतिक संरचनाको सुरक्षा लगायतमा सुरक्षाकर्मी परिचालित भएका हुन्।"
"सिके चोर, देश छोड नारासहित इन्जिनियर आन्दोलनमा","जनकपुरधाम : जनमत पार्टीका नेतृत्वको संयोजक चन्द्रकान्त राउत (सिके राउत) विरुद्ध प्रदर्शन भएको छ । सिके चोर, देश छोड नारासहित जनकपुरधामका इन्जिनियर्स आन्दोलनमा उत्रेका छन् । उनीहरुले सिके चोर, देश छोड इन्जिनियर राजेश कुशवाहालाई न्याय देऊ भन्दै सडक तताएका हुन् । सिके राउत नेतृत्वको कार्यकर्ताले बिहीबार खानेपानी तथा ढल निकास कार्यालयका निमित्त प्रमुख राजेश्वर कुशवाहा माथि दुव्र्यवहार गर्दै उद्दण्ड मच्चाएको तथा कुटपिट गरी हिलो छयापेर नगर परिक्रमा गराएको विरोधमा उनीहरु विरोध प्रदर्शन गरेका हुन् । नेपाल इन्जिनियर एशोसिएशन, नेपाल राष्ट्रिय इन्जिनियर संगठन, निजामति कर्मचारको आधिकारिक ट्रेड युनियन, नेशनल इन्जिनियर्स एशोसिएशन नेपाल, नेपाल तराई इन्जिनियर्स समाज, मधेशी डेमोक्रेटिभ सोसाइटीले संयुक्तरुपमा प्रदर्शन गरेका छन् । इन्जिनियरहरुले पीडित सिडिइ राजेश कुशवाहालाई न्याय देऊ, सिके राउतलाई कारबाही गर, सिके राउतको इन्जिनियर दर्ता खारेज गर भन्दै विरोधमा उत्रेका हुन् । इन्जिनियरहरुलाई सुरक्षाको ग्यारेन्टी गर, घटनामा संलग्नलाई कडाभन्दा कडा कारबाही गर भन्दै उनीहरुले विरोध प्रदर्शन गरेको इजय गणेश सिंहले जानकारी दिए । जनमतका कार्यकर्ता पछिल्ला हरेक जुलुसमा लाठी र भाटा बोकेर सहभागी हुँदै आएको प्रशासनको विश्लेषण छ । गत असोज १८ गते मात्रै जनमत पार्टीका नेताकार्यकर्ताले जनकपुरधाम उपमहानगरपालिकाको कार्यालयमा तोडफोड गर्दै केही कर्मचारीमाथि हातपात गरेको थियो । नगर प्रमुख तथा उपप्रमुख मध्ये कोही नभेटिएपछि कार्यकर्ताले उपमहानगरभित्र रहेको न्यायिक समितिको कार्यालयमा समेत तोडफोड गरेको थियो । सोही दिन उनीहरुले मुख्यमन्त्री र प्रदेश सरकारविरुद्ध नाराबाजी गर्दै मुख्यमन्त्री कार्यालय घेराउ गरेका थिए। जनमत पार्टीको यस प्रकारको अराजक गतिविधिलाई लोकतान्त्रिक समाजवादी पार्टी (लोसपा) का नेता एवं प्रदेशसभा सदस्य परमेश्वर साहले राजनीतिक दलका नाममा यस्ता गतिविधि गर्नु अराजकताबाहेक अरु केही हुन नसक्ने बताए। उनले भने, 'कर्मचारीलाई राजनीतिक दलका कार्यकर्ताले अर्धनग्न बनाएर सार्वजनिक रुपमा घुमाउनु कानुनी राज्यको उपहास हो ।' कानुनी बाटो छँदाछँदै जनमत पार्टी गलत बाटोमा लागैको उनको भनाइ छ। जनमत पार्टीका कार्यकर्ताहरुले देखाएको चरित्र कुनै प्रजातान्त्रिक दलको नेताकार्यकर्ताको हुनै नसक्ने साहको भनाइ छ । धनुषाका प्रमुख जिल्ला अधिकारी बन्धुप्रसाद बास्तोलाले राष्ट्रसेवक कर्मचारीलाई कुटपिट गरी अर्धनग्न पारेर बजारमा घुमाउनेसहितका दुर्व्यवहार आपत्तिजनक, अमानवीय र आपराधिक घटना रहेको बताए। उनले भने, जनमत पार्टीका कार्यकर्ताहरुले कानुनी राज्यको उपहास हुने गरी गरेको हर्कत राजनीति दलको नभइ आपराधिक र भूमिगत समूहको जस्तै देखियो।"
खानेपानीका प्रमुख कुशवाहामाथि अमानवीय व्यवहार गरेकोप्रति आपत्ती,"काठमाडौं : खानेपानी तथा ढल निकास कार्यालय जनकपुरका निमित्त प्रमुख राजेश कुशवाहालाई नियन्त्रणमा लिएर अमानवीय व्यवहार गरेको भन्दै मानव अधिकारकर्मीले आपत्ती जनाएका छन् । न्यायका लागि मानवअधिकारले वक्तव्य निकाल्दै कानुन हातमा नलिन तथा सुशासन कायम गर्न आग्रह गरेको छ । कुशवाहलाई कब्जामा लिएर सार्वजनिक बेइज्जती गर्दै नगर परिक्रमा गराएको भन्दै ध्यानआकर्षण भएको जनाएको छ । विज्ञप्तिमा भनिएको छ, देशमा विकाश, शान्ति, सुशासन कायम गर्नको लागि कानुनी शासन, दण्डहिनताको अन्त्य, मानव अधिकारको सम्मान हुन अनिवार्य छ । जनकपुरमा घटनाले दलका कार्यकर्ताले कानुन हातमा लिएको । कानुनी कारबाहीको सट्टा गरिएको भौतिक कारबाहीले विकृतिको अन्त्य नहुनुका साथै कानुन, संविधान र मानव अधिकारको चरम उलंघन भएको यस संजालको ठहर छ । विकृतीको विरुद्धमा राज्यका प्रणालीहरुले उचित कदम चाल्न तथा ब्यक्ति उपर भौतीक आक्रमण नगर्न र शान्ति सुरक्षा कायम गर्न जिम्मेवारी पाएका निकायहरुले अमानविक, गैह्रकानुनी कार्य प्रभावकारी रुपमा रोक्न तथा दोषिउपर कारबाही गर्न र भ्रष्टाचार, विकृति, कुशासनविरुद्धमा परिणाममुखी भूमिका निभाउन सरोकारवाला सबैमा तथा धैर्य, सम्यमता, कानुनको पालना र मानव अधिकारको सम्मान गर्न जनमत दल तथा अन्य राजनैतीक दलहरुलाई हार्दिक अपिल गर्दछौं,' विज्ञप्तिमा भनिएको छ।"
इञ्जिनियर कुशवाहालाई दुर्व्यवहार गर्नेमाथि कारबाही प्रक्रिया सुरु भइसक्यो : गृहमन्त्री खाण,"काठमाडौं : गृहमन्त्री बालकृष्ण खाणले खानेपानी तथा ढल व्यवस्थापन आयोजना कार्यालय जनकपुरका सीडीई राजेश कुशवाहालाई दुर्व्यवहार गर्ने सिके राउत नेतृत्वको जनमत पार्टीका नेता कार्यकर्तामाथि कारबाही सुरु भइसकेको बताएका छन्। शुक्रबार गृह मन्त्रालयमा कुशवाहामाथि दुर्व्यवहार गर्ने कार्यकर्तालाई कारबाही गर्न माग गर्दै बुझाएको ज्ञापन पत्र बुझ्दै गृहमन्त्री खाणले कर्मचारी र राज्य प्रणालीको सुरक्षामा सरकार गम्भीर रहेको बताए। दुर्व्यवहार गर्नेमाथि कारबाही प्रक्रिया सुरु भइसकेको छ, उनले भने, कर्मचारी र राज्य प्रणालीको सुरक्षामा सरकार गम्भीर छ। उनले आज प्रहरीले कुशवाहामाथि दुर्व्यवहार गर्ने जनमत पार्टीका १७ कार्यकर्तालाई अपराधिक उपद्रव मुद्दा लगाएर जिल्ला अदालतबाट ७ दिनको म्याद थप गरेको छ। कुशवाहालाई हिजो कार्यालयमा पुगेर जनमत पार्टीका कार्यकर्ताले दुर्व्यवहार गर्दै नगर परिक्रमा गराएका थिए। आज गृहमन्त्री खाणलाई सेन्टर फर डेमोक्रयाटिक इञ्जिनियर्स एसोसिएसनका अध्यक्ष उमेश थानी नेतृत्वको प्रतिनिधि मण्डल, नेपाल इञ्जिनियर्स एसोसिएसनको केन्द्रीय समिति, बागमती प्रदेश समिति र नेपाल निजामति कर्मचारी युनियनको प्रतिनिधि मण्डलले छुट्टाछुट्टै ज्ञापनपत्र बुझाएका थिए। सबै ज्ञापन पत्रमा कुशवाहमाथि भएको व्यवहार निन्दनीय र भर्त्सनायोग्य भएको भन्दै कडाभन्दा कडा कानुनी कारबाही गर्न माग गरिएको छ। शान्ति सुरक्षा कायम गर्न पनि ज्ञापन पत्रमा माग गरिएको छ।"
पहिरोले बाटो बगाएपछि जोखिमपूर्ण यात्रा,"गोरखा : गोरखामा पहिरोले बाटो बगाएपछि स्थानीयबासीले आवतजावतमा सास्ती खेपिरहेका छन्। ठाउँ ठाउँमा बाटो पहिरिएर बूढीगण्डकीमा झरेपछि स्थानीयबासी जोखिमपूर्ण यात्रा गर्न बाध्य छन्। मनसुन सकिएपछि केही दिन अघिको लगातारको वर्षाले सिर्दिबासको चिसापानी र गम्पुलबीचमा पहिरो झरेको छ। पहिरोका कारण केही दिनदेखि आवतजावत अवरुद्ध भएको सिर्दिबास प्रहरी चौकीले जनाएको छ। गत भदौ २ गते चुम्चेतको ङुयुखोलामा झरेको पहिरो र क्याण्टिलिभर पुलमा क्षति पुग्दा चुम उपत्यका जाने बाटो अहिलेसम्म अवरुद्ध छ। सो ठाउँमा बाटो अवरुद्ध हुँदा लामो समयदेखि स्थानीयबासीका लागि खाद्यान्न ढुवानी गर्न नसकिएको चुमनुब्री गाउँपालिका ७ का वडाअध्यक्ष पासाङफुञ्जो लामाको भनाइ छ। धार्चे र चुमनुब्रीको सीमाना यारुभन्दा केही तलको बाटोमा झरेको पहिरोका कारण स्थानीयबासी र पर्यटक जोखिम मोलेर हिड्न बाध्य छन्। चुमनुब्री ४ लोङ्गाछ्योतमा ठूलो पहिरो झरेको छ। सो पहिरो पार गर्न पनि ज्यान जोखिममा राखेर हिँड्नुपर्ने वडाअध्यक्ष पेमाडुण्डुप लामा बताउँछन्। दुर्गमका बासिन्दाले अरु विकासको स्वाद त चाख्न पाएनन्, हिड्ने बाटोसमेत पाएका छैनन्, चुमनुब्री ४ का वडाअध्यक्ष पेमाडुण्डुप लामाले भने, सयौँ वर्षअघि बाजेको पालादेखि भोग्दै आएको समस्या अहिलेसम्म पनि ज्यूँका त्यूँ छ। कति व्यवस्था फेरियो, कति सरकार फेरियो गनिसाध्यै छैन तर हाम्रो समस्या उस्ताको उस्तै छ। हाम्रो पनि सरकार छ भनेर अनुभूति गर्न पाइएको छैन। पहिरो हटाएर सुरक्षित आवतजावत गर्ने वातावरण बनाइदिन सांसद, नेता, मन्त्रीहरुलाई अनुरोध गरिएको तर सबैले नजरअन्दाज उनले बताए। पहिरो हटाएर बाटो सुचारु गर्न धेरै नेता, मन्त्री, सांसदहरुलाई हार गुहार गरेको तर अहिलेसम्म समस्या उस्तै रहेको वडा नं ७ का वडाअध्यक्ष लामाको गुनासो छ। जिल्लाको सिडियोसापलाई पनि बारम्बार यस विषयमा ज्ञापनपत्र बुझाइएको छ। म आफैँले र हाम्रो क्षेत्रका अगुवाहरुले गृहमन्त्री, परराष्ट्रमन्त्री, अर्थमन्त्री, उर्जामन्त्रीलाई पटक पटक ज्ञापन पत्र, ध्यानाकर्षण पत्र बुझाएका छु, लामाले भने, तर सबैले हुन्छ, हामी पहल गर्छौँ मात्र भन्छन्, समाधान गर्दैनन्। बाटोमा मान्छे, बस्तुभाउ हिड्न र खाद्यान्न ढुवानी गर्न नपाउँदा स्थानीयबासीले धेरै समस्या ब्यहोर्नु परेको स्थानीयबासीको गुनासो छ।"
गहना लुट्न घाँटी रेटेर हत्याको प्रयास,जनकपुरधाम : धनुषामा एक महिलाको घाँटी रेटेर हत्याको प्रयास भएको छ । धनुषा विदेह नगरपालिका६ गिद्धाका रामबहादुर मण्डलकी ५५ वर्षीया श्रीमती जमुनी देवी मण्डल केवटले लगाएको गहना लुट्न छुराले घाँटी रेटेर हत्या गर्ने प्रयास भएको हो । शुक्रबार बिहान सावा दश बजे घाँस काट्न चौरमा गएकी जमुना देवीले खुट्टामा लगाएको चाँदीको गहना (काँरा) र सुनको मंगलसुत्र खोस्न उनलाई छुराले घाँटी रेटेर हत्याको प्रयास भएको जिल्ला प्रहरी कार्यालय धनुषाले जनाएको छ । स्थानीय भुट्टा चोर भनिने २५ वर्षीय रामभजन महतो सुडीले घाँटी रेटेर हत्या गर्ने प्रयास गरेको बुझिएका एक प्रहरी अधिकारीले अन्नपूर्णलाई जानकारी दिए । छुराले घाँटी रेटेपछि कराउँदा भुट्टा छाडेर भागेपछि स्थानीयले जमुना देवीको उद्धार गरी तत्कालै तिनकौरियास्थित प्राथमिक उपचार ज्ञानु मेडिकल हाँलमा गराएका थप उपचारका लागि जनकपुरधामस्थित प्रादेशिक अस्पताल पठाएको स्थानीय पत्रकार अनिल साहले जानकारी दिए ।
कर्णालीको बाढीले बर्दियामा ३ सय परिवार विस्थापित,"गुलरिया : कर्णाली नदीमा आएको बाढीबाट बर्दियाका सयौं घरपरिवारहरु विस्थापित भएका छन्। मंगलबार बस्तीमा पसेको कर्णाली नदीले राजापुर लगायत गेरुवा क्षेत्रका हजारौं बासिन्दाहरु प्रभावित भएका हुन्। कर्णाली नदीमा आएको बाढीले राजापुर नगरपालिकाको वडा नम्बर १, ३, ४, ७, ९ र १० स्थित दौलतपुर, चनौरा, सोनपुर, मुर्गहवा, तिग्रा लगायतका आधादर्जन बस्तीमा क्षति पुर्याएको छ। गेरुवा गाउँपालिकाको वडा नम्बर २ र ३ मा बनकट्टी, सनकट्टी, राजीपुरका ४ वटा गाउँमा क्षति पुगेको जिल्ला प्रशासन कार्यालय बर्दियाका प्रमुख जिल्ला अधिकारी सन्तबहादुर सुनारले बताए। बाढीले मानविय लगायत पशुधनमा क्षति नपुर्याएपनि भौतिक लगायत धानवालीमा क्षति पुर्याएको छ। जिल्लाको प्रारम्भिक लेखाजोखा अनुसार राजापुरका ६ वटा वडाहरुमा १ सय ९५ घर पूर्ण, ६ सय ७७ घर आंशिक क्षति भएको प्रमुख जिल्ला अधिकारी सुनाले जानकारी दिए। गेरुवा गाउँपालिकाका २ वटा वडाहरुमा ९७ घर पूर्ण, १ सय १३ घर आंशिक क्षति भएको छ। राजापुर नगरपालिकाका १ हजार २४३ परिवार र गेरुवा गाउँपालिकाका २ सय १० गरी १ हजार ४५३ परिवार बाढीबाट प्रत्यक्ष प्रभावित भएका छन्। कर्णाली नदीमा आएको बाढीबाट राजापुर र गेरुवा दुई वटा पालिकाका ८ वटा वडा गरी २ सय ९२ घर पूर्ण क्षति, ७ सय ९० घर आंशिक र २ सय ९२ परिवार विस्थापित भएको प्रमुख जिल्ला अधिकारी सुनारको भनाई छ। क्षतिको पूर्ण विवरण संकलन भैरहेकोले थप विवरण चाँडै सार्वजनिक गरिने प्रष्ट्याए। विपद् व्यवस्थापन समिति, स्थानीय तह, रेडक्रस, प्रहरी लगायत संघसंस्थाहरुले प्रभावित क्षेत्रमा तथ्यांक संकलन गर्ने कार्य जारी राखेका छन्।"
मौसम पूर्वानुमान : कुनकुन प्रदेशमा वर्षाको सम्भावना ?,"काठमाडौं : हाल नेपालमा असर गर्ने उल्लेखनीय मौसमी प्रणाली नरहेपनि केही स्थानहरुमा हल्का वर्षाको सम्भावना रहेको छ। जल तथा मौसम विज्ञान विभागको मौसम पूर्वानुमान महाशाखाका अनुसार हाल देशभर आंशिक देखि सामान्य बदली रही प्रदेश १ र बागमती प्रदेशका एकदुई स्थानहरुमा हल्का वर्षा भइरहेको छ। कतिपय स्थानमा बाक्लो हुस्सु र बादल लागेको छ। शुक्रबार दिउँसो प्रदेश न १, प्रदेश न २, वागमती प्रदेश, र गण्डकी प्रदेशमा सामान्य बदली र बाँकी प्रदेशहरुमा आंशिकदेखि सामान्य बदली रहने छ। प्रदेश १, बागमती, र गण्डकी प्रदेशका एकदुई स्थानहरुमा मेघगर्जनचट्याङ्गसहित हल्का वर्षाको सम्भावना रहेको महाशाखाको बुलेटिनमा उल्लेख छ। राती प्रदेश १, बागमती, र गण्डकी प्रदेशका थोरै स्थानहरुमा र बाँकी प्रदेशहरुका एकदुई स्थानहरुमा मेघगर्जनचट्याङ्गसहित हल्का वर्षाको सम्भावना रहेको छ। शनिबार देशभर आंशिकदेखि सामान्य बदली रहने छ। प्रदेश १, बागमती, र गण्डकी प्रदेशका थोरै स्थानहरुमा मेघगर्जनचट्याङ्ग सहित हल्का देखि मध्यम वर्षाको सम्भावना रहेको छ। आइतबार देशभर आंशिकदेखि सामान्य बदली रहने छ। प्रदेश १, बागमती, लुम्बिनी र गण्डकी प्रदेशका थोरै स्थानहरुमा र बाँकी प्रदेशहरुका एकदुई स्थानहरुमा मेघगर्जनचट्याङ्ग सहित हल्का देखि वर्षाको सम्भावना रहेको छ। अविरल वर्षाको कारण सोमबारदेखि देशका विभिन्न स्थानमा आएको बाढी, पहिरो र डुबानमा परी बिहीबार दिउँसोसम्म १ सय १ जनाको मृत्यु भएको छ। बाढी पहिरोमा परी १ नम्बर प्रदेशमा ६० जना, बागमती प्रदेशमा १ जना, कर्णाली प्रदेशमा ७ जना र सुदूरपश्चिम प्रदेशमा ३१ जना गरी १ सय १ जनाको मृत्यु भएको प्रहरीले जनाएको छ।"
सिके राउतका कार्यकर्तालाई चलाइएको आपराधिक उपद्रव मुद्धा के हो ?,"काठमाडौं : खानेपानी तथा ढल निकास कार्यालय जनकपुरका निमित्त प्रमुख राजेश कुशवाहालाई नियन्त्रणमा लिएर अमानवीय व्यवहार गरेका १७ जनालाई आपराधिक प्रवेश तथा आपराधिक उपद्रव मुद्धा चलाइएको छ। ती कार्यकर्ता दोषि ठहर भएमा आपराधिक उपद्रव गरेको कारणले कसैलाई कुनै हानी, नोक्सानी भएकोमा तीन वर्षसम्म कैद र तीस हजार रुपैयाँसम्म जरिवाना हुने व्यवस्था मुलुकी अपराध संहिता २०७४ मा उल्लेख छ । मुलुकी अपराध संहिता २०७४ को परिच्छेद २६ मा आपराधिक प्रवेश तथा आपराधिक उपद्रवसम्बन्धी कसुरको व्यवस्था छ । दफा ३ मा भनिएको छ, (ङ) खण्ड (क), (ख), (ग) वा (घ) मा लेखिएदेखि बाहेक अरु कुनै काम गरी आपराधिक उपद्रव गरेको कारणले कसैलाई कुनै हानि, नोक्सानी भएकोमा तीन वर्षसम्म कैद र तीस हजार रुपैयाँसम्म जरिबाना । संहिताअनुसार हूल हुज्जत गरी वा नगरी अनधिकृत रुपमा अर्काको स्वामित्व वा कब्जामा रहेको कुनै सम्पत्तिमा त्यस्तो व्यक्तिको अनुमति नलिइ प्रवेश गरेमा वा अनुमति लिइ प्रवेश गरेकोमा त्यस्तो कुनै काम गर्ने नियतले सो सम्पत्तिमा बसिरहेमा, ओगटेमा वा सम्पत्ति उपभोग गरी रहेमा निजले आपराधिक प्रवेश गरेको मानिनेछ । कसैले कसैको सम्पत्तिमा आपराधिक प्रवेश गर्न वा गराउन नहुने प्रावधान छ।जुन व्यक्तिको स्वामित्व वा कव्जामा सम्पत्ति रहेको छ त्यस्तो व्यक्तिलाई डरत्रास देखाउने, अपमान गर्ने वा झिझ्याउन गर्न हुँदैन । कुनै सरकारी कार्यालय वा मानिस बसोबास गरेको घरमा प्रवेश गरेको भए छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुने मुलुकी अपराध संहिता २०७४ मा उल्लेख छ। सिके राउतका १० कार्यकर्ता पक्राउ सिके राउतका कार्यकर्तालाई कारवाही नगरे आन्दोलन गर्ने इन्जिनियरहरूको चेतावनी सिके राउतका १७ कार्यकर्तामाथि आपराधिक उपद्रव मुद्दा"
नेपाली सेनाले कंगोमा गर्यो विद्यालय पुर्नःनिर्माण,"काठमाडौं: द्वन्द्वग्रस्त मुलुक कंगोमा शान्ति स्थापनार्थ खटिएको नेपाली सेनाले त्यहाँको एक विद्यालय पुनः निर्माण गरिदिएको छ। शान्ति स्थापनार्थ तैनाथ रणशेर गणले कंगोको स्थानीय एटोङगो इलाकामा रहेको विद्यालयको पुनःनिर्माण गरेको हो। नेपाली सेनाले विद्यालय पुर्ननिमार्ण गरी स्थानीय अधिकारीलाई हस्तान्तरण गरेको छ । कार्तिक १ गते कंगोमा आयोजित कार्यक्रममा नेपाली सेनाले सो विद्यालय हस्तान्तरण गरेको हो । कोभिड१९ मापदण्ड पूरा पालना गरी कार्याक्रम आयोजना गरिएको नेपाली सेनाले शुक्रबार जारी गरेको विज्ञप्तिमा उल्लेख छ। विद्यालय हस्तान्तरण कार्यक्रममा त्यहाँस्थित शिक्षा मन्त्रालयका अधिकारी, मेयर, युनिसेफका प्रतिनिधिलगायतको उपस्थित थियो। सो अवसरमा नेपाली शान्ति सैनिकको युनिटले कोरोना रोकथामका लागि अत्यावश्यक सामग्रीहरु उपलब्ध गराएको थियो । कार्यक्रममा सम्बोधन गर्दै स्थानीय मेयरले विद्यालय पुर्ननिर्माणबाट विद्यार्थीहरुको शैक्षिक क्रियाकलापमा ठूलो टेवा पुग्ने बताएका थिए। उनले शान्ति सैनिकले गर्दै आएको जनहीतको कामबाट कंगोका स्थानीय जनता र शान्ति सैनिकबीच विश्वासको वातावरण बढने बताएका थिए।"
अझैं फेला परिनन् बसन्ती,स्याङ्जा : गल्याङ नगरपालिका २ घ्याङ्सिङ्डांडाका ३५ वर्षीया बसन्ती थापा सातादेखि वेखबर छन्। पत्नीको अवस्था अज्ञात रहेपछि खोजीकार्यका लागि उनका पति चन्द्रबहादुर थापाले प्रहरी गुहारेका छन्। एक सातादेखि वेपत्ता रहेको र उनले प्रयोग गर्ने मोबाइल समेत घरमै रहेको भनी उनका श्रीमान् थापाले वडा प्रहरी कार्यालय वालिङमा निवेदन दिएका छन्। बिहानको करिब ११ बजेको समयमा घरबाट निस्केर हिँडेकी उनी अहिलेसम्म नफर्केपछि कसैले प्रलोभनमा परि बेपत्ता बनाएको हुनसक्ने अनुमान गर्दै प्रहरी समक्ष गुहार मागेका हुन्। बसन्ती माइतीको सम्पर्कमा पनि नआएको प्रहरीले जनाएको छ। करिब १८ वर्षअघि विवाह गरेका उनीहरुका ३ छोराछोरी छन्। उनीहरुबीच कुनै ठूलो झगडा पनि नभएको बताइएको छ। बसन्ती हिँडेको भोलिपल्ट नयाँ नम्बरबाट आफूलाई कहिल्यै सम्पर्क नगर्न भनि फोन काटिदिएको उनका श्रीमान थापाले बताए। पत्नीको फेसबुक हेर्दा उनलाई भारतमा रहेका एक पुरुषले नियमित फोन सम्पर्क गर्ने गरेको र सोही व्यक्तिको दबाबमा रहेको आशंका थापाको छ। वालिङ स्थित प्रहरी निरीक्षक हरि पौडेलले यस विषयमा निवेदन आएको र आफूहरुले अनुसन्धान सुरु गरिसकेको जनाए।

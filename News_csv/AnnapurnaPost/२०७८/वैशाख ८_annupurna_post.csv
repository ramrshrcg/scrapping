शीर्षक,विवरण
संक्रमण र सजगता,"२४ घण्टामा १४ कोरोना संक्रमितको मृत्यु भएको छ। स्वास्थ्य मन्त्रालयका अनुसार हालसम्म कोरोनाबाट ज्यान गुमाउनेको संख्या तीन हजार एक सय दुई पुगेको छ। पछिल्लो २४ घण्टामा एक हजार सात सय ३६ जनामा कोरोना भाइरस संक्रमण पुष्टि भएको छ। यससँगै नेपालमा संक्रमितको कुल संख्या दुई लाख ८७ हजार पाँच सय ६७ पुगेको छ। नेपालगन्ज कोरोनाको हट स्पट बन्दैछ। एक सय ९३ जनाको परीक्षण गर्दा त्यहाँ एक सय ७९ जनालाई कोरोना पुष्टि हुनुले हट स्पट भएको पुष्टि गरेको छ। जनमानसको वेवास्ता हेर्दा अब क्रमशः थुप्रै ठाउँ हट स्पट बन्ने देखिएको छ। कोरोना नियन्त्रणमा नआएसम्म सबैलाई जोखिम छ। पहिलो चरणभन्दा दोस्रो चरणको कोरोना संक्रमण झन् जोखिमपूर्ण देखिएको छ। कोरोनाले रूप फेरेसँगै बालबालिका पनि संक्रमित भएका र निधनसमेत भएको पाइएको छ। यो अझ घातक हुने देखिन्छ। पछिल्लो २४ घण्टामा १० वर्षमुनिका ४३ जना बालबालिकालाई कोरोना भाइरसको संक्रमण पुष्टि भएको छ। सरकारले तत्काल विद्यालय बन्द गर्ने निर्णय गरेर बालबालिकामा देखिएको जोखिम घटाएको छ। मुलुकका थप सहरमा पनि बेलैमा विद्यालय बन्द गर्नुपर्ने देखिन्छ। सम्भावित थप जोखिमलाई बेलैमा आँकलन गरेर सरकार कोरोना संक्रमणभन्दा दुई फड्को अगाडि हुनुपर्ने बेला आएको छ। आमसभा, जुलुस, हाटबजार, रंगशाला, सिनेमा हल, डान्स क्लब, पार्टी प्यालेस, दोहोरी, हेल्थ क्लब, जिम खाना, पौडी पोखरी र फुटसलमा हुने दर्शकसहितका खेल र मानिसको भीडभाड हुनेजस्ता सबै प्रकारका कार्यमा सरकारले गरेको कडाइ स्वागतयोग्य छ। धार्मिकस्थल र त्यहाँ हुने गतिविधिमा पनि जनस्वास्थ्यका मापदण्ड पालना गर्ने कुराले जनजीवनमा सरकारी चासो प्रस्ट देखिएको छ। एकपटकमा २५ जनाभन्दा बढी हुन नहुने, सामाजिक दूरी अवलम्बन गर्ने, मास्क र साबुनपानीको प्रयोगका कुराले सबैलाई अब धेरै सतर्क रहनुपर्छ भन्ने सन्देश पनि दिएको छ। मेला, जात्रा, पर्व, विवाह आदि धार्मिक अनुष्ठान र मलामीसमेतमा सजग हुन सरकारले निर्देशन दिइसकेको छ। तर यी सबै वैशाख मसान्तसम्म भनिए पनि अवस्था हेरेर समय थप्दै जाने र जनस्वास्थ्यमा अझ बढी गम्भीर बन्न सरकार अग्रसर हुनुपर्ने देखिएको छ। सरकारले दिएका निर्देशन कसरी पालना गराउने भन्ने सम्बन्धमा काठमाडौं उपत्यकाका तीन प्रमुख जिल्ला अधिकारीको बैठक बसेको छ। जसले कोरोना नियन्त्रण गर्न १३ बुँदे सूचना जारी पनि गरेको छ। यसले केही राहत त होला तर सरकारले अस्पताल, भेन्टिलेटर र आईसीयूको व्यवस्था गर्न नसक्दा भने नागरिकमा मनोबल घटेको छ। नागरिकलाई संक्रमित भए पनि उपचार समयमै र सहजै पाइन्छ भन्ने सुनिश्चितता चाहिएको छ। सरकारले यसतर्फ तत्काल र गम्भीर भएर कदम चलाउन जरुरी भएको छ। एकातिर सबैतिर कडाई गर्न थाल्दा दैनिक हातमुख जोर्ने विपन्न वर्ग मारमा पर्न थालेका छन् भने अर्कोतिर अर्थतन्त्र पनि लथालिंग नहुने गरीको वातावरण बनाउनु परेको छ। अघिल्लो लकडाउनमा देखिएको समस्या सरकारले अब दोहोर्याउन मिल्दैन। कोही भोको बस्न पर्दैन भन्ने सरकारले ज्यालादारीमाथि पावरदार चस्मा लगाएर हेर्नुपर्ने भएको छ। लकडाउनपछि मासिक २०, २५ हजार रुपैयाँ हात पार्ने कामदार पुनः चार पाँच हजार रुपैयाँ कमाईमा चित्त बुझाउन थालिसकेका छन्। संक्रमण व्यापक रूपमा बढ्दै जाँदा वडा कार्यालय बन्द हुन थालेका छन्। अस्पतालमा जोखिम मोलेर खटिनुपर्ने चिकित्सक संक्रमित भइरहेका छन् भने स्टाफ नर्सको पनि निधन भएको छ। विराटनगरमा ठुला अस्पतालहरूले नै उपचार गर्न नमानेपछि एक महिलाको जयन गएको छ। संविधानले ग्यारेन्टी गरेको मौलिक हकसमेत हनन् हुँदा सरकार र सरोकारवाला निकाय मौन बस्नु थप जनधनको क्षति हुनु हो। खासगरि भिडभाड हुने सभा, सम्मेलन, जात्रापर्व आदिमा स्वास्थ्य मापदण्ड पालना गर्न सम्भव नहुने देखिन्छ तर जोखिम बढ्ने खतरा पनि उत्तिकै हुन्छ। त्यसैले सेफ्टी फस्ट भन्ने नारालाई आत्मसात गर्ने कि ? आफू बाँचे मात्र संसार देखिन्छ भन्ने मूलमन्त्रलाई सबैले अनुशरण गर्नुपर्ने देखिएको छ। एक दिनमै १४ जनासम्मको मृत्यु र झन्डै दुई हजार संक्रमित भइरहँदा पनि जनमानसमा चेत आउनु पर्ने देखिन्छ। सरकारले पनि तय गरेका नियम कडाईका साथ लागू गर्ने कि ?"
नेपाल पक्षविरुद्ध ओली आक्रामक,"काठमाडौं : प्रधानमन्त्री एवं एमाले अध्यक्ष केपी शर्मा ओलीले माधवकुमार नेपालसहित ३२ सांसदलाई स्पष्टीकरण सोधेका छन्। एमालेमा बसेर नयाँ राजनीतिक दलको स्वरूपमा गतिविधि गरेको भन्दै स्पष्टीकरण सोधिएकामध्ये २७ प्रतिनिधिसभा सदस्य र पाँच कर्णालीका प्रदेशसभा सदस्य छन्। नेपाल पक्षका नेताले हालै कर्णाली प्रदेशमा फ्लोर क्रस गरेका थिए। प्रतिनिधिसभा सदस्यतर्फ माधवकुमार नेपाल, झलनाथ खनाल, भीम रावल, सुरेन्द्र पाण्डे, घनश्याम भुसाल, योगेशकुमार भट्टराईलगायत छन् । यस्तै मुकुन्द न्यौपाने, यज्ञराज सुनुवार, रामकुमारी झाँक्री, मेटमणि चौधरी, पवित्रा निरौला, झपट रावल, जीवनराम श्रेष्ठ, भवानी खापुङ, विरोध खतिवडा, सोमप्रसाद पाण्डे, नारायण खतिवडा, गणेश पहाडी, जयकुमार राई, दीपकप्रकाश भट्ट, हीराचन्द्र केसी, पुष्पाकुमारी कर्ण कायस्थ, कल्याणी खड्का, लक्ष्मीकुमारी चौधरी, कृष्णलाल महर्जन, सरलाकुमारी यादव र नीरादेवी जैरूलाई स्पष्टीकरण सोधिएको छ। तपाईंले नेपाल कम्युनिस्ट पार्टी (एमाले)को विधान २०४९ (संशोध २०७१ समेत)को धारा ४९ (क) (१) (२) (३) (४) (५) (६) (७) (१२) (१४)मा उल्लिखित व्यवस्थाहरूविपरीत अनुशासन उल्लंघन गर्नुभएको प्रस्ट देखिएकोले तपाईंलाई ऐ विधानको धारा ४९ (ख) (ग) धारा ५० बमोजिम किन कारबाही नगर्ने ?, ओलीले सोमबारको मितिमा लेखेको स्पष्टीकरणपत्रमा लेखिएको छ, साथै राजनीतिक दलसम्बन्धी ऐन २०७३ को दफा १ (ग) बमोजिम तपाईंले छुट्टै राजनीतिक दल गठन गरेकोमा किन कारबाही नगर्ने ? र, तपाईंलाई संघीय संसद्को सदस्य पदबाट किन नहटाउने ? आधार कारणसहित दुई दिनभित्र स्पष्टीकरण पेस गर्नुहुन निर्देशन गर्दछु। कर्णालीमा फ्लोर क्रस गरेका प्रकाश ज्वाला, कुर्मराज शाही, नन्दसिंह बुढा, अम्मरबहादुर थापा र देवी ओलीलाई पनि स्पष्टीकरण सोधिएको छ। नेपाल, रावल, पाण्डे र भुसालले कर्णालीमा फ्लोर क्रस गराउन निर्देशन दिएको स्पष्टीकरणपत्रमा उल्लेख छ। तपाईंले कर्णाली प्रदेशसभामा प्रदेशसभाका सदस्यहरूलाई उचाल्दै भड्काउँदै अनुशासनहीन अराजक एवं पार्टीविरोधी क्रियाकलाप गर्न दुरुत्साहन गर्ने फ्लोर क्रस गरी पार्टीका ह्विप उल्लंघन गरी गर्दै मतदान गर्न निर्देशन दिनेजस्ता अनुशासनहीन र आपराधिक कार्यसमेत गरेगराएकोले तपाईंलाई यसरी पार्टी वा पार्टीको संसदीय दल परित्याग गरिए तापनि दल त्याग गरेको किन नभन्ने ?, स्पष्टीकरणपत्रमा लेखिएको छ, यसरी पार्टी तथा आफ्नो सरकारका विरुद्धमा विभिन्न अवाञ्छित क्रियाकलाप निरन्तर गरिरहेको, घोषित रूपमा नयाँ राजनीतिक दलको स्वरूपमा गतिविधि गरी पार्टीको निर्णय, नीति, नेतृत्वविरुद्ध शत्रुवत् ढंगले प्रस्तुत गरी दुस्प्रचार र भ्रम फिजाउने कार्य किन गर्नुभएको हो ? यी चार नेतालाई यसअघि पनि स्पष्टीकरण सोधिएको स्मरण गराउँदै जुनसुकै बेला थप कडा कारबाही गर्नुपर्ने अवस्था आउन सक्नेतर्फ सचेत गराइएको छ। पार्टीविरोधी गतिविधि बन्द गर्न र सही बाटोमा फर्किने मौका दिन यो स्पष्टीकरणपत्र लेखिएको जनाइएको छ। चार नेतालाई पाँच आरोप लगाइएको छ। अन्यलाई चारवटा आरोप लगाइएको छ। सच्चिनका लागि यो अन्तिम मौका भएको उल्लेख गर्दै स्पष्टीकरणमा लेखिएको छ, आफ्ना विचार र क्रियाकलाप सच्याई छुट्टै दलका रूपमा भएका गतिविधिमा नलागी एमालेको पक्षमा आउने प्रतिबद्धतासहितको सप्रमाण जवाफ प्राप्त भएमा पार्टीले विचार गर्ने नै छ। सच्चिन दिइएको मौकालाई पार्टीको कमजोरी ठानी पार्टीविरोधी गतिविधि कायमै राखेमा कुनै बखत कारबाही गर्न सकिने चेतवानी पनि संसदीय दलका नेता ओलीले सोधेको स्पष्टीकरणमा उल्लेख छ। जवाफ दिन्छौं : नेपाल पक्ष नेपाल पक्षले ओलीले सोधेको स्पष्टीकरणको जवाफ दिने निर्णय गरेको छ। उक्त समूहको आकस्मिक बैठकले स्पष्टीकण दिने, कानुनी रूपमा प्रतिवाद गर्ने निर्णय गरेको हो। बैठकपछि सांसद झाक्रीले अवैधानिक कदमविरुद्ध राजनीतिक, वैधानिक र कानुनी लडाइँ लड्ने बताइन्। नेतृ झाक्रीले ओलीले कारबाही गरे त्यसविरुद्ध अदालत जाने बताइन्। बैठकले छुट्टै पार्टीको अभ्यास नगरेको निष्कर्ष निकालेको छ। उहाँहरूले त हामीले छोडेर जाऊन् भन्ने चाहनुभएको छ। तर, हामी पार्टीभित्रै रहेर संघर्ष गर्छौं, झाक्रीले भनिन्। अर्को दल दर्ता वा दल त्याग गर्ने मनसायसमेत नरहेको उनले स्पष्ट पारिन्। महाधिवेशन आयोजक कमिटीको बैठकमा नजाने अडान भने यो पक्षले राखेको छ। नेकपा घोषणाअघिको एमाले मात्रै चिन्ने र फागुन २८ गते सदस्य थप भएर आएको बैठकमा नजाने नेपाल पक्षले जनाएको छ। सांसद विरोध खतिवडाले पार्टी ध्वस्त पार्ने योजनामा स्पष्टीकरण सोधिएको बताए।"
कोरोना हटस्पट बन्दै लुम्बिनी,"बुटवल नेपालगन्ज : लुम्बिनी प्रदेश कोरोना भाइरस संक्रमणको हटस्पट बन्न थालेको छ। भारतबाट भित्रिनेको संख्या बढेसंगै यहाँका तीन जिल्लामा संक्रमितको संख्या उच्च दरमा बढेको हो। बाँके, रूपन्देही र दाङमा संक्रमित एक सातामै पाँच गुणाले बढेका छन्। यो अवधिमा कोरोना विशेष अस्पतालका बेड भरिएका छन्। पाँच अस्पतालमा १ सय १० जना आईसीयू र भेन्टिलेटरमा उपचाररत छन्। यीमध्ये भेन्टिलेटरमा रहेकाको संख्या ११ छ। यो प्रदेशमा मंगलबार ५ सय ४१ जनामा कोरोना संक्रमण देखिएको छ। सोमबार ४ सय ६६ जना संक्रमित थपिएका थिए। तीमध्ये ३ सय ४२ जना बाँकेका मात्रै हुन्। दाङमा ५६ र रूपन्देहीमा ३७ संक्रमित थपिए। बाँकेमा कोरोना परीक्षण गरिएकामध्ये ५५ प्रतिशतभन्दा धेरैमा संक्रमण देखिएको छ। प्रदेशमा चैत २६ गते ५० जना संक्रमित थपिएका थिए। त्यसको १० दिनपछि वैशाख ६ गते ४ सय ६६ जना संक्रमित थपिए। गत वर्ष वैशाखदेखि यहाँ संक्रमण उच्च दरमा बढेको थियो। चैतसम्म आउँदा संक्रमण कम बिन्दुमा झरी महिनाभर जम्मा ७ सय ३२ जना संक्रमित भएका थिए। कोरोना संक्रमणबाट सोमबार पाँच जनाको ज्यान गएको छ। सामाजिक विकास मन्त्रालयका सूचना अधिकारी डा पुष्पराज पौडेलले प्रदेशमा कोरोना संक्रमणदर ५३२६ प्रतिशत रहेको बताए। परीक्षण गर्न आउनेमध्ये आधाभन्दा धेरैमा कोरोना देखिएको डा पौडेलले सुनाए। भेरी अस्पतालमा लक्षणसहितका ४८ जना उपचार गराइरहेका छन्। आईसीयूमा ३२ र भेन्टिलेटरमा ६ जनाको उपचार भइरहेको छ। नेपालगन्ज मेडिकल कलेजले आईसीयूमा २२ जनाको उपचार गरिरहेको छ। बाँकेमा सात दिन लकडाउन सिफारिसजिल्ला कोभिड१९ संकट व्यवस्थापन केन्द्रले मंगलबार बाँकेमा ९ वैशाखदेखि सात दिन लकडाउन गर्न सिफारिस गरेको छ। नेपालगन्जलगायत उच्च जोखिम रहेका क्षेत्रमा तीव्र रूपमा बढिरहेको कोभिड१९ संक्रमणको साङ्लो तोड्न, आवतजावत रोक्न अत्यावश्यक भएकाले कम्तीमा सात दिन निधेषाज्ञा वा लकडाउनको आदेश जारी गर्न प्रमुख जिल्ला अधिकारीलाई अनुरोध गर्ने निर्णय केन्द्रको बैठकले गरेको हो। प्रमुख जिल्ला अधिकारी शिवराम गेलालले बुधबार सुरक्षा निकायलगायत सरोकारवालासँग संयुक्त बैठक बसेर लकडाउनको मोडलबारे छलफल गरिने बताए। लकडाउन त हुन्छ। विमानस्थल, लामो दूरीको यातायात, नाकाको व्यवस्थापन कसरी गर्ने भन्नेबारे हामी थप छलफल गर्नेछौं, केन्द्रका जिल्ला संयोजकसमेत रहेका गेलालले भने, त्यसपछि मात्र बुधबार जिल्ला प्रशासन कार्यालयले लकडाउन वा निषेधाज्ञासम्बन्धी सूचना प्रकाशन गर्नेछ। बैठकले भारतमा कोरोनाको संक्रमण दर उच्च रहेकाले सामान्य कामका लागि सीमावर्ती जिल्ला र बजार आउजाउ गर्न रोक लगाउने निर्णय गरेको छ। जिल्लामा रहेका आइसोलेसन भरिएकाले आफै पैंसा तिर्न सक्ने संक्रमितका लागि होटलमा आइसोलेसनको व्यवस्था गर्ने केन्द्रले जनाएको छ। जाँचेकामध्ये शतप्रतिशतसम्म पोजिटिभ भेरी अस्पताल नेपालगन्जमा मंगलबार १ सय ९३ जनाको कोरोना परीक्षण गर्दा १ सय ७९ जनाकोे रिपोर्ट पोजिटिभ आयो। अर्थात् एक दिनको कुल परीक्षणमा ९२७४ प्रतिशतमा कोरोना पुष्टि भयो। यसअघि ५ वैशाखमा भेरीमै ८१ जनाको स्वाब परीक्षण गर्दा ७५ जनालाई कोरोना लागेको देखियो। त्यो कुल परीक्षणको ९२५९ प्रतिशत हो। नेपालगन्ज मेडिकल शिक्षण अस्पतालको कोरोना प्रयोगशालाले ३ वैशाखमा परीक्षण गरेका ४५ जनामध्ये सबैमा कोरोना पुष्टि भयो। उक्त दिन शिक्षण अस्पतालसँगै भेरी र बागेश्वरी डायग्नोस्टिक एन्ड पोलिक्लिनिक नेपालगन्जको प्रयोगशालामा गरी २ सय ७६ जनाको स्वाब जाँचियो। जिल्लामा एकै दिन पछिल्लो समयको सबैभन्दा बढी २ सय जनाको रिपोर्ट पोजिटिभ आएको थियो। जुन कुल परीक्षणको ७२२७ प्रतिशत पोजिटिभ केस हो। शिक्षण अस्पताल र भेरी अस्पतालका यी रिपोर्टले बाँकेमा कोरोना संक्रमणको बढ्दो अवस्था देखाउँछ। पछिल्लो सात दिनमा स्वाब परीक्षण गरेकामध्ये झन्डै ६२ प्रतिशत व्यक्तिको रिपोर्ट पोजिटिभ आएको छ। जिल्ला कोभिड१९ संकट व्यवस्थापन केन्द्रका कोरोना फोकल पर्सन तेज ओलीले वैशाख १ देखि ७ गतेसम्म २ हजार १ सय १७ जनाको स्वाब परीक्षण गर्दा १ हजार ३ सय १ जनाको रिपोर्ट पोजिटिभ आएको बताए। जुन कुल परीक्षणको ६१४५ प्रतिशत हुन आउँछ। यो अवधिमा कोरोनाबाट १२ जनाले ज्यान गुमाएका छन्।"
सभामुख सापकोटाविरुद्ध परेको मुद्दाको पेसी संवैधानिक इजलासमा : के होला आदेश ?,"काठमाडौं : सभामुख अग्नि सापकोटाविरुद्ध परेको मुद्दा संवैधानिक इजलासमा सुनुवाइ हुने भएको छ। सापकोटाविरुद्ध लामो समयदेखि चलिरहेको द्वन्द्वकालीन मुद्दाको पेसी बुधबार सर्वोच्च अदालतको संवैधानिक इजलासमा चढेको हो। यसअघि पटकपटक पेसीमा चढ्दै आएपनि सुनुवाइ हुन सकेको थिएन। प्रधानन्यायाधीश चोलेन्द्रशमशेर जबरा नेतृत्वको संवैधानिक इजलासमा न्यायाधीशहरु दीपककुमार कार्की, मीरा खड्का, हरिकृष्ण कार्की र ईश्वरप्रसाद खतिवडा रहेका छन्। माओवादी युद्धका बेला अपहरणपछि मारिएका काभ्रेका अर्जुन लामाको हत्यामा सापकोटा प्रमुख दोषी रहेको भन्दै सापकोटाविरुद्ध २०६८ साल जेठ १३ गते मुद्दा परेको थियो। तत्कालीन एमालेका स्थानीय नेता अर्जुन लामाको हत्या प्रकरणमा मृतककी पत्नी पूर्णिमाया लामाले काभ्रे जिल्ला प्रशासनमा जाहेरी दिएकी थिइन्। २०६२ वैसाखमा माओवादीले अपहरण गरेको र सोही वर्षको असार दोस्रो साता हत्या गरिएको भन्दै सापकोटाविरुद्ध उजुरी दिएकी थिइन्। उक्त जाहेरीअनुसार काभ्रे प्रहरीले बयानका लागि सापकोटालाई बोलाएको थियो। यस अगाडि अग्नि सापकोटालाई सभामुख नबनाउन माग गर्दै सर्वोच्च अदालतमा रिट दायर भएको थियो। वरिष्ठ अधिवक्ता तथा मानव अधिकारवादी दिनेश त्रिपाठीले सापकोटालाई सभामुख हुनका लागि योग्य नभएको जिकिर गर्दै उनलाई पक्राउ गरेर छानबिन गर्न सर्वोच्च अदालतमा रिट दायर गरेका थिए। सर्वोच्चमा रिट विचाराधिन अवस्थामा रहेका सापकोटालाई फेरि सभामुखमा प्रस्ताव गरेको भन्दै मुद्दाको अन्तिम टुंगो नलागेसम्म संसदको प्रक्रिया रोक्न त्रिपाठीले माग गरेका थिए। डाबाबुराम भट्टराई प्रधानमन्त्री भएका बेला सापकोटा सूचना तथा संचारमन्त्री नियुक्त भएका थिए। सापकोटालाई मन्त्री बनाएका बेला मन्त्री रोक्न माग गर्दै राष्ट्रिय मानव अधिकार आयोगका पूर्वसदस्य सुशील प्याकुरेल,पत्रकार कनकमणि दीक्षितलगायत मानवअधिकारवादीले रिट जाहेर गरेका थिए। रिटमा प्याकुरेललगायत निवेदकले मन्त्री र भविष्यमा कुनै पनि पदमा नियुक्ति नगर्न माग गरेको छ। अघिल्लो रिट भने सर्वोच्चको संवैधानिक इजलासमा विचाराधिन छ।"
मेरियटमा ओली र माधवबीच डेढ घन्टा वान टु वान वार्ता : मन माझामाझ भयो तर कुरा मिल्न बाँकी,"काठमाडौं : झन्डै विभाजनको संघारमा पुगेको नेकपा एमाले अध्यक्ष केपी शर्मा ओली र वरिष्ठ नेता माधवकुमार नेपालबीच बुधबार करिब पौने दुई घन्टा वार्ता भएको छ। राजधानीको मेरियट होटलमा भएको भेटमा सकारात्मक कुराकानी भएको बताइए पनि दुवैतर्फबाट आधिकारिक प्रतिक्रिया आएको छैन। वार्तामा पार्टीका नेता तथा अर्थमन्त्री विष्णु पौडेल पनि सहभागी थिए। केहीबेर वार्तामा सहभागी भएर पौडेल बाहिरिएपछि दुईजनाबीच एक्लाएक्लै वार्ता भएको थियो। पार्टी एकता जोगाउने विषयमा वार्ता केन्द्रित रहेको बताइएको छ। वार्ताबाट पहिले प्रधानमन्त्री बाहिरिएका थिए। त्यसपछि बाहिरिएका नेपालले पनि अहिले भन्ने कुरा केही नभएको बताए। स्रोतले भन्यो, 'लामो अन्तराल अनि तिक्ततापछि भएको भेटमा मन माझामाझ त भयो तर कुरा मिल्न बाँकी नै छ।' पौडेललगायतका दुवैतिरका केही युवा नेताहरुको विशेष पहलमा यो वार्ता संभव भएको हो। यसअघि युवा नेता योगेश भट्टराई बुधबार बालुवाटार पुगेर पार्टी एकता जोगाउन एमालेका अध्यक्ष तथा प्रधानमन्त्री केपी ओलीलाई आग्रह गरेका थिए। ओलीले नेपालसहित २७ सांसदलाई स्पस्टीकरण सोधेर कारबाहीको चेतावनी दिएपछि पार्टी विवादले उत्कर्ष लिएको हो। मंगलबार बसेको एमाले महाधिवेशन आयोजक समिति बैठकले नेपालसहित २७ जना संघीय सांसद र कर्णाली प्रदेशका ५ जना सांसदलाई पार्टीले किन कारबाही नगर्ने भन्दै दुई दिने अल्टीमेटमसहित स्पष्टीकरण सोधेको थियो। माधवकुमार नेपाल समूहले यो स्पष्टीकरणलाई पार्टी विभाजनको प्रयास गरिएको निष्कर्ष निकाल्दै संभावित कदम रोक्नका लागि अदालतमा समेत निवदेन दिएका छन्। सर्वोच्चको फागुन २३ को फैसलाअनुसार एमाले र माओवादी केन्द्र अलग अलग हैसियत कायम भएपछि एमालेभित्र फेरि आन्तरिक कलह चर्किएको हो। लामो संवादहिनता तोडिनु नै अर्थपूर्ण रहेको र यसले पार्टी एकताका पक्षमा सकारात्मक बल पुग्ने प्रतिक्रिया दुवैतर्फका नेताहरूले व्यक्त गरेका छन् । यसअघि चैत २ गते एमाले मुख्यालय धुम्बाराहीमा समूहिक वार्ता भएको थियो। तर त्यो वार्तापछि विवाद झन् चर्किएको थियो।"
नवनियुक्त न्यायाधीश चुँडाल र सुवेदी सपथ लिए,"काठमाडौं : सर्वोच्च अदालतका न्यायाधीश डा। कुमार चुँडाल र नहकुल सुवेदीले बुधबार पद तथा गोपनीयताको सपथ लिएका छन्। सर्वोच्च अदालतमा आयोजित कार्यक्रममा प्रधानन्यायाधीश चोलेन्द्रशम्शेर जबराले उनीहरु दुवैजनालाई सपथ गराएका हुन्। सपथ ग्रहण समारोहमा कानुन, न्याय तथा संसदीय मामिलामन्त्री लीलानाथ श्रेष्ठ, न्याय परिषद्का सदस्य र सर्वोच्च अदालतका न्यायाधीश सहभागी थिए। राष्ट्रपति विद्यादेवी भण्डारीले उनीहरु दुवैलाई सङ्घीय संसद्, संसदीय सुनुवाइ समितिले अनुमोदन गरेपछि यही सोमबार नियुक्त गरेको थियो।"
सभामुख सापकोटाविरुद्ध परेको मुद्दाको पेसी संवैधानिक इजलासमा : के होला आदेश ?,"काठमाडौं : सभामुख अग्नि सापकोटाविरुद्ध परेको मुद्दा संवैधानिक इजलासमा सुनुवाइ हुने भएको छ। सापकोटाविरुद्ध लामो समयदेखि चलिरहेको द्वन्द्वकालीन मुद्दाको पेसी बुधबार सर्वोच्च अदालतको संवैधानिक इजलासमा चढेको हो। यसअघि पटकपटक पेसीमा चढ्दै आएपनि सुनुवाइ हुन सकेको थिएन। प्रधानन्यायाधीश चोलेन्द्रशमशेर जबरा नेतृत्वको संवैधानिक इजलासमा न्यायाधीशहरु दीपककुमार कार्की, मीरा खड्का, हरिकृष्ण कार्की र ईश्वरप्रसाद खतिवडा रहेका छन्। माओवादी युद्धका बेला अपहरणपछि मारिएका काभ्रेका अर्जुन लामाको हत्यामा सापकोटा प्रमुख दोषी रहेको भन्दै सापकोटाविरुद्ध २०६८ साल जेठ १३ गते मुद्दा परेको थियो। तत्कालीन एमालेका स्थानीय नेता अर्जुन लामाको हत्या प्रकरणमा मृतककी पत्नी पूर्णिमाया लामाले काभ्रे जिल्ला प्रशासनमा जाहेरी दिएकी थिइन्। २०६२ वैसाखमा माओवादीले अपहरण गरेको र सोही वर्षको असार दोस्रो साता हत्या गरिएको भन्दै सापकोटाविरुद्ध उजुरी दिएकी थिइन्। उक्त जाहेरीअनुसार काभ्रे प्रहरीले बयानका लागि सापकोटालाई बोलाएको थियो। यस अगाडि अग्नि सापकोटालाई सभामुख नबनाउन माग गर्दै सर्वोच्च अदालतमा रिट दायर भएको थियो। वरिष्ठ अधिवक्ता तथा मानव अधिकारवादी दिनेश त्रिपाठीले सापकोटालाई सभामुख हुनका लागि योग्य नभएको जिकिर गर्दै उनलाई पक्राउ गरेर छानबिन गर्न सर्वोच्च अदालतमा रिट दायर गरेका थिए। सर्वोच्चमा रिट विचाराधिन अवस्थामा रहेका सापकोटालाई फेरि सभामुखमा प्रस्ताव गरेको भन्दै मुद्दाको अन्तिम टुंगो नलागेसम्म संसदको प्रक्रिया रोक्न त्रिपाठीले माग गरेका थिए। डाबाबुराम भट्टराई प्रधानमन्त्री भएका बेला सापकोटा सूचना तथा संचारमन्त्री नियुक्त भएका थिए। सापकोटालाई मन्त्री बनाएका बेला मन्त्री रोक्न माग गर्दै राष्ट्रिय मानव अधिकार आयोगका पूर्वसदस्य सुशील प्याकुरेल,पत्रकार कनकमणि दीक्षितलगायत मानवअधिकारवादीले रिट जाहेर गरेका थिए। रिटमा प्याकुरेललगायत निवेदकले मन्त्री र भविष्यमा कुनै पनि पदमा नियुक्ति नगर्न माग गरेको छ। अघिल्लो रिट भने सर्वोच्चको संवैधानिक इजलासमा विचाराधिन छ।"
कांग्रेस केन्द्रीय निर्वाचन समिति संयोजकमा यादव,काठमाडौं : नेपाली कांग्रेसले केन्द्रीय निर्वाचन समितिको संयोजकको जिम्मेवारी महादेवप्रसाद यादवलाई दिने भएको छ । नेपाली कांग्रेसको बुधबार पार्टी सभापति शेरबहादुर देउवाको निवास बुढानिलकण्ठमा बसेको पदाधिकारी तथा पूर्वपदाधिकारी बैठकले कानुन व्यवसायी यादवलाई समिति संयोजकको जिम्मेवारी दिने निर्णय गरेको हो । यसअघि केन्द्र निर्वाचन समिति संयोजक राधेश्याम अधिकारी थिए । अधिकारीले गत चैत २० गतेको पार्टी केन्द्रीय कार्यसमिति बैठकमा राजीनामा दिएका थिए । सोही बैठकले अधिकारीको राजीनामा स्वीकृत गरेको थियो। उनी राष्ट्रियसभाका पूर्वसदस्य तथा पूर्वमहान्याधिवक्ता समेत हुन् ।
स्टिङ अपरेशन नगर्न अख्तियारलाई सर्वोच्चको आदेश,"काठमाडौं : सर्वोच्च अदालतले अख्तियार दुरुपयोग अनुसन्धान आयोगलाई स्टिङ अपरेशन नगर्न आदेश दिएको छ । बुधबार प्रधानन्यायाधीश चोलेन्द्रशम्शेर जबरा, न्यायाधीशहरु दीपककुमार कार्की, मीरा खड्का, हरिकृष्ण कार्की र ईश्वरप्रसाद खतिवडासहितको संवैधानिक इजलासले स्टिङ अपरेशन रोक्न आदेश जारी गरेको हो। अख्तियार दुरुपयोग अनुसन्धान आयोगले सरकारी कार्यालयमा घुस रकमसहित पक्राउ गर्न स्टिङ अपरेशन गर्दै आएको थियो । स्टिङ अपरेशनविरुद्ध अधिवक्ता विष्णुप्रसाद घिमिरेले अख्तियारको स्टिङ अपरेसन खारेज गर्न माग गर्दै निवेदन दिएका थिए। अख्तियारले यस्तोस्टिङ अपरेसन आफ्नो नियमावलीका आधारमा गर्दै आइरहेको थियो।"
माओवादीको निर्णय : समर्थन फिर्ता लिने जिम्मा प्रचण्डलाई,काठमाडौं : नेकपा (माओवादी केन्द्र)ले सरकारलाई दिएको समर्थन फिर्ताका विषयमा निर्णय गर्ने जिम्मेबारी अध्यक्ष पुष्पकमल दाहाल (प्रचण्ड)लाई सुम्पेको छ। बुधबार बसेको स्थायी कमिटी बैठकले यस्तो निर्णय गरेको हो। बैठकपछि पार्टी प्रवक्ता नेता नारायणकाजी श्रेष्ठले सरकारलाई दिएको समर्थन फिर्ताका विषयमा निर्णय गर्ने अधिकार प्रचण्डलाई दिने निर्णय भएको जानकारी दिए। ओलीलाई हटाएर वैकल्पिक सरकार निर्माणका लागि अगुवाइ गर्दै आएको माओवादीले अहिलेसम्म समर्थन फिर्ताको औपचारिक निर्णय भने गर्न सकेको छैन। समर्थन फिर्ताको निर्णय गर्ने भन्दै मंगलबार बसेको बैठकले प्रतिनिधिसभाको हिउँदे अधिवेशन सरकारले हठात् अन्त्य गराएर निरंकुश र स्वेच्छाचारी कदम चालेको ठहर गर्दै टुंगिएको थियो। नेपाली कांग्रेसले माओवादी निर्णय गरेपछि मात्र वैकल्पिक सरकारको तयारी अघि बढाउन सकिने बताउँदै आएको छ। बुधबारको बैठकले पार्टी सङ्गठन र भ्रातृ संगठनमा शुद्धीकरणको अभियान सञ्चालन गर्ने निर्णयसमेत गरेको छ । बैठकले केही दिनभित्र राजनीतिक प्रतिवेदन तयार गरी स्थायी समितिमा प्रस्तुत गर्ने र स्थायी समिति बैठकले त्यसलाई केन्द्रीय समितिको बैठकका निम्ति प्रस्तावका रुपमा लैजाने निर्णय पनि गरेको प्रवक्ता श्रेष्ठले जानकारी दिए। बैठकले ठकले कोभिड१९ को प्रकोपबाट सुरक्षित रहन आम जनसमुदायलाई अपिल गर्ने निर्णय गरेको छ । पार्टीको सम्पूर्ण कमिटी र पंक्तिलाई कोभिड१९ विरुद्धको जनचेतना र जागरणको अभियान सञ्चालन गर्न निर्देशन दिइएको छ ।
नेपाल पक्षविरुद्ध ओली आक्रामक,"काठमाडौं : प्रधानमन्त्री एवं एमाले अध्यक्ष केपी शर्मा ओलीले माधवकुमार नेपालसहित ३२ सांसदलाई स्पष्टीकरण सोधेका छन्। एमालेमा बसेर नयाँ राजनीतिक दलको स्वरूपमा गतिविधि गरेको भन्दै स्पष्टीकरण सोधिएकामध्ये २७ प्रतिनिधिसभा सदस्य र पाँच कर्णालीका प्रदेशसभा सदस्य छन्। नेपाल पक्षका नेताले हालै कर्णाली प्रदेशमा फ्लोर क्रस गरेका थिए। प्रतिनिधिसभा सदस्यतर्फ माधवकुमार नेपाल, झलनाथ खनाल, भीम रावल, सुरेन्द्र पाण्डे, घनश्याम भुसाल, योगेशकुमार भट्टराईलगायत छन् । यस्तै मुकुन्द न्यौपाने, यज्ञराज सुनुवार, रामकुमारी झाँक्री, मेटमणि चौधरी, पवित्रा निरौला, झपट रावल, जीवनराम श्रेष्ठ, भवानी खापुङ, विरोध खतिवडा, सोमप्रसाद पाण्डे, नारायण खतिवडा, गणेश पहाडी, जयकुमार राई, दीपकप्रकाश भट्ट, हीराचन्द्र केसी, पुष्पाकुमारी कर्ण कायस्थ, कल्याणी खड्का, लक्ष्मीकुमारी चौधरी, कृष्णलाल महर्जन, सरलाकुमारी यादव र नीरादेवी जैरूलाई स्पष्टीकरण सोधिएको छ। तपाईंले नेपाल कम्युनिस्ट पार्टी (एमाले)को विधान २०४९ (संशोध २०७१ समेत)को धारा ४९ (क) (१) (२) (३) (४) (५) (६) (७) (१२) (१४)मा उल्लिखित व्यवस्थाहरूविपरीत अनुशासन उल्लंघन गर्नुभएको प्रस्ट देखिएकोले तपाईंलाई ऐ विधानको धारा ४९ (ख) (ग) धारा ५० बमोजिम किन कारबाही नगर्ने ?, ओलीले सोमबारको मितिमा लेखेको स्पष्टीकरणपत्रमा लेखिएको छ, साथै राजनीतिक दलसम्बन्धी ऐन २०७३ को दफा १ (ग) बमोजिम तपाईंले छुट्टै राजनीतिक दल गठन गरेकोमा किन कारबाही नगर्ने ? र, तपाईंलाई संघीय संसद्को सदस्य पदबाट किन नहटाउने ? आधार कारणसहित दुई दिनभित्र स्पष्टीकरण पेस गर्नुहुन निर्देशन गर्दछु। कर्णालीमा फ्लोर क्रस गरेका प्रकाश ज्वाला, कुर्मराज शाही, नन्दसिंह बुढा, अम्मरबहादुर थापा र देवी ओलीलाई पनि स्पष्टीकरण सोधिएको छ। नेपाल, रावल, पाण्डे र भुसालले कर्णालीमा फ्लोर क्रस गराउन निर्देशन दिएको स्पष्टीकरणपत्रमा उल्लेख छ। तपाईंले कर्णाली प्रदेशसभामा प्रदेशसभाका सदस्यहरूलाई उचाल्दै भड्काउँदै अनुशासनहीन अराजक एवं पार्टीविरोधी क्रियाकलाप गर्न दुरुत्साहन गर्ने फ्लोर क्रस गरी पार्टीका ह्विप उल्लंघन गरी गर्दै मतदान गर्न निर्देशन दिनेजस्ता अनुशासनहीन र आपराधिक कार्यसमेत गरेगराएकोले तपाईंलाई यसरी पार्टी वा पार्टीको संसदीय दल परित्याग गरिए तापनि दल त्याग गरेको किन नभन्ने ?, स्पष्टीकरणपत्रमा लेखिएको छ, यसरी पार्टी तथा आफ्नो सरकारका विरुद्धमा विभिन्न अवाञ्छित क्रियाकलाप निरन्तर गरिरहेको, घोषित रूपमा नयाँ राजनीतिक दलको स्वरूपमा गतिविधि गरी पार्टीको निर्णय, नीति, नेतृत्वविरुद्ध शत्रुवत् ढंगले प्रस्तुत गरी दुस्प्रचार र भ्रम फिजाउने कार्य किन गर्नुभएको हो ? यी चार नेतालाई यसअघि पनि स्पष्टीकरण सोधिएको स्मरण गराउँदै जुनसुकै बेला थप कडा कारबाही गर्नुपर्ने अवस्था आउन सक्नेतर्फ सचेत गराइएको छ। पार्टीविरोधी गतिविधि बन्द गर्न र सही बाटोमा फर्किने मौका दिन यो स्पष्टीकरणपत्र लेखिएको जनाइएको छ। चार नेतालाई पाँच आरोप लगाइएको छ। अन्यलाई चारवटा आरोप लगाइएको छ। सच्चिनका लागि यो अन्तिम मौका भएको उल्लेख गर्दै स्पष्टीकरणमा लेखिएको छ, आफ्ना विचार र क्रियाकलाप सच्याई छुट्टै दलका रूपमा भएका गतिविधिमा नलागी एमालेको पक्षमा आउने प्रतिबद्धतासहितको सप्रमाण जवाफ प्राप्त भएमा पार्टीले विचार गर्ने नै छ। सच्चिन दिइएको मौकालाई पार्टीको कमजोरी ठानी पार्टीविरोधी गतिविधि कायमै राखेमा कुनै बखत कारबाही गर्न सकिने चेतवानी पनि संसदीय दलका नेता ओलीले सोधेको स्पष्टीकरणमा उल्लेख छ। जवाफ दिन्छौं : नेपाल पक्ष नेपाल पक्षले ओलीले सोधेको स्पष्टीकरणको जवाफ दिने निर्णय गरेको छ। उक्त समूहको आकस्मिक बैठकले स्पष्टीकण दिने, कानुनी रूपमा प्रतिवाद गर्ने निर्णय गरेको हो। बैठकपछि सांसद झाक्रीले अवैधानिक कदमविरुद्ध राजनीतिक, वैधानिक र कानुनी लडाइँ लड्ने बताइन्। नेतृ झाक्रीले ओलीले कारबाही गरे त्यसविरुद्ध अदालत जाने बताइन्। बैठकले छुट्टै पार्टीको अभ्यास नगरेको निष्कर्ष निकालेको छ। उहाँहरूले त हामीले छोडेर जाऊन् भन्ने चाहनुभएको छ। तर, हामी पार्टीभित्रै रहेर संघर्ष गर्छौं, झाक्रीले भनिन्। अर्को दल दर्ता वा दल त्याग गर्ने मनसायसमेत नरहेको उनले स्पष्ट पारिन्। महाधिवेशन आयोजक कमिटीको बैठकमा नजाने अडान भने यो पक्षले राखेको छ। नेकपा घोषणाअघिको एमाले मात्रै चिन्ने र फागुन २८ गते सदस्य थप भएर आएको बैठकमा नजाने नेपाल पक्षले जनाएको छ। सांसद विरोध खतिवडाले पार्टी ध्वस्त पार्ने योजनामा स्पष्टीकरण सोधिएको बताए।"
प्रधानमन्त्रीको कारबाही रोक्न माग गर्दै सर्वोच्चमा नेपालखनाल समूह,"काठमाडौं : प्रधानमन्त्री केपी ओलीले कारवाही प्रक्रिया अघि बढाएपछि त्यसलाई रोक्न एमालेका वरिष्ठ नेता माधवकुमार नेपाल र झलनाथ खनाल समूह सर्वोच्च अदालत पुगेको छ । बुधबार सर्वोच्च अदालत पुगेर यो समूहले प्रधानमन्त्री केपी ओलीले गरेको कारबाही प्रक्रिया रोक्न माग गरेको छ । ओलीले नेपाल पक्षका सांसदलाई कारबाही प्रक्रिया अघि बढाएपछि कारबाही रोक्न अदालत गएको नेपाल र खनाल समूहले जनाएको छ। तर बुधबार निवेदन भने दर्ता भएको छैन। यसअघि ओलीले मंगलबार नेपाल समूहका २७ जना संघीय संसद र कर्णाली प्रदेशका ५ जना गरी ३२ सांसदलाई स्पष्टीकरण सोधेका थिए। नेकपा एमालेको नेपाल समूहका सांसदले प्रधानमन्त्री तथा पार्टी अध्यक्ष केपी ओलीले सोधेको स्पष्टीकरणको जवाफ दिने निर्णय गरेका छन्। नेपालसहित भीम रावल, सुरेन्द्र पाण्डे र घनश्याम भुसाललाई यसअघि पनि स्पष्टीकरण सोधिएकोमा उनीहरुलाई पुन: स्पष्टीकरण सोधिएको हो। उनीहरु चारजनाले ३ दिनभित्र र बाँकीलाई २ दिनभित्र जवाफ पेश गर्न भनिएको छ। चारजनाले छुट्टै र बाँकीले अर्कै स्पष्टीकरणको बुझाउने तयारी गरेका छन्। उनीहरु सबैलाई एमालेको विधान २०४९ (संशोधन २०७१) को धारा ४९ (क) ९१० देखि ९७० र ९१२० र ९१४० मा भएका व्यवस्थाविपरीत अनुशासन उल्लङ्घन गरेकाले विधानको धारा ४९ (ख) (ग) धारा ५० बमोजिम र राजनीतिक दलसम्बन्धी ऐन २०७३ को दफा १(ग) बमोजिम कारवाही किन नगर्ने भनेर स्पष्टीकरण सोधिएको छ। स्पष्टीकरण सोधिनेमा पूर्वप्रधानमन्त्री नेपाल र झलनाथ खनालसहित भीमबहादुर रावल, सुरेन्द्रप्रसाद पाण्डे, घनश्याम भुसाल, योगेशकुमार भट्टराई, प्रकाश ज्वाला, झपट रावल, मेटमणि चौधरी, रामकुमारी झाँक्रीलगायत रहेका छन्। यसअघि पार्टीले नेता नेपालसहित, रावल, भुसाल र पाण्डेलाई छ महिनाका लागि पार्टीबाट निलम्बन गरेको थियो।"
निर्वाचन आयोगले सोध्यो ८६ दललाई स्पष्टीकरण,काठमाडौं : लेखापरीक्षण प्रतिवेदन नबुझाउने ८६ दललाई निर्वाचन आयोगले स्पष्टीकरण सोधेको छ। ती दलसँग ७ दिनभित्र आयोगले लिखित स्पष्टीकरण मागेको हो। तीन आर्थिक वर्षसम्म लगातार लेखापरीक्षण प्रतिवेदन नबुझाउने ४६ राजनीतिक दल र नियमित रूपमा लेखापरीक्षण प्रतिवेदन नबुझाउने ४० राजनीतिक दलसँग स्पष्टीकरण सोधेको छ। औचित्यपूर्ण र चित्तबुझ्दो कारणसहित सात दिनभित्र स्पष्टीकरण लिखित रुपमा पठाउन आयोगले निर्देशन दिएको हो।
कांग्रेसको विषय विज्ञमा सुवेदी नियुक्त,"काठमाडौं : नेपाली कांग्रेसले कुमारराज सुवेदीलाई कांग्रेसको केन्द्रीय नीति, अनुसन्धान तथा प्रशिक्षण प्रतिष्ठान अन्तरगतको विषयगत समितिको विज्ञमा नियुक्त गरेको छ। प्रतिष्ठानका प्रमुख समेत रहेका उपसभापति विमलेन्द्र निधिले सुवेदीलाई कांग्रेसको आदर्श र सिद्धान्तको कार्यान्वय विषयगत समितिको विज्ञका रुपमा नियुक्त गरेका हुन्। 'तपाईलाई नेपाली कांग्रेस केन्द्रीय नीति, अनुसन्धान तथा प्रशिक्षण प्रतिष्ठानमा श्री हरिहर विरही संयोजक रहनु भएको नेपाली कांग्रेसको आदर्श र सिद्धान्तको कार्यान्वय विषयगत समितिको विज्ञका रुपमा नियुक्त गरेको छु,'नियुक्तिपत्रमा निधिले लेखका छन्। सुवेदी लामो समयदेखि विभिन्न सामाजिक कार्यमा सक्रिय हुँदै आएका छन्।"
छोरीको उत्तरपुस्तिका सच्याएको आरोपमा लोकसेवाका अधिकृत शाहीविरुद्ध मुद्दा,"काठमाडौं : छोरीको उत्तरपुस्तिका सच्चाएर परीक्षामा पास गराएको आरोपमा लोक सेवा आयोगले तत्कालीन शाखा अधिकृत मिमबहादुर शाहीविरुद्ध मुद्दा दायर गरिएको छ । अख्तियार दुरुपयोग अनुसन्धान आयोगले शाहीविरुद्ध सरकारी कागजात सच्याइ अनियमितता गरेको आरोपमा विशेष अदालतमा मुद्दा दायर गरेको हो । नेपाल वायु सेवा निगमतर्फको (खुल्ला, समावेशी) सहायक चौथो पदको लागि भएको परीक्षामा छोरी सहभागी गराई परीक्षार्थीको उत्तरपुस्तिका सच्याइ अनियमितता गरेको भन्ने उजुरीको आधारमा अख्तियारले अनुसन्धान गरेको थियो । अनुसन्धानमा तत्कालीन शाखा अधिकृत शाहीले छोरीलाई परीक्षामा सफल गराउने नियत राखी नेपाल वायु सेवा निगमतर्फको सहायक चौथो तहको परीक्षामा प्रशिक्षार्थीले दिएको उत्तरपुस्तिका सच्याएको पुष्टि हुन भएको अख्तियारको आरोप पत्रमा उल्लेख छ । उनीविरुद्ध कार्य भ्रष्टाचार निवारण ऐन, अख्तियार दुरुपयोग अनुसन्धान आयोग ऐन, २ बमोजिम विशेष अदालत, काठमाडौंमा आरोपपत्र दायर गरिएको अख्तियारको प्रवक्ता एवं सहसचिव नारायणप्रसाद रिसालले जानकारी दिए। ।"
मुक्तिनाथ मन्दिर शनिबारदेखि बन्द हुने,"जोमसोम : हिमाली जिल्ला मुस्ताङको वारागुङ मुक्तिक्षेत्र१ मा अवस्थित प्रसिद्ध धार्मिक स्थल मुक्तिनाथ मन्दिर शनिबारदेखि बन्द हुने भएको छ। कोभिड१९ संकट व्यवस्थापन केन्द्र(सीसीएमसी) मुस्ताङको बैशाख ८ गते बुधबार बसेको बैठकले मुक्तिनाथ मन्दिर बन्द गर्ने निर्णय गरेको हो। मुस्ताङका निमित्त प्रमुख जिल्ला अधिकारी जगदीश अर्यालको अध्यक्षतामा बसेको जिल्ला सीसीएमसीको बैठकले हिमाली जिल्ला मुस्ताङमा कोभिड१९ को जोखिम बढ्नसक्ने सम्भावना भएकाले मुक्तिनाथ मन्दिरसहित जिल्लाका मठ मन्दिर, गुम्बा र चर्च लगायतका धार्मिक स्थलमा गरिने नियमित नृत्य पुजा,ध्यान र प्रार्थना बाहेक अन्य गतिविधि सञ्चालन गर्न शनिबारदेखि बैशाख मसान्तसम्म बन्द गर्ने निर्णय भएको मुस्ताङका निमित्त प्रमुख जिल्ला अधिकारी जगदी अर्यालले जानकारी दिए। गण्डकी प्रदेशका सांसद महेन्द्रबहादुर थकालीको विशेष उपस्थितिमा जिल्ला स्वास्थ्य कार्यालय, अन्नपूर्ण संरक्षणक्षेत्र आयोजना (एक्याप), जिसस मुस्ताङ, जिल्ला अस्पताल जोमसोम, तीनवटै सुरक्षा निकायका प्रमुख र पत्रकार लगायतको उपस्थिति भएको जिल्ला सीसीएमसीको बैठकले ४ बुँदे निर्णय गरेको छ। सीसीएमसीको बैठकले यसअघि चैत्र १२ गते बसेको सीसीएमसीको निर्णय बमोजिम म्याग्दी र मुस्ताङको सीमावर्तीक्षेत्र घासा र जोमसोम विमानस्थलमा सञ्चालन भएको हेल्थ डेस्कलाई पूनः निरन्तरता दिने निर्णय गरेको छ। यस्तै सोही बैठकको निर्णय अनुसार मुस्ताङका ५ वटै स्थानीय तहमा क्वारेन्टाइन र आइसोलेसन कक्ष उपलब्ध गराउन ५ वटै स्थानीय तहसँग समन्वय गर्ने जनाइएको छ। सीसीएमसी मुस्ताङले नेपाल सरकार मन्त्रिपरिषदको बैठक गत बैशाख ६ गते कोभिड१९ रोकथाम तथा नियन्त्रणका लागि गरिएको निर्णयलाई तत्काल कार्यान्वयनका लागि जिल्लाका स्थानीय तहमा लेखी पठाउने जनाइएको छ। समितिले नेपाल सरकारले निर्देशन गरेको कोभिड१९ माहामारीको जोखिम नियन्त्रणका लागि अपनाइने सम्पूर्ण जनस्वास्थ्यका मापदण्ड कार्यान्वयनमा ल्याइने बताइएको छ। समितिले दुरदराजको जिल्ला मुस्ताङमा टाढाटाढाबाट दर्शनका लागि मुक्तिनाथ आएका तिर्थालुको समस्या र कोभिडको उच्च जोखिम बढ्ने सम्भावनालाई मध्यनजर गर्दै शनिबारदेखि जिल्लाका सबै धार्मिक स्थलको औपचारिक कर्म बन्द गरिएको हो। पछिल्लो समय नेपालमा कोभिड१९ को दोश्रो लहर भयावह रुपमा फैलिए पनि चैते दशैं औंशीदेखि रामनवमीसम्म हजारौंको संख्यामा श्रद्धालु भक्तजन मुस्ताङ आइरहेका छन्। मुक्तिनाथमा चैते दशैँ औंशीदेखि रामनवमीसम्म करिव ५० हजार धार्मिक पर्यटक मुस्ताङ भित्रिएको अनुमान गरिएको छ। छिमेकी देश भारत लगायतका नेपालका विभिन्न जिल्लाबाट धार्मिक पर्यटक मुस्ताङ भित्रिएपछि मुस्ताङमा कोभिडको जोखिम बढेको हो। यसअघि जिल्ला सीसीएमसी, मुक्तिनाथ विकास समिति, स्थानीय तह र स्थानीयबासी बीच मुक्तिनाथमा कोभिड१९ रोकथाम तथा नियन्त्रणका लागि गरिएको स्वास्थ्य सुरक्षा मापदण्ड पालना नहुँदा समस्या थपिएको हो। म्याग्दी र मुस्ताङको सीमानाकाको घासा प्रहरी चेकपोष्टमा समेत कोरोना रोकथामका लागि कुनै पहल नहुँदा कोरोनामुक्त मुस्ताङमा कोभिडको जोखिम बढेको जनाइएको छ।"
भोजपुर गोल्डकप : इलामलाई स्तब्ध पार्दै गोर्खा ब्वाइज सेमिफाइनलमा,"भोजपुर : गोर्खा ब्वाइज क्लब रुपन्देही भोजपुरमा जारी चौँथो अन्तर्राष्ट्रिय आमन्त्रण मेयर गोल्डकपको सेमिफाइनलमा प्रवेश गरेको छ। बुधबार रेडहर्स फुटबल क्लब इलामलाई १० ले स्तब्ध पार्दै रुपन्देही अन्तिम चारमा पुगेको हो। निकै प्रतिस्पर्धात्मक रहेको खेलमा निर्धारित ८० मिनेटमा पनि दुवै टोलीबाट कुनै गोल हुन सकेन। थपिएको अतिरिक्त समयमा रेडहर्स इलामका खेलाडीले डिबक्स नजिकै फल गरेपछि पाएको फ्रिकिकलाई सुन्दर सदुपयोग गर्दै रुपन्देहीका अजित गुरुङले गोलमा परिणत गरेर टिमलाई जित दिलाए। म्यान अफ दि म्याच समेत घोषित भएका गुरुङले ३५ सय नगदसहित मेडल पाए। केही सुन्दर अवसर पाए पनि इलामले गोललाई विपक्षी पोष्ट चुमाउन नसक्दा हार व्यहोर्नुपर्यो। जितसँगै रुपन्देहीले सेमिफाइनलमा आयोजक टिम भोजपुरसँग प्रतिस्पर्धा गर्नेछ। यता हारसँगै इलाम प्रतियोगिताबाट बाहिरिएको छ। धनकुटा, धरान र मोरङ यसअघि नै प्रतियोगिताबाट बाहिरिएको छ। योसँगै प्रतियोगिताको सम्पूर्ण क्वार्टरफाइनल खेल सकिएको छ। प्रतियोगिता अन्तरगत पहिलो सेमिफाइनल खेलमा बिहीबार भगवती स्पोर्टस् क्लब खोटाङ र अफ्रिकन रुट्स एशोसियसन क्यामरुन बीच भिडन्त हुनेछ। त्यस्तै दोश्रो सेमिफाइनल खेलअन्तरगत शुक्रबार गोर्खा ब्वाइज रुपन्देही र आयोजक भोजपुरबीच प्रतिस्पर्धा हुनेछ।"
कर्णालीमा इन्टरनेट सेवा अवरुद्ध,"कर्णाली : हप्ता दिनदेखि कर्णालीका पाँच जिल्लामा इन्टरनेट सेवा अवरुद्ध भएको छ। यही वैशाख २ गते दैलेख र कालीकोट सिमाना महावुलेकमा रहेको नेपाल टेलीकमको रेडियो लिङ्कमा चट्याङले हानेपछि इन्टरनेट अवरुद्ध भएको हो। कालीकोट, जुम्ला, हुम्ला, मुगु र डोल्पामा इन्टरनेट सेवा नहुँदा सेवा लिने र दिने कार्यमा समस्या भएको छ। रेडियो लिङ्कमार्फत नेपाल टेलिकमले दिँदै आएको फोरजी सेवा र एडिएसएल सेवा अवरुद्ध भएपछि मुख्य गरी बैंक तथा वित्तीय सस्थाको सेवा प्रवाहमा समस्या परेको हो। मुगुका पाँच वाणिज्य बैंक र दर्जन बढी अन्य सहकारीले आफ्नो वित्तीय सेवा एडिएसएलमार्फत दिँदै आएका थिए। यो सेवा अवरुद्ध भएपछि अहिले ती सस्थालाई नगद भुक्तानी, जम्मा, ऋण लगानी, किस्ता जम्मालगायत कार्यमा समस्या भएको वाणिज्य बैंक मुगुका प्रवन्धक हरिन्द्र बोहोरा बताउँछन्। राष्टिय वाणिज्य बैंक मुगु शाखाले नेपाल टेलिकमको एडिएसएलसहित मर्कनटाइलको कम्पनीको सेटेलाइट इन्टरनेट सेवा पनि राखेकोले बैंकमा आउने सेवाग्रहीले ढिलो भए पनि सेवा पाइरहेका छन् तर एनटिसी कै भरमा चलेका अन्य बैक तथा वित्तीय सस्थाले भने हप्ता दिन यताबाट आफ्ना सेवा दिन सकिरहेका छैनन्। टेलिकम मुगुका प्रमुख विशालकुमार देवकोटाले महावुमा बिग्रेको उपकरण मर्मत गर्न प्राविधिक टोली बुधबारै बिहान हिंडिसकेको बताए। उनले मौसममा आएको परिवर्तनका कारण टोलीलाई महावुलेक चढन समस्या आएकाले सेवा अवरुद्ध लम्बिए पनि बिहिबारसम्म अवरुद्ध इन्टरनेट सेवा सञ्चालनमा आउनेछ भने। गत चैत महिनाको १० गतेबाट पनि एक हप्तासम्म सो क्षेत्रमा इन्टरनेट सेवा अवरुद्ध भएको थियो।"
कोटेश्वरकलङ्की खण्डमा ट्राफिक बत्ती जडान गरिँदै,"काठमाडौं : चक्रपथको कोटेश्वरकलङ्की खण्डमा ट्राफिक बत्ती जडानका लागि प्रक्रिया अघि बढाइएको छ। अहिले ठेक्का मूल्याङ्कन स्वीकृतिको चरणमा रहेको विभागले जनाएको छ। कोटेश्वरकलङ्की खण्डमा चारदेखि पाँच ठाउँमा बत्ती जडान गर्ने योजना बनाइएको विभागका सडक सुरक्षा तथा ट्राफिक शाखाका युनिट चिफ कृष्णनाथ ओझाले बताए। चीन सरकारको सहयोगमा केही वर्ष पहिले विस्तार भएको यो खण्ड उपत्यकामा सवारी दुर्घटना बढी हुने सडकमध्येको हो। उनका अनुसार यो सडकमा ट्राफिक बत्ती जडान चालू आवमा ठेक्का लागेर अर्को वर्ष काम हुनेछ। यसका लागि बजेट छुट्टाइएको उनको भनाइ छ। उनले भने, 'यो वर्ष सुरु भएपछि अर्को वर्ष चारपाँच महिनामा सकिन्छ।' केही वर्ष पहिलेसम्म पनि काठमाडौँ उपत्यकामा कुनै पनि स्थानमा ट्राफिक बत्तीले काम नगरेकामा विभाग आफैँले केही वर्षयता गरेर झण्डै १९ ठाउँमा बत्ती जडान गरिसकेको छ। विभागलाई स्थानीय तहलगायत अरु निकायले जडान गरेकामा सम्पर्क नगरी जडान भइरहेको युनिट चिफ ओझाले जानकारी दिए। अहिलेसम्म बत्ती जसजसले जडान गरेको छ उसले सिस्टम आआफ्नो तरिकाले राख्ने गरेको उनले जानकारी दिए। उनका अनुसार जेठसम्म मर्मत अवधि भएकाले त्यसपछि सिस्टम विभागलाई हस्तान्तरण हुनेछ। विभागले जडान गरेका ठाउँमा पनि मर्मत अवधि चलिरहेकाले अहिलेसम्म त्यसको सिस्टम आउन बाँकी छ। जडान गर्ने कम्पनीले हस्तान्तरण गरेपछि केही अपडेट गर्नुपर्ने उनले बताए। प्रोग्राम नियन्त्रणको काम विभागको हुनेछ। उपत्यकामा रहेका सबै बत्तीको कुन समयसम्म कुन बत्ती बल्ने भनी समयको निर्धारण र नियन्त्रणको काम ट्राफिक प्रहरी महाशाखाले गर्दै आएको छ। उपत्यकाका विभिन्न स्थानमा ट्राफिक बत्तीका कारण सवारीसाधन व्यवस्थापन सजिलो बन्दै गएकाले उपत्यका र उपत्यका बाहिर पनि यसको माग आइरहेको छ। उपत्यका बाहिर पोखरा, वीरगञ्जलगायतका शहरी क्षेत्रमा पनि यसको माग छ। अहिलेसम्म काठमाडौँ उपत्यका बाहिरमा पोखरामा एउटा चोकमा बत्ती जडान भएको छ। विस्तारको क्रममा रहेको वीरगञ्जपथलैया सडकका विभिन्न खण्डमा बत्ती जडान गरिने भएको छ। सडक निर्माणको ठेक्कामा नै बत्ती जडान समेटिएको बताइएको छ। काठमाडौँ उपत्यका बाहिरका जनसङ्ख्या र सवारी चाप बढी भएका शहरमा यसको माग गर्ने क्रम बढिरहेको छ। काठमाडौँ उपत्यकामा केही वर्ष पहिले नै विभिन्न चोकमा बत्ती जडान भएपनि प्रयोगमा आउन सकेको थिएन। जडीबुटी, कोटेश्वर, थापाथलीलगायतका चोकमा कुनै निकायको सहयोगमा र कतै परीक्षणका लागि बत्ती जडान भएपनि प्रयोगमा आउन नसकेको हो। बत्ती नहुँदा सवारीसाधनको व्यवस्थापनको काम ट्राफिक प्रहरीले चोक चोकमा उभिएर गर्दै आएका थिए। अहिले बत्ती जडान भएका स्थानमा कम सङ्ख्यामा मात्रै ट्राफिक प्रहरी खटिएको देख्न सकिन्छ। विभागले चालु आबमा विभिन्न स्थानमा बत्ती जडान गर्ने गरी ठेक्का सम्झौता गरिसकेको छ। अहिलेसम्म चक्रपथ वा चक्रपथभित्रका स्थानमा मात्रै ट्राफिक बत्ती जडान भइरहेकामा उपत्यकामा चक्रपथको बाहिरी क्षेत्रमा यसको माग बढिरहेको छ।"
चन्द्रागिरि केबलकारमा कोरोना सुई लगाएका यात्रुलाई २५ प्रतिशत छुट,"काठमाडौं : चन्द्रागिरि हिल्स प्रालिले कोभिड१९ विरुद्धको खोप लगाएर केबलकार चढ्ने यात्रुलाई २५ प्रतिशत सहुलियत दिने भएको छ। चन्द्रागिरि हिल्सले कोभिड१९ विरुद्धको लडाइँमा ऐक्यबद्धता जनाउँदै सचेतना अभिवृद्धि गर्ने योजनाका साथ उक्त सहुलियत अगाडि ल्याएको हो। हिल्सका महाप्रबन्धक अभिषेकविक्रम शाहले उच्च स्वास्थ्य सुरक्षा सतर्कता अवलम्बनमा सचेतना अभिवृद्धि गर्ने उद्देश्यका साथ यो योजना लागू गरिएको जानकारी दिए। हाल चन्द्रागिरि केबलकारमा चन्द्रागिरि हिल्स जान तथा आउनका लागि रु ७०० लिइँदै आएकामा कोभिड१९ सुई लगाएकालाई भने २५ प्रतिशत सहुलियत दिने व्यवस्था मिलाइएको महाप्रबन्धक शाहको भनाइ छ। लामो समयको बन्दाबन्दीपछि स्वास्थ्य मन्त्रालयले तोकेको मापदण्डलाई पालना गर्दै सञ्चालनमा आएको चन्द्रागिरि हिल्सले भौतिक दूरी, स्यानिटाइजर र माक्सको प्रयोगलाई अनिवार्यरुपमा लागू गरेको छ। चन्द्रागिरि केबलकारमा हाल १५० कर्मचारी कार्यरत छन्। सबै कर्मचारीले पहिलो चरणको कोरोना सुई लगाइसकेको महाप्रबन्धक शाहले बताए।"
बिहीबार नेपाली आकाशमा रमाइलो उल्का वर्षा !,काठमाडौं : मौसमले साथ दिएमा यही वैशाख ९ गते राति नेपाली आकाशमा उल्का वर्षाको रमाइलो दृश्य देखिने नेपाल एष्ट्रोनोमिकल सोसाइटीले जनाएको छ। वैशाख ३ गतेदेखि सक्रिय रहेको वीणा उल्का वर्षा (लाइरिड मिटियोर सावर) यही वैशाख १७ गतेसम्म सक्रिय रहने सोसाइटीका अध्यक्ष सुरेश भट्टराईले जानकारी दिए। वैशाख ९ गते राति ११ बजेदेखि वैशाख १० गते बिहान सूर्योदयसम्मको समय यो वर्षा उच्च देखिने उनले बताए। अत्यधिक सक्रियताका समयमा प्रतिघन्टा १५२० वटा उल्का खसेको देख्न सकिने सोसाइटीले जनाएको छ। थ्याचर नामक माछापुच्छ्रेले छाडेका धुलाका कण पृथ्वीको वायुमण्डलमा घर्षण भइ जलेर नष्ट हुँदा यो उल्का वर्षा देखिने गर्दछ। थ्याचर माछापुच्छ्रेताराले सूर्यको एक परिक्रमा गर्न ४१५ वर्ष लगाउँछ। माछापुच्छ्रेतारा वा धुमकेतुले सूर्यलाई परिक्रमा गर्ने क्रममा आफ्नो कक्षमा धुलाका कण छाड्ने गर्छन्। जुन लाखौँ किलोमिटरसम्म फैलन सक्छ। यसरी फैलिएका धुलाका कणले सूर्यलाई परिक्रमा गरिरहेको हुन्छ। परिक्रमा गर्ने क्रममा जब यी धुलाका कण पृथ्वीको वायुमण्डलमा ठोकिन्छन् तब उल्का देखिन्छ। यदि यस्तो दृश्यमा १० वा सोभन्दा बढी उल्का देखिएमा त्यस्तो घटनालाई उल्का वर्षा भन्ने गरिन्छ।
माडीको अयोध्याधाममा सितारामको मूर्ति,"चितवन : माडीको निमार्ण हुन लागेको अयोध्याधाममा राम, सिता, लक्ष्मण र हनुमानको मूर्ति प्रतिस्थापन गरिएको छ। रामनवमीको अवसर पारेर बुधबार माडीको अयोध्यापुरीमा मूर्ति प्रतिस्थापन गरिएको हो। पञ्चेबाजा, ब्याण्डबाजा, भजनकिर्तन सहित मूर्तिको शोभायात्रालाई स्वागत गरिएको थियो। राम, सिता र लक्ष्मणको मूर्ति मन्दिरमा राखिएको छ। हनुमानको मूर्ति मन्दिर बाहिर राखिएको छ। वडा नम्बर ९ स्थित रिउखोला र घाँघरखोलाको दोभान (कृष्णनगर पार्क)मा अस्थाइ मन्दिर निमार्ण गरेर मूर्ति राखिएको छ। फूलले सजाइएका अलगअलग ट्रकमा मूर्तिलाई राखिएको थियो । सवारीको लस्कर सहित सिताराम रथ यात्रा चितवन आएको हो। बाजागाजा सहित बुधबार मूर्ति सहितको रथयात्रा माडी पुगेको थियो। मुर्ति स्थापनाको बेला मानिसहरुको भिड लागेको थियो। मूर्तिलाई मङ्गलबार पशुपतिनाथ मन्दिरको परिसरमा रहेको राम मन्दिरमा लगेर स्वस्ति वाचन सहित पूजा गरेर ल्याइएको हो। माडीको परशुराम कुण्डमा जलाभिषेक गरी अयोध्याधाममा मूर्ति स्थापना गरिएको हो। मूर्ति प्रतिस्थापनको लागि पर्यटन तथा संस्कृति मन्त्री भानुभक्त ढकाल, बाग्मती प्रदेशका मुख्य मन्त्रि डोरमणी पौडेल माडी पुगेका थिए। पर्यटन तथा नागरिक उड्डयनमन्त्री भानुभक्त ढकालले रामको जन्म माडीमै भएको पुष्टि गर्ने तथ्यहरु धेरै भएको भन्दै रामको जन्म नेपालमै भएको दावी गरे। मन्दिर स्थापनापछि माडीको विकास हुनेमा स्थानीय आशावादी छन्। धार्मिक पर्यटनको माध्यमबाट विकास हुनमा माडीका जनता ढुक्क छन्। भौगोलिक विकटताले हैरानी बेहोरेका उनीहरु अयोध्याधाम निमार्ण योजनाले विकास हुने विश्वास गरेका छन्। गत असार २९ मा भानु जयन्तीको अवसरमा प्रधानमन्त्री ओलीले रामको जन्म माडीको अयोध्यापुरीमा भएको अभिव्यक्ति दिएपछि माडीको चर्चा चुलिएको थियो। कार्यक्रममा रामको जन्म नेपालमै भएको दावी गरिएको थियो।"
दैलेखमा स्वास्थ्य मापदण्ड पालनामा कडाइ,"दैलेख : नयाँ भेन्टियर कोरोना भाइरस (कोभिड१९) संक्रमणको जोखिम बढेसँगै जिल्ला प्रशासन कार्यालय दैलेखले स्वास्थ्य सुरक्षा सम्बन्धी मापदण्ड पूर्णरुपमा पालना गर्न निर्देशन जारी गरेको छ । प्रशासनले आदेशको अवज्ञा गर्ने वा आदेश कार्यान्वयनमा बाधा पुर्याउने व्यक्ति तथा संस्थालाई संक्रामण रोग ऐन २०२० कारबाही एवं सजाय हुने प्रमुख जिल्ला अधिकारी हरि प्याकुरेलले बताए । प्रशासनले जारी गरेको आदेशमा जिल्लास्थित सम्पूर्ण शैक्षिक संस्थाहरुमा पूर्व निर्धारित परिक्षा जनस्वास्थ्यका मापदण्डहरु पूर्ण पालना गरी सञ्चालन गर्नुपर्ने उल्लेख छ । प्रशासनले हेल्थ क्लब, जीम खाना, स्विमिङ पुल, फुटसल, सभा, आमसभा, जुलुस, हाट बजार रंगशालामा हुने दर्शन सहितको खेलकुद तथा मनोरञ्जनात्मक क्रियाकलाप र मानिसहरुको भीडभाड हुने सबै प्रकारका कार्यक्रमहरु बैशाख मसान्तसम्म बन्द गर्न निर्देशन दिएको छ । मठ मन्दिर तथा धार्मिक स्थलहरुमा जनस्वास्थ्यका मापदण्ड अपनाई नित्य पुजा ध्यान र प्राथना मात्र गराउने, मेला महोत्सब, जात्रा, विवाह, व्रतबन्ध लगाएतका अत्यावश्यक परम्परागत धार्मीक र सांस्कृतिक क्रियाकलापहरु सञ्चालन गर्दा २५ जना भन्दा बढी भेला हुन नपाइने, जनस्वास्थ्यका मापदण्डहरु अपनाएरु मात्रै यस्ता कार्यहरु सञ्चालन गर्न पाइनेछ । सभा सम्मेलन तथा तालिमहरु भर्चुअल माध्ययमबाट मात्रै गर्न र भौतिक उपस्थिती गर्नैपर्ने भए २५ जना भन्दा बढि सहभागी गराउन नपाइने प्रशासनले जनाएको छ । सार्वजनिक यातायात सञ्चालनमा पनि प्रशासनले कडाइ गरेको छ । सार्वजनिक यातायातले सिट क्षमताभन्दा बढी यात्रु नराख्न प्रशासनले निर्देशन दिएको छ । सबै यात्रुलाई अनिवार्य मास्कको प्रयोग गराउनुपर्ने, सवारी साधनको ढोका र भित्र अनिवार्य रुपमा सेनीटाइजरको व्यवस्था गर्नुपर्ने, चालक र सह चालकले अनिवार्य मास्क र भाइजर प्रयोग गर्नुपर्ने प्रशासनले जनाएको छ । मास्क नलगाउने व्यक्तिलाई सवारी साधनमा प्रवेश नदिन प्रशासनले निर्देशन दिएको छ । लामो दुरीमा चल्ने यातायातका साधनले बीचबाटोमा यात्रु नचढाउने गरी यात्रुको विवरण जिल्ला कोभिड१९ संकट व्यवस्थापन केन्द्रलाई उपलब्ध गराउनुपर्नेछ । कार्यालय र पसलहरुले मास्क र सेनीटाइजरको प्रयोग अनिवार्य गर्नुपर्ने र मास्क नलगाउने व्यक्तिलाई कार्यालय र पसलमा प्रवेश नदिन प्रशासनले निर्देशन दिएको छ । जिल्लास्थित होटल तथा रेष्टुरेन्टहरु जनस्वास्थ्यका मापदण्डहरु अनिवार्य पालना गरि सञ्चालन गर्नुपर्नेछ । आम नागरिकहरुले घर बाहिर निस्किदा अनिवार्य मास्कको प्रयोग गर्नुपर्नेछ । भारत तथा तेस्रो मुलकबाट जिल्लामा आउने व्यक्तिहरु तथा संक्रमितको निकट सम्पर्कमा रहेका व्यक्तिहरु कम्तीमा १० दिन अनिवार्य होम क्वारेन्टिनमा बस्नुपर्ने, पीसीआर र एन्टिजिन परीक्षणका लागि स्वाब संकलन गरिएका व्यक्तिहरुले घरबाहिर हिडडुल र भेटघाट गर्न नपाईने गरी प्रशासनले निर्देशन दिएको छ ।"
कोरोना कहर : नेपालगन्जमा ७ दिन निषेधाज्ञा जारी,"नेपालगन्ज : नेपालगन्ज उपमहानगरपालिका क्षेत्रमा ७ दिन निषेधाज्ञा जारी गरिएको छ । नेपालगन्ज सहरमा मात्र ७ सय ३५ सक्रिय संक्रमित भएपछि जिल्ला कोभिड१९ संकट व्यवस्थापन केन्द्रको सिफारिसका आधारमा जिल्ला प्रशासन कार्यालय बाँकेले बुधबार राति १२ बजेदेखि वैशाख १५ गते राति १२ बजेसम्मका लागि निषेधाज्ञा जारी गरेको हो । बाँकेका प्रमुख जिल्ला अधिकारी शिवराम गेलालले कोरोना संक्रमण फैलावटको साङ्लो तोड्न र कोभिड १९ को रोकथाम तथा नियन्त्रणलाई प्रभावकारी बनाउन निषेधाज्ञा जारी गरेको बताए । उनले भने, उनले अत्यावश्यक सेवा बाहेकका व्यक्तिलाई हिडडुल र सवारीसाधन प्रयोगमा कडाइ गरिनेछ । जिल्ला प्रशासन कार्यालयले बुधबार सूचना प्रकाशित गरी स्वास्थ्य, शान्ति सुरक्षा, विद्युत, दूरसञ्चार, फोहरमैला व्यवस्थापन, ग्यास, पेट्रोलियम पदार्थ, तरकारी, खाद्य तथा दुग्ध पदार्थ औषधि पसल, बैंकको एटिएम सेवा जस्ता अत्यावश्यक सेवाहरु एवं सार्वजनिक निर्माण कार्य, पूर्वनिर्धारित परीक्षा र हवाइ सेवा सञ्चालन हुनेछन् । त्यसैगरी एम्बुलेन्स, शववाहन, दमकल, झण्डावाल सवारी साधन, कुटनीतिक नियोगका गाडी, लामो दूरीका सवारी र मालबाहक साधनहरु, निर्माण सामग्री ढुवानीका साधनहरु, अत्यावश्यक सेवा सञ्चालनमा खटिएका जनशक्तिले प्रयोग गरेका सवारी साधनहरु, अनुमति पास प्राप्त सवारी साधन सञ्चालन हुनेछन् । जारी गरेको सूचना"
विषााक्त मासु खाएर ७० बढी गिद्ध मरे,परासी : पश्चिम नवलपरासीको रामग्राम नगरपालिका४ जितपुरमा ७० भन्दा बढी गिद्धहरु मरेको अवस्थामा बुधबार फेला परेका छन्। विश्वबाट लोपोन्मुख हुँदै गएका गिद्धहरु यति धेरै संख्यामा एकै पटक मरेको जिल्लामा यो पहिलो हो। गाउँको पोखरी नजिक खेतहरुमा मरेको अवस्थामा छरिएर रहेका गिद्धहरुको व्यवस्थापन हुन नसक्दा दुर्गन्ध समेत फैलिन थालेको छ। गाउँलेहरुले मंगलबार बिहान गिद्धहरु मरेको अवस्थामा देखेको बताएका छन्। गिद्धहरु रहेको स्थान नजिक दुई वटा कुकुरहरु मरेको अवस्थामा भेटिएका छन्। डोरीले बाँधेर फालेको अवस्थामा रहेका कुकुरहरुलाई विष खुवाएर मारेको हुन सक्ने र सोही कुकुरको मासु खाएका कारण गिद्धहरु मरेको हुन सक्ने आंशका स्थानीयको छ। यसअघि गाउँमा यतिका धेरैको संख्यामा गिद्धहरु नदेखेको र आहारा खोज्ने क्रममा उनीहरु आएको हुन सक्ने स्थानीय पवित्रा हरिजनले बताइन्। गिद्धहरु कसरी मरे भन्ने बारे अनुसन्धान गर्न भेटनरी अस्पताल तथा पशु सेवा विज्ञ केन्द्र रुपन्देहीमा नमूना पठाइएको पशु सेवा विज्ञ केन्द्र सम्पर्क कार्यालय परासीका प्रमुख डा भरत काफ्लेले बताए। अनुसन्धानपछि मात्र कारण थाहा हुने उनले जानकारी दिए। दुर्गन्ध फैलिन नदिन नगरपालिकाले गिद्धहरुलाई खाल्डोमा पुर्ने नगरपालिकाका प्रमुख प्रशासकीय अधिकृत राजेश पन्थीले बताए। प्रकृतिको कुचिकारका रुपमा रहेका गिद्धहरुको संरक्षण अभावमा संकटमा पर्दै गएका छन्।
प्रहरीद्वारा अन्नपूर्णकर्मीमाथि दुर्व्यवहार,जनकपुर : इलाका प्रहरी कार्यालय गौशालाका प्रहरीले जनकपुर ब्युरो कार्यालयमा कार्यरत अन्नपूर्णकर्मी राजकरण महतोको सञ्चार समाग्री मोबाइल नियन्त्रणमा लिएका छन्। नियन्त्रणमा लिएर कैद गरिएका फोटो र भिडियो डिलिट गरेका छन्। प्रहरी कार्यालय परिसरमा दुई पक्षबीच भइरहेको कुटाकुटको भिडियो र फोटो खिचेका उनलाई हातपात गर्दै प्रहरीले मोबाइल नियन्त्रणमा लिएको थियो। इलाका प्रहरी कार्यालय परिसरमा आर्थिक लेनदेनको कपाली तमसुकको विषयमा मंगलबार दिउँसो भइरहेको छलफलमा दुई पक्षबीच कुटाकुट हुन थाल्यो। सोही झगडाको महतोले भिडियो र फोटो कैद गरेका थिए। मोबाइल खोसेर पत्रकार महतोलाई प्रहरीले अपशब्द प्रयोग गर्दै थुन्ने चेतावनीसमेत दिएका थिए। नेपाल पत्रकार महासंघ महोत्तरी शाखाले आफ्ना सचिवमाथि भएको घटनाको घोर निन्दा गरेका छन्। शाखाका अध्यक्ष कमलेश मण्डलले प्रेस विज्ञप्ति जारी गर्दै पत्रकार महतोको सञ्चार सामग्री खोसर सामग्री मेटाउने र दुव्र्यवहार गर्ने प्रहरीलाई तत्काल कानुनी दायरामा ल्याउन पत्रकार महासंघले माग गरेको छ। पत्रकार महतोको खोसिएको सञ्चार समाग्री प्रहरी नियन्त्रणमै छ। घटनाको यथार्थ बुझ्न महासंघ महोत्तरी शाखाका उपाध्यक्ष हेमकुमारी बरालको संयोजकत्वमा तीन सदस्यीय समिति गठन गरिएको छ।
"बहुमूल्य धातुको लोभ देखाएर भारत पुर्याउन लागिएकी युवतीको उद्धार, एक जना पक्राउ","विराटनगर : घरपरिवारमा सुन, चाँदीलगायतका बहुमूल्य धातुको लोभ देखाउँदै भारत पुर्याउन खोजिएकी एक युवतीलाई मोरङ प्रहरीले तीन महिनापछि सकुशल उद्धार गरेको छ। विराटनगर महानगरपालिका४ की २४ वर्षीया युवतीलाई मोरङ प्रहरीका डीएसपी मञ्जिल मुकारुङ नेतृत्वको टोलीले कञ्चनपुरबाट उद्धार गरेर मंगलबार साँझ विराटनगर ल्याइपुर्याएको हो। युवतीलाई विराटनगर महानगरपालिका१९ का २५ वर्षीय दिनेश मण्डलले भारत लैजान खोजेको पुष्टि भएको मोरङ प्रहरी प्रमुख एसपी सन्तोष खड्काले जानकारी दिए। उनकाअनुसार अभिभावकलाई नै बहुमूल्य धातुको प्रलोभनमा पार्दै मण्डलले युवतीलाई गत माघ १० गते विराटनगरबाट लिएर हिँडेका थिए। घटनाअनुसार टुनामुना गरेर घरबाट सुन निकालिदिन्छु भन्दै युवती र उनका अभिभावकसँग भेट गर्न मण्डल माघ ८ गते घरमै पुगेका थिए। आफू धामीझाँक्रीको काम गर्ने बताएका मण्डलले जादु र टुनामुना गरेर घरबाट सुन निकालिदिन्छु भन्दै परिवारलाई नै प्रलोभनमा पारेको देखिन्छ, एसपी खड्काले भने, आफैँले सुन किनेर युवतीको घरमा पुगेपछि जमिनभित्रबाट निकालेको देखाएर झुक्याएका रहेछन्। उनले विराटनगरकै एक ज्वेलर्स (सुनचाँदी पसल) बाट ५० हजार रुपैयाँमा सुन किनेर लग्दै युवतीको घर परिसरमा जमिनमुनि गाडेको पुष्टि भएको खड्काको भनाइ छ। त्यसपछि उनले टुनामुना गर्ने भन्दै विभिन्न गतिविधि गरी त्यही सुन निकालेर देखाएकाले परिवारका सदस्य र आफन्त पनि विश्वासमा परेको पाइएको खड्काको भनाइ छ। अझै धेरै सुन, चाँदी लगायतका बहुमूल्य धातु निकाल्नलाई सातवटा खोलाको पानी बिहे नगरेको कन्या (युवती)ले जम्मा गरेर ल्याउँदै शुद्ध जलका रुपमा चढाउनुपर्ने बताएर थप विश्वासमा पार्दै मण्डलले युवतीलाई लिएर हिँडेको पाइएको एसपी खड्काले बताए। बिहे नगरेकी युवतीबाट सातवटा खोलाको पानी ल्याएर शुद्ध जलका रुपमा चढाउँदा बहुमूल्य धातु धेरै निकालेर धनी बन्न सकिने सपना देखाएपछि विश्वासमा परेका अभिभावकले मण्डलले भनेअनुसार मानेको देखिन्छ, एसपी खड्काले भने, घरबाट हिँडेकी छोरी र उनलाई लिएर गएका मण्डल नफर्किएपछि आफन्त प्रहरीको शरणमा आएका हुन्। खोजतलासको माग राखेर अभिभावक र आफन्तले जाहेरी दिएपछि प्रहरीले मण्डल र युवतीको खोजी थालेको थियो। भारत लगिएको आशंकामा प्रहरीले आवश्यक समन्वय गर्दै खोजतलासका लागि सहयोग गर्न भारतीय प्रहरीलाई पनि आग्रह गर्यो। लामो समयको अनुसन्धानपछि युवतीलाई सकुशल उद्धार गर्न प्रहरी सफल भएको हो। विराटनगर ल्याइएकी युवती भने मानसिक रुपमा विक्षिप्त अवस्थामा छिन्। उनी कसैलाई केही पनि कुरा भन्न सक्ने अवस्थामा नरहेकाले थप काउन्सिलिङ गर्दै घटनाका बारेमा बुझ्ने र वास्तविकता पत्ता लगाउने प्रयास भइरहेको एसपी खड्काले जानकारी दिए। प्रहरीले मण्डललाई पनि पक्राउ गरेर हिरासतमा लिँदै घटनाका बारेमा अनुसन्धान थालेको छ। प्रहरीले खोजी गरिरहेको थाहा पाएपछि तीन महिनासम्म आफ्नो कब्जामा राखेर युवतीलाई उनले कञ्चनपुर हुँदै भारतको वनवासातिर पुर्याउन खोजेको पुष्टि भएको एसपी खड्काको भनाइ छ। सुन वा बहुमूल्य धातुको लोभ देखाएर झुक्याउँदै पैसा लगेर ठगी गरेका घटना हुने गरेका थिए, उनले भने, तर यो घटनामा धनी बन्ने सपना देखाएर युवतीलाई भारत लैजाने प्रयास भएको खुल्यो। प्रहरीका अनुसार मण्डल र युवतीबीच त्यसअघि कुनै पनि सम्पर्क एवं सम्बन्ध स्थापित भएको देखिँदैन। परिवार र युवतीसँग पनि चिनजान नभएको पाइएको छ। त्यसैले बेचबिखन एवं कुनै गलत नियत राखेर युवतीलाई भारत लैजाने प्रयास गरिएको आशंका प्रहरीले गरेको छ। एसपी खड्काका अनुसार मण्डलले किन लगेका हुन् र यति लामो समयसम्म युवतीमाथि कस्तो व्यवहार भयो लगायत घटनाको वास्तविकता अनुसन्धानपछि बाहिर आउने बताए।"
कोटेश्वरकलङ्की खण्डमा ट्राफिक बत्ती जडान गरिँदै,"काठमाडौं : चक्रपथको कोटेश्वरकलङ्की खण्डमा ट्राफिक बत्ती जडानका लागि प्रक्रिया अघि बढाइएको छ। अहिले ठेक्का मूल्याङ्कन स्वीकृतिको चरणमा रहेको विभागले जनाएको छ। कोटेश्वरकलङ्की खण्डमा चारदेखि पाँच ठाउँमा बत्ती जडान गर्ने योजना बनाइएको विभागका सडक सुरक्षा तथा ट्राफिक शाखाका युनिट चिफ कृष्णनाथ ओझाले बताए। चीन सरकारको सहयोगमा केही वर्ष पहिले विस्तार भएको यो खण्ड उपत्यकामा सवारी दुर्घटना बढी हुने सडकमध्येको हो। उनका अनुसार यो सडकमा ट्राफिक बत्ती जडान चालू आवमा ठेक्का लागेर अर्को वर्ष काम हुनेछ। यसका लागि बजेट छुट्टाइएको उनको भनाइ छ। उनले भने, 'यो वर्ष सुरु भएपछि अर्को वर्ष चारपाँच महिनामा सकिन्छ।' केही वर्ष पहिलेसम्म पनि काठमाडौँ उपत्यकामा कुनै पनि स्थानमा ट्राफिक बत्तीले काम नगरेकामा विभाग आफैँले केही वर्षयता गरेर झण्डै १९ ठाउँमा बत्ती जडान गरिसकेको छ। विभागलाई स्थानीय तहलगायत अरु निकायले जडान गरेकामा सम्पर्क नगरी जडान भइरहेको युनिट चिफ ओझाले जानकारी दिए। अहिलेसम्म बत्ती जसजसले जडान गरेको छ उसले सिस्टम आआफ्नो तरिकाले राख्ने गरेको उनले जानकारी दिए। उनका अनुसार जेठसम्म मर्मत अवधि भएकाले त्यसपछि सिस्टम विभागलाई हस्तान्तरण हुनेछ। विभागले जडान गरेका ठाउँमा पनि मर्मत अवधि चलिरहेकाले अहिलेसम्म त्यसको सिस्टम आउन बाँकी छ। जडान गर्ने कम्पनीले हस्तान्तरण गरेपछि केही अपडेट गर्नुपर्ने उनले बताए। प्रोग्राम नियन्त्रणको काम विभागको हुनेछ। उपत्यकामा रहेका सबै बत्तीको कुन समयसम्म कुन बत्ती बल्ने भनी समयको निर्धारण र नियन्त्रणको काम ट्राफिक प्रहरी महाशाखाले गर्दै आएको छ। उपत्यकाका विभिन्न स्थानमा ट्राफिक बत्तीका कारण सवारीसाधन व्यवस्थापन सजिलो बन्दै गएकाले उपत्यका र उपत्यका बाहिर पनि यसको माग आइरहेको छ। उपत्यका बाहिर पोखरा, वीरगञ्जलगायतका शहरी क्षेत्रमा पनि यसको माग छ। अहिलेसम्म काठमाडौँ उपत्यका बाहिरमा पोखरामा एउटा चोकमा बत्ती जडान भएको छ। विस्तारको क्रममा रहेको वीरगञ्जपथलैया सडकका विभिन्न खण्डमा बत्ती जडान गरिने भएको छ। सडक निर्माणको ठेक्कामा नै बत्ती जडान समेटिएको बताइएको छ। काठमाडौँ उपत्यका बाहिरका जनसङ्ख्या र सवारी चाप बढी भएका शहरमा यसको माग गर्ने क्रम बढिरहेको छ। काठमाडौँ उपत्यकामा केही वर्ष पहिले नै विभिन्न चोकमा बत्ती जडान भएपनि प्रयोगमा आउन सकेको थिएन। जडीबुटी, कोटेश्वर, थापाथलीलगायतका चोकमा कुनै निकायको सहयोगमा र कतै परीक्षणका लागि बत्ती जडान भएपनि प्रयोगमा आउन नसकेको हो। बत्ती नहुँदा सवारीसाधनको व्यवस्थापनको काम ट्राफिक प्रहरीले चोक चोकमा उभिएर गर्दै आएका थिए। अहिले बत्ती जडान भएका स्थानमा कम सङ्ख्यामा मात्रै ट्राफिक प्रहरी खटिएको देख्न सकिन्छ। विभागले चालु आबमा विभिन्न स्थानमा बत्ती जडान गर्ने गरी ठेक्का सम्झौता गरिसकेको छ। अहिलेसम्म चक्रपथ वा चक्रपथभित्रका स्थानमा मात्रै ट्राफिक बत्ती जडान भइरहेकामा उपत्यकामा चक्रपथको बाहिरी क्षेत्रमा यसको माग बढिरहेको छ।"
उपल्लो मुस्ताङमा वैशाखमा पनि पर्यो हिउँ,"जोमसोम : उपल्लो मुस्ताङमा बुधबार बिहानैदेखि हिमपात भएको छ। जिल्लाको लोमान्थाङ र लोघेकर दामोदरकुण्ड गाउँपालिकामा आंशिक रूपमा हिमपात भएको हो। समुन्द्री सतहदेखि ३५ सय मिटर अग्लो उचाईको घिलिङ, घमी, चराङ, लोमान्थाङ छोसेर र कोरलानाका लगायतका बस्तीहरुमा हिमपात भएको लोमान्थाङका निमिक्त प्रशासकीय अधिकृत सुरेश घिमिरेले जानकारी दिए। उनका अनुसार गर्मी मौसममा हिमपात भएको र जमिनको सतह तातिएकाले हिउँ जमिनमा थेग्रिन नसकेको हो। हिउदयामको मौसम पर्ने हिउँ गर्मीयाममा परेपछि स्थानीयबासी आश्चार्य चकित परेका छन्। बर्सेनी पुस, माघ र फागुनको दोश्रो सातासम्म पर्ने हिउँ यसवर्ष वैशाख महिनामा परेको लोमान्थाङका स्थानीय आङ्गेल गुरुङले जानकारी दिए। उनले ०७७ को पुस र माघ महिनामा ३ पटक मात्र आंशिक हिमपात भएको बताए। तर, उपल्लो मुस्ताङमा आंशिक हिमपात भएपनि तल्लो मुस्ताङमा भने उच्च लेकमा आंशिक हिमपात भएको थियो। वैशाख महिनाको चैते दसैँ रामनवमीको बिहान उपल्लो मुस्ताङमा हिमपात भएपनि तल्लो मुस्ताङका हलुका वर्षा भएको छ। हरितगृह ग्यासको उत्र्सजनका कारण जलवायु परिवर्तनको प्रत्यक्ष असर हिमाली जिल्लाहरुमा परेको छ। जलवायु परिवर्तनका कारण मुस्ताङमा कुनै वर्ष भारी हिमपात हुने, कुनै वर्ष आंशिक हिमपात त कुनै वर्ष हिउँ नै नपर्ने भएकाले हिमाली क्षेत्रको कृषि, पर्यटन, जैविक विविधता र पर्यावरण लगायतका क्षेत्रमा प्रतिकुल असर परेको छ। चालु वर्ष तल्लो मुस्ताङको बेँसीक्षेत्रमा हिउँ नै पर्न नसकेको थासाङ२ सौरुका किसान सोजन हिराचनले जानकारी दिए। हिउँ पर्ने सिजनमा हिउँ नपरेपछि मुस्ताङका किसान समस्यामा परेका छन्। हिउँले जमिनको उर्वराशक्ति वृद्धि गरी उत्पादन क्षमता बढाउने र हिउँले स्याउ लगायतका अन्नबालीहरुमा लाग्ने विभिन्न प्रकोप नियन्त्रण गर्ने भएकाले हिउँ किसानका लागि वरदान सावित हुने गर्छ। हिउँले खेतीयोग्य जमिनको सतहलाई रिचार्ज गर्न मद्यत गर्छ। उपल्लो मुस्ताङमा वैशाखमा हिमपात भएपनि स्थानीय किसानमा खासै उत्साह प्रदान गर्न सकेको छैन।"
थन्किए सामान,"धनकुटा : जिल्ला अस्पताल धनकुटामा भेन्टिलेटर र आईसियू बेड राख्न ल्याइएका उपकरण जडान नहुँदा अलपत्र परेका छन्। उपकरण ल्याएको डेढ महिनाभन्दा बढी समय बितिसकेको छ। स्थान अभावकै कारण जडान हुन नसक्दा भेन्टिलेटर र आईसियूका उपकरणहरू अलपत्र परेको जिल्ला अस्पताल धनकुटाका निमित्त मेडिकल सुपरिवेक्षक डा पुजन विश्वकर्माले बताए। अस्पतालको दोस्रो तलामा ती उपकरण त्रिपालले छोपेर राखिएको छ। नेपाल सरकारको जनसुरक्षा कोषको सहयोगमा ४ वटा भेन्टिलेटरसहितको १० वटा आईसियू बेड सञ्चालन गर्न करिब १ करोड ६५ लाख रुपैयाँको लागतको खरिदमा उपकरण ल्याइएको डा विश्वकर्माले बताए। जिल्ला स्वास्थ्य कार्यालयको भवनमा अस्पतालको केही सेवासहितको प्रशासनिक फाँट सारेर खाली भएको स्थानमा भेन्टिलेटरसहितको आईसियू बेडका लागि आवश्यक उपकरण जडान गर्ने प्रक्रिया अघि बढाइएको थियो। तर प्रदेश १ को सामाजिक विकास मन्त्रालयको मन्त्रीस्तरको बैठकले हालको स्वास्थ्य कार्यालय धनकुटा४ देब्रेवासस्थित महिला विकास कार्यालयको नयाँ भवनमा सार्ने निर्णय गरेको थियो। तत्कालीन सामाजिक विकासमन्त्री जीवन घिमिरे धनकुटा आएर स्थान छनौट गरी कात्तिक ६ मा उक्त निर्णय गरिएको थियो। तर, हालसम्म पनि स्वास्थ्य कार्यालय नसर्दा उपकरण जडान गर्न समस्या भएको बताइएको छ। अस्पतालले भेन्टिलेटरसहितको आईसियू बेड राख्न आवश्यक पूर्वाधार निर्माणका लागि ठेक्कासमेत लगाइसकेको छ। डा विश्वकर्मा भन्छन्, ठेक्का लागि सक्यो। ठेकेदार काम गर्न दिनमा दुईतीन अस्पताल प्रशासनमा आइपुग्छन्। काम दिन सकेका छैनौं। असारसम्म निर्माण सम्पन्न गरिसक्ने गरी ३० लाख रुपैयाँमा ठेक्का लागेको हो।"
"प्रसिद्ध मनकामना, गोरखनाथ र गोरखकाली मन्दिर वैशाखभरि बन्द","गोरखा : प्रसिद्ध मनकामना, गोरखनाथ र गोरखकाली मन्दिर वैशाख महिनाभर बन्द हुने भएका छन्। जिल्ला प्रशासन कार्यालयले मंगलबार सूचना प्रकाशित गरी जिल्लाका सबै मठ, मन्दिर, चर्च, मस्जिद वैशाख मसान्तसम्म बन्द गर्ने जनाएको छ। कोभिड १९ विपद व्यवस्थापन समितिको आजको बैठकले जिल्लाका सबै मठ, मन्दिर, गुम्बा, चर्च, मस्जिदमा हुने नित्य पूजा, ध्यान, प्रार्थनाबाहेक सबै पूजाआजा बैशाख मसान्तसम्म बन्द गर्ने निर्णय भएको छ, प्रमुख जिल्ला अधिकारी शालिग्राम पौडेलले भने, नित्य पूजाआजामा पनि स्वास्थ्य मापदण्ड पालना गर्नुपर्ने निर्णय भएको छ। चैते दशैँ भएकाले मंगलबार एकैदिनमा मनकामना मन्दिरमा सात हजार भक्तजनले पूजा गरेका मनकामना क्षेत्र विकास समितिका अध्यक्ष रामकुमार जोशीले जानकारी दिए। जिल्ला प्रशासन कार्यालयबाट भएको निर्णय प्राप्त नभएकाले मंगलबार निर्वाध रुपमा पूजाआजा भएको उनले बताए। डिसिसिएमसीले नै निर्णय गरेपछि हामीले पनि बन्द गर्नैपर्यो, जोशीले भने। चैते दशैँको अष्टमीमा गोरखकालीको विशेष पूजा लाग्ने दिन भएकाले मंगलबार भक्तजनको थेगिनसक्नु भीड भएको गोरखा दरबार हेरचाह अड्डाका प्रमुख हरि भुषालले जानकारी दिए। डिसिसिएमसीको निर्णय अनुसार बुधबारदेखि मन्दिरमा नियमित पूजाबाहेकका पूजाआजा बन्द गर्ने उनले बताए। डिसिसिएमसीले मेला, महोत्सव, जात्रा, पर्व, विवाह, ब्रतबन्ध, पास्नी, धार्मिक अनुष्ठान, मलामीमा पनि २५ जनाभन्दा धेरै सहभागी गराउन नपाइने र पार्टी प्यालेसको प्रयोग गर्न पनि जिल्ला प्रशासन कार्यालयको अनुमति लिनुपर्ने निर्णय गरेको छ। सभा, सम्मेलन, सेमिनार, गोष्ठी, समीक्षा बैठक, तालिम, प्रशिक्षण जस्ता क्रियाकलाप पनि भर्चुअल विधिबाट मात्र गर्नुपर्ने, भौतिक उपस्थितिमा गर्नुपर्ने भएमा २५ जनाभन्दा बढि उपस्थित नगराई गर्नुपर्ने निर्णय भएको छ। सिनेमाहल, पार्टीप्यालेस, नाचघर, हेल्थक्लब, जिमखाना, फुटसल, हाटबजार, कवर्डहल, रङ्गशालामा हुने दर्शकसहितको खेलकुद तथा भिडभाड हुने कार्यक्रम पनि वैशाख मसान्तसम्मका लागि बन्द गराउने निर्णय भएको छ। साथै बैठकले सवारी साधनमा मास्क अनिवार्य लगाउनुपर्ने, सिट क्षमताभन्दा बढी यात्रु राख्न नपाइने, सवारीसाधनलाई दैनिक रुपमा निसंक्रमित गर्नुपर्ने निर्णय गरेको छ। होटल, रेष्टुरेण्ट पनि दैनिक निसंक्रमित गर्नुपर्ने, मास्क नलगाई प्रवेश गर्न नपाइने लगायतका निर्णय डिसिसिएमसीको बैठकले गरेको छ।"
दोलखाको साढे १२ सय हेक्टर वन क्षेत्रमा आगलागी,"दोलखा : पछिल्लो एकमहिना यता मात्र दोलखाको साढे १२ सय हेक्टर वन क्षेत्रमा आगलागी भएको पाइएको छ । चालु आर्थिक वर्षको चैत महिनादेखि हालसम्म जिल्लाको ५२वटा वनको १२ सय ६१ हेक्टर क्षेत्रफलमा आगलागी भएको पाइएको हो । जिल्लाका ती वन क्षेत्रहरुमा मानवीय असावधानी, गैरजिम्मेवारीपन र लापरवाहीको कारण आगलागी भएको सम्वद्ध कार्यालयले जनाएका छन् । वनक्षेत्रमा आगलागी हुने क्रम नरोकिएको कारण क्षतिको यकिन तथ्याङ्क आइनसकेको बताइएको छ । जिल्लाको विभिन्न ९ वटा स्थानीय तहका गरी ४७ वटा सामुदायिक वन र ५ वटा कबुलियती वन क्षेत्रमा आगलागी भएको डिभिजन वन कार्यालय दोलखाको तथ्याङ्क छ । आगलागीको कारण वनक्षेत्रमा रहेका बिरुवा, काठ, पशुपंक्षी तथा जनावारमा ठूलो क्षति पुगेको बताइएको छ ।आगलागीको कारण मानवीय क्षति नभए पनि पिउने पानीको पाइप, केही पर्यटकीयस्थलमा क्षति पुगेको वन कार्यालयले जनाएको छ । आगलागी नियन्त्रणमा आआफ्नो क्षेत्रमा नियन्त्रणका लागि पहल गर्नुपर्ने, सम्भव नभए वन कार्यालय, सुरक्षा निकायलाई खबर गर्न डिभिजन वन कार्यालय दोलखाका प्रमुख शिव सापकोटाले आग्रह गरेका छन् । जिल्लाको १७ क्षेत्रमा लागेको आगोमध्ये ९ वटा क्षेत्रमा अझै पूर्णरुपले नियन्त्रणमा आउन सकेको छैन । जिल्लाको ४३८ वटा वनमध्ये ५७ वटा वनमा आगलागी भएको तथ्याङ्क छ ।"
"विदेश जानलाई नक्कली पीसीआर रिपार्ट बनाउने गिरोह समातियो, १३६ यात्रु विमानस्थलबाट फर्काइयो","काठमाडौं : सिनामंगलस्थित सुरिया हेल्थकेयरमा परीक्षण गराएको पीसीआर रिपोर्ट लिएर विमानस्थल पुगेका १३६ जनालाई फर्काइएको छ। विभिन्न देशमा जानका लागि सुरिया हेल्थकेयरको ल्याबमा पीसीआर परीक्षण गराएका यात्रुलाई एयरलाइन्सले विमानस्थलबाट फर्काइदिएको अध्यागमन विभागले जनाएको छ। फर्काइएकामा जजिरा एयरका ३७, एयर अरेबियाका ५४ र सलाम एयरका ४५ जना रहेका छन्। नक्कली पीसीआर रिपोर्ट बनाएको आशंकमा सूर्या हेल्थ केयरमा महानगरीय अपराध महाशाखाले मंगलबार छापा मारेको थियो। विदेश जानेबाट चर्को मूल्य लिएर पीसीआर रिपोर्ट नक्कली बनाएको आरोपमा सूरियामा छापा मारिएको थियो। फर्काइएकाहरुमा आधा नेपाली र आधा भारतीय रहेको बताइएको छ। मंगलबार महानगरीय अपराध महाशाखाले छामा मारेर प्रयोगशालाका ८ कर्मचारी पक्राउ गरेको थियो। सुरिया हेल्थकेयर प्रालिका सञ्चालक डा सिपी श्रीकुमार र मेरिट मल्टी केयर मेडिकल सेन्टर प्रालिका सञ्चालक प्रकाश रायमाझी भन्ने चित्रबहादुर रायमाझीसहितको समूह मिलेर उक्त नक्कली कार्य गरी पैसा असुल्ने गरेको खुल्न आएको छ । वैदेशिक रोजगारीमा जाने व्यक्तिका लागि आवश्यक पर्ने पीसीआर रिपोर्ट बनाएर अत्यधिक रकम लिइ नमूना सङ्कलन नै नगरी नक्कली बनाउने गरेको खुलेकाले उनीहरुसहित आठजनालाई पक्राउ गरिएको महानगरीय अपराध महाशाखाले जनाएको छ । सूचनाका आधारमा अनुसन्धानमा खटिएको प्रहरी टोलीले मंगलबार साँझ काठमाडौंको सिनामङ्गलमा रहेको सुरिया हेल्थकेयर प्रालिबाट जारी भएका स्वाब सङ्कलन तथा परीक्षण नै नगरी पीसीआर टेष्ट नेगेटिभ भनी उल्लेख भएका चार थान नक्कली परीक्षण रिपोर्टसहित उनीहरुलाई पक्राउ गरेको थियो। पक्राउ पर्नेमा झापा गौरादह घर भई हाल पेप्सीकोला बस्ने ४५ वर्षीय प्रकाश रायमाझी भन्ने चित्रबहादुर रायमाझी, सप्तरीका प्रमोदकुमार यादव, महोत्तरी गौशालाका प्रदीपकुमार गिरी, महोत्तरीकै अमनकुमार यादव, मोरङ विराटनगरका वजेश पोख्रेल, महोत्तरीका बादल मिरिङ थिङ, दोलखा वैतेश्वरी घर भई चाबहिल बस्ने २२ वर्षीय सरोज क्षेत्री र सप्तरी मध्यपुराका डा खेलानन्दप्रसाद सिंह रहेको प्रहरीले जनाएको छ । त्यहाँबाट रिपोर्ट बनाउन प्रयोग हुने कम्प्युटरलगायतका उपकरणसमेत नियन्त्रणमा लिइएको र थप अनुसन्धान कार्यका लागि राष्ट्रिय जनस्वास्थ्य प्रयोगशाला टेकुका प्रतिनिधिको रोहबरमा सुरिया हेल्थकेयर प्रालिको सेवा हाललाई बन्द गराइएको महाशाखाले जनाएको छ । उनीहरुले प्रतिव्यक्ति रु नौ हजार लिई नक्कली रिपोर्ट बनाउने गरेको खुलेको छ ।"
"पुल तर्दा २० रुपैयाँ शुल्क, मारमा स्थानीय","कुश्मा : पर्यटकलाई लक्षित गरेर बनाइएका पुलबाहेक अन्यमा शुल्क लिने गरेको पाइँदैन। तर पर्वतको कुस्मा नगरपालिका१ पाङको अदुवाबारी र बाग्लुङको बाग्लुङ नगरपालिका१ लाई जोड्ने कालीगण्डकी नदीमाथि बनाइएको पुल तर्दा भने शुल्क तिर्नुपर्छ। विश्वकै लामो झोलुङ्गे पुल भनी दाबी गरिएको ५६७ मिटर लम्बाइ रहेको उक्त पुल तर्न बाग्लुङ नगरपालिकाले शुल्क तोकेको छ। पर्वत र बाग्लुङ जिल्ला जोड्ने भए पनि बाग्लुङ नगरपालिकाले कुस्मा नगरपालिकासँग सल्लाह नै नगरी एकलौटी शुल्क तोकेको हो। नगरपालिकाले मंगलबारदेखि लागु हुने गरी पूर्वाधार उपयोग शीर्षकमा कर तोकेको हो। जसअनुसार साधारण शुल्क प्रतिव्यक्ति २०, ज्येष्ठ नागरिक, अपाङ्गता भएका र विद्यार्थीका लागि प्रतिव्यक्ति १० र विदेशी नागरिकका लागि ५० रुपैयाँ तोकिएको छ। बाग्लुङ नगरपालिकाले स्थानीय सरकार सञ्चालन ऐन, २०७४ लाई आधार मानेर उक्त निर्णय गरेको हो। धार्मिक गन्तव्यका रूपमा रहेको बाग्लुङ कालिका मन्दिरमा दर्शन गर्न पुग्ने दर्शनार्थी तथा पर्यटकहरूको चहलपहल बढी हुने गरेको अवस्थामा कर लगाइको हो। बाग्लुङ नगरपालिकाका प्रमुख जनकराज पौडेलले भने कर लगाउने निर्णय पर्यटक लक्षित रहेको बताउँछन्। नेपालमै रहेका कतिपय ठूला प्रोजेक्टहरूमा कर लगाउने चलन रहेको उदाहरण दिँदै उनले करका रूपमा उठाइएको रकमले पुलमा थप व्यवस्थापनका काम गर्ने बताए। पुल हामीमा हस्तान्तरण भएर आइसकेपछि यसको मर्मत र व्यवस्थापनको काम हामीले नै गर्नुपर्छ। नगरपालिकाकै खर्चमा पुलमा बत्ती जडान गरेका छौँ। अब पार्क र पार्किङ बनाउनु छ। करबाट उठेको रकम त्यसैमा खर्च हुन्छ। पुलको मर्मत पनि गर्नुपर्ने हुन्छ उनले भने, स्थानीय जनताको ढाड सेक्नका लागि हामीले यो गरेका होइनौँ। बाहिरबाट आएका पर्यटकहरूले अलिकति शुल्क तिरेर पुलको आनन्द लिँदा फरक पर्दैन। पुलसँग जोडिएका दुई नगरपालिकाका नागरिकलाई त पैसा लाग्दैन नि त। पुलमा घुम्न आउनेहरू एकै पटक ठूलो संख्यामा प्रवेश गर्दा घुइँचो भएको र यसले पुलको आयु छोटाउन सक्ने भएका कारण पनि कर लगाइएको नगरप्रमुख पौडेलको दाबी छ। कानुनी रूपमा पनि ठूला पूर्वाधारहरूमा कर लगाउन पाइने उदाहरणअनुसार पुललाई झनै आकर्षक बनाउनका लागि यो निर्णय भएको र यसको विरोध गर्नुपर्ने अवस्था नरहेको उनले बताए। पर्वतको कुस्मा नगरपालिकाका प्रमुख रामचन्द्र जोशीले पर्वतसँग जोडिएको पुल भए पनि बाग्लुङ नगरपालिकाले निर्णय आफूहरुसँग कुनै सहकार्य नगरेको बताए। कर उठाउने निर्णय भएपछि आफूकहाँ गुनासो आएको बताउँदै उनले यसबारे बाग्लुङ नगरपालिकासँग कुरा गर्ने बताए। सार्वजनिक पुल हो। बाग्लुङको मात्र हुँदैन। पर्वतसँग जोडिएका कारण कुस्मा नगरपालिकासँग पनि सल्लाह गरेर निर्णय गर्नुपर्ने हो तर हामीलाई कुनै खबरै भएन। समाचार आएपछि थाहा भएको हो उनले भने, यसबारे पाङ क्षेत्रसहित अन्यले पनि गुनासो गर्नुभएको छ। म छिट्टै नै यसबारे कुरा गर्नेछु। सामाजिक सञ्जालमा समेत पुलमा कर लगाइनु हास्यास्पद भएको भन्दै नगरपालिकाको आलोचना भएको छ। नागरिकको सहजताका लागि निर्माण गरिएका पुलहरूमा नै कर लगाएर नागरिकलाई नै मारमा पार्नु गलत रहेको नागरिकको गुनासो छ।"
चाँडै परीक्षा सक्ने तयारीमा विद्यालयहरू,"गुलरिया : दोस्रो चरणको कोभिड संक्रमणको अवस्था बढ्दै गएपछि बर्दियाका स्थानीय तह अन्र्तगतका विद्यालयहरू चाँडै परीक्षा सक्ने तयारीमा जुटेका छन्। पालिका अन्तर्गतका शिक्षा शाखाहरूले परीक्षाको तयारी थालेका हुन्। गाउँपालिकाभित्र सञ्चालित सम्पूर्ण विद्यालयको शैक्षिकसत्र ०७७ को वार्षिक परीक्षा ०७८ वैशाख १६ गतेदेखि सञ्चालन गर्ने निर्णय गरिएको बढैयाताल गाउँपालिकाका शिक्षा प्रमुख विष्णुप्रसाद ढकालले बताए। वैख २३ गतेसम्ममा सम्पूर्ण परीक्षा सकेर २५ गते नतिजा प्रकाशन गर्ने निर्णय गरेका छौँ, उनले भने। गाउँपालिकाका विद्यालयमा वैशाख ९ देखि १३ गतेसम्म परीक्षा तयारी विदा दिइएको छ। तर कर्मचारी र शिक्षकहरू भने अनिवार्य उपस्थित हुनुपर्ने व्यवस्था गरिएको ढकालले बताए। यसैगरी ठाकुरबाबा नगरपालिकाका विद्यालयमा वैशाख १२ गतेदेखि परीक्षा सुरु गर्ने निर्णय भएको पालिकाका प्रमुख प्रशासकीय अधिकृत रामहरी रिजालले बताए। पालिकाले स्वास्थ्य मापदण्ड पालना गर्दै परीक्षा सञ्चालन गर्न विद्यालयहरूलाई निर्देशन गरेको छ। बर्दियाका गुलरिया, मधुवन, राजापुर, बारबर्दिया, बाँसगढी नगरपालिका र गेरुवा गाउँपालिका पनि परीक्षाको तयारीमै छन्। गुलरिया नगरपालिकाले वैशाख १४ गतेसम्म परीक्षा तयारी विदा दिएको छ। स्वास्थ्य मापदण्डको पूर्ण पालना गर्दै परीक्षा सञ्चालन गरिने गुलरिया नगरपालिकाले जनाएको छ। कोभिडको त्रास फैलिंदै गएपछि जिल्लाका सामुदायिक तथा निजी विद्यालयहरू परीक्षाको तयारीमा जुटेका हुन्।"
त्रिविद्वारा भर्चुअलबाट कक्षा लिन निर्देशन,"काठमाडौं : त्रिभुवन विश्वविद्यालय (त्रिवि)ले कोरोना भाइरस अति प्रभावित जिल्लाका ठूला शहरका क्याम्पसको पठनपाठन भर्चुअल माध्यमबाट गर्न निर्देशन दिएको छ। त्रिविका सूचना तथा जनसम्पर्क महाशाखाका प्रमुख योगेन्द्रप्रसाद दाहालले कोभिड१९ को सङ्क्रमण बढ्दै गएकाले भर्चुअल माध्यमबाट कक्षा सञ्चालन गर्न निर्देशन दिएका हुन्। यसअघि सोमबार बसेको मन्त्रिपरिषद् बैठकले वैशाख मसान्तसम्म विद्यालय र कलेजलाई अनलाइन वा वैकल्पिक माधयमबाट कक्षा सञ्चालन गर्ने निर्णय गरेको थियो। उनका अनुसार काठमाडौँ, ललितपुर, भक्तपुर, कास्की, झापा, सुनसरी, मोरङ, सप्तरी, जनकपुर, मकवानपुर, रुपन्देही, बुटवल, चितवन, बाँके, पर्सा, नेपालगञ्ज, दाङ, सुर्खेत, बागलुङ र महेन्द्रनगरमा सैद्धान्तिक कक्षा अनलाइनको माध्यमबाट सञ्चालन गर्न भनिएको छ। त्रिविले यी ठूला शहरबाहेक बाँकी जिल्लाका शहरमा भने स्थानीय तहसँगको समन्वयमा जनस्वास्थ्यका मापदण्ड लागू गरी कक्षा सञ्चालन गर्न आग्रह गरेको हो। यस्तै त्रिविले आवश्यक स्वास्थ्य सावधानी अपनाई परीक्षा सञ्चालन, २५ जनाभन्दा बढी उपस्थित नहुने गरी कुनै सभा, बैठक, गोष्ठी, सभा नगर्न र सबै कार्यालय, क्याम्पस, स्कुल र विभागले स्वास्थ्य सावधानी अपनाउँदै मास्क, सेनिटाइजर र साबुन पानीको आवश्यक व्यवस्था गर्न आग्रह गरिएको छ।"
हरिण र दुम्सीको मासुसहित सिकारीको समूह पक्राउ,"सिन्धुली : सिन्धुलीमा संरक्षित वन्यजन्तु हरिण र दुम्सीको मासुसहित सात सिकारी पक्राउ परेका छन् । पक्राउ पर्नेमा कमलामाई नगरपालिका १४ चन्दनपुरका काली कुभर, लक्ष्मी कुभर, मोहन कुभर, बरम कुभर, शम्भु चौधरी र ईश्वर कुभर रहेका छन् । उनीहरुलाई सव डिभिजन वन कार्यालय रानीबासको टोलीले पक्राउ गरेको डिभिजन वन कार्यालय सिन्धुलीका सहायक वन अधिकृत संघर्ष सक्षम मिश्रले जानकारी दिए । सिकारीहरुको साथबाट चार थान ठूलो पासो (जनावर पक्रने जाली), खुकुरी र ६ केजी बढी हरिण र दुम्सीको मासु समेत नियन्त्रणमा लिइएको छ, मिश्रले भने । पक्राउ परेका सातैजनालाई सव डिभिजनले डिभिजन वन कार्यालय सिन्धुलीमा बुझाएको छ। उनीहरुमाथि जिल्ला अदालत सिन्धुलीबाट सात दिनको म्याद थप गराएर अनुसन्धान थालिएको मिश्रले जनाए । उनले थपे, पक्राउ परेकाहरुले बोकेको पासो हेर्दा ठुला ठुला जनावरहरु समेत मार्न सकिने पाइएको छ । उनीहरु पेसेवर सिकारीजस्तो देखिएको प्रारम्भिक अनुशन्धानबाट खुलेको छ । पक्राउ परेकाको साथबाट जफत भएको मासु विधि विज्ञान प्रयोगशाला काठमाडौंमा परीक्षणका लागि पठाइने तयारी गरिएको बताइएको छ । प्रयोग शालाको रिपोर्ट र अनुशन्धान प्रक्रिया सकिएपछि वन्यजन्तु चोरी सिकारी ऐनअन्तरगत जिल्ला अदालत सिन्धुलीमा मुद्धा दायर गरिने डिभिजन वन कार्यालय सिन्धुलीले जनाएको छ ।"
वीरगन्जमा संक्रमण दर ५० प्रतिशत : ११ दिनमा ४ सय ८१ संक्रमित,"वीरगन्ज : वीरगन्जमा कोरोना संक्रमण दर ५० प्रतिशतले बढिरहेको भएपनि नागरिकले स्वास्थ्य सुरक्षाको मापदण्ड अपनाइ रहेका छैनन्। वीरगन्जस्थित नारायणी अस्पतालको प्रयोगशालामा दिनहुँ गरिदै आएको परीक्षणमा परीक्षण गराएकामध्ये आधाभन्दा बढीमा संक्रमण भेटिने गरेको छ। मङगलबार राति पनि १ सय ४० जनाको स्वाब परीक्षण गर्दा परीक्षण गरिएकामध्ये ६५ प्रतिशतमा अर्थात ९१ जनामा संक्रमण पुष्टि भएको छ। जसमध्ये पर्सा जिल्लाका मात्रै ७६ जना छन्। तीमध्ये वीरगन्ज महानगरपालिकाका मात्रै ६८ जना हुन्। यस्तै बाराका ९ जना, सर्लाहीका ३ जना, रौतहट, सप्तरी र मकवानपुर ११ जनामा पनि संक्रमण पुष्टि भएको नारायणी अस्पतालका कोभिड कोर्डिनेटर डाक्टर सरोज रोशन दासले जानकारी दिए। यस्तै गत सोमबार बेलुकी पनि १४१ जनाको परीक्षण गर्दा ५५ प्रतिशत अर्थात ७८ जनामा संक्रमण भेटिएको थियो। आइतबार राति ९६ जनाको पीसीआर परीक्षण गर्दा ६३५४ प्रतिशतमा अर्थात ६१ जनामा संक्रमण पुष्टि भएको थियो। शनिबार बेलुकी ९० जनाको परीक्षण गरिँदा ४५ जनामा र शुक्रबार ९४ जनाको परीक्षण हुँदा ५७ जनामा संक्रमण भेटिएको थियो। बिहीबार ७८ जनाको परीक्षण गर्दा ३८ जनामा संक्रमण पुष्टि भएको थियो।नारायणी अस्पतालका डाक्टर उदयनारायण सिंहले वीरगन्जमा दिनहुँ देखिएको संक्रमण दरले यहाँको अवस्था भयावह बन्दै गएको बताए। 'संक्रमणको पहिलो लहरका बेला वीरगन्जमा संक्रमण दर २० देखि २५ प्रतिशत मात्रै थियो' , उनले भने ,तर अहिले ५० प्रतिशतभन्दा बढी नै छ, यसले अवस्था भयावह रहेको पुष्टि गर्दैछ।' संक्रमण बढ्दै गएको भएपनि नागरिकमा सचेतना भने नदेखिएकाले यसले झन जोखिम निम्त्याइ रहेको डाक्टर सिंहको भनाई छ। 'बजारमा मानिसको भीडभाड कम भएको छैन, तरकारी बजारमा त मान्छेको ठेलामठेल भीड भइ नै रहेको छ, उनले भने , अवस्था भयावह भइसक्यो तै पनि मानिसले मास्क लगाउन अटेरी गरिरहेका छन्। ' नारायणी अस्पतालका कोभिड कोर्डिनेटर डाक्टर दासले अहिले कोभिडको कडा लक्षण भएकाहरु मात्रै परीक्षण गर्न आइरहेको बताए। तर सामान्य लक्षण भएका कोभिडका शंकास्पद बिरामीहरु भने परिक्षण गराउन नआइ गाँउघरमै घुलमिल गरेर बसेकाले सुमदायमा संक्रमण तीब्र गतिमा फैलिरहेको बताए। यसका साथै अहिले संक्रमण पुष्टि भएकाहरुको कन्टयाक्ट ट्रेसिङ पनि नभएकाले यसले पनि समुदायमा संक्रमण झन फैलिरहेको उनले बताए। मास्क नलगाउनेलाई समातेर सय रुपैयाँ कारवाही बजारमा स्वास्थ्य सुरक्षाको मापदण्ड अपनाएको देखिएपछि स्थानीय प्रशासनले गत सोमबारदेखि सडकमा मास्क नलगाइ हिड्नेलाई नियन्त्रणमा लिएर कारवाही गर्न थालेको छ। स्थानीय प्रशासनको निर्देशनमा प्रहरीले चोक चोकमा मास्क नलगाएकाहरुलाइ नियन्त्रणमा लिएर १ सय रुपैयाँ जरिवाना तिराएर १ थान मास्क दिएर छाड्ने गरेको छ। सोमबार ४ सय ४२ जना र मङगलबार २ सय २९ जनालाइ कार्वाही गरि जरिवाना तिराइएको जिल्ला प्रहरी कार्यालय पर्साले जनाएको छ। बिना मास्क घर बाहिर निस्किने प्रवृतिलाई निरुत्साहित गर्न यो अभियान शुरु गरेको पर्साका प्रमुख जिल्ला अधिकारी पिताम्बर घिमिरेले बताए। ११ दिनमा ४ सय ८१ संक्रमित वीरगन्जमा पछिल्लो ११ दिनमा ४ सय ८१ संक्रमित थपिएका छन्।नारायणी अस्पतालमा चैत २७ देखि बैशाख ७ गतेसम्म गरिएको ९ सय ९ जनाको परीक्षणमा ४ सय ८१ जनामा संक्रमण भेटिएको हो। कोरोनाको दोस्रो लहर शुरु भए यता वीरगन्जमा ६ जना संक्रमितको मृत्यु भइसकेको छ। वीरगन्जको नारायणी अस्पतालमा ४ जना र नारायणी बयोधा अस्पतालमा २ जनाको मृत्यु भएको डाक्टर दासले बताए। मृत्यु हुने ६ जनामा पर्साका ५ जना र बाराका १ जना हुन्।"
एकैदिन सुन तोलामा १३०० रूपैयाँले बढ्यो,काठमाडौं : मंगलबार घटेको सुनको मूल्य बुधबार वृद्धि भएको छ। आज सुन तोलामा एक हजार ३०० रुपैयाँले वृद्धि भएको हो । नेपाल सुनचाँदी व्यवसायी महासंघको तथ्यांक अनुसार छापावाला सुन प्रतितोला ९२ हजार रुपैयाँमा र तेजाबी सुन प्रतितोला ९१ हजार ५०० रुपैयाँमा कारोबार भइरहेको छ । अघिल्लो कारोबार दिन मंगलबार सुन तोलामा ३०० रुपैयाँले घटेर प्रतितोला ९० हजार ७०० रुपैयाँमा खरिदबिक्री भएको थियो । चाँदीको भाउ लगातार चारदिन एउटै मूल्यमा कारोबार भएपनि बुधबार भने सामान्य वृद्धि भएको छ । यस दिन चाँदी तोलामा १० रुपैयाँले बढेर प्रतितोला एक हजार ३१० रुपैयाँमा किनबेच भइरहेको छ ।
पर्वतको कुश्मा नगरपालिकाको कार्यालय एक हप्ताका लागि बन्द,"कुश्मा : कोभिड१९ को नयाँ भेरियन्ट फैलन सक्ने अवस्थालाई मध्यनजर गर्दै कुश्मा नगरपालिकाका सम्पूर्ण सेवाहरु एक साताका लागि बन्द गरिएको छ। कार्यालयका प्रमुख प्रशाकीय अधिकृत कुमानसिंह गुरुङलाई कोरोना संक्रमण पुष्टि भएपछि भोलि बिहीबारदेखि लागु हुने गरी वैशाख १५ गते बुधबारसम्म सबै सेवा ठप्प पारिएको हो। कार्यालयबाट सम्पादन हुने नियमित सेवाहरु योजना सम्झौता, योजना फरफारक, राजश्व संकलन भुक्तानी लगायतका कार्यहरु पूर्ण रुपमा बन्द गरिने निमित्त प्रमुख प्रशासकीय अधिकृत विष्णुप्रसाद तिवारीले जानकारी दिए। उनका अनुसार अत्यावश्यक सेवाहरु जस्तै स्वास्थ्य, फोहोरमैला संकलन, दमकल लगायतका सेवाहरु भने नियमित रुपमा संचालन हुने भएका छन्। एक साता नगरपालिका बन्द हुँदा सेवाग्राहीमा पर्ने असरप्रति क्षमायाचना गर्दै कोभिड१९ विरुद्ध संवेशनशील बन्न कार्यालयले आग्रह गरेको छ। नगरपालिकाले वडा नं ३ दुर्लुङ्गको चनौटे गाउँमा आयोजना गरेको सातौ नगर सभा समेत स्थगित गरेको छ। पहिलोपटक कार्यालय बाहिर बिहीबार आयोजना गरिएको सभा संक्रमणकै कारण स्थगित गरिएको नगरप्रमुख रामचन्द्र जोशीले जानकारी दिए। यसैबीच जिल्ला प्रशासन कार्यालयले पनि सुचना जारी गर्दै भिडभाड हुने सबै गतिविधि बन्द गर्न आग्रह गरेको छ। प्रहरीले मास्क लगाउने अभियानलाई प्रभावकारी बनाउन बजार क्षेत्रमा चेकजाँचलाई कडाइ गरिएको छ भने सवारी साधनहरुमा समेत आवश्यक सतर्कता अपनाउन भनिएको छ।"
वीरगन्जमा सर्लाहीका संक्रमित पुरुषको मृत्यु,वीरगन्ज : वीरगन्जमा बुधबार थप एक संक्रमित पुरुषको मृत्यु भएको छ। वीरगन्ज नारायणी बयोधा अस्पतालमा सर्लाहीका संक्रमित पुरुषको उपचारका क्रममा बुधबार बिहान मृत्यु भएको हो। सर्लाहीको मलंगवा नगरपालिका २ का ४२ वर्षीय संक्रमित पुरुषको बुधबार बिहान १० बजे मृत्यु भएको नारायणी अस्पतालका कोभिड कोर्डिनेटर डाक्टर सरोज रोशन दासले जानकारी दिए । उनकाअनुसार निमोनियाबाट ग्रसीत ती पुरुष उपचारका लागि मङगलबार नारायणी अस्पतालमा भर्ना भएका थिए। कोरोनाको आशंका भएपछि मङगलवार नै एन्टिजेन प्रविधिबाट कोरोनाको परिक्षण गर्दा उनमा कोरोनाको संक्रमण पुष्टि भएको थियो। योसँगै कोरोनाको दोस्रो लहर शुरु भए यता वीरगन्जमा ७ जना संक्रमितको मृत्यु भइसकेको छ। वीरगन्जको नारायणी अस्पतालमा ५ जना र नारायणी बयोधा अस्पतालमा २ जनाको मृत्यु भएको डाक्टर दासले बताए। मृत्यु हुने ७ जना पर्साका ५ जना तथा बारा र सर्लाहीका ११ जना हुन्।
कर्मचारीमा कोरोना देखिएपछि भीमदत्त नगरपालिका बन्द,"महेन्द्रनगर : कञ्चनपुरको भीमदत्त नगरपालिकाका एक कर्मचारीमा कोरोना संक्रमण देखिएपछि सेवा बन्द गरिएको छ । कार्यालयका अन्य कर्मचारीको स्वास्थ्य परिक्षण गनुपर्ने र कार्यालय निर्मलीकरण गनुपर्ने भएकाले वैशाख १० गतेसम्म सेवा बन्द गरिएको नगरपालिकाका प्रशासकीय अधिकृत पुष्कर प्रसाद भट्टले बताए । 'अन्य कर्मचारीहरुको स्वास्थ्य परीक्षण गरिँदै छ ,' उनले भने, '१० गतेसम्म अत्यावश्यक बाहेकका सेवा बन्द गरेका छौं।' पछिल्लो केही दिनयता कञ्चनपुरमा कोरोना संक्रमण तीब्र बढिरहेको छ ।"
"श्रीरामनवमी आज, पूजा आराधना गरी मनाइँदै","काठमाडौं : चैत्र शुक्ल नवमीका दिन मर्यादा पुरुषोत्तम भगवान् रामचन्द्रको सम्झनामा मनाइने रामनवमी पर्व आज देशभरि श्रद्धा र भक्तिपूर्वक पूजा आराधना गरी मनाइँदैछ। असत्यमाथि सत्यको विजय तथा भगवान् श्रीरामको सम्झनामा मनाइने रामनवमी पर्वका उपलक्ष्यमा भगवान् रामचन्द्रका मन्दिरमा पूजापाठ गरिन्छ। यस वर्ष पनि कोरोना भाइरसको सङ्क्रमणबाट बच्न स्वास्थ्य मापदण्ड जारी गरिएकाले भक्तजनले राम मन्दिरमा भौतिक दूरी कायम गरी पूजा, आराधना एवं दर्शन गर्नेछन्। जनकपुरस्थित रामजानकीको मन्दिरमा मेला भर्न नेपाल तथा भारतका नरनारीको घुइँचो लाग्छ। त्रेतायुगमा आजकै दिन अयोध्यामा राजा दशरथ र रानी कौशल्यावतीको सुपुत्रका रुपमा विष्णुको अवतार लिएर भगवान् श्रीरामको जन्म भएको थियो। त्यही स्मृतिमा पवित्र नदी, ताल तथा कुण्डहरूमा स्नानका साथ व्रत बसी रामगीता पाठ, अध्यात्म, वाल्मीकीय, तुलसीकृत र भानुभक्तीय रामायण वाचन गर्ने र भगवान् रामको पूजा आराधना गरी रातभरि भजनकीर्तन गर्ने परम्परा छ। आजका दिन व्रत बसी श्री रामको पूजापाठ र जपध्यान गर्नाले चिताएको कार्य पूरा हुने र अर्को जन्ममा बैकुण्ठ वास हुने कुरा व्रतार्क नामक धर्मग्रन्थमा उल्लेख छ। अयोध्याका राजा दशरथका जेठा छोरा भई भगवान् विष्णुको सातौँ अवतारका रूपमा जन्मनुभएका श्रीरामले मिथिलाका राजा जनककी छोरी सीतासँग विवाह गरेपछि संसारबाट पापी तथा दुष्ट राक्षसहरूको नाश गर्नुभएको थियो। धर्मशास्त्रविद् एवं नेपाल पञ्चाङ्ग निर्णायक समितिका अध्यक्ष प्रा डा रामचन्द्र गौतम लोक रञ्जनात् राजा भन्ने शास्त्रीय मान्यतालाई श्रीरामले पूरा गरेको बताउँछन्। यसैले आदर्श राजाका रुपमा भगवान् श्रीरामको स्मरण गरिन्छ। पितृ, मातृ भक्त, ठूलालाई आदर र सानालाई माया गर्ने आदर्श पुरुषका रुपमा रामले अयोध्यामा राज्य गरेकाले उनको शासनकाललाई अहिले पनि रामराज्यका रुपमा स्मरण गरिन्छ। सृष्टिमा दर्जनको अन्त्य गरी सज्जनको रक्षाका लागि भगवान् विष्णुले रामका रुपमा मनुष्यलोकमा जन्म लिएका हुन्। रामकै जस्तो गुण हामीमा पनि प्राप्त होस् भन्ने कामनाले श्रीरामनवमी पर्व मनाउने गरिएको उनले सुनाए। रामनवमीका दिन श्रीरामको व्रत, उपवास गरी पूजा, आराधना गर्नाले यो लोकमा सुख, शान्ति र परलोकमा सद्गति पाइने रामायणलगायत धर्मग्रन्थमा उल्लेख गरिएको छ। आफ्ना पिताको कठोर आज्ञालाई सहजतापूर्वक ग्रहण गरी मानव जातिलाई सत्यको मार्गमा लाग्न प्रेरणा दिएकाले उनको सम्झनामा श्रीरामनवमी पर्व मनाउन थालिएको धार्मिक ग्रन्थमा उल्लेख छ। यस अवसरमा बत्तीसपुतलीस्थित श्रीरामचन्द्र मन्दिर, पशुपति आर्यघाट पारिको श्रीराममन्दिर, गोकर्णेश्वर नगरपालिका९ स्थित आरुबारीमा रहेको श्रीराम मन्दिरलगायत देशभर विभिन्न स्थानका मन्दिरमा आज भौतिक दूरी कायम गरी स्वास्थ्य सुरक्षाका मापदण्डबमोजिम मेला लाग्छ। ती मन्दिरमा श्रीरामनवमीका अवसरमा विशेष पूजा पनि गरिन्छ। माडीस्थित अयोध्यापुरीमा सीतारामको मूर्ति स्थापना गरिँदै श्रीरामनवमीका अवसरमा चितवनको माडीस्थित अयोध्यापुरीमा सीतारमको मूर्ति प्रतिस्थापन गरिने भएको छ। प्रतिस्थापनका लागि रामसीताको मूर्ति रथयात्रासहित आज त्यसतर्फ लागेको छ। प्रधानमन्त्री निवास बालुवाटारमा राखिएका ती मूर्तिको रथयात्रा टोलीलाई मंगलबार बिहान प्रधानमन्त्री केपी शर्मा ओलीले बिदाइ गरेका थिए। बिदाइपछि पशुपतिनाथ मन्दिरमा स्वस्तिवाचन र मन्त्रोच्चारणसहित पृथ्वी राजमार्ग हुँदै देवघाटतर्फ पठाइएको थियो। संस्कृति, पर्यटन तथा नागरिक उडड्यनमन्त्री भानुभक्त ढकालको नेतृत्वमा गएको रथयात्रा समूह बेलुकी देवघाट पुगेको पशुपति क्षेत्र विकास कोषका सदस्य सचिव डा प्रदीप ढकालले राससलाई जानकारी दिए। रथयात्रा समूह मंगलबार देवघाटमै बास बसेको छ। श्रीरामनवमीका दिन बुधबार बिहान गण्डकीमा स्नानसहित पूजा आराधना गरी चितवनको माडीस्थित अयोध्यापुरीतर्फ यात्रा अघि बढ्ने छ। बुधबार मध्याह्न १२ः३० बजे मूर्ति प्रतिस्थापन साइत रहेको उनले सुनाए। प्रतिस्थापनपछि पूजा आराधना, भजनकीर्तनलगायत कार्यक्रमसमेत राखिएको जनाइएको छ। यात्रामा संस्कृति मन्त्रालयका सचिव यादव कोइराला, पुरातत्व विभागका महानिर्देशक दामोदर गौतमलगायत कोषका पदाधिकारी सहभागी भएको जनाइएको छ। गत असारमा प्रधानमन्त्री ओलीले रामको जन्मभूमि अयोध्यापुरीमा राम, सीता, लक्ष्मण र हनुमानका मूर्ति राख्ने घोषणा गरेका थिए।"
आरोही सम्मानित,"पोखरा : अन्नपूर्ण प्रथम पहिलो पटक आरोहण गरेर कृतिमान कायम गरेका हिमाल आरोही चेलीलाई पोखरामा सम्मान गरिएको छ। ट्रेकिङ एजेन्सिज एसोसिएसन अफ नेपाल (टान) पश्चिमाञ्चलको आयोजना र पोखराको पर्यटन व्यवसायीको छाता संगठनलगायत बिभिन्न पर्यटन व्यवसायीको सहभागीतामा अन्नपूर्ण पहिलो हिमाल आरोही महिलालाई सम्मान गरिएको हो। करिव आठ हजार ९१ मिटर अग्लो अन्नपूर्ण प्रथम हिमालको आरोहण गरेर रेकर्ड राख्ने टोलीका सदस्यमा फोटो पत्रकार पूर्णिमा श्रेष्ठ, दावा याङजुम शेर्पा, दावाफुटी शेर्पा, माया शेर्पा, पासाङ ल्हामु शेर्पा र शर्मिला तामाङ रहेका छन्। ६ जना नेपाली चेलीले बैशाख ३ गते शुक्रबार मध्यान्ह आरोहणका लागि निकै जोखिम मानिएको अन्नपूर्ण प्रथम हिमाल आरोहण गरेका हुन्। सम्मान कार्यक्रममा बोल्दै माया शेर्पाले अन्नपूर्ण हिमाल आरोहणको ७० वर्ष पछि पहिलो पटक नेपाली महिलाले चढ्न पाएकोमा खुशी व्यक्त गरिन्। यस अघि विश्वका विभिन्न देशका १२ जना महिलाले अन्नपूर्ण प्रथम आरोहण गरेका थिए। यसपाली एकै सिजनमा पहिलो पटक ६ नेपाली महिलाको साथै अन्य मुलुकका गरि एकै पटक १२ जनाले सफल आरोहण गरेर नयाँ रेकर्ड राखेको पनि उनले सुनाइन्। अर्की सफल आरोही पत्रकार पूर्णिमा श्रेष्ठले अन्नपूर्ण आधारशिविरमा अरु दिदीबहिनीलाई पनि भेटेपछि आरोहणकालागि थप उत्साहा आएको बताइन्। अन्नपूर्ण प्रथम आरोहणको योजना गण्डकी प्रदेशको पर्यटन प्रवद्र्धनको लागि पनि गरिएको उनले सुनाइन्। कार्यक्रममा हिमाल आरोही चेलीलाई अन्नपूर्ण गाउँपालिका म्याग्दीका अध्यक्ष डमबहादुर पुन, पोखरा पर्यटन परिषद्का अध्यक्ष गोपीबहादुर भट्टराई, टान पश्चिमाञ्चलका अध्यक्ष शुशील पौडेल, नेपाल पर्यटन बोर्डका पूर्व सदस्य अग्नी कँडेल लगायतले सम्मान गरेका थिए।"

शीर्षक,विवरण
साताका सात तस्बिर,ललितपुरको नख्खु खोलामा धान रोप्नका लागि बिऊ निकाल्दै स्थानीय किसान। ललितपुरको चापागाउँबाट आइतबार साँझ देखिएको चम्केको बिजुली। नेपालमा शुक्रबारबाट मनसुन प्रवेश गरेको छ। मनसुन सिजन सुरु भएपछि लामो खडेरीपछि पानी परेको छ। पाटनको मंगलबजारमा पानी भर्दै स्थानीय। वर्षा सुरु भएसँगै सुकेको पाटनको ढुंगेधारामा पानी आउन थालेको छ। मेलाम्ची खानेपानी एक महिनाका लागि बन्द भएपछि पाटनबासी यहाँका ढुंगेधारामा निर्भर पर्नुपरेको छ। ललितपुरको धापाखेलस्थित नागदहमा जोखिमपूर्ण तरिकाले ढल्नै लागेको पोमा चढेर सुरक्षा मापदण्ड पुरा नगरी विद्युत मर्मत गर्दै प्राविधिक। ललितपुरको नख्खु खोलामा एक अलकत्रा कारखानाबाट निस्केको धुलोको मुस्लो। असार महिना लाग्दै गर्दा सडक कालोपत्रे गर्नका लागि आजकल काम धेरै हुने गरेको छ। केही वर्षअघि बस्ती नबेसेको यस ठाउँमा आजकल भाडामा टहरा बनाएर बस्नेहरुले फाँट भरिएको छ। बस्तीको बीचमा अलकत्रा कारखानाबाट आउने धुलोका कारण सर्वसाधारणलाई असर पुगिरहेको छ। राजधानीको थापाथली पुलमा निषेधाज्ञाको समयमा सुनसान सडकमा माग्न बसेकी परमेश्वरीदेवी शाह। उनी दुवै आँखा देख्दिनन् भने उनका श्रीमान् पनि आँखा देख्दैनन्। उनको परिवार थापाथलीको सुकुम्बासी बस्तीमा बस्ने गर्दछन्। उनकी एक छोरी छन्। निषेधाज्ञाको समयमा माग्न बस्दा कसैले पनि पैसा नदिँदा खान समेत समस्या भएको उनी बताउँछिन्।
अधिकांशमा भिटामिन डी कमी,"काठमाडौं : निषेधाज्ञाका कारण अधिकांश नेपाली घरभित्रै सीमित छौं। कोरोना भाइरसबाट संक्रमितहरू पनि धेरै घरमै आइसोलेसनमा बसेका छन्। घामसँग साक्षात्कार हुन पाइरहेको छैन। यसले शरीरमा कतै भिटामिन डीको कमी त भइरहेको छैन ? चिकित्सकीय भाषामा भिटामिन डी डिफिसेन्सी भनिने यो समस्याले प्रायःलाई प्रभावित पारिरहेको डाक्टरहरू बताउँछन्। वरिष्ठ हाडजोर्नी तथा नसारोग विशेषज्ञ प्राडा गणेश गुरुङका अनुसार बालबालिकादेखि वृद्धवृद्धासम्म सबै उमेर समूहका व्यक्तिलाई भिटामिन डीको कमी हुन सक्छ। बालबालिकामा हड्डीको विकास नहुने वा बांगिने समस्या देखापर्छ, प्रा डा गुरुङ भन्छन्, प्रौढहरूमा मांसपेशी एवं जोर्नीमा दुखाइ र नसा तथा मांसपेशीमा समस्या हुने फ्रयाक्चरको समस्या देखिन सक्छ। थकान महसुस हुन्छ। वरिष्ठ मुटुरोग विशेषज्ञ डा प्रकाशराज रेग्मीका अनुसार यो नेपालको मात्र नभई विश्वकै साझा समस्या हो। स्पार्क हेल्थ होमका हाडजोर्नी रोग विशेषज्ञ डा सुनील पौडेल नेपालीमध्ये झन्डै ८५ प्रतिशतमा यो समस्या रहेको आँकलन गर्छन्। भिटामिन डी डिफिसेन्सी भएका व्यक्ति कोरोनाबाट संक्रमित हुने सम्भावना बढी हुन्छ, डा पौडेल भन्छन्, डायबिटिज, अधिक वजन र भिटामिन डी डिफिसेन्सी कोरोनाकालमा जोखिम मानिन्छ। कोभिड१९ युनिफाइड अस्पतालका प्रमुख प्रशासकीय अधिकृत डा जागेश्वर गौतम कोरोना संक्रमणअघि पनि नेपालीलाई भिटामिन डीको कमी रहेको उल्लेख गर्छन्। डा गौतम भन्छन्, समुदायममै भिटामिन डीको कमी देखिन्छ। यस्तो बेला कोरोना संक्रमित भएको व्यक्तिमा भिटामिन डी डिफेसेन्सी हुनु स्वाभाविक हो। हेल्पिङ हेन्ड्स सामुदायिक अस्पतालमा उपचाररत कोरोना संक्रमितमध्ये झण्डै २५ प्रतिशतमा यो समस्या देखिएको छ। अस्पतालका विशेषज्ञ प्रा डा गुरुङका अनुसार भिटामिन डी को कमी हुँदा रोग प्रतिरक्षात्मक शक्ति (इम्युनिटी पावर)मा कमी आउँछ। संक्रमणको जोखिम बढी हुन्छ। विभिन्न अध्ययनको निष्कर्ष यसअघि व्यक्तिगत एवं विभिन्न स्वास्थ्य संस्थामा आएका बिरामीमा गरिएको छुट्टाछुट्टै अध्ययनमा पनि भिटामिन डी डिफिसेन्सी रहेको देखिएको थियो। ललितपुरस्थित हेल्थ होम केयर सेन्टरमा आएका ५० बिरामीमा डा सुनील श्रेष्ठको नेतृत्वमा सन् २०१२ मा परीक्षण गरिएको थियो। उक्त अध्ययनले ७८२ प्रतिशतमा भिटामिन डीको कमी देखाएको थियो। एक वर्षयता भने कोरोनाका कारण घरभित्रै बसिरहनुपरेका कारण उक्त संख्यामा वृद्धि भएको जानकार बताउँछन्। यस्तै, नर्वेको युनिभर्सिटी अफ ओस्लोको कम्युनिटी मेडिसिन विभागले सन् २०१३ मा दुर्गम भेगका पाँच वर्षमुनिका २ सय ८० जनामा गरेको अध्ययनमा ९११ प्रतिशतमा यो समस्या देखिएको थियो। डा महेशप्रकाश भट्टको टोलीले सन् २०१४१५ मा पोखरामा गरेको अध्ययनले ७३६८ प्रतिशतमा भिटामिन डीको कमी देखाएको थियो। चितवन मेडिकल कलेज शिक्षण अस्पतालमा उपचारार्थ आएका १ सय ८ बालबालिका तथा किशोरकिशोरीमा गरिएको अध्ययनले ७४१ प्रतिशतमा भिटामिन डीको कमी रहेको देखाएको थियो। विदेशी मापदण्ड कति उपयुक्त ? शरीरमा भिटामिनको मात्रा कति हुनुपर्छ ? नेपालको सन्दर्भमा कुनै मापदण्ड छैन। युरोप, अमेरिकाको मापदण्डलाई नेपालमा पनि लागू गरेको पाइन्छ। वरिष्ठ मुटु रोग विशेषज्ञ डा रेग्मी युरोप, अमेरिकावासी र नेपालमा हुनुपर्ने भिटामिन डीको लेभलमा फरक हुन सक्ने बताउँछन्। भिटामिन डीबारे धेरै कुरा अझै विवादास्पद छ। जसको जाँच गर्दा पनि भिटामिन डीको कमी आउन सक्छ, डा रेग्मी भन्छन्, विदेशीले बनाएको मापदण्डलाई आधार बनाइएको छ। हामी नेपालीका लागि हुनुपर्ने भिटामिन डीको मापदण्ड के हो त ? घाम लाग्ने क्षेत्रमा हुनुपर्ने भिटामिन डीको लेभल कति हो ? घाम नलाग्ने क्षेत्रमा हुनुपर्ने कति हो ? यसको निश्चित मापदण्ड नै छैन। घाम लाग्ने र घाम ताप्नुपर्छ भन्ने सोच भएको अवस्थामा किन भिटामिन डी डिफिसेन्सी देखिएको छ ? यो अनुसन्धानको विषय भएको चिकित्सकको भनाइ छ। डा रेग्मीका अनुसार विकसित मुलुकमा भिटामिन डीको अवस्था जाँच गर्ने प्रवृत्ति भए पनि नेपालमा वास्ता गरिँदैन। साँघुरो गल्लीमा घर बनाउने र कोठामा बसेर टेबल वर्क गर्ने, ल्यापटप, मोबाइल गेम हेर्नेहरू बढ्दै गएका कारण भिटामिन डीको कमी हुन सक्छ। विकसित मुलुकमा भिटामिन डीको कमीबारे चर्चा भए पनि तुलनात्मक रूपमा नेपालमा सार्वजनिक चासो र चिन्ता थोरै हुने गरेको डा रेग्मीको भनाइ छ। युरोप, अमेरिकामा जस्तै नेपालमा पनि घरभित्रै टेबल वर्क धेरै हुन थालेकाले भिटामिन डीको कमी भइरहेको छ। घरबाहिर घाममा बसेर काम गर्नेलाई भिटामिन डीको कमी भएको पाइँदैन, उनी भन्छन्।भिटामिन डीको कमीले विशेष गरी मांसपेशी र हाड तथा जोर्नीमा गम्भीर असर पर्ने डा गुरुङ बताउँछन्। हड्डी बाँगिने वा विकास नहुने मात्र होइन अन्य रोगहरू पनि उत्पन्न हुने डा रेग्मी बताउँछन्। के गर्ने ? घाममा केही बेर बसेपछि पाइन्छ, सूर्यको अल्ट्राभायोलेट बी किरण। यही किरण नांगो छाला हुँदै शरीरभित्र प्रवेश भयो भने भिटामिन डी डिफिसेन्सीको अभाव पूर्ति हुन्छ।सूर्य (घाम)को किरण नांगो छालाद्वारा भित्र प्रवेश गरेपछि कोलेस्ट्रोलमा पुग्छ। त्यसपछि भिटामिन डीमा परिवर्तित हुन्छ। घामको किरण शरीरमा प्रवेश गर्ने गरी बस्यो भने निःशुल्क भिटामिन डी प्राप्त गर्न सकिन्छ। शरीरभित्र घाम प्रवेशपछि विभिन्न राशायनिक प्रतिक्रिया भई शरीरलाई चाहिने भीटामिन डी प्राप्त हुन्छ। बुढ्यौली लागेसँगै छालाका छिद्रहरूले घामको किरण पर्याप्त ग्रहण गर्न सक्दैन। फलस्वरूप, शरीरमा भिटामिन डी को अभाव हुन्छ। डा रेग्मीका अनुसार सूर्यको प्रकाश वा खानपानबाट नै भिटामिन डी ग्रहण गर्नुपर्छ। अहिले त सप्लिमेन्ट (पूरक)का रूपमा भिटामिन डीको चक्की खानेहरू धेरै छन्, डा रेग्मी भन्छन्।डा गुरुङका अनुसार कोठामा मात्र बसिरहनुहुँदैन। घरबाहिर निस्कने वा छतमा गएर १०१५ मिनेट घाम ताप्नुपर्छ। घामबाट पनि भिटामिन डी पाउन सकिन्छ। त्यस्तै शारीरिक व्यायामका साथै खानपानमा ध्यान दिनुपर्छ। नेपाली खानाका रूपमा दाल, भात, तरकारीसँगै सागसब्जी पनि खानुपर्छ। अन्डा सेवन गर्न सकिन्छ। विशेषगरी प्रौढहरूमा खानपानले पनि धेरै प्रभाव पार्छ। माछामासु सेवन गर्नुपर्ने डा गुरुङको सुझाव छ। आयुर्वेद तथा वैकल्पिक चिकित्सा विभागका महानिर्देशक डा वासुदेव उपाध्याय प्रत्यक्ष भिटामिन डीको स्रोतको उपयोगभन्दा हर्बलजन्य पदार्थ खानुपर्ने सुझाव दिन्छन्। डा उपाध्याय भन्छन्, भाइरससँग लड्दालड्दै शरीरमा भिटामिन डीको कमी हुन सक्छ। सिधै ट्याब्लेट वा जिंक सेवन गर्नुभन्दा हर्बल मेडिसिनको उपयोग गर्न सकिन्छ। अमला, च्यवनप्रास, अश्वगन्धा सेवन गर्दा शरीरलाई चाहिने भिटामिन डी पाउन सकिन्छ। होम आइसोलेसनमा बसेका वा अन्य व्यक्तिले दैनिक रुटिन अनुसार खानपान र नियमित व्यायाम गर्नुपर्ने डा उपाध्यायको सुझाव छ।"
कृष्णचन्द्र नेपाली गण्डकी प्रदेशको मुख्यमन्त्री नियुक्त,पोखरा : गण्डकी प्रदेशको मुख्यमन्त्रीमा कृष्णचन्द्र नेपाली नियुक्त भएका छन् । गण्डकी प्रदेशकी प्रमुख सीताकुमारी पौडेलले संविधानको धारा १६८ को (५) अनुसार बहुमतको दाबी गरेका नेपालीलाई मुख्यमन्त्री नियुक्त गरेकी हुन् । प्रदेश प्रमुख पौडेलको आह्वान अनुसार हिजो नेपाली कांग्रेस संसदीय दलका नेता नेपालीले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका थिए। उनी ३१ जना नै सशरीर प्रदेश प्रमुख कहाँ पुगेका थिए। प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त पृथ्वीसुब्बा गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएनन्।
म चुरे हुँ !,"म चुरे हुँ। मेरो आकार धेरै ठूलो नभए पनि म त्यति सानो पनि छैन। नेपालको करिब क्षेत्रफलको १५ प्रतिशत हिस्सामा झन्डै ३३ जिल्लामा फैलिएको छु। क्षेत्रफलको हिसाबले भन्नुपर्दा झन्डै ८५० किलोमिटर लम्बाइ तथा ५ देखि २० किलोमिटर चौडाइमा फैलिएको छु। मेरो उचाइ समुद्रसतहबाट पूर्वमा ३०० मिटर हुँदै पश्चिममा पुग्दा करिब २००० मिटरको उचाइसम्मको छु। कहीँ केही धेरथोर होला त्यो छँदै छ। मेरो समुच्चा क्षेत्रफल मानिसका लागि, जंगली जनावरका लागि, विभिन्न प्रकारका रुखबिरुवा, वनस्पति, प्राकृतिक झर्ना र पोखरी, कुण्ड, तालतलैया, सीमसारका लागि प्रसिद्ध छु। नेपालमा बहने झन्डै छ हजार सानाठूला नदीहरूमा म एउटै चुरेले झन्डै एक सय पैसठ्ठीवटा नदी, खोला, खोस्राको माध्यमबाट चुरे, भावर र तराईका लागि चाहिँदो पिउने पानीलगायत सिँचाइका लागि थेगेर थेग्न नसक्ने अजस्र पानीको स्रोत उपलब्ध गराइदिएको छु। हिजोआज अनेक किसिमका अन्धाधुन्ध एवं अव्यवस्थित दोहनले त्यसमा कमी हुँदैछ। त्यसमा सतर्क हुनुपर्ने अवस्था आइसकेकोमा कसैको ध्यान जान सकेको छैन। त्यसमा म पिरोलिएको छु। मेरो चुरे क्षेत्र अतुलनीय प्राकृतिक सम्पदाले ओतप्रोत छ। मबाट निक्लने यावत् निर्माण सामग्रीहरू त राष्ट्रिय स्रोत हुन्। जैविक विविधताले भरिपूर्ण छु। त्यसको सदुपयोग खै गरेको ? गौरवलायक इतिहास रच्ने मौका पाउँदा खै त्यस्तो इतिहास रच्न सकेको ? उत्तरको हिमालबाट निःसृत भएर आउने कोशी, गण्डकी, कर्णाली, महाकाली हिमनदी पानीका ठूला स्रोत हुन् नेपालका लागि। बबई, पश्चिम राप्ति, बाग्मती, कमला, कन्काई महाभारत डाँडाबाट उद्भव भएर मेरै वरपरको या मेरै छेउछाउको बाटो हुँदै बहन्छ। हिमाल, महाभारत, चुरे, बिन्ध्या पर्वतमाला एवं मैदानी भूभाग हुँदै म चुरेको विभिन्न ठाउँबाट बहने यावत् नदीहरू अन्ततः बग्दै बंगाल र अरब समुद्रमा पुग्ने हो। चुरेको मेरो भूखण्ड पश्चिममा इन्दुस नदी (पाकिस्तान), पूर्वमा ब्रह्मपुत्र (भारत)सम्म झन्डै २४०० किलोमिटर लम्बाइमा फैलिएको छ। पौराणिक गोवद्र्धन पर्वत देख्न नपाए पनि आजसम्म नेपालको कतिपय संस्कृतिमा गोवद्र्धन पर्वतलाई संकेतात्मक रूपमा पुज्ने चलन छ। गोवद्र्धनवासीका लागि गोवद्र्धन पर्वत ओत, आश्रयस्थल, जीवनयापन गर्ने क्षेत्र, आश्रित जल, स्थल, गौपशुप्राणीको जीवनाधार थियो भनेजस्तै नेपाल र नेपालीको लागि चुरे एक किसिमको गोवद्र्धनभन्दा पनि ज्यादा महŒवको छ। पौराणिककालको गोवद्र्धनको त्यत्रो महत्त्व छ भने म त साक्षात् वर्तमानमै वरदहस्तले मानवोपयोगी, प्राणी एवं वनस्पति जगत्का लागि यत्ति खजाना दिइरहेको छु। खै के भन्ने ? मेरो आफ्नै प्रशंसा म कसरी गरु ! तस्बिर : राजकरण महतो मैले चुरेलगायत अरू डाँडाकाडाको विषयमा सरकारको अर्थमन्त्रीले केही दिन अगाडि आगामी वर्षको बजेटमा राखेको प्रस्ताव थाहा पाएँ। त्यसैबेलादेखि म अत्यन्त चिन्तित भइरहेको छु। मेरो बारेमा कत्तिलाई थाहा होलानहोला म नेपालको पाँचवटा धरातलीय स्वरूपमध्येको कान्छो भूभागीय धरातल हुँ। सबैभन्दा उत्तरमा उच्च उतंग हिमाच्छिद हिमाली भाग र त्यसको दक्षिणमा अनेक, पहाड, पर्वत, उपत्यका र त्यसपछि महाभारत पहाड र त्यसैको दक्षिणमा उमेरले सबैभन्दा कान्छो म चुरे छु। मेरो पुरानो नाम शिवालिक पनि हो, जहाँ भगवान् शिव स्वयं निवास गर्नुहुन्छ भन्ने अर्थ हुन्छ। भूगर्भविद्हरूको अध्ययनले मेरो उद्भवको अनुमान विभिन्न ढंगले लगाएका छन्। उनीहरूको विज्ञानले मलाई करिब चार करोड वर्षअघि उत्तरतर्फको हिमालको उत्पत्तिको क्रममा ग्रेगर र थेगर थुप्रिएर मेरो जन्म भएको हो भन्छन्। धार्मिक आस्था राख्नेहरूको तर्क अलग्गै छ। म स्वयं ईश्वरको सृष्टि हुँ। पर्यावरणीय दृष्टिले मेरो भूमिका नेपाल र नेपालीको लागि मात्रै होइन दक्षिण एसियाकै लागि महŒवपूर्ण छ। त्यतिमै यो सीमित हुँदैन विश्वकै लागि वरदान हो। मेरो क्षेत्रबाट उत्सर्जित हुने अक्सिजनलगायतका मानवोपयोगी ग्यासलाई आकाशमा कसले बारबन्देज लगाउने ? त्यसमा पनि म नेपालको लागि त जीवनाधार हुँ। शिरको ताज हुँ, आभूषण हुँ, अनन्त प्राकृतिक खजानाले भरिभराउ भण्डार हुँ, नेपालको उर्वरता हुँ, हिमालको टेको हुँ, आधार हुँ। तर ममा जम्मा भएर बनेको पहाड, डाँडाकाँडा अत्यन्त कमलो र नरम छ। किनभने म उमेरले कान्छो छु। साँच्चै भन्ने हो भने राम्ररी बलियो बन्नै पाएको छैन।त्यसैले हेर्दा म सबलजस्तो देखिए पनि अत्यन्त कमजोर, नरम र कच्चा छु। विश्वको ध्यान नेपालप्रति आकृष्ट हुनेछ। विश्वको पर्यावरणमा नेपालको हिमाल, पहाड, तराई, नदी, वनजंगल, जलचर, थलचरले पुर्याएको योगदान र अवदानको हिस्साको अध्ययनअनुसन्धानले नेपालको नाम विश्वमानचित्रमा आकृष्ट गर्ने छ। तब हेर नेपालमा विदेशी पर्यटकहरूको लर्को ! वैज्ञानिक, अध्येता, विद्यार्थी र पारखीहरूको भीड ! मेरै चुरे क्षेत्रको भेलले बगाएर ल्याएका ढुंगा, गिट्टी, बालुवा, माटो र कंकडहरूले भावर क्षेत्रको समथर भूमि बनेको छ। यसले दक्षिणपट्टि रहेको समथर तराईको लागि पानी सञ्चित गरिदिई भूमिगत जलभण्डारमा महŒवपूर्ण भूमिका निर्वाह गरेको छ। त्यत्ति मात्र होइन नेपालको जंगलको झन्डै ७३ प्रतिशत क्षेत्र बन्नुमा म चुरेको योगदान छ। मेरो चुरे क्षेत्रमा नेपालको क्षेत्रफलको हिस्सा करिब पन्ध्र प्रतिशत पर्छ तर जनसंख्याको हिसाबले झण्डै साठी प्रतिशत नेपालको जनसंख्यालाई चुरेको असर र प्रभाव पर्ने कुरा अनेकौं अध्ययन अध्येताहरूले गरिसकेका छन्। त्यसैले मेरो संरक्षण, सम्बद्र्धन एवं प्रवर्दनलाई कम आँक्न हुन्न। सरकारी प्रस्तावले म निकै विचलित भएको छु। किनभने मलाई जसरी हुन्छ दोहन गर्ने, मसँग भएका सामग्रीहरूलाई बाह्य मुलुकमा निर्यात गर्ने र आम्दानी गर्ने भन्ने कुरा नै सुन्छु। मैले भनिसकें म अत्यन्त कमजोर छु।मसँग भएका ढुंगा, खानी, भूबनोट निकै कमजोर छ। त्यसलाई अनावश्यक रूपले चलाउने बित्तिकै मेरो बाध्यता हुन्छ म वर्षाको बाढीसँगै हेलिएर माटो, बालुवा, ढुंगा, गिट्टी लिएर छेउछाउका नदीखोलाको माध्यमबाट बग्नै पर्ने हुन्छ। त्यसरी बग्दा म वरपरका गाउँबस्ती सखाप पार्दै, धनजनको क्षति पुर्याउँदै जानु पर्ने हुन्छ। मैले जाने भनेको मभन्दा भिरालो परेको नदी, भूमि र गंगा नदीमा हो। यसैले मैले पुर्याउने पहिलो असर तराई हुन्छ, भावर हुन्छ। त्यसपछि जाने भनेको त उही गंगामा हो। यहाँबाट बगाएर लिएर गएको माटो, बालुवा, ढुंगा, रुखवनस्पति पुग्ने उतै हो। मभन्दा केही तल जाँदा भावर छ, त्यसभन्दा केही तल बालुवा भएको माटो र अन्तिममा कृषियोग्य मलिलो माटोले वेष्ठित तराई छ। तराई नेपालको उन्नति, प्रगति र समृद्धिको आधारस्थलको साथै अन्न भण्डार पनि हो। मलाई कसरी चलाउन खोजेको हो, त्यसको गति र असर तुरुन्तै तराईमा पर्छ। तराईलाई समृद्ध राख्ने कि मरुभूमीकरण गर्ने ममा भर पर्छ भन्ने कुरा किन बिर्सेको ? चुरेको जैविक विविधताको के कुरा गर्नु ? यहींबाट वर्षाको पानी जमीन मुनिबाट छिर्दैछिर्दै तराईसम्म पुग्छ। पानी नदीमा मात्र होइन जमिनमुनि पनि प्रशस्त हुन्छ। तराईको माटोलाई मलिलो बनाउने काम यही छिरेको पानीले गर्छ। तराईमा किन स्यालो ट्यूबेल, डिपट्यूव वेलबाट प्रशस्त पानी आउँछ, अरू पहाडतिर त्यस्तो सम्भव छैन भन्ने कुराको धेरैलाई हेक्का नहुन सक्छ। यसको प्रमुख कारण नै मैले पानीलाई अहिलेसम्म चाहिँदो मात्रामा भण्डारण गरेर राखिदिएकी छु। म चुरेलाई लुछाचुडी गर्न थाल्यौ भने जमीनमुनि बग्ने पानीको स्रोत कम हुन्छ मात्र होइन त्यसका धारहरू परिवर्तन भएर खेतीकिसानीलाई गाह्रो पर्छ। त्यसले नदीखोलामा पानी नहुने वा अन्यत्रै जाने, भएका तालतलैया, पोखरी सुक्ने, कहीँ पानीको सतह ह्वात्तै बढेर ठूलो धनजनको नोक्सान वर्षैपिच्छे भोग्नुपर्छ। त्यस बेला म पानी भएर मात्र जान्न थेगर, बालुवा, ढुंगा, गिट्टीसहित बगेको हुन्छु। किसानको खेतीपातीमा म छिर्न थालेपछि त्यहाँ बस्ने नागरिकहरूको बिल्लबाठ हेर्नुपर्ने हुन्छ। त्यो दृश्य अत्यन्त हृदयविदारक हुनेछ, चित्कार र रोदनयुक्त हुनेछ। त्यसको लागि कोही तयार होला ? अहिले नै पनि जलवायु परिवर्तनको कारणले चुरेमा अन्य पहाडमा भन्दा धेरै पानी परेको देखिन्छ। अध्ययन गर्नेहरूले पत्ता लगाइरहेका छन् मेरो शरीरको अंगप्रत्यंगमा पहिरो जान थालेको छ। यस्तो दसौं हजार ठाउँमा छ। यसरी जताततै अनावश्यक मानवीय क्रियाकलाप बढ्न थाल्यो भने पानीकै कारण तराई लगायतका तल्लो भागमा समस्या सृजना हुन्छ। यो नेपालमा मात्र सीमित हुँदैन छिमेकी मुलुक भारतमा पनि यसको दूरगामी प्रभाव पर्छ। भूक्षय देशको लागि ठूलो खती हो भनेर बुझ्नुपर्छ। माटो, ढुंगा, गिट्टी सजिलोसँग बन्दैन। यसको लागि लाखौं वर्ष लाग्छ। यहाँबाट बगेर जानुको अर्थ देशको किमती वस्तु कतै निःशुल्क बग्दैछ भन्ने हुन्छ। तराईका नदीहरूको सतह अहिले नै जमीनभन्दा केही माथि छ। गाउँबस्तीहरू नदीकै सतह वा कहीँकहीँ त नदीभन्दा पनि तल्लो सतहमा छ। यस्तो भूबनोट हुँदाहुँदै चुरेक्षेत्र दोहन गर्न थाल्यौं भने बाढीको विकराल अवस्था आउँछ। यसले कृषियोग्य जमीन त नष्ट गर्ने नै भयो। अरू मानव बस्तीलाई बाढीले सखाप पार्छ ! म देखिरहेको छु यहाँ दुईथरी तर्कवादीहरूको रस्साकस्सी छ। एकथरी भन्छन् उसले चुरे बिगा यो मैले सपारे। हेरेर ल्याए सत्तामा जो जो बसे उसले कहीँ न कहीँ पहिलेदेखि नै बिगारे। अर्कोलाई चोर औंला ठढाउनुभन्दा अघि अरू चार औंलाले तिमीले पनि गर्यौ नि भनेर आफैंपट्टि औंला ठड्याउने अवस्था छ। मानिसको आयु त सय वर्ष हो। तिमीहरूले थोरै अनुभव गरेका छौं। म द्रष्टा र साक्षी बनेर करोडांै वर्षदेखि सबै क्रियाकलाप हेरिरहेको छु। मलाई ढाटेर ढाट्न सकिन्नँ। म हेरिरहेको छु, मेरो चुरे क्षेत्रभरि अहिले नै कति ठाउँमा अनेक किसिमको अतिक्रमण, दोहन, लुछाचँुडी चलिरहेको छ। मलाई जसरी हुन्छ लुछ्ने, कोतर्ने, भत्काउने, बिगार्ने काममा कोको लागेका छन् ? यसको हिसाबकिताब कुनै दिन दिनुपर्ने हुन्छ। चुरे लगायतका वनजंगल, चारकोशे झाडी, पहाडपर्वतमा वनजंगल फडानी राजनीतिक अस्थिरता भएको मौकामा सत्तासीनहरूको नीतिनिर्देशनमै विगतमा भएका हुन्। म चुरेबाट बगेको बालुवा, ढुंगा, गिट्टीहरू तराईमा थुप्रेका छन् भने तिनको सही सदुपयोग कसरी गर्ने वैज्ञानिक, भरपर्दो, विश्वासिलो आधार तयार पारेर बढीभन्दा बढी के कसरी सदुपयोग गर्न सकिन्छ त्यसतर्फ सोच्दा राम्रै होला। सदुपयोग त गर्नै पर्छ। ती अत्यन्त किमती छन्। तिमीसँग अहिले ती सामग्रीहरू सजिलै उपलब्ध छन् र त्यसको महŒव बुझेका छैनौं। विश्वमा ढुंगा, गिट्टी, बालुवा र माटो भनेको परिणाममा नपाएर विकासनिर्माणमा अवरोध पुगेका कैयन् मुलुकको कथाव्यथा सुन त कस्तो कारुणिक छ। सदुपयोग गर्नुपर्ने सामग्री पहिले आफ्नै देशमा सदुपयोग गर, त्यसमा बढी भयो भने छिमेकी मुलुकमा गर, त्यसमा पनि आफूसँग दिन पुग्ने छ भने तेस्रो मुलुकतिर हेर तर, यो काम सजिलो छैन। नियन्त्रणको चुस्तदुरुस्त, भरपर्दो र विश्वासिलो संयन्त्रबिना गर्यौ भने बाह्य मुलुकमा निकासी गरेर रुपैयाँपैसा कमाउने देशले होइन अरू नै माफिया र बिचौलिया या टाठाबाठाका लागि हुन्छ। विचार गर, एकपटक होइन धेरैपटक विचार गर ! चुरे र चुरे क्षेत्र वरपरका बासिन्दाको भविष्य जलाधारको सन्तुलन र स्वच्छतामा टिकेको छ। तिनको संरक्षण, सम्वद्र्धन र प्रवद्र्धन गरेमा मात्रै जल, जमिन, जनता र जग्गाको हित गर्न सक्छौं। मात्र चुरे भनेको निर्माण सामग्रीढुंगा, बालुवा, गिट्टी, माटो र वनस्पतिको स्रोत हो। यसको दोहन कसरी गर्ने भनेर सोच्यौ भने त्यो दुर्भाग्यपूर्ण हुन्छ। हाम्रा नदीहरूको गन्तव्य सिँचाइ, विद्युत् उत्पादन र उद्योगधन्दाका लागि योगदान र सही सदुपयोग हुनसक्ला तर त्यसैलाई मात्र सम्झिएर यसभित्र समेटिनुपर्ने जलचर, थलचर, वनचर, वनस्पतिलगायत सम्पूर्ण मानव बस्तीप्रति संवेदनशील नभईकन गरिने कुनै पनि नीति तथा कार्यक्रमहरूको औचित्य हुँदैन भन्ने कुरालाई कहिल्यै बिर्सनु हुँदैन। वर्षौं वर्षदेखि चुरेको अनगिन्ती क्षेत्रहरूको प्राकृतिक स्रोतसाधनको प्रयोग गर्दा नेपालले के पायो ? कति करको सहभागिता राष्ट्रिय बजेटमा रह्यो ? कतै हिसाबकिताब राखिएको छ ? छ भने कति छ ? त्यो आउनु पर्दैन ? राष्ट्रको प्राकृतिक संशाधनहरू सबै कुनै व्यक्ति, हर्ताकर्ता नेता, गुण्डा, लठैत र बिचौलियाको हुने अवस्था छ। त्यसमा सतर्क नहुने हो भने निर्माण सामग्री निर्यात खुलाउने योजनाको सुरु हुन पाउँदैन म चुरेलगायत उत्तरतिरका डाँडाकाँडामा बुल्डोजर, डोजर, क्रेन चढ्न सुरु हुन्छ। मलाई अनेक बहानामा खनीखोस्री गरेर ढुंगा, गिट्टी, बालुवा, माटोको नाउँमा म लुछिन, चुडिन, निर्वस्त्रतुल्य हुन विवश हुनेछु। अहिले पनि ठाउँठाउँमा मलाई कोतरिरहेछन्, चिथोरिरहेछन्। तैचुप मैचुप किन गरिरहेका छौ ? अन्ततोगत्वा मैले रौद्ररूप धारण गर्नु सिवाय कुनै विकल्प रहने छैन। त्यो भनेको देशमा अस्तव्यस्तता, तराईमा बाढी, पहाडमा पहिरो, जनधनको नोक्सान आदि आदि। मबाट निक्लने यावत् निर्माण सामग्रीहरू त राष्ट्रिय स्रोत हुन्। यसैले निजी क्षेत्रको जिम्मामा मलाई छोड्यौ भने लुछाचुँडी अरू भयावह हुनसक्छ। बरु कुनै सरकारी निमयनकारी निकायबाट खनिज पदार्थ निकाल्नुपर्छ। यो तब सम्भव छ जब राष्ट्रको माया, ममता गर्ने, राष्ट्रिय हितका लागि मरिमेट्ने सरकार सत्तामा हुन्छ। पार्टी र अनेक गुटमा विभाजित राजनीतिले ल्याएको तरल अवस्थामा म चुरेका लागि ल्याएको प्रस्ताव कस्तो होला। विगतका तीतो अनुभवले पनि सबै छताछुल्ल भइसकेको छ एकपटक प्रवेश त पाऊँ अनि हेर्दै जाऊँला को नीतिले म चुरेको अस्तित्व कुनै हालतमा रहने छैन। देशको कार्यकारी अधिकारी पाएको प्रधानमन्त्रीले यो होइन, यसो हुन कदापि दिने छैन। त्यो प्रस्ताव भए पनि खारेज गर्छु भनेर भनिदिए म ढुक्क हुन्थें। मेरो चुरे क्षेत्र अतुलनीय प्राकृतिक सम्पदाले ओतप्रोत छ। त्यसको सदुपयोग खै गरेको ? जैविक विविधताले भरिपूर्ण छ। सुनको फुल पार्ने कुखुराको कथा धेरै अण्डा पाउने लोभमा परेर माउलाई मास्न खोजेजस्तो देखिरहेछु म। गौरवलायक इतिहास रच्ने मौका पाउँदा खै त्यस्तो इतिहास रच्न सकेको ? विश्वका विद्वान्, विदुषी, अध्येता, अनुसन्धानकर्ता, विश्वका ठूल्ठूला भनिने कलेज, विश्वविद्यालयका व्युत्पन्न विद्यार्थीहरूलाई हुनेगरी थरिथरिका विद्वत्तवृत्ति दिएर मेरो चुरे क्षेत्रको विविध विषयहरूमा ध्ययनअनुसन्धान सुरु गराऊँ। आफ्नो देशका कलेज, विश्वविद्यालयहरूलाई यस विषयमा निरन्तरको अध्ययनचिन्तन चलाऊँ। नयाँनयाँ तथ्यहरू आउने छन्। त्यसले विश्वको ध्यान नेपालप्रति आकृष्ट हुनेछ। विश्वको पर्यावरणमा नेपालको हिमाल, पहाड, तराई, नदी, वनजंगल, जलचर, थलचरले पुर्याएको योगदान र अवदानको हिस्साको अध्ययनअनुसन्धानले नेपालको नाम विश्वमानचित्रमा आकृष्ट गर्ने छ। तब हेर नेपालमा विदेशी पर्यटकहरूको लर्को ! वैज्ञानिक, अध्येता, विद्यार्थी र पारखीहरूको भीड ! चुरे संरक्षणको लागि गर्नुपर्ने यावत कार्यहरू गरेर पनि नेपाल अध्ययन को नामबाट विश्वकै लागि आकर्षित हुने गरी नेपालसम्बन्धी प्रकृति, संस्कृति, सम्पदा क्षेत्रमा कीर्ति र अनुसन्धानको माध्यमबाट उल्लेख्य कार्य गर्नेलाई प्रत्येक वर्ष अहिलेसम्म गिट्ठी, बालुवा, ढुंगाको निर्यात भएको आम्दानीबाट दुईचार अर्बको अक्षय कोष राखेर पुरस्कृत गर्ने गरी लौन कामको सुरुआत गरेर देखाइदेऊ। त्यसले नेपालप्रति विश्वव्यापी सकारात्मक ध्यानाकर्षण गराउने छ। कतिञ्जेल हात थापेर बस्ने ? कति ढुंगा, गिट्टी, बालुवा निर्यात गरेर ढुकुटी भर्ने बेकम्माको कुरा गर्ने ? यत्रो विशाल विविध खजानाले भरिपूर्ण भएर गरिब बन्नु र देखाउनु दुर्भाग्यपूर्ण हुन्छ। समय छ, विचार गर। यसैले म भन्दैछु मलाई लुट्ने, चिथोर्ने, कोपर्ने केही नगर्नू, खबरदार !"
"सांसद नरोत्तमले माफी माग्दै भने, प्रधानमन्त्रीप्रति लक्षित अभिव्यक्ति आपत्तीजनक र संसदीय मर्यादा विपरित रहेछ","काठमाडौं : बागमती प्रदेश सभा सदस्य नरोत्तम वैद्यले प्रदेश सभामा दिएको अभिव्यक्तिको चर्को विरोध भएपछि माफि मागेका छन्। शनिबार उनले प्रधानमन्त्रीप्रति लक्षित गरी प्रयोग भएको शब्दहरु आपत्तीजनक र संसदीय मर्यादा विपरित भएको स्वीकार गर्दै माफी मागेका हुन्। वैद्यले भनेका छन्,बागमती प्रदेशको आर्थिक वर्ष २०७८०७९ को नीति तथा कार्यक्रमको छलफलको क्रममा हिजो मिति २०७८०२२८ गते मैले संसदको रोष्टममा उभिएर आफ्नो प्रतिक्रिया दिने क्रममा सम्मानीय प्रधानमन्त्री ज्यूप्रति लक्षित गर्दै मबाट प्रयोग भएको केही शब्दहरु आपत्तीजनक र संसदीय मर्यादा विपरित भएको मैले महसुश गरेको छु। वैद्यले आफूले बोलेको उक्त अभिव्यक्ति फिर्ता लिँदै रेकर्डबाट हटाउन सभामुख समक्ष अनुरोध गरेका छन्। उनले शनिबारको संसद् बैठकमा लिखित पत्र पढ्दै भनेका छन्, सम्मानीय प्रधानमन्त्री माथि मैले दिएको अभिव्यक्तिप्रति मेरो संसदीय दल नेपाली काग्रेसले उक्त अभिव्यक्ति फिर्ता लिन निर्देशन गरेको र मैले आफैँले पनि आफूले बोलेको कुरा विभिन्न सामाजिक सञ्जालमा उपलब्ध भिडियो हेर्दा कुटनीति र संसदीय मर्यादा विपरित रहेको महसुस गर्दै शान्तिपूर्ण राजनीतिको शालिनता भनेको सडकमा समेत संयमको अभिव्यक्ति जरुरी हुन्छ भन्ने कुरालाई आत्मसात गर्दै हिंसाबाट शान्तिपूर्ण रुपान्तरणका लागि अरु राजनीतिक दलहरुलाई समेत लोकतान्त्रिक अभ्यासमा प्रेरित गर्दै संयोजन गरेको दलको एक सिपाहीको नाताले आफूले बोलेको उक्त अभिव्यक्ति फिर्ता लिदै रेकर्डबाट हटाउन माननीय सभामुखसमक्ष अनुरोध गरेको जानकारी गराउँदछु। उनले पार्टीको नीति र संस्कृतिको पालना गर्दै संसदीय मर्यादाको पालना गर्न प्रतिबद्ध रहेको बताए। मैले बोलेको कुराले सामाजिक सञ्जालमा क्रियाप्रतिक्रिया धेरै भयो, आफूलाई लागेको कुरा संसदमा निर्धक्क बोल्न पाउने। पूर्ण वाक् स्वतन्त्रता हुने। मुद्दामामिला कहीँकतै मुद्दामामिला, कारवाही नहुने प्रावधान भएको। सार्वभौम संसदमा आफूलाई लागेको कुरा दिल खोलेर बोल्न पाइन्छ। उनले भने, दिल खोलेर आफ्नो विचार राख्ने सिलसिलामा भाइरल भएको अवस्थामा मेरो पार्टीको समेत ध्यान आकर्षण भएको छ। पार्टीले आत्मालोचना गर्न निर्देशन दिएकाले आत्मालोचना गरेको छु। वैद्यले माफी मागेपछि सभामुख सानुकुमार श्रेष्ठले उनको भनाइ रेकर्डबाट हटाइएको जानकारी बैठकलाई गराएका छन्। प्रदेशसभा भवन अगागि वैद्यको अभिव्यक्तिको विरोध प्रदर्शन गर्दै नेकपा एमालेका युवा तथा विद्याथीरु । तस्बिर : कृष्ण सारु मगर । बागमती प्रदेशसभाको शुक्रबारको बैठकमा नेपाली कांग्रेसका प्रदेशसभा सदस्य नरोत्तम वैद्यले संसदीय मर्यादा विपरीतको अभिव्यक्ति दिएपछि सत्ता पक्षका सांसद र नेताहरुले उनलाई हदैसम्मको कारवाहीको माग गरेका छन्। ओली विरुद्ध नाथुराम गोड्से हुन तयार रहेको वैद्य अभिव्यक्तिलाई लिएर एमाले र कांग्रेस तरङ्गित बनेको थियो। सांसद् वैद्यले प्रधानमन्त्री ओलीले देश खान लागेकोले कोही नाथुराम गोड्से बन्न तयार हुनुपर्ने, अरु तयार नभए आफैँ बन्न तयार हुने अभिव्यक्ति दिएका थिए। नाथुराम गोड्से ती व्यक्ति हुन् जसले भारतमा महात्मा गान्धीलाई गोली हानेर हत्या गरेका थिए। ओली यसरी आइरहेको छ कि आफ्नो सत्ता बचाउनका लागि, जे कुरामा पनि सम्झौता गरिराखेको छ। यो समयमा यदि खड्ग ओलीलाई यसरी नै छोड्ने हो भने यो नेपाल खाइदिन्छ है, खाइदिन्छ हैशुक्रबारको बैठकमा बोल्दै वैद्यले भनेका छन्,त्यसैले मेरो आग्रह, के भने कोही नाथुराम गोड्से आवश्यक पर्यो है, अब यो देश बचाउनका लागि। कोही नाथुराम गोड्से बन्न तयार छैन भने म बन्ने कि, म बन्ने कि? यस अगाडि नेकपा एमालेले वैद्यले शुक्रबार दिएको अभिव्यक्तिको भर्त्सना गरेको थियो। शनिबार प्रवक्ता प्रदीप ज्ञवालीले एक विज्ञप्ति जारी गर्दै प्रधानमन्त्री केपी शर्मा ओलीको हत्या गर्न दिएको धम्कीलाई नेकपा (एमाले) ले अत्यन्त गम्भीर रुपमा लिएको उल्लेख गरेका थिए। ज्ञवालीले प्रधानमन्त्रीको हत्याका लागि आवश्यक परे आफै पनि तयार रहेको अभिव्यक्ति आपराधिक भएको जनाए। यो विषय मुलुकको फौजदारी कानुनसमेत आकर्षित हुने एमालेको ठहर छ। यसैगरी वैद्यले प्रदेश सभामा दिएको अभिव्यक्तिको चर्को विरोध भएपछि नेपाली कांग्रेसले आत्मालोचना गर्न निर्देशन दिएको थियो। कांग्रेस प्रवक्ता विश्वप्रकाश शर्माले शनिबार एक विज्ञप्ति जारी गर्दै प्रदेश संसदीय दलको नेतृत्वमार्फत शुक्रबार बेलुकी पार्टीले गरेको निर्देशनलाई पालना गरेर अभिव्यक्तिमा संयम र सजगता राख्न वैद्यलाई सचेत समेत गराइएको जानकारी दिए। कांग्रेसले सडकमा समेत संयमको अभिव्यक्ति जरुरी हुने भएकाले संसदमा संसदीय मर्यादाको पालना झनै अनिवार्य हुने जनाएको छ। शर्माले पार्टीको नीति र संस्कृतिको पालना गर्नु हरेक तहको नेतृत्व र सदस्यको परम कर्तव्य हुने उल्लेख गरेका थिए।"
समानताका पाइलाहरूमा महिला,"महिला आन्दोलनसँग सम्बन्धित महत्तवपूर्ण दस्तावेजका नौवटा अनुसूची र विभिन्न क्षेत्रमा योगदान दिएका ६० जना महिलाको संक्षिप्त चिनारीले पुस्तकलाई थप उपयोगी बनाएको छ। शीर्षकअनुसार पर्याप्त तथ्यांकगत तालिका पुस्तकको अर्को सबल पक्ष हो। संघीय सांसद तथा नेकपा एमालेका केन्द्रीय सदस्य डा बिन्दा पाण्डेद्वारा लिखित समानताका पाइलाहरू राजनीतिक आन्दोलनको महिलावादी विश्लेषण गर्दै लेखिएको पुस्तक हो। मुलुकभित्रको ठूलो कम्युनिष्ट दल नेकपा एमालेले महिला सशक्तीकरणका लागि अघि सारेको नीति, कार्यक्रम र त्यसको कार्यान्वयनको अवस्थालाई पुस्तकको केन्द्रीय विषयवस्तु बनाइएको छ। महिलाको सशक्तीकरणका लागि एमालेले सुरु गरेको दलीय संयन्त्रभित्र महिला आरक्षणसम्बन्धी प्रावधानलाई अन्य दलले पनि अनुसरण गर्दै अगाडि बढेकाले अहिलेको उपलब्धि हासिल भएको लेखकको दलील, तथ्ययुक्त आधारमा पुष्टि भएको पाइन्छ। यसर्थ, विषयवस्तुसम्बन्धी अध्ययन नेकपा एमालेमा केन्द्रित गरिए पनि यसको निष्कर्ष र सिफारिसहरूले सबै दलभित्रका महिलामुखी नीतिकार्यक्रमलाई पुनरावलोकन गर्न सहयोग पुर्याउँदै मुलुकमा जारी महिला आन्दोलनलाई अघि बढाउन सहयोग गर्ने सामथ्र्य बोकेको देखिन्छ। १८औं शताब्दीको उत्तराद्र्धबाट औद्योगिक मुलुकहरूमा व्यापक बनेको अन्तर्राष्ट्रिय महिलावादी आन्दोलनदेखिका प्रसंगहरू पुस्तकमा पाइन्छन्। समाजवादका प्रवर्तक कार्लमाक्र्स र उनका सहयोद्धा फ्रेडरिक एङ्गेल्सले सन् १८४८ मा जारी कम्युनिष्ट घोषणापत्रमा महिला मुक्तिबिना न्यायपूर्ण समाज निर्माण हुन नसक्ने जनाउँदै आफू माथिको शोषणबाट उन्मुक्तिका लागि महिलालाई आत्मनिर्भर र संगठित हुन उद्घोष गरे। तसर्थ महिला मुक्तिको सवाललाई प्रारम्भदेखि नै आफ्नो दर्शनभित्र समाहित गरेर अगाडि बढेको श्रेय समाजवादले पायो। समाजवादी महिलावादबाट प्रभावित भएका महिला अभियन्ताहरू क्लारा जेट्किन, रोजा लग्जेम्बर्ग, नादेज्दा क्रुप्सकाया, अलेक्जान्द्रा कोलोन्ताई लगायतको अगुवाईमा औद्योगिक मुलुकको महिला आन्दोलनले उछालेको तरंगदेखि महिलावादी आन्दोलनको दृष्टिकोण र विषयवस्तुको आधारमा फरक तीन धारलाई तीन चरणमा विभाजन गरी विवेचना गरिएको छ।यस क्रममा पहिलो चरणको महिलावादमाथि माक्र्सवादी दृष्टिकोणको व्याख्या, समयक्रममा जन्मिएको उग्रवादी महिलावाद र त्यसपछिको पितृसत्तात्मक मूल्यमान्यता, संस्कार र संस्कृतिलाई लैंगिक असमानताको मुख्य कारण ठान्दै त्यसविरुद्ध संसारभर चलिरहेको महिला आन्दोलनमाथि मिहिन विश्लेषण गरिएको छ। समाजवादी महिलावादी विचारको आधारमा एमालेभित्रको महिलावाद अध्ययनपश्चात पुस्तक लेखिएको बुझिन्छ तर विषयवस्तु त्यत्तिमै मात्र सीमित छैन। पूर्वीय दर्शनअन्तर्गत वैदिक युगमा शिक्षाको प्रकृतिअनुसार सद्योवधू तथा ब्रम्हवादिनीजस्ता फरक हैसियतका महिलाको चर्चादेखि नालापानीको युद्धमा लड्ने नेपाली महिलाहरूको प्रसंग पुस्तकभित्र लिपीबद्ध छन्। नायवी शासन हातमा लिन दरबारिया षड्यन्त्र र अन्तरद्वन्द्वसँग पौठेजोरी खेल्ने रानीहरू र समाज परिवर्तनका लागि विभिन्न क्षेत्रबाट योगदान दिने महिलाहरूका साहस र संघर्षको वर्णन पुस्तकमा पाइन्छ। एमालेको महिलासम्बन्धी नीति सुरुमा माक्र्सवाद, त्यसपछि माक्र्सवादी महिलावादी हुँदै हाल समाजवादी महिलावादी दृष्टिकोण अवलम्बन भइरहेको लेखकको स्पष्टोक्ति छ। २००६ सालमा मुलुककै पहिलो कम्युनिष्ट पार्टी स्थापना हुँदा महासचिव पुष्पलालले जीवनका सवै क्षेत्रमा महिलापुरुषको समान अधिकार स्थापित गरिने छ भन्ने लैंगिक समानतामूलक नीतिलाई घोषणापत्रमा समेटेका थिए। राजनीतिक प्रक्रियामार्फत महिलाविरुद्धका सबै असमानताको अन्त्य गर्दै न्यायमा आधारित लैंगिक समतामूलक समाज परिवर्तन गरिने छ भन्ने अहिले नेकपा एमालेको नीति सोही घोषणापत्रको निरन्तरता भएको मान्न सकिन्छ। यही नीतिको आधारमा राजनीतिमा महिला पहुँच बढाउने उद्देश्यले पार्टी संरचनाका हरेक कमिटीमा कम्तिमा एक जना महिला अनिवार्य सहभागी गराउनुपर्ने निर्णय २०५३ बाट पारित गर्दै दलभित्र महिला सहभागिताको कोटा प्रणाली एमालेले सुरु गरेको उल्लेख छ। २०६२ मा पारित आठ बुँदे लैंगिक नीतिअनुुसार राज्यका सबै निकायमा कम्तिमा एकतिहाई महिला सहभागिता सुनिश्चित हुनुपर्ने एमालेको निर्णयमा क्रमशः सबै मुख्य दल सहमत भएपछि २०६३ सालमा पुनःस्थापित संसद्मा पेश भएको महिला अधिकारसम्बन्धी जरुरी सार्वजनिक महत्त्वको प्रस्ताव सर्वसम्मत पारित हुनु र त्यसैको मर्मलाई त्यसपछि बनेका संविधानहरूले आत्मसात गर्दै आउनुले अहिलेको उपलब्धि हासिल भएको जनाइएको छ। दलभित्र महिला कोटाप्रणाली एमालेबाट सुरु भए पनि राजनीतिमा महिला सहभागितालाई अपरिहार्य बनाएको श्रेय माओवादीको दस बर्से सशस्त्र युद्धलाई दिन लेखकले कन्जुस्याइँ गरेको देखिन्न। समाजले कमजोर ठानेको महिलावर्गका हातमा हतियार सुम्पिनु जनयुद्धको सकारात्मक कदम र त्योसँगै देशका सबै सुरक्षा निकायहरूमा महिला प्रवेश फराकिलो हुँदै जानु माओवादी युद्धकै प्रभाव मानिएको छ। यसबाहेक फरक राजनीतिक आस्थाका महिला सांसदहरू अन्तरपार्टी महिला सञ्जालका नाममा एकजुट हुँदै समाजवादी अवधारणामा आधारित नौबुँदे साझा लैंगिक विषयलाई संयुक्त रूपमा अगाडि बढाउन सहमत हुनुलाई पुस्तकले उल्लेखनीय दृष्टान्त मानेको छ। यसरी दलअनुसार फरक राजनीतिक सिद्धान्त भएर पनि पछिल्लो समय नेपालको महिला आन्दोलन समाजवादी अवधारणाबमोजिम अगाडि बढिरहेको र देशको संविधानले सोही अवधारणालाई आत्मसात गरेका कारण महिला सहभागिता अझै फैलँदै जानेमा पुस्तकले आशा जगाएको छ। तर नीति तथा कानुनी प्रावधानहरूको पूर्ण कार्यान्वयनमा चुक्ने गरेकाले महिलावादी नीति अख्तियार गरेको सात दशकपछि पनि दलभित्रका महिला सदस्यहरू शीर्ष नेतृत्वसँग संघर्षरत रहेको यथार्थ उजागर गरिएको छ। सिद्धान्ततः माक्र्सवाद र समाजवादमा विश्वास गर्ने राजनीतिक शक्ति तथा व्यक्ति लैंगिक समानताको व्यावहारिक रूपान्तरणका लागि तयार नदेखिएको लेखकको ठम्याइ छ। लैंगिक समानता प्राप्तिको यात्रामा पितृसत्ता प्रमुख अवरोध हो भन्ने स्वीकारेर पनि त्यसको अन्त्यको प्रयास दलहरूबाट नहुँदा हरेक राजनीतिक आन्दोलनको सफलतापछि महिलाहरू किनारामा पारिने क्रम कायम रहिरह्यो। परिणामतः समान नागरिक अधिकारको प्राप्तिका लागि महिलाहरू पुरुष नेतृत्वसँग याचना गर्न बाध्य भइरहेका छन्, लेखकको यस यथार्थ विवेचनाले महिलावाद सम्बन्धमा समाजवादी सिद्धान्त र व्यवहारबीचको फरकपनालाई प्रष्ट्याएको छ। त्यसो त, महिलाका सवालमा कतिपय समाजवादी नेताहरूले सिद्धान्तभन्दा फरक र आश्चर्यलाग्दो मत अन्तर्राष्ट्रिय तहमै कसरी प्रस्तुत गरे त्यसको दृष्टान्त पुस्तकमा उल्लेख छ। महिलाहरू पुरुषको मातहतमा रहनुपर्ने समुदाय भएकाले उनीहरूलाई सार्वजनिक ठाउँमा सहभागी गराउन हुँदैन भन्ने अभिमतका साथ जर्मनीका एक समाजवादी नेता लास्साले फर्नान्डेज आर्थिक उत्पादनमा महिला सहभागिताको विपक्षमा उभिएको प्रसंग पुस्तकमा छ। समाजवादी सिद्धान्त बोक्ने नेताहरू पनि लैंगिक समानताको विषयमा कतिसम्म संकीर्ण हुने रहेछन् भन्ने उक्त प्रसंगबाट थाहा पाउन सकिन्छ। विद्यावारिधिका लागि स्वीकृत विषय भएको हुँदा लेखकले गहन अध्ययनपछि पुस्तक तयार गरेको देखिन्छ। आफू सम्वद्ध दल भएर पनि एमालेको महिलावादमाथि आलोचनात्मक समीक्षा गर्न आनाकानी गरेको पाइँदैन न त समाजवादभित्रका कमजोरीहरूलाई नै लुकाउने प्रयास गरिएको छ। पुस्तकमा उल्लेख भएका सन्दर्भ सामग्रीहरूको फराकिलो फेहरिस्तले यसमा गरिएको गहिरो अध्ययन प्रष्ट हुन आउँछ। महिला आन्दोलनसँग सम्बन्धित महत्त्वपूर्ण दस्तावेजका नौवटा अनुसूची र विभिन्न क्षेत्रमा योगदान दिएका ६० जना महिलाको संक्षिप्त चिनारीले पुस्तकलाई थप उपयोगी बनाएको छ। शीर्षकअनुसार पर्याप्त तथ्यांकगत तालिका पुस्तकको अर्को सबल पक्ष हो। पुस्तकको निष्कर्ष खण्डले आगामी दिनमा महिला आन्दोलन सफलताका लागि दलहरूलाई स्पष्ट मार्गनिर्देश गरेको छ। अनवरत सामाजिक र राजनीतिक अभियन्ताको साथै प्राज्ञिक उच्चताको पहिचान लेखकसँग जोडिएको छ। ती सबै खाले व्यक्तित्वको छनक पुस्तकमार्फत अभिव्यक्त भएको पाइन्छ। संविधानसभाको मौलिक अधिकार तथा निर्देशक सिद्धान्त समितिको अध्यक्षको हैसियतले आफ्नै दल र अन्य दलका पुरुष सभासद्सँग लैंगिक समतामूलक संविधान निर्माणका लागि लेखक र महिला सभासदले गरेको संघर्ष पनि पुस्तकले समेटेको भए लैंगिक सवालमा सिद्धान्तनिष्ठ हुन नेताहरूलाई पछिका दिनमा अझ नैतिक दबाब सिर्जना हुने थियो कि ?"
स्वास्थ्य संस्था सुविधायुक्त,"गोरखा : कोभिड१९ ले नेपालमा लाखौं गम्भीर बिरामी भए, हजारौंले जीवन गुमाए, परिवारजन, आफन्त गुमाए। श्वासप्रश्वासको दीर्घरोगी बन्नेको संख्या उस्तै छ। करोडौंको आर्थिक अवस्था तहसनहस बनाएको छ। यसरी कोभिड मानव सभ्यताको अभिशाप सिद्ध भएको छ। जस्तोसुकै कालो बादलमा पनि चाँदीको घेरा हुन्छ भनेझैं यसले केही गतिला उपलब्धि पनि समाजमा दिएको छ। दूरी कायम गर्ने, मास्क लगाउने, हात धुने आदत विकास गरेको छ। अझ भन्नुपर्दा यसले गाउँगाउँका स्वास्थ्य संस्थालाई समृद्ध बनाएको छ। दुईतले ठूलो भवन, तल ओपीडी कक्ष, बर्थिङ सेन्टर, ल्याब, भिडियो एक्सरे कक्ष सञ्चालित छन्। माथिल्लो तलाको हलमा अक्सिजनजडित १० शय्याको आइसेलेसन वार्ड रहेको यो हो, अहिलेको बुङकोट स्वास्थ्यचौकी। ठूलो भवन भएर पनि उपकरण तथा जनशक्तिको अभावमा रित्तै जस्तो रहेको यो स्वास्थ्यचौकी अहिले जनशक्ति र उपकरण सुविधाले भरिभराउ छ। बुङकोट स्वास्थ्यचौकीलाई गाउँपालिकाले वैकल्पिक आइसोलेसन सेन्टरका रूपमा प्रयोग गरिरहेको सहिद लखन गाउँपालिका७ का वडाध्यक्ष शरण श्रेष्ठले बताए। जब कोरोना फैलन थाल्यो, अब यसलाई नियन्त्रण गर्न सरकारको मुख ताकेर मात्र सम्भव छैन भन्ने लाग्यो र वैशाखको २४ गते आम भेला आयोजना गरें, श्रेष्ठ भन्छन्, बैठकले संघ सरकार, प्रदेश सरकार, स्थानीय सरकार, सामाजिक संघसंस्था र सहयोगी मन भएका देश, विदेशमा रहेका व्यक्तिहरूमा पनि सहयोगका लागि अपिल गर्ने निर्णय गरियो। त्यसपछि धमाधम सहयोग जुट्न थाल्यो। नगद १७ लाख रुपैयाँ, चारवटा अक्सिजन कन्सन्ट्रेटर उपकरण, पाँचवटा अक्सिजन सिलिन्डर, ३० भन्दा बढी अक्सिमिटर, पर्याप्त मास्क, सेनिटाइजर संकलन भएको उनले बताए। स्वास्थ्य चौकीमा यसअघि एउटा एम्बुलेन्स रहेकोमा कोभिडकै अवधिमा एक सामाजिक संस्थाले नयाँ एम्बुलेन्स पनि सहयोगस्वरूप प्रदान गरेको वडाध्यक्ष श्रेष्ठले बताए। स्वास्थ्यचौकीमा अहिले ६ जना स्वास्थ्यकर्मी कार्यरत रहेकामा अब यसलाई थप गरी व्यवस्थित गर्दै लैजाने योजना रहेको वडाध्यक्ष श्रेष्ठले बताए। सहिद लखन गाउँपालिकाले वडा६ को घैरुङ स्वास्थ्यचौकीमा पनि कोभिड अस्पताल सञ्चालन गरेको छ। त्यहाँ चिकित्सक सेवा, ल्याब, एक्सरे सेवा स्थापना भयो। अब चौबीसै घण्टा सेवा सञ्चालन गर्ने योजनामा गाउँपालिका रहेको स्वास्थ्य शाखा प्रमुख वीरेन्द्र श्रेष्ठ बताउँछन्। सदरमुकामबाट ५२ किलोमिटरभन्दा टाढा रहेको भच्चेक स्वास्थ्यचौकी पनि अहिले उपकरण र जनशक्तिले भरिभराउ भएको छ। स्थानीयको होस्टेमा गाउँपालिका, प्रदेश सरकार, नेपाल सरकार, सामाजिक संघसंस्था तथा समाजसेवीहरूले देशविदेशबाट हेल्थपोस्टहरूमा विभिन्न उपकरण दिएर सुविधासम्पन्न बनाएको त्यहाँका निमित्त प्रमुख प्रशासकीय अधिकृत सुरेश दवाडीले जानकारी दिए। गाउँगाउँका स्वास्थ्य संस्थाहरूलाई सक्दो सुविधा सम्पन्न बनाउनुपर्ने रहेछ भनेर कोभिडले पाठ सिकायो, उनले भने, त्यसैले प्रत्येक पालिकाहरूमा १०१५ बेडको अस्पताल बनाउने कार्यक्रम आएको छ। त्यसका लागि जनशक्ति, उपकरणहरू पनि आएका छन्। कोभिड साम्य भएपछि त्यसलाई स्थानीय तहले निरन्तरता दिँदै जान बाध्य हुनेछ। जसले गर्दा अन्य सरुवा रोग, महामारी, प्राकृतिक प्रकोप आइपर्दा काम लाग्ने उनले बताए। अहिले कोभिड व्यवस्थापनका लागि अल्पकालीन र दीर्घकालीन प्रकृतिका स्रोतसाधन प्राप्त भएको भीमसेन थापा गाउँपालिकाका स्वास्थ्य शाखा प्रमुख भेषराज खनालले बताए। अहिले सरकारी निकायबाट पनि, सामाजिक संघसंस्था तथा व्यक्तिगत तवरबाट पनि प्रशस्त मास्क, सेनिटाइजर पञ्जा जस्ता अल्पकालीन र अक्सिजन सिलिन्डर, अक्सिजन कन्सन्ट्रेटर, अक्सिमिटर, बेड, पीपीई, ब्लडप्रेसर नाप्ने डिजिटल मेसिन, थर्मोगनजस्ता दीर्घकालीन रूपमा काम लाग्ने उपकरण पनि प्राप्त भएका छन्, उनले भने, कोभिड अस्पताल भनेर विभिन्न स्वास्थ्यचौकीको स्तरोन्नति भएको छ। कोभिडका लागि भनेर जुटाइएका भौतिक सामग्री तथा स्वास्थ्य जनशक्तिलाई व्यवस्थित गर्दै लगेमा भविष्यमा काम लाग्नेछ।"
सशस्त्र प्रहरी बलको भूमिका प्रशंसनीय : गृहमन्त्री अधिकारी,"काठमाडौं : गृहमन्त्री खगराज अधिकारीले सशस्त्र प्रहरी बल नेपाल राष्ट्रको अभिन्न सुरक्षाको अभिन्न अंगका रुपमा भूमिका निर्वाह गरेको बताएका छन्। शनिबार हलचोकस्थित सशस्त्र प्रहरी प्रधान कार्यालयको निरीक्षण गर्दै उनले सशस्त्रको भूमिकाको प्रशंसा गरेका हुन् गृहमन्त्री अधिकारीले भूकम्प जस्ता महामारीमा सिमित साधनस्रोतको बावाजूद पनि सशस्त्रले निर्वाह गरेको काम प्रशंसनीय रहेको बताए। उनले भनेभुकम्प जस्ता महामारीमा साधनस्रोतको अभावका बीच संगठनले गरेको कामको हृदयको गहिराइबाट सम्मान प्रकट गर्न चाहन्छु ।सशस्त्र प्रहरीले सीमा सुरक्षामा पुर्याएको योगदानको महत्वपूर्ण रहेको बताए। कोभिड१९ महामारी व्यवस्थापनमा एपीएफ अस्पतालबाट दिईएको सेवा तथा सुविधा अब्बल रहेको मन्त्री अधिकारी उल्लेख गरे। अधिकारीले समायानुकुल राशन व्यवस्थापन, बृत्तिविकास, बढुवा तथा थप जनशक्तिको लागि मन्त्रालयले सम्भव भएसम्म पहल गर्ने बताए। गृहमन्त्री अधिकारीले सशस्त्र प्रहरी बलका महानिरीक्षक शैलेन्द्र खनालले स्वागत गर्दै संगठनले गरेका काम कारवाहीबारे जानकारी गराएका थिए ।महानिरीक्षक खनालले गृहमन्त्रीको निर्देशन अक्षरश पालना गरिने प्रतिवद्धता व्यक्त गरे। महानिरीक्षक खनालले सीमा सुरक्षा तथा व्यवस्थापन जस्तो संवेदनशिल र नेपाल सरकारको उच्च प्राथमिकतामा रहेको विषयलाई थप प्रभावकारी बनाउन सुदूरपूर्वको ओलाङचुङ्गगोला देखि सुदूर पश्चिमको छाङ्गरु तथा सुस्तादेखि कञ्चनपुरको ब्रम्हदेवसम्मको स्थानमा गण, गुल्म र विओपीका माध्यमबाट तैनाथरहि ईमान्दार अनुशासित एवं व्यवसायिक रुपमा राष्ट्रको सुरक्षा,राष्ट्रियताको जगेर्ना एवं जनताको सेवा, सुरक्षा र उद्वार कार्यमाअहोरात्र परिचालन हुँदै अन्य संवद्व नियकाहरुसँग सहकार्य र समन्वय गरी आफ्नो जिम्मेवारी र उत्तरदायित्वलाई पुरा गर्दै आएको उल्लेख गरे। त्यसअवसरमा गृहमन्त्री अधिकारी समक्ष सशस्त्र प्रहरी बलको पृष्ठभूमी,संरचना, राष्ट्र र नागरिकको सुरक्षामा सशस्त्र प्रहरी बलको परिचालन, निर्वाचन सुरक्षा योजना तथा रणनीति, विद्यमान सुरक्षा चुनौती, कोभिड१९महामारीमा नेपाल एपीएफ अस्पतालले पुर्याएको योगदान, संयुक्त राष्ट्रसंघीय मिशनहरुमा सशस्त्र प्रहरी बलको परिचालन, मानवअधिकारको संरक्षण र संबर्धन लगायत भएगरेका विविध विषयहरुमा प्रस्तुतीकरण मार्फत जानकारी गराईएको थियो नेपाल प्रहरीको कार्य योजना २०७७, कार्यसम्पादन सम्झौता, मातहत दर्जाको उत्प्ररेणा र मनोबल विषयमा शोध र प्राप्त सुझावको कार्यान्वयन, प्रहरी कर्मचारीको आचारसंहिताको कार्यान्वयनलगायतका विषयले सङ्गठनको पद्धतिजन्य विकास र सूत्रबद्ध परिचालनमा महत्वपूर्ण भूमिका निर्वाह गरेको उनले जानकारी गराए। उनले नेपाल प्रहरीलाई प्रविधिमैत्री बनाउन प्रविधिको प्रयोगलाई प्राथमिकतापूर्वक अवलम्बन गरी कार्यान्वयन गरिएको जानकारी दिए। निरीक्षण भ्रमणका क्रममा गृहमन्त्री अधिकारीसमक्ष प्रहरी नायब महानिरीक्षक मुकुन्दराज आचार्यले नेपाल प्रहरीको विकासक्रम, वर्तमान अवस्था, चुनौती, आवश्यकता र अपेक्षालगायतका विषयमा जानकारी गराएका थिए। रासस"
गण्डकी प्रदेशको मुख्यमन्त्रीमा पृथ्वीसुब्बा गुरुङको पनि दाबी,पोखरा : एमाले संसदीय दलका नेतासमेत रहेका मुख्यमन्त्री पृथ्वीसुब्बा गुरुङले फेरि मुख्यमन्त्रीमा नियुक्तिका लागि प्रदेश प्रमुखसमक्ष दाबी गरेका छन्। उनले जनता समाजवादी पार्टी र राष्ट्रिय जनमोर्चाको समेत साथ रहेको पत्रसहित दाबी प्रस्तुत गरेका हुन्। जनता समाजवादी पार्टीको गण्डकी प्रदेश कमिटीले गुरुङलाई आफ्ना सांसदको समर्थन रहेको पत्र दिएको छ भने जनमोर्चा संसदीय दलका नेता कृष्ण थापाले पनि उनैलाई समर्थन गरेका छन्। गुरुङको पार्टी एमालेसँग २७ सांसद छन् भने जनमोर्चाका ३ र जसपाका २ सांसद छन्। यद्यपि जनमोर्चाका २ र जसपाका २ सांसद हिजो नै प्रदेश प्रमुखकहाँ भौतिक उपस्थितिसहित कांग्रेस संसदीय दलका नेतालाई आफूहरुको समर्थन रहेको भनी हस्ताक्षर बुझाएका छन्। प्रदेश प्रमुख सीताकुमारी पौडेलको आह्वान अनुसार शुक्रबार नेपाली कांग्रेस संसदीय दलका नेता कृष्णचन्द्र नेपाली पोखरेलले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका छन्। प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएनन्।
मुख्यमन्त्री नियुक्ति नपाएपछि प्रदेश प्रमुखकहाँ ३१ सांसदको धर्ना,"पोखरा : प्रदेश सभाका बहुमत ३१ सांसदको समर्थनसहित दाबी गर्दासमेत मुख्यमन्त्रीको नियुक्ति नभएको भन्दै गण्डकी प्रदेश प्रमुखको निवासअघि विपक्षी सांसदहरु धर्ना बसेका छन्। कांग्रेस संसदीय दलका नेता कृष्णचन्द्र नेपालीले शुक्रबार मुख्यमन्त्रीको दाबी पेस गरेका थिए। प्रदेश प्रमुख सीताकुमारी पौडेलले बहुमतको समर्थनसहित मुख्यमन्त्रीको दाबी गर्न आउन शनिबार ३ बजेसम्मको समय दिएका थिइन्। उक्त समय सकिँदा पनि नियुक्ति नपाएको भन्दै कांग्रेस, माओवादी, जसपा र जनमोर्चाका सांसद धर्ना बसेका हुन्। तर एमाले संसदीय दलका नेतासमेत रहेका मुख्यमन्त्री पृथ्वीसुब्बा गुरुङले फेरि मुख्यमन्त्रीमा नियुक्तिका लागि प्रदेश प्रमुखसमक्ष दाबी गरेका छन्। उनले जनता समाजवादी पार्टी र राष्ट्रिय जनमोर्चाको समेत साथ रहेको पत्रसहित दाबी प्रस्तुत गरेका हुन्। जनता समाजवादी पार्टीको गण्डकी प्रदेश कमिटीले गुरुङलाई आफ्ना सांसदको समर्थन रहेको पत्र दिएको छ भने जनमोर्चा संसदीय दलका नेता कृष्ण थापाले पनि उनैलाई समर्थन गरेका छन्। गुरुङको पार्टी एमालेसँग २७ सांसद छन् भने जनमोर्चाका ३ र जसपाका २ सांसद छन्। यद्यपि जनमोर्चाका २ र जसपाका २ सांसद हिजो नै प्रदेश प्रमुखकहाँ भौतिक उपस्थितिसहित कांग्रेस संसदीय दलका नेतालाई आफूहरुको समर्थन रहेको भनी हस्ताक्षर बुझाएका छन्। प्रदेश प्रमुख सीताकुमारी पौडेलको आह्वान अनुसार हिजो नेपाली कांग्रेस संसदीय दलका नेता कृष्णचन्द्र नेपाली पोखरेलले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका छन्। उनी ३१ जना नै सशरीर प्रदेश प्रमुखकहाँ पुगेका थिए। पौडेलले अध्ययन गरी बोलाउने जवाफ दिएकी थिइन्। प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएनन्।"
देउवा निवास बूढानीलकण्ठमा कांग्रेस पदाधिकारी बैठक बस्दै,काठमाडौँ : नेपाली कांग्रेसको पार्टी पदाधिकारी र पूर्वपदाधिकारीको बैठक आज बस्दैछ। बैठक सभापति शेरबहादुर देउवा निवास बूढानीलकण्ठमा दिउँसो २ बजे बस्न लागेको हो। बैठकमा पार्टीको १४औँ महाधिवेशन र समसामयिक राजनीतिक विषयमा छलफल हुने पार्टीका मुख्यसचिव कृष्णप्रसाद पौडेलले जानकारी दिए।
एमालेको फुटले गण्डकीमा कांग्रेसको मुख्यमन्त्री,"काठमाडौं : गण्डकी प्रदेशबाट नेकपा (एमाले) नेतृत्वको सत्ता बहिर्गमन सुरु भएको छ। शनिबार प्रदेश प्रमुख सीताकुमारी पौडेलले नेपाली कांग्रेस संसदीय दलका नेता कृष्णचन्द्र नेपालीलाई बहुमतको आधारमा मुख्यमन्त्री नियुक्त गरेकी हुन्। पोखरेल संविधानको धारा १६८ को उपधारा (५) बमोजिम मुख्यमन्त्री नियुक्त भएका हुन्। योसँगै नेपाली कांग्रेसको तर्फबाट मुख्यमन्त्री बन्ने पहिलो व्यक्ति नेपाली बनेका छन्। पृथ्वीसुब्बा गुरुङले बिहीबार प्रदेशसभामा विश्वासको मत प्राप्त गर्न नसकेपछि नेपाली बहुमतको आधारमा मुख्यमन्त्री बनेका हुन्। नेपाली मुख्यमन्त्री भएसँगै केन्द्रमा प्रधानमन्त्री एवम् एमाले अध्यक्ष केपी ओलीका गतिविधि र पार्टीभित्रको द्वन्द्वको पहिलो प्रहार गण्डकी प्रदेशबाट सुरु भएको देखिन्छ। प्रदेश सरकारमा प्रभावकारी काम गर्दै आएको भनेर चौतर्फी प्रशंसा हुँदै आएका गुरुङ पहिलो पटक केन्द्रीय राजनीतिको सिकार भएका हुन्। पार्टीभित्रको आन्तरिक द्वन्द्व र प्रधानमन्त्री ओलीले पटकपटक प्रतिनिधिसभा विघटन गर्दाको परिणामको रुपमा गुरुङको बहिर्गमनलाई हेरिएको छ। यसको असर केन्द्रदेखि अन्य प्रदेशसमा समेत देख्न सकिने अनुमान गरिएको छ। नेपालीको मुख्यमन्त्रीको यात्रा ? नेपाली तेस्रो प्रयासमा मुख्यमन्त्री बनेका हुन्। नेपाली कांग्रेस गण्डकी प्रदेशसभा संसदीय दलका नेता नेपालीले पहिलो पटक वैशाख २ गते औपचारिक रुपमा मुख्यमन्त्रीको रुपमा उम्मेदवारी पेश गरेका थिए। माओवादी, जनमोर्चा र जनता समाजवादी पार्टी (जसपा)को गठबन्धन बनाएर पृथ्वीसुब्बा गुरुङविरुद्ध अविश्वासको प्रस्ताव दर्ता हुँदा उनलाई मुख्यमन्त्रीको रुपमा प्रस्ताव गरिएको थियो। तर, संसदमा अविश्वासको प्रस्तावमाथि मतदान नहुँदै सभामुख नेत्रनाथ अधिकारीले सांसद बैठक अचानक स्थगित गरे। बैठक स्थगित भएपछि अर्को बैठक नबस्दै मुख्यमन्त्री गुरुङले राजीनामा दिँदा नेपालीको मुख्यमन्त्री बन्ने बाटो बन्द भएको थियो। गुरुङले मुख्यमन्त्री पदबाट राजीनामा दिएपछि नेपाली फेरि मुख्यमन्त्रीको उम्मेदवार बनेका थिए। तर, जनमोर्चाको निर्णयविरुद्ध सांसद कृष्ण थापाले मुख्यमन्त्रीका उम्मेदवार नेपालीलाई आफ्नो समर्थन नरहेको भन्दै प्रदेश प्रमुखलाई पत्र बुझाएपछि गुरुङ मुख्यमन्त्री नियुक्त हुँदा उनको मुख्यमन्त्री बन्ने दोस्रो प्रयाससमेत असफल भएको थियो। गुरुङले संवैधानिक व्यवस्था अनुसार बिहीबार संसदबाट विश्वासको मत लिन नसकेपछि नेपालीले शुक्रबार तेस्रो पटक मुख्यमन्त्रीका लागि दाबी गरेका हुन्। यही अन्तिम दाबी अनुसार नेपाली शनिबार मुख्यमन्त्री नियुक्त भएका हुन्। उनको पक्षमा माओवादी, जनमोर्चा र जसपाका ३१ सांसद रहेका छन्। नेपालीलाई निवर्तमान मुख्यमन्त्री गुरुङले फोन गरेर बधाई दिइसकेका छन्। संविधान अनुसार आफूले सहयोग गर्ने प्रतिवद्धतासमेत गुरुङले जनाएका छन्। २०४८ सालको आम निर्वाचनमा नवलपरासी४, २०७० सालमा संविधानसभा सदस्य निर्वाचनमा नवलपरासी३ बाट पराजित भएका नेपाली देश संघीयतामा गएपछि २०७४ सालको प्रदेशसभा निर्वाचनमा नवलपुर१ (क)बाट निर्वाचित भएका हुन्। यो विजयले उनलाई प्रदेशको मुख्यमन्त्रीसम्म पुर्याएको छ। ७१ वर्षीय नेपाली को हुन् ? २००६ सालमा जन्मिएका नेपाली परिवारको माइलो छोरा हुन्। नेपालीको राजनीतिक केन्द्र नवलपरासी हो। ७१ वर्षीय नेपालीको परिवार नै राजनीतिमा लागेको देखिन्छ। उनका पिता गोवर्द्धन शर्मा राणाविरोधी आन्दोलनमा सहभागी थिए। उनका दाजु रामचन्द्र पोखरेल संविधानसभाका सदस्य हुन् भने उनका भाइ डा जगदीशचन्द्र पोखरेल राष्ट्रिय योजना आयोगका पूर्वउपाध्यक्ष हुन्। पोखरेलको राजनीतिक चेतना बुबासँगै भारत निर्वासनमा हुँदा अगाडि बढेको देखिन्छ। उनी बुबासँगै सात वर्ष भारत प्रवासमा बसेका थिए। त्यसपछि उनले लामो समय शिक्षण पेशामा बिताए। विद्यार्थी जीवनबाटै राजनीतिमा सहभागी भएका उनी विद्यार्थी जीवनदेखि विभिन्न राजनीतिक आन्दोलनमा उनले पटकपटक जेलमा बस्नु परेको थियो। पृथ्वीसुब्बा गुरुङले प्रदेशमा गरेका कामको निरन्तरता र नयाँ गरेर देखाउने चुनौती नेपालीमाथि थपिएको छ। संसदमा प्रभावशाली विपक्षी दलको सामना गर्दै गठबन्धन सरकार चलाउनुपर्ने चुनौतीपूर्ण अवस्थालाई चिर्न नेपालीले मिहेनत गर्नुपर्ने देखिन्छ।"
"सांसद नरोत्तमले माफी माग्दै भने, प्रधानमन्त्रीप्रति लक्षित अभिव्यक्ति आपत्तीजनक र संसदीय मर्यादा विपरित रहेछ","काठमाडौं : बागमती प्रदेश सभा सदस्य नरोत्तम वैद्यले प्रदेश सभामा दिएको अभिव्यक्तिको चर्को विरोध भएपछि माफि मागेका छन्। शनिबार उनले प्रधानमन्त्रीप्रति लक्षित गरी प्रयोग भएको शब्दहरु आपत्तीजनक र संसदीय मर्यादा विपरित भएको स्वीकार गर्दै माफी मागेका हुन्। वैद्यले भनेका छन्,बागमती प्रदेशको आर्थिक वर्ष २०७८०७९ को नीति तथा कार्यक्रमको छलफलको क्रममा हिजो मिति २०७८०२२८ गते मैले संसदको रोष्टममा उभिएर आफ्नो प्रतिक्रिया दिने क्रममा सम्मानीय प्रधानमन्त्री ज्यूप्रति लक्षित गर्दै मबाट प्रयोग भएको केही शब्दहरु आपत्तीजनक र संसदीय मर्यादा विपरित भएको मैले महसुश गरेको छु। वैद्यले आफूले बोलेको उक्त अभिव्यक्ति फिर्ता लिँदै रेकर्डबाट हटाउन सभामुख समक्ष अनुरोध गरेका छन्। उनले शनिबारको संसद् बैठकमा लिखित पत्र पढ्दै भनेका छन्, सम्मानीय प्रधानमन्त्री माथि मैले दिएको अभिव्यक्तिप्रति मेरो संसदीय दल नेपाली काग्रेसले उक्त अभिव्यक्ति फिर्ता लिन निर्देशन गरेको र मैले आफैँले पनि आफूले बोलेको कुरा विभिन्न सामाजिक सञ्जालमा उपलब्ध भिडियो हेर्दा कुटनीति र संसदीय मर्यादा विपरित रहेको महसुस गर्दै शान्तिपूर्ण राजनीतिको शालिनता भनेको सडकमा समेत संयमको अभिव्यक्ति जरुरी हुन्छ भन्ने कुरालाई आत्मसात गर्दै हिंसाबाट शान्तिपूर्ण रुपान्तरणका लागि अरु राजनीतिक दलहरुलाई समेत लोकतान्त्रिक अभ्यासमा प्रेरित गर्दै संयोजन गरेको दलको एक सिपाहीको नाताले आफूले बोलेको उक्त अभिव्यक्ति फिर्ता लिदै रेकर्डबाट हटाउन माननीय सभामुखसमक्ष अनुरोध गरेको जानकारी गराउँदछु। उनले पार्टीको नीति र संस्कृतिको पालना गर्दै संसदीय मर्यादाको पालना गर्न प्रतिबद्ध रहेको बताए। मैले बोलेको कुराले सामाजिक सञ्जालमा क्रियाप्रतिक्रिया धेरै भयो, आफूलाई लागेको कुरा संसदमा निर्धक्क बोल्न पाउने। पूर्ण वाक् स्वतन्त्रता हुने। मुद्दामामिला कहीँकतै मुद्दामामिला, कारवाही नहुने प्रावधान भएको। सार्वभौम संसदमा आफूलाई लागेको कुरा दिल खोलेर बोल्न पाइन्छ। उनले भने, दिल खोलेर आफ्नो विचार राख्ने सिलसिलामा भाइरल भएको अवस्थामा मेरो पार्टीको समेत ध्यान आकर्षण भएको छ। पार्टीले आत्मालोचना गर्न निर्देशन दिएकाले आत्मालोचना गरेको छु। वैद्यले माफी मागेपछि सभामुख सानुकुमार श्रेष्ठले उनको भनाइ रेकर्डबाट हटाइएको जानकारी बैठकलाई गराएका छन्। प्रदेशसभा भवन अगागि वैद्यको अभिव्यक्तिको विरोध प्रदर्शन गर्दै नेकपा एमालेका युवा तथा विद्याथीरु । तस्बिर : कृष्ण सारु मगर । बागमती प्रदेशसभाको शुक्रबारको बैठकमा नेपाली कांग्रेसका प्रदेशसभा सदस्य नरोत्तम वैद्यले संसदीय मर्यादा विपरीतको अभिव्यक्ति दिएपछि सत्ता पक्षका सांसद र नेताहरुले उनलाई हदैसम्मको कारवाहीको माग गरेका छन्। ओली विरुद्ध नाथुराम गोड्से हुन तयार रहेको वैद्य अभिव्यक्तिलाई लिएर एमाले र कांग्रेस तरङ्गित बनेको थियो। सांसद् वैद्यले प्रधानमन्त्री ओलीले देश खान लागेकोले कोही नाथुराम गोड्से बन्न तयार हुनुपर्ने, अरु तयार नभए आफैँ बन्न तयार हुने अभिव्यक्ति दिएका थिए। नाथुराम गोड्से ती व्यक्ति हुन् जसले भारतमा महात्मा गान्धीलाई गोली हानेर हत्या गरेका थिए। ओली यसरी आइरहेको छ कि आफ्नो सत्ता बचाउनका लागि, जे कुरामा पनि सम्झौता गरिराखेको छ। यो समयमा यदि खड्ग ओलीलाई यसरी नै छोड्ने हो भने यो नेपाल खाइदिन्छ है, खाइदिन्छ हैशुक्रबारको बैठकमा बोल्दै वैद्यले भनेका छन्,त्यसैले मेरो आग्रह, के भने कोही नाथुराम गोड्से आवश्यक पर्यो है, अब यो देश बचाउनका लागि। कोही नाथुराम गोड्से बन्न तयार छैन भने म बन्ने कि, म बन्ने कि? यस अगाडि नेकपा एमालेले वैद्यले शुक्रबार दिएको अभिव्यक्तिको भर्त्सना गरेको थियो। शनिबार प्रवक्ता प्रदीप ज्ञवालीले एक विज्ञप्ति जारी गर्दै प्रधानमन्त्री केपी शर्मा ओलीको हत्या गर्न दिएको धम्कीलाई नेकपा (एमाले) ले अत्यन्त गम्भीर रुपमा लिएको उल्लेख गरेका थिए। ज्ञवालीले प्रधानमन्त्रीको हत्याका लागि आवश्यक परे आफै पनि तयार रहेको अभिव्यक्ति आपराधिक भएको जनाए। यो विषय मुलुकको फौजदारी कानुनसमेत आकर्षित हुने एमालेको ठहर छ। यसैगरी वैद्यले प्रदेश सभामा दिएको अभिव्यक्तिको चर्को विरोध भएपछि नेपाली कांग्रेसले आत्मालोचना गर्न निर्देशन दिएको थियो। कांग्रेस प्रवक्ता विश्वप्रकाश शर्माले शनिबार एक विज्ञप्ति जारी गर्दै प्रदेश संसदीय दलको नेतृत्वमार्फत शुक्रबार बेलुकी पार्टीले गरेको निर्देशनलाई पालना गरेर अभिव्यक्तिमा संयम र सजगता राख्न वैद्यलाई सचेत समेत गराइएको जानकारी दिए। कांग्रेसले सडकमा समेत संयमको अभिव्यक्ति जरुरी हुने भएकाले संसदमा संसदीय मर्यादाको पालना झनै अनिवार्य हुने जनाएको छ। शर्माले पार्टीको नीति र संस्कृतिको पालना गर्नु हरेक तहको नेतृत्व र सदस्यको परम कर्तव्य हुने उल्लेख गरेका थिए।"
महामारी नियन्त्रण र स्वास्थ्य पूर्वाधारमा प्राथमिकता,"सुर्खेत : कर्णाली प्रदेश सरकारले आगामी नीति तथा कार्यक्रममा कोरोना महामारी नियन्त्रण र स्वास्थ्य पूर्वाधारलाई मुख्य प्राथमिकता दिएको छ । प्रदेशसभामा शनिवार प्रस्तुत आर्थिक वर्ष २०७८०७९ को नीति तथा कार्यक्रममा कोरोना महामारीबाट नागरिकको जीवन रक्षा गर्न स्वास्थ्य क्षेत्रको विकास र स्तरोन्नति गरिने उल्लेख छ । नीति तथा कार्यक्रममा प्रदेश सरकारले महामारी नियन्त्रणका लागि समुदायस्तरमा स्वास्थ्य परीक्षण, स्वास्थ्य उपकरणको व्यवस्थापन, जिल्ला अस्पतालको स्तरोन्नति, संक्रमितको उपचार र जटिल प्रकारका संक्रमितको हवाइ उद्धार गर्ने विषयलाई प्राथमिकता दिएको छ । प्रदेश प्रमुख गोविन्दप्रसाद कलौनीले प्रदेश सभामा प्रस्तुत गरेको नीति तथा कार्यक्रममा स्वास्थ्य क्षेत्रको भौतिक पूर्वाधारको विकास, दक्ष जनशक्तिको व्यवस्थापन र उपकरणको व्यवस्थापन गरिने उल्लेख छ । कोरोना महामारी नियन्त्रणका लागि प्रदेश सरकारले प्रदेश राजधानी वीरेन्द्रनगरमा पाँचसय शैयाको कोभिड अस्पताल स्थापना गर्ने घोषणा गरेको छ । जहाँ संक्रामक रोगको उपचार गरिने छ । हामी महामारीलाई जित्छौं भन्ने आत्मविश्वासका साथ कोरोना महामारीविरुद्ध जुध्न प्रदेशका सबै जिल्ला अस्पतालहरुको स्तरोन्नति गर्ने घोषणा पनि प्रदेश सरकारले गरेको छ । जसअन्तर्गत सबै जिल्ला अस्पतालहरुमा कम्तिमा एक भेन्टिलेटर, पाँच वटा आईसीयु कक्ष र पचास वटा शैया तत्काल व्यवस्थापन गरिनेछ । महामारी नियन्त्रणका लागि प्रदेशका सबै नागरिकलाई कोरोनाविरुद्धको खोप लगाउने व्यवस्था, पर्याप्त अक्सिजनको उपलब्धता र औषधिको आपूर्ती गर्ने पनि नीति तथा कार्यक्रममा उल्लेख छ । यस्तै दुर्गमका जटिल प्रकृतिका संक्रमितको हवाइ उद्धार गरेर अस्पतालमा उपचार गराउने, गर्भवती तथा सुत्केरीको हेलिकोप्टबाट उद्धार गर्ने, अस्पतालमा भर्ना भएको संक्रमितको निशुल्क उपचार र पोषिलो खाना, महामारी नियन्त्रणमा सघाउन स्वमंसेवक परिचालन, आवश्यक स्वास्थ्यकर्मी तथा चिकित्सकको व्यवस्थापन, उपचारमा खटिएका स्वास्थ्यकर्मी र कर्मचारीलाई जोखिम भत्ताको व्यवस्था र लकडाउनका कारण समस्यामा परेका नागरिकलाई राहत उपलब्ध गराउने विषयहरु पनि नीति तथा कार्यक्रममा समेटिएका छन् । त्यसैगरी सबै जिल्लामा अक्सिजन प्लान्टसहित सरुवा रोग अस्पताल स्थापना, सुर्खेतमा रहेको प्रदेश अस्पताललाई विषेशज्ञ शिक्षण अस्पतालको रुपमा विस्तार, एक स्थानीय तह, एक स्वास्थ्यकर्मी परिचालन कार्यक्रम र वीरेन्द्रनगरमा जनस्वास्थ प्रयोगशाला संचालन गर्ने उल्लेख छ । हरेक स्थानीय तहमा १५ शैयाका अस्पताल, टेलिमेडिसिन सेवा, जेष्ठ नागरिक लक्षित प्रदेश प्रमुख दन्त उपचार सेवा तथा देश दर्शन कार्यक्रम र प्रदेशमा औषधि, स्वास्थ्य सामग्री तथा उपकरणहरुको सहज आपूर्तिका लागि प्रदेश स्वास्थ्य आपूर्ति व्यवस्थापन केन्द्र स्थापना गर्ने घोषणा पनि नीति तथा कार्यक्रममार्फत गरिएको छ । धेरै पुराना कार्यक्रमहरुलाई यसपाली पनि निरन्तरता दिइएको छ । स्वास्थ्यसँगै कृषि, पर्यटन र सडक पूर्वाधारलाई पनि सरकारले प्राथमिकता दिएको छ । सुर्खेत विमानस्थलको विस्तार, जिल्ला सदरमुकामबाट प्रदेश राजधानी जोड्ने सडक निर्माण, भेरीबबई आयोजनाको बाँधमा प्रदेशकै लगानीमा विद्युत उत्पादन, दुर्गममा आवासिय विद्यालय संचालन तथा खाना, नाना र छाना कार्यक्रम पनि संचालन गरिने नीति तथा कार्यक्रममा उल्लेख छ ।"
ओलीले संविधानमाथि निरन्तर प्रहार गरेको पाँच पूर्वप्रधानमन्त्रीको ठहर (संयुक्त अपील),"काठमाडौं : प्रधानमन्त्री केपी ओलीबाट निरन्तर नेपालको संविधानमाथि प्रहार भएको भन्दै पाँच पूर्वप्रधानमन्त्रीले आपत्ति जनाएका छन्। शनिबार संयुक्त अपील सार्वजनिक गर्दै पूर्वप्रधानमन्त्री शेरबहादुर देउवा, पुष्पकमल दाहाल प्रचण्ड, माधवकुमार नेपाल, झलनाथ खनाल र बाबुराम भट्टराईले आपत्ति जनाएका हुन्। ओलीको कदमले जनताको संघर्ष र संविधानमा घात भएको उनीहरुको ठहर छ। प्रधानमन्त्री केपी ओलीबाट निरन्तर एकपछि अर्को गरी नेपालको संविधानमाथि प्रहार गर्ने कार्य भइरहेको छ, अपीलमा भनिएको छ, नेपाली जनताको लामो र कठोर संघर्ष तथा आन्दोलनबाट प्राप्त संघीय लोकतान्त्रिक गणतन्त्र तथा कानूनको शासनमाथि नै घात गरिएको छ। सरकारले चुरे र महाभारत शृङ्खलाबाट गिटी, बालुवा उत्खनन गरेर व्यापार घाटा कम गर्ने कार्यक्रम ल्याएको भन्दै उनीहरुले आपत्ति जनाएका छन्। यो निर्णयलाई उनीहरुले घरमा आगो लगाएर अरुको हितमा खरानी बेच्नुजस्तै भएको विज्ञप्तिमा उल्लेख गरिएको छ। विशेषतः चुरे र महाभारत श्रुंखलामा हुने त्यस्तो उत्खनन्बाट जंगल विनाश हुने र पानीका मुहानहरु सुक्ने तथा तराई क्षेत्र मरुभूमिकरण हुने स्थिति उत्पन्न हुने वातावरणविद्हरुको भनाईरहेको छ, अपीलमा भनिएको छ, आफ्नो घरमा आगो लगाएर अरुको हितका लागि खरानी बेच्ने जस्तो सरकारको उक्त निर्णयको तीब्र विरोध गर्दै तत्काल त्यस्तो निर्णय खारेज गर्न माग गर्दछौं। पूर्व प्रधानमन्त्रीहरूद्वारा अपिल ! मितिः २०७८ जेष्ठ २९ प्रेस वक्तव्य प्रधानमन्त्री केपी ओलीबाट निरन्तर एकपछि अर्को गरी नेपालको संविधानमाथि प्रहार गर्ने कार्य भइरहेको छ । नेपाली जनताको लामो र कठोर संघर्ष तथा आन्दोलनबाट प्राप्त संघीय लोकतान्त्रिक गणतन्त्र तथा कानूनको शासनमाथि नै घात गरिएको छ । गत पुष महिनामा प्रतिनिधि सभा विघटन गर्ने उहाँको कार्य असंवैधानिक भनी सर्वोच्च अदालतले ठहर गरेको अवस्थामा पुनः दोस्रो पटक प्रतिनिधि सभा विघटन गरी प्रधानमन्त्रीले आफ्नो निरंकुश, स्वेच्छाचारी र प्रतिगमनकारी चरित्र उदांग पार्नुभएको छ । सर्वाेच्च अदालतबाट २०७७ साल फागुन ११ गते भएको फैसलामा नेपालको संविधानको धारा ७६ का सम्पूर्ण प्रकृया पूरा गर्दा पनि वैकल्पिक सरकार गठन नहुने वा धारा ७६ को उपधारा ५ अन्तरगत गठित सरकारले विश्वासको मत प्राप्त नगर्ने अवस्थामा मात्र प्रतिनिधि सभा विघटन गरी निर्वाचनको मिति तोक्न सकिने संवैधानिक व्यवस्थाबारे स्पष्ट व्याख्या भएको छ । यस्तो स्पष्ट फैसला समेतको उल्लंघन गर्दै प्रधानमन्त्री केपी ओलीले प्रतिनिधि सभा विघटन गरी उहाँ काम चलाउ सरकारको प्रधानमन्त्रीमा परिणत भइसकेको अवस्थामा अध्यादेशबाट बजेट घोषणा गर्ने, सरकारको नीति तथा कार्यक्रम झै प्रधानमन्त्रीले वाचन गरेर सार्वजनिक गर्ने,संविधान सभाबाट जारी नेपालको संविधान संशोधन गर्न भनि राष्ट्रिय सहमति नगरी अत्यन्त संवेदनशिल विषयमा स्वेच्छाचारी किसिमले कार्यदल गठन गर्ने, मन्त्रीपरिषद्को मनपरी किसिमले पटकपटक विस्तार गर्ने, यसरी विस्तार गर्दा नेपालको राजनीतिक इतिहासमा कहिल्यै नभएको सत्तालिप्साको कुरुप स्वरुप प्रदर्शन गर्ने, सर्वोच्च अदालतलाई पार्टीको बैठकबाट मात्र होइन महान्यायाधिवक्तामार्फत धम्क्याउने जस्ता अलोकतान्त्रिक कार्यहरु प्रधानमन्त्री केपी ओलीबाट भएका छन् । हामी यस्ता कार्यहरुको भर्त्सना गर्दछौं । देश कोरोना महामारीबाट आक्रान्त भइरहेको बेला राज्ययन्त्रलाई समग्ररुपमा महामारीबाट जनताको सुरक्षामा केन्द्रित गर्नुपर्नेमा प्रधानमन्त्रीबाट स्वार्थी सत्ता राजनीति, अन्योल, अनिश्चय र अस्थिरताको खेती गरिएको छ । सत्ता स्वार्थमा लिप्त भएर राज्ययन्त्र, सरकारी साधन र स्रोतको व्यापक दुरुपयोग गरिएको छ । भ्रष्टाचार र अनियमित कार्यलाई प्रधानमन्त्री र उहाँका निकटस्थहरुबाट संरक्षण र प्रश्रय दिइएको छ । कोरोना संक्रमणका विरुद्ध दिइने खोप प्राप्त गर्न राज्य प्रणालीको स्थापित पद्धति र मान्यता अनुरुप व्यवस्थित काम नगरी प्रचारमुखी मार्ग अवलम्बन गरिएको छ । पहिलो खोप लगाएका मानिसहरुले समयमै दोस्रो खोप नपाएर पहिलो खोप निरर्थक हुनसक्ने स्थिति उत्पन्न भएको छ । यस्तो अवस्थाप्रति गम्भीर हुँदै खोपको समुचित व्यवस्था गर्न, बन्द र बन्देजको अवस्थामा विपन्न, श्रमजीवी र कमजोर वर्ग एवम् समुदायलाई परिरहेको मर्का र कठिनाईप्रति संवेदनशील भई तिनीहरुको रोग र भोकको समस्याको सम्बोधन गर्न आवश्यक कार्ययोजना सहित अग्रसर हुन नेपाल सरकारसंग माग गर्दछौं । प्रधानमन्त्रीका गलत क्रियाकलापका कारण देशले अस्थिर र अन्योल ग्रस्त राजनीतिक स्थितिको सामना गरिरहेको बेला काम चलाउ सरकारले घाटा बजेट पूर्ति गर्ने निहँुमा देशका विभिन्न भागबाट ढुँगा, वालुवा र गिटी उत्खनन् गरी विदेशमा निकासी गर्ने राष्ट्रहित र जनविरोधी निर्णय गरेको छ । यस्तो गलत निर्णयबाट अत्यन्त संवेदनशील अवस्थामा रहेको नेपालको भूबनौटमा असर पर्नगई गम्भीर पर्यावरणीय समस्या सिर्जना हुनेछ । विशेषतः चुरे र महाभारत श्रुंखलामा हुने त्यस्तो उत्खनन्बाट जंगल विनाश हुने र पानीका मुहानहरु सुक्ने तथा तराई क्षेत्र मरुभूमिकरण हुने स्थिति उत्पन्न हुने वातावरणविद्हरुको भनाईरहेको छ । आफ्नो घरमा आगो लगाएर अरुको हितका लागि खरानी बेच्ने जस्तो सरकारको उक्त निर्णयको तीब्र विरोध गर्दै तत्काल त्यस्तो निर्णय खारेज गर्न माग गर्दछौं । काम चलाउ स्थितिमा रहेको सरकारबाट देश र जनतालाई असर पार्ने गरी दीर्घकालीन प्रकृतिका काम नगर्न र नगराउन चेतावनी दिदै यसप्रकारमा गलत काममा संलग्न नहुन प्रशासन र सुरक्षा निकाय लगायत राज्यका अन्य निकायहरुलाई समेत आग्रह गर्दछौं । नेपालमा संवैधानिक व्यवस्था, कानूनी राज्य र लोकतन्त्रका आधारभूत सिद्धान्त एवं मूल्यहरुमाथि भइरहेको उपर्युक्त प्रकारको निरंकुश हमलाका विरुद्ध ऐक्यवद्धता जनाउन हामी नेपाल जनता, नागरिक समाज र सम्पूर्ण लोकतन्त्रवादी शक्तिहरुसँग समेत हार्दिक अपिल गर्दछौं । नेपालको बारेमा हामी नेपालीले नै निर्णय गर्नुपर्छ र नेपालको आन्तरिक राजनीतिमा वाह्य शक्तिको प्रत्यक्ष वा परोक्ष हस्तक्षेप एवम् चलखेल हुन नपाओस् भन्ने कुरामा सजगताका लागि सवैको ध्यान आकर्षित गर्न चाहन्छौं । शेरबहादुर देउवा, पुष्पकमल दाहाल प्रचण्ड , माधव कुमार नेपाल, झलनाथ खनाल र डाबाबुराम भट्टराई पूर्वप्रधानमन्त्री"
गण्डकीमा मुख्यमन्त्रीसहित चार विना विभागीय मन्त्रीले लिए शपथ,"काठमाडौं : गण्डकी प्रदेशका नवनियुक्त मुख्यमन्त्री कृष्णचन्द्र नेपाली पोखरेलले पद तथा गोपनीयताको शपथ लिएका छन्। शनिबार साँझ मुख्यमन्त्री नेपालीलाई प्रदेश प्रमुख सीताकुमारी पौडेलले पद तथा गोपनीयताको शपथ ग्रहण गराएकी हुन्। गण्डकीमा मुख्यमन्त्री नेपालीसहित पाँच मन्त्रीले शपथ लिएका छन्। विना विभागीय मन्त्रीको रुपमा कांग्रेसका कुमार खड्का, माओवादीकी मधु अधिकारी, जसपाका हरिशरण आचार्य र स्वतन्त्र दीपक मनाङे उर्फ राजीव गुरुङले शपथ लिएका हुन्। गुरुङ नै कांग्रेस संसदीय दलका नेता पोखरेल नेतृत्वको सरकार बनाउन आवश्यक ३१ मतका लागि निर्णायक बनेका थिए। उनीहरुलाई मन्त्रालय तोकिएको छैन। मुख्यमन्त्री नेपालीले बिना विभागीय मन्त्रीको रुपमा चार जनालाई मन्त्री बनाएका हुन्। संविधानको धारा १६८ को (५) अनुसार बहुमतको दाबी गरेका नेपालीलाई मुख्यमन्त्री नियुक्त भएका हुन् । प्रदेश प्रमुख पौडेलको आह्वान अनुसार हिजो नेपाली कांग्रेस संसदीय दलका नेता नेपालीले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका थिए। उनी ३१ जना नै सशरीर प्रदेश प्रमुख कहाँ पुगेका थिए। प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त पृथ्वीसुब्बा गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएका थिएनन्।"
कृष्णचन्द्र नेपाली गण्डकी प्रदेशको मुख्यमन्त्री नियुक्त,पोखरा : गण्डकी प्रदेशको मुख्यमन्त्रीमा कृष्णचन्द्र नेपाली नियुक्त भएका छन् । गण्डकी प्रदेशकी प्रमुख सीताकुमारी पौडेलले संविधानको धारा १६८ को (५) अनुसार बहुमतको दाबी गरेका नेपालीलाई मुख्यमन्त्री नियुक्त गरेकी हुन् । प्रदेश प्रमुख पौडेलको आह्वान अनुसार हिजो नेपाली कांग्रेस संसदीय दलका नेता नेपालीले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका थिए। उनी ३१ जना नै सशरीर प्रदेश प्रमुख कहाँ पुगेका थिए। प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त पृथ्वीसुब्बा गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएनन्।
कांग्रेस महाधिवेशनको मिति सर्यो,काठमाडौँ: आगामी भदौ ७ मा हुने भनिएको नेपाली कांग्रेसको १४औं महाधिवेशन भदौ १६ गतेका लागि सरेको छ । शनिबार कांग्रेसका शीर्ष नेताहरुको बैठकले यस्तो निर्णय गरेको हो । यसअघि भदौ ७ गतेदेखि १० गते सम्मका लागि महाधिवेशन तोकिएको थियो । शनिबारको निर्णयलाई असार ३ गते बस्ने पार्टीको केन्द्रीय कार्यसमितिको बैठकले अनुमोदन गर्ने नेता अर्जुन नरसिंह केसीले बताएका छन् । महाधिवेशनबारे छलफल गर्न सभापति शेरबहादुर देउवाले शनिबारका लागि शीर्ष नेताहरुको बैठक बोलाएका थिए ।
नीति तथा कार्यक्रमका पक्षमा मतदान गर्न एमाले संसदीय दलको निर्देशन,"हेटौंडा : नेपाल कम्युनिष्ट पार्टी (एमाले) वाग्मती प्रदेश संसदीय दलका नेता तथा मुख्यमन्त्री डोरमणि पौडेलले सरकारले प्रस्तुत गरेको नीति तथा कार्यक्रमका पक्षमा मतदान गर्न दलका सदस्यलाई निर्देशन दिएका छन्। संसदीय दलको शनिबार बिहान सम्पन्न बैठकलाई सम्बोधन गर्दै उनले सरकारले प्रस्तुत गरेको नीति तथा कार्यक्रम स्तरीय, वस्तुपरक तथा परिणाम दिने खालको भएकाले दलका तर्फबाट सर्वसम्मत पास हुनुपर्ने भन्दै पक्षमा मतदान गर्न निर्देशन दिनुभएको एमाले संसदीय दलका मुख्य सचेतक दीपक निरौलाले जानकारी दिए। उनका अनुसार एमाले नेता तथा प्रदेशसभा सदस्य अष्टलक्ष्मी शाक्यले दलको बैठकलाई सम्बोधन गर्दै मुख्यमन्त्री पौडेलको निर्देशनअनुसार नीति तथा कार्यक्रमलाई पास गर्ने गरी पक्षमा मतदान गर्न दलका सदस्यलाई अनुरोध गरिन्। बैठकमा मुख्यमन्त्री पौडेलले समसामयिक राजनीतिक अवस्थाका बारेमा भनाइ राखे। पौडेलले शुक्रबार प्रदेशसभामा उठेका प्रश्नका बारेमा दलका सदस्यलाई प्रष्ट पार्नुभएको मुख्य सचेतक निरौलाले जानकारी दिए। रासस"
विवादास्पद अभिव्यक्ति फिर्ता लिएर आत्मालोचना गर्न वैद्यलाई कांग्रेसको निर्देशन,"काठमाडौं : बागमती प्रदेश सभा सदस्य नरोत्तम वैद्यले प्रदेश सभामा दिएको अभिव्यक्तिको चर्को विरोध भएपछि नेपाली कांग्रेसले आत्मालोचना गर्न निर्देशन दिएको छ। कांग्रेस प्रवक्ता विश्वप्रकाश शर्माले शनिबार एक विज्ञप्ति जारी गर्दै प्रदेश संसदीय दलको नेतृत्वमार्फत शुक्रबार बेलुकी पार्टीले गरेको निर्देशनलाई पालना गरेर अभिव्यक्तिमा संयम र सजगता राख्न वैद्यलाई सचेत समेत गराइएको जानकारी दिए। कांग्रेसले सडकमा समेत संयमको अभिव्यक्ति जरुरी हुने भएकाले संसदमा संसदीय मर्यादाको पालना झनै अनिवार्य हुने जनाएको छ। नेपाली कांग्रेस प्रष्ट छ अभिव्यक्ति स्वतन्त्रता र अभिव्यक्तिमा अराजकता एउटै होइन। आलोचना लोकतान्त्रिक हक हो तर त्यसको प्रयोग गरिंदा पार्टीको नीति र संस्कृतिलाई कुनै पनि तहको नेतृत्व र सदस्यले किमार्थ बिर्सन मिल्दैन।शर्माले भनेका छन्, शान्तिपूर्ण राजनीतिको सालिनता भनेको सडकमा समेत संयमको अभिव्यक्ति जरुरी हुन्छ भने संसदमा संसदीय मर्यादाको पालना झनै अनिवार्य हुन्छ। उनले पार्टीको नीति र संस्कृतिको पालना गर्नु हरेक तहको नेतृत्व र सदस्यको परम कर्तव्य हुने उल्लेख गरेका छन्। हिंसाबाट शान्तिपूर्ण रुपान्तरणका लागि अरुलाई प्रेरित गर्दै संयोजन गरेको दलको कुनै पनि सदस्यबाट हिंसालाई प्रेरित गर्ने अभिव्यक्ति आउँदा त्यसलाई प्रतिरक्षा र ढाकछोप गर्ने पार्टीको नीति र संस्कृति छैन। शर्माले भनेका छन्, पार्टीको नीति र संस्कृतिको पालना गर्नु एवं सोही बमोजिम आफुलाई परिमार्जित गर्नु हरेक तहको नेतृत्व र सदस्यको परम कर्तव्य हुन्छ भन्ने बिषयमा नेपाली कांग्रेस प्रष्ट छ। बागमती प्रदेशसभाको शुक्रबारको बैठकमा नेपाली कांग्रेसका प्रदेशसभा सदस्य नरोत्तम वैद्यले संसदीय मर्यादा विपरीतको अभिव्यक्ति दिएपछि सत्ता पक्षका सांसद र नेताहरुले उनलाई हदैसम्मको कारवाहीको माग गरेका छन्। ओली विरुद्ध नाथुराम गोड्से हुन तयार रहेको वैद्य अभिव्यक्तिलाई लिएर एमाले र कांग्रेस तरङ्गित बनेको छ। सांसद् वैद्यले प्रधानमन्त्री ओलीले देश खान लागेकोले कोही नाथुराम गोड्से बन्न तयार हुनुपर्ने, अरु तयार नभए आफैँ बन्न तयार हुने अभिव्यक्ति दिएका थिए। नाथुराम गोड्से ती व्यक्ति हुन् जसले भारतमा महात्मा गान्धीलाई गोली हानेर हत्या गरेका थिए। ओली यसरी आइरहेको छ कि आफ्नो सत्ता बचाउनका लागि, जे कुरामा पनि सम्झौता गरिराखेको छ। यो समयमा यदि खड्ग ओलीलाई यसरी नै छोड्ने हो भने यो नेपाल खाइदिन्छ है, खाइदिन्छ हैबैठकमा बोल्दै वैद्यले भनेका छन्,त्यसैले मेरो आग्रह, के भने कोही नाथुराम गोड्से आवश्यक पर्यो है, अब यो देश बचाउनका लागि। कोही नाथुराम गोड्से बन्न तयार छैन भने म बन्ने कि, म बन्ने कि? नेकपा एमालेले वैद्यले शुक्रबार दिएको अभिव्यक्तिको भर्त्सना गरेको छ । शनिबार प्रवक्ता प्रदीप ज्ञवालीले एक विज्ञप्ति जारी गर्दै प्रधानमन्त्री केपी शर्मा ओलीको हत्या गर्न दिएको धम्कीलाई नेकपा (एमाले) ले अत्यन्त गम्भीर रुपमा लिएको उल्लेख गरेका छन्। ज्ञवालीले प्रधानमन्त्रीको हत्याका लागि आवश्यक परे आफै पनि तयार रहेको अभिव्यक्ति आपराधिक भएको जनाएका छन्। यो विषय मुलुकको फौजदारी कानुनसमेत आकर्षित हुने एमालेको ठहर छ। विज्ञप्तिमा भनिएको छ,प्रधानमन्त्रीको हत्याका लागि अरुलाई समेत दुरुत्साहन गर्ने र आवश्यक परे आफै पनि हत्याका लागि तयार रहेको निजको अभिव्यक्ति आपराधिक, अत्यन्त आपत्तिजनक र निन्दनीय छ । उक्त अभिव्यक्तिको घोर भर्त्सना गर्दै हाम्रो पार्टी यो विषय मुलुकको फौजदारी कानुन समेत आकर्षित हुने विषय हो भन्ने ठान्दछ र यस विषयमा सम्बद्ध राजनीतिक दलको समेत गम्भीर ध्यानाकर्षण गर्दछ।"
"एमालेले भन्यो, प्रधानमन्त्रीको हत्या गर्ने धम्की आपराधिक छ, फौजदारी कानुन आकर्षित हुन्छ","काठमाडौं : नेकपा एमालेले नेपाली कांग्रेसका बाग्मती प्रदेशसभा सदस्य नरोत्तम वैद्यले शुक्रबार दिएको अभिव्यक्तिको भर्त्सना गरेको छ । शनिबार प्रवक्ता प्रदीप ज्ञवालीले एक विज्ञप्ति जारी गर्दै प्रधानमन्त्री केपी शर्मा ओलीको हत्या गर्न दिएको धम्कीलाई नेकपा (एमाले) ले अत्यन्त गम्भीर रुपमा लिएको उल्लेख गरेका छन्। ज्ञवालीले प्रधानमन्त्रीको हत्याका लागि आवश्यक परे आफै पनि तयार रहेको अभिव्यक्ति आपराधिक भएको जनाएका छन्। यो विषय मुलुकको फौजदारी कानुनसमेत आकर्षित हुने एमालेको ठहर छ। विज्ञप्तिमा भनिएको छ,प्रधानमन्त्रीको हत्याका लागि अरुलाई समेत दुरुत्साहन गर्ने र आवश्यक परे आफै पनि हत्याका लागि तयार रहेको निजको अभिव्यक्ति आपराधिक, अत्यन्त आपत्तिजनक र निन्दनीय छ । उक्त अभिव्यक्तिको घोर भर्त्सना गर्दै हाम्रो पार्टी यो विषय मुलुकको फौजदारी कानुन समेत आकर्षित हुने विषय हो भन्ने ठान्दछ।एमालेले कांग्रेसको समेत गम्भीर ध्यानाकर्षण गराएको छ। सांसद् वैद्यले प्रधानमन्त्री ओलीले देश खान लागेकोले कोही नाथुराम गोड्से बन्न तयार हुनुपर्ने, अरु तयार नभए आफैँ बन्न तयार हुने अभिव्यक्ति दिएका थिए। नाथुराम गोड्से ती व्यक्ति हुन् जसले भारतमा महात्मा गान्धीलाई गोली हानेर हत्या गरेका थिए। ओली यसरी आइरहेको छ कि आफ्नो सत्ता बचाउनका लागि, जे कुरामा पनि सम्झौता गरिराखेको छ। यो समयमा खड्ग ओलीलाई यसरी नै छोड्ने हो भने यो नेपाल खाइदिन्छ है,बैठकमा बोल्दै वैद्यले भनेका छन्,त्यसैले मेरो आग्रह, कोही नाथुराम गोड्से आवश्यक पर्यो है, अब यो देश बचाउनका लागि। कोही नाथुराम गोड्से बन्न तयार छैन भने म बन्ने कि ? उनले दिएको अभिव्यक्तिको सामाजिक संजालमा समेत चर्को विरोध भएको छ।"
"एमाले बागमती प्रदेश कमिटीका अध्यक्ष पोखरेलले भने, वैद्यलाई प्रदेश सभाबाट निलम्बन गरी मुद्दा चलाउ","काठमाडौं : नेकपा एमालेका बागमती प्रदेश कमिटी अध्यक्ष आनन्दप्रसाद पोखरेलले नरोत्तम वैद्यलाई प्रदेश सभाबाट निलम्बन गरी तत्कालै ज्यान मार्ने उद्योग गरेको अभियोगमा मुद्दा चलाउन माग गरेका छन्। उनले व्यक्तिले लहडमा बोलेको नभई गम्भीर षडयन्त्र रहेकोले शक्तिशाली आयोग गठनको समेत माग गरेका छन्। पोखरेलले भनेका छन्, विषय सामान्य होइन व्यक्तिले मात्र लहडमा बोलेको होइन। यसमा गम्भीरै षड्यन्त्र लुकेको छ। यसमा संलग्न सबै दोषीहरु पत्ता लगाउन एक शक्तिशाली आयोग बनाई तथ्य सत्य पत्ता लगाई सार्वजनिक गर्न नेपाल सरकार र प्रदेश सरकारसँग जोडदार माग गर्दैछु। बागमती प्रदेशसभाको शुक्रबारको बैठकमा नेपाली कांग्रेसका प्रदेशसभा सदस्य वैद्यले प्रधानमन्त्री केपी ओलीले देश खान लागेकोले कोही नाथुराम गोड्से बन्न तयार हुनुपर्ने, अरु तयार नभए आफैँ बन्न तयार हुने अभिव्यक्ति दिएका थिए। नाथुराम गोड्से ती व्यक्ति हुन् जसले भारतमा महात्मा गान्धीलाई गोली हानेर हत्या गरेका थिए। पोखरेलले ओलीविरुद्ध गठबन्धन लागेका नेता तथा कार्यकर्ताले भौतिकरुपमा उहाँलाई सफ़ाई गर्न सक्ने सुचना पहिलेनै प्राप्त भएको दाबी गरेका छन्। पार्टीका श्रदेय अध्यक्ष एवं प्रधानमन्त्री केपी शर्मा ओलीविरुद्ध गठबन्धन लागेका केही दलका नेता तथा कार्यकर्ताहरुले राजनीतिक र वैचारिक रुपमा मात्र होइन भौतिकरुपमा उहाँलाई सफ़ाई गर्न सक्ने सुचना प्राप्त भइरहेको थियो। हामी त्यसलाई सुक्ष्म रुपले अध्ययन गरिरहेका थियौँ। उनले भनेका छन्, हिजो काठमाडौंबाट निर्वाचित नेपाली कांग्रेसका प्रदेश सभा सदस्य नरोत्तम बैधले बागमती प्रदेश सभाको बैठकको रोष्टममा उभिएर महात्मा गान्धिलाई नथुराम गोड्सले मारे झैँ केपी शर्मा ओलीलाई मार्नुपर्छ र मार्छु भनेर बोलेका छन्। पोखरेलले पार्टीका अध्यक्ष र प्रधानमन्त्री लाई हत्या गर्छु भनेर बोल्ने व्यक्तिलाई कारबाही हुनुपर्ने माग गरेका छन्। उनले हत्या जस्तो गम्भीर अपराधको वकालत गर्ने सबैलाई कानूनको दायरामा ल्याउन अनुरोध गरेका छन्। ओली विरुद्ध नाथुराम गोड्से हुन तयार रहेको वैद्य अभिव्यक्तिलाई लिएर एमाले तरङ्गित बनेको छ।"
महेश बस्नेतको प्रश्न : गान्धीलाई जस्तै ओलीलाई मार्ने षडयन्त्र कांग्रेसले बनाएको हो त ?,"काठमाडौं : नेकपा एमालेका नेता महेश बस्नेतले महात्मा गान्धीलाई जस्तै प्रधानमन्त्री केपी शर्मा ओलीलाई मार्ने षडयन्त्र कांग्रेसले बनाएको हो त ? भन्दै सामाजिक सञ्जालमा प्रश्न गरेका छन्। बागमती प्रदेशसभाको शुक्रबारको बैठकमा नेपाली कांग्रेसका प्रदेशसभा सदस्य नरोत्तम वैद्यले संसदीय मर्यादा विपरीतको अभिव्यक्ति दिएपछि सत्ता पक्षका सांसद र नेताहरुले उनलाई हदैसम्मको कारवाहीको माग गरेका हुन्। ओली विरुद्ध नाथुराम गोड्से हुन तयार रहेको वैद्य अभिव्यक्तिलाई लिएर एमाले तरङ्गित बनेको छ। पूर्वमन्त्री बस्नेतले उनलाई तुरुन्त पक्राउ गरेर सरकारले कारबाही गर्नुपर्ने माग गरेका छन्। जनताको आक्रोश प्रकट भएर यस्ता व्यक्तिलाई सडकमै प्रतिरोध गर्न सक्ने भएकाले अप्रीय घटना घटनुभन्दा अगाडि सरकार सचेत हुनुपर्ने उनको भनाई छ। माहात्मा गान्धीलाई जस्तै प्रधानमन्त्री केपी शर्मा ओलीलाई मार्ने षडयन्त्र कांग्रेसले बनाएको हो त ? गान्धीका हत्यारा नाथुराम गोडसे बन्न तयार छु भनेर कांग्रेसको नरोत्तम वैद्यले प्रदेश शभामा खुल्लम खुल्ला बोलिरहेका छन्। यो मान्छेलाई तुरुन्त पक्राउ गरेर सरकारले कारबाही गर्नु पर्दछ। बस्नेतले भनेका छन्, अन्यथा जनताको आक्रोश प्रकट भएर यस्ता व्यक्तिलाई सडकमै प्रतिरोध गर्न सक्छन। त्यस्तो अप्रीय घटना घटनुभन्दा अगाडि सरकार सचेत हुनुपर्दछ। आफ्नो नेताको रक्षाको लागि एमालेका कार्यकर्ता जे पनि गर्न तयार रहेको उनले बताएका छन्। बस्नेतले भनेका छन्,मदन भण्डारीको रहस्यमय हत्याबाट प्रताडित जनसमुदाय र एमाले कार्यकर्ता आफ्नो नेताको रक्षा गर्न जे गर्न पनि तयार छन्। कांग्रेस हिंस्रक योजनाको नेतृत्व गर्दैछ : रिमाल यसैगरी प्रधानमन्त्री ओलीका राजनीतिक सल्लाहकार विष्णु रिमालले कांग्रेस हिंस्रक योजनाको नेतृत्व गर्दैछ भन्ने संकेत गरेको जनाएका छन्। उनले सामाजिक संजालमा प्रदेससभा सदस्य वैद्यको भनाई टंग स्लिपनभई हिंस्रक योजनाको संकेत भएकाले कांग्रेस र विपक्षी गठबन्धनले आफ्नो योजना थप स्पष्ट पार्न आग्रह गरेका छन्। रिमालले भनेका छन्,२०४७ पछि नेपाली काङ्ग्रेसको लोकतन्त्र देखेको मात्रै हैन भोगिएकै हो। सत्ताको लागि कॉंग्रेस कहॉकहॉ, केके र कस्ता कस्ता ताना बाना बुन्दै छ भन्ने क्रमश: खुल्दैछ। प्रदेशसभा सदस्यका हकमा फरक कानुन छ र ? : रिजाल एमालेका नेता विष्णु रिजालले मान्छे मार्छु भन्ने सर्वसाधरणका हकमा ज्यान मार्ने उद्योगको कसुरमा मुद्दा चल्ने बताएका छन्। आधिकारिक ठाउँमा अभिलेखमा रहेका यस्ता हिस्रक अभिव्यक्ति फिर्ता लिएर मात्र नहुने बताउँदै उनले प्रदेशसभा सदस्यका हकमा फरक कानुन छ र ? भन्दै प्रश्न गरेका छन्। कांग्रेस सांसद नरोत्तम बैद्यले बागमती प्रदेशसभाको रोस्टममा उभिएर प्रधानमन्त्री केपी ओलीलाई मार्नका लागि अरुलाई पनि उक्साउँदै आफू महात्मा गान्धीलाई मार्ने नाथुराम गोड्से जस्तै ओलीलाई मार्न तयार रहेको हुने घोषणा गरेछन्। रिजालले भनेका छन्,मान्छे मार्छु भन्ने सर्वसाधरणका हकमा ज्यान मार्ने उद्योगको कसुरमा मुद्दा चल्छ। प्रदेशसभा सदस्यका हकमा फरक कानुन छ र ? आधिकारिक ठाउँमा अभिलेखमा रहेका यस्ता हिस्रक अभिव्यक्ति फिर्ता लिएर मात्र हुँदैन। कस्तो मानसिकता ! कस्तो राजनीति ! कस्ता प्रतिनिधि ! सांसद् वैद्यले प्रधानमन्त्री ओलीले देश खान लागेकोले कोही नाथुराम गोड्से बन्न तयार हुनुपर्ने, अरु तयार नभए आफैँ बन्न तयार हुने अभिव्यक्ति दिएका थिए। नाथुराम गोड्से ती व्यक्ति हुन् जसले भारतमा महात्मा गान्धीलाई गोली हानेर हत्या गरेका थिए।"
अक्सिजन कन्सन्ट्रेटर हस्तान्तरण,"साउदी : काभ्रे सेवा समाज साउदी अरेबियाले कोरोनाबाट संक्रमित रहेका गृह जिल्लावासीका लागि आवश्यक स्वास्थ्य सामग्री सहयोग गरेको छ। समाजका अध्यक्ष जेनकुमार लामाका अनुसार संस्थाले १० लाखको शैक्षिक विकास अक्षय कोष स्थापना गरी उक्त कोषमा जम्मा भएको रकमबाट काभ्रे जिल्लामा कोरोना संक्रमितहरूलाई सहयोग गरेको हो। संक्रमितलाई अक्सिजन दिन मद्दत होस् र उनीहरूको जीवन बचाउन सहयोग होस् भन्ने उद्देश्यले ९ लाख ४८ हजार रुपैयाँको १२ वटा अक्सिजन कन्सन्ट्रेटर काभ्रे प्रमुख जिल्ला अधिकारी एवं जिल्ला संकट व्यवस्थापन संयोजक शिवराम पोखरेललाई धुलिखेलमा हस्तान्तरण गरेको लामाले जानकारी दिए। साथै, उनले यस अभियानमा सहयोग गर्ने सम्पूर्ण काभ्रेली तथा गैरकाभ्रेलीलाई धन्यवाद दिँदै संस्थालाई आगामी दिनमा नयाँ ढंगले अगाडि बढाउने बताए। काभ्रेको विकास गरौं सबै मिली, एकजुट हौं भन्ने मूल नाराका साथ साउदीमा कर्मभूमि बनाएर बसेका सम्पूर्ण काभ्रेलीहरूलाई एकत्रित गर्दै २०७४ मा उक्त कोषको स्थापना भएको थियो। उक्त संस्थाले वैदेशिक रोजगार क्रममा अलपत्र परेका नेपालीलाई हवाई टिकट, स्वास्थ्य उपचार, विपत्ति राहत कोष, बाढीपीडित सहयोग, आवास सहयोग, सञ्चार सहयोग तथा कोरोनाबाट संक्रमित नेपालीको जीवन रक्षाका लागि आवश्यक पर्ने अक्सिजन सिलिन्डर सहयोग गरी हालसम्म १३ लाख २९ हजार रुपैयाँ बराबर आर्थिक सहयोग गरेको छ। साथै, हाल यस संस्थाको कार्यसमितिमा १२ जना रहेका छन् भने संस्थाले नेपाली दूतावास रियादमा राजदूत डा महेन्द्र राजपुत सिंहलाई बिदाई कार्यक्रमसमेत गरेको छ ।"
माछा मार्ने क्रममा करेन्ट लागेर दम्पतीको मृत्यु,इटहरी : माछा मार्ने क्रममा करेन्ट लागेर इटहरीका एक दम्पतीको मृत्यु भएको छ। उदयपुरको रौता गाउँपालिका घर भई इटहरी २० तरहरामा कोठाभाडामा बस्दै आएका २५ वर्षीय हेमशर राई र उनकी श्रीमती २२ वर्षीया सर्मिला राईको मृत्यु भएको हो। इटहरी वडा नं १९ र २० को सिमानामा पर्ने खर्साला खोलामा करेन्टको प्रयोग गरी माछा मार्न खोज्दा मृत्यु भएको हो। स्थानीय फनिर्चर उद्योगमा काम गर्दै आएका उनीहरु रातको समयमा ३ वर्षकी छोरी सुताएर माछा मार्न घरबाट निस्केको वडा नं २० का वडा अध्यक्ष मणिराम श्रेष्ठले जानकारी दिए। दुवैको पोष्टमार्टमका लागि धरानस्थित वीपी कोइराला स्वास्थ्य विज्ञान प्रतिष्ठान लगिएको इलाका प्रहरी कार्यालय इटहरीले जानकारी दिएको छ।
बेनीको कर्मचारी आवास क्षेत्रमा बाढी पस्यो,"बेनी : बेनी७ मंगलाघाटस्थित सरकारी कर्मचारी आवास क्षेत्रमा शनिबार बिहान बाढी पसेर क्षति पुगेको छ। बर्षापछि पाखोबाट आएको बाढी पसेर सात वटा आवास भवन, दुई वटा नर्सरीमा क्षति पुगेको हो। बेनीअर्थुङ्गे सडकको भल नाली बाहिर बगेर बाढी आउन थालेपछि मंगलाघाट क्षेत्रमा रहेको आठ वटा कार्यालयका भवन र मुस्लिम समुदायको सुकुम्बासी बस्ती जोखिममा परेको छ। भुतथा जलाधार संरक्षण, वन डिभिजन र कृषि ज्ञान केन्द्रका कर्मचारी बस्ने दुईदुई वटा आवास भवन, भूसंरक्षण र वन डिभिजन कार्यालयको नर्सरी तथा सँगै रहेको नर्सरीको भण्डारण भवनमा बाढी पसेको हो। सात वटा भवनको भुई तलामा बाढी पसेर हिलाम्मे भएको सहायक वन अधिकृत नबिन बिश्वकर्माले बताए। राती दुई बजे बाढी आएपछि भागाभाग भयो, उनले भने तर्काउने प्रयास गर्दागर्दै कोठा भित्रै पसेर हिलाम्मे बनायो। वन डिभिजनको बहुवर्षे र भूतथा जलाधार संरक्षण कार्यालयको नर्सरीका बिरुवा बाढीले पुरेर नष्ट गरेको छ। रोप्नका लागी तयार भएका दुई वटा नर्सरीका एक लाख ५० हजार बिरुवा नष्ट भएका छन्। सो ठाउँमा गत वर्षको भदौमा पनी बाढी पसेको थियो। भूतथा जलाधार संरक्षण कार्यालय म्याग्दी इकाइका प्रमुख शम्भुकुमार मिश्रले गत वर्षको बाढीले थुपारेको माटो व्यवस्थापन गरेको तीन दिन नबित्दै पुनः बाढी आएको बताए। बेनीमहारानी थान खण्डको सडक सुधारका लागि निकालिएको माटो पाखोबाट आएको बाढीले बगाउँदा नयाँ ठाउँबाट बाढी बनेर आवास क्षेत्रमा पसेको छ, उनले भने बाढीको पूर्ण निणयन्त्र नहुँदासम्म जोखिम हुने भएकाले आवास स्थानान्तरण गर्नुपर्ने देखियो। सोही ठाउँमा रहेको भेटेरिनरी अस्पताल तथा पशु सेवा विज्ञ केन्द्रको आवास भवन जोखिममा परेपनि क्षति पुगेको छैन्। कृषि ज्ञान केन्द्रको आवास भवन वरपर निर्माण भएको पर्खालले छेकेकाले तुलनात्मक रुपमा कम बाढी पसेको छ। निर्वाचन कार्यालय जाने सडक भत्किएको छ। सो ठाउँमा निर्वाचन, खानेपानी जलस्रोत तथा सिचाई विकास डिभिजन, कोष तथा लेखा नियन्त्रक, नापी, भेटेरिनरी अस्पताल तथा पशु सेवा विज्ञ केन्द्र, वन डिभिजन, भूतथा जलाधार संरक्षण, बेनी नगरपालिका र मालपोतको कार्यालय भवन छन्। सरकारी भवनभन्दा पछाडि करिब दश परिवार बसोबास गर्ने मुस्लिम समुदायको सुकुम्बासी बस्ती छ। पाखो र सडकबाट आउने बासीलाई सुरक्षित र व्यवस्थित निकास नगर्ने हो बाढीले क्षति पुर्याउने देखिएको कोष तथा लेखा नियन्त्रक युक्तप्रसाद शर्माले बताए। बेनीअर्थुङ्गे सडक पनि पहिरो र बाढीका कारण अवरुद्ध बनेको छ। पात्लेखेतका कृषक रमेश शर्माले बर्षासँगै सडक अवरुद्ध र जिर्ण हुदाँ दूध ढुवानी गर्न समस्या भएको गुनासो गरे। वारी बेनी बजारको मल्लाज चोकमा पनि बाढीको समस्या देखिएको छ। सडकको नालीमा राखिएको खानेपानीको पाइपका कारण सडकमा बाढी निस्कीएर हिलो र फोहोर भएको स्थानीय रामबहादुर खत्रीले बताए। सडकको नालीभित्र खानेपानीको पाइप राखिएकाले भल बग्न नपाएर बाहिर निस्कीएको हो, उनले भने खानेपानीलाई सफा र शुद्ध बनाउन तथा भल व्यवस्थापन गर्न नालीबाट पाइप हटाउन माग गरेपनि सुनुवाई भएन।"
अन्नपूर्णकर्मी गौतमको स्मरण,"दोलखा : नेपाल पत्रकार महासंघ दोलखा शाखाले कोरोना संक्रमणका कारण मृत्यु भएका अन्नपूर्ण संवाददाता रवीन्द्र गौतमका छोरीहरूको शिक्षादीक्षाका लागि अक्षयकोष स्थापना गरेको छ। पत्रकार गौतमको १३ औं दिनको पुण्यतिथिमा कान्छी छोरीका नाममा अक्षयकोष स्थापनाको घोषणा गरिएको हो। शाखा अध्यक्ष दीपशंकर चौलागाईंले महासंघले ११ हजार १ सय ११ रुपैयाँ सहयोग उपलब्ध गराएर अक्षयकोष घोषणा गरे। महासंघले पत्रकार गौतमको स्मृतिमा शुक्रबार आयोजना गरेको भर्चुअल श्रद्धाञ्जली सभामा विभिन्न व्यक्तिले कोषमा सहयोग गर्ने प्रतिबद्धता व्यक्त गरेका छन्। कतिपयले प्रभु बैंक दोलखा शाखामा गौतमकी छोरी राजश्री गौतमका नाममा खोलिएको खातामा रकम जम्मा गरिसकेका छन्। महासंघका शाखा सचिव दिलबहादुर केसीले शुक्रबार ३ लाख रुपैयाँ सहयोगको प्रतिबद्धता जुटेको बताए। केसीका अनुसार सो कोषमा राप्रपाका केन्द्रीय सदस्य एवं समाजसेवी सोभित उप्रेतीले १ लाख, सामुदायिक रेडियो प्रसारक संघ र नेपाल पत्रकार महासंघ बागमती प्रदेशले ५०५० हजार सहयोग गर्ने भएका छन्। यस्तै, समाजसेवी प्रभुराम श्रेष्ठले ३० हजार र राजन श्रेष्ठले २५ हजार, माथिल्लो तामाकोशी आयोजनाले २५ हजार सहयोग गर्ने भएका छन्। पत्रकार महासंघ बागमती प्रदेशका अध्यक्ष शिव देवकोटा, पत्रकार एवं साहित्यकार भोजराज न्यौपाने, जिल्ला मालपोत कार्यालयका नायब सुब्बा मुरारी दुलाल र राप्रपा दोलखाका अध्यक्ष राजनबहादुर शिवाकोटीले १०१० हजार तथा पत्रकार महासंघका केन्द्रीय सदस्य रमेश खतिवडा र व्यवसायी कमल चौहानले ५ हजार ५ सय ५५ का दरले सहयोग गर्ने प्रतिबद्धता जनाएको सचिव केसीले बताए। श्रद्धाञ्जली सभामा महासंघका केन्द्रीय अध्यक्ष बिपुल पोखरेलले पत्रकार गौतमको निधनले नेपाली पत्रकारिता जगतमा अपुरणीय क्षति पुगेको बताए। विपद् तथा महामारीमा पत्रकारको उद्धार उपचारका लागि महासंघ केन्द्रले कोष स्थापना गर्ने तयारी गरेको उनको भनाइ थियो। यस्तै, अन्नपूर्ण पोस्ट्का सम्पादक अखण्ड भण्डारी, प्रेस युनियनका अध्यक्ष बद्री सिग्देल, सामुदायिक रेडियो प्रसारक संघका अध्यक्ष अर्जुन गिरी, पत्रकार महासंघका केन्द्रीय सदस्य रमेश खतिवडा, दोलखाका प्रमुख जिल्ला अधिकारी बासुदेव घिमिरेलगायतले पत्रकार गौतम प्रतिशोक मन्तव्य राखेका थिए। दोलखाका अग्रजपत्रकार शम्भु गौतमले पत्रकार गौतमकी श्रीमतीमा समेत कोरोना संक्रमण भएको उल्लेख गर्दै अझै स्वास्थ्यमा सुधार आइनसकेको बताए। पत्रकार गौतमको काठमाडौंमा उपचारका क्रममा जेठ १६ गते निधन भएको थियो। पत्रकार गौतमको स्वास्थ्यमा समस्या देखिएपछि हेलिकप्टरमार्फत उद्धार गरी काठमाडौं पठाइएको थियो। गौतमका आमा, श्रीमतीसहित ६ महिना र १० वर्षका छोरी छन्।"
तीन दिनको मौसम : भारी बर्षाको सम्भावना,"काठमाडौं : नेपालमा पुर्वी र मध्य भूभागमा उत्तर पश्चिम बंगालको खाडी र आसपास बनेको न्यून चापीय क्षेत्रको प्रभाव तथा पश्चिमी भूभागमा पश्चिमी वायु र स्थानीय वायुको मिश्रित प्रभाव रहेको छ। मौसम पूर्वानुमान महाशाखाको मौसम पूर्वानुमान बुलेटिनअनुसार हाल देशभर आंशिकदेखि सामान्य बदली भई थोरै स्थानहरुमा बर्षासमेत भइरहेको छ। शनिबार दिउँसो देशभर सामान्य देखि पूर्ण बदली रहनेछ। देशका धेरै स्थानहरुमा मेघगर्जनचट्टयाङ्गसहित हल्कादेखि मध्यम वर्षाको सम्भावना रहेको छ। गण्डकी प्रदेश, लुम्बिनी प्रदेश र कर्णाली प्रदेशका थोरै स्थानहरुमा भारी बर्षाको समेत सम्भावना रहेको महाशाखाले जनाएको छ। साँझ देशभर सामान्य देखि पूर्ण बदली रहनेछ। देशका धेरै स्थानहरुमा मेघगर्जनचट्टयाङ्गसहित हल्कादेखि मध्यम वर्षाको सम्भावना रहेको छ। प्रदेश १ ,गण्डकी प्रदेश र लुम्बिनी प्रदेशका थोरै स्थानमा भारी बर्षाको पनि संभावना रहेको छ। महाशाखाका अनुसार आइतबार दिउँसो देशभर सामान्यदेखि पूर्ण बदली रहनेछ। देशका धेरै स्थानहरुमा मेघगर्जनचट्टयाङ्गसहित हल्कादेखि मध्यम वर्षाको सम्भावना रहेको छ। प्रदेश १, बाग्मती प्रदेश,गण्डकी प्रदेश र लुम्बिनी प्रदेशका थोरै स्थानहरुमा भारी बर्षाकोसमेत सम्भावना छ। साँझ देशभर सामान्य देखि पूर्ण बदली रहनेछ। देशका धेरै स्थानहरुमा मेघगर्जनचट्टयाङ्गसहित हल्कादेखि मध्यम वर्षाको सम्भावना रहेको छ। प्रदेश १, प्रदेश २, गण्डकी प्रदेश, लुम्बिनी प्रदेश र कर्णाली प्रदेशका थोरै स्थानहरुमा भारी बर्षाको समेत सम्भावना छ। सोमबार देशभर सामान्य देखि पूर्ण बदली रहनेछ। देशका धेरै स्थानहरुमा मेघगर्जनचट्टयाङ्ग सहित हल्का देखि मध्यम वर्षाको सम्भावना रहेको छ। प्रदेश नं १, प्रदेश नं २, बाग्मती प्रदेश,गण्डकी प्रदेश ,लुम्बिनी प्रदेश र कर्णाली प्रदेशका थोरै स्थानहरुमा भारी बर्षाको समेत सम्भावना छ।"
साताका सात तस्बिर,ललितपुरको नख्खु खोलामा धान रोप्नका लागि बिऊ निकाल्दै स्थानीय किसान। ललितपुरको चापागाउँबाट आइतबार साँझ देखिएको चम्केको बिजुली। नेपालमा शुक्रबारबाट मनसुन प्रवेश गरेको छ। मनसुन सिजन सुरु भएपछि लामो खडेरीपछि पानी परेको छ। पाटनको मंगलबजारमा पानी भर्दै स्थानीय। वर्षा सुरु भएसँगै सुकेको पाटनको ढुंगेधारामा पानी आउन थालेको छ। मेलाम्ची खानेपानी एक महिनाका लागि बन्द भएपछि पाटनबासी यहाँका ढुंगेधारामा निर्भर पर्नुपरेको छ। ललितपुरको धापाखेलस्थित नागदहमा जोखिमपूर्ण तरिकाले ढल्नै लागेको पोमा चढेर सुरक्षा मापदण्ड पुरा नगरी विद्युत मर्मत गर्दै प्राविधिक। ललितपुरको नख्खु खोलामा एक अलकत्रा कारखानाबाट निस्केको धुलोको मुस्लो। असार महिना लाग्दै गर्दा सडक कालोपत्रे गर्नका लागि आजकल काम धेरै हुने गरेको छ। केही वर्षअघि बस्ती नबेसेको यस ठाउँमा आजकल भाडामा टहरा बनाएर बस्नेहरुले फाँट भरिएको छ। बस्तीको बीचमा अलकत्रा कारखानाबाट आउने धुलोका कारण सर्वसाधारणलाई असर पुगिरहेको छ। राजधानीको थापाथली पुलमा निषेधाज्ञाको समयमा सुनसान सडकमा माग्न बसेकी परमेश्वरीदेवी शाह। उनी दुवै आँखा देख्दिनन् भने उनका श्रीमान् पनि आँखा देख्दैनन्। उनको परिवार थापाथलीको सुकुम्बासी बस्तीमा बस्ने गर्दछन्। उनकी एक छोरी छन्। निषेधाज्ञाको समयमा माग्न बस्दा कसैले पनि पैसा नदिँदा खान समेत समस्या भएको उनी बताउँछिन्।
स्वास्थ्य संस्था सुविधायुक्त,"गोरखा : कोभिड१९ ले नेपालमा लाखौं गम्भीर बिरामी भए, हजारौंले जीवन गुमाए, परिवारजन, आफन्त गुमाए। श्वासप्रश्वासको दीर्घरोगी बन्नेको संख्या उस्तै छ। करोडौंको आर्थिक अवस्था तहसनहस बनाएको छ। यसरी कोभिड मानव सभ्यताको अभिशाप सिद्ध भएको छ। जस्तोसुकै कालो बादलमा पनि चाँदीको घेरा हुन्छ भनेझैं यसले केही गतिला उपलब्धि पनि समाजमा दिएको छ। दूरी कायम गर्ने, मास्क लगाउने, हात धुने आदत विकास गरेको छ। अझ भन्नुपर्दा यसले गाउँगाउँका स्वास्थ्य संस्थालाई समृद्ध बनाएको छ। दुईतले ठूलो भवन, तल ओपीडी कक्ष, बर्थिङ सेन्टर, ल्याब, भिडियो एक्सरे कक्ष सञ्चालित छन्। माथिल्लो तलाको हलमा अक्सिजनजडित १० शय्याको आइसेलेसन वार्ड रहेको यो हो, अहिलेको बुङकोट स्वास्थ्यचौकी। ठूलो भवन भएर पनि उपकरण तथा जनशक्तिको अभावमा रित्तै जस्तो रहेको यो स्वास्थ्यचौकी अहिले जनशक्ति र उपकरण सुविधाले भरिभराउ छ। बुङकोट स्वास्थ्यचौकीलाई गाउँपालिकाले वैकल्पिक आइसोलेसन सेन्टरका रूपमा प्रयोग गरिरहेको सहिद लखन गाउँपालिका७ का वडाध्यक्ष शरण श्रेष्ठले बताए। जब कोरोना फैलन थाल्यो, अब यसलाई नियन्त्रण गर्न सरकारको मुख ताकेर मात्र सम्भव छैन भन्ने लाग्यो र वैशाखको २४ गते आम भेला आयोजना गरें, श्रेष्ठ भन्छन्, बैठकले संघ सरकार, प्रदेश सरकार, स्थानीय सरकार, सामाजिक संघसंस्था र सहयोगी मन भएका देश, विदेशमा रहेका व्यक्तिहरूमा पनि सहयोगका लागि अपिल गर्ने निर्णय गरियो। त्यसपछि धमाधम सहयोग जुट्न थाल्यो। नगद १७ लाख रुपैयाँ, चारवटा अक्सिजन कन्सन्ट्रेटर उपकरण, पाँचवटा अक्सिजन सिलिन्डर, ३० भन्दा बढी अक्सिमिटर, पर्याप्त मास्क, सेनिटाइजर संकलन भएको उनले बताए। स्वास्थ्य चौकीमा यसअघि एउटा एम्बुलेन्स रहेकोमा कोभिडकै अवधिमा एक सामाजिक संस्थाले नयाँ एम्बुलेन्स पनि सहयोगस्वरूप प्रदान गरेको वडाध्यक्ष श्रेष्ठले बताए। स्वास्थ्यचौकीमा अहिले ६ जना स्वास्थ्यकर्मी कार्यरत रहेकामा अब यसलाई थप गरी व्यवस्थित गर्दै लैजाने योजना रहेको वडाध्यक्ष श्रेष्ठले बताए। सहिद लखन गाउँपालिकाले वडा६ को घैरुङ स्वास्थ्यचौकीमा पनि कोभिड अस्पताल सञ्चालन गरेको छ। त्यहाँ चिकित्सक सेवा, ल्याब, एक्सरे सेवा स्थापना भयो। अब चौबीसै घण्टा सेवा सञ्चालन गर्ने योजनामा गाउँपालिका रहेको स्वास्थ्य शाखा प्रमुख वीरेन्द्र श्रेष्ठ बताउँछन्। सदरमुकामबाट ५२ किलोमिटरभन्दा टाढा रहेको भच्चेक स्वास्थ्यचौकी पनि अहिले उपकरण र जनशक्तिले भरिभराउ भएको छ। स्थानीयको होस्टेमा गाउँपालिका, प्रदेश सरकार, नेपाल सरकार, सामाजिक संघसंस्था तथा समाजसेवीहरूले देशविदेशबाट हेल्थपोस्टहरूमा विभिन्न उपकरण दिएर सुविधासम्पन्न बनाएको त्यहाँका निमित्त प्रमुख प्रशासकीय अधिकृत सुरेश दवाडीले जानकारी दिए। गाउँगाउँका स्वास्थ्य संस्थाहरूलाई सक्दो सुविधा सम्पन्न बनाउनुपर्ने रहेछ भनेर कोभिडले पाठ सिकायो, उनले भने, त्यसैले प्रत्येक पालिकाहरूमा १०१५ बेडको अस्पताल बनाउने कार्यक्रम आएको छ। त्यसका लागि जनशक्ति, उपकरणहरू पनि आएका छन्। कोभिड साम्य भएपछि त्यसलाई स्थानीय तहले निरन्तरता दिँदै जान बाध्य हुनेछ। जसले गर्दा अन्य सरुवा रोग, महामारी, प्राकृतिक प्रकोप आइपर्दा काम लाग्ने उनले बताए। अहिले कोभिड व्यवस्थापनका लागि अल्पकालीन र दीर्घकालीन प्रकृतिका स्रोतसाधन प्राप्त भएको भीमसेन थापा गाउँपालिकाका स्वास्थ्य शाखा प्रमुख भेषराज खनालले बताए। अहिले सरकारी निकायबाट पनि, सामाजिक संघसंस्था तथा व्यक्तिगत तवरबाट पनि प्रशस्त मास्क, सेनिटाइजर पञ्जा जस्ता अल्पकालीन र अक्सिजन सिलिन्डर, अक्सिजन कन्सन्ट्रेटर, अक्सिमिटर, बेड, पीपीई, ब्लडप्रेसर नाप्ने डिजिटल मेसिन, थर्मोगनजस्ता दीर्घकालीन रूपमा काम लाग्ने उपकरण पनि प्राप्त भएका छन्, उनले भने, कोभिड अस्पताल भनेर विभिन्न स्वास्थ्यचौकीको स्तरोन्नति भएको छ। कोभिडका लागि भनेर जुटाइएका भौतिक सामग्री तथा स्वास्थ्य जनशक्तिलाई व्यवस्थित गर्दै लगेमा भविष्यमा काम लाग्नेछ।"
सञ्चार विधेयक पुनर्लेखन नभए आन्दोलन गर्ने महासंघको चेतावनी,"सन्धिखर्क : लुम्बिनी प्रदेश सरकारले सञ्चार माध्यमसम्बन्धी व्यवस्था गर्न बनेको विधेयक संसदबाट फिर्ता गरेर पुनर्लेखन नगरे आन्दोलन चर्काउने पत्रकार महासंघले चेतावनी दिएको छ। मिडियालाई भजन मण्डलीको रुपमा विकास गर्ने उद्देश्यका साथ विधेयक ल्याउन लागिएको भन्दै महासंघले आपत्ति जनाएको हो। पत्रकारलाई दण्ड जरिवानालाई बढी जोड दिएर तयार गरिएको विधेयकलाई अघि बढाउन प्रदेश सभामा पठाइएको छ। प्रस्तावित विधेयकमा मिडिया काउन्सिलले संचार माध्यमको दर्ता नवीकरण बन्द गर्ने, ६ महिनादेखि १ वर्षसम्म कैद गर्न सक्ने दण्ड जरिवानाका प्रावधानहरू राखिएको छ। सरकारको आदेश र निर्देशन पालना नगर्ने तथा झुटो विवरण प्रकाशन गरेको लागेमा सजायको प्रस्ताव विधेयकमा गरिएको छ। नेपाल पत्रकार महासंघ लुम्बिनी प्रदेश समितिले आयोजनामा प्रस्तावित संचार माध्यम सम्वन्धी विधेयकका विषयमा शनिबार भएको भर्चुअल छलफल कार्यक्रममा बोल्ने पत्रकार महासंघका पदाधिकारी र वरिष्ठ पत्रकारले प्रदेश सरकारले मिडियामा अंकुश लगाउन खोजेको भन्दै विधेयक नसच्चाए आन्दोलन चर्काउने चेतावनी दिएका हुन्। विधेयकमा सरकारले भनेका सूचना निःशुल्क प्रशारण गर्नुपर्ने, संचार माध्यम दर्ता नगरी समाचार प्रकाशनप्रशारण गर्नेलाई कैद तथा नगद जरिवाना गर्ने जस्ता व्यवस्था समेटिएको छ। त्यसैगरी संचार माध्यमले राज्यले बन्देज गरेका विषयमा समाचार प्रकाशन र प्रशारण गरेमा संचार माध्यम बन्द गर्न सकिने उल्लेख छ। नेपाल पत्रकार महासंघका पुर्व अध्यक्ष तथा वरिष्ठ पत्रकार तारानाथ दाहालले यो मिडियालाई अंकुश लगाउन ल्याएको बताए। लुम्बिनी प्रदेश सरकारले मिडियालाई नियन्त्रणमा ल्याउने गरी विधेयक ल्याउन लागेको पत्रकार महासंघका अध्यक्ष विपुल पोख्रेलले बताए। उनले प्रदेशका मन्त्रीको सचिवालय जस्तो गरी काउन्सिल बनाउन खोजिएको बताए। कार्यक्रममा मन्तव्य राख्दै प्रदेश मामिला तथा कानुन समितिका सभापति दामाकुमारी शर्माले मन्तव्य राख्दै संसदमा गइ सकेको विधेयक संसदबाटै फिर्ता गर्नुपर्ने बताइन्। महासंघका पूर्वअध्यक्ष गोविन्द आचार्य, पत्रकार डिआर घिमिरे, महासचिव रोशन पुरी, केन्द्रीय सदस्य सुशील पोख्रेल, प्रेस चौतारीका प्रदेश संयोजक शोभाखर पन्थी, नेपाल प्रेस युनियनका प्रदेश अध्यक्ष देवेन्द्र वर्मा, पत्रकार महासंघका रुपन्देही अध्यक्ष रामराज पोख्रेल, दांगका अध्यक्ष दुर्गालाल केसी, नवलपरासीका अध्यक्ष हरि शर्मा, रोल्पाका अध्यक्ष नविन लोचन मगर, गुलमीका अध्यक्ष टोपलाल अर्याल, पत्रकार माधव अर्याल, टेलिभिजन संघका दिनेश पाण्डे, प्रेस मञ्चका सचिव टोपराज शर्मा, संसदीय मामिला पत्रकार समाजका उपाध्यक्ष अमृता अनमोलले विधेयकको विरोध गरे। उनीहरुले विधेयक फिर्ता नगरे आन्दोलन गर्ने चेतावनी दिएका छन्।"

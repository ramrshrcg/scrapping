शीर्षक,विवरण
निर्वाचन सार्ने नियत,"निर्वाचन लोकतन्त्रको महायज्ञ हो। महायज्ञ सधैं गरिन्न। हत्तपत्त आयोजना हुन सक्दैन। त्यसको निश्चित समयावधि हुन्छ। लोकतन्त्रलाई बलियो बनाउने निर्वाचन पहिलो र निसर्त उपाय हो। निर्वाचन नै त्यस्तो मौका हो, जसले जनतालाई वास्तविक अर्थमा सबैभन्दा शक्तिशाली बनाउँछ। आफ्नो शासन गर्ने आफ्नो प्रतिनिधि निर्वाचनमार्फत जनताले चुनेर पठाउँछ। तर, निर्वाचन नै भएन वा ठीक समयको ठेगान भएन भने जनता निर्बलियो बन्छ। आवधिक निर्वाचन धकेल्ने वा नगर्ने या त्यसको विकल्प खोज्ने कल्पना लोकतन्त्रको भावनाविपरीत हो। आउँदो स्थानीय तह निर्वाचन पर धकेल्ने संशय पैदा हुँदा यी प्रसंग सान्दर्भिक भएका छन्। प्रदेश वा संघीय सरकारभन्दा जनताको सबैभन्दा नजिकको सरकार हो स्थानीय सरकार। जनताले छुँदा छोइने र हेर्दा देखिने यो सरकारसँग पर्छन् जनताको दैनन्दिन कामकाज। तसर्थ लोकतन्त्रलाई बलियो बनाउने सबैभन्दा आधारभूत र अपरिहार्य निर्वाचन स्थानीय निर्वाचन हो। जसले लोकतन्त्रलाई वास्तविक अर्थमा व्यवहारत जनताकहाँ पुर्याउँछ। कांग्रेस नेतृत्वको गठबन्धन सरकारका साझेदार दलहरू स्थानीय निर्वाचनमा पनि गठबन्धनमै जाँदैछन्। जबकि संसारका उच्चतम् लोकतन्त्रमा स्थानीय निर्वाचन दलीय हुँदैन। सबै उम्मेदवार स्वतन्त्र हुन्छन्। तिनलाई दलहरूले समर्थन भने गर्न सक्छन्। तर नेपालमा भने दलतन्त्रलाई झन् धेरै विकृत बनाउने गरी स्थानीय तह निर्वाचनलाई समेत महागठबन्धनको महासंग्राम बनाइँदैछ। त्यो गठबन्धनको स्वार्थ भनेको निर्वाचनमा अमूक दलविरुद्ध निषेधकै राजनीतिको तहमा देखा परेको छ। निषेधको राजनीति लोकतन्त्रको मान्यताविपरीत हो। लोकतन्त्रले त स्वच्छ र स्वस्थ प्रतिस्पर्धालाई अंगीकार गर्छ, कसैको उपस्थिति शून्य बनाउने भन्ने संकीर्ण र एकाधिकारवादको कल्पना गर्दैन। तर, गठबन्धनभित्रै भागबन्डाको किचलो यति गहिरो छ कि उम्मेदवार टुंग्याउनु फलामको चिउरा चबाउनुसरह भएको छ। आफूहरूले त्यही स्वार्थपूर्ति गर्ने ध्याउन्नकै कारण स्थानीय तह निर्वाचन सार्ने प्रपञ्च हुन्छ भने जनताले नै त्यसको प्रतिरोध गर्नुपर्छ। कसलाई शून्य बनाइदिने र कसलाई सत्ता सुम्पन्ने भन्ने अधिकार जनतामा छ। त्यो अधिकार प्रयोग गर्नबाटै बञ्चित बनाउने हक कसैलाई छैन। त्यस्तो गर्नेहरू खासमा लोकतन्त्र र जनता विरोधी हुन्। निर्वाचन कुनै व्यक्ति वा दलको स्वार्थ प्रयोजनका लागि होइन। स्थानीय तहको सरकारलाई नेपालको संविधानले निकै बलियो र अधिकार सम्पन्न बनाएको छ। त्यसैले त जनताको सेवा गर्ने मनसाय वा शक्तिशाली भान्छाको डाडुपन्यु चलाउने मक्सद धेरैले राखेका छन्। त्यस्तो आकांक्षा राख्नेहरू संघीय सरकारमा मन्त्री भइसकेका पनि छन्। हरेक स्थानीय तहको वडा सदस्यदेखि प्रमुख, उपप्रमुखमा आकांक्षीको जुन भीड लागेको छ, त्यो धेरै हदसम्म सकारात्मक हो। त्यसले स्थानीय सरकारको महत्त्व दर्शाएको छ। संघीय शासन प्रणालीले गर्दा नै आजको स्थानीय तहमा आकर्षण देखिएको मान्नुपर्छ। स्थानीय सरकार संघीयताको उपज पनि हो। संघीयतालाई मलजल गर्ने हो र यसलाई बलियो रूपमा संस्थागत गर्ने हो भने यसको निर्वाचनका लागि र, वा, अथवा, दायाँबायाँ, तल, माथि, कुनै बहाना गरिनु हुँदैन। चुनाव सार्न चलखेल : मन्त्री बन्दीलाई कानुनी छिद्र खोजाइँदै घोषित मिति अर्थात् वैशाख ३० गते नै निसर्त निर्वाचन गर्नुपर्छ। हाम्रो संविधानले स्थानीय तह जनप्रतिनिधिविहीन हुने कल्पना गर्दैन। निर्वाचन धकेलियो भने थुप्रै पालिका जनप्रतिनिधिविहीन हुनेछन्। २०७४ सालमा तीन चरणमा निर्वाचन भएको थियो। असोज पहिलो साता निर्वाचितहरूका हकमा पाँच वर्षे कार्यकाल पूरा हुन पाएन भन्ने पनि छ। तर केही जनप्रतिनिधिले पूरै पाँच वर्ष कार्यकाल नपाउँदैमा लोकतन्त्र अप्ठेरोमा पर्दैन। निर्वाचन सारिँदा थुप्रै पालिकामा जनप्रतिनिधि रिक्त हुँदा बरु लोकतन्त्र पनि त्यहाँ रिक्त हुन जान्छ। सवाल केही जनप्रतिनिधिले व्यक्तिगत रूपमा सत्ता सञ्चालन गर्न पाए, पाएनन् भन्ने होइन। जनताले अधिकार पाए, पाएनन् भन्ने हो। निर्वाचन कुनै व्यक्ति वा दलको स्वार्थ प्रयोजनका लागि होइन। सबैलाई चेतना भया। जनतालाई अधिकार सम्पन्न बनाउन, संविधानको भावनाको कदर गर्न लोकतन्त्रलाई बलियो बनाउन वैशाख ३० गतेको स्थानीय निर्वाचनको विकल्प छैन। त्यसैले कसैले पनि कुनै बहानामा पनि निर्वाचन सार्ने प्रपञ्च नगरौं।"
अर्जेन्टिनासहित पाँच देशका राजदूतले पेस गरे ओहोदाको प्रमाणपत्र,"काठमाडौं : नेपालका लागि नवनियुक्त पाँच देशका राजदूतले राष्ट्रपति विद्यादेवी भण्डारीसमक्ष ओहदाको प्रमाणपत्र पेस गरेका छन्। अष्ट्रिया, हंगेरी, अर्जेन्टिना, क्यानडा र डोमिनिकन रिपब्लिकका राजदूतले सोमबार राष्ट्रपति कार्यालय शीतल निवासमा आयोजित विशेष समारोहमा छुट्टाछुट्टै आआफ्नो ओहदाको प्रमाणपत्र पेस गरेका हुन्। समारोहमा परराष्ट्रमन्त्री डा नारायण खड्कालगायत उच्च सरकारी अधिकारी सहभागी थिए। ओहदाको प्रमाणपत्र पेस गर्नेमा अष्ट्रियाकी राजदूत क्याथरिना विजर, हंगेरीका एन्ड्रास लास्जलो किराली, अर्जेन्टिनाका ह्युगो जेभियर गोब्बी, क्यानडाका क्यामरुन डीन म्याके र डोमिनिकन रिपब्लिकका डेभिड इमानुएल पुइग बुचेल रहेका छन्।"
सरकारी स्कुलमा अनुदानको कम्प्युटर नचलाएरै बिग्रिएको त छैन ?,"नेपालगन्ज : सरकारले सामुदायिक (सरकारी) विद्यालयमा सूचना प्रविधिको प्रयोगबाट शैक्षिक गुणस्तर अभिवृद्धि गर्न विभिन्न परियोजनामार्फत कम्प्युटर उपलब्ध गराउँछ। अनुदानका कम्प्युटरको सही सदुपयोग भएको छ त ? हामीले विगतमा लामो समयदेखि सूचना प्रविधिका लागि अनुदान दियौं। विद्यालयलाई कम्प्युटर दिने काम लामो समयदेखि गर्यौं, क्यान बाँकेले सोमबार नेपालगन्जमा आयोजना गरेको डिजिटल समिटको शिक्षामा नविनतम् प्रविधिको प्रयोग विषयक बहस कार्यक्रममा नेपाल सरकार शिक्षा, विज्ञान तथा प्रविधि मन्त्रालयको शिक्षा तथा मानव स्रोत विकास केन्द्रको शैक्षिक सूचना व्यवस्थापन शाखाका निर्देशक रामचन्द्र शर्माले विगतको अनुभव सुनाए, स्कुललाई उपलब्ध गराएको कम्प्युटर एकदम सुरक्षित ठाउँमा राखियो। कति त हेडसरको कोठाको साइडमा कि सेतो टालो कि हरियो टालोले छोपेर राखियो। त्यो चलायो भने बिग्रन्छ भन्ने मान्यताका सर मेडमहरु हुनुहुन्थ्यो? त्यो नचलाइ नचलाइ बिग्रन्थ्यो। उहाँहरुले चलाउँदा बिग्रन्छ भनेर चलाउनु भएन तर त्यो कम्प्युटर नचलाइकन बिग्रियो। अहिले भने त्यस्तो अवस्था छैन। कार्पेट ओछाएर कम्प्युटर राखेको कोठामा १० फिट परै बस्नुपर्ने र धुलो पर्न हुँदैन, भाइरस छिर्छ भनेर पनि सुरक्षित राख्ने गरेको उनले बताए। उनले अहिले भने देशका १३ हजार ६ सय ३० सामुदायिक विद्यालय सूचना प्रविधिका प्रयोगशाला स्थापना भइसकेको जानकारी दिए। देशका ७ वटै प्रदेशका डिजिटल सिकाइ केन्द्र स्थापना गर्ने कार्यक्रम अघि बढेको बताए। जिल्ला शिक्षा समन्वय इकाई बाँकेका प्रमुख रामसुरेश यादव सूचना प्रविधि पुगे पनि काम गराइले पुष्टि नभएको बताए। स्कुल स्कुलमा ल्यापटप र कम्प्युटर त पुगेको छ। सूचना प्रविधिका सामानहरु उपलब्ध भए पनि जुन किसिमबाट यसको उपयोग हुनु पर्ने हो। यसको महत्वलाई अझै पनि बुझ्नु भएको छैन। सौखको रुपमा मात्र प्रयोग भएको छ। समयमै इन्ट्री नगरिदिने, समयमै डाटा नपठाउने जस्ता कमिकमजोरी भएका छन्, उनले प्रष्ट पारे। जिल्ला शिक्षा समन्वय इकाई बर्दियाका शाखा अधिकृत महेश देवकोटाले त सामुदायिक विद्यालयका कम्प्युटरबारे अनुभव सुनाए, आजभन्दा १० वर्षअगाडि सामुदायिक विद्यालयमा जाँदा कम्प्युटर कक्ष बिहान १० बजेदेखि अपरान्ह ५ बजेसम्म तालाबन्दी हुन्थ्यो। ५ बजेपछि खुल्थ्यो। मैले स्कुल अनुगमन गर्ने क्रममा हेरेको त सरहरुले फिल्म हेर्नुहुँदो रहेछ। यो पनि सूचना प्रविधिको प्रयोगै थियो। केही ज्ञान सिक्नुभयो। बर्दियाका सामुदायिक विद्यालयले सफ्टवेयर चलाउने, आफैले डाटा इन्ट्री गर्ने, अपलोड गरिरहेका छन्। विद्यार्थी भने कम्प्युटर चलाउन पाइरहेका छैनन्। कक्षा ९१२ सञ्चालन भएका विद्यालयमा बढीमा ४० वटासम्म कम्प्युटर छन् तर प्रयोगको अवस्था अझै पनि न्यून छ। अधिकांश विद्यालयमा कम्प्युटर छ। कम्प्युटरको प्रयोग शिक्षकले गर्न सकेको छ। विद्यार्थीले प्रयोग गर्न पाएको छैन। कम्प्युटर छ। शिक्षकको दरबन्दी नै छैन, उनले यर्थाथता दर्शाए। सूचना प्रविधिको क्षेत्रको क्रियाशील संस्था टुकीका सिइयो उमेश शर्मा शिक्षण संस्थामा डिजिटल ग्याप रहेको बताउँछन्। उनी भन्छन्, पहिले जेनेरेशन ग्यापलाई ठूलो कुरा मानिन्थ्यो। अहिलेको युगमा सबैभन्दा ठूलो ग्याप डिजिटल ग्याप हो। यदि हरेक दुई महिनामा डिजिटल अपडेट हुनसक्नु भएन भने तपाई फेरि दुई वर्ष पछाडि धकेलिनुहुन्छ। भैरहवास्थित शैक्षिक तालिम केन्द्रमा कार्यरत होमराज खड्का नेपालमा नीति धेरै भए पनि काम चाँही थोरै भएको बताउँछन्। स्कुलमा पूर्वाधार त छ तर पर्याप्त रुपमा प्रयोग भएको छैन, उनले कमजोरी औल्याए। नेपालगन्जको धम्बोझी माविका इन्जिनियर प्रदीप श्री अधिकारी ९१२ मा कम्प्युटर इन्जिनियरिङ कोर्ष सञ्चालन गरिए पनि बीएड नभएकै कारण शिक्षक भर्ना गर्न समस्या भएको बताए। कोहलपुर१३ भरैयाको आधारभूत विद्यालयका प्रधानाध्यापक तर्कबहादुर खत्री पनि विद्यालयले कक्षा ६८ मा कम्प्युटर शिक्षा दिन थालिए पनि कम्प्युटर शिक्षकको दरबन्दी अभाव भएको गुनासो गर्छन्। कार्यक्रममा हिसानका केन्द्रीय उपाध्यक्ष ईश्वर पोखरेल, प्याब्सन बाँकेका अध्यक्ष यम रावत, कोहलपुरको गोरखा युनाइटेड पब्लिक स्कुल सञ्चालक समितिका अध्यक्ष केशरबहादुर आले, नेपालगन्जको स्प्रिङ डेल एकेडेमीका प्रिन्सिपल शरद्चन्द्र रावल, प्याब्सन नेपालगन्ज नगर कमिटीका अध्यक्ष विकास बज्राचार्यले एउटै पाठ्यक्रम पढाउने संस्थागत विद्यालयलाई पनि सरकारले सामुदायिक विद्यालयलाई जस्तै सूचना प्रविधिको क्षेत्रमा अनुदानका कार्यक्रम सञ्चालन गर्न आग्रह गरेका थिए। उनीहरुले कक्षा ९१२ सम्मको प्राविधिक धारको शिक्षाको अनुमति नदिएकोमा आपत्ति जनाएका थिए। शिक्षा तथा मानव स्रोत विकास केन्द्रको शैक्षिक सूचना व्यवस्थापन शाखाका निर्देशक रामचन्द्र शर्माले सरकारले हरेक निर्वाचन क्षेत्रमा कम्तीमा पनि एउटा प्राविधिक धारको विद्यालय सञ्चालन गर्ने नीति लिए पनि संस्थागत विद्यालयलाई प्राविधिक धारको कक्षा सञ्चालनको अनुमति नदिने नभनिएको बताए। उनले भने, कुनै ऐन कानुनले संस्थागत विद्यालयलाई अनुमति नदिने भनिएको छैन। यो अधिकार स्थानीय तहलाई छ। यदि कसैलाई समस्या भए हामीलाई लेखेर पठाउनु होला। डिजिटल समिटको दोस्रो शत्रमा कृषिमा सूचना प्रविधिको प्रयोगका विषयमा छलफल भएको थियो। लुम्बिनी प्रदेश सरकारको खाद्य सुरक्षा तथा कृषि व्यवसाय प्रबद्र्धन महाशाखाका प्रमुख अमरराज शर्मा घिमिरे, रामपुर कृषि क्याम्पसका प्रमुख मिलन सुवेदी, कृषि ज्ञान केन्द्र बाँकेका बागबानी अधिकृत रामप्रकाश यादव निन्जा इन्फोसिसका रमेश क्षेत्रीले समूह छलफलको वक्ता थिए। कार्यक्रमको सहजीकरण अन्नपूर्ण पोस्ट् दैनिकका उपसम्पादक शंकरप्रसाद खनाल र पत्रकार खगेन्द्र दाहालले गरेका थिए। डिजिटल समिटमा बाँके र बर्दियाका शिक्षा, कृषि र सूचना प्रविधिको क्षेत्रमा काम गर्ने झन्डै एक सय जनाको सहभागिता रहेको थियो।"
एनएमबि बैंकद्धारा ५२ हजार थान चुल्हो बितरण,"काठमाडौं : एनएमबि बैंक लिमिटेडले प्राक्टिकल एक्शन दक्षिण एशिया क्षेत्रिय कार्यालय काठमाण्डौंको एक परियोजना अन्तर्गत परियोजनाको सहयोगमा हालसम्म ५२ हजार चुल्हो बितरण गरेको छ। बैंकले प्राक्टिकल एक्शनसंग मिलेर उक्त परियोजनाको लागि कोष ब्यवस्थापकको रुपमा काम गरेको बैंकले जनाएको छ। परियोजना अन्तर्गत नेपालमा सुधारिएको चुल्हो बितरण गरेर ग्रामिण भेगका जनताहरुको जीवनस्तर सुधार गर्ने उद्धेश्यका साथ प्राक्टिकल एक्शन परियोजनासंग बैंकले सहकार्य गरेर नुवाकोट, धादिङ्ग, गोर्खा, रसुवा, चितवन, मकवानपूर, पर्वत, म्याग्दी, बाग्लुङ्ग, अर्घाखांची, गुल्मि र स्याङ्गजाका विभिन्न ग्रामिण भेगमा सुधारिएको चुल्होहरु बितरण गरेको जनाएको छ।"
नेताहरुको सम्पत्ति छानबिन गर्न अध्यक्ष लिङ्देनको माग,"कलैया : राष्ट्रिय प्रजातन्त्र पार्टी (राप्रपा)का केन्द्रीय अध्यक्ष राजेन्द्र लिङ्देनले २०४६ साल यता व्यवस्था परिवर्तन भए पनि जनताको अवस्थामा कुनै परिवर्तन नभएको बताएका छन्। राप्रपा जिल्ला कार्यसमितिद्वारा आयोजित बृहत् आमसभा तथा पार्टी प्रवेश कार्यक्रममा उनले मुलुकमा जताततै भ्रष्टाचार, बेरोजगारी, अशिक्षाले जरो गाडिसकेको हुँदा त्यसलाई परिवर्तन गर्न लागि अब ठीक पार्टी एवं ठीक नेतालाई मत हाल्न सबैलाई अपिलसमेत गरे। अर्थतन्त्रले मुलुक टाट पल्टने अवस्थामा रहे पनि भ्रष्ट नेता र कालोबजारी गर्नेहरु नै धनी भएको भन्दै अध्यक्ष लिङ्देनले उनीहरुको सम्पत्ति पनि छानबिन गर्नुपर्ने बताए। कार्यक्रममा राप्रपाका पूर्वअध्यक्ष पशुपति शम्शेर राणाले ९४ प्रतिशत सनातन हिन्दू धर्म रहेको नेपालमा धर्म निरपेक्ष राष्ट्र घोषणा गरी हिन्दूहरुको अपमान गरेको आरोप लगाए। उनले नेपाललाई हिन्दू राष्ट्र घोषणा गर्नका लागि कुनै कसर बाँकी नराख्ने प्रतिबद्धतासमेत व्यक्त गरे। फरक प्रसङ्गमा जबराले तराई मधेसको यावत समस्या समाधान राप्रपाले नै गर्ने जानकारी दिए। कार्यक्रममा विभिन्न पार्टी छाडेका सयौँ कार्यकर्तालाई रापप्रा पार्टी प्रवेश गराइएको थियो। नव प्रवेशीहरुलाई अध्यक्ष लिङ्देनले टीका लगाएर पार्टी प्रवेश गराएका थिए। रासस"
"विदा भए सशस्त्रका आइजीपी खनाल, कार्यकालभरि बने विवादीत","काठमाडौं : सशस्त्र प्रहरी बलका महानिरीक्षक आइजीपी शैलेन्द्र खनालले सोमबार अवकास पाएका छन्। वरिष्ठताका आधारमा २०७४ चैत २९ मा आइजीपी बनेका खनाल संगठनको नेतृत्वमा हुँदा विवादमुक्त भने हुन सकेनन्। संगठनमा उनले ४ वर्ष लामो कार्यकाल विताए। खनालको अवकाससँगै सशस्त्र प्रहरी बल नेतृत्वविहीन बनेको छ। सरकारले नयाँ आइजीपी नियुक्ति गर्न सकेको छैन। वरिष्ठताका आधारमा हालः दुई जना एआइजीहरु आइजीपी बन्ने दौडमा छन्। पुष्पराम केसी र रामशरण पौडेलमध्ये एक जना २० दिनका लागि नयाँ आइजीपी बन्नेछन्। पौडेल र केसी सेवा अवधिका कारण वैशाख १९ गते अनिवार्य अवकास पाउदैछन्। उनीहरु दुवै जना खनालकै व्याचमेट हुन्। सशस्त्र प्रहरीका प्रवक्ता कमलप्रसाद तिमल्सेनाका अनुसार आइजीपी खनाल सोमबार विदाइ भएका छन्। मंगलबारदेखि लागू हुनेगरी निमित्त महानिरीक्षकको जिम्मेवारी पुष्पराम केसीले सम्हाल्नेछन्। सशस्त्र प्रहरी बलको इतिहासमा वरिष्ठताको आधारमा आइजीपी हुने प्रचलन चल्दै आएको छ। यद्यपि सरकारले नियुक्ति भने गरिसकेको छैन। नयाँ बन्ने आइजीपीको २१ दिने कार्यकाल सकिएपछि नयाँ नेतृत्वका लागि तीब्र प्रतिस्पर्धा देखिएको छ। हालका डीआइजीहरू राजु अर्याल, नारायणदत्त पौडेल र चन्द्रप्रकाश गौतम दौडमा छन्। अर्याल र पौडेल २०५४ चैतमा नेपाल प्रहरीको प्रहरी निरीक्षकबाट सेवा प्रवेश गरेका थिए। गौतम भने २०५२ वैशाखमा नेपाली सेनाको सहायक सेनानीबाट आएका थिए। सशस्त्र प्रहरीको स्थापनासँगै उनीहरू २०५८ मा एकैपटक सशस्त्र प्रहरीमा स्थानान्तरण भएका थिए। हालः अर्याल पहिलो, पौडेल दोस्रो र गौतम तेस्रो वरीयतामा छन्। वरियतामा चौथो नम्बरमा रहेका डीआइजी वंशीराज दाहाल पनि एआइजीको दौडमा छन्। सशस्त्र प्रहरी बलमा दुईजना मात्रै एआइजी रहने व्यवस्था छ। यसकारण उनी विवादीत बनिरहे सशस्त्रका आइजीपी शैलेन्द्र खनाल नेतृत्वमा रहँदा धेरै विवादीत बने। सशस्त्र प्रहरीका एक पूर्व एसपीका अनुसार उनीविरुद्ध अख्तियार दुरुपयोग अनुसन्धान आयोगमा समेत उजुरी पर्यो। अनुसन्धान गोप्य हुने हुँदा यसबारे विस्तृत विवरण सार्वजनिक भएन। अख्तियार अनुसन्धान आयोगका एक अधिकृतका अनुसार उनीविरुद्ध अकुत सम्पत्ति आर्जनमा आयोगमा उजुरि परेको थियो। यो मुद्दा निकै लामो समय चलेको थियो। उनी सीमा सुरक्षाका विषयमा पनि खासै प्रभावकारी काम गर्न सकेनन्। नाम नभन्ने शर्तमा ती एसपी भन्छन्, सशस्त्रको नेतृत्व सम्हालेपछि देवी देवताका नाम र पूर्व राजाको नाममा रहेका मातहतका कार्यालयको नाम परिवर्तन गरेका थिए। तर उनको यो निर्णय कार्यान्वयन हुन सकेन। सबैतिर व्यापक आलोचना र राष्ट्रपतिको हस्तक्षेप भएपछि पुनः पहिलेकै नाम राखिएको थियो। सीमा सुरक्षाको लागि बोर्डर आउट पोष्ट बीओपी थप्ने र घटाउने चलखेलमा पनि उनी राम्रैसँग लागे। दरबन्दीमा रहेको बीओपीलाई उनले गणमा लैजाने निर्णय गरे। गणमा गाभिएपछि पुनः बीओपी थपियो र दुई सय बढी बनाइयो। बिना दरबन्दी कार्यालयमात्रै थपिँदै जाँदा उनी विवादीत बने। त्यस्तै सशस्त्रका पूर्व डीआइजी चिरञ्जीवी अधिकारी पनि खनालको यो कदम गलत भएको तर्क गर्छन्। उनी भन्छन्, 'अति जरुरी ठाउँमा विशेष कामको लागि स्थापना भएको सशस्त्र प्रहरी बल ७७ जिल्लामा लैजाने बहानामा ससाना टुक्रामा विभाजन भयो। शक्ति विकेन्द्रीकरण भयो। आवश्यक नभएको ठाउँमा उपस्थितिको नाममा कार्यालय स्थापना गर्नु गलत हो।' आइजीपीको कार्यकाललाई समीक्षा गर्ने कुनै प्रभावकारी बाटो नभएको भन्दै बहसको विषय हुनुपर्ने पूर्व प्रहरीहरु बताउँछन्। 'आइजीपीको नेतृत्व सम्हालेपछि खनालले संगठनको पुनसंरचना गरेका थिए। जसअनुसार ३ पटक नै पुनः संरचना गरे। ५५ जिल्लामा रहेको सशस्त्र प्रहरीको तैनाथी र उपस्थिति पुनःसंरचनापछि ७७ वटै जिल्लामा पुग्यो,' एक पूर्व एसएसपी बताउँछन्। विशेष विषय र कामका लागि स्थापना भएको, रिर्जव प्रकृतिको फोर्स सशस्त्र प्रहरी सबै जिल्लामा स्थापना गर्नु आवश्यकता थिएन भन्ने विषयले चर्चा पायो। उनको यो निर्णय पनि विवादमुक्त हुन सकेन। सरुवा बढुवामा पनि खनालको कार्यकाल निकै विवादीत बन्यो। नाम नबताउने सर्तमा सशस्त्रका पूर्व उच्च पदस्थ अधिकारी भन्छन्, 'बढुवामा सिनियरलाई पाखा लगाउने र अपमान गर्ने, कनिष्ठ र जुनियरलाई बढुवा गर्ने खेल राम्रैसँग चल्यो। अलिअलि तलमाथि पहिले पनि हुने गर्थ्यो, तर खनालले त बढुवामा निकै भेद्भाव गरे। रोलक्रममा १५ नम्बरकालाई पहिलो बनाएर एक नम्बरमा भएकालाई अपमान गरे। यसले गर्दा धेरै प्रहरी अधिकृतहरु निसानामा परे। केहीले अदालतमा मुद्दासमेत दायर गरे।'"
नेपाल र अष्ट्रियाबीच जनस्तरमा सम्बन्ध विस्तार गर्न जोड,"काठमाडौं : नेपाल र अष्ट्रियाबीच जनस्तरमा सम्बन्ध विस्तार गर्न जोड दिइएको छ। नेपालका लागि अष्ट्रियाकी नवनियुक्त राजदूत क्याथरिना विजरले दुई देशबीच जनस्तरको सम्बन्ध अभिवृद्धिमा जोड दिएकी हुन्। परराष्ट्र मन्त्रालयमा मन्त्री डा नारायण खड्कासँगको भेटमा क्याथरिनाले व्यापार तथा लगानी, पर्यटन र जनताजनताबीचको सम्बन्ध विस्तारमा जोड दिएकी हुन्। मन्त्री खड्काले पनि नेपालअष्ट्रियाको बहुआयामिक सम्बन्धहरु विस्तारमा जोड दिएको मन्त्रालयले जनाएको छ।"
"अमेरिकामा अवैध बसेका १० नेपाली निष्काशित, चार्टर विमानबाट सुटुक्क ल्याइए काठमाडौं","काठमाडौं : शंकास्पद ढंगले अमेरिका प्रवेश गरेका १० नेपालीलाई त्यहाँको अध्यागमनले निष्काशन गरेको छ। उनीहरु गैरकानुनी ढंगबाट अमेरिका प्रवेश गरेका थिए। उनीहरु कहिले अमेरिका प्रवेश गरे भन्ने विषय खुलेको छैन। अमेरिकाको अध्यागमनले गैरकानुनीरुपमा छिरेका नेपालीहरु राजु पौडेल, प्रविन बस्नेत,पेम्बा लामा, ध्रुब कुमार र शंकर विष्ट मगरलाई निष्काशन गरेको हो। अमेरिकाको अध्यागमनले लुकीछिपी बस्दै आएका छिरिङ, शेर्पा, तेज बुढाथोकी, मोहन पौडेल, तिलक राउले र बिराज केसीलाई समेत निष्काशन गरेको छ। आमागी दिनमा अमेरिका प्रवेश गर्न नपाउने गरी उनीहरुलाई त्यहाँको अध्यागमनले निष्काशन गरेको हो। निष्काशित सबैलाई अमेरिकाले विमान चार्टर गरी केही दिनअघि काठमाडौं ल्याएको हो। गल्फ स्ट्रीम जहाजको भीएन७४०एसएस को उडानबाट अमेरिकाले उनीहरुलाई निष्काशन गरेको हो । उनीहरुसँग नेपालको राहदानीसमेत थिएन। अवाञ्छित ढंगले अमेरिका प्रवेश गरेको सूचना पाएपछि त्यहाँको अध्यागमनले उनीहरुलाई पक्राउ गरेको थियो। अमेरिका प्रवेश गरेपछि उनीहरुले आफ्नो राहदानी लगायतका आवश्यक कागजात फालेका थिए। उनीहरु सबै ट्राभल डकुमेन्टमा नेपाल फर्किएका हुन्। वासिङ्टन डिसीस्थित नेपाली दूतावासले उनीहरुको ट्राभल डकुमेन्ट बनाइदिएको थियो। काठमाडौं उत्रिएपछि उनीहरुलाई प्रहरीको मानव बेचविखन अनुन्धान ब्युरोले विमानस्थलमा सोधपुछ गरेको थियो। अवैध ढंगबाट अमेरिका प्रवेश गरेका आप्रवासीहरुमाथि त्यहाँको अध्यागमनले निगरानी बढाएको छ।"
थपिएको म्याद सकिँदा पनि बनेन तमोर करिडोर अन्तर्गतको लिम्बूनी पुल,"ताप्लेजुङ : सम्झौता बमोजिम काम भएको हुँदो हो त यतिबेला ताप्लेजुङको आठराई त्रिवेणी र पाँचथरको हिलिहाङ गाउँपालिका जोड्ने तमोर नदीको लिम्बूनी पुल माथि मोटर गुडिसक्थ्यो। तर थपिएको म्याद सकिन लाग्दासमेत पुल निमार्ण अलपत्र छ। जुन पुल चीन र भारत जोड्ने तमोर करिडोर अन्तर्गतको योजना हो। १ सय २ मिटर लामो मोटरेबल पुल निमार्णका लागि २०७४ फागुनमा २२ करोड ६ लाख लागतमा ३२ महिनामा सक्ने गरी सपना याक्थुङहाङ जेभी निर्माण कम्पनीले पुलको जिम्मा लिएको थियो। तर सम्झौता अवधिमा काम नसकेपछि पुनः यहि चैत्र ३० गते भित्रमा सम्पन्न गर्नेगरी म्याद थप गरिएको थियो। तर थपिएको अवधीमा ठेकेदारले काम नसक्ने निश्चित प्रायः छ। अहिलेसम्म पुलको एकतर्फको जग लगाउने काम मात्रै भएको छ। निर्माणस्थलमा एकजना सुपरभाइजर र एउटा स्काभेटर मेसिन मात्रै छन्। योजनाको लागत, निर्माण सुरु र सम्पन्न गर्नुपर्ने अवधि लगायत सूचना समेटिएको सूचनापाटीसमेत राखिएको छैन। समस्या त के भने यहाँ राखिएको एउटा मेसिनले पनि काम गरेको छैन। होली मनाउनका लागि गएका कामदार अहिलेसम्म आएका छैनन्। अब चाँडै आउने कुरा छ। सुपरभाईजर सुर्य राईले भने। पुलको ताप्लेजुङपट्टीको भागमा वेस राखिए पनि पाँचथर खण्डमा काम भएकै छैन। पुल निर्माणको प्रगति हेर्दा स्थानीय निराश देखिन्छन्। पाँच वर्षमा यति काम गरेका छन्। अब पुल बन्छ भन्ने त विश्वास नै हरायो। ७३ वर्षीय स्थानीय काशीनाथ पौडेलले भने पाँच वर्ष अघि ठेकेदारले अब तपाईं यो पुलमा गाडी चढेर तर्न पाउनुहुन्छ भन्थे। तर गाडी नचढी मरिन्छ होला। उत्तर दक्षिण मुलघाटदोभानओलाङ्चुङगोला सडक योजना कार्यालय ताप्लेजुङका अनुसार हालसम्म ठेकेदारले गरेको यो ३५ प्रतिशत मात्रै काम हो। उसले करिब ६ करोड रुपैयाँ लगिसकेको ईञ्जिनियर विवेक पाण्डेले बताए। कार्यालयको तर्फबाट पटकपटक निर्माण कम्पनीलाई ताकेता गरेपनि काम नगरेको उनले बताए।"
बालबालिकामाझ जुनियर मेगामाइण्ड एप्स,काठमाडौं : नीमा एकेडेमीले दूर शिक्षासँगको सहकार्यमा जुनियर मेगामाइण्ड नामक एप्स आइतबार एक कार्यक्रमबीच सार्वजनिक गरेको छ। बालबालिकाको रुची अनुसारको पाठ्यक्रममा आधारित उक्त एप्स नेपालमा स्टिम कोर्षलाई विस्तृत परिचय दिने हेतुले नीमा एकेडेमी र दूर शिक्षाद्वारा संयुक्तरुपमा प्रस्तुत गरिएको हो। नीमा एकेडेमी विगत ४ वर्षदेखि शिक्षालाई सबैको पहुँचमा पुर्याएर नेपालको शिक्षा प्रणलीलाई थप विस्तार गर्ने प्रयासमा रहेको आयोजकले जनाएको छ। विद्यालयमा विद्यार्थीले पठनपाठन गर्ने प्रणालीमा डिजिटल रुपान्तरण हुनुपर्ने हुँदा राष्ट्रिय तथा अन्तर्राष्ट्रिय क्षेत्रमा विभिन्न सामग्री प्रदायकहरुसँग साझेदारी गर्दै विद्यार्थीलाई विश्वव्यापीरुपमा सक्षम बनाउन नबीन सिँकाई सामग्री खोज्ने क्रममा उक्त एप्स सार्वजनिक गरिएको नीमा एकेडेमीका सीईओ निश्चलमान प्रधानले जानकारी दिए। दूरशिक्षाका संस्थापक कृष्ण पाण्डेले कक्षा १ देखि कक्षा १० सम्मका विद्यार्थीलाई लक्षित गरेर एप्स ल्याइएको बताए। उनका अनुसार जुनियर मेगामाईन्ड पढेर विद्यार्थीले भविष्यमा आफैले नयाँ सामग्री तयार गर्न सक्नेछन्। उक्त कार्यक्रमका मुख्य कन्टेन्ट राइटर खिमबहादुर क्षेत्रीले एप्सले विद्यार्थीलाई आफ्नो समस्या समाधान गर्ने क्षमता र सृजनात्मक सोच बढाउन सहयोग गर्ने बताए।
ताजकिस्तानसँग ११ गोल खाँदै नेपाल समूह चरणबाटै बाहिरियो,काठमाडौं : एएफसी फुटसल एसियन कप छनोटको दोस्रो खेलमा नेपाल पराजित भएको छ। नेपाल ताजकिस्तानसँग १११ गोलअन्तरले हारेको हो। लागातार दोस्रो खेलमा पराजित भएसँगै नेपाल समूह चरणबाटै बाहिरिएको छ। किर्गिस्तानमा आज भएको खेलमा नेपाल र ताजकिस्तानले पहिलो हाफमा ११ गोलको बराबरी खेलेका थिए। दोस्रो हाफमा भने ताजकिस्तानले १० गोल गर्न पुग्यो। नेपालका लागि खेलको तेस्रो मिनेटमा अदिल हमिदले गोल गरेका थिए। यसअघि नेपाल आइतबार उज्वेकिस्तानसँग ५१ गोलअन्तरले पराजित भएको थियो। समूह बीमा रहेको नेपालले अब मंगलबार समूहचरणको अन्तिम खेलमा अफगानिस्तानसँग प्रतिस्पर्धा गर्ने छ। रासस
बस पल्टिँदा चालकसहित २४ जना घाइते,सर्लाही : सर्लाहीको ईश्वरपुर नगरपालिका१२ स्थित पूर्वपश्चिम लोकमार्गअन्तर्गत फुलजोरमा आज तीर्थयात्रु चढेको बस दुर्घटना भएको छ। दुर्घटनामा चालकसहित २५ जना घाइते भएको इलाका प्रहरी कार्यालय केशरगञ्जले जनाएको छ। प्रहरीका अनुसार बसमा सवार ३४ जनामध्ये नौ जना सकुशल रहेका र एक जनाको अवस्था गम्भीर घाइते भएका छन्। धार्मिक तीर्थस्थल प्युठानको स्वर्गद्वारी पुगेर फर्किंदै गरेको प्रदेश ३०१००५ ख ९८६० नम्बरको बस फूलजोर चोक नजिकै अनियन्त्रित भई पल्टिँदा २५ जना घाइते भएका र त्यसमध्ये २४ जना सामान्य घाइते भएका छन्। उनीहरुको स्थानीय स्वास्थ्य चौकीमा उपचार भई घर फर्किएका र एक जनालाई उपचारका लागि जनकपुर पठाइएको इलाका प्रहरी कार्यालय केशरगञ्ज बयलबासका प्रहरी प्रमुख प्रहरी निरीक्षक जनकराज ढुङ्गानाले जानकारी दिए। उनका अनुसार मोरङको पारिश्रमिक सहकारी संस्थाका सदस्यहरुले रिर्जभ गरेर स्वर्गद्वारी पुगेर फर्किंदै गरेको बस दुर्घटनामा परेको हो। दुर्घटना भएको यात्रु बसका चालक र साहु भने प्रहरीको सम्पर्कमा नै रहेका छन्। रासस
२२ जना कोरोना संक्रमित थपिदा ४६ जना निको भए,काठमाडौं : देशभर पछिल्लो २४ धन्टामा २२ जना कोरोना संक्रमित थपिएका छन्। स्वास्थ्य तथा जनसंख्या मन्त्रालयका अनुसार पछिल्लो २४ धन्टामा देशभर ५ हजार १ सय ४४ जनामा कोरोना परिक्षण गर्दा २२ जना संक्रमित थपिएका छन भने ४६ जना संक्रमण मुक्त भएका छन्। त्यस्तै पछिल्लो २४ धन्टामा १५ हजार ३ सय ५५ जनाले कोरोनाविरुद्धको खोप लगाएका छन्। देशभर हालसम्म ५ सय ६८ जना कोरोनाका सक्रिय संक्रमित रहेका छन्।
कारको ठक्करबाट हजुरआमा र नातिसहित ३ जनाको मृत्यु,"नेपालगञ्ज : नेपालगञ्जको वीपी चोक नजिक कारले ठक्कर दिँदा तीन जना पैदलयात्रीको मृत्यु भएको छ। जिल्ला प्रहरी कार्यालय बाँकेका प्रवक्ता डीएसपी मधुसुधन न्यौपानेका अनुसार आइतबार राति १२ बजेतिर प्रदेश ३०१२३च ८४८१ नम्बरको कारले ठक्कर दिँदा नेपालगञ्ज११ निवासी ६५ वर्षीया समिना इद्रिसी, पाँच वर्षीय कसिम इद्रिसी र अलि इद्रिसीको मृत्यु भएको हो। समिना र कसिम हजुरआमा र नाति हुन् भने अन्सारी छिमेकी हुन्। प्रहरीले कार चालक नेपालगञ्ज उपमहानगरपालिका१० निवासी २८ वर्षीय इन्द्रबहादुर थापालाई नियन्त्रणमा लिएको छ। आफन्तसँग सडकमा हिँडिरहेका तीनै जनालाई अनियन्त्रित कारले ठक्कर दिएको थियो। कारको ठक्करबाट गम्भीर घाइते भएका उनीहरुलाई त्यहीँ कारमा राखेर चालकले शिक्षण अस्पताल नेपालगञ्ज पुर्याएका थिए। १५ मिनेटपछि घाइते ३ नै जनालाई अस्पतालले मृत घोषणा गरेको थियो।"
"सप्तरी, सिरहा, उदयपुर र सर्लाही सेमीफाइनलमा","राजविराज : सप्तरीमा जारी मदन भण्डारीस्मृति गोल्डकप फुटबल प्रतियोगितामा आयोजक सप्तरी सोमबार सेमीफाइनलमा प्रवेश गरेको छ। सप्तकोसी नगरपालिका फत्तेपुरस्थित रंगशालामा सोमबार भएको अन्तिम क्वाटर फाइनल खेलमा आयोजक सप्तरीले एपिएफ फुटबल क्लब महोत्तरीलाई २० अन्तरले पराजित गर्दै सेमिफाइनलमा प्रवेश गरेको हो। आयोजककोतर्फबाट निसान लिम्बूले पहिलो र यानिकले दोस्रो गोल गरेका हुन्। बिदेशी खेलाडी यानिक आयोजक टिमबाट खेलिरहेका छन्। मङ्गलबार प्रथम सेमीफाइनल खेल सहलेस फुटबल क्लब सिरहा र बागमती फुटबल क्लब सर्लाहीबीच हुने आयोजकले जनाएको छ। यस्तै दोस्रो सेमिफाइनल खेल बुधबार सप्तरी र गाइघाट फुटबल क्लब उदयपुरबीच हुने जिल्ला फुटबल संघ सप्तरीका महासचिव अमर खवासले बताए। प्रतियोगितामा प्रदेश नम्बर १ र मधेस प्रदेशका ८ वटा टिमको सहभागिता छ। राष्ट्रियस्तरका खेलाडीहरू सम्मिलित टिममा सप्तरी, सिरहा, उदयपुर, सर्लाही, महोत्तरीसहित झापाको दमक फुटबल एकेडेमी, मोरङको डाँगीहाट फुटबल क्लब र सुनसरीको इटहरी फुटबल क्लबको सहभागिता रहेको छ। प्रतियोगितामा विजेतालाई नगद दुई लाख र उपविजेता टिमलाई नगद एक लाख रुपैयाँ तथा ट्रफी प्रमाणपत्र, मेडल प्रदान गरिने खवासले जानकारी दिए।"
सुकेटारमा एक सातादेखि उडान अवरुद्ध,"फुङलिङ : ताप्लेजुङको सुकेटार विमानस्थलमा एक सातादेखि उडान अवरुद्ध भएको छ। एक हप्तामा तीन उडान हुँदै आए पनि बाक्लो तुँवालो (हुस्सु) का कारण शुक्रबार, शनिबार र आज पनि उडान अवरुद्ध भएको हो। प्रतिकूल मौसमकै कारण निरन्तर एक सातादेखि नेपाल वायु सेवा निगमको उडान अवरुद्ध भएको हो। गत शुक्रबार र शनिबार मौसममा सुधार नआएकाले उडान रद्द भएको थियो। आज पनि मौसममा सुधार नआएपछि उडान रद्द भएको नेपाल वायु सेवा निगमका ताप्लेजुङ स्टेसन इन्चार्ज लोकेन्द्र लिम्बुले बताए। लगातार उडान अवरुद्ध भएपछि काठमाडौँका लागि टिकट गरेका यात्रु रोकिएका छन्। त्यस्तै काठमाडौँदेखि ताप्लेजुङ आउन लागेका यात्रु पनि उतै रोकिएका इन्चार्ज लिम्बुले जानकारी दिए। हालको समय पर्यटकीय मौसम भएकाले यात्रुको अत्यधिक चाप रहेको निगमले जनाएको छ। यता यो मौसममा नियमित उडान नहुँदा यात्रु थप मारमा परेका छन्। नेपाल वायुसेवा निगमले सुकेटर विमानस्थलमा प्रत्येक साताको सोमबार, बुधबार र शुक्रबार तीन दिन उडान सञ्चालन गर्दै आएको छ। अझै बाक्लो तुँवालो र हुस्सु कायमै रहेकाले यो मौसममा सुधार नआएसम्म उडान प्रभावित हुनसक्ने नेपाल नागरिक उड्डयन प्राधिकरण, सुकेटार विमानस्थलले जनाएको छ। रासस"
एमाले नुवाकोट : कार्यकर्ताबाट १४ लाख बढी रकम उठ्न बाँकी,नुवाकोट : नेकपा एमाले नुवाकोटले आफ्ना सदस्यहरुको लाखौं रुपैयाँ लेवी रकम तत्काल बुझाउन स्थानीय कमिटीलाई निर्देशन दिएको छ। विदुरमा बसेको सचिवालय बैठकले उम्मेदवारको मापदण्ड तोक्दै सबै पालिका कमिटीलाई जिल्लालाई तिर्नु पर्ने रकम तिर्न निर्देशन दिएको हो। जिल्ला अधिवेशनको समयमा पालिकाहरुले सदस्य संख्याको आधारमा तिर्नु रकम बाँकी राखेकोले उक्त रकम उठाउन ताकेता गरेको हो। एमालेले मातहतको इन्चार्ज तथा अध्यक्षहरुलाई पठाएको परिपत्र अनुसार झण्डै १४ लाख रुपैयाँ असुल हुन बाँकी रहेको उल्लेख गरिएको छ। १२ स्थानयी तह रहेको नुवाकोटमा जिल्लाभर एमालेका संगठित सदस्यको संख्या ९ हजार ४ सय ६१ जना रहेका छन्। प्रत्येक सदस्यबाट सदस्यता शुल्क जिल्लामा जनही २ सय ६० रुपैयाँको दरले बुझाउन निर्देशन दिइएको हो।
भन्सार छलीका समानसहित २ जना पक्राउ,"काठमाडौं : भन्सार छली ल्याएका समानसहित २ जना पक्राउ परेका छन्। काठमाडौं महानगरपालिका२४ असनस्थित स्थानीय व्यपारी निरज अग्रवाल र सन्दिप कुमार पक्राउ परेका हुन्। उनीहरुले भन्सार छली कपडा तस्कर गरेको गोप्य सूचनाका आधारमा पक्राउ परेको महानगरीय प्रहरी परिसर काठमाडौंले जनाएको छ। उनीहरुको साथबाट विभिन्न कपडा, जुत्तालगायत २३ लाख ५५ हजार ३ सय बराबर रकमको समाग्रीसहित बरामद गरीएको महानगरीय प्रहरी परिसरले जनाएको छ।"
"देशलाई श्रीलंका बनाउन किन चासो भइराख्या छ, अचम्म लाग्छ : अर्थमन्त्री","काठमाडौं : अर्थमन्त्री जनार्दन शर्माले अर्थतन्त्रको परिसूचक सामान्य अवस्थामा रहेको बताएका छन्। अर्थ मन्त्रालयमा सोमबार आयोजित पत्रकार सम्मेलनमा उनले अर्थतन्त्र नधुरमुराएको स्पष्टसमेत पारे। उनले नेकपा एमालेका अध्यक्ष केपी शर्मा ओलीलाई जवाफ दिँदै नेपाल श्रीलंकाको बाटोमा नहिँडेको बताए। नेपाल श्रीलंका हुन्छ भन्नेतिर लग्न खोजिँदै छ। यो राष्ट्रघात हो। देशलाई त राम्रो बनाउनुपर्यो नि। श्रीलंका बनाउन किन चासो भइराख्या छ? अचम्म लाग्छ,' उनले भने। उनले देशको ट्रेजरीमा अझै ६७ अर्ब रुपैँया रहेकोफ र अर्थतन्त्र नाजुक अवस्थामा नरहेको स्पष्ट पारे। केही दिनअघि अध्यक्ष ओलीले नेपालमा श्रीलंकाको जस्तै आर्थिक संकट आउने अभिव्यक्ति दिएका थिए।"
"थप २२ जनामा कोरोना संक्रमण, सक्रिय संक्रमितको संख्या ५६८",काठमाडौं : पछिल्लो २४ घन्टामा थप २२ जनामा कोरोना संक्रमण देखिएको छ। ५१४४ नमूनाको परीक्षण गर्दा २२ जनाको रिपोर्ट पोजिटिभ आएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार सोही समयमा थप ४६ जना कोरोनामुक्त भएका छन्। हाल ५६८ जना कोरोना संक्रमित रहेका छन्। पछिल्लो २४ घन्टामा थप १५ हजार ३५५ जनाले कोरोनाविरुद्धको खोप लगाएको मन्त्रालयले जनाएको छ।
मुस्ताङको कालोपत्रे सडकमा पल्टियो बस,जोमसोम : मुस्ताङको कालोपत्रे सडकमा बस पल्टिएको हो। मुस्ताङको जोमसोमबाट बेनीतर्फ जाँदै गरेको ना १ ख ७१४१ नम्बरको रौनियार ट्राभलको बस सोमबार दिउँसो करिव ३ बजे थासाङ१ टुकुचे र खन्तीकोबीचको कालोपत्रे सडकमा दुर्घटना भएको छ। बसमा सवार २७ यात्रुमध्ये २ जना यात्रु घाईते भएका छन् भने बाकी यात्रु सकुशल रहेको जिल्ला प्रहरी कार्यालय मुस्ताङका प्रहरी निरीक्षक आशिष अधिकारीले जानकारी दिए। बसमा सवार दुई जना घाईतेलाई उपचारका लागि लेते प्राथमिक स्वास्थ्य केन्द्र र टुकुचे स्वास्थ्य चौकी पुर्याईएको प्रहरी निरीक्षक अधिकारीले जानकारी दिए। प्रहरीका अनुसार बसमा प्राविधिक समस्या आएपछि दुर्घटना भएको जनाईएको छ। दुर्घटनापछि अहिले जिल्ला प्रहरी कार्यालय र प्रहरी चौकी कोवाङको टोली घटना स्थलमा पुगिसकेको छ। राष्ट्रिय गौरवको बेनीजोमसोम सडकखण्ड अन्तर्गत मुस्ताङको लेते देखि मार्फासम्म कालोपत्रे विस्तार भईसकेको छ। सडक कालोपत्रे भएसंगै दुर्घटना हुने क्रम बढेको प्रहरीको भनाई छ। केही महिना अघि सोही स्थानमा एक बलेरो जीप दुर्घटना भएको थियो।
अर्थतन्त्रमा ठूलो संकट आएको छैन : अर्थमन्त्री शर्मा,"काठमाडौं : अर्थमन्त्री जनार्दन शर्माले देशको अर्थतन्त्रको अवस्था ठिक अवस्थामा रहेको बताएका छन्। अर्थ मन्त्रालयमा सोमबार पत्रकार सम्मेलन गर्दै मन्त्री शर्माले कर्जा विस्तार उच्च रहेकाले बैंकिङ तरलतामा चाप परेको उल्लेख गरेका हुन्। उनले भने, नेपालको सार्वजनिक ऋण सीमाभित्र रहेको छ। हाम्रो अर्थतन्त्रमा त्यति ठूलो संकट आएको छैन। अर्थतन्त्रलाई नियमित गतिमा चल्न दिनुपर्छ।"
वडाध्यक्षमा आकाङ्क्षीको ओइरो,"फिदिम : स्थानीय तहको निर्वाचन नजिकिएसँगै वडाध्यक्षको उम्मेद्धारमा आकाङ्क्षीहरुको संख्या बढिरहेको छ। एक नगरपालिका र सात गाँउपालिका गरी ६० ओटा वडा भएको पाँचथरमा बिभिन्न राजनीतिक दलका गरी करिब हजार जनाले वडाध्यक्षको दावी गरेका हुन्। नेपाली काँग्रेसमा तीन सय भन्दा धेरैले वडाध्यक्षको दावी गरेको काँग्रेस पाँचथरका कार्यालय सचिव कर्ण माङ्लाकले जानकारी दिए। वडाध्यक्षमा आकाङ्क्षीको ओइरो छ, माङ्लाकले भने जित सुनिश्चित जस्तो देखिएको ठाँउमा आकाङ्क्षीको संख्या धेरै देखिएको छ। गठबन्धन गर्ने या नगर्ने भन्ने बिषयले उम्मेद्धारको टुंगो लगाउन बाँकी रहेको उनको भनाई छ। नेकपा(एमाले) मा झण्डै पाँच सय जनाले वडाध्यक्षको दावी गरेको कार्यालय सचिव तुलसी थापाको भनाई छ। वडाध्यक्षको उम्मेद्धारका लागि हामीलाई ६० जना नेता आवश्यक पर्छ, थापाले भने तर, आकाङ्क्षीको संख्या अधिक छ। सबै आकाङ्क्षीलाई मिलाएर उम्मेद्धारको टुंगो लगाउने प्रयास भईरहेको छ। चार सय ८० जनाले वडाध्यक्षको दावी गरेको थापाले बताए। एउटा वडामा अधिकतम १५ जनाले अध्यक्षका लागि दावी गरेका हुन्। नेकपा(माओवादी केन्द्र) मा पनि तीन सयको हाराहारीमा आकाङ्क्षी देखिएको बताईएको छ। प्रत्येक वडामा पाँच जनासम्म आकाङ्क्षी देखिएका छन्, माओवादी केन्द्र पाँचथरका जिल्ला सदस्य प्रदिप बाँस्कोटाले भने सम्भावना धेरै देखेपछि वडाध्यक्षका आकाङ्क्षी बढेका छन्। नेकपा(एकीकृत समाजवादी) मा पनि आकाङ्क्षीको संख्या धेरै रहेको जिल्ला अध्यक्ष कमल जबेगुले बताए। हामीले पाँचथरका ३० ओटा वडामा समिति गठन गरेका छौं, जबेगुले भने समिति गठन गरेका वडाहरुमा कम्तिमा तीन जनाले आकांक्षा व्यक्त गरेका छन्। उम्मेद्धारको छिनोफानो सत्ता साझेदारी दलको निर्णयमा भरपर्ने जबेगुको तर्क छ। राप्रपा र जनता समाजवादी पार्टीमा पनि वडाध्यक्षको आकाङ्क्षी अधिक भएको उक्त पार्टीले जनाएको छ। आकाङ्क्षीको संख्या धेरै भएपछि दलहरुलाई उम्मेद्धारको टुंगो लगाउन निकै सकस परेको छ।"
घोषणा पत्रबारे छलफल गर्न कांग्रेसले डाक्यो कार्यसम्पादन बैठक,काठमाडौं : नेपाली कांग्रेसले चैत ३० गते कार्यसम्पादन बैठक डाकेको छ। स्थानीय तह निर्वाचनको घोषणपत्र सम्बन्धमा छलफल गर्न बैठक डाकिएको मुख्य सचिव कृष्णप्रसाद पौडेलले जानकारी दिए। उनका अनुसार चैत ३० गते बुधबार दिउँसो २ बजे पार्टी कार्यालय सानेपामा बैठक बस्नेछ। कांग्रेसले स्थानीय तह निर्वाचनको लागि घोषणा पत्र लेख्न महामन्त्री गगन कुमार थापालाई जिम्मेवारी तोकेको थियो। कांग्रेसले वैशाख ११ गते घोषणा पत्र सार्वजनिक गर्ने मिति तय गरिसकेको छ।
आचारसंहिता उल्लघंन गरेको भन्दै एकीकृत समाजवादीलाई आयोगले सोध्यो स्पष्टीकरण,"काठमाडौं : निर्वाचन आयोगले नेकपा एकीकृत समाजवादी पार्टीलाई स्पष्टीकरण सोधेको छ। स्थानीय तह निर्वाचन आचारसंहिता उल्लघंन गरेको उजुरी परेपछि आयोगले तीन दिनभित्र आधार प्रमाणसहित चित्त बुझ्दो जवाफ माग गरेको हो। आयोगका प्रवक्ता शालिग्राम शर्मा पौडेलले भने, एकीकृत समाजवादीले चैत २६ मा काठमाडौंको भृकुटीमण्डपमा आयोजना गरेको आमसभामा निर्वाचन आयोगले जारी गरेको आचारसंहिता उल्लघंन गरेको भन्ने गुनासो प्राप्त भएकाले सो सम्बन्धमा के कसो भएको हो, तीन दिनभित्र आधार प्रमाणसहित आयोगलाई चित्त बुझ्दो जवाफ माग गरिएको छ।"
आफूलाई स्थानीय तहमा जोगाउने हो भने खुसुक्क एमालेसंग मिल्नुस : अध्यक्ष ओली,"काठमाडौं : नेकपा एमाले अध्यक्ष केपी शर्मा ओलीले पाँच दलिय थोत्रो गठबन्धनले देशको विकास गर्न नसकेको बताएका छन्। बझाङमा आयोजित जनसभामा अध्यक्ष ओलीले पाँच दलीय गठबन्धनले एमालेसंग चुनाव लड्न नसक्ने बताए। उनले भने, अनेक ठाउँका मानिस एमालेमा प्रवेश गरेका छन्। एमालेबाहेक मधेसमा कोहि देखिदैंन। एमालेमा प्रवेश गर्नेको लहर छ। स्थानीय तहमा आफूलाई जोगाउनु छ भने खुसुक्क एमालेसंग स्थानीय तहमा मिल्नुस। उनले भने, दलाल पुजिँपतीसंग मिलेर अर्थतन्त्र ध्वस्त पार्ने अनि गभर्नरलाई निलम्बन गर्ने? यो सरकारलाई रीस उठेको एमालेसंग हो। एमालेलाई केहि गर्न सक्दैन। रीस गभर्नरलाई पोख्छ। यस्तै उनले माधब कुमार नेपाल एउटा गुट भएको बताए। ओलीले भने, माओबादी केन्द्रको हालत केन्द्र मात्रै हुन्छ। भाँडाभित्र केहि रहँदैन। भाँडा मात्रै हुन्छ। उनले गठबन्धनले समाजबाद ल्याउने भनेर जनता ढाँटेको बताए।"
शशांक कोइरालालाई सात दिनभित्र जवाफ पठाउन निर्देशन,"काठमाडौं : निर्वाचन आयोगले नेपाली कांग्रेस नेता डाक्टर शशांक कोइरालालाई सात दिनभित्र जवाफ पठाउन निर्देशन दिएको छ। चुनाव खर्च विवरण सुनाएपछि नेपाली कांग्रेसका नेता डा कोइरालाको अभिव्यक्तिमाथि आयोगले ध्यानाकर्षण गरेको हो। सोमबार नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले कोइरालालाई जवाफ पेश गर्न ध्यानाकर्षण गराइएको जानकारी दिए। कोइरालाले शनिबार एक कार्यक्रममा निर्वाचनका क्रममा पहिलो संविधानसभा निर्वाचनमा ८० हजार, दोस्रोमा ३ करोड र तेस्रो निर्वाचनमा ६ करोड खर्च भएको अभिव्यक्ती दिएका थिए। तर कोइरालाले आफ्नो खर्च विवरण पेश गर्दा २१ लाख ७५ हजार देखाएका थिए। २०७४ सालको प्रतिनिधिसभा चुनावमा निर्वाचन आयोगले उम्मेदवारलाई २५ लाख रुपैयाँ खर्च गर्ने प्रावधान तोकेको थियो।"
ऐनमै टेकेर गभर्नरलाई हटाइएको हो : अर्थमन्त्री शर्मा,"काठमाडौं : अर्थमन्त्री जनार्दन शर्माले गभर्नर महाप्रसाद अधिकारी हटाइएकोबारे स्पष्टीकरण दिएका छन्। मन्त्री शर्माले राष्ट्र बैंक ऐनमा टेकेर गभर्नर हटाइएको स्पष्ट पारेका छन्। सोमबार मन्त्रालयमा आयोजित पत्रकार सम्मेलनमा उनले भने, राष्ट्र बैंकको ऐनको प्रावधानअनुसार गभर्नर हटाइएको हो। यो कानुनसम्मत् कुरा हो। छानविन कमिटी बनाएका छौं। छानविन कमिटीको रिपोर्टले सबै प्रश्नको जवाफ दिनेछ। एक महिनामा रिपोर्ट आउला।"
पाकिस्तानको नयाँ प्रधानमन्त्रीमा शहबाज शरीफ निर्विरोध,"इस्लामावाद : पाकिस्तान मुस्लिम लिगनवाजका नेता शहबाज शरीफ पाकिस्तानको नयाँ प्रधानमन्त्री चुनिएका छन्। संसदमा सोमबार साँझ भएको मतदानमा बहुमत हासिल गर्दै शरीफ देशको नयाँ प्रधानमन्त्री चुनिएको हुन्। उनको विपक्षमा कुनै उम्मेदवार खडा भएको थिएन। उनले १७४ मत प्राप्त गरेको पाकिस्तानी सञ्चारमाध्यमले जनाएका छन्। बहुमतका लागि १७२ मत आवश्यक पर्छ। शरीफ पाकिस्तानको २३औं प्रधानमन्त्री हुन्। प्रधानमन्त्री चयनको मतदानलाई निर्वतमान प्रधानमन्त्री इमरान खानको पाकिस्तान तेहरिकएइंसाफ (पीटीआई)ले बहिस्कार गरेको छ। संसदको सबैभन्दा ठूलो दल पीटीआईका सबै सांसदले सामूहिक राजीनामा दिएका छन्। नवनियुक्त प्रधानमन्त्री शहबाज भ्रष्टाचारको मुद्दा खेपिरहेका पूर्वप्रधानमन्त्री नवाज शरीफका भाइ हुन्। शहबाजकै अगुवाइमा विपक्षी दलले इमरान खानको सरकारविरुद्ध अविश्वास प्रस्ताव ल्याएका थिए। उपसभामुखबाट प्रस्ताव रद्ध, प्रधानमन्त्रीको सिफारिसमा राष्ट्रपतिबाट संसद विघटनलाई सर्वोच्च अदालतले विहीबार उल्ट्याएर अगाडि बढाउन आदेश दिएपछि आइतबार मध्यराति अविश्वासको प्रस्तावमा मतदान भई पारित भएको थियो। निवर्तमान प्रधानमन्त्री इमरान खानले भने विदेशीको षडयन्त्रमा विपक्षीले आफूविरुद्ध अविश्वासको प्रस्ताव ल्याएको भन्दै विदेशी हस्तक्षेपविरुद्ध लड्ने बताउँदै आएका छन्। नवनियुक्त प्रधानमन्त्री शरीफले साँझ ८ बजे सपथ लिने बताइएको छ।"
"सेयर बजारमा दोहोरो अंकको गिरावट, १३ वटै समूहको सूचक घट्यो","काठमाडौं: सेयर बजार फेरि ओरालोतिर लागेको छ। अघिल्लो साताको अन्तिम कारोबार दिन बिहीबार दोहोरो अंकले बढेको सेयर बजार सोमबार फेरि दोहोरै अंकले ओरालो लाग्यो। आज नेप्से परिसूचक ४४ अंकले घटेर २४१९८० विन्दुमा बन्द भयो। २२३ कम्पनीको ५० लाख ९५ हजार ८३४ कित्ता सेयर ४० हजार ५०७ पटकमा २ अर्ब २६ करोड ७८ लाख ६ हजार ६२८ रुपैयाँमा खरिदबिक्री भयो। सोमबार नेप्से ओरालो लागेपनि कारोबार रकममा भने बिहीबारको तुलनामा वृद्धि भएको छ। गत बिहीबार २ अर्ब १२ करोडको सेयर खरिदबिक्री भएको थियो। आज २ अर्ब २६ करोड माथिको सेयर कारोबार भयो। यस्तै, यसदिन सेन्सेटिभ इन्डेक्स पनि ८८७ अंकले घटेर ४५४८७ विन्दुमा बन्द भयो। अन्य समूहको सर्वाधिक ४६२ प्रतिशतले सूचक घट्यो। कारोबारमा आएका १३ वटै समूहको सूचक ओरालो लाग्यो। अन्य समूहको सर्वाधिक ४६२ प्रतिशतले सेयर मूल्य घट्यो। जीवन विमाको ३१५ प्रतिशतले सूचक घट्दा व्यापारको २७८,वित्त समूहको २३८,लगानीको २३५, होटल तथा व्यापारको २२७ र जलविद्युतको २१५ प्रतिशतले सेयर मूल्य घटेको हो। यस्तै विकास बैंकको १५१, निर्जीवन विमाको १३६ र लघुवित्तको १०७ प्रतिशतले सूचक घट्यो। आज दुई कम्पनीको सेयर सकारात्मक सर्किट लेभलमा कारोबार भयो। नेष्डो समृद्ध लघुवित्त र जाल्पा लघुवित्तको सेयर सकारात्मक सर्किट लेभलमा कारोबार भयो। इमर्जिङ नेपाल र राष्ट्र उत्थान लघुवित्तको सेयर भने नकारात्मक सर्किट लेभलमा कारोबार भयो। इमर्जिङ नेपालको सेयर मूल्य ९९८ प्रतिशत र राष्ट्र उत्थानको ९९२ प्रतिशत घटेको हो। कारोबार रकमका आधारमा नेपाल लाइफ इन्स्योरेन्स अग्रस्थानमा रह्यो। सो कम्पनीको १६ करोड ५२ लाख रुपैयाँ बराबरको सेयर खरिदबिक्री भयो। यस्तै नेपाल इन्फ्रास्ट्रक्चर बैंकको ७ करोड बढीको सेयर खरिदबिक्री भयो।"
नेता र सांसदले नै सार्वजनिक जग्गा अतिक्रमण गर्नेहरुलाई संरक्षण गरे : मन्त्री झाँक्री,"काठमाडौं : शहरी विकास मन्त्री रामकुमारी झाँक्रीले सार्वजनिक जग्गा अतिक्रमण गर्नेहरुलाई सामाजिक बहिष्कार गर्नुपर्ने बताएकी छन्। नदी किनारमा रहेका सार्वजनिक जग्गा नेता र सांसदको संरक्षणमा कब्जा भइरहेको बताउँदै उनले गलत काम गर्नेलाई सार्वजनिक बहिष्कार गर्नुपर्ने बताएकी हुन्। सोमबार अधिकार सम्पन्न बागमती सभ्यता एकीकृत विकास समितिको २८ औं वार्षिकोत्सवलाई सम्बोधन गर्दै मन्त्री झाँक्रीले राजनीतिक व्यक्तिहरु प्रदूषित हुँदा बागमती नदी पनि प्रदूषित बन्न पुगेको टिप्पणी गरिन्। उनले भनिन्, सार्वजनिक जग्गा अतिक्रमण गर्नेहरु जो सुकै हुन् सामाजिक बहिष्कार गर्नुपर्छ। नेता सांसदले नै सार्वजनिक जग्गा अतिक्रमण गर्नेहरुलाई संरक्षण गरिरहेको छन्। यस्ता कार्यलाई सबै मिलेर निरुत्साहित गर्नुपर्छ। उनले नदी किनारका अव्यवस्थित वस्तीलाई सरकारले संयुक्त आवास कार्यक्रममार्फत् सम्बोधन गर्न सक्ने अवस्था भए पनि नदी किनारकै जग्गा पाउनुपर्ने उनीहरुको रटानका कारण थप समस्या सिर्जना भएको बताइन्। हाल विद्यमान कानून र स्रोत साधनले बागमती सभ्यतालाई सफा र सुन्दर बनाउन सकिने बताउँदै मन्त्री झाँक्रीले यसमा सबैको प्रतिबद्धताको आवश्यकता रहेकोमा जोड दिइन्। कार्यक्रममा सरकारका पूर्वमुख्य सचिव एवं बागमती सफाइका मुख्य अभियन्ता लिलामणि पौडेलले बागमती नदी किनारमा रहेका अव्यवस्थित बस्तीलाई सरकारले छिटो व्यवस्थित गर्नुपर्न बताए। देशैभरका नदी किनारालाई समेत व्यवस्थित गर्न सहयोग पुग्ने खालको ऐन ल्याउन उनले सरकारसँग माग गरे। अधिकार सम्पन्न बागमती सभ्यता एकीकृत विकास समितिका आयोजना प्रमुख नवराज प्याकुरेलले पूर्ण अधिकारसहितको बागमती सभ्यता ऐन र पर्याप्त लगानी बजेट नहुँदा लक्ष्य प्राप्तिमा कठिनाइ भइरहेको बताए।"
कार्यकर्तासँगै नाँचे एमाले अध्यक्ष ओली,"काठमाडौं : नेकपा एमाले अध्यक्ष केपी शर्मा ओलीले बझाङमा कार्यकर्तासँग नृत्य गरेका छन्। एमाले जिल्ला कार्यसमिति बझाङले आयोजना गरेको जनसभा तथा पार्टी प्रवेश कार्यक्रममा अध्यक्ष ओली कार्यकर्तासँगै नाँचेका छन्। उनी कार्यकर्ताले गाएको गीतमा मञ्चमै कार्यकर्तासँगै नृत्य गरेका हुन्। परमादेशमा गठबन्धन ढालौं, यसपालि त सूर्यमै भोट हालौं बोलको गीतमा ओलीले कार्यकर्तासँगै कम्मर मर्काएका हुन्। बझाङमा एमालेले दुई हजार बढी कार्यकर्तालाई पार्टी प्रवेश गराएको नेता ऐन महरले दाबी गरेका छन्।"
४५ लाख २२ हजार मतपत्र छपाइ सकियो,"काठमाडौं : निर्वाचन आयोगले हालसम्म ४५ लाख २२ हजार मतपत्र छपाइ भइसकेको जनाएको छ। आयोगको सोमबार नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले स्थानीय तह निर्वाचनका लागि हालसम्म २८ जिल्लाका लागि ४५ लाख २२ हजार मतपत्र छपाइ भइसकेको जानकारी दिए। उनले भने, छपाइ कार्य जारी छ। आयोग निर्वाचनलाई निष्पक्ष बनाउन लागि परेको छ।"
पाकिस्तानमा इमरान खानको पार्टीका सबै सांसदले राजीनामा दिने,"इस्लामावाद : पाकिस्तानका निवर्तमान प्रधानमन्त्री इमरान खानको पार्टी पाकिस्तान तहरीकएइंसाफ (पीटीआई)का सांसदले सामूहिक राजीनामा दिने भएका छन्। पीटीआईको संसदीय दलको सोमबारको बैठकले दलका नेता खानसहित सबै सदस्यले नेसनल असेम्बलीबाट राजीनामा दिने निर्णय गरेको हो। पीटीआईले संसदमा नयाँ प्रधानमन्त्री चयनको प्रक्रिया पनि बहिष्कार गर्ने निर्णय गरेको छ। निर्वतमान प्रधानमन्त्री ख़ानले संसदीय दलको बैठकमा भने, हामी उनीहरु(विपक्षी दल)सँग कहिले पनि संसदमा सँगै उपस्थित हुन सक्दैनौं। निवर्तमान सूचनामन्त्री फवाद चौधरीले आफ्ना सबै सांसदले राजीनामा दिने र स्वतन्त्रताको लडाईं लड्ने बताएका छन्। पाकिस्तानमा अविश्वासको प्रस्ताव पारित भएसँगै इमरान खानको सत्ता ढलेको छ। विपक्षी पाकिस्तान मुग्लिम लिग पार्टीका नेता एवं पूर्वप्रधानमन्त्री नवाज शरीफका भाइ शहबाज शरीफ बहुमत जुटाएर नयाँ प्रधानमन्त्री बन्दैछन्। विपक्षी गठबन्धनलाई इमरानले विदेशीको इशारामा चलेको आरोप लगाउँदै आएका छन्। आफ्नो सरकारविरुद्ध अविश्वास प्रस्ताव ल्याउन अमेरिकाले विपक्षीलाई फण्डिङ गरेको उनको आरोप छ। पाकिस्तानी संसदमा इमरानको पार्टी पीटीआई सबैभन्दा ठूलो दल हो।"
शाओमी १२ र शाओमी १२ एक्स नेपाली बजारमा,"काठमाडौं : शाओमीले १२ र शाओमी १२ एक्स नेपाली बजारमा ल्याएको छ। प्रयोगकर्ताहरुलाई कटिङ एज भिडियोग्राफि र एन्टरटेन्मेन्ट पावरहाउसको अनुभव दिने उद्देश्यले अत्याधुनिक एआई एल्गोरिदम, फ्ल्यागशिप प्रोसेसिङ पावरको साथ यो फोन बजारमा ल्याइएको हो। लन्चको बारेमा बोल्दै शाओमी नेपालका नयाँ कन्ट्री जेनेरल म्यानेजर अमित पाण्डाले भने, नयाँनयाँ प्रविधी र नयाँनयाँ फिचर भएको फोन लिन चाहने उपभोक्ताको लागि हामी सँधै टप नच टेक्नोलोजी इनोभेसन, सुप्रिम पर्फर्मेन्स र सर्वोत्कृष्ट डिजाइन युक्त डिभाइसहरु ल्याउन केन्द्रित छौँ। यसै सिलसिलालाई निरन्तरता दिँदै हामीले हाम्रो फ्ल्यागशिप शाओमी १२ प्रो लन्च गरेका छौँ, आशा छ यहाँहरुले यसलाई मन पराइदिनुहुनेछ। १२ र शाओमी १२ एक्सबाट स्तरीय फोटो खिच्न सकिने कम्पनीले जनाएको छ।"
दुबईमा धेरै नेपालीहरुले भिल्ला किनेर राखेको अर्थमन्त्रीको दाबी,"काठमाडौं : अर्थमन्त्री जनार्दन शर्माले दुबईमा नेपालीहरुले भिल्ला किनेर राखेको दाबी गरेका छन्। अर्थमन्त्रालयमा सोमबार आयोजित पत्रकार सम्मेलनमा उनले दुबईमा नेपालीहरुले भिल्ला किनेको र त्यो पैसा पनि नेपालबाटै गएको दाबी गरे। 'अहिले नेपालीहरुका दुबईमा धेरै भिल्लाहरु छन् रे, मैले सुनेको। त्यो नेपालबाटै गएको पैसाले किनेको त होला नि,' सञ्चारकर्मीहरुको प्रश्नपछि उनले सुरुमै भने। उनले राष्ट्र बैंकका गर्भनर महाप्रसाद अधिकारीलाई बर्खास्त गरेकोबारे समेत स्पष्टीकरण दिए। उनले गर्भनर अधिकारीले जिम्मेवारीपूर्ण भूमिका निर्वाह गर्न नसक्दा राष्ट्र बैंकको प्रवधानअनुसार बर्खस्त गरेको बताए। 'धेरै कुरा राष्ट्र बैंकले नियमन गर्छ। त्यसको नियमन अर्थमन्त्रालयबाट हुँदैन। तर उहाँको कार्यसम्पादन राम्रो देखिएन,' उनले भने। उनले उठेका धेरै प्रश्नहरुको उत्तर कमिटीको प्रतिवेदन आएपछि मात्र थाहा पाउने बताए। 'गर्भनरका विषयमा छानबिन कमिटी गठन गरेका छौं। छानबिन कमिटीको रिपोर्टमा सबै कुरा आउँछ। कमिटीलाई काम गर्न दिइयो भने एक महिनाभित्र सबै कुरा आउँछ,' उनले भने।"
सरकारी सुविधाको इन्धन खर्च कटौती गर्ने प्रस्ताव मन्त्रिपरिषद्मा,"काठमाडौं : अर्थमन्त्री जनार्दन शर्माले पेट्रोलियम पदार्थ व्यवस्थापनका लागि सरकारी सुविधाको इन्धन खर्च कटौती गर्ने प्रस्ताव मन्त्रिपरिषद्मा गएको बताएका छन्। मन्त्री शर्माले अर्थ मन्त्रालयमा पत्रकार सम्मेलन गर्दै पेट्रोलियम पदार्थ व्यवस्थापनका सरकारी सुविधाको इन्धन खर्च कटौती गर्न लागीएको बताएका हुन्। उनले भने, पेट्रोलियम पदार्थको खपत २० प्रतिशत कम हुने गरी कटौती योजना बनाइएको छ। रेमिट्यान्स बढाउन लागि लागी परेको छु। म सदैव मन्त्रालयका अधिकारीहरुसंग सहकार्य गरेर कार्य गर्दै आएको छु। सरकारको ध्यान देशलाई आत्मनिर्भर उन्मुख बनाउने नै हो। उनले चुनावका लागि बजेटको उचित व्यवस्था गरीएको र नपुग्ने रकम माग भएमा दिने प्रतिवद्धतासमेत जनाएका छन्।"
कम्मरमा सुन लुकाएर साउदीबाट आएका तीन जना नेपाली विमानस्थलमा पक्राउ,"काठमाडौं : साउदी अरेबियाबाट आएका तीन जना नेपाली सुनसहित त्रिभुवन अन्तर्राष्ट्रिय विमानस्थलमा पक्राउ परेका छन्। विमानस्थल सुरक्षा गणले शनिबार एयर अरेवियाको उडानद्वारा सारजाहाबाट काठमाडौं आएका रसुवा नौकुण्ड१ का ३२ वर्षीय सुकुराम लामा, नौकुण्ड६ २७ वर्षीय पेम्बा थोक्रा र २२ वर्षीय बुद्धिमान तामाङलाई सुनसहित नियन्त्रणमा लिएको हो। शंकास्पद गतिविधि देखाएपछि विमानस्थलको आगमन टनेल गेटमा नियन्त्रणमा लिई जाँच गर्दा सुनको सिक्रीहरु अवैध रुपमा लुकाई छिपाई भन्सार छली गरी लैजान लागेको अवस्थामा फेला पारिएको विमास्थल सुरक्षा गणले जनाएको छ। तीनै जनाको जिन्स पाइन्टको कम्मरको भागमा फल्स बटम बनाई राखिएको दुईदुई थान सुनको सिक्री फेला परेको थियो। तीनै जनासँग फेला परेको ६ थान सुनको तौल समान ९९९६९९९६ ग्राम रहेको छ। ९९९६ ग्राम सुनको मूल्य ८ लाख ५३ हजार २०८ रुपैयाँ हुन आउँछ। तीनै जनाको जोड्दा मूल्य २५ लाखभन्दा बढी हुन्छ। बरामद सुनको सिक्रीसहित उनीहरुलाई थप अनुसन्धान एवं आवश्यक कारबाहीको लागि भन्सार कार्यालय बुझाइएको छ।"
प्रतिशोधमा अर्थमन्त्री शर्मा,"नेपालीमा भनाइ छ कि आफैंं जान्नु कि भनेको मान्नु ! आफू पनि नजान्ने र भनेको पनि नमान्ने व्यक्ति अर्थमन्त्री पर्यो भने देशको अवस्था कस्तो हुन्छ ? यही उदाहरण वर्तमानमा देखिन थालेको छ। अहिले कोभिड१९ को विश्वव्यापी महामारीलगायत कारण विश्व अर्थतन्त्र नै जोखिममा पर्दै गएको छ। महामारीले सबैभन्दा बढी मारमा पर्यटन, उत्पादन र श्रमक्षेत्र परेका छन्। यस्तो बेला वैदेशिक सहयोग, पर्यटन र रेमिटेन्समा निर्भर अर्थतन्त्र रहेको नेपालजस्तो मुलुक आर्थिक संकटको उच्च जोखिममा पर्नु स्वाभाविक हो। वैदेशिक मुद्राको सञ्चितिले ६ महिना धान्न पनि मुस्किल पर्ने अवस्था छ। आयातमुखी अर्थतन्त्र रहेको मुलुकमा यसको असर कुनै एक क्षेत्रमा मात्र सीमित रहँदैन। नेपाल श्रीलंकाको बाटोमा छिटोछिटो दौडिरहेको आर्थिक सूचकहरूले देखाइरहेका छन्। श्रीलंका परिबन्धले त्यहाँ पुग्यो होला, नेपाल आफैं त्यतातिर धकेलिइरहेको छ। नयाँ आर्थिक वर्षका लागि बजेट निर्माणको तयारीमा रहनुपर्ने अर्थ मन्त्रालयको आन्तरिक संरचना जुन किसिमको छ, त्यसले मुलुकको अवस्था भयावह हुनबाट रोक्ने र सहज अवतरणमा पुर्याउने कुनै सम्भावना देखिन्न। त्यसमा पनि अर्थमन्त्रीका बहुलठ्ठी नीति, स्वार्थप्रेरित निर्णय र अनौठो स्वाभावका अगाडि नतमस्तक कर्मचारीतन्त्र र त्यसैमा अनुकूलता देख्ने प्रधानमन्त्रीको कार्यशैलीले मुलुकलाई कुन दिशामा पुर्याउने हो यसै भन्न सकिने अवस्था छैन। अर्थतन्त्रका जोखिमलाई न्यूनीकरण गर्न मसिनो गरी गृहकार्य गरिरहेका नेपाल राष्ट्र बैंकका गभर्नर महाप्रसाद अधिकारीमाथि अर्थमन्त्रीले अघि बढाएको कारबाहीले त अलिअलि आशा गर्नेहरूमा समेत अत्यास थपिदिएको छ। लोकतन्त्रका लागि लोकतन्त्रवादीको आवश्यकता पर्छ। लोकतन्त्रवादी ब्रान्ड होइन, संस्कृति हो। अभ्यास हो। यसका लागि मानवअधिकारको सम्मान र सुरक्षा, सार्वजनिक र राजनीतिक बहसको स्वागत गर्नुपर्छ। अरूको विचार र दृष्टिकोणप्रति सकारात्मक, विचार र अभिमतको आदान प्रदान हुनुपर्छ। तर्कको शक्तिमा विश्वास, आफ्नो तर्क, विचार र दृष्टिकोण परिवर्तनमा तत्परता चाहिन्छ। सम्झौता मेलमिलापमा इच्छुक अनि समस्याको शान्तिपूर्ण समाधानका निम्ति तयार रहने स्वभाव र शैली आवश्यक हुन्छ। लोकतन्त्रको एउटा प्रमुख तत्व असल शासन हो। असल शासन हुन कानुनी शासन, पारदर्शिता, सहभागिता, समानता, समावेशिता, प्रभावकारिता, सक्षमता, उत्तरदायित्व, जवाफदेहिता, सहमतिजस्ता पक्ष अपरिहार्य मानिन्छ। कुनै पनि लोकतान्त्रिक र उत्तरदायी सरकार आर्थिक शक्ति वा आर्थिक संकटबाट आउनसक्ने जोखिमप्रति हरपल सचेत रहनुपर्छ। त्यसको समाधान निमित्त उद्यत् हुनुपर्छ। तर, अहिलेको सरकार र खासगरी अर्थमन्त्रीको भूमिका त्यसप्रति उदासीन देखिन्छ। अझ भनौं, गैरजिम्मेवार महसुस भइरहेको छ। नेपाल राष्ट्र बैंकका गभर्नरमाथि भइरहेको छानबिन प्रक्रियाप्रति पूर्वअर्थमन्त्रीहरूको दृष्टिकोण सार्वजनिक भइरहेको छ। पूर्वगभर्नरहरूले पनि मुख खोलेका छन्। यहाँसम्म कि सत्तापक्ष निकट पूर्वगभर्नर र राजनीतिक नेतृत्वसमेत यो कारबाहीको सान्दर्भिकता र औचित्यप्रति विश्वस्त छैन। बर्खास्त गर्ने नियतले छानबिन अघि बढाइएको छ। सोको जिम्मेवारी अर्थमन्त्री जनार्दन शर्माका नातेदार र विभिन्न मुद्दामा देखिने गरी माओवादीको पक्षमा फैसला भएको छ। त्यो गरिदिने पूर्वन्यायाधीशलाई सुम्पिनुले त झनै सुशासनको आधारभूत मान्यतालाई समेत चुनौती दिएको छ। यसले परिणामको पूर्वसंकेत मात्र गरेको छैन, समग्र अर्थ मन्त्रालय र वर्तमान सरकारको कार्यशैलीसमेत उजागर गरिदिएको छ। यो कारबाहीको सन्दर्भ अहिले गभर्नर अधिकारीमाथिको व्यक्तिगत हमला र राष्ट्र बैंकमाथिको हस्तक्षेप भएको छ। साथै, केन्द्रीय बैंकलाई नेतृत्व र नीतिगतरूपमै कमजोर बनाउने खेलअन्तर्गत भएको धरैको बुझाइ छ। मुलुकको अर्थतन्त्र धराशायी हुँदै गएको बेला विभिन्न स्वार्थ समूहसँगको साँठगाँठमा अर्थमन्त्रीले उठाएको यो कदम मुलुककै लागि प्रत्युत्पादक हुने निश्चित छ। त्यसमा पनि उनीमाथि जेजस्ता आरोप लगाइएको छ, त्यसको पृष्ठभूमि र अन्तर्यलाई विश्लेषण गर्ने हो भने केही गम्भीर प्रश्नहरू सिर्जित हुन्छन्। जुन हाम्रो राजनीतिक मूल्य, स्थापित प्रणाली र संस्थागत मान्यताको बर्खिलापमा छ। राजनीतिक रूपमा त कतिपयले यसलाई माओवादीको पहिलो शासनकालको प्रधानसेनापति प्रकरणको नयाँ संस्करणको रूपमा समेत व्याख्या गरेका छन्। त्यही रूप र तहमा नभए पनि पछिल्लो समयमा सरकारले गरेका विभिन्न निर्णयसँगै जोडिएर आएको गभर्नर प्रकरणले सुशासन र संस्थागत स्वायत्तताको सन्दर्भमा सरकारको बद्नियत झल्काएकोे छ। सार्वजनिक रूपमा जानकारीमा आएअनुसार गभर्नरमाथि मूलतः तीन अभियोग छन् कार्यक्षमताको अभाव, व्यवस्थापकीय कमजोरी र सूचनाको चुहावट। मुलुक चरम आर्थिक संकटतर्फ धकेलिँदै गएको सन्दर्भमा उठाइएको कार्यक्षमताको अभावको प्रश्नमा खासै दम छैन। किनभने मुलुकको अर्थतन्त्र तहसनहस हुँदै जानुमा गभर्नर होइन, स्वयं अर्थमन्त्री जिम्मेवार छन्। उनको अज्ञानता मात्र होइन, अकर्मण्यता, नीतिगत हेराफेरि र बद्नियत नै मुख्य कारक छ। व्यवस्थापकीय कमजोरी यस सन्दर्भमा बहाना मात्र हो भन्नेमा पनि कुनै दुईमत छैन। यसमा मूल विषय अछामका पृथ्वीबहादुर शाह र उनको परिवारका नाममा आएको विदेशी मुद्रा रोकिदिनु हो। साथै त्यसलाई खुला गर्न अर्थमन्त्रीले दिएको दबाबको सूचना सञ्चारमाध्यममा बाहिरिनु नै रहेको स्पष्ट छ। यसको प्रष्ट संकेत छानबिनको औपचारिक प्रक्रिया अघि बढाइनु केही समयअघि आइसकेको छ। स्वयं अर्थमन्त्री शर्माले सार्वजनिक समारोहमा सबैले बुझ्ने गरी दिइसकेका थिए। सूचना चुहावटको आरोप पुष्टि हुनु, नहुनु आफ्नो ठाउँमा छ। राष्ट्र बैंकबाटै यदि त्यो सूचना बाहिरिएको हो भने पनि यो कारबाहीको विषय बन्न सक्तैन। किनभने सूचनाको सत्यता प्राप्त अभिलेखका साथै मन्त्री स्वयंका अभिव्यक्तिबाट पुष्टि भइसकेको छ। यस्तो अवस्थामा सूचनादाताको संरक्षण सूचनाको हकसम्बन्धी ऐनले नै गर्छ। सूचना आयोगले यसमा तत्काल हस्तक्षेप गरेर सूचनादाताको संरक्षण गर्नुपर्छ। किनभने मन्त्रीकै अभिव्यक्तिको आधारमा पनि अब बैंकका प्रवक्ता वा अरू कुनै अधिकारीमाथि कारबाहीको अर्को श्रृंखलाअघि बढ्ने संकेत देखिइसकेको छ। कारबाहीको सन्दर्भ गभर्नर अधिकारीमाथिको व्यक्तिगत हमला र राष्ट्र बैंकमाथिको हस्तक्षेप भएको छ। केन्द्रीय बैंकलाई नेतृत्व र नीतिगतरूपमै कमजोर बनाउने खेलअन्तर्गत भएको धेरैको बुझाइ छ। विदेशी मुद्राको भुक्तानी रोकिनु उपयुक्त हो होइन भन्ने कुरा तथ्यले बताउने हो, दबाबले होइन। अमेरिकाको फाइनान्सियल क्राइम इनफोर्समेन्ट नेटवर्क (फिनसेन) ले उक्त मुद्रा जफत गरी पठाउन पत्राचार गर्यो। त्यसपछि राष्ट्र बैंकले त्यसलाई रोक्का राखेर सम्पत्ति शुद्धीकरण विभागमा अनुसन्धानलाई पठाएको विषयमा अर्थ मन्त्रालयले भुक्तानी गर्न पत्राचार गर्नु स्वयंमा दबाब हो। यदि बैंकका कुनै कर्मचारीले व्यक्तिगत लाभको अपेक्षा राखेर अड्काएको प्रमाणित भए सम्बन्धित कर्मचारीमाथि र प्रमाणित नभए आरोप लगाउने पक्षमाथि कारबाही हुनुपर्छ। तर, सूचना बाहिरिएबापत होइन। राष्ट्र बैंकका एक अनुभवी प्रशासकसमेत रहेका विवादरहित छविका गभर्नर अधिकारीलाई नजिकबाट चिन्नेहरू आर्थिक लाभका आधारमा उनले यस किसिमको कुनै निर्णय गरेका होलान् भनेर अनुमानसमेत गर्दैनन्। निर्वाचन आचारसंहिता लागू हुने दिनमै हठातरूपमा सुरु गरिएको उनीमाथिको कारबाही अर्थमन्त्रीसँगको व्यक्तिगत टकराव र राजनीतिक पूर्वाग्रहको आधारमा भएको बुझ्न पनि गाह्रो छैन। यद्यपि कारबाहीको सन्दर्भमा अनेक कोणबाट बहस हुनु भने स्वाभाविक हो। अर्थमन्त्रीले सार्वजनिक अभिव्यक्तिमार्फत उठाएको सूचना चुहाएको कारण कारबाही गर्नु परेको भन्ने सन्दर्भ पनि यहाँनिर बहसको एउटा महत्त्वपूर्ण पाटो हुन सक्तछ। नेपालले अवलम्बन गरेको राजनीतिक प्रणाली खुला सरकारको अवधारणामा आधारित लोकतान्त्रिक प्रणाली हो। हाम्रो संविधान र सूचनाको हकसम्बन्धी ऐनले सूचनाको हकको प्रत्याभूति गरेको छ। संविधानको धारा २७ ले प्रत्येक नागरिकलाई आफ्नो वा सार्वजनिक सरोकारको कुनै पनि विषयमा सूचना माग्ने र पाउने हक दिएको छ। सूचनाको हकसम्बन्धी ऐनले त्यसको थप व्याख्या र सूचनाको हकलाई प्रचलनमा ल्याउन अन्य प्रबन्ध गरेको छ। ऐनमा औपचारिक र प्रोएक्टिभ रूपमा सूचना प्रवाह गर्नुपर्ने व्यवस्था छ। सार्वजनिक निकायमा भएको वा भइरहेको वा हुनसक्ने भ्रष्टाचार, अनियमितता र प्रचलित कानुनबमोजिम अपराध मानिने कुनै कार्यको सूचना दिनु सम्बन्धित सार्वजनिक निकायका कर्मचारीको दायित्व नै हुने व्यवस्था ऐनले गरेको छ। ऐनले त्यसरी सूचना दिएका कारणले त्यस्तो सूचनादातालाई पदबाट मुक्त गर्न वा कुनै किसिमको कानुनी दायित्व बहन गराउने गरी सजाय गरिने वा हानिनोक्सानी पुर्याउन पाइने छैन भनेर सूचनादाताको संरक्षणसमेत गरेको छ। यो व्यवस्था सूचनाको हकको अन्तर्राष्ट्रिय मान्यता नै हो। शंखघोषक अर्थात् ह्विसिलब्लावर भनिने यस्ता सूचनादाताको परिचय गोप्य राखिने व्यवस्था छ। उनको संरक्षण गरिने, उनीहरूमाथि सूचना दिएवापत कुनै कारबाही नहुने, भएमा त्यस्तो कारबाहीको निर्णय खारेज हुनेछ। सूचनादाताले क्षतिपूर्ति पाउनेसम्मको अन्तर्राष्ट्रिय मान्यतालाई नेपालले पनि आत्मसात गरेको छ। सूचनाको हकसम्बन्धी ऐनको दफा २९ ले यसको स्पष्ट व्यवस्था गरेको छ। मानवअधिकारको विश्वव्यापी घोषणापत्र सन् १९४८ को धारा १९, नागरिक तथा राजनीतिक अधिकारसम्बन्धी अन्तर्राष्ट्रिय महासन्धिको धारा १९ का साथै थुप्रै अन्तर्राष्ट्रिय तथा क्षेत्रीय सन्धि, प्रतिवेदन, घोषणा र प्रतिबद्धताहरूमा पनि यी विषय समेटिएका छन्। राज्य संयन्त्रको परिचालन र सरकारको निर्णयका सन्दर्भमा निर्वाचन आयोगको अनुगमनमाथि प्रश्न उठिरहेको छ। यस्तो अवस्थामा राजनीतिक पक्ष मात्र होइन, नागरिक समाज, पेसागत समुदाय एवं स्वतन्त्र प्रेसको निगरानी र खबरदारी अझ बलियो हुनुपर्छ। यसले लोकतन्त्रको प्राणवायु मानिने सूचनाको हकलाई संकुचित गर्ने, सूचनाको गोप्य स्रोत खोल्न बाध्य पार्ने देखिन्छ। सूचनादातामाथि कारबाही गरेर सूचनाको मुहान बन्द गर्ने र सरकारी निकायमा सेन्सरसिप र स्वतन्त्र मिडियामा सेल्फ सेन्सरसिपको अवस्था सिर्जना गर्ने बद्नियत देखाउँछ। लोकतन्त्रवादीको ब्रान्ड बोकेको नेपाली कांग्रेस नेतृत्वको सरकार यस्तो बाटोमा हिँड्नुले उसको प्रतिबद्धतामाथि गम्भीर प्रश्न उठाएको छ। देउवा सरकारका विगतका हर्कतको स्मरणसमेत गराएको छ। प्रधानमन्त्री शेरबहादुर देउवा लामो राजनीतिक संघर्षबाट खारिएका र पटकपटक सरकारको नेतृत्व गरिसकेका नेता हुन्। सत्ताको दाउपेचमा उनी निकै माहिर मानिन्छन्। सत्ताको आडमा हुने स्वार्थको खेलमा पनि समकालीन नेताहरूमा उनको नाम अगाडि नै छ। पछिल्लो समयमा राज्यका विभिन्न निकाय र सार्वजनिक संस्थानहरूमा भइरहेका नियुुक्तिले पनि स्वार्थको राजनीतिमा देउवा नेतृत्वको वर्तमान गठबन्धनको छवि उजागर भइरहेकै छ। कतिपय राजदूतको सिफारिस एवं आयोग र प्रहरीको उच्च तहमा भएका नियुक्ति, कर्मचारीको सरुवा, बढुवा आदिमा समेत योग्यता प्रणालीभन्दा नातावाद, कृपावाद र थैलीवाद हावी भएको स्पष्ट भइरहेको छ। त्यति मात्र होइन, सरकारको नीति र व्यवहारले शाही शासन अघिको देउवा सरकार र संविधानसभाको पहिलो निर्वाचन लगत्तैको प्रचण्ड सरकारको झल्कोसमेत दिन थालेको छ। सत्तास्वार्थमा केन्द्रित यस्ता हर्कतले मुलुकमा स्थापित राजनीतिक प्रणालीको जग कमजोर बनाउने देखिन्छ। जनआन्दोलनलगायत विभिन्न संघर्षको बलमा प्राप्त उपलब्धि नै गुम्ने जोखिम पनि बढ्दै गएको छ। अबको एक महिनापछि स्थानीय तहको निर्वाचन हुँदैछ। त्यसको ६७ महिनामा प्रदेश र संघीय संसद्को निर्वाचन हुनेछ। मुलुक निर्वाचनमा होमिइरहेको बेला सरकारमा रहेका राजनीतिक दलहरूले जनताको मन जितेर भन्दा राज्य संयन्त्रको दुरुपयोग गरेर जनमतलाई प्रभावित गर्ने प्रयास गर्नु लोकतन्त्रको निम्ति दुर्भाग्य हो। यस्तो बेलामा निर्वाचन आयोग बढी सचेत र संवेदनशील हुनुपर्छ। अन्य संवैधानिक अंगहरू पनि सत्ताबाट हुन सक्ने दुरुपयोगप्रति सचेत हुनुपर्छ। निर्वाचनमा खटिने निर्वाचन अधिकृत एवं प्रहरी प्रशासनको भूमिका स्वच्छ, निष्पक्ष र जिम्मेवार हुनुपर्छ। तर, अहिले संवेदनशील अंग र निकायहरूमाथि नै गम्भीर प्रश्न उठेका छन्। निर्वाचन आचारसंहिता लागू भइसकेको छ। तर, कतिपय विषय अहिले पनि अस्पष्ट छन्। राज्य संयन्त्रको परिचालन र सरकारको निर्णयका सन्दर्भमा निर्वाचन आयोगको अनुगमनमाथि प्रश्न उठिरहेको छ। यस्तो अवस्थामा राजनीतिक पक्ष मात्र होइन, नागरिक समाज, पेसागत समुदाय एवं स्वतन्त्र प्रेसको निगरानी र खबरदारी अझ बलियो हुनुपर्छ। अर्थतन्त्र खस्काउने सरकार, निलम्बनमा पर्ने गभर्नर अराजक अर्थमन्त्री, ढाकछोप गर्न गभर्नरमाथि कारबाही आर्थिक संकटका कारक स्वयं अर्थमन्त्री"
"सुनको मूल्य २०० रुपैयाँले घट्यो, चाँदी स्थिर","काठमाडौं : नेपाली बजारमा सुनको मूल्य २ सय रुपैयाँले घटेको छ। नेपाल सुन चाँदी व्यवसायी महासंघका अनुसार आज छापावाल सुन प्रतितोला १ लाख १ सय कायम गरिएको छ। महासंघका अनुसार तेजाबी सुनको मूल्य प्रतितोला ९९ हजार ६०० तोकिएको छ । आइतबार ८ सयले बढेर छापावाल सुन तोलाको १ लाख ३०० रुपैयाँमा खरिदबिक्री भएको थियो। यस्तै, आज चाँदीको मूल्य स्थिर रह्यो । चाँदी प्रतितोला एक हजार ३६५ कायम रहेको महासंघले जनाएको छ । अन्तर्राष्ट्रिय बजारमा आज सुन प्रतिऔंस एक हजार ९४१ डलर आसपास कारोबार भइरहेको छ ।"
हुन्डाईको नयाँ वर्ष योजना सार्वजनिक,"काठमाडौं : हुन्डाई अटोमोवाइलको आधिकारीक वितरक लक्ष्मी इन्टरकन्टीनेन्टलले आफ्नो नयाँ वर्ष २०७९ योजना नयाँ वर्षको सुरुवात हुन्डाईको साथ सार्वजनिक गरेको छ। यस योजना अन्तर्गत ग्राहकहरूले ४ लाखसम्म नगद छुट प्राप्त गर्न सक्ने कम्पनीले जनाएको छ। नयाँ वर्षमा बोनस ७९,००० रुपैयाँ, एक्सचेन्ज बोनस ७९,००० रुपैयाँसम्म, मोडेल यिएर डिस्काउन्ट ९९,००० रुपैयाँसम्म, द्रुत मूल्याङ्कन र स्पट एक्सचेन्जमा १ वर्षको लागि निःशुल्क बीमा र सडक कर योजना रहेको कम्पनीले जनाएको छ। लक्ष्मी इन्टरकन्टीनेन्टल प्रालिले नेपाल भरी १६ शोरुमहरु तथा १९ सर्भिस सेन्टरहरुमार्फत ग्राहकहरुलाई सेवा प्रदान गरिरहेको कम्पनीले जनाएको छ। हुन्डाई मोटर कम्पनी विश्वकै ५ ठूला अटोमोवाईल उत्पादकमध्येमा एक हो।"
"वर्षाबाट शुक्लागण्डकी महोत्सवमा लाखौँको क्षति, सोमबारलाई महोत्सव स्थगित","तनहुँ : आइतबार साँझ परेको भीषण वर्षाका कारण जिल्लाको शुक्लागण्डकी नगरपालिकामा आयोजित शुक्लागण्डकी महोत्सवमा लाखौँको क्षति पुगेको छ। गत चैत्र २४ गतेदेखि खैरेनीटारस्थित प्रगतिटोल पछाडी खेतमा संचालन गरिएको महोत्सवको स्टल तथा साउण्ड सिस्टम पानीमा डुबेको हो। अहिले महोत्सवस्थल हिलाम्मे भएको छ। दोहोरो स्टलको बीच भागबाट पानीको भल बगिरहेको छ। प्रत्येक स्टल र दर्शकका लागि ओछ्याइएका कार्पेट र पालहरु पानी तैरिएका छन्। महोत्सवको मुख्य मञ्चको छाना हावाले उडाएको छ। वर्षाका कारण करोड बढी क्षति भएको महोत्सव प्रवक्ता हरिबहादुर थापा बताउँछन्। एकिन विवरण आइसकेको त छैन। हाम्रो अनुमानमा एक करोड बढी क्षति भएको छ। साउण्ड सिस्टम मात्र ३०४० लाखको नोक्सान भएको जानकारी आएको छ उनले भने होटलवाला स्टलहरुको फ्रिज, डिफ्रिज पुरै पानीमा डुबेको, ग्यासको सिलिन्डर, पिय पदार्थको बोटल नै बगाएको, कपडाहरु पनि पानीले झिजेको जानकारीमा आएको छ। उनले धेरथोर कमाऊ भनेर आएका व्यापारीहरुको सामान नोक्सान भएकोमा दुःख व्यक्त गर्दै उहाँहरुको मर्कामा आयोजकले राहतको पनि व्यवस्था गर्ने बताए। उनले भने महोत्सवको बीमा गरिएको छ। त्यसबाट आएको रकमले क्षति हेरेर सम्बोधन गरिन्छ। अन्य थप राहतको पनि व्यवस्था हुन्छ। प्रवक्ता थापाले महोत्सवस्थल छनौट नै गलत भएको बताउँछन्। यो ठाँउ पानी पर्दा बाढी आउने ठाँउ नै हो तर यसरी पानी पर्छ भन्ने हामीलाई लागेन उनले भने। तनहुँ उद्योग वाणिज्य संघ खैरेनीटार बजार ईकाइको आयोजनामा विस २०६३ सालदेखि खैरेनीटार चैत्रे दशैँ मेलाको नामले संचालन हुँदै आएको महोत्सव यसपटक शुक्लागण्डकी महोत्सव नामले आयोजना गरिएको थियो। विवादित दुई उद्योग वाणिज्य संघ शुक्लागण्डकी नगर उद्योग वाणिज्य संघ र शुक्लागण्डकी एदोग वाणिज्य संघको एकता महोत्सवको रुपमा हेरिएको महोत्सव २४ चैत्रदेखि ०५ बैशाखसम्मका लागि आयोजना गरिएको हो। वर्षाले महोत्सवस्थल पोखरी जस्तो भएपछि सोमबारको सबै कार्यक्रम स्थगित गरिएको प्रवक्ता थापाले जानकारी दिए। आज पानी परेन भने भोलिबाट महोत्सव पुःन सूचारु हुने उनको भनाई छ। महोत्सवमा सोमबार चर्चित कलाकार, शिव परियार, रमेशराज भट्टराई, शोभा त्रिपाठी लगायतको प्रस्तुति रहने बताइएको थियो। महोत्सवको दुई लाख दर्शकले अवलोकन गर्ने र चार लाख ७५ हजार रुपैयाँको आर्थिक कारोबार गर्ने आयोजकको लक्ष्य छ।"
बेनीमा आगलागी नियन्त्रणको नमुना अभ्यास,"बेनी : बेनीको खुल्लामञ्चमा सोमबार बिहान आगलागी नियन्त्रणको अभ्यास गरिएको छ। जिल्ला विपद् ब्यवस्थापन समितिको आयोजनामा सुरक्षा निकायले घर, जंगल, भान्छाकोठा र व्यक्तिको शरिरमा आगो लाग्दा नियन्त्रण गर्ने बिधिको विषयमा बेनीको खुल्ला मञ्चमा अभ्यास गरेका हुन्। नेपाली सेनाको शत्रुभञ्जाङ गुल्म, शसस्त्र प्रहरीको चण्डीका गण अन्तर्गत गलेश्वर आश्रित गुल्म र जिल्ला प्रहरी कार्यालयका सुरक्षाकर्मीले आगलागी नियन्त्रणको अभ्यास गरेका थिए। तीन वटा खरको छाना भएको टहरामा लगाइएको आगो फायर ब्याग बोकेका सुरक्षाकर्मी र दमकलको सहायताले निभाइएको थियो। जंगलमा लागेको आगो निभाउने तरिकाको बारेमा नेपाली सेनाका सुरक्षाकर्मीहरुले नमुना अभ्यास गरेका थिए। भान्छाकोठाको ग्याँसको सिलिण्डर र पाइप चुहावट भएर हुने आगो निभाउने तरिकाको बारेमा नमुना अभ्यास गरेका थिए। यसैगरी मानिसको शरिर अथवा कपडामा आगो लागेको अवस्थामा कसरी निभाउने र जोगिने भन्ने तरिका पनि सिकाइएको थियो। आगो निभाउने ग्याँसको प्रयोग विधी बारेमा पनि जानकारी गराइएको थियो। आगोलागीको सूचना प्रवाह गराउने देखि सावधानीपूर्वक आगो निभाउने, घाइतेको उद्धार र उपचार, घरभित्र भएका सामान निकाल्ने, क्षतिको मूल्याङ्कन गर्ने प्रक्रियाको अभ्यास गरिएको थियो। सुरक्षाकर्मीले बोकेको पानी भरिएको फायर ब्यागको सहायताले आगो निभाइरहेको अवस्थामा नगरपालिकाको दमकल पुगेर सहयोग गरेको थियो। सुरक्षा निकायलाई विपद् ब्यवस्थापनका लागि तयारी अवस्थामा राख्नुका साथै समुदायस्तरमा सुरक्षितरुपमा आगलागी नियन्त्रण गर्ने ज्ञान, सिप र सन्देश प्रवाह गराउन नमुना अभ्यास गरिएको प्रमुख जिल्ला अधिकारी चिरञ्जिवी रानाले बताए। आगोलागीको सूचनाहुदाँ वित्तिकै नमुना अभ्यासका लागि सुरक्षा निकायका सवारी साधन साइरन बजाउदै खुल्ला मञ्चतर्फ पुगेका थिए। नेपाली सेना, शसस्त्र र नेपाल प्रहरीका सुरक्षाकर्मी बोकेका गाडीसँगै सर्वसाधारणले पनि के भएछ भनेर चाँसो दिँदै खुल्लामञ्च पुगेका थिए। म्याग्दी आगलागी र डढेलोका हिसाबले जोखिमयुक्त जिल्ला मानिन्छ। गत फागुन महिनामा मालिका गाउँपालिका५ को जंगलमा लागेको ढडेलो निभाउने क्रममा गरजराका एकै घरका दुई जनाको मृत्यु भएको थियो।"
स्थानीय तह निर्वाचन : मोरङमा ७५ मतदानस्थलको अनुगमन,"विराटनगर : भारतसँग खुला सीमा रहेको मोरङमा आसन्न स्थानीय तह निर्वाचनलाई लक्षित गरेर मतदानस्थलको अनुगमन र निरीक्षणलाई तीव्र पारिएको छ । जिल्ला सुरक्षा समिति मोरङले सिमावर्ती क्षेत्रका समेत गरेर हालसम्म ७५ वटा मतदानस्थलको अनुगमन गरिसकेको छ । प्रमुख जिल्ला अधिकारी काशीराज दाहालको नेतृत्वमा आइतबार मात्रै ३६ वटाको अनुगमन भएको छ । उचित सुरक्षा प्रवन्ध मिलाउँदै निर्वाचनलाई शान्तिपूर्ण एवं भयरहित तरिकाले सम्पन्न गर्नका लागि सुरक्षा अधिकारीले मतदानस्थलको अनुगमन र व्यवस्थापनलाई पहिलो प्राथमिकतामा राखेका छन् । सुरक्षा अधिकारीले नियमित तालिकाभित्र राखेर निर्वाचन सुरक्षाका दृष्टिकोणले अति संवेदनशील मानिएको मोरङमा मतदानस्थल एवं मतदान केन्द्रको अनुगमन र निरीक्षण तीव्र पारेका हुन् । भारतसँगको खुला सीमा लगायतका कारण निर्वाचन सुरक्षाका दृष्टिकोणले मोरङलाई अति संवेदनशील जिल्लामा राखिएको छ । आइतबार जहदा र धनपालथान गाउँपालिकामा रहेका सबै मतदानस्थलको अनुगमन गरिएको छ । जहदामा १२ र धनपालथानमा गाउँपालिकामा १३ मतदानस्थल छन् । त्यसबाहेक विराटनगर महानगरपालिकाको २, कटहरी गाउँपालिकाको १ र रंगेली नगरपालिकाको ८ वटा मतदानस्थलको सुरक्षा अधिकारीले अनुगमन गरेका छन् । अनुगमनमा नेपाली सेनाका प्रमुख सेनानी अमृत थापा, नेपाल प्रहरीका मोरङ प्रमुख एसपी शान्तिराज कोइराला, सशस्त्र प्रहरी प्रमुख एसपी राजकुमार लामिछाने, राष्ट्रिय अनुसन्धान प्रमुख एसपी बासु सिग्देल, इलाका प्रहरी कार्यालय रंगेलीका प्रहरी निरीक्षक अनमोल खड्का, सशस्त्र प्रहरी बल बिओपी रंगेलीका निरीक्षक कमलबहादुर अधिकारी लगायतका सुरक्षा अधिकारी खटिएका थिए । यसअघि मोरङको बूढीगंगा र ग्रामथान गाउँपालिका तथा सुन्दरहरैँचा नगरपालिकामा रहेका ३९ वटा मतदानस्थलको अनुगमन गरिएको थियो । हालसम्म मोरङमा ७५ वटा मतदानस्थलको अनुगमन भइसकेको हो । मोरङमा ३ सय मतदानस्थल र ८ सय २० वटा मतदान केन्द्र छन् । निर्वाचन लक्षित सुरक्षा व्यवस्था मिलाउन स्थलगत अनुगमन गर्दै मतदानस्थलको अवस्था बुझ्ने काम भइरहेको मोरङ प्रहरी प्रमुख एसपी कोइरालाले जानकारी दिए । उनका अनुसार सुरक्षा संवेदनशीलतालाई ध्यानमा राखेर निर्वाचनलाई शान्तिपूर्ण र भयरहित तवरबाट सम्पन्न गराउन मतदानस्थलमा देखिएका समस्या समाधान गर्दै लगिने उनको भनाइ छ । अनुगमनका क्रममा मतदानस्थलमा पूर्वाधारको अवस्था, खानेपानीको सुविधा, सञ्चारको उपलब्धता र सुरक्षा वस्तुस्थिति लगायतका बारेमा जानकारी लिने काम भइरहेको उनले बताए । सुरक्षाका दृष्टिकोणले अति संवेदनशील रहेकादेखि सबै मतदानस्थलमा कुनै सुरक्षा कमजोरी हुन नदिन अनुगमनलाई प्राथमिकतमा राखिएको एसपी कोइरालाले बताए । उनका अनुसार सुरक्षा संयन्त्रको पहुँच, विगतका घटना र अवस्थालगायतलाई मध्यनजर गर्दै मतदानस्थलमा शान्ति सुरक्षाको व्यवस्था मिलाइने छ । मतदानस्थलको अवस्था र त्यहाँका समस्याका बारेमा जानकारी लिएर थप व्यवस्थापनको काम अघि बढाइने प्रजिअ दाहालले बताए । कम्पाउण्डवाल र घेराबेरा नगरिएका तथा सुधार गर्नुपर्ने मतदानस्थलको व्यवस्थापन सम्बन्धित पालिकामार्फत गरिने उनको भनाइ छ । उनका अनुसार मोरङमा अति संवेदनशील, संवेदनशील र सामान्य गरेर मतदानस्थललाई ३ भागमा वर्गीकरण गरिएको छ । कतिपय मतदानस्थलमा मतदाताको संख्या धेरै रहेको र भौतिक पूर्वाधारको अवस्था भने कमजोर रहेको प्रजिअ दाहालले बताए । शान्तिपूर्ण निर्वाचनका लागि सबै मतदानस्थललाई थप व्यवस्थित र सुरक्षित बनाइने उनको भनाइ छ ।"
गोली बोकेर जापान उड्न लागेकी नेपाली विमानस्थलबाट पक्राउ,काठमाडौं : गोली बोकेर जापान उड्न लागेकी तनहुँकी सोविता नेपाली त्रिभुवन विमानस्थलबाट पक्राउ परेकी छन्। विमानस्थल सुरक्षा प्रहरीका एसएसपी भीम ढकालका अनुसार नेपाली आइतबार राती नेपाल एयरलाइन्सको उडानबाट जापानको नारिता जान लागेकी थिइन्। भानु नगरपालिका ७ तनहुँकी २७ वर्षीया नेपालीलाई त्रिभुवन अन्तराष्ट्रिय विमानस्थलमा चेकजाँचका क्रममा उनको झोलाबाट प्रहरीले १ राउण्ड गोली फेला पारेको हो। घ्यू रंगको लेडिज हाते व्यागलाई विमानस्थलको अन्तर्राष्ट्रिय उडानतर्फको प्रस्थान होल्ड ब्यागेज चेकिङ एक्सरे ए मा चेकजाँच गर्ने क्रममा उक्त ब्यागभित्र रहेको कालो रंगको मनिपर्स भित्र केएफ १३ ५५६ लेखिएको एक राउण्ड गोली फेला परेको विमानस्थल सुरक्षा गणले जनाएको छ। लगत्तै उनलाई पक्राउ गरिएको थियो। घटनाबारे अनुसन्धान भइरहेको ढकालले जानकारी दिए ।
एमालेबाट जनकपुर उप महानगरपालिकाको मेयरमा शिवशंकरको नाम सिफारिस,"जनकपुरधाम : स्थानीय तह निर्वाचन आगामी बैशाख ३० गतेका लागि दलीयदेखि निर्दलीयरुपमा उम्मेदवारी घोषणा हुन थालेको छ । सत्तारुढ गठबन्धन दल आन्तरिक तयारीमा रहेकै बेला नेकपा एमालेले भने उम्मेदवारी छनोट प्रक्रियालाई अघि बढाएको हो । एमालेले मधेश प्रदेशको राजधानी जनकपुरधाम उपमहानगरपालिकामा मेयर पदका लागि शिवशंकर साह (हिरा) को नाम सिफारिस गरेको छ । यस्तै मधेशको राजधानीसँगै रहेको लक्ष्मिनियाँ गाउँपालिकामा शम्भु साहको नाम सिफारिस गरेको हो । आइतबार नेकपा एमालेको मधेश प्रदेश कमिटी सदस्य समेत रहेका साहको नाम मेयर पदका लागि छनोट गरिएको एमाले जनकपुरधाम नगर समितिका सचिव राजुकुमार साहले जानकारी दिए । नगर सचिव साहले जनकपुरधाम उपमहानगरको प्रत्यासी उम्मेदवारको नाम सर्वसम्मत सिफारिस गरिएको बताए । यस्तै लक्ष्मिनियाँ गाउँपालिकाबाट राष्ट्रिय युवा संघका सचिवालय सदस्य शम्भु साहको नाम सिफारिस गरिएको हो । यस्तै, जनकपुरधाम १० को वडाअध्यक्षको पदमा सुशिल कर्णको नाम वडास्तरीय बैठकबाट सर्वसम्मत रुपमा छनोट गरिएको श्याम किशोर मण्डलले बताए । यस्तै शनिबार बलराम महतोले स्वतन्त्ररुपमा जनकपुरधाम उपमहानगरपालिकाको मेयर पदका लागि उम्मेदवारी घोषणा गरेका थिए । मेयरमै जनकपुरधाम उपमहानगरपालिका ७ का वडा अध्यक्ष जानकीराम साहले समेत तयारी थालेका छन् । यता नेपाली कांग्रेस, नेकपा माओवादी केन्द्र, नेकपा एकीकृत समाजवादी, जनता समाजवादी पार्टी नेपाल र राष्ट्रिय जनमोर्चाको गठबन्धनले भने अहिलेसम्म पनि टुंगो लगाउन सकेको छैन ।"
आपसी मतभेदलाई पन्छाउँदै गठबन्धनका उम्मेदवारलाई जिताउनुस्,"काठमाडौं : सत्ता गठबन्धनमा आवद्ध पाँच दलले गठबन्धनका उमेदवारहरुलाई विजयी बनाउन अपील गरेको छ। सोमबार बालुवाटारमा बसेको गठबन्धनको बैठकपश्चात शीर्ष नेताले विज्ञप्ति जारी गर्दै देशैभर ठाउँ र अवस्था अनुसार चुनावी तालमेल मिलाएर अगाडि बढ्न कार्यकर्तालाई अनुरोध गरेका छन्। देशै भर ठाउँ र अवस्था अनुसार चुनावी तालमेल मिलाएर चुनावमा आपसी सहकार्य र परस्पर सहयोगको भावनाले अगाडि बढ्न पाँचदलका सम्पूर्ण साथीहरुलाई आह्वान गर्दछौं। जारी विज्ञप्तिमा भनिएको छ, आदरणीय जनसमुदाय व्यापक सहभागितासहित अगामी स्थानीय तहको निर्वाचन सफल पार्नका लागि पाँचदलीय गठबन्धनका उमेदवारहरुलाई अमूल्य मत दिई विजयी बनाउन हुन हार्दिक अनुरोध गर्दछौं। विज्ञप्तिमा प्रधानमन्त्री एवम् कांग्रेस सभापति शेरबहादुर देउवा, नेकपा माओवादी केन्द्रका अध्यक्ष पुष्पकमल दाहाल 'प्रचण्ड', एकीकृत समाजवादीका सम्मानीत नेता झलनाथ खनाल, जसपाका वरिष्ठ नेता अशोककुमार राई र राष्ट्रिय जनमोर्चाकी उपाध्यक्ष दुर्गा पौडेलले हस्ताक्षर गरेका छन्। प्रतिगमनलाई परास्त गर्दै राष्ट्रको अग्रगामी विकास र समृद्धि हासिल गर्न पाँच दल प्रतिबद्ध रहेको विज्ञप्तिमा उल्लेख छ। उनीहरुले विगतका आपसी मतभेदलाई पर पन्छाउदै चुनावमा एकअर्कालाई निरन्तर सहयोग गर्न आग्रह गरेका छन्। परिवर्तन विरोधी र प्रतिगामी दुराशयबाट देश र लोकतन्त्रलाई जोगाउन पाँचदलीय गठबन्धन बनेको उनीहरुको भनाई छ। गठबन्धनले परिवर्तनलाई आत्मसात गर्न नसक्ने र नचाहने कतिपय शक्तिहरु परिवर्तनविरुद्ध अझै पनि षडयन्त्र गरिरहेको दाबी गरेको छ। नयाँ संविधान जारी भएसँगै मलक नयाँ युगमा प्रवेश गरेको छ। समावेशिता, गणतन्त्र र स्थायित्वको दिशामा मुलुक अगाडि बढेको छ । तर पनि परिवर्तनलाई आत्मसात गर्न नसक्ने र नचाहने कतिपय शक्तिहरु यो परिवर्तनको विरुद्ध अझै पनि षडयन्त्र गरिरहेका छन् भन्ने कुराको उदाहरण देशको संविधानको उल्लंघन गर्दै संसदमाथि निरन्तर प्रहार, अदालत उपर खेलवाड र संवैधानिक अंगहरुमा पैदा गराईएको बेथितिले स्पष्ट पारेको छ। यो भनेको अहिलेको लोकतान्त्रिक परिवर्तनलाई उल्टाउने दुस्प्रयास हो। यही परिवर्तन विरोधी र प्रतिगामी दुराशयबाट देश र लोकतन्त्रलाई जोगाउन पाँचदलिय गठबन्धन बनेको हो। पाँच दलले नेपालमा लोकतन्त्र र लोकतन्त्रका मल्यमा आधारित समाजवादको रक्षा गर्दै नेपाल राष्ट्रको स्वाधिनता, नेपाली जनताको स्वतन्त्रता र उन्नतिका लागि स्थानीय वासिन्दाहरुको कठिनाई हटाउदै तिनका आवश्यकता परिपूर्ति गर्न आगामी स्थानिय निर्वाचनमा पनि तालमेल गरेर अगाडि बढ्ने घोषणा गरेका छन्। लोकतन्त्रको फराकिलो बाटोमा नेपाली जनतालाई स्वतन्त्रता पूर्वक अगाडि बढाउन र नेपाली समाजमा न्याय र समानता कायम गर्न प्रतिगमनलाई परास्त गर्ने उनीहरुको भनाई छ।"
अर्थमन्त्रीले देशको आर्थिक अवस्थाबारे पत्रकार सम्मेलन गर्दै,काठमाडौं : अर्थमन्त्री जनार्दन शर्माले सोमबार अपरान्ह् ४ बजे अर्थ मन्त्रालयमा पत्रकार सम्मेलन गर्दैछन्। अर्थमन्त्री शर्माले देशको आर्थिक अवस्था लगायतका विषयमा पत्रकार सम्मेलन गर्न लागेको अर्थ मन्त्रीको सचिवालयले जनाएको छ। सरकारले नेपाल राष्ट्र बैंकका गभर्नर महाप्रसाद अधिकारीलाई निलम्बन गरेपछि अर्थमन्त्रीको आलोचन भइरहेको छ। प्रमुख प्रतिपक्षी दल एमालेले आइतबार राजधानीमा पत्रकार सम्मेलन गर्दै देशको आर्थिक अवस्था विग्रीएको र त्यसमा अर्थमन्त्री दोषी रहेको जनाएको छ।
एमालेले मंगला गाउँपालिकाको अध्यक्षमा सतप्रसाद रोकालाई दोहोर्याउने,"बेनी : नेकपा एमालेले आगामी बैशाख ३० गते हुन लागेको स्थानीय तह चुनावमा बहालवाला गाउँपालिकाका अध्यक्ष सतप्रसाद रोकालाई उम्मेदवारमा दोहोर्याउने भएको छ । एमालेको गाउँपालिका कमिटीको आइतबार बसेको बैठकले २०७४ को चुनावमा बिजयी रोकालाई यसपटक पनि अध्यक्षको उम्मेदवारको रुपमा दोहोर्याउने निर्णय गरेको हो । रोका एमालेका पालिका कमिटी अध्यक्ष समेत हुन् । 'नेतृत्व हस्तान्तरण गर्ने सोच थियो तर साथीहरुले सर्वसम्मतरुपमा अध्यक्षको उम्मेदवार सिफारिस गरेपछि अस्वीकार गर्न सकिनँ, 'रोकाले भने , 'संघीयता कार्यान्वयनको प्रारम्भिक चरण, विपद्, कोरोना महामारीका बाबजुद जनताका माझमा गरेका कामलाई संस्थागत गर्ने र अधुरा योजनालाई पूर्णता दिने प्राथमिकता दिनेछु ।' उपाध्यक्षमा बहालवाला उपाध्यक्ष सिर्जना केसी र नेता पेमा अधिकारीले दावी गरेका छन् । तीनवटा वडाका अध्यक्षको उम्मेदवारको पनि टुङ्गो लागिसकेको छ । वडा नम्बर १ कुहुँमा एकजित रोका, वडा नम्बर ३ मा बहालवाला वडा अध्यक्ष कबिन्द्र रोका र ४ नम्बर वडामा थमप्रसाद रोकालाई एमालेले वडा अध्यक्षको उम्मेदवार बनाउने भएको छ । गाउँपालिका अध्यक्ष सतप्रसाद र वडा नम्बर ३ का अध्यक्ष कबिन्द्र रोका एकैघरका सहोदर दाजुभाइ हुन् । ५ वटा वडा भएको मंगलाको २ र ५ नम्बर वडाका अध्यक्षको भने टुङ्गो लगाउन बाँकी छ । गत चुनावमा एमालेले मंगलामा अध्यक्ष, उपाध्यक्ष र ४ वटा वडामा जितेका थियो। गत चुनावमा नेपाली कांग्रेस र माओवादीले मंगलामा चुनावी तालमेल गरेका थिए । जिल्लास्तरमा तालमेलको निर्णय गरेका सत्ता गठबन्धनका दलहरुले मंगलामा उम्मेदवार छनौट गर्न बाँकी छ । आठवटा मतदान स्थल र १७ वटा केन्द्र भएको मंगलामा १३ हजार ४१६ मतदाता छन् ।"
श्रीमती हत्याको अभियोमा एक पक्राउ,उदयपुर : श्रीमतीको हत्या अभियोगमा जिल्लाको कटारी५ का पोष्टराज दाहाल पक्राउ परेका छन्। ३८ बर्षीया श्रीमती नानुमाया दाहालको हत्या अभियोगमा इलाका प्रहरी कार्यालय कटारीले नियन्त्रणमा लिएको हो। प्रहरीले सोमबार विहान ४ बजे उठेर शौचालय गएकी नानुलाई उनका श्रीमान पोष्टराजले दाउराको चिपर्टले हिर्काउँदा घटनास्थलमै मृत्यु भएको बताएको छ। कटारी नगरपालीका५ स्थित सिसाघारी बस्ने ४२ बर्षीय पोष्टराजले घरायसी विवादको कारण श्रीमतीलाई बारम्बार कुटपिट गर्ने गरेको खुलेको प्रहरीले जनाएको छ। प्रहरीले पोष्टमार्टमका लागि शवलाई कटारी अस्पताल पुर्याएको छ।
"झिमरुकमा सत्ता गठबन्धन विभाजित, मसालको नेतृत्वमा चुनाव लड्न अस्वीकार","झिमरुक (प्यूठान) : झिमरुक गाउँपालिका प्यूठानमा सत्तागठबन्धनका दलहरु विभाजित भएका छन् । केन्द्रीयस्तरमा सत्तारुढ दल मिलेर चुनाव लड्ने सहमति भएपनि स्थानीय तहमा उनीहरु मिल्न सकेका छैनन् । स्थानीय नेता, कार्यकर्ताको भावना विपरित केन्द्रले सहमति गरेको भन्दै नेता कार्यकर्ताहरु रुष्ट बनेका छन् । झिमरुक गाउँपालिकामा अहिले नेकपा मसाल र त्यसको चुनावी मोर्चा राष्ट्रिय जनमोर्चाको सरकार छ । माओवादी र नेपाली कांग्रेसले मसालको नेतृत्वमा चुनावी गठबन्धन गर्न स्वीकार गरेका छैनन् । कुरा नमिलेपछि अहिलेसम्म उम्मेदवारको समेत टुंगो लागेको छैन् । मसाल बाहेकको चुनावी गठबन्धन गर्नुपर्ने नेता, कार्यकर्ताहले माग गरेका छन् । कांग्रेसका आठ वडाका सभापतिमध्ये सातजना वडाका सभापतिहरुले नेकपा मसालसँग चुनावी गठबन्धन गर्न नहुने अडान लिएका छन् । 'सबैतिरबाट मसाल बाहेकको गठबन्धन हुनुपर्ने माग छ, 'कांग्रेस झिमरुक ५ का वडा सभापति दिपक जिसीले भने,'धेरैजना भर्खरै मसाल छाडेर कांग्रेसमा प्रवेश गरेका छन्, उनीहरु फेरि गिलासमै भोट हाल्न तयार छैनन् । कार्यकर्ताको भावना विपरित गठबन्धन गर्नुहुँदैन ।' पार्टी नेतृत्वलाई यसबारेमा स्पष्टसँग कुरा राखेको उनले प्रतिक्रिया दिए । कुद दलसँग गठबन्धन गर्ने भन्ने बारेमा अझै टुंगो नलागेको कांग्रेस झिमरुक गाउँपालिका सभापति मिनराज भट्टराइले जानकारी दिए । 'चुनावी तालमेलको बारेमा प्रारम्भिक छलफल मात्र चलेको छ,'उनले भने,'हामी निष्कर्षमा पुगेका छैनौं, विषेश निर्णयबाहेक पार्टी केन्द्रले गरेको निर्णय नै मान्य हुन्छ ।' उनले स्थानीय तहलाई तालमेलको बारेमा पार्टीले अधिकार नदिएको समेत सुनाए । स्रोतका अनुसार सत्ता गठबन्धनका दल नेकपा माओवादी, नेपाली कांग्रेस र मसालको आइतबार मच्छिमा बसेको बैठक निष्कर्षबिहीन बनेको छ । जिल्लाका धेरैजसो स्थानीय तहबाट स्थानीय राजनीतिक अवस्था अनुसार नै तालमेल गर्न पाउने माग आइरहेको नेकपा माओवादी केन्द्र प्यूठानका संयोजक एवं २०७४ सालमा झिमरुक गाउँपालिका अध्यक्ष पदका उम्मेदवार पितबहादुर एमसीले प्रतिक्रिया दिए । 'स्थानीय तहमा विपक्षी दलसित आफ्नै खालका विवादहरु हुन्छन्, 'एमसीले भने,' केन्द्रले एक खालको निर्णय गरेकाले मिलेर जाने विषयमा अझै टुंगो लागिसकेको अवस्था छैन् ।माओवादी र कांग्रेसले धेरै वडाहरु माग गरेको राष्ट्रिय जनमोर्चाको तर्फबाट वार्ता समितिका सदस्य एवं झिमरुक गाउँपालिका वडा नम्बर ५ का अध्यक्ष टिका बहादुर जिसीले प्रतिक्रिया दिए । उपाध्यक्ष सहित केही वडा दिने कुरा भएको छ, 'उनले भने,'तर, धेरै वडा माग्नुभएको छ । निष्कर्षमा पुगेका छैनौँ । जहाँसम्म गठबन्धन हुन्छ ।"
फर्सीमा अर्थमन्त्री शर्माको तस्बिर कोरेर युवाले कुर्सीमाथि किन राखे ?,"काठमाडौं : राष्ट्रिय युवा संघ नेपालले अर्थमन्त्री जनार्दन शर्माविरुद्ध सांकेतिक सडक प्रदर्शन गरेको छ। नयाँ बानेश्वरमा सांकेतिक विरोध प्रदर्शनका अर्थमन्त्री शर्माको तस्बिर फर्सीमा पोतेर, उक्त फर्सीलाई कुर्सीमाथि राखेर विरोध जनाइएको हो। संकटग्रस्त अर्थतन्त्र सम्हाल्न खोज्दा सरकारले नेपाल राष्ट्र बैंकका गभर्नर महाप्रसाद अधिकारीलाई शुक्रबार निलम्बन गरेको छ। निर्वाचन आचारसंहिता सुरु हुने समयको मुखमा गभर्नर अधिकारीलाई प्रतिशोधपूर्ण ढंगले किनारा लगाइएपछि यसलाई लिएर अर्थविज्ञसमेतले आपत्ति जनाएका छन्। अर्थ मन्त्रालयले गभर्नरलाई हटाउने प्रक्रियाअन्तरगत सर्वोच्च अदालतका पूर्वन्यायाधीश पुरुषोत्तम भण्डारीको संयोजकत्वमा तीन सदस्यीय छानबिन समिति बनाएको छ। समितिमा डा सूर्य थापा र डा चन्द्रकान्त पौडेल सदस्य छन्। समितिलाई एक महिनाभित्र प्रतिवेदन दिने कार्यादेश दिइएको छ। आइतबार विरोध प्रदर्शनलाई सम्बोधन गर्दै संघका अध्यक्ष तथा नेकपा (एमाले)का केन्द्रीय सदस्य किरण पौडेलले अर्थमन्त्री शर्मालाई जेल सजाय हुनुपर्ने माग गरे। मुलुक भवाभह आर्थिक संकटमा गुज्रिरहेको समयमा आफ्ना अनुचित दबाब पालना नगरेका कारण राष्ट्र बैंकका गभर्नरलाई अर्थमन्त्री जनार्दन शर्माले निलम्बन गर्ने जुन काम गर्नुभयो, यसले बढ्दो संकटपूर्ण अवस्थामा विश्वभर नकारात्मक सन्देश प्रवाह गर्ने भएको हुँदा यो गम्भीर अपराध हो,अध्यक्ष पौडेलले भने,त्यसैले यसका मूख्य अभियुक्त रहेका अर्थमन्त्री जनार्दन शर्मालाई पदमुक्त मात्र होइन, जेल सजाय नै हुनुपर्छ। कोभिड१९को महामारीको विशम परिस्थितिमा पनि केपी शर्मा ओली नेतृत्वको सरकारले ७ प्रतिशत आर्थिक वृद्धि गराउन सफल भएको र अहिलेको सामान्य अवस्थामा पनि ७ प्रतिशतले नै आर्थिक वृद्धि भइरहेकोसमेत अध्यक्ष पौडेलले प्रष्ट पारे। उनका अनुसार यही तथ्यले नै वर्तमान सरकारको नालायकीपन झल्किरहेको छ। सरकारको नालायकीपन विरुद्ध कडा प्रतिवादमा उत्रनसमेत अध्यक्ष पौडेलले युवाहरूमा आह्वान गरे। बैंक तथा वित्तीय संस्थाहरूमार्फत जम्मा हुने ठूलो परिमाणको रकमलाई शंकास्पद कारोबार विवरण (एसटीआर) का लागि राष्ट्र बैंकमा पठाउनुपर्छ। केन्द्रीय बैंकको वित्तीय सूचना एकाइले त्यो रकम शंकास्पद छ, छैन वा कार्बाही गर्नुपर्ने हो, होइन भनेर छानबिनका निम्ति सम्पत्ति शुद्धीकरण विभागमा पठाउँछ। तर, यसमा पनि अर्थमन्त्री शर्माले गभर्नर अधिकारीलाई हप्काएका थिए। अर्थमन्त्री शर्माले कसैको रकम पनि छानबिन नगर्न भनेका थिए। नेपालमा लगानीको वातावरण चाहिन्छ भन्दै केन्द्रीय बैंकलाई जुनसुकै शंकास्पद रकमको छानबिन नगर्न भनेर रोकेर राखेका थिए। गभर्नर अधिकारीलाई यो विषय चित्त बुझेको थिएन। यसले अन्तर्राष्ट्रिय क्षेत्रमा देश कालोसूचीमा पर्ने खतरा थियो।"
"प्री ओपन सेसन : ७४५ अंकले बढ्यो नेप्से, ३६ लाख बढीको सेयर कारोबार","काठमाडौं : कारोबारको दोस्रो दिन प्री ओपन सेसनमा नेप्से परिसूचक ७ अंकले उकालो लागेको छ। सो समयमा नेप्से ७४५ अंकले बढेर २४७१८१ विन्दुमा पुगेको छ। यस्तै सेन्सेटिभ इण्डेक्स पनि १०८ प्रतिशतले बढेर ४६४८३ विन्दुमा अडिएको छ। सो समयमा ३९ कम्पनीको ८ हजार ८८ कित्ता सेयर ३६ लाख १० हजार ४१० रुपैयाँमा खरिदबिक्री भएको छ। कारोबारमा आएका ११ समूहमध्ये १० को सूचक बढेको छ। लगानी समूहको सर्वाधिक १०१ प्रतिशतले सूचक बढ्दा मनु एण्ड प्रोको ०६५ , जलविद्युतको ०६४, होटल तथा पर्यटनको ०५३, वित्तको ०४९, विकास बैंकको ०४७,बैंकिङको ०२४, जीवन विमा र निर्जीवन विमाको ००७ प्रतिशतले सूचक बढेको हो। अन्य समूह भने स्थिर रह्यो। कारोबारको आधारमा नेपाल इन्फ्रास्टक्टर बैंक अग्र स्थानमा रहयो। सो कम्पनीको ४८ लाख ८१ हजार रुपैयाँ बराबरको सेयर किनबेच भयो। सोही समयमा ९० वटा कम्पनीको मूल्य बढ्दा ३ वटाको मूल्य घट्यो।"
एकीकृत समाजवादीको हैसियत स्थानीय निर्वाचनमा देखाउँछौं : माधव नेपाल,"कुश्मा : नेकपा (एकीकृत समाजवादी) पार्टीका अध्यक्ष माधवकुमार नेपालले २०७४ सालको स्थानीय तहको निर्वाचनमा दलहरुले प्राप्त गरेको मतको आधारमा सिट बाँडफाँड गरिने बताए । समाजवादी प्रेस संगठन पर्वतले सोमबार बिहान कुश्मामा आयोजना गरेको पत्रकार सम्मेलनमा नेपालले नजिकिंदै गएको स्थानीय तहको निर्वाचनमा गठबन्धन बनाएर जाने विषयमा दुविधा नभएको बताउँदै २०७४ सालको स्थानीय तह निर्वाचनले कुन दलको हैसियत कति छ भन्ने देखाएकाले गठबन्धनमा पनि सोही अनुसार सहमति हुने बताएका हुन् । एकीकृत समाजवादीको अवस्था के छ भन्नेबारे बाहिर थाहा नभए पनि आगामी निर्वाचनले त्यसको पुष्टि गर्ने उनले दावी गरे । एमाले त्यागेर आफ्नो नेतृत्वको पार्टीमा आउनेहरूको क्रम तीव्र रहेको भन्दै आउँदो निर्वाचनले समाजवादीको अवस्थाबारे सबैलाई प्रस्ट पार्ने अध्यक्ष नेपालको भनाइ छ। अहिले गठबन्धनमा पछि उम्मेदवार कसरी टुंगाउने भन्ने मोडालिटीको बारेमा छलफल भइरहेको उनको बताए। उनले उम्मेदवार छनोटको मोडालिटी तय गर्न गठबन्धनमा लगातार छलफल भइरहेको बताउँदै स्थानीय तह प्रदेश र प्रतिनिधिसभाको निर्वाचनसम्मै गठबन्धन कायम रहने उनले जिकिर गरे । 'गठबन्धनलाई लम्ब्याएर प्रदेश र प्रतिनिधिसभाको निर्वाचनमा पनि साझा उम्मेदवार कायम गरिन्छ । संघीयता र लोकतन्त्र नै समाप्त पार्ने प्रवृत्तिविरुद्ध हामी साझा लडाइँमा छौं,' अध्यक्ष नेपालले भने, 'उम्मेदवारबारे हामी छलफलमा रहेका छौँ । ११ गतेको मिति तोकिएकाले बैशाख १० गते राति १२ बजेसम्म भए पनि उम्मेदवार तय गरिन्छ ।' अध्यक्ष नेपालले नेपाली अर्थतन्त्रमा देखिएको समस्याबारे सबै राजनीतिक दलहरू बसेर साझा समस्याका रूपमा लिनुपर्ने र छलफलबाट समाधान गरिनुपर्ने उनको सुझाव छ । तरअहिलेको अवस्था सिर्जना हुनुको दोषी ओली नेतृत्वको सरकार रहेको नेपालले आरोप लगाए । 'अध्यक्ष नेपालले भने, 'अर्थतन्त्रको यो हालत हुनुको कारण केपी ओली नेतृत्वकै सरकार हो । अधिनायकवादी प्रवृत्तिले लोकतन्त्र र संघीयता मात्रै होइन अर्थतन्त्रलाई पनि संकटमा पारेको हो,' उनले भने । उनले अर्थतन्त्रमा देखिएको समस्याबारे सबै बसेर छलफल गर्न आवश्यक रहेको बताए। आगामी निर्वाचपछि आफ्नो पार्टी ठूलो बन्दै जाने नेपालको दावी छ ।"
इमरान खानको सरकार ढलेपछि पाकिस्तानी सेयर बजार १४ सय अंकले बढ्यो,पाकिस्तान : इमरान खानको सरकार ढलेपछि पाकिस्तानी सेयर बजारमा उछाल आएको छ। केएसई (कराची स्टक एक्सचेन्ज) १०० विन्दुमा रहेको परिसूचक १४०० अंकले बढेको छ। सूचकमा तीव्र वृद्धि भएसँगै लगानीकर्ताहरु सेयर किनबेचमा व्यस्त छन्। धितोपत्र दलालका अनुसार मुलुकको पछिल्लो राजनीतिक अवस्थाले सेयर बजारमा सकारात्मक मोड लिएको हो। यो सँगै डलरको तुलनामा रुपैयाँ पनि मजबुत बन्दै गएको छ। कारोबार सुरुमै डलरको भाउ १८३ रुपैयाँले घटेको छ। पाकिस्तानको संसद्ले आज नयाँ प्रधानमन्त्री चयन गर्ने भएको छ। इमरान खानको सरकारले विश्वासको मत गुमाएपछि नयाँ प्रधानमन्त्री चयन गर्न अप्रिल ११ (सोमबार) का लागि मतदान हुनेछ। सर्वोच्च अदालतले यसअघि विपक्षी प्रायोजित अविश्वास प्रस्तावलाई खारेज गर्ने उपसभामुखको निर्णयलाई खारेज गरिदिएसँगै राष्ट्रिय सभामा उच्च राजनीतिक गतिरोधको अन्त्यका लागि इमरान खान सरकारलाई सत्ताबाट हटाइएको हो।
महत्त्व दिने विषय,"दर्शनशास्त्रका प्रोफेसर कक्षामा थिए। उनी ठूलो खाली जार लिएर कक्षाको अगाडि उभिए। उनले ढुंगाहरू हालेर जार भरे। विद्यार्थीलाई जार भरिएको देखाए। उनका विद्यार्थीले जार भरिएको स्वीकार गरे। त्यसपछि उनले त्यो भाँडोमा ससाना ढुंगाहरू थपे। साना ढुंगाहरू ठूला ढुंगाहरू भित्रबाट छरपस्ट हुँदै जारभित्र छिरे। उनले जारलाई अलिकति हल्लाए। त्यसपछि उनले फेरि सोधे, अहिले भाँडो भरियो ? विद्यार्थीले जार थप भरिएको कुरा बताए। प्रोफेसरले त्यसपछि बाँकी सबै खाली ठाउँ भर्न जारमा बालुवा खन्याए। विद्यार्थी त्यसपछि पनि फेरि सहमत भए कि जार अब चाहिँ पूर्णरूपमा भरियो। जारले तपाईंको जीवनलाई प्रतिनिधित्व गर्छ। ठूला ढुंगा, साना ढुंगा र बालुवा तपाईंको जीवन भर्ने चिजहरू हुन्। ठूला ढुंगा सबैभन्दा महत्वपूर्ण परियोजना हुन् जसले तपाईंले गरिरहेका चिजको प्रतिनिधित्व गर्छ। जस्तै, तपाईंको परिवारसँग समय बिताउने र उचित स्वास्थ्य कायम राख्ने। तपाईंको जीवन अझै अर्थपूर्ण हुनेछ। साना ढुंगाहरूले तपाईंको जीवनमा महत्वपूर्ण कुरा प्रतिनिधित्व गर्छ। तर, तपाईं तीबिना बाँच्न सक्नु हुन्छ। साना ढुंगाले तपाईंको जीवनलाई अर्थ दिन्छ, जस्तै जागिर, घर, मित्रता आदि। जुन प्रायः आउँछन् र जान्छन्। अन्तमा, बालुवाले तपाईंको जीवनमा बाँकी रहेका फिलर चिजहरू र भौतिक सम्पत्तिलाई प्रतिनिधित्व गर्छ। जस्तै, टेलिभिजन हेर्ने, सामाजिक सञ्जालको प्रयोग गर्ने आदि साना चिज। जसले समग्रमा जीवनका लागि धेरै अर्थ राख्दैनन्। नैतिक शिक्षा : साना चिजहरूमा सबै समय खर्च गर्नुहुन्छ भने तपाईं महत्वपूर्ण चिजका लागि ठाउँ दिन सक्नु हुन्न।"
विवेकशील साझाले काठमाडौंको मेयरमा समीक्षा बास्कोटा र उपमेयरमा कीर्ति तुलाधरलाई उम्मेदवार बनाउने,काठमाडौं : विवेकशील साझा पार्टीले काठमाडौंको मेयरमा समीक्षा बास्कोटालाई उम्मेदवार बनाउने निर्णय गरेको छ। उपमेयरमा भने कीर्ति तुलाधरलाई उम्मेद्वार बनाउने विवेकशील साझा पार्टीले जनाएको छ । केन्द्रीय कार्य सम्पादन समितिको सोमबार बसेको बैठकले पार्टीको बागमती प्रदेशकी पूर्व संयोजक तथा हाल पार्टीको केन्द्रीय कार्य सम्पादन समितिकी सदस्य रहेकी बास्कोटालाई विवेकशीलले काठमाडौंको मेयरको उम्मेदवार बनाउने निर्णय गरेको हो। ३८ वर्षीया बास्कोटाले काठमाडौं स्कुल अफ लबाट कानुनमा स्नातक गरेर अमेरिकाबाट कानुनमै स्नातकोत्तर गरेकी छन्। उनी गएको निर्वाचनमा काठमाडौं क्षेत्र १ 'क' बाट प्रदेशसभाको उम्मेदवार समेत बनेकी थिइन्। २७ प्रतिशत मत ल्याएर उनले तेस्रो स्थान हाँसिल गरेकी थिइन्। उपमेयरकी उम्मेदवार तुलाधर विवेकशील साझा पार्टीको केन्द्रीय सदस्य हुन्। उनी नेपाल जेसीजको तीनजना महिला राष्ट्रिय अध्यक्षमध्येकी एक हुन्। उनी अन्तराष्ट्रिय जेसीजको पनि दक्षिण एसियाबाटै पहिलो महिला उपाध्यक्ष हुन्। स्नातकोत्तर गरेकी ६२ वर्षीया तुलाधर हाल विभिन्न संगठनको नेतृत्वदायी भूमिका छन्। दुवै उम्मेदवारले आफ्नो संयुक्त घोषणापत्र छिट्टै पत्रकार सम्मेलनमार्फत सार्वजनिक गर्ने विवेकशील साझाले जनाएको छ। स्थानी तह निर्वाचन बैशाख ३० गते हुँदैछ।
"बाटोमा भेट्टाएको ५० हजार प्रहरीलाई बुझाउने सम्झना, पैसाधनी खोज्दै प्रहरी",काठमाडौं : तारकेश्वर नगरपालिका १ नयाँबस्ती बस्ने सम्झना पन्तले भेट्टाएको ५० हजार रुपैयाँ महानगरीय प्रहरी वृत बालाजुमा बुझाएकी छन्। पन्तले आइतबार दिउँसो तारकेश्वर नयाँबस्ती आनन्दटोलमा रहेको छाप्दी बाराही किराना स्टोर अगाडि ५०० रुपैयाँको एक सयवटा नोट भएको गड्डी फेला पारेकी थिइन्। महानगरीय प्रहरी परिसर काठमाडौंका प्रवक्ता दिनेशराज मैनालीकाअनुसार फेला पारेको ५० हजार रकम प्रहरीमा बुझाउने पन्तलाई सम्मान गरिएको छ। साथै प्रहरीले पैसा बुझाउन पैसाधनीलाई खोजिरहेको छ। पैसा धनीले आफ्नो पैसा लिनको लागि प्रमाणसहित बालाजु वृतमा सम्पर्क राख्न प्रहरीले अनुरोध गरेको छ।
अदालत पुगेपछि किन फेर्छन् पीडितले बयान ?,"काठमाडौं : घटना १, जिल्ला अदालत अछामले चैत १५ गते बलात्कारको झुटा आरोप लगाएको भन्दै एक किशोरीलाई ३ वर्ष ६ महिना जेल सजाय सुनायो। रामारोशन गाउँपालिका४ बाटुलासैनका २० वर्षीय नन्दराम खनालविरुद्ध जबरजस्ती बलात्कार गरेको भन्दै युवतीले फागुन १० मा मुद्दा दर्ता गरेकी थिइन्। प्रहरीमा दिएको जाहेरीमा समेत जबर्जस्ती करणी गरेको उल्लेख भएको थियो। तर, अदालतमा बयान फेरिन्। त्यहाँ सहमतिमा करणी भएको र युवकले बिहे नगर्ने भनेपछि रिसले बलात्कारको मुद्दा दर्ता गराएको बकपत्रमा बयान दिइन्। बकपत्रको आधारमा झुटा जाहेरी र प्रतिवादीलाई झुटा मुद्दामा फसाउने प्रयत्न गरेको भन्दै उनलाई कैद सजाय तोक्यो। घटना २, कास्की जिल्ला अदालतले गत पुस १३ गते निवेदनकर्ताको विरुद्ध नै सजाय र जरिवाना हुने फैसला गर्यो। न्यायाधीश नारायणप्रसाद पौडेलको इजलाशले झुटा जाहेरी दिएको भन्दै जाहेरवाला यामबहादुर गुरुङलाई ५ हजार जरिवाना र प्रतिवादीलाई २० हजार क्षतिपूर्ति भराउन आदेश दियो। गुरुङले विक्रम भण्डारी र सागर भण्डारीविरुद्ध ज्यान मार्ने उद्योग र अंगभंग जाहेरी दिएका थिए। अदालतको फैसलामा प्रतिवादी दुवै जनालाई सफाइ दिँदै झुठो जाहेरी दिएर सरकार र अदालतको समय बर्बाद गरेको उल्लेख छ। प्रतिवादीलाई दुःख दिएको भन्दै जाहेरवालाबाटै क्षतिपूर्ति भराउने आदेश अदालतको छ। जेठ २१ गते पोखरा महानगरपालिका१५ मा रहेको एक कृषि फममा केही युवाहरूबीच कुटपिट हुँदा फम सञ्चालनक विशाल गुरुङ गम्भीर घाइते भए। उनको आँखा फुटेको थियो। अर्कोदिन विशालका बुबा यामबहादुर गुरुङले प्रहरीमा जाहेरी दिए। अनुसन्धान पूरा भएपछि सरकारी वकिल कार्यालयले ज्यान मार्ने उद्योग र अंगभंग कास्की जिल्ला अदालतमा मुद्दा दायर गर्यो। अधिकार प्राप्त अधिकारीसँगको बयानमा पनि विशाललगायतका अन्य साक्षीले कुटपिट भएको, ज्यान मार्ने उद्योगले घटना घटाएको बताएका थिए। तर, अदालत पुगेपछि पीडित नै होस्टाइल भएर हातेट्याक्टर दुर्घटनामा घाइते भएको र आँखा फुटेको बयान दिए। विशालका बाबु यामले पनि छोरा लडेर घाइते भएको बयान गरेका थिए। यही बयानका आधारमा पिडकले सफाइ र जाहरवालालाई सजाय तोकिएको हो। यी पछिल्लो समय अदालतमा घटना पुगेपछि बयान फेरिएका केही प्रतिनिधि उदाहरण हुन्। पछिल्लो समय न्यायका लागि उजुरी लिएर अदालत पुग्ने पीडित बयानका क्रममा होस्टाइल हुने र बयान फेर्ने प्रवृत्ति बढेको देखिन्छ। प्रायजसो सरकार बादी हुने फौजदारी मुद्दामा पिडकको प्रलोभनमा परी पीडित तथा साक्षीहरू नै घटना नै नघटेको बयान दिने गरेको भेटिन्छ। यसले गर्दा अदालतका फैसला पनि पिडककै पक्षमा आउने गरेको केही घटनाले देखाउँछ। किन फेरिन्छ बयान ? बयान फेरिनुमा समाजले पीडितलाई संरक्षण गर्न नसक्नु र आर्थिक प्रलोभनमा पार्नु मुख्य कारण रहेको घटनालाई नजिकबाट नियालिरहेका विज्ञ बताउँछन्। अधिवक्ता प्रियहरी भण्डारी फौजदारी मुद्दामा पीडित होस्टाइल हुने प्रवल सम्भावना बढी हुने बताउँछन्। भन्छन्, प्रायः अपराध पद, पावर, शक्ति, सम्पत्ति र सम्बन्धका लागि भएको देखिन्छ। धनीवर्गले आफ्नो स्वार्थ पूरा गर्न गरिब, सीधा, सोझा व्यक्तिलाई अपराध कर्ममा प्रयोग गरेको देखिन्छ। अपराध घटिहाल्यो भने समाजले पनि पीडितलाई संरक्षण गर्ने अवस्था छैन। न्याय पाउने र पीडकलाई सजाय दिने प्रक्रिया लामो हुँदा पनि यो अवस्था आउने गरेको उनी बताउँछन्। न्यायको पर्खाइमा लामो समय गुज्रने हुँदा पीडित पनि दिक्क बनिसकेको हुन्छ। अन्नत होस्टाइल हुने, ससानो प्रलोभनमा पर्ने सम्भावना हुन्छ। कानुन कार्यान्वयनमा भएका छिद्रहरूलाई टेकेर अदालतले फैसला गर्नुहँुदैन। पीडितले न्याय नपाउँदासम्म उसको जिम्मा सम्पूर्णरूपले राज्यले लिनुपर्छ। खिलराज रेग्मी, पूर्वप्रधानन्यायाधीश मनोविद् करुणा कुँवर अपराध जहिले पनि बलियोले निर्धोमाथि घटाउने बताउँदै अपराधको पीडा बोकेर समाजमा बाँच्न निकै गाह्रो हुने अवस्था देखापर्ने बताउँछिन्। उनी भन्छिन्, अपराधीलाई सजाय दिलाउनका लागि पनि पीडितलाई संरक्षण गर्नुपर्छ। उसको मानसिक अवस्थाको ख्याल गर्दै हिम्मत, भरोसा र लड्ने आँट भरोसा दिनुपर्छ। सर्वोच्च अदालतका पूर्वन्यायाधीश बलराज केसी विशेषत बलात्कार जस्तो जघन्य घटनामा पीडित प्रायः होस्टाइल हुने गरेको तथ्यांकले देखाउने बताउँछन्। उनी प्रहरी अनुसन्धान पनि महिलामैत्री नहुँदा समस्या भएको बताउँछन्। पैसाले किन्ने र शारीरिक मानसिक रूपमा धाकधम्की दिने, सामाजिक बदनामी गरिदिने लगायतका कार्य निरन्तर हुँदा बयान फेर्न बाध्य पारिने गरेको छ। न्यायालयमा पुगिसकेपछि पनि पीडितले न्याय पाउँछु भन्ने आशा लिन सकने अवस्था नभएको मानोविद्हरू बताउँछन्। अदालतले कुनै मानिसलाई तारिख वा धरौटीमा छाड्ने क्रममा बाहिर गएर पीडितलाई धाक धम्की दिएमा पुन सजाय हुन्छ है भन्ने प्रचलन छैन। त्यसैले पनि यो अवस्था छ, महान्यायाधिवक्ता कार्यालयका प्रवक्ता सन्जीवकुमार रेग्मी बताउँछन्। रेग्मीका अनुसार गलत उजुरी दिएको प्रमाणित भएमा ३ हजारसम्म जरिवाना गर्न सक्ने व्यवस्था छ। बयान फेर्ने विषयमा अभियुक्तबाट पर्न सक्ने प्रभाव। दबाब दिन सक्छन्। आर्थिक प्रेसर, परिवार नै सखाप बनाउछु भन्ने धम्की आउँछ। शारीरिक, आर्थिक र मानसिक रूपमा प्रेसर हुन्छ, रेग्मी भन्छन्। झुठा उजुरी वा बकपत्र गरेको सन्दर्भमा दुई वटा कानुन छन्। मुलुकी अपराध कार्यविधि संहिताको दफा ४४ मा भनिएको, झुठा कुरा लेखिदिने वा बनावटी व्यहोराको बकपत्र गर्ने साक्षीलाई तीन महिनासम्म कैद वा पाँच हजार रुपैयाँसम्म जरिवाना वा दुवै सजाय हुनेछ। सार्वजनिक न्यायसम्बन्धी कसूरको दफा ९८ मा झुठा उजुरी दिन नहुने कानुनी व्यवस्था राखिएको छ। कसैलाई क्षति पुर्याउने वा हैरान दिने नियतले झुठा कुराको दाबी लिई वा अभियोग लगाई कुनै व्यक्तिकाविरुद्ध उजर वा सूचना दिन हुँदैन। यस्तोमा हुन सक्ने सजायको आधासम्म सजाय हुन्छ। १० वर्ष कैद हुने अपराध छ भने झुठा उजुरी दिनेलाई ५ वर्ष सजाय हुन्छ। नेपाल सरकार वादी हुने मुद्दामा यो व्यवस्था लागू हँुदैन। कानुनबारे थाहा थिएन भन्न नपाइने नियम छ। कानुनको अज्ञानता क्षम्भ्य हुन्न। तर, यो व्यवस्था प्रभावकारी छैन। समाजमा कानुन पढाइनु पर्छ। विद्यालय स्तरको शिक्षामै कानुनी व्यवस्था पढाइनुपर्छ। राज्यले जारी गरेका कानुन समुदायमा सुनाउनुपर्छ। ७५ भदौ १ गतेदेखि लागू हुने गरी बनेका देवानी र अपराधसंहिता अत्यन्तै राम्रा कानुन हुन्। तर यसलाई सबैतिर सुनाउन पाइएको छैन। पूर्वप्रधानन्यायाधीश खिलराज रेग्मी कानुन कार्यान्वयनमा समस्या भएको बताउँछन्। यसमा भएका छ्रिद्रहरूलाई टेकेर अदालतले फैसला गर्नुहँुदैन। गम्भीर प्रकारको कसूरमा होस्टाइल हुने पीडितको बयान मात्रै आफैंमा अकाट्य प्रमाण होइन। पीडितले न्याय नपाउँदासम्म उसको जिम्मा सम्पूर्णरूपले राज्यले लिनुपर्छ।"
"अराजक अर्थमन्त्री, ढाकछोप गर्न गभर्नरमाथि कारबाही","काठमाडौं : प्रमुख विपक्षी एमालेले अर्थमन्त्री जनार्दन शर्मालाई अराजक को संज्ञा दिँदै उनका कमिकमजोरी ढाकछोप गर्न गभर्नर महाप्रसाद अधिकारीमाथि सरकारले कारबाही गरेको आरोप लगाएको छ। एमालेका पूर्वअर्थमन्त्रीहरू विष्णु पौडेल, सुरेन्द्र पाण्डे र डा युवराज खतिवडाले आइतबार संयुक्त पत्रकार सम्मेलन गरी अराजक अर्थमन्त्रीको दबाबमा प्रधानमन्त्री शेरबहादुर देउवाले गभर्नरमाथि गलत निर्णय लिएको दाबी गरेका छन्। वित्तीय अपचलनको मतियार हुन नपाएको, निहित स्वार्थ समूहको व्यावसायिक स्वार्थ पूरा गर्न नपाएको, अर्थतन्त्र सम्हाल्न नसकेको र अर्थमन्त्री फेर्नुपर्छ भन्ने चर्चा सत्ता गठबन्धन भित्रैबाट समेत उठिरहेको बेला अर्थमन्त्रीकै दबाबमा आफ्नो असफलता ढाक्न गभर्नरलाई कारबाही गरिएकोमा कुनै शंका छैन, तीनैजना पूर्वअर्थमन्त्रीद्वारा जारी विज्ञप्तिमा छ। मुलुकको अर्थतन्त्र जोगाउनेतिर लाग्नुपर्ने बेला गभर्नर अधिकारीलाई प्रायोजित रूपमा निलम्बन गरेको भन्दै उनीहरूले आपत्ति जनाएका छन्। पूर्वअर्थमन्त्री पौडेलले गठबन्धन सरकारले लिएका नीतिले गर्दा ९ महिनाको अवधिमा नै मुलुकको अर्थव्यवस्था जोखिमोन्मुख भएको बताए। उनले अर्थतन्त्रमा सार्थक हस्तक्षेप नभए श्रीलंकाजस्तै हुनबाट कसैले पनि रोक्न नसक्ने बताए। गठबन्धन सरकार बन्नुअघि कोभिडका महामारीबीचमा पनि देशको अर्थतन्त्र सुदृढ अवस्थामा थियो, पौडेलले भने, मुद्रास्फीति दर ४ प्रतिशतभन्दा तल रही समग्र मूल्य नियन्त्रणमा थियो। व्यापार घाटा भुक्तानी सन्तुलनमा नै थियो। वार्षिक रूपमा विपे्रषण झन्डै १० प्रतिशतले बढेको थियो। तर अहिले सबैतिर समस्या छन्। पौडेलले त्यतिबेला वार्षिक कारोबारमा रु १ अर्ब २३ करोडले भुक्तानी बचत थियो भने विदेशी मुद्रा सञ्चिति पनि १४ खर्ब पुगेको थियो। सरकारले ल्याएको प्रतिस्थापन विधेयकले नै अर्थतन्त्र संकटतर्फ धकेलेको पौडेलले बताए। बजेट ल्याउन गरिएको ढिलाइ र समयमा नै मौद्रिक नीति ल्याउन अर्थमन्त्रीले रोकेकै कारण मौद्रिक क्षेत्रमा समस्या आयो, पौडेलले भने। पूर्वअर्थमन्त्री पाण्डेले देशमा राजनीतिकभन्दा आर्थिक संकट आउने बताए। श्रीलंकामा अर्थमन्त्री भाग्दैछन अरे, पाण्डेले भने, कतै, नेपालमा त्यस्तो दिन आउने त होइन ? पाण्डेले विदेशी मुद्रा सञ्चितिमा चाप परेपछि नै अर्थ मन्त्रालयले गर्नुपर्ने काम राष्ट्र बैंकले गर्दै आयातमा कडाइ गरेको बताए। एक खर्बभन्दा बढी निर्यात र विप्रेषणबाट आउने करिब साढे ९ खर्ब रुपैयाँबाहेक हामीसँग विदेशी मुद्रा सञ्चितिको अर्को स्रोत छैन, उनले भने, बढ्दो व्यापार घाटालाई कसरी व्यहोर्ने ? वैदेशिक सहायता पनि खुम्चिएको बताउँदै पाण्डेले आएको सहायताले त्यसको किस्ता तिर्न ठिक्क हुने बताए। यो वर्ष मात्रै ४० अर्ब रुपैयाँ वैदेशिक ऋणको साँवाब्याज भुक्तानी गर्नुपर्ने उनको भनाइ छ। ५७ अर्ब अनुदान आउँछ भनेर अनुमान गरेको हालसम्म १३ अर्ब मात्र प्राप्त छ। त्यसकारण हामीसँग वैदेशिक मुद्राको चाप बढेको छ, उनको भनाइ छ। एकातिर सरकारको ढुकुटीमा पैसा छैन भने अर्कोतर्फ अनावश्यक वस्तुको आयातमा खर्बौं रुपैयाँ खर्चिएको उनले बताए। अर्का पूर्वअर्थमन्त्री डा युवराज खतिवडाले कांग्रेस, माओवादी गठबन्धन सरकार आएपछि नै आर्थिक चलखेल सुरु भएको बताए। काम गर्न नसकेको यो सरकारले पूर्वसरकार र गभर्नरलाई दोष थोपर्न थालेको उनले बताए। यस सरकारका मन्त्रीहरूको विवादास्पद अभिव्यक्ति दिने, कमाउधन्दामा लिप्त हुने, स्वार्थ नमिले कर्मचारीमाथि जाइलाग्ने, ठेक्कापट्टामा सेटिङ गर्ने र सरकारी निकायहरूबीच सामान्य समन्वय पनि नगर्ने हर्कतका कारण समेतले अर्थतन्त्र संकटको मोडमा पुगेको उनले बताए। सम्पत्ति शुद्धीकरणको विषयमा मौन रहेको यो सरकारले स्रोत नखुलेका सम्पत्ति चोख्याउने प्रयास रोक्नुपर्नेमा त्यस्तो सम्पत्ति भित्र्याउने र त्यस्तो पुँजी लगानी हुने व्यवसायलाई छुटमाथि छुट दिने निर्णय गरिरहेको उनको भनाइ छ। यसले सन् २०२२ को अन्त्यसम्ममा हुने अन्तर्राष्ट्रिय मूल्यांकनमा देशलाई नै अप्ठ्यारो पार्ने र कालोसूचीमा पर्न सक्ने खतरा बढेको बताए। गठबन्धन सरकारले अत्यन्त गैरजिम्मेवार ढंगले अर्थतन्त्रमाथि खेलवाड गरिरहेको खतिवडाको भनाइ छ। विदेशी मुद्रा सञ्चिति, रेमिट्यान्स आप्रवाह, भुक्तानी सन्तुलन, व्यापार घाटा, मूल्यवृद्धि जस्ता अर्थतन्त्रका सूचकहरू नकारात्मक भएको तर्फ संकेत गर्दै उनीहरूले गठबन्धन सरकारका कारण अर्थतन्त्र अप्ठ्यारो मोड मा पुगेको बताए। दातृ निकायले यस वर्षको आर्थिक वृद्धिदर ४ प्रतिशत पनि नपुग्ने प्रक्षेपण गरिरहेका छन्। चालू आर्थिक वर्षको ८ महिनामा विदेशी मुद्रा सञ्चिति ११ खर्ब, आयात करिब १५ खर्ब, व्यापार घाटा ११ खर्ब ६१ अर्ब, चालू खाता ४ खर्ब १४ अर्ब, भुक्तानी घाटा २ खर्ब ६० अर्ब पुगेको बताइएको छ। अहिलेकोे आयात प्रवृत्ति कायम रहे वर्षभरिमा २२ खर्बभन्दा बढीको आयात हुनेछ। आयातमा कडाइ गर्नका लागि नै नेपाल राष्ट्र बैंकले ४० प्रकारका १३ सयभन्दा बढी वस्तुहरूमा प्रतीतपत्र (एलसी) मा शतप्रतिशत मार्जिनको व्यवस्था गरेको हो। बढ्दो आयातले उपभोग बढाउने कामबाहेक उत्पादनमा कुनै योगदान नगरेको उनीहरूको टिप्पणी छ। व्यापार घाटाको अवस्था यस्तै हुने हो भने आर्थिक वर्षको अन्त्यसम्मा २० खर्ब नाघ्ने र योे कुल गार्हस्थ उत्पादनको ४५ प्रतिशत नाघ्ने बताइएको छ। चालू आर्थिक वर्षको सुरुमा विदेशी मुद्रा सञ्चिति १४ खर्बभन्दा माथि थियो। तर, वैदेशिक सहायतामा कमी, विप्रेषणमा कमी, पर्यटनमा सुधार हुन नसक्नु, वस्तु आयातमा वृद्धिजस्ता कारणले त्यसको असर विदेशी मुद्रा सञ्चितिमा परेको हो। अवैध कारोबार र हुन्डी फस्टाएका कारण औपचारिक माध्यमबाट विपे्रषण नआएको कारण देशको बाह्य कारोबारमा चालू खाता घाटा आर्थिक वर्षको पहिलो ७ महिनाकोे १०४ अर्बको तुलनामा ४ गुणाले बढेर ४ खर्ब १४ अर्ब छ। यो घाटा कुल गार्हस्थ उत्पादनका १० प्रतिशत हो। फागुन महिनासम्ममा नै भुक्तानी घाटा २ खर्ब ६० अर्ब भएको अनुमान छ। बाह्य क्षेत्र सुधारका प्रभावकारी कदम नचाल्ने हो भने असारसम्ममा यो घाटा ४ खर्ब पुग्ने देखिन्छ। हरेक महिना १० प्रतिशतको पुँजीगत खर्च गर्ने भनेको सरकारले चैत्र २७ गतेसम्म आइपुग्दा करिब २६ प्रतिशत मात्र पुँजीगत खर्च भएको छ। राज्य कोषमा ३३ अर्बभन्दा कम पुँजी भएको सरकारले चाहे पनि पुँजीगत खर्च गर्न नसक्ने बताएका छन्। समग्र वित्तीय प्रणालीमा लगानीयोग्य रकमको चरम अभाव छ। अहिले उद्योग, व्यवसाय, निर्माणका लागि चालू पुँजी तथा अति आवश्यकीय एलसी खोल्नसमेत बैंकहरूमा तरलताको अभाव देखिएको बताइएको छ। घरजग्गा र सेयर बजारको उच्च मूल्यसँगै बैंकिङ प्रणालीवाट बाहिर गएको रकम बैंकमा फर्कन सकेन। राजस्व छलीलगायत क्रिप्टो मुद्रा, हाइपर फन्ड, डिजिटल सम्पत्तिलगायतका क्षेत्रमा पछिल्लो समयमा अवैध रूपमा लगानी भइरहँदा पनि सरकारले नगरेको भनाइ छ। हुन्डीवालालाई कार्बाही गर्न सकेन। बैंकमा तरलताको अभाव हुनुमा यी कारण पनि रहेका छन्। यस्तै, वैदेशिक रोजगारीमा जानेको संख्या पछिल्ला ८ महिनामा ह्वात्तै बढे पनि विप्रषण आप्रवाह घटिरहेको छ। कोभिड १९ को असरका बीचमा पनि गत वर्षको ७ महिनामा विप्रेषण ११ प्रतिशतले वृद्धि भएकोमा यो वर्ष ५ प्रतिशतले घटेको छ। अर्थमन्त्रीका सिरानीमुनिका पैसा झिक्छु भन्ने जस्ता विवादास्पद अभिव्यक्ति, सरकारका पछिल्ला नियुक्ति, निर्णय र छद्म गतिविधि हेर्दा अर्थतन्त्र अरू संकटतर्फ नै धकेलिँदै गएको संकेत मिल्ने बताइएको छ। यस्ता छन् एमालेका दाबी र आरोप नेकपा(एमाले)को सरकारले छोडेको अर्थतन्त्र नेकपा (एमाले) को सरकारले कोभिड महामारीबीचमा पनि देशको अर्थतन्त्र सुदृढ थियो। निजी क्षेत्र उत्साहित थिए। गठबन्धन सरकार बन्नासाथ सुरु भएका आर्थिक गडबडी गठबन्धन सरकारले आर्थिक अध्यादेशमाथि खेलबाड गर्यो। गठबन्धन सरकारले नेकपा (एमाले) को सरकारका लोकप्रिय कार्यक्रम खारेज गर्यो। सरकारको ध्यान आर्थिक समस्याभन्दा आफ्नै स्वार्थसिद्धितिर केन्द्रित छ। संसद्बाट एमसीसी अनुमोदन गराउँदा गठबन्धनले तमासा देखाएको छ। अर्थतन्त्र गम्भीर संकटको मोडमा पुगेको विषय सर्वत्र चर्चा भइरहँदा पनि सरकार सञ्चो मानेर बसिरह्यो। गठबन्धन सरकार आएपछिको आर्थिक दुरावस्था मूल्य वृद्धिदर अघिल्लो सरकारका बेलामा भन्दा दोब्बर भएको छ। मूल्य अनुगमन नगर्दा जथाभावी मूल्यवृद्धि गर्ने र कृत्रिम अभाव सिर्जना गर्ने काम भइरहेको छ। बाह्य क्षेत्र सन्तुलन संकटग्रस्त हुँदैछ। वैदेशिक व्यापार घाटा देशले धान्नै नसक्ने गरी अकासिएको छ। चालू खाता घाटा धान्नै नसकिने स्तरमा पुगिसकेको छ। देशको समग्र बाह्य कारोबारको भुक्तानी असन्तुलन भयावह हुँदैछ। विदेशी मुद्रा सञ्चितिमा पहिरो गइरहेको छ। बैंकिङ प्रणालीको अस्वस्थ्य प्रतिस्पर्धा र तरलता संकट तरलताको संकट भयावह हुँदैछ। बैंकको चुक्ता पुँजी वृद्धिको असर पनि अहिले देखिंँदै छ। बैंकिङ क्षेत्रबाट बाहिर गएको ऋण बैंकमा फर्केन। सरकारको वित्त व्यवस्थापनको अस्तव्यस्तता यो सरकार आएदेखि नै सरकारी वित्त प्रणालीमा अनिश्चय र अन्योल सुरु भएको छ। प्रदेशको वित्त स्थिति त्यस्तै निराशाजनक छ। सरकारी सेवा प्रवाह गर्ने संस्थाहरू अस्तव्यस्त छन्। सरकारका असंगतिपूर्ण आर्थिक नीति गठबन्धन सरकारका नीतिहरू संगतिपूर्ण छैनन्। सरकारले विकास साझेदारको विश्वास गुमाउँदै सरकारले साख गुमाएको छ। अर्थप्रणाली गलत र अदृश्य तत्त्वको हातमा यो सरकार भूमाफिया, कालाव्यापारी र तस्करहरको चंगुलमा फँसेको छ। सरकारकै संरक्षणमा हुन्डी फस्टायो। कर्मचारीतन्त्रलाई निहित स्वार्थ अनुकूल हिँडाइ चुनाव खर्च उठाउन सरकार लागिपरेको छ। व्यावसायिक क्षेत्रको सरकारमाथि विश्वास गुम्दै निजी क्षेत्र यो सरकारबाट निराश छ। सरकारी निकायबीच नै समन्वय छैन। सम्पत्ति शुद्धीकरणको चपेटोमा सरकार सम्पत्ति शुद्धीकरण निवारण गर्नुपर्ने सरकार उल्टो बाटोमा हिँड्दै छ। आर्थिक वृद्धिको लक्ष्य हासिल असम्भव सरकारले ७ प्रतिशतको आर्थिक वृद्धिको हावादारी दाबी गरिरहेको छ। अहिले त वृद्धि होइन, देशको अर्थतन्त्र नै धराशायी हुने हो कि भन्ने चिन्ता व्याप्त छ। गभर्नरमाथि निन्दनीय कारबाही गभर्नरमाथिको पूर्वाग्रही कारबाही गैरकानुनी हुने रहेछ भन्नेमा कांग्रेसले कहिल्यै पनि चेतेन। अराजक अर्थमन्त्रीको दबाबमा प्रधानमन्त्रीले सर्वथा गलत निर्णय लिए।"
हामीलाई गर्ने व्यवहार अझै परिवर्तन भएन,"काठमाडौं : यौनिक तथा लैंगिक अल्पसंख्यक समुदायका अधिकारबारे संविधानमा व्यवस्था भए पनि प्रभावकारी कार्यान्वयन हुन नसकेको सरोकारवालाहरूले बताएका छन्। अन्नपूर्ण मिडिया नेटवर्कद्वारा आइतबार आयोजित कार्यक्रममा सहभागीले सञ्चारमाध्यमले उनीहरूको मुद्दालाई पहिल्याउन नसकेको गुनासो गरे। सामाजिक दृष्टिकोण परिवर्तन नहुँदा आफूहरूले व्यहोर्नुपरेका समस्यामा सञ्चार माध्यमले पनि सम्बोधन नगरेको ब्लुडाइमन्ड सोसाइटीका अध्यक्ष पिंकी गुरुङले बताइन्। एलजीबीटीआईका थुप्रै मुद्दाहरू छन्। तर, ती अझै पनि सम्बोधन हुन सकेका छैनन्। कानुनमा भएका कुरासमेत कार्यान्वयन हुन सकेका छैनन्, उनले भनिन्। शारीरिक बनावटका आधारमा समाजले गर्ने विभेदले गर्दा आफूमा रहेको अन्तर्निहीत ज्ञान, सीप र क्षमताको समेत उपभोग हुन नसकेको उनको गुनासो छ। यौनिक तथा लैंगिक अल्पसंख्यक समुदायकोे क्षेत्रमा आफूले काम गरेको करिब २२ वर्ष बितिसक्दा यसमा संगालेका अनुभवका आधारमा राजनीतिक दलहरूले पनि यस्ता मुद्दामा चासो नदिएको उनले बताइन्। बाटोमा हिँड्दा पनि हिजडालगायतका शब्दको प्रयोग हुने र रोजगारीका कुनै अवसर पनि नभएकाले यस्ता समूदायमा मानसिक रोग धेरै बढेको उनले बताइन्। उनका अनुसार हालसम्म ३६ जनाभन्दा बढीले मानसिक तनावका कारण आत्महत्या गरिसकेका छन्। कानुनमा यौनिक तथा लैंगिक अल्पसंख्यक समुदायका मानिसले पनि अन्य नागरिक सरह नागरिकता पाउने व्यवस्था भए पनि व्यवहारमा लागू नभएको उनीहरूको गुनासो छ। समाज जति विकसित भए पनि उनीहरूप्रतिको दृष्टिकोण र व्यवहारमा परिवर्तन नहुँदा मुख्य मुद्दा ओझेलमा परेको मितिनी नेपालकी संयोजक स्वस्तिका नेपालीको भनाइ छ। कतिपय हिसांमा परेका छन्। धेरैले आत्महत्यासमेत गरेका छन्। यस समुदायको विषयलाई विद्यालयदेखि नै उठाउन आवश्यक छ। समाजमा जुन खालको समस्या छ। त्यसलाई खुलेर अगाडि ल्याउन सक्ने बनाउनुपर्छ, उनले भनिन्।"
पृथ्वी तातो बनाउँदै मलमूत्र,"काठमाडौं : राजधानीमा मात्रै मानव मलमूत्रको सही प्रयोग गर्ने हो भने दैनिक १५० सिलिन्डर एलपीजी ग्यास उत्पादन गर्न सकिन्छ। विज्ञहरूका अनुसार, एकातिर मानव मलमूत्र सित्तैमा खेर गइरहेको छ भने अर्कोतिर, यसबाट उत्पादित मिथेन ग्यासले जलवायु परिवर्तनमा नराम्रो असर पुर्याइरहेको छ। सार्वजनिक शौचालय व्यवस्थापनको क्षेत्रमा काम गर्दै आएको एरोसान नेपालका सीईओ प्रकाश अमात्यका अनुसार काठमाडौंबाट मात्रै दैनिक ३३६ घनमिटर बायोग्यास निकाल्न मिल्ने मिथेन उत्सर्जन भइरहेको छ। उनका अनुसार काठमाडौंको जनसंख्या ४० लाख मान्ने हो भने दैनिक १० लाख लिटर पिसाब संकलन हुन्छ। उक्त पिसाबबाट एक लाख केजी ठोस पदार्थ बन्छ। पिसाबमा १० प्रतिशत ठोस पदार्थ हुन्छ। जुन त्यसै खेर गइरहेको छ। अव्यवस्थित मानव मलमूत्रबाट निस्कने मिथेन ग्यासका कारण जलवायु परिवर्तनमा नराम्रो असर गरिरहेको छ। विज्ञहरूका अनुसार कार्बनडाइअक्साइडले भन्दा मिथेन ग्यासले २२ गुणा बढी नराम्रो प्रभाव पारिरहेको छ। यसरी नै मानव मलमुत्रलाई ठाडै वायुमण्डलमा फाल्दै जाने हो भने भविष्यमा नराम्रो परिणाम भोग्नुपर्ने जलवायुविज्ञ अजय दीक्षित बताउँछन्। मिथेन वायुमण्डलमा कम समय बस्छ, उनले भने, तर धेरै हानिकारक हुन्छ। कार्बनभन्दा तातो हुने भएकाले मिथेनले पृथ्वीको तापक्रम थप बढाउँछ। दीक्षितका अनुसार खेर गइरहेका यस्ता ग्यासलाई ऊर्जामा परिणत गर्न सके वायुमण्डलमा कम प्रभाव देखिन्छ। र, जलवायु परिवर्तनमा न्यून भूमिका हुन्छ। गत नोभेम्बरमा ग्लास्गोमा सम्पन्न जलवायु सम्मेलनमा पनि मिथेन घटाउने एक खालको सहमती भएको हो। नेपाल सरकारले आफनो राष्ट्रिय निर्धारित प्रतिबद्धता (एनडीसी) मार्फत मिथेन ग्यास घटाउने वचन दिइसकेको छ। अर्को तरिकाले भन्दा दीक्षितले मानव मलमूत्रलाई पानी प्रदूषणको कारक (वाटर पल्युटर) मानेका छन्। संयुक्त राष्ट्रसंघको पर्यावरण कार्यक्रम (यूएनईपी) सम्बन्धी कार्यक्रमले औद्योगिक क्रान्तिपछि पृथ्वीको तापमान ३० प्रतिशतसम्म मिथेनकै कारण बढेको तथ्य बाहिर ल्याएको छ। जलवायु परिवर्तनसम्बन्धी अन्तरसरकारी प्यानल (आईपीसीसी) ले कार्बनभन्दा ८६ गुणा बढी मिथेनले पृथ्वीको तापक्रम बढाएको बताएको छ। आईपीसीसीले पेरिस सहमति २०१५ अनुसार पृथ्वीको तापक्रम १५ डिग्रीमा सीमित राख्नलाई तीव्र गतिमा मिथेन घटाउनुपर्ने चेतावनी दिइसकेको छ। सन् २०३० सम्ममा मिथेन उत्सर्जन ३० प्रतिशत न्यूनीकरण गर्न अमेरिका, युरोप, युरोपियन युनियनलगायत १ सय ४ वटा देश मन्जुर भएका छन्। एरोसानको तथ्यांकअनुसार सन् २०२० मा मंगलबजार, बानेश्वर र स्वयम्भूस्थित बुद्धपार्कको रहेको सार्वजनिक शौचालयबाट मात्रै करिब डेढ लाख लिटर पिसाब संकलन भएको थियो। त्यसैगरी २०२१ मा मंगलबजारमा ४३ हजार ५ सय ७७, बानेश्वरमा २७ हजार ८ सय ३९ र बुद्धपार्कमा १२ हजार ४ सय ४९ लिटरभन्दा धेरै पिसाब संकलन गरेर ग्यास निकालिएको छ। ती शौचालयहरूबाट ४ हजार ७६७५ हजार किलोग्राम दिशाबाट २०९३२ लिटर ग्यास निस्किएको छ। ती शौचालयहरूबाट २४ वटा एलपीजी ग्यास निकालिएको छ। एउटा संस्थाको पहलले यतिका उपलब्धि हासिल गरयो भने राज्यले किन नगर्ने अमात्यले भने, निी क्षेत्रलाई पनि यस्ता काममा आकर्षण गर्न सक्नुपर्छ। त्यसैगरी काठमाडौंका भान्साबाट निस्कने फोहोरबाट दैनिक २ लाख ४० हजार किलोग्राम बायोग्यास बन्ने कच्चा पदार्थ निस्कन्छ। उक्त कच्चा पदार्थले पनि वायुमण्डलमा मिथेन उत्सर्जन गरिरहेको हुन्छ। यसबाट दैनिक २७ किलो बराबर एलपीजी ग्यास नास भइरहेको अमात्यले बताए। वर्षमा करिब चार हजार ९ सय ६३ किलो बराबरको बायोग्यास उत्पादन हुनेसक्ने उनको भनाइ छ। अर्का जलवायु अध्येता मन्जित ढकालका अनुसार मिथेनले सूर्यबाट आउने तापलाई कार्बनले भन्दा २२ गुणा बढी सोसेर पृथ्वीमै राख्छ। त्यसैले कार्बनभन्दा २२ गुणा बढी शक्तिशाली मानिन्छ। ढकालले भने, नम्बरको हिसाबले कार्बन उत्सर्जन मिथेनभन्दा कम भएपनि त्यसको असर बढी हुन्छ। त्यसलाई प्रयोग गरेर ऊर्जा निकाल्न सकिन्छ। दुई वर्ष पहिला नै ९५ प्रतिशत निर्माण सम्पन्न भइसकेको भनिएको गुहेश्वरीस्थित ढल प्रशोधन केन्द्र अझै सम्पन्न भएको छैन। सिनियर बायोइनर्जी विज्ञ सुशीम अमात्यका अनुसार मानव मलमुत्रलाई उचित प्रयोग गर्न सके दीर्घकालीन रूपमा फाइदा हुने बताए। विशेषगरी सार्वजनिक शौचालयहरूबाट निस्कने ग्यासलाई ऊर्जामा लैजाने प्रचुर सम्भावना देखेको उनले बताए। उनले भने, खासै महंगो प्रविधि होइन। अमात्यका अनुसार ४ लाख ५० हजार बायोग्यास जडित भइसकेको छ। त्यसमध्ये ७० प्रतिशतमा शौचालयमा जोडिएको छ। तर, प्रदेश २ मा मानिसहरूले विभिन्न कारणले बायोग्यास जोड्न नमानेको अनुभव अमात्यले सुनाए। अन्य ठाउँमा आपत्ति छैन। तर, निरन्तर ग्यास निकाल्नका लागि शौचालयबाट मात्र जोडेर पुग्दैन। त्यसैले सार्वजनिक शौचालयबाट प्रयोग गर्न सकिने सुझाए। उनका अनुसार यसका लागि सम्पूर्ण प्रविधि नेपालमै बन्दै आएको बताए। नेपालमा बायोग्यासको कुरा गर्दा गुहेश्वरीको एउटा प्लान्ट बाहेक कुनै प्रयोगमा छैनन्। सरकारले अनुदान नीतिअनुसार सहयोग गर्दैै आएकाले फोहोरबाट ऊर्जा निकाल्न सकिने तर्क उनको छ। ६ घनमिटरलाई ९० हजार पर्छ। ६ घनमिटर एउटा घरका लागि पर्याप्त हुन्छ। यस्ता विषयमा चासो र चेतना जगाउनुपर्ने हुन्छ। सञ्चालन पनि सजिलो छ। यसले जलवायु परिवर्तनमा उल्लेखनीय भूमिका खेल्नसक्छ। दुई वर्ष पहिला नै ९५ प्रतिशत निर्माण सम्पन्न भइसकेको भनिएको गुहेश्वरीस्थित ढल प्रशोधन केन्द्र अझै सम्पन्न भएको छैन। तत्कालीन खानेपानीमन्त्रि बिना मगरले घरघरबाट निस्किएको ढल नदीमा मिसाइँदा त्यसले पानीको स्रोत प्रदूषित भएको बताउने गर्थिन्। संयुक्त राष्ट्रसंघको पर्यावरण कार्यक्रम (यूएनईपी) ले मानवीय क्रियाकलाप भएको उत्सर्जनका कारण मानवस्वास्थ्य र वातावरणीय स्वास्थ्यलाई खतरामा लगेको छ। यसको प्रभाव व्यापक हुनसक्ने चेतावनीसमेत देखाएको छ। तर, कार्बनडाइअक्साइड सयदेखि हजार वर्षसम्म वातावरणमा रहन सक्छ। तुरुन्तै कार्बन उत्सर्जन घटाए पनि त्यसको प्रभाव न्यूनीकरण गर्न शताब्दीसम्म लाग्न सक्छ। तर, मिथेन उत्सर्जन घटाउनुले निकट अवधिमा त्यसको प्रभाव देखन थाल्छ। त्यसले विश्वव्यापी तापमान १५ डिग्रीको बाटोमा राख्न सहयो गर्नेछ। मानवीय गतिविधिबाट भएको मिथेन उत्सर्जन यो दशकमा ४५ प्रतिशतसम्म न्युनिकरण गर्न सम्भव रहेको यूएनईपीले जनाएको छ।"
सत्ता गठबन्धनको बैठक : स्थानीय तहमा तालमेलबारे थप निर्णय हुने,"काठमाडौं : स्थानीय निर्वाचनबारे छलफल गर्न सत्ता गठबन्धनको बैठक आज बस्दैछ। प्रधानमन्त्री निवास बालुवाटारमा बस्ने सोमबार ९ बजेपछि बस्ने बैठकमा निर्वाचनमा कसरी अगाडि बढ्ने भन्ने बारेमा छलफल हुने कांग्रेस नेता एवम् सञ्चारमन्त्री ज्ञानेन्द्रबहादुर कार्कीले जानकारी दिए।स्थानीय निर्वाचनबारे छलफल गर्न सत्ता गठबन्धनको बैठक आज बस्दैछ। प्रधानमन्त्री निवास बालुवाटारमा बस्ने सोमबार ९ बजेपछि बस्ने बैठकमा निर्वाचनमा कसरी अगाडि बढ्ने भन्ने बारेमा छलफल हुने कांग्रेस नेता एवम् सञ्चारमन्त्री ज्ञानेन्द्रबहादुर कार्कीले जानकारी दिए आइतबार पाँच दलीय चुनावी संयन्त्रको बैठकमा स्थानीय तहबाट आएका प्रतिवेदनमाथि छलफल भएको थियो । यस अगाडि गठबन्धनको संयन्त्रले चुनावी गठबन्धनको अवस्थाबारे प्रदेश, जिल्ला र स्थानीय तहबाट प्रतिवेदन तयार गरेर केन्द्रलाई पठाउन निर्देशन दिएको थियो। निर्देशनबमोजिम आएका प्रतिवेदनमाथि आइतबार छलफल भएको सञ्चारमन्त्री कार्कीले जानकारी दिए। तल्लो तहबाट धेरै प्रतिवेदन आएका छन्। त्यसबारे पनि छलफल भएको छ, उनले भने, संयन्त्रले पाएको जिम्मेवारीअनुसार सोमबार सत्ता गठबन्धनको शीर्ष तहलाई सुझावहरु दिन्छ। आज शीर्ष नेताहरुको बैठकले कसरी अगाडि बढ्ने भन्ने छिनोफानो गर्ने उनले बताए।"
कारले ठक्कर दिँदा नेपालगञ्जमा तीन पैदलयात्रीको मृत्यु,"नेपालगञ्ज : नेपालगञ्जको बिपी चोक नजिक गएराति कारले ठक्कर दिँदा तीन जना पैदलयात्रीको मृत्यु भएको छ । प्रदेश ३०१२३ च ८४८१ नम्बरको कारले ठक्कर दिँदा नेपालगञ्ज ११ निवासी ६५ वर्षीया समिना इद्रिसी, पाँच वर्षीय कसिम इद्रिसी र अलि इद्रिसीको मृत्यु भएको जिल्ला ट्राफिक प्रहरी कार्यालय बाँकेका प्रमुख प्रहरी निरीक्षक हिमालय शाहले जानकारी दिए। उनका अनुसार सडकमा हिँडिरहेका तीनै जनालाई कारले ठक्कर दिएको थियो । कारको ठक्करबाट गम्भीर घाइते भएका उनीहरुलाई त्यहीँ कारमा राखेर चालकले शिक्षण अस्पताल नेपालगञ्ज पुर्याएका थिए । १५ मिनेटपछि नै उनीहरुलाई अस्पतालले मृत घोषणा गरेको थियो । प्रहरीले कार चालक नेपालगञ्ज उपमहानगरपालिका१० निवासी २८ वर्षीय इन्द्रबहादुर थापालाई नियन्त्रणमा लिएको प्रमुख प्रहरी निरीक्षक शाहले जानकारी दिए।"
आर्थिक संकटका कारक स्वयं अर्थमन्त्री,"काठमाडौं : अर्थमन्त्री जनार्दन शर्माले साउन २६ गते संसद्मा अर्थतन्त्रको श्वेतपत्र जारी गरे। अघिल्लो सरकारका पालामा अर्थतन्त्र कमजोर बनेको र आफू काम गर्न आएको उनको मुख्य जोड थियो। तर, शर्माले समयमा बजेटसमेत पारित गराउन सकेनन्। मुलुकमा पहिलोपटक अचम्मको परिस्थिति सिर्जना गरिदिए, बजेट होलिडे। जबकि समयमा बजेट आओस् र समयमै कार्यान्वयनमा जाओस् भनेर संविधानमै जेठ १५ गते बजेट सार्वजनिक हुने दिन तोकिएको छ। तर, काम गर्न आएका अर्थमन्त्री शर्माले मुलुकको अर्थतन्त्र संकटतर्फ धकेले। आफ्ना कमजोरी ढाकछोप गर्न गभर्नर महाप्रसाद अधिकारीलाई निलम्बन गराए। अर्थविद् डिल्लीराज खनालले अन्नपूर्णसँग भने, राष्ट्र बैंक स्वायत्त संस्था थियो। अहिलेसम्म राजनीतिक हस्तक्षेप थिएन। तर, गभर्नरमाथिको कारबाहीले मुलुककै अर्थतन्त्रलाई कोल्याप्स नगर्ला भन्न सकिन्न। सुरुमा नै प्रतिशोधमा उत्रिए शर्माले अर्थ मन्त्रालयको नेतृत्व सम्हालेलगत्तै अघिल्लो सरकारसँग प्रतिशोध साँध्ने प्रयास गरे। एमाले नेता विष्णु पौडेलले ल्याएको बजेट संशोधन र परिवर्तनमा लागे। अघिल्लो सरकारलाई दोषी देखाउन श्वेतपत्र जारी गरे। तर, त्यो पनि एक महिना पछि मात्रै जारी गरे। त्यतिबेलासम्म बजेट ठप्प पारे। तर, अघिल्ला अर्थमन्त्री पौडेलले पेस गरेको आर्थिक सर्वेक्षणमा भन्दा फरक ल्याउन सकेनन्। आर्थिक समस्यासँग जुध्न सरकारले के गर्ने भनेर ठोस कार्यक्रम ल्याउन सकेनन्। अर्थमन्त्रीज्यूले केके न जान्नेसुन्ने जस्तो गरेर त्यतिबेला श्वेतपत्र निकाल्नुभयो, एक अर्थविद्ले भने, त्यो श्वेतपत्रको कुनै अर्थ नै आएन। अहिलेसम्म यसको प्रयोग भएको छैन। पूर्वअर्थमन्त्री सुरेन्द्र पाण्डेले त्यही श्वेतपत्रका कारण मुलुकको आर्थिक अवस्था संकटतिर धकेलिएको बताए। बजेटविहीन अवस्थामा पुर्याए अर्थमन्त्री शर्माले मुलुकलाई एक महिनासम्म बजेटविहीन अवस्थामा पुर्याए। समय छँदै बजेट प्रतिस्थापन विधेयक संसद्बाट पारित गर्नेतिर ध्यान दिएनन्। बजेट अध्यादेशको म्याद (६० दिन) सकिन लागेका बेला बजेट पारित गराउन पहल गरे। तर, समयमा पारित भएन। मुलुकलाई बजेटविहीन अवस्थामा पुर्याए। समयमा पारित गराउनेभन्दा पनि पूर्वअर्थमन्त्री पौडेलले ल्याएको बजेट संशोधनमा जोडबल गरे। १५ अर्ब घटाएर भदौ २५ गते अध्यादेश प्रतिस्थापन विधेयक संसद्मा पेस गरे। १६ खर्ब ३२ अर्ब ८३ करोड रुपैयाँ बजेटको आकार १५ खर्ब ४६ अर्ब रुपैयाँमा झर्यो। त्यतिमात्र होइन, अर्थमन्त्री शर्माले स्रोत नै नभएका वितरणमुखी कार्यक्रम बजेटमा राखे। उनले संशोधित बजेटमार्फत प्रत्येक गरिब परिवारलाई १० हजार रुपैयाँ वितरण गर्ने कार्यक्रम ल्याएका थिए। अर्थमन्त्रालय उच्च स्रोतका अनुसार प्रचारमुखी यो कार्यक्रम प्रभावकारी बन्न सकेन। जुन पूरा गर्न सकिन्न, जथाभावी खर्च गर्ने किसिमको पैसा विनियोजन गरिएको छ, अर्थमन्त्रालय स्रोतले भन्यो, अरू आयोजनाहरूमा पनि परिवर्तन गरे। काम हुने ठाउँमा बजेट काटे, काम नहुने ठाउँमा थपे। यसकारण पनि बजेट कार्यान्वयन हुन नसकेको अर्थमन्त्रालय उच्च स्रोतले बतायो। पुँजीगत खर्च निराशाजनक अर्थतन्त्र संकटतिर धकेलिँदा पनि पुँजीगत खर्चको अवस्था निराशाजनक छ। चैत्र २७ गतेसम्म पुँजीगत खर्च जम्मा २५८३ प्रतिशत छ। यो अघिल्लो वर्ष (कोभिड महामारी) को भन्दा पनि कम हो। गत वर्ष यो अवधिमा २८३१ प्रतिशत थियो। अर्थमन्त्री शर्माले भदौमा बजेट पेस गरेपछि गभर्नर अधिकारी त्यसको इमानदारी कार्यान्वयनमा लागेका थिए। त्यतिबेला अर्थमन्त्री स्वयं भने बिहान एउटा, साँझ अर्को भाषण गर्दै हिँड्ने गरेको अर्थविद्हरू बताउँछन्। सेयर कर्जाको सीमाप्रति असन्तुष्ट राष्ट्र बैंकले गत भदौमा मौद्रिक नीतिमार्फत सेयर धितो कर्जा सीमामा कडाइ गर्यो। एउटा बैंकबाट ४ करोडभन्दा बढी लिन नपाउने, थप लिन चाहे अरू तीन बैंकबाट ४ करोडका दरले अधिकतम १२ करोडसम्म मात्रै लिन पाउने व्यवस्था गर्यो। गभर्नर अधिकारीले साना लगानीकर्ताको हितका लागि यस्तो नीति जारी गरेका थिए। एउटै बैंंक तथा वित्तीय संस्थाबाट मात्रै यस्तो कर्जामा बढी लगानी नहोस् र उत्पादनमूलक क्षेत्रमा कर्जा जाओस् भन्ने दृष्टिकोणले सेयर कर्जामा कडाइ गरिएको थियो। तर, राष्ट्र बैंकले चालेको यो कदमप्रति ठूला लगानीकर्ताहरू आक्रामक बने। अर्थमन्त्री शर्मा पनि राष्ट्र बैंक र गभर्नरसँग असन्तुष्ट बनेका थिए। आफूले त्यसबारे गभर्नरसँग सोधपुछ गरेको अर्थमन्त्री शर्माले शुक्रबार आयोजित एक कार्यक्रममा भनेका थिए। राष्ट्र बैंक सरकारको सल्लाहकार भएकाले सबै कुरा सोध्नुपर्यो, अर्थमन्त्री शर्माले कार्यक्रममा गुनासो पोखेका थिए, लगानीकर्ता, व्यवसायी गुनासो लिएर आउँछन्। यसका लागि बुझ्न राष्ट्र बैंकले किन यसो गर्यो भनेर सोध्नै पर्यो। अर्थले मागेको सूचना दिइँदैनन। अर्थमन्त्री शर्माले सूचनाको अन्तै चुहावट हुने गरेको र अनुशासनविपरीतको काम भइरहेको भन्दै राष्ट्र बैंकप्रति कार्यक्रममा तीव्र असन्तुष्टि जनाएका थिए। राष्ट्र बैंकको ४१२ को सेयर धितो कर्जा नीतिले सेयर बजार घट्यो। राष्ट्र बैंकलाई यो नीति तुरुन्तै परिवर्तन गर्न अर्थमन्त्रीले दबाब दिएका थिए। पुँजीबजारका लगानीकर्ताको दबाब अर्थमन्त्रीलाई परेपछि यो किन गरेको भन्दै गभर्नरसँग दुश्मनी सुरु भएको देखिन्छ, एकजना अर्थविद्ले भने। विदेशी मुद्रा सञ्चिति घट्यो भदौमा बजेट आएदेखि विदेशी मुद्रा सञ्चिति घट्दै गएको राष्ट्र बैंकको तथ्यांकले देखाउँछ। मौद्रिक नीतिमा पनि खासै ठूलो परिवर्तन गर्न दिएनन्। किनभने राष्ट्र बैंक बोर्डमा शर्माका एक व्यक्ति छन्। मुद्रा प्रदायक एकदम बढेर गएको बेला राष्ट्र बैंकले त्यसबारे बुझेको थियो। यस्तो अवस्थामा बजार धान्न नसकिने भएपछि गभर्नर अधिकारीले बजार बढ्न दिनुपर्छ भनेर ब्याजदर खुला गर्दिए। तर, अर्थमन्त्रीले सार्वजनिक कार्यक्रममार्फत ब्याज एकल दरमा राख्नुपर्छ भनेर अडान राखे। सर्वसाधारणलाई गाडी किन्न, सेयर किन्न, जग्गा किन्न पनि सजिलै कर्जा पाउनुपर्छ भनेर अर्थमन्त्रीले तर्क गर्दै आएका थिए। जबकि एकल दरमा नै ब्याजदर राखेको कारणले अर्थतन्त्र गम्भीर संकटमा पुगेको अर्थविद्को तर्क छ। एउटै ब्याजदर भएपछि खुरुखुरु कर्जा पाए, एक अर्थविद्ले भने, ऋण पाएपछि क्रयशक्ति बढ्यो। विदेशबाट आएको सामान किन्न थाले। मागअनुसार आयात पनि बढ्यो। वस्तु सामान आयातमा विदेशी मुद्रा बाहिरियो। यसो भएपछि नेपाली मुद्रा घट्नुपर्ने हो तर अर्थमन्त्रीको पहलमा स्थायी तरलता सुविधा (एसएलएफ) मार्फत बजारमा पैसा पठाउन लगाए। जस्ले गर्दा चालू आवमा मात्रै १ सय ८५ पटकसम्म एसएलएफ जारी गरिएको छ। हालसम्म ५५ खर्ब ४९ अर्ब ३८ करोड ३८ लाख रुपैयाँ बैंक तथा वित्तीय संस्थामा गएको राष्ट्र बैंकको तथ्यांकमा उल्लेख छ। आयातका लागि बैंकमा प्रतीतपत्र (एलसी) खोलेर सामान ल्याउने सवालमा पनि असन्तुष्टि जनाए। राष्ट्र बैंकले विलासिताका विभिन्न ४० प्रकारका वस्तुमा ५० प्रतिशतदेखि शतप्रतिशतसम्म मार्जिनको व्यवस्था गरेको थियो। शंकास्पद रकम छानबिन नगर्न दबाब बैंक तथा वित्तीय संस्थाहरूमार्फत जम्मा हुने ठूलो परिमाणको रकमलाई शंकास्पद कारोबार विवरण (एसटीआर) का लागि राष्ट्र बैंकमा पठाउनुपर्छ। केन्द्रीय बैंकको वित्तीय सूचना एकाइले त्यो रकम शंकास्पद छ, छैन वा कार्बाही गर्नुपर्ने हो, होइन भनेर छानबिनका निम्ति सम्पत्ति शुद्धीकरण विभागमा पठाउँछ। तर, यसमा पनि अर्थमन्त्री शर्माले गभर्नर अधिकारीलाई हप्काएका थिए। अर्थमन्त्री शर्माले कसैको रकम पनि छानबिन नगर्न भनेका थिए। नेपालमा लगानीको वातावरण चाहिन्छ भन्दै केन्द्रीय बैंकलाई जुनसुकै शंकास्पद रकमको छानबिन नगर्न भनेर रोकेर राखेका थिए। गभर्नर अधिकारीलाई यो विषय चित्त बुझेको थिएन। यसले अन्तर्राष्ट्रिय क्षेत्रमा देश कालोसूचीमा पर्ने खतरा थियो। अन्तर्राष्ट्रिय निकायहरूलाई नेपालमा कत्तिको सम्पत्ति शुद्धीकरण भएको छ भनेर राष्ट्र बैंकले जवाफ दिनुपर्ने हुन्छ। यस विषयमा पनि गभर्नर र अर्थमन्त्रीबीच अन्तरविरोध थियो। गभर्नरले अर्थतन्त्रलाई सही दिशामा ल्याउन मौद्रिक नीतिमा कडाइ गर्न खोजेका थिए। अर्थमन्त्रीलाई जानकारी नदिई गभर्नरले बैंकदर बढाएको र कर्जामा गरेको कडाइले अर्थमन्त्री गभर्नरसँग रुष्ट थिए। यद्यपि राष्ट्र बैंकले फागुन दोस्रो सातातिर कर्जाको ब्याजदर (बैंकदर) ७ प्रतिशत कायम गरेको छ। यसअघि ५ प्रतिशत थियो। साथै, गभर्नर अधिकारीले केन्द्रीय बैंकले व्यक्तिगत ओभरड्राफ्ट कर्जा, सवारी कर्जा, सेयर धितो कर्जालगायतमा कडाइ गरे। यस्तो कर्जाको जोखिम भारलाई बढाएर १५० प्रतिशत पुर्याए। यसअघि बैंकहरूले उक्त कर्जाको जोखिमभार १०० प्रतिशतसम्म राख्ने गरिन्थ्यो। यसबाहेक आयातका लागि ट्रस्ट रिसिप्ट (टीआर) कर्जाको जोखिमभार भने १२० प्रतिशत राख्न निर्देशन दिए। यो व्यवस्था आगामी असारदेखि लागू गर्न निर्देशन दिएका थिए। गभर्नर अधिकारीले कर्जामा गरेको सो कडाइ अर्थमन्त्रीलाई चित्त बुझेको थिएन। अर्थमन्त्री शर्मा भने ब्याजदर कम गरेर विकास गर्न सकिन्छ भन्ने धारणा राख्थे। गभर्नरले भनेको मानेनन, अटेर गरे भन्ने गुनासो अर्थमन्त्रीले सधैं गर्ने गरेको उनी निकट स्रोतले बतायो। सहसचिवको भागाभाग पछिल्लो समय सहसचिवहरू अर्थ मन्त्रालय बस्न मान्दैनन्। मन्त्रालय छोडेर गएपछि ठूलो राहत पाइयो, एक सहसचिवले भने। अर्थमन्त्री शर्माले आफूलाई चित्त नबुझेका दुई जनाको हालैमात्र सरुवा गरे। अरू केही सहसचिवहरू सामान्य प्रशासन मन्त्रालयमा गएर अन्तै सरुवा माग्ने गरेका छन। तर अर्थमन्त्रीले भने सबैलाई आफूले नै सरुवा गरेको भन्दै आएका छन्। राजस्व सचिव कृष्णहरि पुष्करले यसअघि कहिल्यै अर्थमन्त्रालयमा काम गरेका थिएनन्। विज्ञता खासै नभएका व्यक्ति ल्याएर मन्त्रालय भरेर राखेको आरोप अर्थमन्त्री माथि छ। अर्थमन्त्री शर्मालाई सरकार सफल होस् र अर्थतन्त्र राम्रो होस् भन्ने सोच खासै देखिँदैन, मन्त्रालय स्रोतले भन्यो, उनलाई कसरी पैसा कमाउ भन्ने ध्यानमात्रै छ। यसैबिच प्रमुख प्रतिपक्षी एमालेले आइतबार पत्रकार सम्मेलन गर्दै अर्थमन्त्री जनार्दन शर्मालाई अराजक को संज्ञा दिएको छ। उनका कमिकमजोरी ढाकछोप गर्न गभर्नर महाप्रसाद अधिकारीमाथि सरकारले कारबाही गरेको आरोप एमालेको छ। एमालेका पूर्वअर्थमन्त्रीहरू विष्णु पौडेल, सुरेन्द्र पाण्डे र डा युवराज खतिवडाले आइतबार संयुक्त पत्रकार सम्मेलन गरी अराजक अर्थमन्त्रीको दबाबमा प्रधानमन्त्री शेरबहादुर देउवाले गभर्नरमाथि गलत निर्णय लिएको दाबी गरे। राष्ट्र बैंकका गभर्नर अधिकारी निलम्बित आफ्नो अक्षमता छोप्न अर्थमन्त्रीले गभर्नर निलम्बन गरे, देश श्रीलंकाको बाटोमा : एमाले अर्थतन्त्र खस्काउने सरकार, निलम्बनमा पर्ने गभर्नर गभर्नरलाई निलम्बन गरेकोमा आपत्ति जनाउँदै ओलीले भने, देश अत्यन्तै निर्लज्ज व्यक्तिहरुको हातमा परेको छ कटुवाल प्रकरणपछि माओवादीको अर्को गम्भीर भुल हो गभर्नर निलम्बन : महासचिव पोखरेल गभर्नर निलम्बनमा मन्त्री झाँक्रीको टिप्पणी : गोप्य सूचना चुहाउनु अपराध, छानविन जरुरी राष्ट्र बैंकका गभर्नर हटाउनु लज्जास्पद, तत्काल निर्णय सच्याऊ : एमाले अराजक अर्थमन्त्रीको दबाबमा प्रधानमन्त्रीले गलत निर्णय लिए : एमाले (पूर्णपाठ) अराजक अर्थमन्त्री, ढाकछोप गर्न गभर्नरमाथि कारबाही पूर्वअर्थमन्त्री पाण्डेले देशमा राजनीतिकभन्दा आर्थिक संकट आउने बताए। श्रीलंकामा अर्थमन्त्री भाग्दैछन अरे, पाण्डेले भने, कतै, नेपालमा त्यस्तो दिन आउने त होइन ? पाण्डेले विदेशी मुद्रा सञ्चितिमा चाप परेपछि नै अर्थ मन्त्रालयले गर्नुपर्ने काम राष्ट्र बैंकले गर्दै आयातमा कडाइ गरेको बताए। एक खर्बभन्दा बढी निर्यात र विप्रेषणबाट आउने करिब साढे ९ खर्ब रुपैयाँबाहेक हामीसँग विदेशी मुद्रा सञ्चितिको अर्को स्रोत छैन, उनले भने, बढ्दो व्यापार घाटालाई कसरी व्यहोर्ने ? वैदेशिक सहायता पनि खुम्चिएको बताउँदै पाण्डेले आएको सहायताले त्यसको किस्ता तिर्न ठिक्क हुने बताए। यो वर्ष मात्रै ४० अर्ब रुपैयाँ वैदेशिक ऋणको साँवाब्याज भुक्तानी गर्नुपर्ने उनको भनाइ छ। ५७ अर्ब अनुदान आउँछ भनेर अनुमान गरेको हालसम्म १३ अर्ब मात्र प्राप्त छ। त्यसकारण हामीसँग वैदेशिक मुद्राको चाप बढेको छ, उनको भनाइ छ। एकातिर सरकारको ढुकुटीमा पैसा छैन भने अर्कोतर्फ अनावश्यक वस्तुको आयातमा खर्बौं रुपैयाँ खर्चिएको उनले बताए। अर्थमन्त्रीको कारण अब देशमा राजनीतिकभन्दा आर्थिक संकट आउँछ। विदेशी मुद्रा सञ्चितिमा चाप परेपछि नै अर्थ मन्त्रालयले गर्नुपर्ने काम राष्ट्र बैंकले गर्दै आयातमा कडाइ गरेको थियो। तर, यो कुरा अर्थमन्त्रीलाई पचेन। यसले देशलाई संकटमा लैजान्छ। सुरेन्द्र पाण्डे, पूर्वअर्थमन्त्री कांग्रेस, माओवादी गठबन्धन सरकार आएपछि नै आर्थिक चलखेल सुरु भएको हो। काम गर्न नसकेको यो सरकारले पूर्वसरकार र गभर्नरलाई दोष थोपर्न थालेको छ। रुसयुक्रेन युद्धको नेपाली अर्थतन्त्रमा परेको असर न्यूनीकरणतर्फ गभर्नर लागेका थिए। तर, सरकारले रुचाएन। यसको असर मुलुकमा ठूलो पर्छ। डा युवराज खतिवडा, पूर्वअर्थमन्त्री राष्ट्र बैंक स्वायत्त संस्था थियो। अहिलेसम्म राजनीतिक हस्तक्षेप थिएन। तर, गभर्नरमाथिको कारवाहीले मुलुककै अर्थतन्त्रलाई कोल्याप्स नगर्ला भन्न सकिन्न। डिल्लीराज खनाल, अर्थविद् गभर्नरमाथिका आरोप निराधार बैंक तथा वित्तीय संस्था सम्बद्ध संघ तथा संगठनहरूले गभर्नरको निलम्बनप्रति आपत्ति जनाएका छन्। आइतबार संयुक्त प्रेस विज्ञप्ति जारी गर्दै अर्थमन्त्रीले गभर्नर महाप्रसाद अधिकारीलाई लगाएको आरोप निराधार भएको उनीहरूले बताए। केन्द्रीय बैंकको स्वायत्ततालाई सम्मान गर्दै जारी हस्तक्षेप बन्द गर्न उनीहरूको माग छ। निराधार आरोपका आधारमा गभर्नरमाथिको कारबाही तत्काल फिर्ता लिन आग्रह गर्छौं, विज्ञप्तिमा भनिएको छ। यस्ता प्रवृत्तिहरू नरोकिने र नसच्चिने हो भने समग्र अर्थतन्त्रको स्वस्थता र वित्तीय प्रणालीको स्थायित्वको लागि ट्रेड युनियन अधिकारको प्रयोग गर्न बाध्य हुने उनीहरूको चेतावनी छ। यसबाट आउन सक्ने सबै परिणनमको जिम्मेवारी सम्बन्धित निकाय तथा पदाधिकारीले लिनुपर्छ, विज्ञप्तिमा भनिएको छ। स्वायत्त निकायको प्रमुखको रूपमा परिभाषित नेपाल राष्ट्र बैंकको जिम्मेवारीप्रति विचलित हुने काम भएकोमा संघहरूले आपत्ति जनाएका छन्। विज्ञप्तिमा भनिएको छ, अर्थतन्त्रमा पर्न सक्ने गम्भीर संकटलाई समयमै समाधान गर्न र अर्थतन्त्रका समष्टिगत आर्थिक परिसूचकहरूमा देखिएका चुनौतीहरूमाथि सजगताका साथ पूर्वसावधानीका उपाय अपनाउँदा पनि चैत्र २४ गते बिहीबार बसेको मन्त्रिपरिषद्को निर्णयअनुसार नेपाल राष्ट्र बैंकका गभर्नर महाप्रसाद अधिकारीलाई आधारहीन एवं कपोकल्पित आरोप लगाउँदै गरिएको निलम्बनप्रति पेसाकर्मीको ध्यानाकर्षण भएको छ। विद्यमान विश्व अर्थतन्त्र र परिस्थितिको आकलन गर्दै तथा केही राष्ट्रहरूले भोग्दै आएको आर्थिक संकटबाट पाठ सिक्दै केन्द्रीय बैंकबाट समयमै प्रेषित सूचना र सुझावको कार्यान्वयन गरी मुलुकको अर्थतन्त्रको उद्धारमा संवेदनशील हुनुपर्नेमा मन्त्रालय जिम्मेवार नबेनको उनीहरूको आरोप छ। जिम्मेवार तालुक मन्त्रालय र सरकारको ध्यान केन्द्रीय बैंकप्रति हलो अड्काउने र गोरु चुट्ने मात्रै भयो, विज्ञप्तिमा भनिएको छ, नीति अख्तियार गर्ने र केन्द्रीय बैंकको स्वयत्तता माथि हस्तक्षेप गर्दै गैरकानुनी निर्देशन दिएको देखियो। संकटपूर्ण घडीमा राज्यका सबै तह र तप्काका निकाय, संस्था र आम जनसमुदायको विश्वास र सहकार्य जुटाउँदै, राष्ट्रिय एवं अन्तर्राष्ट्रिय कानुनको परिपालना गर्नुभन्दा आफ्ना कमजोरी र अक्षमतालाई ढाकछोप गरिएको संगठनको तर्क छ। यस्ता उद्देश्यका साथ राजनीतिक प्रतिशोध र सीमित स्वार्थका लागि स्वायत्त र संवेदनशील निकायको जिम्मेवार पदाधिकारीमाथि देशले समग्र वित्तीय प्रणली र अर्थतन्त्रमाथि दीर्घकालीन नकारात्मक असर पर्ने गरी सुरु गरिएको कारबाहीमा संगठनले निन्दा गरेको छ। नेपाल राष्ट्र बैंक कर्मचारी संघका अध्यक्ष रुद्रप्रसाद तिम्सिना, सञ्चय कोष कर्मचारी संगठनका अध्यक्ष धर्मराज मैनाली, राष्ट्रिय वाणिज्य बैंक कर्मचारी संघ नेपालका अध्यक्ष रामप्रसाद जोशी, नेपाल बैंक कर्मचारी संघका अध्यक्ष नवराज लम्साल र कृषि विकास बैंक कर्मचारी संघ नेपालका संयोजक लीला जीसीको हस्ताक्षरमा संयुक्त प्रेस विज्ञप्ति जारी गरिएको थियो।"
खुमलटारले ए डिभिजन खेल्ने,काठमाडौं : खुमलटार युथ क्लब शीर्ष डिभिजनको सहिद स्मारक ए डिभिजन लिगमा बढुवा भएको छ। आइतबार भएको बी डिभिजन लिगको आफ्नो अन्तिम खेलमा सामाजिक युथ क्लबलाई २१ गोलले हराउँदै खुमलटार ए डिभिजनमा उक्लिएको हो। सातदोबाटोस्थित एन्फा कम्प्लेक्समा भएको खेलमा सविन केसीले १४औं मिनेटमा गोल गर्दै खुमलटारलाई सुरुवाती अग्रता दिलाएका थिए। खेलको ५७औं मिनेटमा सुरेश खत्रीले गोल गर्दै सामाजिक युथ क्लबलाई खेलमा फर्काएका थिए। त्यसपछि खेलको इन्जुरी समयमा सामाजिक युथ क्लबका विकास लिम्बूले आत्मघाती गोल गरेपछि खुमलटारले २१ को जित निकालेको हो। जितसँगै खुमलटार बी डिभिजन लिगको दोस्रो स्थानमा रहँदै शीर्ष डिभिजनमा उक्लिएको हो। २०६१ सालमा स्थापना भएको खुमलटार पहिलो पटक शीर्ष डिभिजनको लिगमा उक्लिएको हो। खुमलटारले १३ खेलमा २२ अंक जोड्यो। बी डिभिजन लिगमा खुमलटार र रानीपोखरी कर्नर टिम (आरसिटी) ले २२२२ अंक जोडे पनि हेड टु हेडमा खुमलटारले बाजी मारेको हो। गत चैत २० मा भएको खेलमा खुमलटारले आरसिटीलाई ३१ गोलले पराजित गरेको थियो। आफ्नो अन्तिम खेलमा टुसाल युथ क्लबसँग गोलरहित बराबरी खेल्दै अंक बाँडेपछि आरसिटी ए डिभिजनमा बढुवा हुनबाट बञ्चित भयो।
चुनाव सार्न चलखेल : मन्त्री बन्दीलाई कानुनी छिद्र खोजाइँदै,"काठमाडौं : स्थानीय निर्वाचन आउन अब एक महिनामात्रै छ। गठबन्धन गर्ने भन्दै आएका सत्तारूढ दलहरू भने चुनावी अभियानमा खासै सक्रिय भइसकेका छैनन्। देशव्यापी दौडाहामा छ त एक्लो एमाले। किन ? सत्ता गठबन्धनलाई चुनाव लागेको छैन ? वा, उनीहरू बिनाप्रचार एमालेलाई पाखा लगाउनेमा ढुक्क छन् ? सम्बद्ध उच्च स्रोत भन्छ, होइन। बरु कुनै न कुनै छिद्र खोजेर यो चुनाव पछि धकेल्न गठबन्धन प्रयासरत छ। त्यही प्रयोजनका लागि गैरसांसद गोविन्द बन्दीलाई कानुनमन्त्री बनाइएको हो। बन्दी आवश्यकताअनुसार कानुनी बाटा पहिल्याउन सिपालु छन्। यसबीच उनले सत्ता गठबन्धनलाई गुन पनि लगाएका छन्। तत्कालीन प्रधानमन्त्री केपी शर्मा ओलीले संसद् विघटन गर्दा विपक्षमा बहस गर्न, गराउन उनको अहम् भूमिका छ। उनी नेकपा एसका अध्यक्ष माधवकुमार नेपाल निकट कानुन व्यवसायी हुन्। एमसीसीमा व्याख्यात्मक टिप्पणी तयार पार्ने पनि उनी नै हुन्। त्यही कारण गठबन्धन जोगियो। प्रचण्ड र नेपालको सेफ ल्यान्डिङ पनि भयो। अहिले स्थानीय चुनाव गठबन्धनको हितमा देखिन्न। त्यसैले सार्नु उपयुक्त हुने नेताहरूको ठहर छ, गठबन्धन स्रोतले भन्यो, त्यसको कानुनी उपाय र कम विवादास्पद बहाना निर्माण गर्न मन्त्री बन्दीको प्रयोग हुनेछ। पहिलो कदम : विषयान्तर मुलुक निर्वाचनमा होमिइसकेको परिस्थितिमा सरकारले गभर्नर महाप्रसाद अधिकारीलाई निलम्बन गरेको छ। यसले देशव्यापी विषयान्तर गराएको छ। बुद्धिजीवी, मिडिया र राजनीतिकर्मीको ध्यान त्यता खिचिएको छ। निर्वाचन आचारसंहिता लागू हुनुभन्दा केही घण्टाअघि मात्रै राष्ट्र बैंकका गभर्नरविरुद्ध छानबिन समिति बनाउनु आफैंमा सन्देहात्मक छ। अर्थमन्त्री जनार्दन शर्मा माओवादी केन्द्रका नेता हुन्। माओवादी केन्द्र र नेकपा एस वैशाखमै स्थानीय निर्वाचन गराउने पक्षमा थिएनन्। प्रधानमन्त्री शेरबहादुर देउवाले घोषणा गरेपछि बाध्य भएर मात्रै यसमा सहमत भएका थिए। त्यतिबेला सरकारले कानुन संशोधन गरेर निर्वाचन सार्ने तयारी गरेको पनि थियो। त्यसका लागि महान्यायाधिवक्ता खम्बबहादुर खातीलाई जिम्मा दिइएको थियो। तर स्वयं कांग्रेस नेता र अन्य क्षेत्रबाट निर्वाचन समयमा गराउन दबाब परेपछि प्रधानमन्त्री हच्चिएका थिए। नेकपा एसले तत्काल देशभर संगठन संरचना बनाउन सकेको छैन। माओवादी केन्द्रको संगठन पनि पछिल्लो समय कमजोर हुँदै गएको छ। बहाना बन्न सक्छ आर्थिक संकट आर्थिक संकटकै कारण श्रीलंकाले हालै कागज किन्न नसकेर शैक्षिक परीक्षाहरू स्थगन गर्यो। यता अर्थमन्त्री शर्माले पनि मुलुकलाई आर्थिक संकटतर्फ धकेलेका छन्। सरकारले आर्थिक अभावको त्यही बहाना बनाएर निर्वाचन सार्न सक्ने विश्लेषकहरू बताउँछन्। देशमा पैसा छैन, कसरी निर्वाचन गर्ने भनेर सारियो भने अचम्मित हुनु पर्दैन, अर्थशास्त्री डा डिल्लीराज खनाल भन्छन्, प्रत्यन्त पनि भइरहेकै छन्। आफ्नो अक्षमता ढाकछोप गर्न कानुनविपरीत गभर्नरलाई निलम्बन गरिएको उनको ठहर छ। यो कदमले खस्किँदो अर्थतन्त्र थप घराशायी बनाएको उनको भनाइ छ। स्वायत्त रहेको राष्ट्र बैंकलाई कारिन्दा बनाउन खोजियो, उनले भने, यो कदम सरकारले नसच्याए अर्थतन्त्र र वित्तीय क्षेत्र नै डुुब्न सक्छन्। स्वयं सत्तारूढ नेताहरू चुनाव नसर्नेमा विश्वस्त छैनन्। कांग्रेस नेता डा चन्द्र भण्डारी सर्वदलीय सहमति भए पनि निर्वाचन सार्न नहुने बताउँछन्। कुनै समस्या देखाएर चुनाव सार्न हुँदैन, उनले भने, सर्वदलीय सहमति भए पनि अब निर्वाचन रोक्नु हँुदैन। स्थानीय तहको निर्वाचन गरेरै जानुपर्छ। तर, अभियानमा एमाले एक्लै, किन ? निर्वाचन आउनै लागेको छ। तर, झट्ट हेर्दा त्यो एमालेलाई मात्र लागेको छ। एमाले अध्यक्ष केपी शर्मा ओली देशव्यापी दौडाहामा छन्। गठबन्धनका अन्य दलका शीर्ष नेता चुनाव अभियानमा लागेको खासै देखिँदैन। नेकपा एमालेका प्रचार विभाग उपप्रमुख विष्णु रिजाल गठबन्धनका दलहरू सकेसम्म स्थानीय तहका निर्वाचन नगराउन तानाबाना बुनिरहेको ठान्छन्। निर्वाचन आउन एक महिनामात्रै छ। अहिलेसम्म हामीलाई मात्रै निर्वाचन लागेको छ। सत्ता गठबन्धन त नियुक्ति र भागबन्डामै अल्झिइरहेको छ, उनले भने, कार्यकर्तालाई निर्वाचन हुन पनि सक्छ, नहुन पनि सक्छ भनेर अल्झाइरहेको छ। संघीय पहिला गर्ने प्रपञ्च सुरुवातदेखि नै सत्ता गठबन्धन संघीय निर्वाचन गराए मात्रै स्थानीय तहको गराउने पक्षमा थियो। जनदबाबका कारण त्यो सम्भव भएको थिएन। प्रचण्ड र नेपाल आगामी २०७९ चैतसम्म स्थानीय तहको निर्वाचन गराउन चाहन्थे। त्यो नभएमा २०७९ असोज, कात्तिक, मंसिरतिर संघ, प्रदेश र स्थानीय तीनै तहको निर्वाचन एकैचोटी गराउन पनि प्रचण्ड र नेपालले प्रयत्न गरे। सत्ता गठबन्धनले महान्यायाधिवक्ता खाती, माओवादी निकट मानिने पूर्वमहान्यायाधिवक्ता रमण श्रेष्ठ र वर्तमान कानुनमन्त्री गोविन्द बन्दीसँग राय लिएको थियो। उनीहरू निर्वाचन सार्न सकिने राय पनि दिएका थिए। उनीहरूले संविधानसँग बाझिएका कानुनका प्रावधान संशोधन गरेर निर्वाचन सार्न सकिने सुझाएका थिए। पहिला स्थानीय तहको चुनाव गर्दा पार्टीले राम्रो नतिजा ल्याउन नसके त्यसको असर संघीय संसद्को निर्वाचनमा पर्ने उनीहरूको ठम्याइँ हो। अर्को कारण : गठबन्धनमा झमेला स्थानीय तहको निर्वाचनमा तालमेल गर्ने भने पनि गठबन्धनले त्यसको स्वरूप तयार पार्न सकेको छैन। गठबन्धनलाई एमालेसँग तालमेल गर्न रोक्नेबाहेक अरू विषयमा खाका बनाउन सकेको छैन। सबैभन्दा ठूलो झमेला तालमेलमा हुने देखिएको छ। वैचारिक रूपमा मतभेद भएको दलको पक्षमा कसरी भोट माग्ने भन्ने विषय स्वयं माओवादी केन्द्र र एकीकृत समाजवादीको तल्लो तहका नेतामा छ। कतिपय वडा, गाउँपालिका, नगरपालिकामा गठबन्धनका दलहरूले आआफ्नै पार्टीका उम्मेदवार घोषणा गर्न थालिसकेका छन्। शीर्ष नेताहरू भने जसरी पनि तालमेल गर्न लागेका छन्। तालमेल नभए चुनावै सार्ने मनस्थितिमा छन्। स्थानीय शासनविद् डा श्यामकृष्ण भुर्तेलको बुुझाइमा तल्लो तहका कार्यकर्ता चुनावी तालमेलमा सहमत छैनन्। तर, माथिबाट जबरजस्ती तालमेल भनिदिँदा झमेला भएको छ। विप्लव फ्याक्टर नेत्रविक्रम चन्द विप्लव नेतृत्वको नेकपाले स्थानीय तहका भाग लिने इच्छा देखाएको छ। तर, उसको दल निर्वाचन आयोगमा दर्ता छैन। उसलाई समेत समेट्ने नाममा चुनाव सार्ने सबैभन्दा गतिलो बहाना हुन सक्छ, माओवादीका एक असन्तुुष्ट नेता भन्छन्, विप्लवलाई मौका दिने भन्दै निर्वाचन सार्न खोजियो भने अचम्म नमाने हुन्छ।"
"जनमत सधैं एकनास हुँदैन, गठबन्धनसँग लडेर एमाले पहिलो पार्टी बन्छ : महासचिव पोखरेल","काठमाडौं : नेकपा एमालेका महासचिव शंकर पोखरेलले जनमत सधैं एकनास नहुने बताएका छन्। आइतबार बागबजारमा आयोजित स्थानीय निर्वाचन केन्द्रित प्रचार भेलालाई सम्बोधन गर्दै उनले पाँच वर्षमा हरेक पार्टीले गरेको काम आधारमा नयाँ जनमत निर्माण हुने भएकाले आवधिक निर्वाचन आवश्यक भएको बताएका हुन्। उनले अघिल्लो निर्वाचनको मतपरिणामलाई सत्ता गठबन्धनको मत एकातिर र प्रतिपक्ष एमालेको मत अर्कोतिर राखेर तुलना गर्नु उपयुक्त नहुने बताए। विगतको स्थानीय तह निर्वाचनमा माओवादी र कांग्रेसको गठबन्धन मिलेर लड्दा पनि एमाले पहिलो भएको हो। उनले भने,आगामी निर्वाचनमा पनि एमालेका स्थानीय सरकार, प्रदेश सरकार र केन्द्र सरकारले गरेको कामका आधारमा जनताले एमालेलाई नै मत दिएर पहिलो पार्टी बनाउँछन्। उनले पार्टी विभाजनको असर ४ प्रतिशतमा परेको दाबी गरे। उनले भने, माधव नेपाल पक्षले जनमतलाई प्रभाव पार्ने हैसियत छैन। यसकारण चुनावमा जाँदा उनीहरूले असर पार्दैनन् , त्यो नगन्य छ।पोखरेलले थपे, एमालेले जित्ने आधारहरु स्पष्ट छन्। बाहिर हल्ला गरिए जस्तो एमाले विभाजन भएर कमजोर छ भन्ने तर्क तथ्यमा आधारित छैन। तथ्य तत्कालिन दल विभाजन गर्न गरिएको प्रयास नै काफी छ। दल विभाजन नेता वा जनमतको आधारमा हुन्छ। एमाले नेताका आधारमा विभाजित भएको हो। पोखरेलले माधव पक्षमा गएका कार्यकर्ताले दिने मत माओवादी केन्द्रबाट एमालेमा पार्टी प्रवेश गरेकाबाट नै परिपूर्ति हुने भएको एमालेलाई विभाजनको असर नपर्ने दाबी गरे। महासचिव पोखरेलले मधेश प्रदेशमा पनि एमालेमा जनलहर देखिएकाले पार्टी कमजोर नहुने स्पष्ट पारे। उनले नेपाली राजनीतिमा कार्यकर्ताहरू चलायमान भएपनि एमालेमा ८० प्रतिशत आइरहेको दाबी गरे। उनले निर्वाचन आयोगमा झण्डै ३५ लाख मतदाता थपिएकामध्ये अधिकांश एमालेका जनमत भएको दाबी गरे। गठबन्धनका माध्यमबाट परिवर्तन र विकासको नाराले जनमत पाउँदैन। मिलेर लड्ने विषय स्वार्थ हो। उनले भने, एमाले विकास र समृद्धिको नारा लिएर अगाडि बढेको छ, जनलहर एमालेमै छ। उनले पार्टी विभाजन अघि प्रचण्ड र माधव नेपाल एकसाथ भएपनि फुटेपछि किन एउटै बनाउन सकेनन् भन्ने जनतालाई राम्रोसँग थाहा भएको बताए। उनले भने, पार्टी विभाजन अघि प्रचण्ड र माधव नेपाल एकसाथ थिए। तर त उनीहरु नै विभाजन भए। मिल्न सकेनन्। किनकी उनीहरुको सम्बन्ध स्वार्थको थियो। हो, यसैले अब माओवादी र माधव पक्षमा रहेका नेता, कार्यकर्ताहरुपनि एकएक गर्दै एमालेमा नै समाहित भइसक्नुहुनेछ। कांग्रेसको पछाडि लाग्ने कम्युनिस्ट हुन सक्दैनन् महासचिव पोखरेलले कांग्रेसको पछाडि लाग्ने कम्युनिस्ट हुन नसक्ने दाबी गरे। उनले गठबन्धन आवद्ध दललाई संकेत गर्दै कांग्रेसको पछाडि लाग्ने वामपन्थी हुन नसक्ने स्पष्ट पारेका हुन्। उनले नेपालमा राजनीति पार्टीहरू घटाएर ध्रुवीकरण गर्नु आवश्यक भएको बताए। उनले भने, जति धेरै पार्टी त्यति नेपाली राजनीतिमा अस्थिरता, स्वार्थ समूहको गठजोड, विदेशी चलखेल हुन्छ। त्यसैले पार्टी घटाउनु आवश्यक छ। उनले अहिले दुई धार देखिएकाले एउटा एमालेले र अर्को धारको कांग्रेसले लिड गरिरहेको बताए। उनले भने, वामपन्थी धारको नेतृत्व एमालेले गरिरहेको छ। अर्को कांग्रेसले, अबको चुनाव त्यसतर्फ जाँदैछ। आफ्नै दृष्टिकोण र राजनीतिक दिशा नभएका पार्टीहरु विघटनतर्फ जान्छन्। उनले नेपाली कांग्रेसको नीति र शेरबहादुर देउवाको नेतृत्वलाई स्वीकार गरेर माधवप्रचण्ड हिडेकोले एमालेले सहकार्य गर्ने काम सम्भव नरहेको स्पष्ट पारे। पोखरेलले भने, प्रचण्ड र माधवलाई पार्टीमा फिर्ता ल्याउने होइन, देउवातिरै धकेल्ने हो, उतै जान दिनुपर्छ, माधव र प्रचण्डको भ्रममा परेर त्यता लागेका अन्य नेता कार्यकर्तालाई भने पार्टीमा स्वागत गर्नुपर्छ, स्थान दिनुपर्छ। पछिल्लो युवा पुस्ता एमाले आकर्षित महासचिव पोखरेलले एमालेमा सुरुवात देखिनै संगठित कार्यकर्ता भएको दाबी गरे। उनले भने, पहिलेदेखि नै नेपालको चुनावी परिणाम नियाल्ने हो भने संगठित मतदाता एमालेमा छन्। असंगठित मतदाता कांग्रेसमा हुन्थे। तर अहिले संगठित त एमालेमा छँदैछन्। एमालेका अध्यक्ष केपी शर्मा ओली नेतृत्वमा एमालेले गरेका काम, देश बदल्ने विश्वास र भिजन देखेर पछिल्लो समयमा युवा पुस्ता एमाले र केपी शर्मा ओलीप्रति आकर्षित भएका छन्। उनले केपी ओलीले विकास र समृद्धिको योजना जनतामाझ लगेपछि एमालेप्रति आकर्षण बढेको धारणा राखे। उनले राजनीतिक लडाई विभिन्न क्रान्तिबाट भएपछि विकासमा क्रान्ति ल्याउनुपर्छ भनेर विकास र समृद्धिको जग नै अध्यक्ष ओलीले बसाएको दाबी गरे। पूर्वमुख्यमन्त्री समेत रहेका पोखरेलले एमालेले राम्रो काम गर्दागर्दै पनि गठबन्धन र राष्ट्रिय स्वार्थको कारणबाट मात्रै एमाले सरकारबाट बाहिरिनु परेको बताए। राष्ट्रिय स्वाभिमान र हित, विकास र समृद्धिको एजेन्डा र नीति, संविधान निर्माण र कार्यान्वयनमा भूमिका, जनताको बहुदलीय जनवाद (जवज) बाट निर्दिष्टहरु सामाजिक न्यायको पक्षमा एमाले सफल देखिएकाले जनतामा लैजाने धेरै एजेन्डा पार्टीसँग रहेको पोखरेलको भनाइ छ। उनले भारतले नाकाबन्दी लगाउँदा चीनतर्फ सम्झौता अगाडि बढाएको, संसद्बाट सर्वसम्मत रुपमा संविधान नै संशोधन गरेर संविधानको अनुसूचीमा निशान छापमा नेपालमा चुच्चे नक्सा अंकित राख्न सफल भएको र कार्यान्वयन गरेको समेत स्मरण गरे। चीनसँग नेपाललाई बन्दरगाह प्रयोग गर्न दिने सम्झौता गरेकाले अब कुनै एक देशले चाहेमापनि कहिल्यै नाकाबन्दीको समस्या भोग्नु नपर्ने पोखरेलको जिकिर छ ।"
एन्टिबायोटिकको चरम दुरुपयोग,"सय वर्षअघिसम्म मानिसको शरीरलाई सानोतिनो संक्रमणले पनि आक्रमण हुँदा गर्ने उपचार थिएन। सानोतिनो ज्वरोखरो र संक्रमणबाटै पनि लाखौं मानिसले ज्यान गुमाउँथे। त्यस्तो समयमा बेलायतका वैज्ञानिक अलेक्जेन्डर फ्लेमिङले सन् १९२८ मा प्रतिजैविक (एन्टिबायोटिक) ओखती पत्ता लगाए। एक प्रकारको ढुसीबाट फ्लेमिङले पेनिसिलिन नामक एन्टिबायोटिक पत्ता लगाउँदा त्यो मानव सभ्यताका लागि नै अलौकिक वरदान नै सावित भएको थियो। चिकित्सा विज्ञानका लागि त्यो ठूलो क्रान्ति थियो। औषधि विज्ञानका क्षेत्रमा फ्लेमिङ पूज्य नाम हो। सन् १९४५ मा फ्लेमिङले नोबेल पुरस्कार पनि प्राप्त गरे। त्यति महŒवपूर्ण आविष्कार गरेका फ्लेमिङले त्यो पुरस्कार प्राप्त गर्दा निकै मननीय वाणी बोलेका थिए। उनले भनेका थिए कुनै दिन पेनसिलिन बजारमा सजिलै पाइन थाल्नेछ। केही मानिसले चाहिनेभन्दा थोरै वा धेरै प्रयोग गर्दा जीवाणुहरूले प्रतिरोध गर्नेछन्। उनको भविष्यवाणी सत्य सावित हुँदै आइरहेको छ। ब्याक्टेरियाविरुद्ध लडेर शरीरको रक्षा गर्ने औषधि नै एन्टिबायोटिक जसले शरीरमा प्रवेश गरेको ब्याक्टेरियालाई निस्तेज पार्छ, अचेल आफैं निस्तेज हुँदैछ। कारण गलत र अनावश्यक प्रयोग। धेरै खाए अमृत पनि विष हुन्छ भने झैं एन्टिबायोटिक औषधिको प्रभावहीनता अचेल मानिसको मृत्युको मूल कारण हुने देखिँदैछ। त्यस्तो अवस्थालाई चिकित्सकीय भाषामा एन्टिमाइक्रोबियल रेसिस्टेन्स (एएमआर) भनिन्छ। एएमआरका कारण संसारभर हरेक वर्ष सात लाख मानिस मर्ने गरेको तथ्यांक छ। यो अवस्थामा सुधार ल्याउन नसके सन् २०५० सम्ममा एक करोडभन्दा बढीले एएमआरकै कारण ज्यान गुमाउने अनुमान डब्लूएचओले गरिसकेको छ। त्यसलाई आर्थिक रूपमा हिसाब गर्दा ६६ अर्ब पाउन्ड हुन आउँछ। एन्टिबायोटिकको अनावश्यक र गलत प्रयोगबाट हुने अदृश्य समस्यालाई साइलेन्ट एपिडेमिक भनिन्छ। हो, अहिले विश्वमा त्यही एपिडेमिक अर्थात् शान्तमौन महामारी छ। नेपाल त्यो महामारीमो चपेटामा पर्ने मुलुकमध्ये अगाडि छ। आखिर गरिब र अशिक्षित मुलुक हुनुको दुर्दशा यस्तै हुन्छ। जथाभावी एन्टिबायोटिक प्रयोग नगर्न सर्वसाधारणलाई सचेत बनाउनु राज्यको दायित्व हो। किराना पसलमा नुन, भुटुन वा सलाई साबुन किने जसरी नै पसलपसलमा एन्टिबायोटिक किन्न पाइन्छ। डाक्टरसँग जाँच्न जाने वा सरसल्लाह लिनेभन्दा औषधि पसलमा गएर एन्टिबायोटिक किनेर खाइहाल्ने गलत प्रवृत्तिका रोगी धेरै नेपाली छन्। चिकित्सककहाँ गए पनि छिटो निको हुनुपर्यो भन्दै एन्टिबायोटिक प्रेसक्राइब गर्न बिरामी आफैं पनि दबाब दिन्छन्। एन्टिबायोटिक औषधि अलिक महँगो पनि हुन्छ, यसका उत्पादक जतिसक्दो बिक्री गरेर नाफा कमाउन चाहन्छन्। धेरैभन्दा धेरै पे्रसक्राइब गर्न चिकित्सकहरूलाई दबाब र प्रभावमा पार्छन्। कतिपय कमिसनखोरी चिकित्सक त्यही प्रलोभनले बिरामीलाई एन्टिबायोटिक औषधि सिफारिस गरिदिन्छन्। अर्काे त पशुपन्छी र वनस्पतिहरूमा पनि एन्टिबायोटिक औषधिको अत्यधिक प्रयोग छ। प्राकृतिक रूपमै विस्तारैभन्दा चाँडो हुर्काउने र बढाउने गर्न कुखुरा, सागसब्जी र तरकारीमा एन्टिबायोटिक औषधि प्रयोग हुन्छ। त्यस्तो औषधि प्रयोग भएको खाद्यान्नमार्फत पनि वा हावापानीकै माध्यमबाट पनि आजका हरेकजसो मानिसको एन्टिबायोटिक प्रत्यक्ष, अप्रत्यक्ष घुसेकै छ। खासमा ब्याक्टेरिया छुट्ट्याउन कल्चर र सेन्सिटिभिटी परीक्षण गरी औषधि पे्रस्क्राइब गर्नुपर्छ। कतिपय चिकित्सक त्यसो नगरी एन्टिबायोटिक सिफारिस गरिदिन्छन्। नेपालका धेरैजसो स्वास्थ्य संस्थामा त परीक्षण गर्ने प्रयोगशाला नै हुँदैन। छैन। प्रतिजैविक औषधिको जथाभावी प्रयोगबाटै यो भुत्ते भएको हो। एन्टिबायोटिकमात्रै होइन, कुनै पनि औषधि जथाभावी सिफारिस नगर्न निषेध औषधि ऐन, २०३५ ले गरेको छ। त्यसले औषधि खरिदमा चिकित्सकको प्रेस्क्रिप्सन अनिवार्य भन्छ। औषधि बिक्री गर्ने व्यक्तिको योग्यता, क्षमता पनि कानुनमै व्यवस्था छ। त्यो कानुनको पालना नगरेर कैदसहितको दण्ड जरिवाना पनि हुन्छ। तर के गर्नु नेपाल कानुन नभएको देश होइन, कानुनको पालना नभएको देश हो। कानुनी राजको अभाव स्वास्थ्य क्षेत्रमा पनि छ। ती कानुन पालना भएका छैनन्। एन्टिबायोटिकको जथाभावी प्रयोग रोक्ने पहिलो उपाय कानुनको पालना नै हो। अर्काे उपाय जनचेतना हो। जथाभावी एन्टिबायोटिक प्रयोग नगर्न सर्वसाधारणलाई सचेत बनाउनु राज्यको दायित्व हो। अर्काेतिर युरोपेली मुलुकमा जस्तै पशुपन्छी र वनस्पतिमा एन्टिबायोटिक न्यूनीकरण गर्नुपर्छ। मुलुकको १५औं योजना (आर्थिक वर्ष २०७६७७२०८०८१) मा एन्टिबायोटिक औषधिको दुरुपयोग नियन्त्रण र औषधिको अनुसन्धानलगायत विषयलाई प्रभावकारी बनाउन नियमनकारी निकायको विकास तथा विस्तार गरिने भनिएको योजना ल्याउनुपर्छ। एन्टिबायोटिक नियमनमा कडाइ गरिनुपर्छ। प्रभावहीन हुँदै एन्टिबायोटिक, बलवान् हुँदै ब्याक्टेरिया"
मालपोत कार्यालयका निमित्त प्रमुख ५ लाख घुससहित पक्राउ,जनकपुरधाम : धनुषामा भूमि सुधार तथा मालपोत कार्यालयका प्रमुख घुससहित पक्राउ परेका छ्न्। भूमि सुधार तथा मालपोत कार्यालय धनुषाका निमित प्रमुख सुनीलकुमार झा ५ लाख घुससहित पक्राउ परेका हुन् । जनकपुरधामको भानुचौकस्थित अख्तियार दुरुपयोग अनुसन्धान आयोगको कार्यालय बर्दिवासबाट खटेको टोलीले झालाई नियन्त्रणमा लिएको छ। जग्गाको हकछाप मुद्दाको फैसला गर्नका लागि सेवाग्राहीसँग घुस लिएका हुन्।
मोरङमा गठबन्धनको किचलो,"विराटनगर : चुनावी गठबन्धनको विषयलाई लिएर मोरङमा सत्तारूढ दलबीचको किचलो उत्कर्षमा पुगेको छ। कांग्रेसका अधिकांश नेता, कार्यकर्ता चुनावी गठबन्धनको विपक्षमा छन्। गठबन्धन आवश्यक रहे, नरहेको बारेमा सम्बन्धित स्थानीय तहमै छलफल चलाउँदै निर्णय गरेर सहमति खोज्नुपर्ने पक्षमा कांग्रेस छ। कांग्रेसका नेताहरूले जिल्ला तहबाट गठबन्धन गर्न सक्ने अवस्थामा आफूहरू नरहेको बताउँदै आएका छन्। नेकपा (माओवादी केन्द्र), नेकपा (एकीकृत समाजवादी), जनता समाजवादी पार्टी (जसपा) समेतका दल आगामी स्थानीय तह निर्वाचनमा गठबन्धन गरेर जानुपर्ने पक्षमा छन्। कांग्रेस इमानदार नबनेमा विकल्प खोज्ने पक्षमा अरू दल रहेका हुन्। चुनावी तालमेलका बारेमा छलफल गर्न र सहमति जुटाउन बस्दै आएको गठबन्धन आबद्ध दलको बैठकबाट पनि कुनै निष्कर्ष निस्कन सकेको छैन। मोरङ कांग्रेसमा शेखर कोइराला पक्ष हाबी छ। कांग्रेसले आवश्यकताअनुसार गठबन्धन गरेर जाने निर्णय गरेको भए पनि कोइराला पक्ष खुलेरै गठबन्धनको विपक्षमा उभिएको छ। प्रदेश १ का आन्तरिक मामिला तथा कानुनमन्त्रीसमेत रहेका कांग्रेस नेता केदार कार्की गठबन्धनको औचित्य नरहेको बताउँछन्। कांग्रेस एक्लैले चुनाव मज्जाले जित्छ। किन चाहियो गठबन्धन ?, उनले भने, आफैं सक्षम हुँदाहुँदै अरूको भर पर्न आवश्यक छैन। अरूलाई बोकेर हिँड्नुपर्ने आवश्यकता पनि देखिँदैन। कार्कीले कांग्रेसजस्तो मजबुत पार्टीले अरूको भर परेर चुनावमा जान नपर्ने बताए। गठबन्धनका नाममा पार्टी कमजोर छ भन्ने देखाउन खोजिँदै छ, उनले भने, गठबन्धन आवश्यक थियो, थिएन भनेर तल्लोस्तरमा नबुझिकन माथिबाट निर्णय हुनु गलत हो। गठबन्धनको असन्तुष्टिले चैँ बरु गलत नतिजा निकाल्न सक्ने कांग्रेस नेताहरूको बुझाइ छ। कांग्रेस एक्लै अघि बढ्न खोजेको भन्दै अरू दलले यसअघि नै छलफल चलाएका थिए। उनीहरूले गठबन्धनका सवालमा कांग्रेसको धारणासमेत मागेका छन्। कांग्रेसले गठबन्धन गर्न नमाने आफूहरू पनि सक्षम रहेको दाबी अरू दलको छ। माओवादी केन्द्र प्रदेश १ का सचिव गणेश उप्रेती (सुशील)ले गठबन्धनका बारेमा स्पष्ट धारणा बनाउन कांग्रेसलाई दुई दिनको अल्टिमेटम दिएको बताए। हाम्रो प्रश्नको उत्तर कांग्रेसले दिनुपर्छ। कि जिल्लास्तरीय प्याकेजमा सहमति गर्न आउनु पर्यो, उनले भने, हैन भने गठबन्धनबाट हटेको घोषणा कांग्रेसले गर्नुपर्छ। त्यसपछि हामी अरू विकल्प खोज्छौँ। स्थानीय तहको निर्वाचन जित्न कांग्रेससँग लम्पसार पर्नुपर्ने अवस्था नभएको उप्रेतीले बताए। गठबन्धन वा एकल लड्न सक्ने विकल्प सबैलाई खुला छ, उनी भन्छन्, हामीलाई गठबन्धनको खाँचो नै छैन। बरु कांग्रेसलाई छ। केन्द्रको निर्णयअनुसार जिल्लामा कांग्रेस नचलेको उप्रेती बताउँछन्। कांग्रेसका अधिकांश नेता, कार्यकर्ता चुनावी गठबन्धनको विपक्षमा आफैं सक्षम हुँदाहुँदै अरूको भर पर्न आवश्यक छैन जसपा नेता एवं प्रदेश सांसद जयराम यादव आफ्नो पार्टी गठबन्धनको पक्षमा रहेको बताउँछन्। गठबन्धन आवद्ध सबै दल इमानदार बन्नुपर्छ। बेइमानी कसैले पनि गर्न पाइँदैन, उनले भने, धोका दिनेलाई च्यापेर हामी बस्न सक्दैनौं। कांग्रेसलाई छाडेर पनि चुनावमा जान सकिन्छ। कांग्रेस स्रोतका अनुसार केही पालिकाबाट गठबन्धनका लागि सकारात्मक प्रतिक्रिया आएको छ। तर अधिकांशमा भने गठबन्धन नगरिकन कांग्रेस एक्लै चुनावमा जानुपर्ने पक्षको मत भारी छ। पार्टीको आन्तरिक शक्ति संघर्षका कारण कोइराला पक्ष गठबन्धनको विरुद्धमा रहेको एक नेताले बताए। कांग्रेस मोरङका सचिव मोदराज घिमिरे गठबन्धनको मोडालिटीका बारेमा छलफल जारी रहेको बताउँछन्। घिमिरेका अनुसार आन्तरिक छलफलमा अघिल्लो निर्वाचनमा पराजय बेहोरेका पालिकामा गठबन्धन आवश्यकता रहेको सुझाव आएको छ। जिल्लास्तरमा छलफल गरेर सहमति खोज्ने अधिकार आफूहरूलाई नरहेको उनले बताए। गठबन्धनका अन्य दलबाट सबैतिर गठबन्धन बनाएरै जानेगरी निर्णय गरौं भन्ने प्रस्ताव आएकोले त्यस विषयमा निर्णय लिन केन्द्रसँग समन्वय गरिने घिमिरेको भनाइ छ। मोरङका १७ वटा स्थानीय तहमध्ये १० वटामा कांग्रेस नेतृत्वको स्थानीय सरकार छ। विराटनगर महानगरपालिकामा एक्लै चुनाव जित्ने दाबी कांग्रेसको छ। गत स्थानीय चुनावमा कांग्रेसबाटै निर्वाचित भीम पराजुली अहिले विराटनगरको मेयर छन्। एमालेमा पनि सर्वसम्मत भएन स्थानीय तह निर्वाचनलाई लिएर विराटनगर महानगरपालिकाको मेयरको उम्मेदवारी छनोट पनि नेकपा (एमाले)ले सर्वसम्मत गर्न सकेन। प्रमुखका लागि आकांक्षी धेरै हुँदा सर्वसम्मत असम्भव भएपछि एमालेले पनि सम्भावित पाँच जना उम्मेदवारको नाम सिफारिस गरेको छ। पार्टीको विराटनगर महानगर कमिटीले उपमेयरका लागि तीन जनाको नाम सिफारिस गरेको छ। मेयरका लागि केन्द्रीय सदस्य रामलाल साह, मोरङ जिल्ला उपाध्यक्ष बाबुराम कार्की, पार्टीका महानगर अध्यक्ष अध्यक्ष सागर थापा, प्रदेश १ कमिटीका सदस्यहरू पर्शुराम बस्नेत र महेश भट्टराईको नाम सिफारिस गरिएको हो। १९ वटा वडा रहेको विराटनगरमा १६ वटाका उम्मेदवारको टुंगो लगाउन बाँकी रहेको एमालेले जनाएको छ।"
निर्वाचन सार्ने नियत,"निर्वाचन लोकतन्त्रको महायज्ञ हो। महायज्ञ सधैं गरिन्न। हत्तपत्त आयोजना हुन सक्दैन। त्यसको निश्चित समयावधि हुन्छ। लोकतन्त्रलाई बलियो बनाउने निर्वाचन पहिलो र निसर्त उपाय हो। निर्वाचन नै त्यस्तो मौका हो, जसले जनतालाई वास्तविक अर्थमा सबैभन्दा शक्तिशाली बनाउँछ। आफ्नो शासन गर्ने आफ्नो प्रतिनिधि निर्वाचनमार्फत जनताले चुनेर पठाउँछ। तर, निर्वाचन नै भएन वा ठीक समयको ठेगान भएन भने जनता निर्बलियो बन्छ। आवधिक निर्वाचन धकेल्ने वा नगर्ने या त्यसको विकल्प खोज्ने कल्पना लोकतन्त्रको भावनाविपरीत हो। आउँदो स्थानीय तह निर्वाचन पर धकेल्ने संशय पैदा हुँदा यी प्रसंग सान्दर्भिक भएका छन्। प्रदेश वा संघीय सरकारभन्दा जनताको सबैभन्दा नजिकको सरकार हो स्थानीय सरकार। जनताले छुँदा छोइने र हेर्दा देखिने यो सरकारसँग पर्छन् जनताको दैनन्दिन कामकाज। तसर्थ लोकतन्त्रलाई बलियो बनाउने सबैभन्दा आधारभूत र अपरिहार्य निर्वाचन स्थानीय निर्वाचन हो। जसले लोकतन्त्रलाई वास्तविक अर्थमा व्यवहारत जनताकहाँ पुर्याउँछ। कांग्रेस नेतृत्वको गठबन्धन सरकारका साझेदार दलहरू स्थानीय निर्वाचनमा पनि गठबन्धनमै जाँदैछन्। जबकि संसारका उच्चतम् लोकतन्त्रमा स्थानीय निर्वाचन दलीय हुँदैन। सबै उम्मेदवार स्वतन्त्र हुन्छन्। तिनलाई दलहरूले समर्थन भने गर्न सक्छन्। तर नेपालमा भने दलतन्त्रलाई झन् धेरै विकृत बनाउने गरी स्थानीय तह निर्वाचनलाई समेत महागठबन्धनको महासंग्राम बनाइँदैछ। त्यो गठबन्धनको स्वार्थ भनेको निर्वाचनमा अमूक दलविरुद्ध निषेधकै राजनीतिको तहमा देखा परेको छ। निषेधको राजनीति लोकतन्त्रको मान्यताविपरीत हो। लोकतन्त्रले त स्वच्छ र स्वस्थ प्रतिस्पर्धालाई अंगीकार गर्छ, कसैको उपस्थिति शून्य बनाउने भन्ने संकीर्ण र एकाधिकारवादको कल्पना गर्दैन। तर, गठबन्धनभित्रै भागबन्डाको किचलो यति गहिरो छ कि उम्मेदवार टुंग्याउनु फलामको चिउरा चबाउनुसरह भएको छ। आफूहरूले त्यही स्वार्थपूर्ति गर्ने ध्याउन्नकै कारण स्थानीय तह निर्वाचन सार्ने प्रपञ्च हुन्छ भने जनताले नै त्यसको प्रतिरोध गर्नुपर्छ। कसलाई शून्य बनाइदिने र कसलाई सत्ता सुम्पन्ने भन्ने अधिकार जनतामा छ। त्यो अधिकार प्रयोग गर्नबाटै बञ्चित बनाउने हक कसैलाई छैन। त्यस्तो गर्नेहरू खासमा लोकतन्त्र र जनता विरोधी हुन्। निर्वाचन कुनै व्यक्ति वा दलको स्वार्थ प्रयोजनका लागि होइन। स्थानीय तहको सरकारलाई नेपालको संविधानले निकै बलियो र अधिकार सम्पन्न बनाएको छ। त्यसैले त जनताको सेवा गर्ने मनसाय वा शक्तिशाली भान्छाको डाडुपन्यु चलाउने मक्सद धेरैले राखेका छन्। त्यस्तो आकांक्षा राख्नेहरू संघीय सरकारमा मन्त्री भइसकेका पनि छन्। हरेक स्थानीय तहको वडा सदस्यदेखि प्रमुख, उपप्रमुखमा आकांक्षीको जुन भीड लागेको छ, त्यो धेरै हदसम्म सकारात्मक हो। त्यसले स्थानीय सरकारको महत्त्व दर्शाएको छ। संघीय शासन प्रणालीले गर्दा नै आजको स्थानीय तहमा आकर्षण देखिएको मान्नुपर्छ। स्थानीय सरकार संघीयताको उपज पनि हो। संघीयतालाई मलजल गर्ने हो र यसलाई बलियो रूपमा संस्थागत गर्ने हो भने यसको निर्वाचनका लागि र, वा, अथवा, दायाँबायाँ, तल, माथि, कुनै बहाना गरिनु हुँदैन। घोषित मिति अर्थात् वैशाख ३० गते नै निसर्त निर्वाचन गर्नुपर्छ। हाम्रो संविधानले स्थानीय तह जनप्रतिनिधिविहीन हुने कल्पना गर्दैन। निर्वाचन धकेलियो भने थुप्रै पालिका जनप्रतिनिधिविहीन हुनेछन्। २०७४ सालमा तीन चरणमा निर्वाचन भएको थियो। असोज पहिलो साता निर्वाचितहरूका हकमा पाँच वर्षे कार्यकाल पूरा हुन पाएन भन्ने पनि छ। तर केही जनप्रतिनिधिले पूरै पाँच वर्ष कार्यकाल नपाउँदैमा लोकतन्त्र अप्ठेरोमा पर्दैन। निर्वाचन सारिँदा थुप्रै पालिकामा जनप्रतिनिधि रिक्त हुँदा बरु लोकतन्त्र पनि त्यहाँ रिक्त हुन जान्छ। सवाल केही जनप्रतिनिधिले व्यक्तिगत रूपमा सत्ता सञ्चालन गर्न पाए, पाएनन् भन्ने होइन। जनताले अधिकार पाए, पाएनन् भन्ने हो। निर्वाचन कुनै व्यक्ति वा दलको स्वार्थ प्रयोजनका लागि होइन। सबैलाई चेतना भया। जनतालाई अधिकार सम्पन्न बनाउन, संविधानको भावनाको कदर गर्न लोकतन्त्रलाई बलियो बनाउन वैशाख ३० गतेको स्थानीय निर्वाचनको विकल्प छैन। त्यसैले कसैले पनि कुनै बहानामा पनि निर्वाचन सार्ने प्रपञ्च नगरौं।"
एन्टिबायोटिकको चरम दुरुपयोग,"सय वर्षअघिसम्म मानिसको शरीरलाई सानोतिनो संक्रमणले पनि आक्रमण हुँदा गर्ने उपचार थिएन। सानोतिनो ज्वरोखरो र संक्रमणबाटै पनि लाखौं मानिसले ज्यान गुमाउँथे। त्यस्तो समयमा बेलायतका वैज्ञानिक अलेक्जेन्डर फ्लेमिङले सन् १९२८ मा प्रतिजैविक (एन्टिबायोटिक) ओखती पत्ता लगाए। एक प्रकारको ढुसीबाट फ्लेमिङले पेनिसिलिन नामक एन्टिबायोटिक पत्ता लगाउँदा त्यो मानव सभ्यताका लागि नै अलौकिक वरदान नै सावित भएको थियो। चिकित्सा विज्ञानका लागि त्यो ठूलो क्रान्ति थियो। औषधि विज्ञानका क्षेत्रमा फ्लेमिङ पूज्य नाम हो। सन् १९४५ मा फ्लेमिङले नोबेल पुरस्कार पनि प्राप्त गरे। त्यति महŒवपूर्ण आविष्कार गरेका फ्लेमिङले त्यो पुरस्कार प्राप्त गर्दा निकै मननीय वाणी बोलेका थिए। उनले भनेका थिए कुनै दिन पेनसिलिन बजारमा सजिलै पाइन थाल्नेछ। केही मानिसले चाहिनेभन्दा थोरै वा धेरै प्रयोग गर्दा जीवाणुहरूले प्रतिरोध गर्नेछन्। उनको भविष्यवाणी सत्य सावित हुँदै आइरहेको छ। ब्याक्टेरियाविरुद्ध लडेर शरीरको रक्षा गर्ने औषधि नै एन्टिबायोटिक जसले शरीरमा प्रवेश गरेको ब्याक्टेरियालाई निस्तेज पार्छ, अचेल आफैं निस्तेज हुँदैछ। कारण गलत र अनावश्यक प्रयोग। धेरै खाए अमृत पनि विष हुन्छ भने झैं एन्टिबायोटिक औषधिको प्रभावहीनता अचेल मानिसको मृत्युको मूल कारण हुने देखिँदैछ। त्यस्तो अवस्थालाई चिकित्सकीय भाषामा एन्टिमाइक्रोबियल रेसिस्टेन्स (एएमआर) भनिन्छ। एएमआरका कारण संसारभर हरेक वर्ष सात लाख मानिस मर्ने गरेको तथ्यांक छ। यो अवस्थामा सुधार ल्याउन नसके सन् २०५० सम्ममा एक करोडभन्दा बढीले एएमआरकै कारण ज्यान गुमाउने अनुमान डब्लूएचओले गरिसकेको छ। त्यसलाई आर्थिक रूपमा हिसाब गर्दा ६६ अर्ब पाउन्ड हुन आउँछ। एन्टिबायोटिकको अनावश्यक र गलत प्रयोगबाट हुने अदृश्य समस्यालाई साइलेन्ट एपिडेमिक भनिन्छ। हो, अहिले विश्वमा त्यही एपिडेमिक अर्थात् शान्तमौन महामारी छ। नेपाल त्यो महामारीमो चपेटामा पर्ने मुलुकमध्ये अगाडि छ। आखिर गरिब र अशिक्षित मुलुक हुनुको दुर्दशा यस्तै हुन्छ। जथाभावी एन्टिबायोटिक प्रयोग नगर्न सर्वसाधारणलाई सचेत बनाउनु राज्यको दायित्व हो। किराना पसलमा नुन, भुटुन वा सलाई साबुन किने जसरी नै पसलपसलमा एन्टिबायोटिक किन्न पाइन्छ। डाक्टरसँग जाँच्न जाने वा सरसल्लाह लिनेभन्दा औषधि पसलमा गएर एन्टिबायोटिक किनेर खाइहाल्ने गलत प्रवृत्तिका रोगी धेरै नेपाली छन्। चिकित्सककहाँ गए पनि छिटो निको हुनुपर्यो भन्दै एन्टिबायोटिक प्रेसक्राइब गर्न बिरामी आफैं पनि दबाब दिन्छन्। एन्टिबायोटिक औषधि अलिक महँगो पनि हुन्छ, यसका उत्पादक जतिसक्दो बिक्री गरेर नाफा कमाउन चाहन्छन्। धेरैभन्दा धेरै पे्रसक्राइब गर्न चिकित्सकहरूलाई दबाब र प्रभावमा पार्छन्। कतिपय कमिसनखोरी चिकित्सक त्यही प्रलोभनले बिरामीलाई एन्टिबायोटिक औषधि सिफारिस गरिदिन्छन्। अर्काे त पशुपन्छी र वनस्पतिहरूमा पनि एन्टिबायोटिक औषधिको अत्यधिक प्रयोग छ। प्राकृतिक रूपमै विस्तारैभन्दा चाँडो हुर्काउने र बढाउने गर्न कुखुरा, सागसब्जी र तरकारीमा एन्टिबायोटिक औषधि प्रयोग हुन्छ। त्यस्तो औषधि प्रयोग भएको खाद्यान्नमार्फत पनि वा हावापानीकै माध्यमबाट पनि आजका हरेकजसो मानिसको एन्टिबायोटिक प्रत्यक्ष, अप्रत्यक्ष घुसेकै छ। खासमा ब्याक्टेरिया छुट्ट्याउन कल्चर र सेन्सिटिभिटी परीक्षण गरी औषधि पे्रस्क्राइब गर्नुपर्छ। कतिपय चिकित्सक त्यसो नगरी एन्टिबायोटिक सिफारिस गरिदिन्छन्। नेपालका धेरैजसो स्वास्थ्य संस्थामा त परीक्षण गर्ने प्रयोगशाला नै हुँदैन। छैन। प्रतिजैविक औषधिको जथाभावी प्रयोगबाटै यो भुत्ते भएको हो। एन्टिबायोटिकमात्रै होइन, कुनै पनि औषधि जथाभावी सिफारिस नगर्न निषेध औषधि ऐन, २०३५ ले गरेको छ। त्यसले औषधि खरिदमा चिकित्सकको प्रेस्क्रिप्सन अनिवार्य भन्छ। औषधि बिक्री गर्ने व्यक्तिको योग्यता, क्षमता पनि कानुनमै व्यवस्था छ। त्यो कानुनको पालना नगरेर कैदसहितको दण्ड जरिवाना पनि हुन्छ। तर के गर्नु नेपाल कानुन नभएको देश होइन, कानुनको पालना नभएको देश हो। कानुनी राजको अभाव स्वास्थ्य क्षेत्रमा पनि छ। ती कानुन पालना भएका छैनन्। एन्टिबायोटिकको जथाभावी प्रयोग रोक्ने पहिलो उपाय कानुनको पालना नै हो। अर्काे उपाय जनचेतना हो। जथाभावी एन्टिबायोटिक प्रयोग नगर्न सर्वसाधारणलाई सचेत बनाउनु राज्यको दायित्व हो। अर्काेतिर युरोपेली मुलुकमा जस्तै पशुपन्छी र वनस्पतिमा एन्टिबायोटिक न्यूनीकरण गर्नुपर्छ। मुलुकको १५औं योजना (आर्थिक वर्ष २०७६७७२०८०८१) मा एन्टिबायोटिक औषधिको दुरुपयोग नियन्त्रण र औषधिको अनुसन्धानलगायत विषयलाई प्रभावकारी बनाउन नियमनकारी निकायको विकास तथा विस्तार गरिने भनिएको योजना ल्याउनुपर्छ। एन्टिबायोटिक नियमनमा कडाइ गरिनुपर्छ।"
निर्वाचन सार्ने नियत,"निर्वाचन लोकतन्त्रको महायज्ञ हो। महायज्ञ सधैं गरिन्न। हत्तपत्त आयोजना हुन सक्दैन। त्यसको निश्चित समयावधि हुन्छ। लोकतन्त्रलाई बलियो बनाउने निर्वाचन पहिलो र निसर्त उपाय हो। निर्वाचन नै त्यस्तो मौका हो, जसले जनतालाई वास्तविक अर्थमा सबैभन्दा शक्तिशाली बनाउँछ। आफ्नो शासन गर्ने आफ्नो प्रतिनिधि निर्वाचनमार्फत जनताले चुनेर पठाउँछ। तर, निर्वाचन नै भएन वा ठीक समयको ठेगान भएन भने जनता निर्बलियो बन्छ। आवधिक निर्वाचन धकेल्ने वा नगर्ने या त्यसको विकल्प खोज्ने कल्पना लोकतन्त्रको भावनाविपरीत हो। आउँदो स्थानीय तह निर्वाचन पर धकेल्ने संशय पैदा हुँदा यी प्रसंग सान्दर्भिक भएका छन्। प्रदेश वा संघीय सरकारभन्दा जनताको सबैभन्दा नजिकको सरकार हो स्थानीय सरकार। जनताले छुँदा छोइने र हेर्दा देखिने यो सरकारसँग पर्छन् जनताको दैनन्दिन कामकाज। तसर्थ लोकतन्त्रलाई बलियो बनाउने सबैभन्दा आधारभूत र अपरिहार्य निर्वाचन स्थानीय निर्वाचन हो। जसले लोकतन्त्रलाई वास्तविक अर्थमा व्यवहारत जनताकहाँ पुर्याउँछ। कांग्रेस नेतृत्वको गठबन्धन सरकारका साझेदार दलहरू स्थानीय निर्वाचनमा पनि गठबन्धनमै जाँदैछन्। जबकि संसारका उच्चतम् लोकतन्त्रमा स्थानीय निर्वाचन दलीय हुँदैन। सबै उम्मेदवार स्वतन्त्र हुन्छन्। तिनलाई दलहरूले समर्थन भने गर्न सक्छन्। तर नेपालमा भने दलतन्त्रलाई झन् धेरै विकृत बनाउने गरी स्थानीय तह निर्वाचनलाई समेत महागठबन्धनको महासंग्राम बनाइँदैछ। त्यो गठबन्धनको स्वार्थ भनेको निर्वाचनमा अमूक दलविरुद्ध निषेधकै राजनीतिको तहमा देखा परेको छ। निषेधको राजनीति लोकतन्त्रको मान्यताविपरीत हो। लोकतन्त्रले त स्वच्छ र स्वस्थ प्रतिस्पर्धालाई अंगीकार गर्छ, कसैको उपस्थिति शून्य बनाउने भन्ने संकीर्ण र एकाधिकारवादको कल्पना गर्दैन। तर, गठबन्धनभित्रै भागबन्डाको किचलो यति गहिरो छ कि उम्मेदवार टुंग्याउनु फलामको चिउरा चबाउनुसरह भएको छ। आफूहरूले त्यही स्वार्थपूर्ति गर्ने ध्याउन्नकै कारण स्थानीय तह निर्वाचन सार्ने प्रपञ्च हुन्छ भने जनताले नै त्यसको प्रतिरोध गर्नुपर्छ। कसलाई शून्य बनाइदिने र कसलाई सत्ता सुम्पन्ने भन्ने अधिकार जनतामा छ। त्यो अधिकार प्रयोग गर्नबाटै बञ्चित बनाउने हक कसैलाई छैन। त्यस्तो गर्नेहरू खासमा लोकतन्त्र र जनता विरोधी हुन्। निर्वाचन कुनै व्यक्ति वा दलको स्वार्थ प्रयोजनका लागि होइन। स्थानीय तहको सरकारलाई नेपालको संविधानले निकै बलियो र अधिकार सम्पन्न बनाएको छ। त्यसैले त जनताको सेवा गर्ने मनसाय वा शक्तिशाली भान्छाको डाडुपन्यु चलाउने मक्सद धेरैले राखेका छन्। त्यस्तो आकांक्षा राख्नेहरू संघीय सरकारमा मन्त्री भइसकेका पनि छन्। हरेक स्थानीय तहको वडा सदस्यदेखि प्रमुख, उपप्रमुखमा आकांक्षीको जुन भीड लागेको छ, त्यो धेरै हदसम्म सकारात्मक हो। त्यसले स्थानीय सरकारको महत्त्व दर्शाएको छ। संघीय शासन प्रणालीले गर्दा नै आजको स्थानीय तहमा आकर्षण देखिएको मान्नुपर्छ। स्थानीय सरकार संघीयताको उपज पनि हो। संघीयतालाई मलजल गर्ने हो र यसलाई बलियो रूपमा संस्थागत गर्ने हो भने यसको निर्वाचनका लागि र, वा, अथवा, दायाँबायाँ, तल, माथि, कुनै बहाना गरिनु हुँदैन। घोषित मिति अर्थात् वैशाख ३० गते नै निसर्त निर्वाचन गर्नुपर्छ। हाम्रो संविधानले स्थानीय तह जनप्रतिनिधिविहीन हुने कल्पना गर्दैन। निर्वाचन धकेलियो भने थुप्रै पालिका जनप्रतिनिधिविहीन हुनेछन्। २०७४ सालमा तीन चरणमा निर्वाचन भएको थियो। असोज पहिलो साता निर्वाचितहरूका हकमा पाँच वर्षे कार्यकाल पूरा हुन पाएन भन्ने पनि छ। तर केही जनप्रतिनिधिले पूरै पाँच वर्ष कार्यकाल नपाउँदैमा लोकतन्त्र अप्ठेरोमा पर्दैन। निर्वाचन सारिँदा थुप्रै पालिकामा जनप्रतिनिधि रिक्त हुँदा बरु लोकतन्त्र पनि त्यहाँ रिक्त हुन जान्छ। सवाल केही जनप्रतिनिधिले व्यक्तिगत रूपमा सत्ता सञ्चालन गर्न पाए, पाएनन् भन्ने होइन। जनताले अधिकार पाए, पाएनन् भन्ने हो। निर्वाचन कुनै व्यक्ति वा दलको स्वार्थ प्रयोजनका लागि होइन। सबैलाई चेतना भया। जनतालाई अधिकार सम्पन्न बनाउन, संविधानको भावनाको कदर गर्न लोकतन्त्रलाई बलियो बनाउन वैशाख ३० गतेको स्थानीय निर्वाचनको विकल्प छैन। त्यसैले कसैले पनि कुनै बहानामा पनि निर्वाचन सार्ने प्रपञ्च नगरौं।"
प्रतिशोधमा अर्थमन्त्री शर्मा,"नेपालीमा भनाइ छ कि आफैंं जान्नु कि भनेको मान्नु ! आफू पनि नजान्ने र भनेको पनि नमान्ने व्यक्ति अर्थमन्त्री पर्यो भने देशको अवस्था कस्तो हुन्छ ? यही उदाहरण वर्तमानमा देखिन थालेको छ। अहिले कोभिड१९ को विश्वव्यापी महामारीलगायत कारण विश्व अर्थतन्त्र नै जोखिममा पर्दै गएको छ। महामारीले सबैभन्दा बढी मारमा पर्यटन, उत्पादन र श्रमक्षेत्र परेका छन्। यस्तो बेला वैदेशिक सहयोग, पर्यटन र रेमिटेन्समा निर्भर अर्थतन्त्र रहेको नेपालजस्तो मुलुक आर्थिक संकटको उच्च जोखिममा पर्नु स्वाभाविक हो। वैदेशिक मुद्राको सञ्चितिले ६ महिना धान्न पनि मुस्किल पर्ने अवस्था छ। आयातमुखी अर्थतन्त्र रहेको मुलुकमा यसको असर कुनै एक क्षेत्रमा मात्र सीमित रहँदैन। नेपाल श्रीलंकाको बाटोमा छिटोछिटो दौडिरहेको आर्थिक सूचकहरूले देखाइरहेका छन्। श्रीलंका परिबन्धले त्यहाँ पुग्यो होला, नेपाल आफैं त्यतातिर धकेलिइरहेको छ। नयाँ आर्थिक वर्षका लागि बजेट निर्माणको तयारीमा रहनुपर्ने अर्थ मन्त्रालयको आन्तरिक संरचना जुन किसिमको छ, त्यसले मुलुकको अवस्था भयावह हुनबाट रोक्ने र सहज अवतरणमा पुर्याउने कुनै सम्भावना देखिन्न। त्यसमा पनि अर्थमन्त्रीका बहुलठ्ठी नीति, स्वार्थप्रेरित निर्णय र अनौठो स्वाभावका अगाडि नतमस्तक कर्मचारीतन्त्र र त्यसैमा अनुकूलता देख्ने प्रधानमन्त्रीको कार्यशैलीले मुलुकलाई कुन दिशामा पुर्याउने हो यसै भन्न सकिने अवस्था छैन। अर्थतन्त्रका जोखिमलाई न्यूनीकरण गर्न मसिनो गरी गृहकार्य गरिरहेका नेपाल राष्ट्र बैंकका गभर्नर महाप्रसाद अधिकारीमाथि अर्थमन्त्रीले अघि बढाएको कारबाहीले त अलिअलि आशा गर्नेहरूमा समेत अत्यास थपिदिएको छ। लोकतन्त्रका लागि लोकतन्त्रवादीको आवश्यकता पर्छ। लोकतन्त्रवादी ब्रान्ड होइन, संस्कृति हो। अभ्यास हो। यसका लागि मानवअधिकारको सम्मान र सुरक्षा, सार्वजनिक र राजनीतिक बहसको स्वागत गर्नुपर्छ। अरूको विचार र दृष्टिकोणप्रति सकारात्मक, विचार र अभिमतको आदान प्रदान हुनुपर्छ। तर्कको शक्तिमा विश्वास, आफ्नो तर्क, विचार र दृष्टिकोण परिवर्तनमा तत्परता चाहिन्छ। सम्झौता मेलमिलापमा इच्छुक अनि समस्याको शान्तिपूर्ण समाधानका निम्ति तयार रहने स्वभाव र शैली आवश्यक हुन्छ। लोकतन्त्रको एउटा प्रमुख तत्व असल शासन हो। असल शासन हुन कानुनी शासन, पारदर्शिता, सहभागिता, समानता, समावेशिता, प्रभावकारिता, सक्षमता, उत्तरदायित्व, जवाफदेहिता, सहमतिजस्ता पक्ष अपरिहार्य मानिन्छ। कुनै पनि लोकतान्त्रिक र उत्तरदायी सरकार आर्थिक शक्ति वा आर्थिक संकटबाट आउनसक्ने जोखिमप्रति हरपल सचेत रहनुपर्छ। त्यसको समाधान निमित्त उद्यत् हुनुपर्छ। तर, अहिलेको सरकार र खासगरी अर्थमन्त्रीको भूमिका त्यसप्रति उदासीन देखिन्छ। अझ भनौं, गैरजिम्मेवार महसुस भइरहेको छ। नेपाल राष्ट्र बैंकका गभर्नरमाथि भइरहेको छानबिन प्रक्रियाप्रति पूर्वअर्थमन्त्रीहरूको दृष्टिकोण सार्वजनिक भइरहेको छ। पूर्वगभर्नरहरूले पनि मुख खोलेका छन्। यहाँसम्म कि सत्तापक्ष निकट पूर्वगभर्नर र राजनीतिक नेतृत्वसमेत यो कारबाहीको सान्दर्भिकता र औचित्यप्रति विश्वस्त छैन। बर्खास्त गर्ने नियतले छानबिन अघि बढाइएको छ। सोको जिम्मेवारी अर्थमन्त्री जनार्दन शर्माका नातेदार र विभिन्न मुद्दामा देखिने गरी माओवादीको पक्षमा फैसला भएको छ। त्यो गरिदिने पूर्वन्यायाधीशलाई सुम्पिनुले त झनै सुशासनको आधारभूत मान्यतालाई समेत चुनौती दिएको छ। यसले परिणामको पूर्वसंकेत मात्र गरेको छैन, समग्र अर्थ मन्त्रालय र वर्तमान सरकारको कार्यशैलीसमेत उजागर गरिदिएको छ। यो कारबाहीको सन्दर्भ अहिले गभर्नर अधिकारीमाथिको व्यक्तिगत हमला र राष्ट्र बैंकमाथिको हस्तक्षेप भएको छ। साथै, केन्द्रीय बैंकलाई नेतृत्व र नीतिगतरूपमै कमजोर बनाउने खेलअन्तर्गत भएको धरैको बुझाइ छ। मुलुकको अर्थतन्त्र धराशायी हुँदै गएको बेला विभिन्न स्वार्थ समूहसँगको साँठगाँठमा अर्थमन्त्रीले उठाएको यो कदम मुलुककै लागि प्रत्युत्पादक हुने निश्चित छ। त्यसमा पनि उनीमाथि जेजस्ता आरोप लगाइएको छ, त्यसको पृष्ठभूमि र अन्तर्यलाई विश्लेषण गर्ने हो भने केही गम्भीर प्रश्नहरू सिर्जित हुन्छन्। जुन हाम्रो राजनीतिक मूल्य, स्थापित प्रणाली र संस्थागत मान्यताको बर्खिलापमा छ। राजनीतिक रूपमा त कतिपयले यसलाई माओवादीको पहिलो शासनकालको प्रधानसेनापति प्रकरणको नयाँ संस्करणको रूपमा समेत व्याख्या गरेका छन्। त्यही रूप र तहमा नभए पनि पछिल्लो समयमा सरकारले गरेका विभिन्न निर्णयसँगै जोडिएर आएको गभर्नर प्रकरणले सुशासन र संस्थागत स्वायत्तताको सन्दर्भमा सरकारको बद्नियत झल्काएकोे छ। सार्वजनिक रूपमा जानकारीमा आएअनुसार गभर्नरमाथि मूलतः तीन अभियोग छन् कार्यक्षमताको अभाव, व्यवस्थापकीय कमजोरी र सूचनाको चुहावट। मुलुक चरम आर्थिक संकटतर्फ धकेलिँदै गएको सन्दर्भमा उठाइएको कार्यक्षमताको अभावको प्रश्नमा खासै दम छैन। किनभने मुलुकको अर्थतन्त्र तहसनहस हुँदै जानुमा गभर्नर होइन, स्वयं अर्थमन्त्री जिम्मेवार छन्। उनको अज्ञानता मात्र होइन, अकर्मण्यता, नीतिगत हेराफेरि र बद्नियत नै मुख्य कारक छ। व्यवस्थापकीय कमजोरी यस सन्दर्भमा बहाना मात्र हो भन्नेमा पनि कुनै दुईमत छैन। यसमा मूल विषय अछामका पृथ्वीबहादुर शाह र उनको परिवारका नाममा आएको विदेशी मुद्रा रोकिदिनु हो। साथै त्यसलाई खुला गर्न अर्थमन्त्रीले दिएको दबाबको सूचना सञ्चारमाध्यममा बाहिरिनु नै रहेको स्पष्ट छ। यसको प्रष्ट संकेत छानबिनको औपचारिक प्रक्रिया अघि बढाइनु केही समयअघि आइसकेको छ। स्वयं अर्थमन्त्री शर्माले सार्वजनिक समारोहमा सबैले बुझ्ने गरी दिइसकेका थिए। सूचना चुहावटको आरोप पुष्टि हुनु, नहुनु आफ्नो ठाउँमा छ। राष्ट्र बैंकबाटै यदि त्यो सूचना बाहिरिएको हो भने पनि यो कारबाहीको विषय बन्न सक्तैन। किनभने सूचनाको सत्यता प्राप्त अभिलेखका साथै मन्त्री स्वयंका अभिव्यक्तिबाट पुष्टि भइसकेको छ। यस्तो अवस्थामा सूचनादाताको संरक्षण सूचनाको हकसम्बन्धी ऐनले नै गर्छ। सूचना आयोगले यसमा तत्काल हस्तक्षेप गरेर सूचनादाताको संरक्षण गर्नुपर्छ। किनभने मन्त्रीकै अभिव्यक्तिको आधारमा पनि अब बैंकका प्रवक्ता वा अरू कुनै अधिकारीमाथि कारबाहीको अर्को श्रृंखलाअघि बढ्ने संकेत देखिइसकेको छ। कारबाहीको सन्दर्भ गभर्नर अधिकारीमाथिको व्यक्तिगत हमला र राष्ट्र बैंकमाथिको हस्तक्षेप भएको छ। केन्द्रीय बैंकलाई नेतृत्व र नीतिगतरूपमै कमजोर बनाउने खेलअन्तर्गत भएको धेरैको बुझाइ छ। विदेशी मुद्राको भुक्तानी रोकिनु उपयुक्त हो होइन भन्ने कुरा तथ्यले बताउने हो, दबाबले होइन। अमेरिकाको फाइनान्सियल क्राइम इनफोर्समेन्ट नेटवर्क (फिनसेन) ले उक्त मुद्रा जफत गरी पठाउन पत्राचार गर्यो। त्यसपछि राष्ट्र बैंकले त्यसलाई रोक्का राखेर सम्पत्ति शुद्धीकरण विभागमा अनुसन्धानलाई पठाएको विषयमा अर्थ मन्त्रालयले भुक्तानी गर्न पत्राचार गर्नु स्वयंमा दबाब हो। यदि बैंकका कुनै कर्मचारीले व्यक्तिगत लाभको अपेक्षा राखेर अड्काएको प्रमाणित भए सम्बन्धित कर्मचारीमाथि र प्रमाणित नभए आरोप लगाउने पक्षमाथि कारबाही हुनुपर्छ। तर, सूचना बाहिरिएबापत होइन। राष्ट्र बैंकका एक अनुभवी प्रशासकसमेत रहेका विवादरहित छविका गभर्नर अधिकारीलाई नजिकबाट चिन्नेहरू आर्थिक लाभका आधारमा उनले यस किसिमको कुनै निर्णय गरेका होलान् भनेर अनुमानसमेत गर्दैनन्। निर्वाचन आचारसंहिता लागू हुने दिनमै हठातरूपमा सुरु गरिएको उनीमाथिको कारबाही अर्थमन्त्रीसँगको व्यक्तिगत टकराव र राजनीतिक पूर्वाग्रहको आधारमा भएको बुझ्न पनि गाह्रो छैन। यद्यपि कारबाहीको सन्दर्भमा अनेक कोणबाट बहस हुनु भने स्वाभाविक हो। अर्थमन्त्रीले सार्वजनिक अभिव्यक्तिमार्फत उठाएको सूचना चुहाएको कारण कारबाही गर्नु परेको भन्ने सन्दर्भ पनि यहाँनिर बहसको एउटा महत्त्वपूर्ण पाटो हुन सक्तछ। नेपालले अवलम्बन गरेको राजनीतिक प्रणाली खुला सरकारको अवधारणामा आधारित लोकतान्त्रिक प्रणाली हो। हाम्रो संविधान र सूचनाको हकसम्बन्धी ऐनले सूचनाको हकको प्रत्याभूति गरेको छ। संविधानको धारा २७ ले प्रत्येक नागरिकलाई आफ्नो वा सार्वजनिक सरोकारको कुनै पनि विषयमा सूचना माग्ने र पाउने हक दिएको छ। सूचनाको हकसम्बन्धी ऐनले त्यसको थप व्याख्या र सूचनाको हकलाई प्रचलनमा ल्याउन अन्य प्रबन्ध गरेको छ। ऐनमा औपचारिक र प्रोएक्टिभ रूपमा सूचना प्रवाह गर्नुपर्ने व्यवस्था छ। सार्वजनिक निकायमा भएको वा भइरहेको वा हुनसक्ने भ्रष्टाचार, अनियमितता र प्रचलित कानुनबमोजिम अपराध मानिने कुनै कार्यको सूचना दिनु सम्बन्धित सार्वजनिक निकायका कर्मचारीको दायित्व नै हुने व्यवस्था ऐनले गरेको छ। ऐनले त्यसरी सूचना दिएका कारणले त्यस्तो सूचनादातालाई पदबाट मुक्त गर्न वा कुनै किसिमको कानुनी दायित्व बहन गराउने गरी सजाय गरिने वा हानिनोक्सानी पुर्याउन पाइने छैन भनेर सूचनादाताको संरक्षणसमेत गरेको छ। यो व्यवस्था सूचनाको हकको अन्तर्राष्ट्रिय मान्यता नै हो। शंखघोषक अर्थात् ह्विसिलब्लावर भनिने यस्ता सूचनादाताको परिचय गोप्य राखिने व्यवस्था छ। उनको संरक्षण गरिने, उनीहरूमाथि सूचना दिएवापत कुनै कारबाही नहुने, भएमा त्यस्तो कारबाहीको निर्णय खारेज हुनेछ। सूचनादाताले क्षतिपूर्ति पाउनेसम्मको अन्तर्राष्ट्रिय मान्यतालाई नेपालले पनि आत्मसात गरेको छ। सूचनाको हकसम्बन्धी ऐनको दफा २९ ले यसको स्पष्ट व्यवस्था गरेको छ। मानवअधिकारको विश्वव्यापी घोषणापत्र सन् १९४८ को धारा १९, नागरिक तथा राजनीतिक अधिकारसम्बन्धी अन्तर्राष्ट्रिय महासन्धिको धारा १९ का साथै थुप्रै अन्तर्राष्ट्रिय तथा क्षेत्रीय सन्धि, प्रतिवेदन, घोषणा र प्रतिबद्धताहरूमा पनि यी विषय समेटिएका छन्। राज्य संयन्त्रको परिचालन र सरकारको निर्णयका सन्दर्भमा निर्वाचन आयोगको अनुगमनमाथि प्रश्न उठिरहेको छ। यस्तो अवस्थामा राजनीतिक पक्ष मात्र होइन, नागरिक समाज, पेसागत समुदाय एवं स्वतन्त्र प्रेसको निगरानी र खबरदारी अझ बलियो हुनुपर्छ। यसले लोकतन्त्रको प्राणवायु मानिने सूचनाको हकलाई संकुचित गर्ने, सूचनाको गोप्य स्रोत खोल्न बाध्य पार्ने देखिन्छ। सूचनादातामाथि कारबाही गरेर सूचनाको मुहान बन्द गर्ने र सरकारी निकायमा सेन्सरसिप र स्वतन्त्र मिडियामा सेल्फ सेन्सरसिपको अवस्था सिर्जना गर्ने बद्नियत देखाउँछ। लोकतन्त्रवादीको ब्रान्ड बोकेको नेपाली कांग्रेस नेतृत्वको सरकार यस्तो बाटोमा हिँड्नुले उसको प्रतिबद्धतामाथि गम्भीर प्रश्न उठाएको छ। देउवा सरकारका विगतका हर्कतको स्मरणसमेत गराएको छ। प्रधानमन्त्री शेरबहादुर देउवा लामो राजनीतिक संघर्षबाट खारिएका र पटकपटक सरकारको नेतृत्व गरिसकेका नेता हुन्। सत्ताको दाउपेचमा उनी निकै माहिर मानिन्छन्। सत्ताको आडमा हुने स्वार्थको खेलमा पनि समकालीन नेताहरूमा उनको नाम अगाडि नै छ। पछिल्लो समयमा राज्यका विभिन्न निकाय र सार्वजनिक संस्थानहरूमा भइरहेका नियुुक्तिले पनि स्वार्थको राजनीतिमा देउवा नेतृत्वको वर्तमान गठबन्धनको छवि उजागर भइरहेकै छ। कतिपय राजदूतको सिफारिस एवं आयोग र प्रहरीको उच्च तहमा भएका नियुक्ति, कर्मचारीको सरुवा, बढुवा आदिमा समेत योग्यता प्रणालीभन्दा नातावाद, कृपावाद र थैलीवाद हावी भएको स्पष्ट भइरहेको छ। त्यति मात्र होइन, सरकारको नीति र व्यवहारले शाही शासन अघिको देउवा सरकार र संविधानसभाको पहिलो निर्वाचन लगत्तैको प्रचण्ड सरकारको झल्कोसमेत दिन थालेको छ। सत्तास्वार्थमा केन्द्रित यस्ता हर्कतले मुलुकमा स्थापित राजनीतिक प्रणालीको जग कमजोर बनाउने देखिन्छ। जनआन्दोलनलगायत विभिन्न संघर्षको बलमा प्राप्त उपलब्धि नै गुम्ने जोखिम पनि बढ्दै गएको छ। अबको एक महिनापछि स्थानीय तहको निर्वाचन हुँदैछ। त्यसको ६७ महिनामा प्रदेश र संघीय संसद्को निर्वाचन हुनेछ। मुलुक निर्वाचनमा होमिइरहेको बेला सरकारमा रहेका राजनीतिक दलहरूले जनताको मन जितेर भन्दा राज्य संयन्त्रको दुरुपयोग गरेर जनमतलाई प्रभावित गर्ने प्रयास गर्नु लोकतन्त्रको निम्ति दुर्भाग्य हो। यस्तो बेलामा निर्वाचन आयोग बढी सचेत र संवेदनशील हुनुपर्छ। अन्य संवैधानिक अंगहरू पनि सत्ताबाट हुन सक्ने दुरुपयोगप्रति सचेत हुनुपर्छ। निर्वाचनमा खटिने निर्वाचन अधिकृत एवं प्रहरी प्रशासनको भूमिका स्वच्छ, निष्पक्ष र जिम्मेवार हुनुपर्छ। तर, अहिले संवेदनशील अंग र निकायहरूमाथि नै गम्भीर प्रश्न उठेका छन्। निर्वाचन आचारसंहिता लागू भइसकेको छ। तर, कतिपय विषय अहिले पनि अस्पष्ट छन्। राज्य संयन्त्रको परिचालन र सरकारको निर्णयका सन्दर्भमा निर्वाचन आयोगको अनुगमनमाथि प्रश्न उठिरहेको छ। यस्तो अवस्थामा राजनीतिक पक्ष मात्र होइन, नागरिक समाज, पेसागत समुदाय एवं स्वतन्त्र प्रेसको निगरानी र खबरदारी अझ बलियो हुनुपर्छ।"
चुनाव सार्न चलखेल : मन्त्री बन्दीलाई कानुनी छिद्र खोजाइँदै,"काठमाडौं : स्थानीय निर्वाचन आउन अब एक महिनामात्रै छ। गठबन्धन गर्ने भन्दै आएका सत्तारूढ दलहरू भने चुनावी अभियानमा खासै सक्रिय भइसकेका छैनन्। देशव्यापी दौडाहामा छ त एक्लो एमाले। बन्दी आवश्यकताअनुसार कानुनी बाटा पहिल्याउन सिपालु छन्। यसबीच उनले सत्ता गठबन्धनलाई गुन पनि लगाएका छन्। तत्कालीन प्रधानमन्त्री केपी शर्मा ओलीले संसद् विघटन गर्दा विपक्षमा बहस गर्न, गराउन उनको अहम् भूमिका छ। उनी नेकपा एसका अध्यक्ष माधवकुमार नेपाल निकट कानुन व्यवसायी हुन्। एमसीसीमा व्याख्यात्मक टिप्पणी तयार पार्ने पनि उनी नै हुन्। त्यही कारण गठबन्धन जोगियो। प्रचण्ड र नेपालको सेफ ल्यान्डिङ पनि भयो। अहिले स्थानीय चुनाव गठबन्धनको हितमा देखिन्न। त्यसैले सार्नु उपयुक्त हुने नेताहरूको ठहर छ, गठबन्धन स्रोतले भन्यो, त्यसको कानुनी उपाय र कम विवादास्पद बहाना निर्माण गर्न मन्त्री बन्दीको प्रयोग हुनेछ। मुलुक निर्वाचनमा होमिइसकेको परिस्थितिमा सरकारले गभर्नर महाप्रसाद अधिकारीलाई निलम्बन गरेको छ। यसले देशव्यापी विषयान्तर गराएको छ। बुद्धिजीवी, मिडिया र राजनीतिकर्मीको ध्यान त्यता खिचिएको छ। निर्वाचन आचारसंहिता लागू हुनुभन्दा केही घण्टाअघि मात्रै राष्ट्र बैंकका गभर्नरविरुद्ध छानबिन समिति बनाउनु आफैंमा सन्देहात्मक छ। अर्थमन्त्री जनार्दन शर्मा माओवादी केन्द्रका नेता हुन्। माओवादी केन्द्र र नेकपा एस वैशाखमै स्थानीय निर्वाचन गराउने पक्षमा थिएनन्। प्रधानमन्त्री शेरबहादुर देउवाले घोषणा गरेपछि बाध्य भएर मात्रै यसमा सहमत भएका थिए। त्यतिबेला सरकारले कानुन संशोधन गरेर निर्वाचन सार्ने तयारी गरेको पनि थियो। त्यसका लागि महान्यायाधिवक्ता खम्बबहादुर खातीलाई जिम्मा दिइएको थियो। तर स्वयं कांग्रेस नेता र अन्य क्षेत्रबाट निर्वाचन समयमा गराउन दबाब परेपछि प्रधानमन्त्री हच्चिएका थिए। नेकपा एसले तत्काल देशभर संगठन संरचना बनाउन सकेको छैन। माओवादी केन्द्रको संगठन पनि पछिल्लो समय कमजोर हुँदै गएको छ। आर्थिक संकटकै कारण श्रीलंकाले हालै कागज किन्न नसकेर शैक्षिक परीक्षाहरू स्थगन गर्यो। यता अर्थमन्त्री शर्माले पनि मुलुकलाई आर्थिक संकटतर्फ धकेलेका छन्। सरकारले आर्थिक अभावको त्यही बहाना बनाएर निर्वाचन सार्न सक्ने विश्लेषकहरू बताउँछन्। देशमा पैसा छैन, कसरी निर्वाचन गर्ने भनेर सारियो भने अचम्मित हुनु पर्दैन, अर्थशास्त्री डा डिल्लीराज खनाल भन्छन्, प्रत्यन्त पनि भइरहेकै छन्। आफ्नो अक्षमता ढाकछोप गर्न कानुनविपरीत गभर्नरलाई निलम्बन गरिएको उनको ठहर छ। यो कदमले खस्किँदो अर्थतन्त्र थप घराशायी बनाएको उनको भनाइ छ। स्वायत्त रहेको राष्ट्र बैंकलाई कारिन्दा बनाउन खोजियो, उनले भने, यो कदम सरकारले नसच्याए अर्थतन्त्र र वित्तीय क्षेत्र नै डुुब्न सक्छन्। स्वयं सत्तारूढ नेताहरू चुनाव नसर्नेमा विश्वस्त छैनन्। कांग्रेस नेता डा चन्द्र भण्डारी सर्वदलीय सहमति भए पनि निर्वाचन सार्न नहुने बताउँछन्। कुनै समस्या देखाएर चुनाव सार्न हुँदैन, उनले भने, सर्वदलीय सहमति भए पनि अब निर्वाचन रोक्नु हँुदैन। स्थानीय तहको निर्वाचन गरेरै जानुपर्छ। निर्वाचन आउनै लागेको छ। तर, झट्ट हेर्दा त्यो एमालेलाई मात्र लागेको छ। एमाले अध्यक्ष केपी शर्मा ओली देशव्यापी दौडाहामा छन्। गठबन्धनका अन्य दलका शीर्ष नेता चुनाव अभियानमा लागेको खासै देखिँदैन।नेकपा एमालेका प्रचार विभाग उपप्रमुख विष्णु रिजाल गठबन्धनका दलहरू सकेसम्म स्थानीय तहका निर्वाचन नगराउन तानाबाना बुनिरहेको ठान्छन्। निर्वाचन आउन एक महिनामात्रै छ। अहिलेसम्म हामीलाई मात्रै निर्वाचन लागेको छ। सत्ता गठबन्धन त नियुक्ति र भागबन्डामै अल्झिइरहेको छ, उनले भने, कार्यकर्तालाई निर्वाचन हुन पनि सक्छ, नहुन पनि सक्छ भनेर अल्झाइरहेको छ। सुरुवातदेखि नै सत्ता गठबन्धन संघीय निर्वाचन गराए मात्रै स्थानीय तहको गराउने पक्षमा थियो। जनदबाबका कारण त्यो सम्भव भएको थिएन। प्रचण्ड र नेपाल आगामी २०७९ चैतसम्म स्थानीय तहको निर्वाचन गराउन चाहन्थे। त्यो नभएमा २०७९ असोज, कात्तिक, मंसिरतिर संघ, प्रदेश र स्थानीय तीनै तहको निर्वाचन एकैचोटी गराउन पनि प्रचण्ड र नेपालले प्रयत्न गरे। सत्ता गठबन्धनले महान्यायाधिवक्ता खाती, माओवादी निकट मानिने पूर्वमहान्यायाधिवक्ता रमण श्रेष्ठ र वर्तमान कानुनमन्त्री गोविन्द बन्दीसँग राय लिएको थियो। उनीहरू निर्वाचन सार्न सकिने राय पनि दिएका थिए। उनीहरूले संविधानसँग बाझिएका कानुनका प्रावधान संशोधन गरेर निर्वाचन सार्न सकिने सुझाएका थिए। पहिला स्थानीय तहको चुनाव गर्दा पार्टीले राम्रो नतिजा ल्याउन नसके त्यसको असर संघीय संसद्को निर्वाचनमा पर्ने उनीहरूको ठम्याइँ हो। स्थानीय तहको निर्वाचनमा तालमेल गर्ने भने पनि गठबन्धनले त्यसको स्वरूप तयार पार्न सकेको छैन। गठबन्धनलाई एमालेसँग तालमेल गर्न रोक्नेबाहेक अरू विषयमा खाका बनाउन सकेको छैन। सबैभन्दा ठूलो झमेला तालमेलमा हुने देखिएको छ। वैचारिक रूपमा मतभेद भएको दलको पक्षमा कसरी भोट माग्ने भन्ने विषय स्वयं माओवादी केन्द्र र एकीकृत समाजवादीको तल्लो तहका नेतामा छ। कतिपय वडा, गाउँपालिका, नगरपालिकामा गठबन्धनका दलहरूले आआफ्नै पार्टीका उम्मेदवार घोषणा गर्न थालिसकेका छन्। शीर्ष नेताहरू भने जसरी पनि तालमेल गर्न लागेका छन्। तालमेल नभए चुनावै सार्ने मनस्थितिमा छन्। स्थानीय शासनविद् डा श्यामकृष्ण भुर्तेलको बुुझाइमा तल्लो तहका कार्यकर्ता चुनावी तालमेलमा सहमत छैनन्। तर, माथिबाट जबरजस्ती तालमेल भनिदिँदा झमेला भएको छ। नेत्रविक्रम चन्द विप्लव नेतृत्वको नेकपाले स्थानीय तहका भाग लिने इच्छा देखाएको छ। तर, उसको दल निर्वाचन आयोगमा दर्ता छैन। उसलाई समेत समेट्ने नाममा चुनाव सार्ने सबैभन्दा गतिलो बहाना हुन सक्छ, माओवादीका एक असन्तुुष्ट नेता भन्छन्, विप्लवलाई मौका दिने भन्दै निर्वाचन सार्न खोजियो भने अचम्म नमाने हुन्छ।"
"अराजक अर्थमन्त्री, ढाकछोप गर्न गभर्नरमाथि कारबाही","काठमाडौं : प्रमुख विपक्षी एमालेले अर्थमन्त्री जनार्दन शर्मालाई अराजक को संज्ञा दिँदै उनका कमिकमजोरी ढाकछोप गर्न गभर्नर महाप्रसाद अधिकारीमाथि सरकारले कारबाही गरेको आरोप लगाएको छ। वित्तीय अपचलनको मतियार हुन नपाएको, निहित स्वार्थ समूहको व्यावसायिक स्वार्थ पूरा गर्न नपाएको, अर्थतन्त्र सम्हाल्न नसकेको र अर्थमन्त्री फेर्नुपर्छ भन्ने चर्चा सत्ता गठबन्धन भित्रैबाट समेत उठिरहेको बेला अर्थमन्त्रीकै दबाबमा आफ्नो असफलता ढाक्न गभर्नरलाई कारबाही गरिएकोमा कुनै शंका छैन, तीनैजना पूर्वअर्थमन्त्रीद्वारा जारी विज्ञप्तिमा छ। मुलुकको अर्थतन्त्र जोगाउनेतिर लाग्नुपर्ने बेला गभर्नर अधिकारीलाई प्रायोजित रूपमा निलम्बन गरेको भन्दै उनीहरूले आपत्ति जनाएका छन्। पूर्वअर्थमन्त्री पौडेलले गठबन्धन सरकारले लिएका नीतिले गर्दा ९ महिनाको अवधिमा नै मुलुकको अर्थव्यवस्था जोखिमोन्मुख भएको बताए। उनले अर्थतन्त्रमा सार्थक हस्तक्षेप नभए श्रीलंकाजस्तै हुनबाट कसैले पनि रोक्न नसक्ने बताए। गठबन्धन सरकार बन्नुअघि कोभिडका महामारीबीचमा पनि देशको अर्थतन्त्र सुदृढ अवस्थामा थियो, पौडेलले भने, मुद्रास्फीति दर ४ प्रतिशतभन्दा तल रही समग्र मूल्य नियन्त्रणमा थियो। व्यापार घाटा भुक्तानी सन्तुलनमा नै थियो। वार्षिक रूपमा विपे्रषण झन्डै १० प्रतिशतले बढेको थियो। तर अहिले सबैतिर समस्या छन्। पौडेलले त्यतिबेला वार्षिक कारोबारमा रु १ अर्ब २३ करोडले भुक्तानी बचत थियो भने विदेशी मुद्रा सञ्चिति पनि १४ खर्ब पुगेको थियो। सरकारले ल्याएको प्रतिस्थापन विधेयकले नै अर्थतन्त्र संकटतर्फ धकेलेको पौडेलले बताए। बजेट ल्याउन गरिएको ढिलाइ र समयमा नै मौद्रिक नीति ल्याउन अर्थमन्त्रीले रोकेकै कारण मौद्रिक क्षेत्रमा समस्या आयो, पौडेलले भने। पूर्वअर्थमन्त्री पाण्डेले देशमा राजनीतिकभन्दा आर्थिक संकट आउने बताए। श्रीलंकामा अर्थमन्त्री भाग्दैछन अरे, पाण्डेले भने, कतै, नेपालमा त्यस्तो दिन आउने त होइन ? पाण्डेले विदेशी मुद्रा सञ्चितिमा चाप परेपछि नै अर्थ मन्त्रालयले गर्नुपर्ने काम राष्ट्र बैंकले गर्दै आयातमा कडाइ गरेको बताए। एक खर्बभन्दा बढी निर्यात र विप्रेषणबाट आउने करिब साढे ९ खर्ब रुपैयाँबाहेक हामीसँग विदेशी मुद्रा सञ्चितिको अर्को स्रोत छैन, उनले भने, बढ्दो व्यापार घाटालाई कसरी व्यहोर्ने ? वैदेशिक सहायता पनि खुम्चिएको बताउँदै पाण्डेले आएको सहायताले त्यसको किस्ता तिर्न ठिक्क हुने बताए। यो वर्ष मात्रै ४० अर्ब रुपैयाँ वैदेशिक ऋणको साँवाब्याज भुक्तानी गर्नुपर्ने उनको भनाइ छ। ५७ अर्ब अनुदान आउँछ भनेर अनुमान गरेको हालसम्म १३ अर्ब मात्र प्राप्त छ। त्यसकारण हामीसँग वैदेशिक मुद्राको चाप बढेको छ, उनको भनाइ छ। एकातिर सरकारको ढुकुटीमा पैसा छैन भने अर्कोतर्फ अनावश्यक वस्तुको आयातमा खर्बौं रुपैयाँ खर्चिएको उनले बताए। अर्का पूर्वअर्थमन्त्री डा युवराज खतिवडाले कांग्रेस, माओवादी गठबन्धन सरकार आएपछि नै आर्थिक चलखेल सुरु भएको बताए। काम गर्न नसकेको यो सरकारले पूर्वसरकार र गभर्नरलाई दोष थोपर्न थालेको उनले बताए। यस सरकारका मन्त्रीहरूको विवादास्पद अभिव्यक्ति दिने, कमाउधन्दामा लिप्त हुने, स्वार्थ नमिले कर्मचारीमाथि जाइलाग्ने, ठेक्कापट्टामा सेटिङ गर्ने र सरकारी निकायहरूबीच सामान्य समन्वय पनि नगर्ने हर्कतका कारण समेतले अर्थतन्त्र संकटको मोडमा पुगेको उनले बताए। सम्पत्ति शुद्धीकरणको विषयमा मौन रहेको यो सरकारले स्रोत नखुलेका सम्पत्ति चोख्याउने प्रयास रोक्नुपर्नेमा त्यस्तो सम्पत्ति भित्र्याउने र त्यस्तो पुँजी लगानी हुने व्यवसायलाई छुटमाथि छुट दिने निर्णय गरिरहेको उनको भनाइ छ। यसले सन् २०२२ को अन्त्यसम्ममा हुने अन्तर्राष्ट्रिय मूल्यांकनमा देशलाई नै अप्ठ्यारो पार्ने र कालोसूचीमा पर्न सक्ने खतरा बढेको बताए। गठबन्धन सरकारले अत्यन्त गैरजिम्मेवार ढंगले अर्थतन्त्रमाथि खेलवाड गरिरहेको खतिवडाको भनाइ छ। विदेशी मुद्रा सञ्चिति, रेमिट्यान्स आप्रवाह, भुक्तानी सन्तुलन, व्यापार घाटा, मूल्यवृद्धि जस्ता अर्थतन्त्रका सूचकहरू नकारात्मक भएको तर्फ संकेत गर्दै उनीहरूले गठबन्धन सरकारका कारण अर्थतन्त्र अप्ठ्यारो मोड मा पुगेको बताए। दातृ निकायले यस वर्षको आर्थिक वृद्धिदर ४ प्रतिशत पनि नपुग्ने प्रक्षेपण गरिरहेका छन्। चालू आर्थिक वर्षको ८ महिनामा विदेशी मुद्रा सञ्चिति ११ खर्ब, आयात करिब १५ खर्ब, व्यापार घाटा ११ खर्ब ६१ अर्ब, चालू खाता ४ खर्ब १४ अर्ब, भुक्तानी घाटा २ खर्ब ६० अर्ब पुगेको बताइएको छ। अहिलेकोे आयात प्रवृत्ति कायम रहे वर्षभरिमा २२ खर्बभन्दा बढीको आयात हुनेछ। आयातमा कडाइ गर्नका लागि नै नेपाल राष्ट्र बैंकले ४० प्रकारका १३ सयभन्दा बढी वस्तुहरूमा प्रतीतपत्र (एलसी) मा शतप्रतिशत मार्जिनको व्यवस्था गरेको हो। बढ्दो आयातले उपभोग बढाउने कामबाहेक उत्पादनमा कुनै योगदान नगरेको उनीहरूको टिप्पणी छ। व्यापार घाटाको अवस्था यस्तै हुने हो भने आर्थिक वर्षको अन्त्यसम्मा २० खर्ब नाघ्ने र योे कुल गार्हस्थ उत्पादनको ४५ प्रतिशत नाघ्ने बताइएको छ। चालू आर्थिक वर्षको सुरुमा विदेशी मुद्रा सञ्चिति १४ खर्बभन्दा माथि थियो। तर, वैदेशिक सहायतामा कमी, विप्रेषणमा कमी, पर्यटनमा सुधार हुन नसक्नु, वस्तु आयातमा वृद्धिजस्ता कारणले त्यसको असर विदेशी मुद्रा सञ्चितिमा परेको हो। अवैध कारोबार र हुन्डी फस्टाएका कारण औपचारिक माध्यमबाट विपे्रषण नआएको कारण देशको बाह्य कारोबारमा चालू खाता घाटा आर्थिक वर्षको पहिलो ७ महिनाकोे १०४ अर्बको तुलनामा ४ गुणाले बढेर ४ खर्ब १४ अर्ब छ। यो घाटा कुल गार्हस्थ उत्पादनका १० प्रतिशत हो। फागुन महिनासम्ममा नै भुक्तानी घाटा २ खर्ब ६० अर्ब भएको अनुमान छ। बाह्य क्षेत्र सुधारका प्रभावकारी कदम नचाल्ने हो भने असारसम्ममा यो घाटा ४ खर्ब पुग्ने देखिन्छ। हरेक महिना १० प्रतिशतको पुँजीगत खर्च गर्ने भनेको सरकारले चैत्र २७ गतेसम्म आइपुग्दा करिब २६ प्रतिशत मात्र पुँजीगत खर्च भएको छ। राज्य कोषमा ३३ अर्बभन्दा कम पुँजी भएको सरकारले चाहे पनि पुँजीगत खर्च गर्न नसक्ने बताएका छन्। समग्र वित्तीय प्रणालीमा लगानीयोग्य रकमको चरम अभाव छ। अहिले उद्योग, व्यवसाय, निर्माणका लागि चालू पुँजी तथा अति आवश्यकीय एलसी खोल्नसमेत बैंकहरूमा तरलताको अभाव देखिएको बताइएको छ। घरजग्गा र सेयर बजारको उच्च मूल्यसँगै बैंकिङ प्रणालीवाट बाहिर गएको रकम बैंकमा फर्कन सकेन। राजस्व छलीलगायत क्रिप्टो मुद्रा, हाइपर फन्ड, डिजिटल सम्पत्तिलगायतका क्षेत्रमा पछिल्लो समयमा अवैध रूपमा लगानी भइरहँदा पनि सरकारले नगरेको भनाइ छ। हुन्डीवालालाई कार्बाही गर्न सकेन। बैंकमा तरलताको अभाव हुनुमा यी कारण पनि रहेका छन्। यस्तै, वैदेशिक रोजगारीमा जानेको संख्या पछिल्ला ८ महिनामा ह्वात्तै बढे पनि विप्रषण आप्रवाह घटिरहेको छ। कोभिड १९ को असरका बीचमा पनि गत वर्षको ७ महिनामा विप्रेषण ११ प्रतिशतले वृद्धि भएकोमा यो वर्ष ५ प्रतिशतले घटेको छ। अर्थमन्त्रीका सिरानीमुनिका पैसा झिक्छु भन्ने जस्ता विवादास्पद अभिव्यक्ति, सरकारका पछिल्ला नियुक्ति, निर्णय र छद्म गतिविधि हेर्दा अर्थतन्त्र अरू संकटतर्फ नै धकेलिँदै गएको संकेत मिल्ने बताइएको छ। नेकपा(एमाले)को सरकारले छोडेको अर्थतन्त्र नेकपा (एमाले) को सरकारले कोभिड महामारीबीचमा पनि देशको अर्थतन्त्र सुदृढ थियो। निजी क्षेत्र उत्साहित थिए। गठबन्धन सरकार बन्नासाथ सुरु भएका आर्थिक गडबडी गठबन्धन सरकारले आर्थिक अध्यादेशमाथि खेलबाड गर्यो। गठबन्धन सरकारले नेकपा (एमाले) को सरकारका लोकप्रिय कार्यक्रम खारेज गर्यो। सरकारको ध्यान आर्थिक समस्याभन्दा आफ्नै स्वार्थसिद्धितिर केन्द्रित छ। संसद्बाट एमसीसी अनुमोदन गराउँदा गठबन्धनले तमासा देखाएको छ। अर्थतन्त्र गम्भीर संकटको मोडमा पुगेको विषय सर्वत्र चर्चा भइरहँदा पनि सरकार सञ्चो मानेर बसिरह्यो। गठबन्धन सरकार आएपछिको आर्थिक दुरावस्था मूल्य वृद्धिदर अघिल्लो सरकारका बेलामा भन्दा दोब्बर भएको छ। मूल्य अनुगमन नगर्दा जथाभावी मूल्यवृद्धि गर्ने र कृत्रिम अभाव सिर्जना गर्ने काम भइरहेको छ। बाह्य क्षेत्र सन्तुलन संकटग्रस्त हुँदैछ। वैदेशिक व्यापार घाटा देशले धान्नै नसक्ने गरी अकासिएको छ। चालू खाता घाटा धान्नै नसकिने स्तरमा पुगिसकेको छ। देशको समग्र बाह्य कारोबारको भुक्तानी असन्तुलन भयावह हुँदैछ। विदेशी मुद्रा सञ्चितिमा पहिरो गइरहेको छ। बैंकिङ प्रणालीको अस्वस्थ्य प्रतिस्पर्धा र तरलता संकट तरलताको संकट भयावह हुँदैछ। बैंकको चुक्ता पुँजी वृद्धिको असर पनि अहिले देखिंँदै छ। बैंकिङ क्षेत्रबाट बाहिर गएको ऋण बैंकमा फर्केन। सरकारको वित्त व्यवस्थापनको अस्तव्यस्तता यो सरकार आएदेखि नै सरकारी वित्त प्रणालीमा अनिश्चय र अन्योल सुरु भएको छ। प्रदेशको वित्त स्थिति त्यस्तै निराशाजनक छ। सरकारी सेवा प्रवाह गर्ने संस्थाहरू अस्तव्यस्त छन्। सरकारका असंगतिपूर्ण आर्थिक नीति गठबन्धन सरकारका नीतिहरू संगतिपूर्ण छैनन्। सरकारले विकास साझेदारको विश्वास गुमाउँदै सरकारले साख गुमाएको छ। अर्थप्रणाली गलत र अदृश्य तत्त्वको हातमा यो सरकार भूमाफिया, कालाव्यापारी र तस्करहरको चंगुलमा फँसेको छ। सरकारकै संरक्षणमा हुन्डी फस्टायो। कर्मचारीतन्त्रलाई निहित स्वार्थ अनुकूल हिँडाइ चुनाव खर्च उठाउन सरकार लागिपरेको छ। व्यावसायिक क्षेत्रको सरकारमाथि विश्वास गुम्दै निजी क्षेत्र यो सरकारबाट निराश छ। सरकारी निकायबीच नै समन्वय छैन। सम्पत्ति शुद्धीकरणको चपेटोमा सरकार सम्पत्ति शुद्धीकरण निवारण गर्नुपर्ने सरकार उल्टो बाटोमा हिँड्दै छ। आर्थिक वृद्धिको लक्ष्य हासिल असम्भव सरकारले ७ प्रतिशतको आर्थिक वृद्धिको हावादारी दाबी गरिरहेको छ। अहिले त वृद्धि होइन, देशको अर्थतन्त्र नै धराशायी हुने हो कि भन्ने चिन्ता व्याप्त छ। गभर्नरमाथि निन्दनीय कारबाही गभर्नरमाथिको पूर्वाग्रही कारबाही गैरकानुनी हुने रहेछ भन्नेमा कांग्रेसले कहिल्यै पनि चेतेन। अराजक अर्थमन्त्रीको दबाबमा प्रधानमन्त्रीले सर्वथा गलत निर्णय लिए।"
एन्टिबायोटिकको चरम दुरुपयोग,"सय वर्षअघिसम्म मानिसको शरीरलाई सानोतिनो संक्रमणले पनि आक्रमण हुँदा गर्ने उपचार थिएन। सानोतिनो ज्वरोखरो र संक्रमणबाटै पनि लाखौं मानिसले ज्यान गुमाउँथे। त्यस्तो समयमा बेलायतका वैज्ञानिक अलेक्जेन्डर फ्लेमिङले सन् १९२८ मा प्रतिजैविक (एन्टिबायोटिक) ओखती पत्ता लगाए। एक प्रकारको ढुसीबाट फ्लेमिङले पेनिसिलिन नामक एन्टिबायोटिक पत्ता लगाउँदा त्यो मानव सभ्यताका लागि नै अलौकिक वरदान नै सावित भएको थियो। चिकित्सा विज्ञानका लागि त्यो ठूलो क्रान्ति थियो। औषधि विज्ञानका क्षेत्रमा फ्लेमिङ पूज्य नाम हो। सन् १९४५ मा फ्लेमिङले नोबेल पुरस्कार पनि प्राप्त गरे। त्यति महŒवपूर्ण आविष्कार गरेका फ्लेमिङले त्यो पुरस्कार प्राप्त गर्दा निकै मननीय वाणी बोलेका थिए। उनले भनेका थिए कुनै दिन पेनसिलिन बजारमा सजिलै पाइन थाल्नेछ। केही मानिसले चाहिनेभन्दा थोरै वा धेरै प्रयोग गर्दा जीवाणुहरूले प्रतिरोध गर्नेछन्। उनको भविष्यवाणी सत्य सावित हुँदै आइरहेको छ। ब्याक्टेरियाविरुद्ध लडेर शरीरको रक्षा गर्ने औषधि नै एन्टिबायोटिक जसले शरीरमा प्रवेश गरेको ब्याक्टेरियालाई निस्तेज पार्छ, अचेल आफैं निस्तेज हुँदैछ। कारण गलत र अनावश्यक प्रयोग। धेरै खाए अमृत पनि विष हुन्छ भने झैं एन्टिबायोटिक औषधिको प्रभावहीनता अचेल मानिसको मृत्युको मूल कारण हुने देखिँदैछ। त्यस्तो अवस्थालाई चिकित्सकीय भाषामा एन्टिमाइक्रोबियल रेसिस्टेन्स (एएमआर) भनिन्छ। एएमआरका कारण संसारभर हरेक वर्ष सात लाख मानिस मर्ने गरेको तथ्यांक छ। यो अवस्थामा सुधार ल्याउन नसके सन् २०५० सम्ममा एक करोडभन्दा बढीले एएमआरकै कारण ज्यान गुमाउने अनुमान डब्लूएचओले गरिसकेको छ। त्यसलाई आर्थिक रूपमा हिसाब गर्दा ६६ अर्ब पाउन्ड हुन आउँछ। एन्टिबायोटिकको अनावश्यक र गलत प्रयोगबाट हुने अदृश्य समस्यालाई साइलेन्ट एपिडेमिक भनिन्छ। हो, अहिले विश्वमा त्यही एपिडेमिक अर्थात् शान्तमौन महामारी छ। नेपाल त्यो महामारीमो चपेटामा पर्ने मुलुकमध्ये अगाडि छ। आखिर गरिब र अशिक्षित मुलुक हुनुको दुर्दशा यस्तै हुन्छ। जथाभावी एन्टिबायोटिक प्रयोग नगर्न सर्वसाधारणलाई सचेत बनाउनु राज्यको दायित्व हो। किराना पसलमा नुन, भुटुन वा सलाई साबुन किने जसरी नै पसलपसलमा एन्टिबायोटिक किन्न पाइन्छ। डाक्टरसँग जाँच्न जाने वा सरसल्लाह लिनेभन्दा औषधि पसलमा गएर एन्टिबायोटिक किनेर खाइहाल्ने गलत प्रवृत्तिका रोगी धेरै नेपाली छन्। चिकित्सककहाँ गए पनि छिटो निको हुनुपर्यो भन्दै एन्टिबायोटिक प्रेसक्राइब गर्न बिरामी आफैं पनि दबाब दिन्छन्। एन्टिबायोटिक औषधि अलिक महँगो पनि हुन्छ, यसका उत्पादक जतिसक्दो बिक्री गरेर नाफा कमाउन चाहन्छन्। धेरैभन्दा धेरै पे्रसक्राइब गर्न चिकित्सकहरूलाई दबाब र प्रभावमा पार्छन्। कतिपय कमिसनखोरी चिकित्सक त्यही प्रलोभनले बिरामीलाई एन्टिबायोटिक औषधि सिफारिस गरिदिन्छन्। अर्काे त पशुपन्छी र वनस्पतिहरूमा पनि एन्टिबायोटिक औषधिको अत्यधिक प्रयोग छ। प्राकृतिक रूपमै विस्तारैभन्दा चाँडो हुर्काउने र बढाउने गर्न कुखुरा, सागसब्जी र तरकारीमा एन्टिबायोटिक औषधि प्रयोग हुन्छ। त्यस्तो औषधि प्रयोग भएको खाद्यान्नमार्फत पनि वा हावापानीकै माध्यमबाट पनि आजका हरेकजसो मानिसको एन्टिबायोटिक प्रत्यक्ष, अप्रत्यक्ष घुसेकै छ। खासमा ब्याक्टेरिया छुट्ट्याउन कल्चर र सेन्सिटिभिटी परीक्षण गरी औषधि पे्रस्क्राइब गर्नुपर्छ। कतिपय चिकित्सक त्यसो नगरी एन्टिबायोटिक सिफारिस गरिदिन्छन्। नेपालका धेरैजसो स्वास्थ्य संस्थामा त परीक्षण गर्ने प्रयोगशाला नै हुँदैन। छैन। प्रतिजैविक औषधिको जथाभावी प्रयोगबाटै यो भुत्ते भएको हो। एन्टिबायोटिकमात्रै होइन, कुनै पनि औषधि जथाभावी सिफारिस नगर्न निषेध औषधि ऐन, २०३५ ले गरेको छ। त्यसले औषधि खरिदमा चिकित्सकको प्रेस्क्रिप्सन अनिवार्य भन्छ। औषधि बिक्री गर्ने व्यक्तिको योग्यता, क्षमता पनि कानुनमै व्यवस्था छ। त्यो कानुनको पालना नगरेर कैदसहितको दण्ड जरिवाना पनि हुन्छ। तर के गर्नु नेपाल कानुन नभएको देश होइन, कानुनको पालना नभएको देश हो। कानुनी राजको अभाव स्वास्थ्य क्षेत्रमा पनि छ। ती कानुन पालना भएका छैनन्। एन्टिबायोटिकको जथाभावी प्रयोग रोक्ने पहिलो उपाय कानुनको पालना नै हो। अर्काे उपाय जनचेतना हो। जथाभावी एन्टिबायोटिक प्रयोग नगर्न सर्वसाधारणलाई सचेत बनाउनु राज्यको दायित्व हो। अर्काेतिर युरोपेली मुलुकमा जस्तै पशुपन्छी र वनस्पतिमा एन्टिबायोटिक न्यूनीकरण गर्नुपर्छ। मुलुकको १५औं योजना (आर्थिक वर्ष २०७६७७२०८०८१) मा एन्टिबायोटिक औषधिको दुरुपयोग नियन्त्रण र औषधिको अनुसन्धानलगायत विषयलाई प्रभावकारी बनाउन नियमनकारी निकायको विकास तथा विस्तार गरिने भनिएको योजना ल्याउनुपर्छ। एन्टिबायोटिक नियमनमा कडाइ गरिनुपर्छ।"
पृथ्वी तातो बनाउँदै मलमूत्र,"काठमाडौं : राजधानीमा मात्रै मानव मलमूत्रको सही प्रयोग गर्ने हो भने दैनिक १५० सिलिन्डर एलपीजी ग्यास उत्पादन गर्न सकिन्छ। विज्ञहरूका अनुसार, एकातिर मानव मलमूत्र सित्तैमा खेर गइरहेको छ भने अर्कोतिर, यसबाट उत्पादित मिथेन ग्यासले जलवायु परिवर्तनमा नराम्रो असर पुर्याइरहेको छ। सार्वजनिक शौचालय व्यवस्थापनको क्षेत्रमा काम गर्दै आएको एरोसान नेपालका सीईओ प्रकाश अमात्यका अनुसार काठमाडौंबाट मात्रै दैनिक ३३६ घनमिटर बायोग्यास निकाल्न मिल्ने मिथेन उत्सर्जन भइरहेको छ। उनका अनुसार काठमाडौंको जनसंख्या ४० लाख मान्ने हो भने दैनिक १० लाख लिटर पिसाब संकलन हुन्छ। उक्त पिसाबबाट एक लाख केजी ठोस पदार्थ बन्छ। पिसाबमा १० प्रतिशत ठोस पदार्थ हुन्छ। जुन त्यसै खेर गइरहेको छ। अव्यवस्थित मानव मलमूत्रबाट निस्कने मिथेन ग्यासका कारण जलवायु परिवर्तनमा नराम्रो असर गरिरहेको छ। विज्ञहरूका अनुसार कार्बनडाइअक्साइडले भन्दा मिथेन ग्यासले २२ गुणा बढी नराम्रो प्रभाव पारिरहेको छ। यसरी नै मानव मलमुत्रलाई ठाडै वायुमण्डलमा फाल्दै जाने हो भने भविष्यमा नराम्रो परिणाम भोग्नुपर्ने जलवायुविज्ञ अजय दीक्षित बताउँछन्। मिथेन वायुमण्डलमा कम समय बस्छ, उनले भने, तर धेरै हानिकारक हुन्छ। कार्बनभन्दा तातो हुने भएकाले मिथेनले पृथ्वीको तापक्रम थप बढाउँछ। दीक्षितका अनुसार खेर गइरहेका यस्ता ग्यासलाई ऊर्जामा परिणत गर्न सके वायुमण्डलमा कम प्रभाव देखिन्छ। र, जलवायु परिवर्तनमा न्यून भूमिका हुन्छ। गत नोभेम्बरमा ग्लास्गोमा सम्पन्न जलवायु सम्मेलनमा पनि मिथेन घटाउने एक खालको सहमती भएको हो। नेपाल सरकारले आफनो राष्ट्रिय निर्धारित प्रतिबद्धता (एनडीसी) मार्फत मिथेन ग्यास घटाउने वचन दिइसकेको छ। अर्को तरिकाले भन्दा दीक्षितले मानव मलमूत्रलाई पानी प्रदूषणको कारक (वाटर पल्युटर) मानेका छन्। संयुक्त राष्ट्रसंघको पर्यावरण कार्यक्रम (यूएनईपी) सम्बन्धी कार्यक्रमले औद्योगिक क्रान्तिपछि पृथ्वीको तापमान ३० प्रतिशतसम्म मिथेनकै कारण बढेको तथ्य बाहिर ल्याएको छ। जलवायु परिवर्तनसम्बन्धी अन्तरसरकारी प्यानल (आईपीसीसी) ले कार्बनभन्दा ८६ गुणा बढी मिथेनले पृथ्वीको तापक्रम बढाएको बताएको छ। आईपीसीसीले पेरिस सहमति २०१५ अनुसार पृथ्वीको तापक्रम १५ डिग्रीमा सीमित राख्नलाई तीव्र गतिमा मिथेन घटाउनुपर्ने चेतावनी दिइसकेको छ। सन् २०३० सम्ममा मिथेन उत्सर्जन ३० प्रतिशत न्यूनीकरण गर्न अमेरिका, युरोप, युरोपियन युनियनलगायत १ सय ४ वटा देश मन्जुर भएका छन्। एरोसानको तथ्यांकअनुसार सन् २०२० मा मंगलबजार, बानेश्वर र स्वयम्भूस्थित बुद्धपार्कको रहेको सार्वजनिक शौचालयबाट मात्रै करिब डेढ लाख लिटर पिसाब संकलन भएको थियो। त्यसैगरी २०२१ मा मंगलबजारमा ४३ हजार ५ सय ७७, बानेश्वरमा २७ हजार ८ सय ३९ र बुद्धपार्कमा १२ हजार ४ सय ४९ लिटरभन्दा धेरै पिसाब संकलन गरेर ग्यास निकालिएको छ। ती शौचालयहरूबाट ४ हजार ७६७५ हजार किलोग्राम दिशाबाट २०९३२ लिटर ग्यास निस्किएको छ। ती शौचालयहरूबाट २४ वटा एलपीजी ग्यास निकालिएको छ। एउटा संस्थाको पहलले यतिका उपलब्धि हासिल गरयो भने राज्यले किन नगर्ने अमात्यले भने, निी क्षेत्रलाई पनि यस्ता काममा आकर्षण गर्न सक्नुपर्छ। त्यसैगरी काठमाडौंका भान्साबाट निस्कने फोहोरबाट दैनिक २ लाख ४० हजार किलोग्राम बायोग्यास बन्ने कच्चा पदार्थ निस्कन्छ। उक्त कच्चा पदार्थले पनि वायुमण्डलमा मिथेन उत्सर्जन गरिरहेको हुन्छ। यसबाट दैनिक २७ किलो बराबर एलपीजी ग्यास नास भइरहेको अमात्यले बताए। वर्षमा करिब चार हजार ९ सय ६३ किलो बराबरको बायोग्यास उत्पादन हुनेसक्ने उनको भनाइ छ। अर्का जलवायु अध्येता मन्जित ढकालका अनुसार मिथेनले सूर्यबाट आउने तापलाई कार्बनले भन्दा २२ गुणा बढी सोसेर पृथ्वीमै राख्छ। त्यसैले कार्बनभन्दा २२ गुणा बढी शक्तिशाली मानिन्छ। ढकालले भने, नम्बरको हिसाबले कार्बन उत्सर्जन मिथेनभन्दा कम भएपनि त्यसको असर बढी हुन्छ। त्यसलाई प्रयोग गरेर ऊर्जा निकाल्न सकिन्छ। दुई वर्ष पहिला नै ९५ प्रतिशत निर्माण सम्पन्न भइसकेको भनिएको गुहेश्वरीस्थित ढल प्रशोधन केन्द्र अझै सम्पन्न भएको छैन। सिनियर बायोइनर्जी विज्ञ सुशीम अमात्यका अनुसार मानव मलमुत्रलाई उचित प्रयोग गर्न सके दीर्घकालीन रूपमा फाइदा हुने बताए। विशेषगरी सार्वजनिक शौचालयहरूबाट निस्कने ग्यासलाई ऊर्जामा लैजाने प्रचुर सम्भावना देखेको उनले बताए। उनले भने, खासै महंगो प्रविधि होइन। अमात्यका अनुसार ४ लाख ५० हजार बायोग्यास जडित भइसकेको छ। त्यसमध्ये ७० प्रतिशतमा शौचालयमा जोडिएको छ। तर, प्रदेश २ मा मानिसहरूले विभिन्न कारणले बायोग्यास जोड्न नमानेको अनुभव अमात्यले सुनाए। अन्य ठाउँमा आपत्ति छैन। तर, निरन्तर ग्यास निकाल्नका लागि शौचालयबाट मात्र जोडेर पुग्दैन। त्यसैले सार्वजनिक शौचालयबाट प्रयोग गर्न सकिने सुझाए। उनका अनुसार यसका लागि सम्पूर्ण प्रविधि नेपालमै बन्दै आएको बताए। नेपालमा बायोग्यासको कुरा गर्दा गुहेश्वरीको एउटा प्लान्ट बाहेक कुनै प्रयोगमा छैनन्। सरकारले अनुदान नीतिअनुसार सहयोग गर्दैै आएकाले फोहोरबाट ऊर्जा निकाल्न सकिने तर्क उनको छ। ६ घनमिटरलाई ९० हजार पर्छ। ६ घनमिटर एउटा घरका लागि पर्याप्त हुन्छ। यस्ता विषयमा चासो र चेतना जगाउनुपर्ने हुन्छ। सञ्चालन पनि सजिलो छ। यसले जलवायु परिवर्तनमा उल्लेखनीय भूमिका खेल्नसक्छ। दुई वर्ष पहिला नै ९५ प्रतिशत निर्माण सम्पन्न भइसकेको भनिएको गुहेश्वरीस्थित ढल प्रशोधन केन्द्र अझै सम्पन्न भएको छैन। तत्कालीन खानेपानीमन्त्रि बिना मगरले घरघरबाट निस्किएको ढल नदीमा मिसाइँदा त्यसले पानीको स्रोत प्रदूषित भएको बताउने गर्थिन्। संयुक्त राष्ट्रसंघको पर्यावरण कार्यक्रम (यूएनईपी) ले मानवीय क्रियाकलाप भएको उत्सर्जनका कारण मानवस्वास्थ्य र वातावरणीय स्वास्थ्यलाई खतरामा लगेको छ। यसको प्रभाव व्यापक हुनसक्ने चेतावनीसमेत देखाएको छ। तर, कार्बनडाइअक्साइड सयदेखि हजार वर्षसम्म वातावरणमा रहन सक्छ। तुरुन्तै कार्बन उत्सर्जन घटाए पनि त्यसको प्रभाव न्यूनीकरण गर्न शताब्दीसम्म लाग्न सक्छ। तर, मिथेन उत्सर्जन घटाउनुले निकट अवधिमा त्यसको प्रभाव देखन थाल्छ। त्यसले विश्वव्यापी तापमान १५ डिग्रीको बाटोमा राख्न सहयो गर्नेछ। मानवीय गतिविधिबाट भएको मिथेन उत्सर्जन यो दशकमा ४५ प्रतिशतसम्म न्युनिकरण गर्न सम्भव रहेको यूएनईपीले जनाएको छ।"
आर्थिक संकटका कारक स्वयं अर्थमन्त्री,"काठमाडौं : अर्थमन्त्री जनार्दन शर्माले साउन २६ गते संसद्मा अर्थतन्त्रको श्वेतपत्र जारी गरे। अघिल्लो सरकारका पालामा अर्थतन्त्र कमजोर बनेको र आफू काम गर्न आएको उनको मुख्य जोड थियो। तर, शर्माले समयमा बजेटसमेत पारित गराउन सकेनन्। मुलुकमा पहिलोपटक अचम्मको परिस्थिति सिर्जना गरिदिए, बजेट होलिडे। जबकि समयमा बजेट आओस् र समयमै कार्यान्वयनमा जाओस् भनेर संविधानमै जेठ १५ गते बजेट सार्वजनिक हुने दिन तोकिएको छ। तर, काम गर्न आएका अर्थमन्त्री शर्माले मुलुकको अर्थतन्त्र संकटतर्फ धकेले। आफ्ना कमजोरी ढाकछोप गर्न गभर्नर महाप्रसाद अधिकारीलाई निलम्बन गराए। अर्थविद् डिल्लीराज खनालले अन्नपूर्णसँग भने, राष्ट्र बैंक स्वायत्त संस्था थियो। अहिलेसम्म राजनीतिक हस्तक्षेप थिएन। तर, गभर्नरमाथिको कारबाहीले मुलुककै अर्थतन्त्रलाई कोल्याप्स नगर्ला भन्न सकिन्न। शर्माले अर्थ मन्त्रालयको नेतृत्व सम्हालेलगत्तै अघिल्लो सरकारसँग प्रतिशोध साँध्ने प्रयास गरे। एमाले नेता विष्णु पौडेलले ल्याएको बजेट संशोधन र परिवर्तनमा लागे। अघिल्लो सरकारलाई दोषी देखाउन श्वेतपत्र जारी गरे। तर, त्यो पनि एक महिना पछि मात्रै जारी गरे। त्यतिबेलासम्म बजेट ठप्प पारे। तर, अघिल्ला अर्थमन्त्री पौडेलले पेस गरेको आर्थिक सर्वेक्षणमा भन्दा फरक ल्याउन सकेनन्। आर्थिक समस्यासँग जुध्न सरकारले के गर्ने भनेर ठोस कार्यक्रम ल्याउन सकेनन्। अर्थमन्त्रीज्यूले केके न जान्नेसुन्ने जस्तो गरेर त्यतिबेला श्वेतपत्र निकाल्नुभयो, एक अर्थविद्ले भने, त्यो श्वेतपत्रको कुनै अर्थ नै आएन। अहिलेसम्म यसको प्रयोग भएको छैन। पूर्वअर्थमन्त्री सुरेन्द्र पाण्डेले त्यही श्वेतपत्रका कारण मुलुकको आर्थिक अवस्था संकटतिर धकेलिएको बताए। अर्थमन्त्री शर्माले मुलुकलाई एक महिनासम्म बजेटविहीन अवस्थामा पुर्याए। समय छँदै बजेट प्रतिस्थापन विधेयक संसद्बाट पारित गर्नेतिर ध्यान दिएनन्। बजेट अध्यादेशको म्याद (६० दिन) सकिन लागेका बेला बजेट पारित गराउन पहल गरे। तर, समयमा पारित भएन। मुलुकलाई बजेटविहीन अवस्थामा पुर्याए। समयमा पारित गराउनेभन्दा पनि पूर्वअर्थमन्त्री पौडेलले ल्याएको बजेट संशोधनमा जोडबल गरे। १५ अर्ब घटाएर भदौ २५ गते अध्यादेश प्रतिस्थापन विधेयक संसद्मा पेस गरे। १६ खर्ब ३२ अर्ब ८३ करोड रुपैयाँ बजेटको आकार १५ खर्ब ४६ अर्ब रुपैयाँमा झर्यो। त्यतिमात्र होइन, अर्थमन्त्री शर्माले स्रोत नै नभएका वितरणमुखी कार्यक्रम बजेटमा राखे। उनले संशोधित बजेटमार्फत प्रत्येक गरिब परिवारलाई १० हजार रुपैयाँ वितरण गर्ने कार्यक्रम ल्याएका थिए। अर्थमन्त्रालय उच्च स्रोतका अनुसार प्रचारमुखी यो कार्यक्रम प्रभावकारी बन्न सकेन। जुन पूरा गर्न सकिन्न, जथाभावी खर्च गर्ने किसिमको पैसा विनियोजन गरिएको छ, अर्थमन्त्रालय स्रोतले भन्यो, अरू आयोजनाहरूमा पनि परिवर्तन गरे। काम हुने ठाउँमा बजेट काटे, काम नहुने ठाउँमा थपे। यसकारण पनि बजेट कार्यान्वयन हुन नसकेको अर्थमन्त्रालय उच्च स्रोतले बतायो। अर्थतन्त्र संकटतिर धकेलिँदा पनि पुँजीगत खर्चको अवस्था निराशाजनक छ। चैत्र २७ गतेसम्म पुँजीगत खर्च जम्मा २५८३ प्रतिशत छ। यो अघिल्लो वर्ष (कोभिड महामारी) को भन्दा पनि कम हो। गत वर्ष यो अवधिमा २८३१ प्रतिशत थियो। अर्थमन्त्री शर्माले भदौमा बजेट पेस गरेपछि गभर्नर अधिकारी त्यसको इमानदारी कार्यान्वयनमा लागेका थिए। त्यतिबेला अर्थमन्त्री स्वयं भने बिहान एउटा, साँझ अर्को भाषण गर्दै हिँड्ने गरेको अर्थविद्हरू बताउँछन्। राष्ट्र बैंकले गत भदौमा मौद्रिक नीतिमार्फत सेयर धितो कर्जा सीमामा कडाइ गर्यो। एउटा बैंकबाट ४ करोडभन्दा बढी लिन नपाउने, थप लिन चाहे अरू तीन बैंकबाट ४ करोडका दरले अधिकतम १२ करोडसम्म मात्रै लिन पाउने व्यवस्था गर्यो। गभर्नर अधिकारीले साना लगानीकर्ताको हितका लागि यस्तो नीति जारी गरेका थिए। एउटै बैंंक तथा वित्तीय संस्थाबाट मात्रै यस्तो कर्जामा बढी लगानी नहोस् र उत्पादनमूलक क्षेत्रमा कर्जा जाओस् भन्ने दृष्टिकोणले सेयर कर्जामा कडाइ गरिएको थियो। तर, राष्ट्र बैंकले चालेको यो कदमप्रति ठूला लगानीकर्ताहरू आक्रामक बने। अर्थमन्त्री शर्मा पनि राष्ट्र बैंक र गभर्नरसँग असन्तुष्ट बनेका थिए। आफूले त्यसबारे गभर्नरसँग सोधपुछ गरेको अर्थमन्त्री शर्माले शुक्रबार आयोजित एक कार्यक्रममा भनेका थिए। राष्ट्र बैंक सरकारको सल्लाहकार भएकाले सबै कुरा सोध्नुपर्यो, अर्थमन्त्री शर्माले कार्यक्रममा गुनासो पोखेका थिए, लगानीकर्ता, व्यवसायी गुनासो लिएर आउँछन्। यसका लागि बुझ्न राष्ट्र बैंकले किन यसो गर्यो भनेर सोध्नै पर्यो। अर्थले मागेको सूचना दिइँदैनन। अर्थमन्त्री शर्माले सूचनाको अन्तै चुहावट हुने गरेको र अनुशासनविपरीतको काम भइरहेको भन्दै राष्ट्र बैंकप्रति कार्यक्रममा तीव्र असन्तुष्टि जनाएका थिए। राष्ट्र बैंकको ४१२ को सेयर धितो कर्जा नीतिले सेयर बजार घट्यो। राष्ट्र बैंकलाई यो नीति तुरुन्तै परिवर्तन गर्न अर्थमन्त्रीले दबाब दिएका थिए। पुँजीबजारका लगानीकर्ताको दबाब अर्थमन्त्रीलाई परेपछि यो किन गरेको भन्दै गभर्नरसँग दुश्मनी सुरु भएको देखिन्छ, एकजना अर्थविद्ले भने। भदौमा बजेट आएदेखि विदेशी मुद्रा सञ्चिति घट्दै गएको राष्ट्र बैंकको तथ्यांकले देखाउँछ। मौद्रिक नीतिमा पनि खासै ठूलो परिवर्तन गर्न दिएनन्। किनभने राष्ट्र बैंक बोर्डमा शर्माका एक व्यक्ति छन्। मुद्रा प्रदायक एकदम बढेर गएको बेला राष्ट्र बैंकले त्यसबारे बुझेको थियो। यस्तो अवस्थामा बजार धान्न नसकिने भएपछि गभर्नर अधिकारीले बजार बढ्न दिनुपर्छ भनेर ब्याजदर खुला गर्दिए। तर, अर्थमन्त्रीले सार्वजनिक कार्यक्रममार्फत ब्याज एकल दरमा राख्नुपर्छ भनेर अडान राखे। सर्वसाधारणलाई गाडी किन्न, सेयर किन्न, जग्गा किन्न पनि सजिलै कर्जा पाउनुपर्छ भनेर अर्थमन्त्रीले तर्क गर्दै आएका थिए। जबकि एकल दरमा नै ब्याजदर राखेको कारणले अर्थतन्त्र गम्भीर संकटमा पुगेको अर्थविद्को तर्क छ। एउटै ब्याजदर भएपछि खुरुखुरु कर्जा पाए, एक अर्थविद्ले भने, ऋण पाएपछि क्रयशक्ति बढ्यो। विदेशबाट आएको सामान किन्न थाले। मागअनुसार आयात पनि बढ्यो। वस्तु सामान आयातमा विदेशी मुद्रा बाहिरियो। यसो भएपछि नेपाली मुद्रा घट्नुपर्ने हो तर अर्थमन्त्रीको पहलमा स्थायी तरलता सुविधा (एसएलएफ) मार्फत बजारमा पैसा पठाउन लगाए। जस्ले गर्दा चालू आवमा मात्रै १ सय ८५ पटकसम्म एसएलएफ जारी गरिएको छ। हालसम्म ५५ खर्ब ४९ अर्ब ३८ करोड ३८ लाख रुपैयाँ बैंक तथा वित्तीय संस्थामा गएको राष्ट्र बैंकको तथ्यांकमा उल्लेख छ। आयातका लागि बैंकमा प्रतीतपत्र (एलसी) खोलेर सामान ल्याउने सवालमा पनि असन्तुष्टि जनाए। राष्ट्र बैंकले विलासिताका विभिन्न ४० प्रकारका वस्तुमा ५० प्रतिशतदेखि शतप्रतिशतसम्म मार्जिनको व्यवस्था गरेको थियो। बैंक तथा वित्तीय संस्थाहरूमार्फत जम्मा हुने ठूलो परिमाणको रकमलाई शंकास्पद कारोबार विवरण (एसटीआर) का लागि राष्ट्र बैंकमा पठाउनुपर्छ। केन्द्रीय बैंकको वित्तीय सूचना एकाइले त्यो रकम शंकास्पद छ, छैन वा कार्बाही गर्नुपर्ने हो, होइन भनेर छानबिनका निम्ति सम्पत्ति शुद्धीकरण विभागमा पठाउँछ। तर, यसमा पनि अर्थमन्त्री शर्माले गभर्नर अधिकारीलाई हप्काएका थिए। अर्थमन्त्री शर्माले कसैको रकम पनि छानबिन नगर्न भनेका थिए। नेपालमा लगानीको वातावरण चाहिन्छ भन्दै केन्द्रीय बैंकलाई जुनसुकै शंकास्पद रकमको छानबिन नगर्न भनेर रोकेर राखेका थिए। गभर्नर अधिकारीलाई यो विषय चित्त बुझेको थिएन। यसले अन्तर्राष्ट्रिय क्षेत्रमा देश कालोसूचीमा पर्ने खतरा थियो। अन्तर्राष्ट्रिय निकायहरूलाई नेपालमा कत्तिको सम्पत्ति शुद्धीकरण भएको छ भनेर राष्ट्र बैंकले जवाफ दिनुपर्ने हुन्छ। यस विषयमा पनि गभर्नर र अर्थमन्त्रीबीच अन्तरविरोध थियो। गभर्नरले अर्थतन्त्रलाई सही दिशामा ल्याउन मौद्रिक नीतिमा कडाइ गर्न खोजेका थिए। अर्थमन्त्रीलाई जानकारी नदिई गभर्नरले बैंकदर बढाएको र कर्जामा गरेको कडाइले अर्थमन्त्री गभर्नरसँग रुष्ट थिए। यद्यपि राष्ट्र बैंकले फागुन दोस्रो सातातिर कर्जाको ब्याजदर (बैंकदर) ७ प्रतिशत कायम गरेको छ। यसअघि ५ प्रतिशत थियो। साथै, गभर्नर अधिकारीले केन्द्रीय बैंकले व्यक्तिगत ओभरड्राफ्ट कर्जा, सवारी कर्जा, सेयर धितो कर्जालगायतमा कडाइ गरे। यस्तो कर्जाको जोखिम भारलाई बढाएर १५० प्रतिशत पुर्याए। यसअघि बैंकहरूले उक्त कर्जाको जोखिमभार १०० प्रतिशतसम्म राख्ने गरिन्थ्यो। यसबाहेक आयातका लागि ट्रस्ट रिसिप्ट (टीआर) कर्जाको जोखिमभार भने १२० प्रतिशत राख्न निर्देशन दिए। यो व्यवस्था आगामी असारदेखि लागू गर्न निर्देशन दिएका थिए।गभर्नर अधिकारीले कर्जामा गरेको सो कडाइ अर्थमन्त्रीलाई चित्त बुझेको थिएन। अर्थमन्त्री शर्मा भने ब्याजदर कम गरेर विकास गर्न सकिन्छ भन्ने धारणा राख्थे। गभर्नरले भनेको मानेनन, अटेर गरे भन्ने गुनासो अर्थमन्त्रीले सधैं गर्ने गरेको उनी निकट स्रोतले बतायो। पछिल्लो समय सहसचिवहरू अर्थ मन्त्रालय बस्न मान्दैनन्। मन्त्रालय छोडेर गएपछि ठूलो राहत पाइयो, एक सहसचिवले भने। अर्थमन्त्री शर्माले आफूलाई चित्त नबुझेका दुई जनाको हालैमात्र सरुवा गरे। अरू केही सहसचिवहरू सामान्य प्रशासन मन्त्रालयमा गएर अन्तै सरुवा माग्ने गरेका छन। तर अर्थमन्त्रीले भने सबैलाई आफूले नै सरुवा गरेको भन्दै आएका छन्। राजस्व सचिव कृष्णहरि पुष्करले यसअघि कहिल्यै अर्थमन्त्रालयमा काम गरेका थिएनन्। विज्ञता खासै नभएका व्यक्ति ल्याएर मन्त्रालय भरेर राखेको आरोप अर्थमन्त्री माथि छ। अर्थमन्त्री शर्मालाई सरकार सफल होस् र अर्थतन्त्र राम्रो होस् भन्ने सोच खासै देखिँदैन, मन्त्रालय स्रोतले भन्यो, उनलाई कसरी पैसा कमाउ भन्ने ध्यानमात्रै छ। यसैबिच प्रमुख प्रतिपक्षी एमालेले आइतबार पत्रकार सम्मेलन गर्दै अर्थमन्त्री जनार्दन शर्मालाई अराजक को संज्ञा दिएको छ। उनका कमिकमजोरी ढाकछोप गर्न गभर्नर महाप्रसाद अधिकारीमाथि सरकारले कारबाही गरेको आरोप एमालेको छ। एमालेका पूर्वअर्थमन्त्रीहरू विष्णु पौडेल, सुरेन्द्र पाण्डे र डा युवराज खतिवडाले आइतबार संयुक्त पत्रकार सम्मेलन गरी अराजक अर्थमन्त्रीको दबाबमा प्रधानमन्त्री शेरबहादुर देउवाले गभर्नरमाथि गलत निर्णय लिएको दाबी गरे। पूर्वअर्थमन्त्री पाण्डेले देशमा राजनीतिकभन्दा आर्थिक संकट आउने बताए। श्रीलंकामा अर्थमन्त्री भाग्दैछन अरे, पाण्डेले भने, कतै, नेपालमा त्यस्तो दिन आउने त होइन ? पाण्डेले विदेशी मुद्रा सञ्चितिमा चाप परेपछि नै अर्थ मन्त्रालयले गर्नुपर्ने काम राष्ट्र बैंकले गर्दै आयातमा कडाइ गरेको बताए। एक खर्बभन्दा बढी निर्यात र विप्रेषणबाट आउने करिब साढे ९ खर्ब रुपैयाँबाहेक हामीसँग विदेशी मुद्रा सञ्चितिको अर्को स्रोत छैन, उनले भने, बढ्दो व्यापार घाटालाई कसरी व्यहोर्ने ? वैदेशिक सहायता पनि खुम्चिएको बताउँदै पाण्डेले आएको सहायताले त्यसको किस्ता तिर्न ठिक्क हुने बताए। यो वर्ष मात्रै ४० अर्ब रुपैयाँ वैदेशिक ऋणको साँवाब्याज भुक्तानी गर्नुपर्ने उनको भनाइ छ। ५७ अर्ब अनुदान आउँछ भनेर अनुमान गरेको हालसम्म १३ अर्ब मात्र प्राप्त छ। त्यसकारण हामीसँग वैदेशिक मुद्राको चाप बढेको छ, उनको भनाइ छ। एकातिर सरकारको ढुकुटीमा पैसा छैन भने अर्कोतर्फ अनावश्यक वस्तुको आयातमा खर्बौं रुपैयाँ खर्चिएको उनले बताए। अर्थमन्त्रीको कारण अब देशमा राजनीतिकभन्दा आर्थिक संकट आउँछ। विदेशी मुद्रा सञ्चितिमा चाप परेपछि नै अर्थ मन्त्रालयले गर्नुपर्ने काम राष्ट्र बैंकले गर्दै आयातमा कडाइ गरेको थियो। तर, यो कुरा अर्थमन्त्रीलाई पचेन। यसले देशलाई संकटमा लैजान्छ। सुरेन्द्र पाण्डे, पूर्वअर्थमन्त्री कांग्रेस, माओवादी गठबन्धन सरकार आएपछि नै आर्थिक चलखेल सुरु भएको हो। काम गर्न नसकेको यो सरकारले पूर्वसरकार र गभर्नरलाई दोष थोपर्न थालेको छ। रुसयुक्रेन युद्धको नेपाली अर्थतन्त्रमा परेको असर न्यूनीकरणतर्फ गभर्नर लागेका थिए। तर, सरकारले रुचाएन। यसको असर मुलुकमा ठूलो पर्छ। डा युवराज खतिवडा, पूर्वअर्थमन्त्री राष्ट्र बैंक स्वायत्त संस्था थियो। अहिलेसम्म राजनीतिक हस्तक्षेप थिएन। तर, गभर्नरमाथिको कारवाहीले मुलुककै अर्थतन्त्रलाई कोल्याप्स नगर्ला भन्न सकिन्न।डिल्लीराज खनाल, अर्थविद् बैंक तथा वित्तीय संस्था सम्बद्ध संघ तथा संगठनहरूले गभर्नरको निलम्बनप्रति आपत्ति जनाएका छन्। आइतबार संयुक्त प्रेस विज्ञप्ति जारी गर्दै अर्थमन्त्रीले गभर्नर महाप्रसाद अधिकारीलाई लगाएको आरोप निराधार भएको उनीहरूले बताए। केन्द्रीय बैंकको स्वायत्ततालाई सम्मान गर्दै जारी हस्तक्षेप बन्द गर्न उनीहरूको माग छ। निराधार आरोपका आधारमा गभर्नरमाथिको कारबाही तत्काल फिर्ता लिन आग्रह गर्छौं, विज्ञप्तिमा भनिएको छ। यस्ता प्रवृत्तिहरू नरोकिने र नसच्चिने हो भने समग्र अर्थतन्त्रको स्वस्थता र वित्तीय प्रणालीको स्थायित्वको लागि ट्रेड युनियन अधिकारको प्रयोग गर्न बाध्य हुने उनीहरूको चेतावनी छ। यसबाट आउन सक्ने सबै परिणनमको जिम्मेवारी सम्बन्धित निकाय तथा पदाधिकारीले लिनुपर्छ, विज्ञप्तिमा भनिएको छ। स्वायत्त निकायको प्रमुखको रूपमा परिभाषित नेपाल राष्ट्र बैंकको जिम्मेवारीप्रति विचलित हुने काम भएकोमा संघहरूले आपत्ति जनाएका छन्। विज्ञप्तिमा भनिएको छ, अर्थतन्त्रमा पर्न सक्ने गम्भीर संकटलाई समयमै समाधान गर्न र अर्थतन्त्रका समष्टिगत आर्थिक परिसूचकहरूमा देखिएका चुनौतीहरूमाथि सजगताका साथ पूर्वसावधानीका उपाय अपनाउँदा पनि चैत्र २४ गते बिहीबार बसेको मन्त्रिपरिषद्को निर्णयअनुसार नेपाल राष्ट्र बैंकका गभर्नर महाप्रसाद अधिकारीलाई आधारहीन एवं कपोकल्पित आरोप लगाउँदै गरिएको निलम्बनप्रति पेसाकर्मीको ध्यानाकर्षण भएको छ। विद्यमान विश्व अर्थतन्त्र र परिस्थितिको आकलन गर्दै तथा केही राष्ट्रहरूले भोग्दै आएको आर्थिक संकटबाट पाठ सिक्दै केन्द्रीय बैंकबाट समयमै प्रेषित सूचना र सुझावको कार्यान्वयन गरी मुलुकको अर्थतन्त्रको उद्धारमा संवेदनशील हुनुपर्नेमा मन्त्रालय जिम्मेवार नबेनको उनीहरूको आरोप छ। जिम्मेवार तालुक मन्त्रालय र सरकारको ध्यान केन्द्रीय बैंकप्रति हलो अड्काउने र गोरु चुट्ने मात्रै भयो, विज्ञप्तिमा भनिएको छ, नीति अख्तियार गर्ने र केन्द्रीय बैंकको स्वयत्तता माथि हस्तक्षेप गर्दै गैरकानुनी निर्देशन दिएको देखियो। संकटपूर्ण घडीमा राज्यका सबै तह र तप्काका निकाय, संस्था र आम जनसमुदायको विश्वास र सहकार्य जुटाउँदै, राष्ट्रिय एवं अन्तर्राष्ट्रिय कानुनको परिपालना गर्नुभन्दा आफ्ना कमजोरी र अक्षमतालाई ढाकछोप गरिएको संगठनको तर्क छ। यस्ता उद्देश्यका साथ राजनीतिक प्रतिशोध र सीमित स्वार्थका लागि स्वायत्त र संवेदनशील निकायको जिम्मेवार पदाधिकारीमाथि देशले समग्र वित्तीय प्रणली र अर्थतन्त्रमाथि दीर्घकालीन नकारात्मक असर पर्ने गरी सुरु गरिएको कारबाहीमा संगठनले निन्दा गरेको छ। नेपाल राष्ट्र बैंक कर्मचारी संघका अध्यक्ष रुद्रप्रसाद तिम्सिना, सञ्चय कोष कर्मचारी संगठनका अध्यक्ष धर्मराज मैनाली, राष्ट्रिय वाणिज्य बैंक कर्मचारी संघ नेपालका अध्यक्ष रामप्रसाद जोशी, नेपाल बैंक कर्मचारी संघका अध्यक्ष नवराज लम्साल र कृषि विकास बैंक कर्मचारी संघ नेपालका संयोजक लीला जीसीको हस्ताक्षरमा संयुक्त प्रेस विज्ञप्ति जारी गरिएको थियो।"
अदालत पुगेपछि किन फेर्छन् पीडितले बयान ?,"काठमाडौं : घटना १, जिल्ला अदालत अछामले चैत १५ गते बलात्कारको झुटा आरोप लगाएको भन्दै एक किशोरीलाई ३ वर्ष ६ महिना जेल सजाय सुनायो। रामारोशन गाउँपालिका४ बाटुलासैनका २० वर्षीय नन्दराम खनालविरुद्ध जबरजस्ती बलात्कार गरेको भन्दै युवतीले फागुन १० मा मुद्दा दर्ता गरेकी थिइन्। प्रहरीमा दिएको जाहेरीमा समेत जबर्जस्ती करणी गरेको उल्लेख भएको थियो। तर, अदालतमा बयान फेरिन्। त्यहाँ सहमतिमा करणी भएको र युवकले बिहे नगर्ने भनेपछि रिसले बलात्कारको मुद्दा दर्ता गराएको बकपत्रमा बयान दिइन्। बकपत्रको आधारमा झुटा जाहेरी र प्रतिवादीलाई झुटा मुद्दामा फसाउने प्रयत्न गरेको भन्दै उनलाई कैद सजाय तोक्यो। घटना २,कास्की जिल्ला अदालतले गत पुस १३ गते निवेदनकर्ताको विरुद्ध नै सजाय र जरिवाना हुने फैसला गर्यो। न्यायाधीश नारायणप्रसाद पौडेलको इजलाशले झुटा जाहेरी दिएको भन्दै जाहेरवाला यामबहादुर गुरुङलाई ५ हजार जरिवाना र प्रतिवादीलाई २० हजार क्षतिपूर्ति भराउन आदेश दियो। गुरुङले विक्रम भण्डारी र सागर भण्डारीविरुद्ध ज्यान मार्ने उद्योग र अंगभंग जाहेरी दिएका थिए। अदालतको फैसलामा प्रतिवादी दुवै जनालाई सफाइ दिँदै झुठो जाहेरी दिएर सरकार र अदालतको समय बर्बाद गरेको उल्लेख छ। प्रतिवादीलाई दुःख दिएको भन्दै जाहेरवालाबाटै क्षतिपूर्ति भराउने आदेश अदालतको छ। जेठ २१ गते पोखरा महानगरपालिका१५ मा रहेको एक कृषि फममा केही युवाहरूबीच कुटपिट हुँदा फम सञ्चालनक विशाल गुरुङ गम्भीर घाइते भए। उनको आँखा फुटेको थियो। अर्कोदिन विशालका बुबा यामबहादुर गुरुङले प्रहरीमा जाहेरी दिए। अनुसन्धान पूरा भएपछि सरकारी वकिल कार्यालयले ज्यान मार्ने उद्योग र अंगभंग कास्की जिल्ला अदालतमा मुद्दा दायर गर्यो। अधिकार प्राप्त अधिकारीसँगको बयानमा पनि विशाललगायतका अन्य साक्षीले कुटपिट भएको, ज्यान मार्ने उद्योगले घटना घटाएको बताएका थिए। तर, अदालत पुगेपछि पीडित नै होस्टाइल भएर हातेट्याक्टर दुर्घटनामा घाइते भएको र आँखा फुटेको बयान दिए। विशालका बाबु यामले पनि छोरा लडेर घाइते भएको बयान गरेका थिए। यही बयानका आधारमा पिडकले सफाइ र जाहरवालालाई सजाय तोकिएको हो। यी पछिल्लो समय अदालतमा घटना पुगेपछि बयान फेरिएका केही प्रतिनिधि उदाहरण हुन्। पछिल्लो समय न्यायका लागि उजुरी लिएर अदालत पुग्ने पीडित बयानका क्रममा होस्टाइल हुने र बयान फेर्ने प्रवृत्ति बढेको देखिन्छ। प्रायजसो सरकार बादी हुने फौजदारी मुद्दामा पिडकको प्रलोभनमा परी पीडित तथा साक्षीहरू नै घटना नै नघटेको बयान दिने गरेको भेटिन्छ। यसले गर्दा अदालतका फैसला पनि पिडककै पक्षमा आउने गरेको केही घटनाले देखाउँछ। बयान फेरिनुमा समाजले पीडितलाई संरक्षण गर्न नसक्नु र आर्थिक प्रलोभनमा पार्नु मुख्य कारण रहेको घटनालाई नजिकबाट नियालिरहेका विज्ञ बताउँछन्। अधिवक्ता प्रियहरी भण्डारी फौजदारी मुद्दामा पीडित होस्टाइल हुने प्रवल सम्भावना बढी हुने बताउँछन्। भन्छन्, प्रायः अपराध पद, पावर, शक्ति, सम्पत्ति र सम्बन्धका लागि भएको देखिन्छ। धनीवर्गले आफ्नो स्वार्थ पूरा गर्न गरिब, सीधा, सोझा व्यक्तिलाई अपराध कर्ममा प्रयोग गरेको देखिन्छ। अपराध घटिहाल्यो भने समाजले पनि पीडितलाई संरक्षण गर्ने अवस्था छैन। न्याय पाउने र पीडकलाई सजाय दिने प्रक्रिया लामो हुँदा पनि यो अवस्था आउने गरेको उनी बताउँछन्। न्यायको पर्खाइमा लामो समय गुज्रने हुँदा पीडित पनि दिक्क बनिसकेको हुन्छ। अन्नत होस्टाइल हुने, ससानो प्रलोभनमा पर्ने सम्भावना हुन्छ। कानुन कार्यान्वयनमा भएका छिद्रहरूलाई टेकेर अदालतले फैसला गर्नुहँुदैन। पीडितले न्याय नपाउँदासम्म उसको जिम्मा सम्पूर्णरूपले राज्यले लिनुपर्छ।खिलराज रेग्मी, पूर्वप्रधानन्यायाधीश मनोविद् करुणा कुँवर अपराध जहिले पनि बलियोले निर्धोमाथि घटाउने बताउँदै अपराधको पीडा बोकेर समाजमा बाँच्न निकै गाह्रो हुने अवस्था देखापर्ने बताउँछिन्। उनी भन्छिन्, अपराधीलाई सजाय दिलाउनका लागि पनि पीडितलाई संरक्षण गर्नुपर्छ। उसको मानसिक अवस्थाको ख्याल गर्दै हिम्मत, भरोसा र लड्ने आँट भरोसा दिनुपर्छ। सर्वोच्च अदालतका पूर्वन्यायाधीश बलराज केसी विशेषत बलात्कार जस्तो जघन्य घटनामा पीडित प्रायः होस्टाइल हुने गरेको तथ्यांकले देखाउने बताउँछन्। उनी प्रहरी अनुसन्धान पनि महिलामैत्री नहुँदा समस्या भएको बताउँछन्। पैसाले किन्ने र शारीरिक मानसिक रूपमा धाकधम्की दिने, सामाजिक बदनामी गरिदिने लगायतका कार्य निरन्तर हुँदा बयान फेर्न बाध्य पारिने गरेको छ। न्यायालयमा पुगिसकेपछि पनि पीडितले न्याय पाउँछु भन्ने आशा लिन सकने अवस्था नभएको मानोविद्हरू बताउँछन्। अदालतले कुनै मानिसलाई तारिख वा धरौटीमा छाड्ने क्रममा बाहिर गएर पीडितलाई धाक धम्की दिएमा पुन सजाय हुन्छ है भन्ने प्रचलन छैन। त्यसैले पनि यो अवस्था छ, महान्यायाधिवक्ता कार्यालयका प्रवक्ता सन्जीवकुमार रेग्मी बताउँछन्। रेग्मीका अनुसार गलत उजुरी दिएको प्रमाणित भएमा ३ हजारसम्म जरिवाना गर्न सक्ने व्यवस्था छ। बयान फेर्ने विषयमा अभियुक्तबाट पर्न सक्ने प्रभाव। दबाब दिन सक्छन्। आर्थिक प्रेसर, परिवार नै सखाप बनाउछु भन्ने धम्की आउँछ। शारीरिक, आर्थिक र मानसिक रूपमा प्रेसर हुन्छ, रेग्मी भन्छन्। झुठा उजुरी वा बकपत्र गरेको सन्दर्भमा दुई वटा कानुन छन्। मुलुकी अपराध कार्यविधि संहिताको दफा ४४ मा भनिएको, झुठा कुरा लेखिदिने वा बनावटी व्यहोराको बकपत्र गर्ने साक्षीलाई तीन महिनासम्म कैद वा पाँच हजार रुपैयाँसम्म जरिवाना वा दुवै सजाय हुनेछ। सार्वजनिक न्यायसम्बन्धी कसूरको दफा ९८ मा झुठा उजुरी दिन नहुने कानुनी व्यवस्था राखिएको छ। कसैलाई क्षति पुर्याउने वा हैरान दिने नियतले झुठा कुराको दाबी लिई वा अभियोग लगाई कुनै व्यक्तिकाविरुद्ध उजर वा सूचना दिन हुँदैन। यस्तोमा हुन सक्ने सजायको आधासम्म सजाय हुन्छ। १० वर्ष कैद हुने अपराध छ भने झुठा उजुरी दिनेलाई ५ वर्ष सजाय हुन्छ। नेपाल सरकार वादी हुने मुद्दामा यो व्यवस्था लागू हँुदैन। कानुनबारे थाहा थिएन भन्न नपाइने नियम छ। कानुनको अज्ञानता क्षम्भ्य हुन्न। तर, यो व्यवस्था प्रभावकारी छैन। समाजमा कानुन पढाइनु पर्छ। विद्यालय स्तरको शिक्षामै कानुनी व्यवस्था पढाइनुपर्छ। राज्यले जारी गरेका कानुन समुदायमा सुनाउनुपर्छ। ७५ भदौ १ गतेदेखि लागू हुने गरी बनेका देवानी र अपराधसंहिता अत्यन्तै राम्रा कानुन हुन्। तर यसलाई सबैतिर सुनाउन पाइएको छैन। पूर्वप्रधानन्यायाधीश खिलराज रेग्मी कानुन कार्यान्वयनमा समस्या भएको बताउँछन्। यसमा भएका छ्रिद्रहरूलाई टेकेर अदालतले फैसला गर्नुहँुदैन। गम्भीर प्रकारको कसूरमा होस्टाइल हुने पीडितको बयान मात्रै आफैंमा अकाट्य प्रमाण होइन। पीडितले न्याय नपाउँदासम्म उसको जिम्मा सम्पूर्णरूपले राज्यले लिनुपर्छ।"
नेताहरुको सम्पत्ति छानबिन गर्न अध्यक्ष लिङ्देनको माग,"कलैया : राष्ट्रिय प्रजातन्त्र पार्टी (राप्रपा)का केन्द्रीय अध्यक्ष राजेन्द्र लिङ्देनले २०४६ साल यता व्यवस्था परिवर्तन भए पनि जनताको अवस्थामा कुनै परिवर्तन नभएको बताएका छन्। राप्रपा जिल्ला कार्यसमितिद्वारा आयोजित बृहत् आमसभा तथा पार्टी प्रवेश कार्यक्रममा उनले मुलुकमा जताततै भ्रष्टाचार, बेरोजगारी, अशिक्षाले जरो गाडिसकेको हुँदा त्यसलाई परिवर्तन गर्न लागि अब ठीक पार्टी एवं ठीक नेतालाई मत हाल्न सबैलाई अपिलसमेत गरे। अर्थतन्त्रले मुलुक टाट पल्टने अवस्थामा रहे पनि भ्रष्ट नेता र कालोबजारी गर्नेहरु नै धनी भएको भन्दै अध्यक्ष लिङ्देनले उनीहरुको सम्पत्ति पनि छानबिन गर्नुपर्ने बताए। कार्यक्रममा राप्रपाका पूर्वअध्यक्ष पशुपति शम्शेर राणाले ९४ प्रतिशत सनातन हिन्दू धर्म रहेको नेपालमा धर्म निरपेक्ष राष्ट्र घोषणा गरी हिन्दूहरुको अपमान गरेको आरोप लगाए। उनले नेपाललाई हिन्दू राष्ट्र घोषणा गर्नका लागि कुनै कसर बाँकी नराख्ने प्रतिबद्धतासमेत व्यक्त गरे। फरक प्रसङ्गमा जबराले तराई मधेसको यावत समस्या समाधान राप्रपाले नै गर्ने जानकारी दिए। कार्यक्रममा विभिन्न पार्टी छाडेका सयौँ कार्यकर्तालाई रापप्रा पार्टी प्रवेश गराइएको थियो। नव प्रवेशीहरुलाई अध्यक्ष लिङ्देनले टीका लगाएर पार्टी प्रवेश गराएका थिए। रासस"
एमाले नुवाकोट : कार्यकर्ताबाट १४ लाख बढी रकम उठ्न बाँकी,नुवाकोट : नेकपा एमाले नुवाकोटले आफ्ना सदस्यहरुको लाखौं रुपैयाँ लेवी रकम तत्काल बुझाउन स्थानीय कमिटीलाई निर्देशन दिएको छ। विदुरमा बसेको सचिवालय बैठकले उम्मेदवारको मापदण्ड तोक्दै सबै पालिका कमिटीलाई जिल्लालाई तिर्नु पर्ने रकम तिर्न निर्देशन दिएको हो। जिल्ला अधिवेशनको समयमा पालिकाहरुले सदस्य संख्याको आधारमा तिर्नु रकम बाँकी राखेकोले उक्त रकम उठाउन ताकेता गरेको हो। एमालेले मातहतको इन्चार्ज तथा अध्यक्षहरुलाई पठाएको परिपत्र अनुसार झण्डै १४ लाख रुपैयाँ असुल हुन बाँकी रहेको उल्लेख गरिएको छ।
अर्जेन्टिनासहित पाँच देशका राजदूतले पेस गरे ओहोदाको प्रमाणपत्र,"काठमाडौं : नेपालका लागि नवनियुक्त पाँच देशका राजदूतले राष्ट्रपति विद्यादेवी भण्डारीसमक्ष ओहदाको प्रमाणपत्र पेस गरेका छन्। अष्ट्रिया, हंगेरी, अर्जेन्टिना, क्यानडा र डोमिनिकन रिपब्लिकका राजदूतले सोमबार राष्ट्रपति कार्यालय शीतल निवासमा आयोजित विशेष समारोहमा छुट्टाछुट्टै आआफ्नो ओहदाको प्रमाणपत्र पेस गरेका हुन्। समारोहमा परराष्ट्रमन्त्री डा नारायण खड्कालगायत उच्च सरकारी अधिकारी सहभागी थिए। ओहदाको प्रमाणपत्र पेस गर्नेमा अष्ट्रियाकी राजदूत क्याथरिना विजर, हंगेरीका एन्ड्रास लास्जलो किराली, अर्जेन्टिनाका ह्युगो जेभियर गोब्बी, क्यानडाका क्यामरुन डीन म्याके र डोमिनिकन रिपब्लिकका डेभिड इमानुएल पुइग बुचेल रहेका छन्।"
सत्ता गठबन्धनको बैठक : स्थानीय तहमा तालमेलबारे थप निर्णय हुने,"काठमाडौं : स्थानीय निर्वाचनबारे छलफल गर्न सत्ता गठबन्धनको बैठक आज बस्दैछ। प्रधानमन्त्री निवास बालुवाटारमा बस्ने सोमबार ९ बजेपछि बस्ने बैठकमा निर्वाचनमा कसरी अगाडि बढ्ने भन्ने बारेमा छलफल हुने कांग्रेस नेता एवम् सञ्चारमन्त्री ज्ञानेन्द्रबहादुर कार्कीले जानकारी दिए।स्थानीय निर्वाचनबारे छलफल गर्न सत्ता गठबन्धनको बैठक आज बस्दैछ। प्रधानमन्त्री निवास बालुवाटारमा बस्ने सोमबार ९ बजेपछि बस्ने बैठकमा निर्वाचनमा कसरी अगाडि बढ्ने भन्ने बारेमा छलफल हुने कांग्रेस नेता एवम् सञ्चारमन्त्री ज्ञानेन्द्रबहादुर कार्कीले जानकारी दिए निर्देशनबमोजिम आएका प्रतिवेदनमाथि आइतबार छलफल भएको सञ्चारमन्त्री कार्कीले जानकारी दिए। तल्लो तहबाट धेरै प्रतिवेदन आएका छन्। त्यसबारे पनि छलफल भएको छ, उनले भने, संयन्त्रले पाएको जिम्मेवारीअनुसार सोमबार सत्ता गठबन्धनको शीर्ष तहलाई सुझावहरु दिन्छ। आज शीर्ष नेताहरुको बैठकले कसरी अगाडि बढ्ने भन्ने छिनोफानो गर्ने उनले बताए।"
"जनमत सधैं एकनास हुँदैन, गठबन्धनसँग लडेर एमाले पहिलो पार्टी बन्छ : महासचिव पोखरेल","काठमाडौं : नेकपा एमालेका महासचिव शंकर पोखरेलले जनमत सधैं एकनास नहुने बताएका छन्। आइतबार बागबजारमा आयोजित स्थानीय निर्वाचन केन्द्रित प्रचार भेलालाई सम्बोधन गर्दै उनले पाँच वर्षमा हरेक पार्टीले गरेको काम आधारमा नयाँ जनमत निर्माण हुने भएकाले आवधिक निर्वाचन आवश्यक भएको बताएका हुन्। उनले अघिल्लो निर्वाचनको मतपरिणामलाई सत्ता गठबन्धनको मत एकातिर र प्रतिपक्ष एमालेको मत अर्कोतिर राखेर तुलना गर्नु उपयुक्त नहुने बताए। विगतको स्थानीय तह निर्वाचनमा माओवादी र कांग्रेसको गठबन्धन मिलेर लड्दा पनि एमाले पहिलो भएको हो। उनले भने,आगामी निर्वाचनमा पनि एमालेका स्थानीय सरकार, प्रदेश सरकार र केन्द्र सरकारले गरेको कामका आधारमा जनताले एमालेलाई नै मत दिएर पहिलो पार्टी बनाउँछन्। उनले पार्टी विभाजनको असर ४ प्रतिशतमा परेको दाबी गरे। उनले भने, माधव नेपाल पक्षले जनमतलाई प्रभाव पार्ने हैसियत छैन। यसकारण चुनावमा जाँदा उनीहरूले असर पार्दैनन् , त्यो नगन्य छ।पोखरेलले थपे, एमालेले जित्ने आधारहरु स्पष्ट छन्। बाहिर हल्ला गरिए जस्तो एमाले विभाजन भएर कमजोर छ भन्ने तर्क तथ्यमा आधारित छैन। तथ्य तत्कालिन दल विभाजन गर्न गरिएको प्रयास नै काफी छ। दल विभाजन नेता वा जनमतको आधारमा हुन्छ। एमाले नेताका आधारमा विभाजित भएको हो। पोखरेलले माधव पक्षमा गएका कार्यकर्ताले दिने मत माओवादी केन्द्रबाट एमालेमा पार्टी प्रवेश गरेकाबाट नै परिपूर्ति हुने भएको एमालेलाई विभाजनको असर नपर्ने दाबी गरे। महासचिव पोखरेलले मधेश प्रदेशमा पनि एमालेमा जनलहर देखिएकाले पार्टी कमजोर नहुने स्पष्ट पारे। उनले नेपाली राजनीतिमा कार्यकर्ताहरू चलायमान भएपनि एमालेमा ८० प्रतिशत आइरहेको दाबी गरे। उनले निर्वाचन आयोगमा झण्डै ३५ लाख मतदाता थपिएकामध्ये अधिकांश एमालेका जनमत भएको दाबी गरे। गठबन्धनका माध्यमबाट परिवर्तन र विकासको नाराले जनमत पाउँदैन। मिलेर लड्ने विषय स्वार्थ हो। उनले भने, एमाले विकास र समृद्धिको नारा लिएर अगाडि बढेको छ, जनलहर एमालेमै छ। उनले पार्टी विभाजन अघि प्रचण्ड र माधव नेपाल एकसाथ भएपनि फुटेपछि किन एउटै बनाउन सकेनन् भन्ने जनतालाई राम्रोसँग थाहा भएको बताए। उनले भने, पार्टी विभाजन अघि प्रचण्ड र माधव नेपाल एकसाथ थिए। तर त उनीहरु नै विभाजन भए। मिल्न सकेनन्। किनकी उनीहरुको सम्बन्ध स्वार्थको थियो। हो, यसैले अब माओवादी र माधव पक्षमा रहेका नेता, कार्यकर्ताहरुपनि एकएक गर्दै एमालेमा नै समाहित भइसक्नुहुनेछ। महासचिव पोखरेलले कांग्रेसको पछाडि लाग्ने कम्युनिस्ट हुन नसक्ने दाबी गरे। उनले गठबन्धन आवद्ध दललाई संकेत गर्दै कांग्रेसको पछाडि लाग्ने वामपन्थी हुन नसक्ने स्पष्ट पारेका हुन्। उनले नेपालमा राजनीति पार्टीहरू घटाएर ध्रुवीकरण गर्नु आवश्यक भएको बताए। उनले भने, जति धेरै पार्टी त्यति नेपाली राजनीतिमा अस्थिरता, स्वार्थ समूहको गठजोड, विदेशी चलखेल हुन्छ। त्यसैले पार्टी घटाउनु आवश्यक छ। उनले अहिले दुई धार देखिएकाले एउटा एमालेले र अर्को धारको कांग्रेसले लिड गरिरहेको बताए। उनले भने, वामपन्थी धारको नेतृत्व एमालेले गरिरहेको छ। अर्को कांग्रेसले, अबको चुनाव त्यसतर्फ जाँदैछ। आफ्नै दृष्टिकोण र राजनीतिक दिशा नभएका पार्टीहरु विघटनतर्फ जान्छन्। उनले नेपाली कांग्रेसको नीति र शेरबहादुर देउवाको नेतृत्वलाई स्वीकार गरेर माधवप्रचण्ड हिडेकोले एमालेले सहकार्य गर्ने काम सम्भव नरहेको स्पष्ट पारे। पोखरेलले भने, प्रचण्ड र माधवलाई पार्टीमा फिर्ता ल्याउने होइन, देउवातिरै धकेल्ने हो, उतै जान दिनुपर्छ, माधव र प्रचण्डको भ्रममा परेर त्यता लागेका अन्य नेता कार्यकर्तालाई भने पार्टीमा स्वागत गर्नुपर्छ, स्थान दिनुपर्छ। महासचिव पोखरेलले एमालेमा सुरुवात देखिनै संगठित कार्यकर्ता भएको दाबी गरे। उनले भने, पहिलेदेखि नै नेपालको चुनावी परिणाम नियाल्ने हो भने संगठित मतदाता एमालेमा छन्। असंगठित मतदाता कांग्रेसमा हुन्थे। तर अहिले संगठित त एमालेमा छँदैछन्। एमालेका अध्यक्ष केपी शर्मा ओली नेतृत्वमा एमालेले गरेका काम, देश बदल्ने विश्वास र भिजन देखेर पछिल्लो समयमा युवा पुस्ता एमाले र केपी शर्मा ओलीप्रति आकर्षित भएका छन्। उनले केपी ओलीले विकास र समृद्धिको योजना जनतामाझ लगेपछि एमालेप्रति आकर्षण बढेको धारणा राखे। उनले राजनीतिक लडाई विभिन्न क्रान्तिबाट भएपछि विकासमा क्रान्ति ल्याउनुपर्छ भनेर विकास र समृद्धिको जग नै अध्यक्ष ओलीले बसाएको दाबी गरे। पूर्वमुख्यमन्त्री समेत रहेका पोखरेलले एमालेले राम्रो काम गर्दागर्दै पनि गठबन्धन र राष्ट्रिय स्वार्थको कारणबाट मात्रै एमाले सरकारबाट बाहिरिनु परेको बताए। राष्ट्रिय स्वाभिमान र हित, विकास र समृद्धिको एजेन्डा र नीति, संविधान निर्माण र कार्यान्वयनमा भूमिका, जनताको बहुदलीय जनवाद (जवज) बाट निर्दिष्टहरु सामाजिक न्यायको पक्षमा एमाले सफल देखिएकाले जनतामा लैजाने धेरै एजेन्डा पार्टीसँग रहेको पोखरेलको भनाइ छ। उनले भारतले नाकाबन्दी लगाउँदा चीनतर्फ सम्झौता अगाडि बढाएको, संसद्बाट सर्वसम्मत रुपमा संविधान नै संशोधन गरेर संविधानको अनुसूचीमा निशान छापमा नेपालमा चुच्चे नक्सा अंकित राख्न सफल भएको र कार्यान्वयन गरेको समेत स्मरण गरे। चीनसँग नेपाललाई बन्दरगाह प्रयोग गर्न दिने सम्झौता गरेकाले अब कुनै एक देशले चाहेमापनि कहिल्यै नाकाबन्दीको समस्या भोग्नु नपर्ने पोखरेलको जिकिर छ ।"
एमालेले मंगला गाउँपालिकाको अध्यक्षमा सतप्रसाद रोकालाई दोहोर्याउने,"बेनी : नेकपा एमालेले आगामी बैशाख ३० गते हुन लागेको स्थानीय तह चुनावमा बहालवाला गाउँपालिकाका अध्यक्ष सतप्रसाद रोकालाई उम्मेदवारमा दोहोर्याउने भएको छ । एमालेको गाउँपालिका कमिटीको आइतबार बसेको बैठकले २०७४ को चुनावमा बिजयी रोकालाई यसपटक पनि अध्यक्षको उम्मेदवारको रुपमा दोहोर्याउने निर्णय गरेको हो । रोका एमालेका पालिका कमिटी अध्यक्ष समेत हुन् । 'नेतृत्व हस्तान्तरण गर्ने सोच थियो तर साथीहरुले सर्वसम्मतरुपमा अध्यक्षको उम्मेदवार सिफारिस गरेपछि अस्वीकार गर्न सकिनँ, 'रोकाले भने , 'संघीयता कार्यान्वयनको प्रारम्भिक चरण, विपद्, कोरोना महामारीका बाबजुद जनताका माझमा गरेका कामलाई संस्थागत गर्ने र अधुरा योजनालाई पूर्णता दिने प्राथमिकता दिनेछु ।' उपाध्यक्षमा बहालवाला उपाध्यक्ष सिर्जना केसी र नेता पेमा अधिकारीले दावी गरेका छन् । तीनवटा वडाका अध्यक्षको उम्मेदवारको पनि टुङ्गो लागिसकेको छ । वडा नम्बर १ कुहुँमा एकजित रोका, वडा नम्बर ३ मा बहालवाला वडा अध्यक्ष कबिन्द्र रोका र ४ नम्बर वडामा थमप्रसाद रोकालाई एमालेले वडा अध्यक्षको उम्मेदवार बनाउने भएको छ । गाउँपालिका अध्यक्ष सतप्रसाद र वडा नम्बर ३ का अध्यक्ष कबिन्द्र रोका एकैघरका सहोदर दाजुभाइ हुन् । ५ वटा वडा भएको मंगलाको २ र ५ नम्बर वडाका अध्यक्षको भने टुङ्गो लगाउन बाँकी छ । गत चुनावमा एमालेले मंगलामा अध्यक्ष, उपाध्यक्ष र ४ वटा वडामा जितेका थियो। गत चुनावमा नेपाली कांग्रेस र माओवादीले मंगलामा चुनावी तालमेल गरेका थिए । जिल्लास्तरमा तालमेलको निर्णय गरेका सत्ता गठबन्धनका दलहरुले मंगलामा उम्मेदवार छनौट गर्न बाँकी छ । आठवटा मतदान स्थल र १७ वटा केन्द्र भएको मंगलामा १३ हजार ४१६ मतदाता छन् ।"
आचारसंहिता उल्लघंन गरेको भन्दै एकीकृत समाजवादीलाई आयोगले सोध्यो स्पष्टीकरण,"काठमाडौं : निर्वाचन आयोगले नेकपा एकीकृत समाजवादी पार्टीलाई स्पष्टीकरण सोधेको छ। स्थानीय तह निर्वाचन आचारसंहिता उल्लघंन गरेको उजुरी परेपछि आयोगले तीन दिनभित्र आधार प्रमाणसहित चित्त बुझ्दो जवाफ माग गरेको हो। आयोगका प्रवक्ता शालिग्राम शर्मा पौडेलले भने, एकीकृत समाजवादीले चैत २६ मा काठमाडौंको भृकुटीमण्डपमा आयोजना गरेको आमसभामा निर्वाचन आयोगले जारी गरेको आचारसंहिता उल्लघंन गरेको भन्ने गुनासो प्राप्त भएकाले सो सम्बन्धमा के कसो भएको हो, तीन दिनभित्र आधार प्रमाणसहित आयोगलाई चित्त बुझ्दो जवाफ माग गरिएको छ।"
"झिमरुकमा सत्ता गठबन्धन विभाजित, मसालको नेतृत्वमा चुनाव लड्न अस्वीकार","झिमरुक (प्यूठान) : झिमरुक गाउँपालिका प्यूठानमा सत्तागठबन्धनका दलहरु विभाजित भएका छन् । केन्द्रीयस्तरमा सत्तारुढ दल मिलेर चुनाव लड्ने सहमति भएपनि स्थानीय तहमा उनीहरु मिल्न सकेका छैनन् । स्थानीय नेता, कार्यकर्ताको भावना विपरित केन्द्रले सहमति गरेको भन्दै नेता कार्यकर्ताहरु रुष्ट बनेका छन् । झिमरुक गाउँपालिकामा अहिले नेकपा मसाल र त्यसको चुनावी मोर्चा राष्ट्रिय जनमोर्चाको सरकार छ । माओवादी र नेपाली कांग्रेसले मसालको नेतृत्वमा चुनावी गठबन्धन गर्न स्वीकार गरेका छैनन् । कुरा नमिलेपछि अहिलेसम्म उम्मेदवारको समेत टुंगो लागेको छैन् । मसाल बाहेकको चुनावी गठबन्धन गर्नुपर्ने नेता, कार्यकर्ताहले माग गरेका छन् । कांग्रेसका आठ वडाका सभापतिमध्ये सातजना वडाका सभापतिहरुले नेकपा मसालसँग चुनावी गठबन्धन गर्न नहुने अडान लिएका छन् । 'सबैतिरबाट मसाल बाहेकको गठबन्धन हुनुपर्ने माग छ, 'कांग्रेस झिमरुक ५ का वडा सभापति दिपक जिसीले भने,'धेरैजना भर्खरै मसाल छाडेर कांग्रेसमा प्रवेश गरेका छन्, उनीहरु फेरि गिलासमै भोट हाल्न तयार छैनन् । कार्यकर्ताको भावना विपरित गठबन्धन गर्नुहुँदैन ।' पार्टी नेतृत्वलाई यसबारेमा स्पष्टसँग कुरा राखेको उनले प्रतिक्रिया दिए । कुद दलसँग गठबन्धन गर्ने भन्ने बारेमा अझै टुंगो नलागेको कांग्रेस झिमरुक गाउँपालिका सभापति मिनराज भट्टराइले जानकारी दिए । 'चुनावी तालमेलको बारेमा प्रारम्भिक छलफल मात्र चलेको छ,'उनले भने,'हामी निष्कर्षमा पुगेका छैनौं, विषेश निर्णयबाहेक पार्टी केन्द्रले गरेको निर्णय नै मान्य हुन्छ ।' उनले स्थानीय तहलाई तालमेलको बारेमा पार्टीले अधिकार नदिएको समेत सुनाए । स्रोतका अनुसार सत्ता गठबन्धनका दल नेकपा माओवादी, नेपाली कांग्रेस र मसालको आइतबार मच्छिमा बसेको बैठक निष्कर्षबिहीन बनेको छ । जिल्लाका धेरैजसो स्थानीय तहबाट स्थानीय राजनीतिक अवस्था अनुसार नै तालमेल गर्न पाउने माग आइरहेको नेकपा माओवादी केन्द्र प्यूठानका संयोजक एवं २०७४ सालमा झिमरुक गाउँपालिका अध्यक्ष पदका उम्मेदवार पितबहादुर एमसीले प्रतिक्रिया दिए । 'स्थानीय तहमा विपक्षी दलसित आफ्नै खालका विवादहरु हुन्छन्, 'एमसीले भने,' केन्द्रले एक खालको निर्णय गरेकाले मिलेर जाने विषयमा अझै टुंगो लागिसकेको अवस्था छैन् ।माओवादी र कांग्रेसले धेरै वडाहरु माग गरेको राष्ट्रिय जनमोर्चाको तर्फबाट वार्ता समितिका सदस्य एवं झिमरुक गाउँपालिका वडा नम्बर ५ का अध्यक्ष टिका बहादुर जिसीले प्रतिक्रिया दिए । उपाध्यक्ष सहित केही वडा दिने कुरा भएको छ, 'उनले भने,'तर, धेरै वडा माग्नुभएको छ । निष्कर्षमा पुगेका छैनौँ । जहाँसम्म गठबन्धन हुन्छ ।"
मोरङमा गठबन्धनको किचलो,"विराटनगर : चुनावी गठबन्धनको विषयलाई लिएर मोरङमा सत्तारूढ दलबीचको किचलो उत्कर्षमा पुगेको छ। कांग्रेसका अधिकांश नेता, कार्यकर्ता चुनावी गठबन्धनको विपक्षमा छन्। गठबन्धन आवश्यक रहे, नरहेको बारेमा सम्बन्धित स्थानीय तहमै छलफल चलाउँदै निर्णय गरेर सहमति खोज्नुपर्ने पक्षमा कांग्रेस छ। कांग्रेसका नेताहरूले जिल्ला तहबाट गठबन्धन गर्न सक्ने अवस्थामा आफूहरू नरहेको बताउँदै आएका छन्। मोरङ कांग्रेसमा शेखर कोइराला पक्ष हाबी छ। कांग्रेसले आवश्यकताअनुसार गठबन्धन गरेर जाने निर्णय गरेको भए पनि कोइराला पक्ष खुलेरै गठबन्धनको विपक्षमा उभिएको छ। प्रदेश १ का आन्तरिक मामिला तथा कानुनमन्त्रीसमेत रहेका कांग्रेस नेता केदार कार्की गठबन्धनको औचित्य नरहेको बताउँछन्। कांग्रेस एक्लैले चुनाव मज्जाले जित्छ। किन चाहियो गठबन्धन ?, उनले भने, आफैं सक्षम हुँदाहुँदै अरूको भर पर्न आवश्यक छैन। अरूलाई बोकेर हिँड्नुपर्ने आवश्यकता पनि देखिँदैन। कार्कीले कांग्रेसजस्तो मजबुत पार्टीले अरूको भर परेर चुनावमा जान नपर्ने बताए। गठबन्धनका नाममा पार्टी कमजोर छ भन्ने देखाउन खोजिँदै छ, उनले भने, गठबन्धन आवश्यक थियो, थिएन भनेर तल्लोस्तरमा नबुझिकन माथिबाट निर्णय हुनु गलत हो। गठबन्धनको असन्तुष्टिले चैँ बरु गलत नतिजा निकाल्न सक्ने कांग्रेस नेताहरूको बुझाइ छ। कांग्रेस एक्लै अघि बढ्न खोजेको भन्दै अरू दलले यसअघि नै छलफल चलाएका थिए। उनीहरूले गठबन्धनका सवालमा कांग्रेसको धारणासमेत मागेका छन्। कांग्रेसले गठबन्धन गर्न नमाने आफूहरू पनि सक्षम रहेको दाबी अरू दलको छ। माओवादी केन्द्र प्रदेश १ का सचिव गणेश उप्रेती (सुशील)ले गठबन्धनका बारेमा स्पष्ट धारणा बनाउन कांग्रेसलाई दुई दिनको अल्टिमेटम दिएको बताए। हाम्रो प्रश्नको उत्तर कांग्रेसले दिनुपर्छ। कि जिल्लास्तरीय प्याकेजमा सहमति गर्न आउनु पर्यो, उनले भने, हैन भने गठबन्धनबाट हटेको घोषणा कांग्रेसले गर्नुपर्छ। त्यसपछि हामी अरू विकल्प खोज्छौँ। स्थानीय तहको निर्वाचन जित्न कांग्रेससँग लम्पसार पर्नुपर्ने अवस्था नभएको उप्रेतीले बताए। गठबन्धन वा एकल लड्न सक्ने विकल्प सबैलाई खुला छ, उनी भन्छन्, हामीलाई गठबन्धनको खाँचो नै छैन। बरु कांग्रेसलाई छ। केन्द्रको निर्णयअनुसार जिल्लामा कांग्रेस नचलेको उप्रेती बताउँछन्। जसपा नेता एवं प्रदेश सांसद जयराम यादव आफ्नो पार्टी गठबन्धनको पक्षमा रहेको बताउँछन्। गठबन्धन आवद्ध सबै दल इमानदार बन्नुपर्छ। बेइमानी कसैले पनि गर्न पाइँदैन, उनले भने, धोका दिनेलाई च्यापेर हामी बस्न सक्दैनौं। कांग्रेसलाई छाडेर पनि चुनावमा जान सकिन्छ। कांग्रेस स्रोतका अनुसार केही पालिकाबाट गठबन्धनका लागि सकारात्मक प्रतिक्रिया आएको छ। तर अधिकांशमा भने गठबन्धन नगरिकन कांग्रेस एक्लै चुनावमा जानुपर्ने पक्षको मत भारी छ। पार्टीको आन्तरिक शक्ति संघर्षका कारण कोइराला पक्ष गठबन्धनको विरुद्धमा रहेको एक नेताले बताए। कांग्रेस मोरङका सचिव मोदराज घिमिरे गठबन्धनको मोडालिटीका बारेमा छलफल जारी रहेको बताउँछन्। घिमिरेका अनुसार आन्तरिक छलफलमा अघिल्लो निर्वाचनमा पराजय बेहोरेका पालिकामा गठबन्धन आवश्यकता रहेको सुझाव आएको छ। जिल्लास्तरमा छलफल गरेर सहमति खोज्ने अधिकार आफूहरूलाई नरहेको उनले बताए। गठबन्धनका अन्य दलबाट सबैतिर गठबन्धन बनाएरै जानेगरी निर्णय गरौं भन्ने प्रस्ताव आएकोले त्यस विषयमा निर्णय लिन केन्द्रसँग समन्वय गरिने घिमिरेको भनाइ छ। मोरङका १७ वटा स्थानीय तहमध्ये १० वटामा कांग्रेस नेतृत्वको स्थानीय सरकार छ। विराटनगर महानगरपालिकामा एक्लै चुनाव जित्ने दाबी कांग्रेसको छ। गत स्थानीय चुनावमा कांग्रेसबाटै निर्वाचित भीम पराजुली अहिले विराटनगरको मेयर छन्। स्थानीय तह निर्वाचनलाई लिएर विराटनगर महानगरपालिकाको मेयरको उम्मेदवारी छनोट पनि नेकपा (एमाले)ले सर्वसम्मत गर्न सकेन। प्रमुखका लागि आकांक्षी धेरै हुँदा सर्वसम्मत असम्भव भएपछि एमालेले पनि सम्भावित पाँच जना उम्मेदवारको नाम सिफारिस गरेको छ। पार्टीको विराटनगर महानगर कमिटीले उपमेयरका लागि तीन जनाको नाम सिफारिस गरेको छ। मेयरका लागि केन्द्रीय सदस्य रामलाल साह, मोरङ जिल्ला उपाध्यक्ष बाबुराम कार्की, पार्टीका महानगर अध्यक्ष अध्यक्ष सागर थापा, प्रदेश १ कमिटीका सदस्यहरू पर्शुराम बस्नेत र महेश भट्टराईको नाम सिफारिस गरिएको हो। १९ वटा वडा रहेको विराटनगरमा १६ वटाका उम्मेदवारको टुंगो लगाउन बाँकी रहेको एमालेले जनाएको छ।"
ऐनमै टेकेर गभर्नरलाई हटाइएको हो : अर्थमन्त्री शर्मा,"काठमाडौं : अर्थमन्त्री जनार्दन शर्माले गभर्नर महाप्रसाद अधिकारी हटाइएकोबारे स्पष्टीकरण दिएका छन्। मन्त्री शर्माले राष्ट्र बैंक ऐनमा टेकेर गभर्नर हटाइएको स्पष्ट पारेका छन्। सोमबार मन्त्रालयमा आयोजित पत्रकार सम्मेलनमा उनले भने, राष्ट्र बैंकको ऐनको प्रावधानअनुसार गभर्नर हटाइएको हो। यो कानुनसम्मत् कुरा हो। छानविन कमिटी बनाएका छौं। छानविन कमिटीको रिपोर्टले सबै प्रश्नको जवाफ दिनेछ। एक महिनामा रिपोर्ट आउला।"
वडाध्यक्षमा आकाङ्क्षीको ओइरो,"फिदिम : स्थानीय तहको निर्वाचन नजिकिएसँगै वडाध्यक्षको उम्मेद्धारमा आकाङ्क्षीहरुको संख्या बढिरहेको छ। एक नगरपालिका र सात गाँउपालिका गरी ६० ओटा वडा भएको पाँचथरमा बिभिन्न राजनीतिक दलका गरी करिब हजार जनाले वडाध्यक्षको दावी गरेका हुन्। नेपाली काँग्रेसमा तीन सय भन्दा धेरैले वडाध्यक्षको दावी गरेको काँग्रेस पाँचथरका कार्यालय सचिव कर्ण माङ्लाकले जानकारी दिए। वडाध्यक्षमा आकाङ्क्षीको ओइरो छ, माङ्लाकले भने जित सुनिश्चित जस्तो देखिएको ठाँउमा आकाङ्क्षीको संख्या धेरै देखिएको छ। गठबन्धन गर्ने या नगर्ने भन्ने बिषयले उम्मेद्धारको टुंगो लगाउन बाँकी रहेको उनको भनाई छ। नेकपा(एमाले) मा झण्डै पाँच सय जनाले वडाध्यक्षको दावी गरेको कार्यालय सचिव तुलसी थापाको भनाई छ। वडाध्यक्षको उम्मेद्धारका लागि हामीलाई ६० जना नेता आवश्यक पर्छ, थापाले भने तर, आकाङ्क्षीको संख्या अधिक छ। सबै आकाङ्क्षीलाई मिलाएर उम्मेद्धारको टुंगो लगाउने प्रयास भईरहेको छ। चार सय ८० जनाले वडाध्यक्षको दावी गरेको थापाले बताए। एउटा वडामा अधिकतम १५ जनाले अध्यक्षका लागि दावी गरेका हुन्। नेकपा(माओवादी केन्द्र) मा पनि तीन सयको हाराहारीमा आकाङ्क्षी देखिएको बताईएको छ। प्रत्येक वडामा पाँच जनासम्म आकाङ्क्षी देखिएका छन्, माओवादी केन्द्र पाँचथरका जिल्ला सदस्य प्रदिप बाँस्कोटाले भने सम्भावना धेरै देखेपछि वडाध्यक्षका आकाङ्क्षी बढेका छन्। नेकपा(एकीकृत समाजवादी) मा पनि आकाङ्क्षीको संख्या धेरै रहेको जिल्ला अध्यक्ष कमल जबेगुले बताए। हामीले पाँचथरका ३० ओटा वडामा समिति गठन गरेका छौं, जबेगुले भने समिति गठन गरेका वडाहरुमा कम्तिमा तीन जनाले आकांक्षा व्यक्त गरेका छन्। उम्मेद्धारको छिनोफानो सत्ता साझेदारी दलको निर्णयमा भरपर्ने जबेगुको तर्क छ। राप्रपा र जनता समाजवादी पार्टीमा पनि वडाध्यक्षको आकाङ्क्षी अधिक भएको उक्त पार्टीले जनाएको छ। आकाङ्क्षीको संख्या धेरै भएपछि दलहरुलाई उम्मेद्धारको टुंगो लगाउन निकै सकस परेको छ।"
घोषणा पत्रबारे छलफल गर्न कांग्रेसले डाक्यो कार्यसम्पादन बैठक,काठमाडौं : नेपाली कांग्रेसले चैत ३० गते कार्यसम्पादन बैठक डाकेको छ। स्थानीय तह निर्वाचनको घोषणपत्र सम्बन्धमा छलफल गर्न बैठक डाकिएको मुख्य सचिव कृष्णप्रसाद पौडेलले जानकारी दिए। उनका अनुसार चैत ३० गते बुधबार दिउँसो २ बजे पार्टी कार्यालय सानेपामा बैठक बस्नेछ। कांग्रेसले स्थानीय तह निर्वाचनको लागि घोषणा पत्र लेख्न महामन्त्री गगन कुमार थापालाई जिम्मेवारी तोकेको थियो। कांग्रेसले वैशाख ११ गते घोषणा पत्र सार्वजनिक गर्ने मिति तय गरिसकेको छ।
"देशलाई श्रीलंका बनाउन किन चासो भइराख्या छ, अचम्म लाग्छ : अर्थमन्त्री","काठमाडौं : अर्थमन्त्री जनार्दन शर्माले अर्थतन्त्रको परिसूचक सामान्य अवस्थामा रहेको बताएका छन्। अर्थ मन्त्रालयमा सोमबार आयोजित पत्रकार सम्मेलनमा उनले अर्थतन्त्र नधुरमुराएको स्पष्टसमेत पारे। उनले नेकपा एमालेका अध्यक्ष केपी शर्मा ओलीलाई जवाफ दिँदै नेपाल श्रीलंकाको बाटोमा नहिँडेको बताए। नेपाल श्रीलंका हुन्छ भन्नेतिर लग्न खोजिँदै छ। यो राष्ट्रघात हो। देशलाई त राम्रो बनाउनुपर्यो नि। श्रीलंका बनाउन किन चासो भइराख्या छ? अचम्म लाग्छ,' उनले भने। उनले देशको ट्रेजरीमा अझै ६७ अर्ब रुपैँया रहेकोफ र अर्थतन्त्र नाजुक अवस्थामा नरहेको स्पष्ट पारे। केही दिनअघि अध्यक्ष ओलीले नेपालमा श्रीलंकाको जस्तै आर्थिक संकट आउने अभिव्यक्ति दिएका थिए।"
नेता र सांसदले नै सार्वजनिक जग्गा अतिक्रमण गर्नेहरुलाई संरक्षण गरे : मन्त्री झाँक्री,"काठमाडौं : शहरी विकास मन्त्री रामकुमारी झाँक्रीले सार्वजनिक जग्गा अतिक्रमण गर्नेहरुलाई सामाजिक बहिष्कार गर्नुपर्ने बताएकी छन्। नदी किनारमा रहेका सार्वजनिक जग्गा नेता र सांसदको संरक्षणमा कब्जा भइरहेको बताउँदै उनले गलत काम गर्नेलाई सार्वजनिक बहिष्कार गर्नुपर्ने बताएकी हुन्। सोमबार अधिकार सम्पन्न बागमती सभ्यता एकीकृत विकास समितिको २८ औं वार्षिकोत्सवलाई सम्बोधन गर्दै मन्त्री झाँक्रीले राजनीतिक व्यक्तिहरु प्रदूषित हुँदा बागमती नदी पनि प्रदूषित बन्न पुगेको टिप्पणी गरिन्। उनले भनिन्, सार्वजनिक जग्गा अतिक्रमण गर्नेहरु जो सुकै हुन् सामाजिक बहिष्कार गर्नुपर्छ। नेता सांसदले नै सार्वजनिक जग्गा अतिक्रमण गर्नेहरुलाई संरक्षण गरिरहेको छन्। यस्ता कार्यलाई सबै मिलेर निरुत्साहित गर्नुपर्छ। उनले नदी किनारका अव्यवस्थित वस्तीलाई सरकारले संयुक्त आवास कार्यक्रममार्फत् सम्बोधन गर्न सक्ने अवस्था भए पनि नदी किनारकै जग्गा पाउनुपर्ने उनीहरुको रटानका कारण थप समस्या सिर्जना भएको बताइन्। हाल विद्यमान कानून र स्रोत साधनले बागमती सभ्यतालाई सफा र सुन्दर बनाउन सकिने बताउँदै मन्त्री झाँक्रीले यसमा सबैको प्रतिबद्धताको आवश्यकता रहेकोमा जोड दिइन्। कार्यक्रममा सरकारका पूर्वमुख्य सचिव एवं बागमती सफाइका मुख्य अभियन्ता लिलामणि पौडेलले बागमती नदी किनारमा रहेका अव्यवस्थित बस्तीलाई सरकारले छिटो व्यवस्थित गर्नुपर्न बताए। देशैभरका नदी किनारालाई समेत व्यवस्थित गर्न सहयोग पुग्ने खालको ऐन ल्याउन उनले सरकारसँग माग गरे। अधिकार सम्पन्न बागमती सभ्यता एकीकृत विकास समितिका आयोजना प्रमुख नवराज प्याकुरेलले पूर्ण अधिकारसहितको बागमती सभ्यता ऐन र पर्याप्त लगानी बजेट नहुँदा लक्ष्य प्राप्तिमा कठिनाइ भइरहेको बताए।"
एमालेबाट जनकपुर उप महानगरपालिकाको मेयरमा शिवशंकरको नाम सिफारिस,"जनकपुरधाम : स्थानीय तह निर्वाचन आगामी बैशाख ३० गतेका लागि दलीयदेखि निर्दलीयरुपमा उम्मेदवारी घोषणा हुन थालेको छ । सत्तारुढ गठबन्धन दल आन्तरिक तयारीमा रहेकै बेला नेकपा एमालेले भने उम्मेदवारी छनोट प्रक्रियालाई अघि बढाएको हो । एमालेले मधेश प्रदेशको राजधानी जनकपुरधाम उपमहानगरपालिकामा मेयर पदका लागि शिवशंकर साह (हिरा) को नाम सिफारिस गरेको छ । यस्तै मधेशको राजधानीसँगै रहेको लक्ष्मिनियाँ गाउँपालिकामा शम्भु साहको नाम सिफारिस गरेको हो । आइतबार नेकपा एमालेको मधेश प्रदेश कमिटी सदस्य समेत रहेका साहको नाम मेयर पदका लागि छनोट गरिएको एमाले जनकपुरधाम नगर समितिका सचिव राजुकुमार साहले जानकारी दिए । नगर सचिव साहले जनकपुरधाम उपमहानगरको प्रत्यासी उम्मेदवारको नाम सर्वसम्मत सिफारिस गरिएको बताए । यस्तै लक्ष्मिनियाँ गाउँपालिकाबाट राष्ट्रिय युवा संघका सचिवालय सदस्य शम्भु साहको नाम सिफारिस गरिएको हो । यस्तै, जनकपुरधाम १० को वडाअध्यक्षको पदमा सुशिल कर्णको नाम वडास्तरीय बैठकबाट सर्वसम्मत रुपमा छनोट गरिएको श्याम किशोर मण्डलले बताए । यस्तै शनिबार बलराम महतोले स्वतन्त्ररुपमा जनकपुरधाम उपमहानगरपालिकाको मेयर पदका लागि उम्मेदवारी घोषणा गरेका थिए । मेयरमै जनकपुरधाम उपमहानगरपालिका ७ का वडा अध्यक्ष जानकीराम साहले समेत तयारी थालेका छन् । यता नेपाली कांग्रेस, नेकपा माओवादी केन्द्र, नेकपा एकीकृत समाजवादी, जनता समाजवादी पार्टी नेपाल र राष्ट्रिय जनमोर्चाको गठबन्धनले भने अहिलेसम्म पनि टुंगो लगाउन सकेको छैन ।"
स्थानीय तह निर्वाचन : मोरङमा ७५ मतदानस्थलको अनुगमन,"विराटनगर : भारतसँग खुला सीमा रहेको मोरङमा आसन्न स्थानीय तह निर्वाचनलाई लक्षित गरेर मतदानस्थलको अनुगमन र निरीक्षणलाई तीव्र पारिएको छ । जिल्ला सुरक्षा समिति मोरङले सिमावर्ती क्षेत्रका समेत गरेर हालसम्म ७५ वटा मतदानस्थलको अनुगमन गरिसकेको छ । प्रमुख जिल्ला अधिकारी काशीराज दाहालको नेतृत्वमा आइतबार मात्रै ३६ वटाको अनुगमन भएको छ । उचित सुरक्षा प्रवन्ध मिलाउँदै निर्वाचनलाई शान्तिपूर्ण एवं भयरहित तरिकाले सम्पन्न गर्नका लागि सुरक्षा अधिकारीले मतदानस्थलको अनुगमन र व्यवस्थापनलाई पहिलो प्राथमिकतामा राखेका छन् । सुरक्षा अधिकारीले नियमित तालिकाभित्र राखेर निर्वाचन सुरक्षाका दृष्टिकोणले अति संवेदनशील मानिएको मोरङमा मतदानस्थल एवं मतदान केन्द्रको अनुगमन र निरीक्षण तीव्र पारेका हुन् । भारतसँगको खुला सीमा लगायतका कारण निर्वाचन सुरक्षाका दृष्टिकोणले मोरङलाई अति संवेदनशील जिल्लामा राखिएको छ । आइतबार जहदा र धनपालथान गाउँपालिकामा रहेका सबै मतदानस्थलको अनुगमन गरिएको छ । जहदामा १२ र धनपालथानमा गाउँपालिकामा १३ मतदानस्थल छन् । त्यसबाहेक विराटनगर महानगरपालिकाको २, कटहरी गाउँपालिकाको १ र रंगेली नगरपालिकाको ८ वटा मतदानस्थलको सुरक्षा अधिकारीले अनुगमन गरेका छन् । अनुगमनमा नेपाली सेनाका प्रमुख सेनानी अमृत थापा, नेपाल प्रहरीका मोरङ प्रमुख एसपी शान्तिराज कोइराला, सशस्त्र प्रहरी प्रमुख एसपी राजकुमार लामिछाने, राष्ट्रिय अनुसन्धान प्रमुख एसपी बासु सिग्देल, इलाका प्रहरी कार्यालय रंगेलीका प्रहरी निरीक्षक अनमोल खड्का, सशस्त्र प्रहरी बल बिओपी रंगेलीका निरीक्षक कमलबहादुर अधिकारी लगायतका सुरक्षा अधिकारी खटिएका थिए । यसअघि मोरङको बूढीगंगा र ग्रामथान गाउँपालिका तथा सुन्दरहरैँचा नगरपालिकामा रहेका ३९ वटा मतदानस्थलको अनुगमन गरिएको थियो । हालसम्म मोरङमा ७५ वटा मतदानस्थलको अनुगमन भइसकेको हो । मोरङमा ३ सय मतदानस्थल र ८ सय २० वटा मतदान केन्द्र छन् । निर्वाचन लक्षित सुरक्षा व्यवस्था मिलाउन स्थलगत अनुगमन गर्दै मतदानस्थलको अवस्था बुझ्ने काम भइरहेको मोरङ प्रहरी प्रमुख एसपी कोइरालाले जानकारी दिए । उनका अनुसार सुरक्षा संवेदनशीलतालाई ध्यानमा राखेर निर्वाचनलाई शान्तिपूर्ण र भयरहित तवरबाट सम्पन्न गराउन मतदानस्थलमा देखिएका समस्या समाधान गर्दै लगिने उनको भनाइ छ । अनुगमनका क्रममा मतदानस्थलमा पूर्वाधारको अवस्था, खानेपानीको सुविधा, सञ्चारको उपलब्धता र सुरक्षा वस्तुस्थिति लगायतका बारेमा जानकारी लिने काम भइरहेको उनले बताए । सुरक्षाका दृष्टिकोणले अति संवेदनशील रहेकादेखि सबै मतदानस्थलमा कुनै सुरक्षा कमजोरी हुन नदिन अनुगमनलाई प्राथमिकतमा राखिएको एसपी कोइरालाले बताए । उनका अनुसार सुरक्षा संयन्त्रको पहुँच, विगतका घटना र अवस्थालगायतलाई मध्यनजर गर्दै मतदानस्थलमा शान्ति सुरक्षाको व्यवस्था मिलाइने छ । मतदानस्थलको अवस्था र त्यहाँका समस्याका बारेमा जानकारी लिएर थप व्यवस्थापनको काम अघि बढाइने प्रजिअ दाहालले बताए । कम्पाउण्डवाल र घेराबेरा नगरिएका तथा सुधार गर्नुपर्ने मतदानस्थलको व्यवस्थापन सम्बन्धित पालिकामार्फत गरिने उनको भनाइ छ । उनका अनुसार मोरङमा अति संवेदनशील, संवेदनशील र सामान्य गरेर मतदानस्थललाई ३ भागमा वर्गीकरण गरिएको छ । कतिपय मतदानस्थलमा मतदाताको संख्या धेरै रहेको र भौतिक पूर्वाधारको अवस्था भने कमजोर रहेको प्रजिअ दाहालले बताए । शान्तिपूर्ण निर्वाचनका लागि सबै मतदानस्थललाई थप व्यवस्थित र सुरक्षित बनाइने उनको भनाइ छ ।"
एकीकृत समाजवादीको हैसियत स्थानीय निर्वाचनमा देखाउँछौं : माधव नेपाल,"कुश्मा : नेकपा (एकीकृत समाजवादी) पार्टीका अध्यक्ष माधवकुमार नेपालले २०७४ सालको स्थानीय तहको निर्वाचनमा दलहरुले प्राप्त गरेको मतको आधारमा सिट बाँडफाँड गरिने बताए । समाजवादी प्रेस संगठन पर्वतले सोमबार बिहान कुश्मामा आयोजना गरेको पत्रकार सम्मेलनमा नेपालले नजिकिंदै गएको स्थानीय तहको निर्वाचनमा गठबन्धन बनाएर जाने विषयमा दुविधा नभएको बताउँदै २०७४ सालको स्थानीय तह निर्वाचनले कुन दलको हैसियत कति छ भन्ने देखाएकाले गठबन्धनमा पनि सोही अनुसार सहमति हुने बताएका हुन् । एकीकृत समाजवादीको अवस्था के छ भन्नेबारे बाहिर थाहा नभए पनि आगामी निर्वाचनले त्यसको पुष्टि गर्ने उनले दावी गरे । एमाले त्यागेर आफ्नो नेतृत्वको पार्टीमा आउनेहरूको क्रम तीव्र रहेको भन्दै आउँदो निर्वाचनले समाजवादीको अवस्थाबारे सबैलाई प्रस्ट पार्ने अध्यक्ष नेपालको भनाइ छ। अहिले गठबन्धनमा पछि उम्मेदवार कसरी टुंगाउने भन्ने मोडालिटीको बारेमा छलफल भइरहेको उनको बताए। उनले उम्मेदवार छनोटको मोडालिटी तय गर्न गठबन्धनमा लगातार छलफल भइरहेको बताउँदै स्थानीय तह प्रदेश र प्रतिनिधिसभाको निर्वाचनसम्मै गठबन्धन कायम रहने उनले जिकिर गरे । 'गठबन्धनलाई लम्ब्याएर प्रदेश र प्रतिनिधिसभाको निर्वाचनमा पनि साझा उम्मेदवार कायम गरिन्छ । संघीयता र लोकतन्त्र नै समाप्त पार्ने प्रवृत्तिविरुद्ध हामी साझा लडाइँमा छौं,' अध्यक्ष नेपालले भने, 'उम्मेदवारबारे हामी छलफलमा रहेका छौँ । ११ गतेको मिति तोकिएकाले बैशाख १० गते राति १२ बजेसम्म भए पनि उम्मेदवार तय गरिन्छ ।' अध्यक्ष नेपालले नेपाली अर्थतन्त्रमा देखिएको समस्याबारे सबै राजनीतिक दलहरू बसेर साझा समस्याका रूपमा लिनुपर्ने र छलफलबाट समाधान गरिनुपर्ने उनको सुझाव छ । तरअहिलेको अवस्था सिर्जना हुनुको दोषी ओली नेतृत्वको सरकार रहेको नेपालले आरोप लगाए । 'अध्यक्ष नेपालले भने, 'अर्थतन्त्रको यो हालत हुनुको कारण केपी ओली नेतृत्वकै सरकार हो । अधिनायकवादी प्रवृत्तिले लोकतन्त्र र संघीयता मात्रै होइन अर्थतन्त्रलाई पनि संकटमा पारेको हो,' उनले भने । उनले अर्थतन्त्रमा देखिएको समस्याबारे सबै बसेर छलफल गर्न आवश्यक रहेको बताए। आगामी निर्वाचपछि आफ्नो पार्टी ठूलो बन्दै जाने नेपालको दावी छ ।"
कार्यकर्तासँगै नाँचे एमाले अध्यक्ष ओली,"काठमाडौं : नेकपा एमाले अध्यक्ष केपी शर्मा ओलीले बझाङमा कार्यकर्तासँग नृत्य गरेका छन्। एमाले जिल्ला कार्यसमिति बझाङले आयोजना गरेको जनसभा तथा पार्टी प्रवेश कार्यक्रममा अध्यक्ष ओली कार्यकर्तासँगै नाँचेका छन्। उनी कार्यकर्ताले गाएको गीतमा मञ्चमै कार्यकर्तासँगै नृत्य गरेका हुन्। परमादेशमा गठबन्धन ढालौं, यसपालि त सूर्यमै भोट हालौं बोलको गीतमा ओलीले कार्यकर्तासँगै कम्मर मर्काएका हुन्। बझाङमा एमालेले दुई हजार बढी कार्यकर्तालाई पार्टी प्रवेश गराएको नेता ऐन महरले दाबी गरेका छन्।"
आपसी मतभेदलाई पन्छाउँदै गठबन्धनका उम्मेदवारलाई जिताउनुस्,"काठमाडौं : सत्ता गठबन्धनमा आवद्ध पाँच दलले गठबन्धनका उमेदवारहरुलाई विजयी बनाउन अपील गरेको छ। सोमबार बालुवाटारमा बसेको गठबन्धनको बैठकपश्चात शीर्ष नेताले विज्ञप्ति जारी गर्दै देशैभर ठाउँ र अवस्था अनुसार चुनावी तालमेल मिलाएर अगाडि बढ्न कार्यकर्तालाई अनुरोध गरेका छन्। देशै भर ठाउँ र अवस्था अनुसार चुनावी तालमेल मिलाएर चुनावमा आपसी सहकार्य र परस्पर सहयोगको भावनाले अगाडि बढ्न पाँचदलका सम्पूर्ण साथीहरुलाई आह्वान गर्दछौं। जारी विज्ञप्तिमा भनिएको छ, आदरणीय जनसमुदाय व्यापक सहभागितासहित अगामी स्थानीय तहको निर्वाचन सफल पार्नका लागि पाँचदलीय गठबन्धनका उमेदवारहरुलाई अमूल्य मत दिई विजयी बनाउन हुन हार्दिक अनुरोध गर्दछौं। विज्ञप्तिमा प्रधानमन्त्री एवम् कांग्रेस सभापति शेरबहादुर देउवा, नेकपा माओवादी केन्द्रका अध्यक्ष पुष्पकमल दाहाल 'प्रचण्ड', एकीकृत समाजवादीका सम्मानीत नेता झलनाथ खनाल, जसपाका वरिष्ठ नेता अशोककुमार राई र राष्ट्रिय जनमोर्चाकी उपाध्यक्ष दुर्गा पौडेलले हस्ताक्षर गरेका छन्। प्रतिगमनलाई परास्त गर्दै राष्ट्रको अग्रगामी विकास र समृद्धि हासिल गर्न पाँच दल प्रतिबद्ध रहेको विज्ञप्तिमा उल्लेख छ। उनीहरुले विगतका आपसी मतभेदलाई पर पन्छाउदै चुनावमा एकअर्कालाई निरन्तर सहयोग गर्न आग्रह गरेका छन्। परिवर्तन विरोधी र प्रतिगामी दुराशयबाट देश र लोकतन्त्रलाई जोगाउन पाँचदलीय गठबन्धन बनेको उनीहरुको भनाई छ। गठबन्धनले परिवर्तनलाई आत्मसात गर्न नसक्ने र नचाहने कतिपय शक्तिहरु परिवर्तनविरुद्ध अझै पनि षडयन्त्र गरिरहेको दाबी गरेको छ। नयाँ संविधान जारी भएसँगै मलक नयाँ युगमा प्रवेश गरेको छ। समावेशिता, गणतन्त्र र स्थायित्वको दिशामा मुलुक अगाडि बढेको छ । तर पनि परिवर्तनलाई आत्मसात गर्न नसक्ने र नचाहने कतिपय शक्तिहरु यो परिवर्तनको विरुद्ध अझै पनि षडयन्त्र गरिरहेका छन् भन्ने कुराको उदाहरण देशको संविधानको उल्लंघन गर्दै संसदमाथि निरन्तर प्रहार, अदालत उपर खेलवाड र संवैधानिक अंगहरुमा पैदा गराईएको बेथितिले स्पष्ट पारेको छ। यो भनेको अहिलेको लोकतान्त्रिक परिवर्तनलाई उल्टाउने दुस्प्रयास हो। यही परिवर्तन विरोधी र प्रतिगामी दुराशयबाट देश र लोकतन्त्रलाई जोगाउन पाँचदलिय गठबन्धन बनेको हो। पाँच दलले नेपालमा लोकतन्त्र र लोकतन्त्रका मल्यमा आधारित समाजवादको रक्षा गर्दै नेपाल राष्ट्रको स्वाधिनता, नेपाली जनताको स्वतन्त्रता र उन्नतिका लागि स्थानीय वासिन्दाहरुको कठिनाई हटाउदै तिनका आवश्यकता परिपूर्ति गर्न आगामी स्थानिय निर्वाचनमा पनि तालमेल गरेर अगाडि बढ्ने घोषणा गरेका छन्। लोकतन्त्रको फराकिलो बाटोमा नेपाली जनतालाई स्वतन्त्रता पूर्वक अगाडि बढाउन र नेपाली समाजमा न्याय र समानता कायम गर्न प्रतिगमनलाई परास्त गर्ने उनीहरुको भनाई छ।"
विवेकशील साझाले काठमाडौंको मेयरमा समीक्षा बास्कोटा र उपमेयरमा कीर्ति तुलाधरलाई उम्मेदवार बनाउने,काठमाडौं : विवेकशील साझा पार्टीले काठमाडौंको मेयरमा समीक्षा बास्कोटालाई उम्मेदवार बनाउने निर्णय गरेको छ। उपमेयरमा भने कीर्ति तुलाधरलाई उम्मेद्वार बनाउने विवेकशील साझा पार्टीले जनाएको छ । केन्द्रीय कार्य सम्पादन समितिको सोमबार बसेको बैठकले पार्टीको बागमती प्रदेशकी पूर्व संयोजक तथा हाल पार्टीको केन्द्रीय कार्य सम्पादन समितिकी सदस्य रहेकी बास्कोटालाई विवेकशीलले काठमाडौंको मेयरको उम्मेदवार बनाउने निर्णय गरेको हो। ३८ वर्षीया बास्कोटाले काठमाडौं स्कुल अफ लबाट कानुनमा स्नातक गरेर अमेरिकाबाट कानुनमै स्नातकोत्तर गरेकी छन्। उनी गएको निर्वाचनमा काठमाडौं क्षेत्र १ 'क' बाट प्रदेशसभाको उम्मेदवार समेत बनेकी थिइन्। २७ प्रतिशत मत ल्याएर उनले तेस्रो स्थान हाँसिल गरेकी थिइन्। उपमेयरकी उम्मेदवार तुलाधर विवेकशील साझा पार्टीको केन्द्रीय सदस्य हुन्। उनी नेपाल जेसीजको तीनजना महिला राष्ट्रिय अध्यक्षमध्येकी एक हुन्। उनी अन्तराष्ट्रिय जेसीजको पनि दक्षिण एसियाबाटै पहिलो महिला उपाध्यक्ष हुन्। स्नातकोत्तर गरेकी ६२ वर्षीया तुलाधर हाल विभिन्न संगठनको नेतृत्वदायी भूमिका छन्। दुवै उम्मेदवारले आफ्नो संयुक्त घोषणापत्र छिट्टै पत्रकार सम्मेलनमार्फत सार्वजनिक गर्ने विवेकशील साझाले जनाएको छ। स्थानी तह निर्वाचन बैशाख ३० गते हुँदैछ।
फर्सीमा अर्थमन्त्री शर्माको तस्बिर कोरेर युवाले कुर्सीमाथि किन राखे ?,"काठमाडौं : राष्ट्रिय युवा संघ नेपालले अर्थमन्त्री जनार्दन शर्माविरुद्ध सांकेतिक सडक प्रदर्शन गरेको छ। नयाँ बानेश्वरमा सांकेतिक विरोध प्रदर्शनका अर्थमन्त्री शर्माको तस्बिर फर्सीमा पोतेर, उक्त फर्सीलाई कुर्सीमाथि राखेर विरोध जनाइएको हो। संकटग्रस्त अर्थतन्त्र सम्हाल्न खोज्दा सरकारले नेपाल राष्ट्र बैंकका गभर्नर महाप्रसाद अधिकारीलाई शुक्रबार निलम्बन गरेको छ। निर्वाचन आचारसंहिता सुरु हुने समयको मुखमा गभर्नर अधिकारीलाई प्रतिशोधपूर्ण ढंगले किनारा लगाइएपछि यसलाई लिएर अर्थविज्ञसमेतले आपत्ति जनाएका छन्। अर्थ मन्त्रालयले गभर्नरलाई हटाउने प्रक्रियाअन्तरगत सर्वोच्च अदालतका पूर्वन्यायाधीश पुरुषोत्तम भण्डारीको संयोजकत्वमा तीन सदस्यीय छानबिन समिति बनाएको छ। समितिमा डा सूर्य थापा र डा चन्द्रकान्त पौडेल सदस्य छन्। समितिलाई एक महिनाभित्र प्रतिवेदन दिने कार्यादेश दिइएको छ। आइतबार विरोध प्रदर्शनलाई सम्बोधन गर्दै संघका अध्यक्ष तथा नेकपा (एमाले)का केन्द्रीय सदस्य किरण पौडेलले अर्थमन्त्री शर्मालाई जेल सजाय हुनुपर्ने माग गरे। मुलुक भवाभह आर्थिक संकटमा गुज्रिरहेको समयमा आफ्ना अनुचित दबाब पालना नगरेका कारण राष्ट्र बैंकका गभर्नरलाई अर्थमन्त्री जनार्दन शर्माले निलम्बन गर्ने जुन काम गर्नुभयो, यसले बढ्दो संकटपूर्ण अवस्थामा विश्वभर नकारात्मक सन्देश प्रवाह गर्ने भएको हुँदा यो गम्भीर अपराध हो,अध्यक्ष पौडेलले भने,त्यसैले यसका मूख्य अभियुक्त रहेका अर्थमन्त्री जनार्दन शर्मालाई पदमुक्त मात्र होइन, जेल सजाय नै हुनुपर्छ। कोभिड१९को महामारीको विशम परिस्थितिमा पनि केपी शर्मा ओली नेतृत्वको सरकारले ७ प्रतिशत आर्थिक वृद्धि गराउन सफल भएको र अहिलेको सामान्य अवस्थामा पनि ७ प्रतिशतले नै आर्थिक वृद्धि भइरहेकोसमेत अध्यक्ष पौडेलले प्रष्ट पारे। उनका अनुसार यही तथ्यले नै वर्तमान सरकारको नालायकीपन झल्किरहेको छ। सरकारको नालायकीपन विरुद्ध कडा प्रतिवादमा उत्रनसमेत अध्यक्ष पौडेलले युवाहरूमा आह्वान गरे। बैंक तथा वित्तीय संस्थाहरूमार्फत जम्मा हुने ठूलो परिमाणको रकमलाई शंकास्पद कारोबार विवरण (एसटीआर) का लागि राष्ट्र बैंकमा पठाउनुपर्छ। केन्द्रीय बैंकको वित्तीय सूचना एकाइले त्यो रकम शंकास्पद छ, छैन वा कार्बाही गर्नुपर्ने हो, होइन भनेर छानबिनका निम्ति सम्पत्ति शुद्धीकरण विभागमा पठाउँछ। तर, यसमा पनि अर्थमन्त्री शर्माले गभर्नर अधिकारीलाई हप्काएका थिए। अर्थमन्त्री शर्माले कसैको रकम पनि छानबिन नगर्न भनेका थिए। नेपालमा लगानीको वातावरण चाहिन्छ भन्दै केन्द्रीय बैंकलाई जुनसुकै शंकास्पद रकमको छानबिन नगर्न भनेर रोकेर राखेका थिए। गभर्नर अधिकारीलाई यो विषय चित्त बुझेको थिएन। यसले अन्तर्राष्ट्रिय क्षेत्रमा देश कालोसूचीमा पर्ने खतरा थियो।"
कम्मरमा सुन लुकाएर साउदीबाट आएका तीन जना नेपाली विमानस्थलमा पक्राउ,"काठमाडौं : साउदी अरेबियाबाट आएका तीन जना नेपाली सुनसहित त्रिभुवन अन्तर्राष्ट्रिय विमानस्थलमा पक्राउ परेका छन्। विमानस्थल सुरक्षा गणले शनिबार एयर अरेवियाको उडानद्वारा सारजाहाबाट काठमाडौं आएका रसुवा नौकुण्ड१ का ३२ वर्षीय सुकुराम लामा, नौकुण्ड६ २७ वर्षीय पेम्बा थोक्रा र २२ वर्षीय बुद्धिमान तामाङलाई सुनसहित नियन्त्रणमा लिएको हो। शंकास्पद गतिविधि देखाएपछि विमानस्थलको आगमन टनेल गेटमा नियन्त्रणमा लिई जाँच गर्दा सुनको सिक्रीहरु अवैध रुपमा लुकाई छिपाई भन्सार छली गरी लैजान लागेको अवस्थामा फेला पारिएको विमास्थल सुरक्षा गणले जनाएको छ। तीनै जनाको जिन्स पाइन्टको कम्मरको भागमा फल्स बटम बनाई राखिएको दुईदुई थान सुनको सिक्री फेला परेको थियो। तीनै जनासँग फेला परेको ६ थान सुनको तौल समान ९९९६९९९६ ग्राम रहेको छ। ९९९६ ग्राम सुनको मूल्य ८ लाख ५३ हजार २०८ रुपैयाँ हुन आउँछ। तीनै जनाको जोड्दा मूल्य २५ लाखभन्दा बढी हुन्छ। बरामद सुनको सिक्रीसहित उनीहरुलाई थप अनुसन्धान एवं आवश्यक कारबाहीको लागि भन्सार कार्यालय बुझाइएको छ।"
आफूलाई स्थानीय तहमा जोगाउने हो भने खुसुक्क एमालेसंग मिल्नुस : अध्यक्ष ओली,"काठमाडौं : नेकपा एमाले अध्यक्ष केपी शर्मा ओलीले पाँच दलिय थोत्रो गठबन्धनले देशको विकास गर्न नसकेको बताएका छन्। बझाङमा आयोजित जनसभामा अध्यक्ष ओलीले पाँच दलीय गठबन्धनले एमालेसंग चुनाव लड्न नसक्ने बताए। उनले भने, अनेक ठाउँका मानिस एमालेमा प्रवेश गरेका छन्। एमालेबाहेक मधेसमा कोहि देखिदैंन। एमालेमा प्रवेश गर्नेको लहर छ। स्थानीय तहमा आफूलाई जोगाउनु छ भने खुसुक्क एमालेसंग स्थानीय तहमा मिल्नुस। उनले भने, दलाल पुजिँपतीसंग मिलेर अर्थतन्त्र ध्वस्त पार्ने अनि गभर्नरलाई निलम्बन गर्ने? यो सरकारलाई रीस उठेको एमालेसंग हो। एमालेलाई केहि गर्न सक्दैन। रीस गभर्नरलाई पोख्छ। यस्तै उनले माधब कुमार नेपाल एउटा गुट भएको बताए। ओलीले भने, माओबादी केन्द्रको हालत केन्द्र मात्रै हुन्छ। भाँडाभित्र केहि रहँदैन। भाँडा मात्रै हुन्छ। उनले गठबन्धनले समाजबाद ल्याउने भनेर जनता ढाँटेको बताए।"
चुनाव सार्न चलखेल : मन्त्री बन्दीलाई कानुनी छिद्र खोजाइँदै,"काठमाडौं : स्थानीय निर्वाचन आउन अब एक महिनामात्रै छ। गठबन्धन गर्ने भन्दै आएका सत्तारूढ दलहरू भने चुनावी अभियानमा खासै सक्रिय भइसकेका छैनन्। देशव्यापी दौडाहामा छ त एक्लो एमाले। बन्दी आवश्यकताअनुसार कानुनी बाटा पहिल्याउन सिपालु छन्। यसबीच उनले सत्ता गठबन्धनलाई गुन पनि लगाएका छन्। तत्कालीन प्रधानमन्त्री केपी शर्मा ओलीले संसद् विघटन गर्दा विपक्षमा बहस गर्न, गराउन उनको अहम् भूमिका छ। उनी नेकपा एसका अध्यक्ष माधवकुमार नेपाल निकट कानुन व्यवसायी हुन्। एमसीसीमा व्याख्यात्मक टिप्पणी तयार पार्ने पनि उनी नै हुन्। त्यही कारण गठबन्धन जोगियो। प्रचण्ड र नेपालको सेफ ल्यान्डिङ पनि भयो। अहिले स्थानीय चुनाव गठबन्धनको हितमा देखिन्न। त्यसैले सार्नु उपयुक्त हुने नेताहरूको ठहर छ, गठबन्धन स्रोतले भन्यो, त्यसको कानुनी उपाय र कम विवादास्पद बहाना निर्माण गर्न मन्त्री बन्दीको प्रयोग हुनेछ। मुलुक निर्वाचनमा होमिइसकेको परिस्थितिमा सरकारले गभर्नर महाप्रसाद अधिकारीलाई निलम्बन गरेको छ। यसले देशव्यापी विषयान्तर गराएको छ। बुद्धिजीवी, मिडिया र राजनीतिकर्मीको ध्यान त्यता खिचिएको छ। निर्वाचन आचारसंहिता लागू हुनुभन्दा केही घण्टाअघि मात्रै राष्ट्र बैंकका गभर्नरविरुद्ध छानबिन समिति बनाउनु आफैंमा सन्देहात्मक छ। अर्थमन्त्री जनार्दन शर्मा माओवादी केन्द्रका नेता हुन्। माओवादी केन्द्र र नेकपा एस वैशाखमै स्थानीय निर्वाचन गराउने पक्षमा थिएनन्। प्रधानमन्त्री शेरबहादुर देउवाले घोषणा गरेपछि बाध्य भएर मात्रै यसमा सहमत भएका थिए। त्यतिबेला सरकारले कानुन संशोधन गरेर निर्वाचन सार्ने तयारी गरेको पनि थियो। त्यसका लागि महान्यायाधिवक्ता खम्बबहादुर खातीलाई जिम्मा दिइएको थियो। तर स्वयं कांग्रेस नेता र अन्य क्षेत्रबाट निर्वाचन समयमा गराउन दबाब परेपछि प्रधानमन्त्री हच्चिएका थिए। नेकपा एसले तत्काल देशभर संगठन संरचना बनाउन सकेको छैन। माओवादी केन्द्रको संगठन पनि पछिल्लो समय कमजोर हुँदै गएको छ। आर्थिक संकटकै कारण श्रीलंकाले हालै कागज किन्न नसकेर शैक्षिक परीक्षाहरू स्थगन गर्यो। यता अर्थमन्त्री शर्माले पनि मुलुकलाई आर्थिक संकटतर्फ धकेलेका छन्। सरकारले आर्थिक अभावको त्यही बहाना बनाएर निर्वाचन सार्न सक्ने विश्लेषकहरू बताउँछन्। देशमा पैसा छैन, कसरी निर्वाचन गर्ने भनेर सारियो भने अचम्मित हुनु पर्दैन, अर्थशास्त्री डा डिल्लीराज खनाल भन्छन्, प्रत्यन्त पनि भइरहेकै छन्। आफ्नो अक्षमता ढाकछोप गर्न कानुनविपरीत गभर्नरलाई निलम्बन गरिएको उनको ठहर छ। यो कदमले खस्किँदो अर्थतन्त्र थप घराशायी बनाएको उनको भनाइ छ। स्वायत्त रहेको राष्ट्र बैंकलाई कारिन्दा बनाउन खोजियो, उनले भने, यो कदम सरकारले नसच्याए अर्थतन्त्र र वित्तीय क्षेत्र नै डुुब्न सक्छन्। स्वयं सत्तारूढ नेताहरू चुनाव नसर्नेमा विश्वस्त छैनन्। कांग्रेस नेता डा चन्द्र भण्डारी सर्वदलीय सहमति भए पनि निर्वाचन सार्न नहुने बताउँछन्। कुनै समस्या देखाएर चुनाव सार्न हुँदैन, उनले भने, सर्वदलीय सहमति भए पनि अब निर्वाचन रोक्नु हँुदैन। स्थानीय तहको निर्वाचन गरेरै जानुपर्छ। निर्वाचन आउनै लागेको छ। तर, झट्ट हेर्दा त्यो एमालेलाई मात्र लागेको छ। एमाले अध्यक्ष केपी शर्मा ओली देशव्यापी दौडाहामा छन्। गठबन्धनका अन्य दलका शीर्ष नेता चुनाव अभियानमा लागेको खासै देखिँदैन।नेकपा एमालेका प्रचार विभाग उपप्रमुख विष्णु रिजाल गठबन्धनका दलहरू सकेसम्म स्थानीय तहका निर्वाचन नगराउन तानाबाना बुनिरहेको ठान्छन्। निर्वाचन आउन एक महिनामात्रै छ। अहिलेसम्म हामीलाई मात्रै निर्वाचन लागेको छ। सत्ता गठबन्धन त नियुक्ति र भागबन्डामै अल्झिइरहेको छ, उनले भने, कार्यकर्तालाई निर्वाचन हुन पनि सक्छ, नहुन पनि सक्छ भनेर अल्झाइरहेको छ। सुरुवातदेखि नै सत्ता गठबन्धन संघीय निर्वाचन गराए मात्रै स्थानीय तहको गराउने पक्षमा थियो। जनदबाबका कारण त्यो सम्भव भएको थिएन। प्रचण्ड र नेपाल आगामी २०७९ चैतसम्म स्थानीय तहको निर्वाचन गराउन चाहन्थे। त्यो नभएमा २०७९ असोज, कात्तिक, मंसिरतिर संघ, प्रदेश र स्थानीय तीनै तहको निर्वाचन एकैचोटी गराउन पनि प्रचण्ड र नेपालले प्रयत्न गरे। सत्ता गठबन्धनले महान्यायाधिवक्ता खाती, माओवादी निकट मानिने पूर्वमहान्यायाधिवक्ता रमण श्रेष्ठ र वर्तमान कानुनमन्त्री गोविन्द बन्दीसँग राय लिएको थियो। उनीहरू निर्वाचन सार्न सकिने राय पनि दिएका थिए। उनीहरूले संविधानसँग बाझिएका कानुनका प्रावधान संशोधन गरेर निर्वाचन सार्न सकिने सुझाएका थिए। पहिला स्थानीय तहको चुनाव गर्दा पार्टीले राम्रो नतिजा ल्याउन नसके त्यसको असर संघीय संसद्को निर्वाचनमा पर्ने उनीहरूको ठम्याइँ हो। स्थानीय तहको निर्वाचनमा तालमेल गर्ने भने पनि गठबन्धनले त्यसको स्वरूप तयार पार्न सकेको छैन। गठबन्धनलाई एमालेसँग तालमेल गर्न रोक्नेबाहेक अरू विषयमा खाका बनाउन सकेको छैन। सबैभन्दा ठूलो झमेला तालमेलमा हुने देखिएको छ। वैचारिक रूपमा मतभेद भएको दलको पक्षमा कसरी भोट माग्ने भन्ने विषय स्वयं माओवादी केन्द्र र एकीकृत समाजवादीको तल्लो तहका नेतामा छ। कतिपय वडा, गाउँपालिका, नगरपालिकामा गठबन्धनका दलहरूले आआफ्नै पार्टीका उम्मेदवार घोषणा गर्न थालिसकेका छन्। शीर्ष नेताहरू भने जसरी पनि तालमेल गर्न लागेका छन्। तालमेल नभए चुनावै सार्ने मनस्थितिमा छन्। स्थानीय शासनविद् डा श्यामकृष्ण भुर्तेलको बुुझाइमा तल्लो तहका कार्यकर्ता चुनावी तालमेलमा सहमत छैनन्। तर, माथिबाट जबरजस्ती तालमेल भनिदिँदा झमेला भएको छ। नेत्रविक्रम चन्द विप्लव नेतृत्वको नेकपाले स्थानीय तहका भाग लिने इच्छा देखाएको छ। तर, उसको दल निर्वाचन आयोगमा दर्ता छैन। उसलाई समेत समेट्ने नाममा चुनाव सार्ने सबैभन्दा गतिलो बहाना हुन सक्छ, माओवादीका एक असन्तुुष्ट नेता भन्छन्, विप्लवलाई मौका दिने भन्दै निर्वाचन सार्न खोजियो भने अचम्म नमाने हुन्छ।"
आर्थिक संकटका कारक स्वयं अर्थमन्त्री,"काठमाडौं : अर्थमन्त्री जनार्दन शर्माले साउन २६ गते संसद्मा अर्थतन्त्रको श्वेतपत्र जारी गरे। अघिल्लो सरकारका पालामा अर्थतन्त्र कमजोर बनेको र आफू काम गर्न आएको उनको मुख्य जोड थियो। तर, शर्माले समयमा बजेटसमेत पारित गराउन सकेनन्। मुलुकमा पहिलोपटक अचम्मको परिस्थिति सिर्जना गरिदिए, बजेट होलिडे। जबकि समयमा बजेट आओस् र समयमै कार्यान्वयनमा जाओस् भनेर संविधानमै जेठ १५ गते बजेट सार्वजनिक हुने दिन तोकिएको छ। तर, काम गर्न आएका अर्थमन्त्री शर्माले मुलुकको अर्थतन्त्र संकटतर्फ धकेले। आफ्ना कमजोरी ढाकछोप गर्न गभर्नर महाप्रसाद अधिकारीलाई निलम्बन गराए। अर्थविद् डिल्लीराज खनालले अन्नपूर्णसँग भने, राष्ट्र बैंक स्वायत्त संस्था थियो। अहिलेसम्म राजनीतिक हस्तक्षेप थिएन। तर, गभर्नरमाथिको कारबाहीले मुलुककै अर्थतन्त्रलाई कोल्याप्स नगर्ला भन्न सकिन्न। शर्माले अर्थ मन्त्रालयको नेतृत्व सम्हालेलगत्तै अघिल्लो सरकारसँग प्रतिशोध साँध्ने प्रयास गरे। एमाले नेता विष्णु पौडेलले ल्याएको बजेट संशोधन र परिवर्तनमा लागे। अघिल्लो सरकारलाई दोषी देखाउन श्वेतपत्र जारी गरे। तर, त्यो पनि एक महिना पछि मात्रै जारी गरे। त्यतिबेलासम्म बजेट ठप्प पारे। तर, अघिल्ला अर्थमन्त्री पौडेलले पेस गरेको आर्थिक सर्वेक्षणमा भन्दा फरक ल्याउन सकेनन्। आर्थिक समस्यासँग जुध्न सरकारले के गर्ने भनेर ठोस कार्यक्रम ल्याउन सकेनन्। अर्थमन्त्रीज्यूले केके न जान्नेसुन्ने जस्तो गरेर त्यतिबेला श्वेतपत्र निकाल्नुभयो, एक अर्थविद्ले भने, त्यो श्वेतपत्रको कुनै अर्थ नै आएन। अहिलेसम्म यसको प्रयोग भएको छैन। पूर्वअर्थमन्त्री सुरेन्द्र पाण्डेले त्यही श्वेतपत्रका कारण मुलुकको आर्थिक अवस्था संकटतिर धकेलिएको बताए। अर्थमन्त्री शर्माले मुलुकलाई एक महिनासम्म बजेटविहीन अवस्थामा पुर्याए। समय छँदै बजेट प्रतिस्थापन विधेयक संसद्बाट पारित गर्नेतिर ध्यान दिएनन्। बजेट अध्यादेशको म्याद (६० दिन) सकिन लागेका बेला बजेट पारित गराउन पहल गरे। तर, समयमा पारित भएन। मुलुकलाई बजेटविहीन अवस्थामा पुर्याए। समयमा पारित गराउनेभन्दा पनि पूर्वअर्थमन्त्री पौडेलले ल्याएको बजेट संशोधनमा जोडबल गरे। १५ अर्ब घटाएर भदौ २५ गते अध्यादेश प्रतिस्थापन विधेयक संसद्मा पेस गरे। १६ खर्ब ३२ अर्ब ८३ करोड रुपैयाँ बजेटको आकार १५ खर्ब ४६ अर्ब रुपैयाँमा झर्यो। त्यतिमात्र होइन, अर्थमन्त्री शर्माले स्रोत नै नभएका वितरणमुखी कार्यक्रम बजेटमा राखे। उनले संशोधित बजेटमार्फत प्रत्येक गरिब परिवारलाई १० हजार रुपैयाँ वितरण गर्ने कार्यक्रम ल्याएका थिए। अर्थमन्त्रालय उच्च स्रोतका अनुसार प्रचारमुखी यो कार्यक्रम प्रभावकारी बन्न सकेन। जुन पूरा गर्न सकिन्न, जथाभावी खर्च गर्ने किसिमको पैसा विनियोजन गरिएको छ, अर्थमन्त्रालय स्रोतले भन्यो, अरू आयोजनाहरूमा पनि परिवर्तन गरे। काम हुने ठाउँमा बजेट काटे, काम नहुने ठाउँमा थपे। यसकारण पनि बजेट कार्यान्वयन हुन नसकेको अर्थमन्त्रालय उच्च स्रोतले बतायो। अर्थतन्त्र संकटतिर धकेलिँदा पनि पुँजीगत खर्चको अवस्था निराशाजनक छ। चैत्र २७ गतेसम्म पुँजीगत खर्च जम्मा २५८३ प्रतिशत छ। यो अघिल्लो वर्ष (कोभिड महामारी) को भन्दा पनि कम हो। गत वर्ष यो अवधिमा २८३१ प्रतिशत थियो। अर्थमन्त्री शर्माले भदौमा बजेट पेस गरेपछि गभर्नर अधिकारी त्यसको इमानदारी कार्यान्वयनमा लागेका थिए। त्यतिबेला अर्थमन्त्री स्वयं भने बिहान एउटा, साँझ अर्को भाषण गर्दै हिँड्ने गरेको अर्थविद्हरू बताउँछन्। राष्ट्र बैंकले गत भदौमा मौद्रिक नीतिमार्फत सेयर धितो कर्जा सीमामा कडाइ गर्यो। एउटा बैंकबाट ४ करोडभन्दा बढी लिन नपाउने, थप लिन चाहे अरू तीन बैंकबाट ४ करोडका दरले अधिकतम १२ करोडसम्म मात्रै लिन पाउने व्यवस्था गर्यो। गभर्नर अधिकारीले साना लगानीकर्ताको हितका लागि यस्तो नीति जारी गरेका थिए। एउटै बैंंक तथा वित्तीय संस्थाबाट मात्रै यस्तो कर्जामा बढी लगानी नहोस् र उत्पादनमूलक क्षेत्रमा कर्जा जाओस् भन्ने दृष्टिकोणले सेयर कर्जामा कडाइ गरिएको थियो। तर, राष्ट्र बैंकले चालेको यो कदमप्रति ठूला लगानीकर्ताहरू आक्रामक बने। अर्थमन्त्री शर्मा पनि राष्ट्र बैंक र गभर्नरसँग असन्तुष्ट बनेका थिए। आफूले त्यसबारे गभर्नरसँग सोधपुछ गरेको अर्थमन्त्री शर्माले शुक्रबार आयोजित एक कार्यक्रममा भनेका थिए। राष्ट्र बैंक सरकारको सल्लाहकार भएकाले सबै कुरा सोध्नुपर्यो, अर्थमन्त्री शर्माले कार्यक्रममा गुनासो पोखेका थिए, लगानीकर्ता, व्यवसायी गुनासो लिएर आउँछन्। यसका लागि बुझ्न राष्ट्र बैंकले किन यसो गर्यो भनेर सोध्नै पर्यो। अर्थले मागेको सूचना दिइँदैनन। अर्थमन्त्री शर्माले सूचनाको अन्तै चुहावट हुने गरेको र अनुशासनविपरीतको काम भइरहेको भन्दै राष्ट्र बैंकप्रति कार्यक्रममा तीव्र असन्तुष्टि जनाएका थिए। राष्ट्र बैंकको ४१२ को सेयर धितो कर्जा नीतिले सेयर बजार घट्यो। राष्ट्र बैंकलाई यो नीति तुरुन्तै परिवर्तन गर्न अर्थमन्त्रीले दबाब दिएका थिए। पुँजीबजारका लगानीकर्ताको दबाब अर्थमन्त्रीलाई परेपछि यो किन गरेको भन्दै गभर्नरसँग दुश्मनी सुरु भएको देखिन्छ, एकजना अर्थविद्ले भने। भदौमा बजेट आएदेखि विदेशी मुद्रा सञ्चिति घट्दै गएको राष्ट्र बैंकको तथ्यांकले देखाउँछ। मौद्रिक नीतिमा पनि खासै ठूलो परिवर्तन गर्न दिएनन्। किनभने राष्ट्र बैंक बोर्डमा शर्माका एक व्यक्ति छन्। मुद्रा प्रदायक एकदम बढेर गएको बेला राष्ट्र बैंकले त्यसबारे बुझेको थियो। यस्तो अवस्थामा बजार धान्न नसकिने भएपछि गभर्नर अधिकारीले बजार बढ्न दिनुपर्छ भनेर ब्याजदर खुला गर्दिए। तर, अर्थमन्त्रीले सार्वजनिक कार्यक्रममार्फत ब्याज एकल दरमा राख्नुपर्छ भनेर अडान राखे। सर्वसाधारणलाई गाडी किन्न, सेयर किन्न, जग्गा किन्न पनि सजिलै कर्जा पाउनुपर्छ भनेर अर्थमन्त्रीले तर्क गर्दै आएका थिए। जबकि एकल दरमा नै ब्याजदर राखेको कारणले अर्थतन्त्र गम्भीर संकटमा पुगेको अर्थविद्को तर्क छ। एउटै ब्याजदर भएपछि खुरुखुरु कर्जा पाए, एक अर्थविद्ले भने, ऋण पाएपछि क्रयशक्ति बढ्यो। विदेशबाट आएको सामान किन्न थाले। मागअनुसार आयात पनि बढ्यो। वस्तु सामान आयातमा विदेशी मुद्रा बाहिरियो। यसो भएपछि नेपाली मुद्रा घट्नुपर्ने हो तर अर्थमन्त्रीको पहलमा स्थायी तरलता सुविधा (एसएलएफ) मार्फत बजारमा पैसा पठाउन लगाए। जस्ले गर्दा चालू आवमा मात्रै १ सय ८५ पटकसम्म एसएलएफ जारी गरिएको छ। हालसम्म ५५ खर्ब ४९ अर्ब ३८ करोड ३८ लाख रुपैयाँ बैंक तथा वित्तीय संस्थामा गएको राष्ट्र बैंकको तथ्यांकमा उल्लेख छ। आयातका लागि बैंकमा प्रतीतपत्र (एलसी) खोलेर सामान ल्याउने सवालमा पनि असन्तुष्टि जनाए। राष्ट्र बैंकले विलासिताका विभिन्न ४० प्रकारका वस्तुमा ५० प्रतिशतदेखि शतप्रतिशतसम्म मार्जिनको व्यवस्था गरेको थियो। बैंक तथा वित्तीय संस्थाहरूमार्फत जम्मा हुने ठूलो परिमाणको रकमलाई शंकास्पद कारोबार विवरण (एसटीआर) का लागि राष्ट्र बैंकमा पठाउनुपर्छ। केन्द्रीय बैंकको वित्तीय सूचना एकाइले त्यो रकम शंकास्पद छ, छैन वा कार्बाही गर्नुपर्ने हो, होइन भनेर छानबिनका निम्ति सम्पत्ति शुद्धीकरण विभागमा पठाउँछ। तर, यसमा पनि अर्थमन्त्री शर्माले गभर्नर अधिकारीलाई हप्काएका थिए। अर्थमन्त्री शर्माले कसैको रकम पनि छानबिन नगर्न भनेका थिए। नेपालमा लगानीको वातावरण चाहिन्छ भन्दै केन्द्रीय बैंकलाई जुनसुकै शंकास्पद रकमको छानबिन नगर्न भनेर रोकेर राखेका थिए। गभर्नर अधिकारीलाई यो विषय चित्त बुझेको थिएन। यसले अन्तर्राष्ट्रिय क्षेत्रमा देश कालोसूचीमा पर्ने खतरा थियो। अन्तर्राष्ट्रिय निकायहरूलाई नेपालमा कत्तिको सम्पत्ति शुद्धीकरण भएको छ भनेर राष्ट्र बैंकले जवाफ दिनुपर्ने हुन्छ। यस विषयमा पनि गभर्नर र अर्थमन्त्रीबीच अन्तरविरोध थियो। गभर्नरले अर्थतन्त्रलाई सही दिशामा ल्याउन मौद्रिक नीतिमा कडाइ गर्न खोजेका थिए। अर्थमन्त्रीलाई जानकारी नदिई गभर्नरले बैंकदर बढाएको र कर्जामा गरेको कडाइले अर्थमन्त्री गभर्नरसँग रुष्ट थिए। यद्यपि राष्ट्र बैंकले फागुन दोस्रो सातातिर कर्जाको ब्याजदर (बैंकदर) ७ प्रतिशत कायम गरेको छ। यसअघि ५ प्रतिशत थियो। साथै, गभर्नर अधिकारीले केन्द्रीय बैंकले व्यक्तिगत ओभरड्राफ्ट कर्जा, सवारी कर्जा, सेयर धितो कर्जालगायतमा कडाइ गरे। यस्तो कर्जाको जोखिम भारलाई बढाएर १५० प्रतिशत पुर्याए। यसअघि बैंकहरूले उक्त कर्जाको जोखिमभार १०० प्रतिशतसम्म राख्ने गरिन्थ्यो। यसबाहेक आयातका लागि ट्रस्ट रिसिप्ट (टीआर) कर्जाको जोखिमभार भने १२० प्रतिशत राख्न निर्देशन दिए। यो व्यवस्था आगामी असारदेखि लागू गर्न निर्देशन दिएका थिए।गभर्नर अधिकारीले कर्जामा गरेको सो कडाइ अर्थमन्त्रीलाई चित्त बुझेको थिएन। अर्थमन्त्री शर्मा भने ब्याजदर कम गरेर विकास गर्न सकिन्छ भन्ने धारणा राख्थे। गभर्नरले भनेको मानेनन, अटेर गरे भन्ने गुनासो अर्थमन्त्रीले सधैं गर्ने गरेको उनी निकट स्रोतले बतायो। पछिल्लो समय सहसचिवहरू अर्थ मन्त्रालय बस्न मान्दैनन्। मन्त्रालय छोडेर गएपछि ठूलो राहत पाइयो, एक सहसचिवले भने। अर्थमन्त्री शर्माले आफूलाई चित्त नबुझेका दुई जनाको हालैमात्र सरुवा गरे। अरू केही सहसचिवहरू सामान्य प्रशासन मन्त्रालयमा गएर अन्तै सरुवा माग्ने गरेका छन। तर अर्थमन्त्रीले भने सबैलाई आफूले नै सरुवा गरेको भन्दै आएका छन्। राजस्व सचिव कृष्णहरि पुष्करले यसअघि कहिल्यै अर्थमन्त्रालयमा काम गरेका थिएनन्। विज्ञता खासै नभएका व्यक्ति ल्याएर मन्त्रालय भरेर राखेको आरोप अर्थमन्त्री माथि छ। अर्थमन्त्री शर्मालाई सरकार सफल होस् र अर्थतन्त्र राम्रो होस् भन्ने सोच खासै देखिँदैन, मन्त्रालय स्रोतले भन्यो, उनलाई कसरी पैसा कमाउ भन्ने ध्यानमात्रै छ। यसैबिच प्रमुख प्रतिपक्षी एमालेले आइतबार पत्रकार सम्मेलन गर्दै अर्थमन्त्री जनार्दन शर्मालाई अराजक को संज्ञा दिएको छ। उनका कमिकमजोरी ढाकछोप गर्न गभर्नर महाप्रसाद अधिकारीमाथि सरकारले कारबाही गरेको आरोप एमालेको छ। एमालेका पूर्वअर्थमन्त्रीहरू विष्णु पौडेल, सुरेन्द्र पाण्डे र डा युवराज खतिवडाले आइतबार संयुक्त पत्रकार सम्मेलन गरी अराजक अर्थमन्त्रीको दबाबमा प्रधानमन्त्री शेरबहादुर देउवाले गभर्नरमाथि गलत निर्णय लिएको दाबी गरे। पूर्वअर्थमन्त्री पाण्डेले देशमा राजनीतिकभन्दा आर्थिक संकट आउने बताए। श्रीलंकामा अर्थमन्त्री भाग्दैछन अरे, पाण्डेले भने, कतै, नेपालमा त्यस्तो दिन आउने त होइन ? पाण्डेले विदेशी मुद्रा सञ्चितिमा चाप परेपछि नै अर्थ मन्त्रालयले गर्नुपर्ने काम राष्ट्र बैंकले गर्दै आयातमा कडाइ गरेको बताए। एक खर्बभन्दा बढी निर्यात र विप्रेषणबाट आउने करिब साढे ९ खर्ब रुपैयाँबाहेक हामीसँग विदेशी मुद्रा सञ्चितिको अर्को स्रोत छैन, उनले भने, बढ्दो व्यापार घाटालाई कसरी व्यहोर्ने ? वैदेशिक सहायता पनि खुम्चिएको बताउँदै पाण्डेले आएको सहायताले त्यसको किस्ता तिर्न ठिक्क हुने बताए। यो वर्ष मात्रै ४० अर्ब रुपैयाँ वैदेशिक ऋणको साँवाब्याज भुक्तानी गर्नुपर्ने उनको भनाइ छ। ५७ अर्ब अनुदान आउँछ भनेर अनुमान गरेको हालसम्म १३ अर्ब मात्र प्राप्त छ। त्यसकारण हामीसँग वैदेशिक मुद्राको चाप बढेको छ, उनको भनाइ छ। एकातिर सरकारको ढुकुटीमा पैसा छैन भने अर्कोतर्फ अनावश्यक वस्तुको आयातमा खर्बौं रुपैयाँ खर्चिएको उनले बताए। अर्थमन्त्रीको कारण अब देशमा राजनीतिकभन्दा आर्थिक संकट आउँछ। विदेशी मुद्रा सञ्चितिमा चाप परेपछि नै अर्थ मन्त्रालयले गर्नुपर्ने काम राष्ट्र बैंकले गर्दै आयातमा कडाइ गरेको थियो। तर, यो कुरा अर्थमन्त्रीलाई पचेन। यसले देशलाई संकटमा लैजान्छ। सुरेन्द्र पाण्डे, पूर्वअर्थमन्त्री कांग्रेस, माओवादी गठबन्धन सरकार आएपछि नै आर्थिक चलखेल सुरु भएको हो। काम गर्न नसकेको यो सरकारले पूर्वसरकार र गभर्नरलाई दोष थोपर्न थालेको छ। रुसयुक्रेन युद्धको नेपाली अर्थतन्त्रमा परेको असर न्यूनीकरणतर्फ गभर्नर लागेका थिए। तर, सरकारले रुचाएन। यसको असर मुलुकमा ठूलो पर्छ। डा युवराज खतिवडा, पूर्वअर्थमन्त्री राष्ट्र बैंक स्वायत्त संस्था थियो। अहिलेसम्म राजनीतिक हस्तक्षेप थिएन। तर, गभर्नरमाथिको कारवाहीले मुलुककै अर्थतन्त्रलाई कोल्याप्स नगर्ला भन्न सकिन्न।डिल्लीराज खनाल, अर्थविद् बैंक तथा वित्तीय संस्था सम्बद्ध संघ तथा संगठनहरूले गभर्नरको निलम्बनप्रति आपत्ति जनाएका छन्। आइतबार संयुक्त प्रेस विज्ञप्ति जारी गर्दै अर्थमन्त्रीले गभर्नर महाप्रसाद अधिकारीलाई लगाएको आरोप निराधार भएको उनीहरूले बताए। केन्द्रीय बैंकको स्वायत्ततालाई सम्मान गर्दै जारी हस्तक्षेप बन्द गर्न उनीहरूको माग छ। निराधार आरोपका आधारमा गभर्नरमाथिको कारबाही तत्काल फिर्ता लिन आग्रह गर्छौं, विज्ञप्तिमा भनिएको छ। यस्ता प्रवृत्तिहरू नरोकिने र नसच्चिने हो भने समग्र अर्थतन्त्रको स्वस्थता र वित्तीय प्रणालीको स्थायित्वको लागि ट्रेड युनियन अधिकारको प्रयोग गर्न बाध्य हुने उनीहरूको चेतावनी छ। यसबाट आउन सक्ने सबै परिणनमको जिम्मेवारी सम्बन्धित निकाय तथा पदाधिकारीले लिनुपर्छ, विज्ञप्तिमा भनिएको छ। स्वायत्त निकायको प्रमुखको रूपमा परिभाषित नेपाल राष्ट्र बैंकको जिम्मेवारीप्रति विचलित हुने काम भएकोमा संघहरूले आपत्ति जनाएका छन्। विज्ञप्तिमा भनिएको छ, अर्थतन्त्रमा पर्न सक्ने गम्भीर संकटलाई समयमै समाधान गर्न र अर्थतन्त्रका समष्टिगत आर्थिक परिसूचकहरूमा देखिएका चुनौतीहरूमाथि सजगताका साथ पूर्वसावधानीका उपाय अपनाउँदा पनि चैत्र २४ गते बिहीबार बसेको मन्त्रिपरिषद्को निर्णयअनुसार नेपाल राष्ट्र बैंकका गभर्नर महाप्रसाद अधिकारीलाई आधारहीन एवं कपोकल्पित आरोप लगाउँदै गरिएको निलम्बनप्रति पेसाकर्मीको ध्यानाकर्षण भएको छ। विद्यमान विश्व अर्थतन्त्र र परिस्थितिको आकलन गर्दै तथा केही राष्ट्रहरूले भोग्दै आएको आर्थिक संकटबाट पाठ सिक्दै केन्द्रीय बैंकबाट समयमै प्रेषित सूचना र सुझावको कार्यान्वयन गरी मुलुकको अर्थतन्त्रको उद्धारमा संवेदनशील हुनुपर्नेमा मन्त्रालय जिम्मेवार नबेनको उनीहरूको आरोप छ। जिम्मेवार तालुक मन्त्रालय र सरकारको ध्यान केन्द्रीय बैंकप्रति हलो अड्काउने र गोरु चुट्ने मात्रै भयो, विज्ञप्तिमा भनिएको छ, नीति अख्तियार गर्ने र केन्द्रीय बैंकको स्वयत्तता माथि हस्तक्षेप गर्दै गैरकानुनी निर्देशन दिएको देखियो। संकटपूर्ण घडीमा राज्यका सबै तह र तप्काका निकाय, संस्था र आम जनसमुदायको विश्वास र सहकार्य जुटाउँदै, राष्ट्रिय एवं अन्तर्राष्ट्रिय कानुनको परिपालना गर्नुभन्दा आफ्ना कमजोरी र अक्षमतालाई ढाकछोप गरिएको संगठनको तर्क छ। यस्ता उद्देश्यका साथ राजनीतिक प्रतिशोध र सीमित स्वार्थका लागि स्वायत्त र संवेदनशील निकायको जिम्मेवार पदाधिकारीमाथि देशले समग्र वित्तीय प्रणली र अर्थतन्त्रमाथि दीर्घकालीन नकारात्मक असर पर्ने गरी सुरु गरिएको कारबाहीमा संगठनले निन्दा गरेको छ। नेपाल राष्ट्र बैंक कर्मचारी संघका अध्यक्ष रुद्रप्रसाद तिम्सिना, सञ्चय कोष कर्मचारी संगठनका अध्यक्ष धर्मराज मैनाली, राष्ट्रिय वाणिज्य बैंक कर्मचारी संघ नेपालका अध्यक्ष रामप्रसाद जोशी, नेपाल बैंक कर्मचारी संघका अध्यक्ष नवराज लम्साल र कृषि विकास बैंक कर्मचारी संघ नेपालका संयोजक लीला जीसीको हस्ताक्षरमा संयुक्त प्रेस विज्ञप्ति जारी गरिएको थियो।"
बस पल्टिँदा चालकसहित २४ जना घाइते,सर्लाही : सर्लाहीको ईश्वरपुर नगरपालिका१२ स्थित पूर्वपश्चिम लोकमार्गअन्तर्गत फुलजोरमा आज तीर्थयात्रु चढेको बस दुर्घटना भएको छ। दुर्घटनामा चालकसहित २५ जना घाइते भएको इलाका प्रहरी कार्यालय केशरगञ्जले जनाएको छ। प्रहरीका अनुसार बसमा सवार ३४ जनामध्ये नौ जना सकुशल रहेका र एक जनाको अवस्था गम्भीर घाइते भएका छन्। धार्मिक तीर्थस्थल प्युठानको स्वर्गद्वारी पुगेर फर्किंदै गरेको प्रदेश ३०१००५ ख ९८६० नम्बरको बस फूलजोर चोक नजिकै अनियन्त्रित भई पल्टिँदा २५ जना घाइते भएका र त्यसमध्ये २४ जना सामान्य घाइते भएका छन्। उनीहरुको स्थानीय स्वास्थ्य चौकीमा उपचार भई घर फर्किएका र एक जनालाई उपचारका लागि जनकपुर पठाइएको इलाका प्रहरी कार्यालय केशरगञ्ज बयलबासका प्रहरी प्रमुख प्रहरी निरीक्षक जनकराज ढुङ्गानाले जानकारी दिए। उनका अनुसार मोरङको पारिश्रमिक सहकारी संस्थाका सदस्यहरुले रिर्जभ गरेर स्वर्गद्वारी पुगेर फर्किंदै गरेको बस दुर्घटनामा परेको हो। दुर्घटना भएको यात्रु बसका चालक र साहु भने प्रहरीको सम्पर्कमा नै रहेका छन्। रासस
बालबालिकामाझ जुनियर मेगामाइण्ड एप्स,काठमाडौं : नीमा एकेडेमीले दूर शिक्षासँगको सहकार्यमा जुनियर मेगामाइण्ड नामक एप्स आइतबार एक कार्यक्रमबीच सार्वजनिक गरेको छ। बालबालिकाको रुची अनुसारको पाठ्यक्रममा आधारित उक्त एप्स नेपालमा स्टिम कोर्षलाई विस्तृत परिचय दिने हेतुले नीमा एकेडेमी र दूर शिक्षाद्वारा संयुक्तरुपमा प्रस्तुत गरिएको हो। नीमा एकेडेमी विगत ४ वर्षदेखि शिक्षालाई सबैको पहुँचमा पुर्याएर नेपालको शिक्षा प्रणलीलाई थप विस्तार गर्ने प्रयासमा रहेको आयोजकले जनाएको छ। विद्यालयमा विद्यार्थीले पठनपाठन गर्ने प्रणालीमा डिजिटल रुपान्तरण हुनुपर्ने हुँदा राष्ट्रिय तथा अन्तर्राष्ट्रिय क्षेत्रमा विभिन्न सामग्री प्रदायकहरुसँग साझेदारी गर्दै विद्यार्थीलाई विश्वव्यापीरुपमा सक्षम बनाउन नबीन सिँकाई सामग्री खोज्ने क्रममा उक्त एप्स सार्वजनिक गरिएको नीमा एकेडेमीका सीईओ निश्चलमान प्रधानले जानकारी दिए। दूरशिक्षाका संस्थापक कृष्ण पाण्डेले कक्षा १ देखि कक्षा १० सम्मका विद्यार्थीलाई लक्षित गरेर एप्स ल्याइएको बताए। उनका अनुसार जुनियर मेगामाईन्ड पढेर विद्यार्थीले भविष्यमा आफैले नयाँ सामग्री तयार गर्न सक्नेछन्। उक्त कार्यक्रमका मुख्य कन्टेन्ट राइटर खिमबहादुर क्षेत्रीले एप्सले विद्यार्थीलाई आफ्नो समस्या समाधान गर्ने क्षमता र सृजनात्मक सोच बढाउन सहयोग गर्ने बताए।
कारको ठक्करबाट हजुरआमा र नातिसहित ३ जनाको मृत्यु,"नेपालगञ्ज : नेपालगञ्जको वीपी चोक नजिक कारले ठक्कर दिँदा तीन जना पैदलयात्रीको मृत्यु भएको छ। जिल्ला प्रहरी कार्यालय बाँकेका प्रवक्ता डीएसपी मधुसुधन न्यौपानेका अनुसार आइतबार राति १२ बजेतिर प्रदेश ३०१२३च ८४८१ नम्बरको कारले ठक्कर दिँदा नेपालगञ्ज११ निवासी ६५ वर्षीया समिना इद्रिसी, पाँच वर्षीय कसिम इद्रिसी र अलि इद्रिसीको मृत्यु भएको हो। समिना र कसिम हजुरआमा र नाति हुन् भने अन्सारी छिमेकी हुन्। प्रहरीले कार चालक नेपालगञ्ज उपमहानगरपालिका१० निवासी २८ वर्षीय इन्द्रबहादुर थापालाई नियन्त्रणमा लिएको छ। आफन्तसँग सडकमा हिँडिरहेका तीनै जनालाई अनियन्त्रित कारले ठक्कर दिएको थियो। कारको ठक्करबाट गम्भीर घाइते भएका उनीहरुलाई त्यहीँ कारमा राखेर चालकले शिक्षण अस्पताल नेपालगञ्ज पुर्याएका थिए। १५ मिनेटपछि घाइते ३ नै जनालाई अस्पतालले मृत घोषणा गरेको थियो।"
भन्सार छलीका समानसहित २ जना पक्राउ,"काठमाडौं : भन्सार छली ल्याएका समानसहित २ जना पक्राउ परेका छन्। काठमाडौं महानगरपालिका२४ असनस्थित स्थानीय व्यपारी निरज अग्रवाल र सन्दिप कुमार पक्राउ परेका हुन्। उनीहरुले भन्सार छली कपडा तस्कर गरेको गोप्य सूचनाका आधारमा पक्राउ परेको महानगरीय प्रहरी परिसर काठमाडौंले जनाएको छ। उनीहरुको साथबाट विभिन्न कपडा, जुत्तालगायत २३ लाख ५५ हजार ३ सय बराबर रकमको समाग्रीसहित बरामद गरीएको महानगरीय प्रहरी परिसरले जनाएको छ।"
"विदा भए सशस्त्रका आइजीपी खनाल, कार्यकालभरि बने विवादीत","काठमाडौं : सशस्त्र प्रहरी बलका महानिरीक्षक आइजीपी शैलेन्द्र खनालले सोमबार अवकास पाएका छन्। वरिष्ठताका आधारमा २०७४ चैत २९ मा आइजीपी बनेका खनाल संगठनको नेतृत्वमा हुँदा विवादमुक्त भने हुन सकेनन्। संगठनमा उनले ४ वर्ष लामो कार्यकाल विताए। खनालको अवकाससँगै सशस्त्र प्रहरी बल नेतृत्वविहीन बनेको छ। सरकारले नयाँ आइजीपी नियुक्ति गर्न सकेको छैन। वरिष्ठताका आधारमा हालः दुई जना एआइजीहरु आइजीपी बन्ने दौडमा छन्। पुष्पराम केसी र रामशरण पौडेलमध्ये एक जना २० दिनका लागि नयाँ आइजीपी बन्नेछन्। पौडेल र केसी सेवा अवधिका कारण वैशाख १९ गते अनिवार्य अवकास पाउदैछन्। उनीहरु दुवै जना खनालकै व्याचमेट हुन्। सशस्त्र प्रहरीका प्रवक्ता कमलप्रसाद तिमल्सेनाका अनुसार आइजीपी खनाल सोमबार विदाइ भएका छन्। मंगलबारदेखि लागू हुनेगरी निमित्त महानिरीक्षकको जिम्मेवारी पुष्पराम केसीले सम्हाल्नेछन्। सशस्त्र प्रहरी बलको इतिहासमा वरिष्ठताको आधारमा आइजीपी हुने प्रचलन चल्दै आएको छ। यद्यपि सरकारले नियुक्ति भने गरिसकेको छैन। नयाँ बन्ने आइजीपीको २१ दिने कार्यकाल सकिएपछि नयाँ नेतृत्वका लागि तीब्र प्रतिस्पर्धा देखिएको छ। हालका डीआइजीहरू राजु अर्याल, नारायणदत्त पौडेल र चन्द्रप्रकाश गौतम दौडमा छन्। अर्याल र पौडेल २०५४ चैतमा नेपाल प्रहरीको प्रहरी निरीक्षकबाट सेवा प्रवेश गरेका थिए। गौतम भने २०५२ वैशाखमा नेपाली सेनाको सहायक सेनानीबाट आएका थिए। सशस्त्र प्रहरीको स्थापनासँगै उनीहरू २०५८ मा एकैपटक सशस्त्र प्रहरीमा स्थानान्तरण भएका थिए। हालः अर्याल पहिलो, पौडेल दोस्रो र गौतम तेस्रो वरीयतामा छन्। वरियतामा चौथो नम्बरमा रहेका डीआइजी वंशीराज दाहाल पनि एआइजीको दौडमा छन्। सशस्त्र प्रहरी बलमा दुईजना मात्रै एआइजी रहने व्यवस्था छ। यसकारण उनी विवादीत बनिरहे सशस्त्रका आइजीपी शैलेन्द्र खनाल नेतृत्वमा रहँदा धेरै विवादीत बने। सशस्त्र प्रहरीका एक पूर्व एसपीका अनुसार उनीविरुद्ध अख्तियार दुरुपयोग अनुसन्धान आयोगमा समेत उजुरी पर्यो। अनुसन्धान गोप्य हुने हुँदा यसबारे विस्तृत विवरण सार्वजनिक भएन। अख्तियार अनुसन्धान आयोगका एक अधिकृतका अनुसार उनीविरुद्ध अकुत सम्पत्ति आर्जनमा आयोगमा उजुरि परेको थियो। यो मुद्दा निकै लामो समय चलेको थियो। उनी सीमा सुरक्षाका विषयमा पनि खासै प्रभावकारी काम गर्न सकेनन्। नाम नभन्ने शर्तमा ती एसपी भन्छन्, सशस्त्रको नेतृत्व सम्हालेपछि देवी देवताका नाम र पूर्व राजाको नाममा रहेका मातहतका कार्यालयको नाम परिवर्तन गरेका थिए। तर उनको यो निर्णय कार्यान्वयन हुन सकेन। सबैतिर व्यापक आलोचना र राष्ट्रपतिको हस्तक्षेप भएपछि पुनः पहिलेकै नाम राखिएको थियो। सीमा सुरक्षाको लागि बोर्डर आउट पोष्ट बीओपी थप्ने र घटाउने चलखेलमा पनि उनी राम्रैसँग लागे। दरबन्दीमा रहेको बीओपीलाई उनले गणमा लैजाने निर्णय गरे। गणमा गाभिएपछि पुनः बीओपी थपियो र दुई सय बढी बनाइयो। बिना दरबन्दी कार्यालयमात्रै थपिँदै जाँदा उनी विवादीत बने। त्यस्तै सशस्त्रका पूर्व डीआइजी चिरञ्जीवी अधिकारी पनि खनालको यो कदम गलत भएको तर्क गर्छन्। उनी भन्छन्, 'अति जरुरी ठाउँमा विशेष कामको लागि स्थापना भएको सशस्त्र प्रहरी बल ७७ जिल्लामा लैजाने बहानामा ससाना टुक्रामा विभाजन भयो। शक्ति विकेन्द्रीकरण भयो। आवश्यक नभएको ठाउँमा उपस्थितिको नाममा कार्यालय स्थापना गर्नु गलत हो।' आइजीपीको कार्यकाललाई समीक्षा गर्ने कुनै प्रभावकारी बाटो नभएको भन्दै बहसको विषय हुनुपर्ने पूर्व प्रहरीहरु बताउँछन्। 'आइजीपीको नेतृत्व सम्हालेपछि खनालले संगठनको पुनसंरचना गरेका थिए। जसअनुसार ३ पटक नै पुनः संरचना गरे। ५५ जिल्लामा रहेको सशस्त्र प्रहरीको तैनाथी र उपस्थिति पुनःसंरचनापछि ७७ वटै जिल्लामा पुग्यो,' एक पूर्व एसएसपी बताउँछन्। विशेष विषय र कामका लागि स्थापना भएको, रिर्जव प्रकृतिको फोर्स सशस्त्र प्रहरी सबै जिल्लामा स्थापना गर्नु आवश्यकता थिएन भन्ने विषयले चर्चा पायो। उनको यो निर्णय पनि विवादमुक्त हुन सकेन। सरुवा बढुवामा पनि खनालको कार्यकाल निकै विवादीत बन्यो। नाम नबताउने सर्तमा सशस्त्रका पूर्व उच्च पदस्थ अधिकारी भन्छन्, 'बढुवामा सिनियरलाई पाखा लगाउने र अपमान गर्ने, कनिष्ठ र जुनियरलाई बढुवा गर्ने खेल राम्रैसँग चल्यो। अलिअलि तलमाथि पहिले पनि हुने गर्थ्यो, तर खनालले त बढुवामा निकै भेद्भाव गरे। रोलक्रममा १५ नम्बरकालाई पहिलो बनाएर एक नम्बरमा भएकालाई अपमान गरे। यसले गर्दा धेरै प्रहरी अधिकृतहरु निसानामा परे। केहीले अदालतमा मुद्दासमेत दायर गरे।'"
"अमेरिकामा अवैध बसेका १० नेपाली निष्काशित, चार्टर विमानबाट सुटुक्क ल्याइए काठमाडौं","काठमाडौं : शंकास्पद ढंगले अमेरिका प्रवेश गरेका १० नेपालीलाई त्यहाँको अध्यागमनले निष्काशन गरेको छ। उनीहरु गैरकानुनी ढंगबाट अमेरिका प्रवेश गरेका थिए। उनीहरु कहिले अमेरिका प्रवेश गरे भन्ने विषय खुलेको छैन। अमेरिकाको अध्यागमनले गैरकानुनीरुपमा छिरेका नेपालीहरु राजु पौडेल, प्रविन बस्नेत,पेम्बा लामा, ध्रुब कुमार र शंकर विष्ट मगरलाई निष्काशन गरेको हो। अमेरिकाको अध्यागमनले लुकीछिपी बस्दै आएका छिरिङ, शेर्पा, तेज बुढाथोकी, मोहन पौडेल, तिलक राउले र बिराज केसीलाई समेत निष्काशन गरेको छ। आमागी दिनमा अमेरिका प्रवेश गर्न नपाउने गरी उनीहरुलाई त्यहाँको अध्यागमनले निष्काशन गरेको हो। निष्काशित सबैलाई अमेरिकाले विमान चार्टर गरी केही दिनअघि काठमाडौं ल्याएको हो। गल्फ स्ट्रीम जहाजको भीएन७४०एसएस को उडानबाट अमेरिकाले उनीहरुलाई निष्काशन गरेको हो । उनीहरुसँग नेपालको राहदानीसमेत थिएन। अवाञ्छित ढंगले अमेरिका प्रवेश गरेको सूचना पाएपछि त्यहाँको अध्यागमनले उनीहरुलाई पक्राउ गरेको थियो। अमेरिका प्रवेश गरेपछि उनीहरुले आफ्नो राहदानी लगायतका आवश्यक कागजात फालेका थिए। उनीहरु सबै ट्राभल डकुमेन्टमा नेपाल फर्किएका हुन्। वासिङ्टन डिसीस्थित नेपाली दूतावासले उनीहरुको ट्राभल डकुमेन्ट बनाइदिएको थियो। काठमाडौं उत्रिएपछि उनीहरुलाई प्रहरीको मानव बेचविखन अनुन्धान ब्युरोले विमानस्थलमा सोधपुछ गरेको थियो। अवैध ढंगबाट अमेरिका प्रवेश गरेका आप्रवासीहरुमाथि त्यहाँको अध्यागमनले निगरानी बढाएको छ।"
पृथ्वी तातो बनाउँदै मलमूत्र,"काठमाडौं : राजधानीमा मात्रै मानव मलमूत्रको सही प्रयोग गर्ने हो भने दैनिक १५० सिलिन्डर एलपीजी ग्यास उत्पादन गर्न सकिन्छ। विज्ञहरूका अनुसार, एकातिर मानव मलमूत्र सित्तैमा खेर गइरहेको छ भने अर्कोतिर, यसबाट उत्पादित मिथेन ग्यासले जलवायु परिवर्तनमा नराम्रो असर पुर्याइरहेको छ। सार्वजनिक शौचालय व्यवस्थापनको क्षेत्रमा काम गर्दै आएको एरोसान नेपालका सीईओ प्रकाश अमात्यका अनुसार काठमाडौंबाट मात्रै दैनिक ३३६ घनमिटर बायोग्यास निकाल्न मिल्ने मिथेन उत्सर्जन भइरहेको छ। उनका अनुसार काठमाडौंको जनसंख्या ४० लाख मान्ने हो भने दैनिक १० लाख लिटर पिसाब संकलन हुन्छ। उक्त पिसाबबाट एक लाख केजी ठोस पदार्थ बन्छ। पिसाबमा १० प्रतिशत ठोस पदार्थ हुन्छ। जुन त्यसै खेर गइरहेको छ। अव्यवस्थित मानव मलमूत्रबाट निस्कने मिथेन ग्यासका कारण जलवायु परिवर्तनमा नराम्रो असर गरिरहेको छ। विज्ञहरूका अनुसार कार्बनडाइअक्साइडले भन्दा मिथेन ग्यासले २२ गुणा बढी नराम्रो प्रभाव पारिरहेको छ। यसरी नै मानव मलमुत्रलाई ठाडै वायुमण्डलमा फाल्दै जाने हो भने भविष्यमा नराम्रो परिणाम भोग्नुपर्ने जलवायुविज्ञ अजय दीक्षित बताउँछन्। मिथेन वायुमण्डलमा कम समय बस्छ, उनले भने, तर धेरै हानिकारक हुन्छ। कार्बनभन्दा तातो हुने भएकाले मिथेनले पृथ्वीको तापक्रम थप बढाउँछ। दीक्षितका अनुसार खेर गइरहेका यस्ता ग्यासलाई ऊर्जामा परिणत गर्न सके वायुमण्डलमा कम प्रभाव देखिन्छ। र, जलवायु परिवर्तनमा न्यून भूमिका हुन्छ। गत नोभेम्बरमा ग्लास्गोमा सम्पन्न जलवायु सम्मेलनमा पनि मिथेन घटाउने एक खालको सहमती भएको हो। नेपाल सरकारले आफनो राष्ट्रिय निर्धारित प्रतिबद्धता (एनडीसी) मार्फत मिथेन ग्यास घटाउने वचन दिइसकेको छ। अर्को तरिकाले भन्दा दीक्षितले मानव मलमूत्रलाई पानी प्रदूषणको कारक (वाटर पल्युटर) मानेका छन्। संयुक्त राष्ट्रसंघको पर्यावरण कार्यक्रम (यूएनईपी) सम्बन्धी कार्यक्रमले औद्योगिक क्रान्तिपछि पृथ्वीको तापमान ३० प्रतिशतसम्म मिथेनकै कारण बढेको तथ्य बाहिर ल्याएको छ। जलवायु परिवर्तनसम्बन्धी अन्तरसरकारी प्यानल (आईपीसीसी) ले कार्बनभन्दा ८६ गुणा बढी मिथेनले पृथ्वीको तापक्रम बढाएको बताएको छ। आईपीसीसीले पेरिस सहमति २०१५ अनुसार पृथ्वीको तापक्रम १५ डिग्रीमा सीमित राख्नलाई तीव्र गतिमा मिथेन घटाउनुपर्ने चेतावनी दिइसकेको छ। सन् २०३० सम्ममा मिथेन उत्सर्जन ३० प्रतिशत न्यूनीकरण गर्न अमेरिका, युरोप, युरोपियन युनियनलगायत १ सय ४ वटा देश मन्जुर भएका छन्। एरोसानको तथ्यांकअनुसार सन् २०२० मा मंगलबजार, बानेश्वर र स्वयम्भूस्थित बुद्धपार्कको रहेको सार्वजनिक शौचालयबाट मात्रै करिब डेढ लाख लिटर पिसाब संकलन भएको थियो। त्यसैगरी २०२१ मा मंगलबजारमा ४३ हजार ५ सय ७७, बानेश्वरमा २७ हजार ८ सय ३९ र बुद्धपार्कमा १२ हजार ४ सय ४९ लिटरभन्दा धेरै पिसाब संकलन गरेर ग्यास निकालिएको छ। ती शौचालयहरूबाट ४ हजार ७६७५ हजार किलोग्राम दिशाबाट २०९३२ लिटर ग्यास निस्किएको छ। ती शौचालयहरूबाट २४ वटा एलपीजी ग्यास निकालिएको छ। एउटा संस्थाको पहलले यतिका उपलब्धि हासिल गरयो भने राज्यले किन नगर्ने अमात्यले भने, निी क्षेत्रलाई पनि यस्ता काममा आकर्षण गर्न सक्नुपर्छ। त्यसैगरी काठमाडौंका भान्साबाट निस्कने फोहोरबाट दैनिक २ लाख ४० हजार किलोग्राम बायोग्यास बन्ने कच्चा पदार्थ निस्कन्छ। उक्त कच्चा पदार्थले पनि वायुमण्डलमा मिथेन उत्सर्जन गरिरहेको हुन्छ। यसबाट दैनिक २७ किलो बराबर एलपीजी ग्यास नास भइरहेको अमात्यले बताए। वर्षमा करिब चार हजार ९ सय ६३ किलो बराबरको बायोग्यास उत्पादन हुनेसक्ने उनको भनाइ छ। अर्का जलवायु अध्येता मन्जित ढकालका अनुसार मिथेनले सूर्यबाट आउने तापलाई कार्बनले भन्दा २२ गुणा बढी सोसेर पृथ्वीमै राख्छ। त्यसैले कार्बनभन्दा २२ गुणा बढी शक्तिशाली मानिन्छ। ढकालले भने, नम्बरको हिसाबले कार्बन उत्सर्जन मिथेनभन्दा कम भएपनि त्यसको असर बढी हुन्छ। त्यसलाई प्रयोग गरेर ऊर्जा निकाल्न सकिन्छ। दुई वर्ष पहिला नै ९५ प्रतिशत निर्माण सम्पन्न भइसकेको भनिएको गुहेश्वरीस्थित ढल प्रशोधन केन्द्र अझै सम्पन्न भएको छैन। सिनियर बायोइनर्जी विज्ञ सुशीम अमात्यका अनुसार मानव मलमुत्रलाई उचित प्रयोग गर्न सके दीर्घकालीन रूपमा फाइदा हुने बताए। विशेषगरी सार्वजनिक शौचालयहरूबाट निस्कने ग्यासलाई ऊर्जामा लैजाने प्रचुर सम्भावना देखेको उनले बताए। उनले भने, खासै महंगो प्रविधि होइन। अमात्यका अनुसार ४ लाख ५० हजार बायोग्यास जडित भइसकेको छ। त्यसमध्ये ७० प्रतिशतमा शौचालयमा जोडिएको छ। तर, प्रदेश २ मा मानिसहरूले विभिन्न कारणले बायोग्यास जोड्न नमानेको अनुभव अमात्यले सुनाए। अन्य ठाउँमा आपत्ति छैन। तर, निरन्तर ग्यास निकाल्नका लागि शौचालयबाट मात्र जोडेर पुग्दैन। त्यसैले सार्वजनिक शौचालयबाट प्रयोग गर्न सकिने सुझाए। उनका अनुसार यसका लागि सम्पूर्ण प्रविधि नेपालमै बन्दै आएको बताए। नेपालमा बायोग्यासको कुरा गर्दा गुहेश्वरीको एउटा प्लान्ट बाहेक कुनै प्रयोगमा छैनन्। सरकारले अनुदान नीतिअनुसार सहयोग गर्दैै आएकाले फोहोरबाट ऊर्जा निकाल्न सकिने तर्क उनको छ। ६ घनमिटरलाई ९० हजार पर्छ। ६ घनमिटर एउटा घरका लागि पर्याप्त हुन्छ। यस्ता विषयमा चासो र चेतना जगाउनुपर्ने हुन्छ। सञ्चालन पनि सजिलो छ। यसले जलवायु परिवर्तनमा उल्लेखनीय भूमिका खेल्नसक्छ। दुई वर्ष पहिला नै ९५ प्रतिशत निर्माण सम्पन्न भइसकेको भनिएको गुहेश्वरीस्थित ढल प्रशोधन केन्द्र अझै सम्पन्न भएको छैन। तत्कालीन खानेपानीमन्त्रि बिना मगरले घरघरबाट निस्किएको ढल नदीमा मिसाइँदा त्यसले पानीको स्रोत प्रदूषित भएको बताउने गर्थिन्। संयुक्त राष्ट्रसंघको पर्यावरण कार्यक्रम (यूएनईपी) ले मानवीय क्रियाकलाप भएको उत्सर्जनका कारण मानवस्वास्थ्य र वातावरणीय स्वास्थ्यलाई खतरामा लगेको छ। यसको प्रभाव व्यापक हुनसक्ने चेतावनीसमेत देखाएको छ। तर, कार्बनडाइअक्साइड सयदेखि हजार वर्षसम्म वातावरणमा रहन सक्छ। तुरुन्तै कार्बन उत्सर्जन घटाए पनि त्यसको प्रभाव न्यूनीकरण गर्न शताब्दीसम्म लाग्न सक्छ। तर, मिथेन उत्सर्जन घटाउनुले निकट अवधिमा त्यसको प्रभाव देखन थाल्छ। त्यसले विश्वव्यापी तापमान १५ डिग्रीको बाटोमा राख्न सहयो गर्नेछ। मानवीय गतिविधिबाट भएको मिथेन उत्सर्जन यो दशकमा ४५ प्रतिशतसम्म न्युनिकरण गर्न सम्भव रहेको यूएनईपीले जनाएको छ।"
अदालत पुगेपछि किन फेर्छन् पीडितले बयान ?,"काठमाडौं : घटना १, जिल्ला अदालत अछामले चैत १५ गते बलात्कारको झुटा आरोप लगाएको भन्दै एक किशोरीलाई ३ वर्ष ६ महिना जेल सजाय सुनायो। रामारोशन गाउँपालिका४ बाटुलासैनका २० वर्षीय नन्दराम खनालविरुद्ध जबरजस्ती बलात्कार गरेको भन्दै युवतीले फागुन १० मा मुद्दा दर्ता गरेकी थिइन्। प्रहरीमा दिएको जाहेरीमा समेत जबर्जस्ती करणी गरेको उल्लेख भएको थियो। तर, अदालतमा बयान फेरिन्। त्यहाँ सहमतिमा करणी भएको र युवकले बिहे नगर्ने भनेपछि रिसले बलात्कारको मुद्दा दर्ता गराएको बकपत्रमा बयान दिइन्। बकपत्रको आधारमा झुटा जाहेरी र प्रतिवादीलाई झुटा मुद्दामा फसाउने प्रयत्न गरेको भन्दै उनलाई कैद सजाय तोक्यो। घटना २, कास्की जिल्ला अदालतले गत पुस १३ गते निवेदनकर्ताको विरुद्ध नै सजाय र जरिवाना हुने फैसला गर्यो। न्यायाधीश नारायणप्रसाद पौडेलको इजलाशले झुटा जाहेरी दिएको भन्दै जाहेरवाला यामबहादुर गुरुङलाई ५ हजार जरिवाना र प्रतिवादीलाई २० हजार क्षतिपूर्ति भराउन आदेश दियो। गुरुङले विक्रम भण्डारी र सागर भण्डारीविरुद्ध ज्यान मार्ने उद्योग र अंगभंग जाहेरी दिएका थिए। अदालतको फैसलामा प्रतिवादी दुवै जनालाई सफाइ दिँदै झुठो जाहेरी दिएर सरकार र अदालतको समय बर्बाद गरेको उल्लेख छ। प्रतिवादीलाई दुःख दिएको भन्दै जाहेरवालाबाटै क्षतिपूर्ति भराउने आदेश अदालतको छ। जेठ २१ गते पोखरा महानगरपालिका१५ मा रहेको एक कृषि फममा केही युवाहरूबीच कुटपिट हुँदा फम सञ्चालनक विशाल गुरुङ गम्भीर घाइते भए। उनको आँखा फुटेको थियो। अर्कोदिन विशालका बुबा यामबहादुर गुरुङले प्रहरीमा जाहेरी दिए। अनुसन्धान पूरा भएपछि सरकारी वकिल कार्यालयले ज्यान मार्ने उद्योग र अंगभंग कास्की जिल्ला अदालतमा मुद्दा दायर गर्यो। अधिकार प्राप्त अधिकारीसँगको बयानमा पनि विशाललगायतका अन्य साक्षीले कुटपिट भएको, ज्यान मार्ने उद्योगले घटना घटाएको बताएका थिए। तर, अदालत पुगेपछि पीडित नै होस्टाइल भएर हातेट्याक्टर दुर्घटनामा घाइते भएको र आँखा फुटेको बयान दिए। विशालका बाबु यामले पनि छोरा लडेर घाइते भएको बयान गरेका थिए। यही बयानका आधारमा पिडकले सफाइ र जाहरवालालाई सजाय तोकिएको हो। यी पछिल्लो समय अदालतमा घटना पुगेपछि बयान फेरिएका केही प्रतिनिधि उदाहरण हुन्। पछिल्लो समय न्यायका लागि उजुरी लिएर अदालत पुग्ने पीडित बयानका क्रममा होस्टाइल हुने र बयान फेर्ने प्रवृत्ति बढेको देखिन्छ। प्रायजसो सरकार बादी हुने फौजदारी मुद्दामा पिडकको प्रलोभनमा परी पीडित तथा साक्षीहरू नै घटना नै नघटेको बयान दिने गरेको भेटिन्छ। यसले गर्दा अदालतका फैसला पनि पिडककै पक्षमा आउने गरेको केही घटनाले देखाउँछ। किन फेरिन्छ बयान ? बयान फेरिनुमा समाजले पीडितलाई संरक्षण गर्न नसक्नु र आर्थिक प्रलोभनमा पार्नु मुख्य कारण रहेको घटनालाई नजिकबाट नियालिरहेका विज्ञ बताउँछन्। अधिवक्ता प्रियहरी भण्डारी फौजदारी मुद्दामा पीडित होस्टाइल हुने प्रवल सम्भावना बढी हुने बताउँछन्। भन्छन्, प्रायः अपराध पद, पावर, शक्ति, सम्पत्ति र सम्बन्धका लागि भएको देखिन्छ। धनीवर्गले आफ्नो स्वार्थ पूरा गर्न गरिब, सीधा, सोझा व्यक्तिलाई अपराध कर्ममा प्रयोग गरेको देखिन्छ। अपराध घटिहाल्यो भने समाजले पनि पीडितलाई संरक्षण गर्ने अवस्था छैन। न्याय पाउने र पीडकलाई सजाय दिने प्रक्रिया लामो हुँदा पनि यो अवस्था आउने गरेको उनी बताउँछन्। न्यायको पर्खाइमा लामो समय गुज्रने हुँदा पीडित पनि दिक्क बनिसकेको हुन्छ। अन्नत होस्टाइल हुने, ससानो प्रलोभनमा पर्ने सम्भावना हुन्छ। कानुन कार्यान्वयनमा भएका छिद्रहरूलाई टेकेर अदालतले फैसला गर्नुहँुदैन। पीडितले न्याय नपाउँदासम्म उसको जिम्मा सम्पूर्णरूपले राज्यले लिनुपर्छ। खिलराज रेग्मी, पूर्वप्रधानन्यायाधीश मनोविद् करुणा कुँवर अपराध जहिले पनि बलियोले निर्धोमाथि घटाउने बताउँदै अपराधको पीडा बोकेर समाजमा बाँच्न निकै गाह्रो हुने अवस्था देखापर्ने बताउँछिन्। उनी भन्छिन्, अपराधीलाई सजाय दिलाउनका लागि पनि पीडितलाई संरक्षण गर्नुपर्छ। उसको मानसिक अवस्थाको ख्याल गर्दै हिम्मत, भरोसा र लड्ने आँट भरोसा दिनुपर्छ। सर्वोच्च अदालतका पूर्वन्यायाधीश बलराज केसी विशेषत बलात्कार जस्तो जघन्य घटनामा पीडित प्रायः होस्टाइल हुने गरेको तथ्यांकले देखाउने बताउँछन्। उनी प्रहरी अनुसन्धान पनि महिलामैत्री नहुँदा समस्या भएको बताउँछन्। पैसाले किन्ने र शारीरिक मानसिक रूपमा धाकधम्की दिने, सामाजिक बदनामी गरिदिने लगायतका कार्य निरन्तर हुँदा बयान फेर्न बाध्य पारिने गरेको छ। न्यायालयमा पुगिसकेपछि पनि पीडितले न्याय पाउँछु भन्ने आशा लिन सकने अवस्था नभएको मानोविद्हरू बताउँछन्। अदालतले कुनै मानिसलाई तारिख वा धरौटीमा छाड्ने क्रममा बाहिर गएर पीडितलाई धाक धम्की दिएमा पुन सजाय हुन्छ है भन्ने प्रचलन छैन। त्यसैले पनि यो अवस्था छ, महान्यायाधिवक्ता कार्यालयका प्रवक्ता सन्जीवकुमार रेग्मी बताउँछन्। रेग्मीका अनुसार गलत उजुरी दिएको प्रमाणित भएमा ३ हजारसम्म जरिवाना गर्न सक्ने व्यवस्था छ। बयान फेर्ने विषयमा अभियुक्तबाट पर्न सक्ने प्रभाव। दबाब दिन सक्छन्। आर्थिक प्रेसर, परिवार नै सखाप बनाउछु भन्ने धम्की आउँछ। शारीरिक, आर्थिक र मानसिक रूपमा प्रेसर हुन्छ, रेग्मी भन्छन्। झुठा उजुरी वा बकपत्र गरेको सन्दर्भमा दुई वटा कानुन छन्। मुलुकी अपराध कार्यविधि संहिताको दफा ४४ मा भनिएको, झुठा कुरा लेखिदिने वा बनावटी व्यहोराको बकपत्र गर्ने साक्षीलाई तीन महिनासम्म कैद वा पाँच हजार रुपैयाँसम्म जरिवाना वा दुवै सजाय हुनेछ। सार्वजनिक न्यायसम्बन्धी कसूरको दफा ९८ मा झुठा उजुरी दिन नहुने कानुनी व्यवस्था राखिएको छ। कसैलाई क्षति पुर्याउने वा हैरान दिने नियतले झुठा कुराको दाबी लिई वा अभियोग लगाई कुनै व्यक्तिकाविरुद्ध उजर वा सूचना दिन हुँदैन। यस्तोमा हुन सक्ने सजायको आधासम्म सजाय हुन्छ। १० वर्ष कैद हुने अपराध छ भने झुठा उजुरी दिनेलाई ५ वर्ष सजाय हुन्छ। नेपाल सरकार वादी हुने मुद्दामा यो व्यवस्था लागू हँुदैन। कानुनबारे थाहा थिएन भन्न नपाइने नियम छ। कानुनको अज्ञानता क्षम्भ्य हुन्न। तर, यो व्यवस्था प्रभावकारी छैन। समाजमा कानुन पढाइनु पर्छ। विद्यालय स्तरको शिक्षामै कानुनी व्यवस्था पढाइनुपर्छ। राज्यले जारी गरेका कानुन समुदायमा सुनाउनुपर्छ। ७५ भदौ १ गतेदेखि लागू हुने गरी बनेका देवानी र अपराधसंहिता अत्यन्तै राम्रा कानुन हुन्। तर यसलाई सबैतिर सुनाउन पाइएको छैन। पूर्वप्रधानन्यायाधीश खिलराज रेग्मी कानुन कार्यान्वयनमा समस्या भएको बताउँछन्। यसमा भएका छ्रिद्रहरूलाई टेकेर अदालतले फैसला गर्नुहँुदैन। गम्भीर प्रकारको कसूरमा होस्टाइल हुने पीडितको बयान मात्रै आफैंमा अकाट्य प्रमाण होइन। पीडितले न्याय नपाउँदासम्म उसको जिम्मा सम्पूर्णरूपले राज्यले लिनुपर्छ।"
मालपोत कार्यालयका निमित्त प्रमुख ५ लाख घुससहित पक्राउ,जनकपुरधाम : धनुषामा भूमि सुधार तथा मालपोत कार्यालयका प्रमुख घुससहित पक्राउ परेका छ्न्। भूमि सुधार तथा मालपोत कार्यालय धनुषाका निमित प्रमुख सुनीलकुमार झा ५ लाख घुससहित पक्राउ परेका हुन् । जनकपुरधामको भानुचौकस्थित अख्तियार दुरुपयोग अनुसन्धान आयोगको कार्यालय बर्दिवासबाट खटेको टोलीले झालाई नियन्त्रणमा लिएको छ। जग्गाको हकछाप मुद्दाको फैसला गर्नका लागि सेवाग्राहीसँग घुस लिएका हुन्।
श्रीमती हत्याको अभियोमा एक पक्राउ,उदयपुर : श्रीमतीको हत्या अभियोगमा जिल्लाको कटारी५ का पोष्टराज दाहाल पक्राउ परेका छन्। ३८ बर्षीया श्रीमती नानुमाया दाहालको हत्या अभियोगमा इलाका प्रहरी कार्यालय कटारीले नियन्त्रणमा लिएको हो। प्रहरीले सोमबार विहान ४ बजे उठेर शौचालय गएकी नानुलाई उनका श्रीमान पोष्टराजले दाउराको चिपर्टले हिर्काउँदा घटनास्थलमै मृत्यु भएको बताएको छ। कटारी नगरपालीका५ स्थित सिसाघारी बस्ने ४२ बर्षीय पोष्टराजले घरायसी विवादको कारण श्रीमतीलाई बारम्बार कुटपिट गर्ने गरेको खुलेको प्रहरीले जनाएको छ। प्रहरीले पोष्टमार्टमका लागि शवलाई कटारी अस्पताल पुर्याएको छ।
"बाटोमा भेट्टाएको ५० हजार प्रहरीलाई बुझाउने सम्झना, पैसाधनी खोज्दै प्रहरी",काठमाडौं : तारकेश्वर नगरपालिका १ नयाँबस्ती बस्ने सम्झना पन्तले भेट्टाएको ५० हजार रुपैयाँ महानगरीय प्रहरी वृत बालाजुमा बुझाएकी छन्। पन्तले आइतबार दिउँसो तारकेश्वर नयाँबस्ती आनन्दटोलमा रहेको छाप्दी बाराही किराना स्टोर अगाडि ५०० रुपैयाँको एक सयवटा नोट भएको गड्डी फेला पारेकी थिइन्। महानगरीय प्रहरी परिसर काठमाडौंका प्रवक्ता दिनेशराज मैनालीकाअनुसार फेला पारेको ५० हजार रकम प्रहरीमा बुझाउने पन्तलाई सम्मान गरिएको छ। साथै प्रहरीले पैसा बुझाउन पैसाधनीलाई खोजिरहेको छ। पैसा धनीले आफ्नो पैसा लिनको लागि प्रमाणसहित बालाजु वृतमा सम्पर्क राख्न प्रहरीले अनुरोध गरेको छ।
"वर्षाबाट शुक्लागण्डकी महोत्सवमा लाखौँको क्षति, सोमबारलाई महोत्सव स्थगित","तनहुँ : आइतबार साँझ परेको भीषण वर्षाका कारण जिल्लाको शुक्लागण्डकी नगरपालिकामा आयोजित शुक्लागण्डकी महोत्सवमा लाखौँको क्षति पुगेको छ। गत चैत्र २४ गतेदेखि खैरेनीटारस्थित प्रगतिटोल पछाडी खेतमा संचालन गरिएको महोत्सवको स्टल तथा साउण्ड सिस्टम पानीमा डुबेको हो। अहिले महोत्सवस्थल हिलाम्मे भएको छ। दोहोरो स्टलको बीच भागबाट पानीको भल बगिरहेको छ। प्रत्येक स्टल र दर्शकका लागि ओछ्याइएका कार्पेट र पालहरु पानी तैरिएका छन्। महोत्सवको मुख्य मञ्चको छाना हावाले उडाएको छ। वर्षाका कारण करोड बढी क्षति भएको महोत्सव प्रवक्ता हरिबहादुर थापा बताउँछन्। एकिन विवरण आइसकेको त छैन। हाम्रो अनुमानमा एक करोड बढी क्षति भएको छ। साउण्ड सिस्टम मात्र ३०४० लाखको नोक्सान भएको जानकारी आएको छ उनले भने होटलवाला स्टलहरुको फ्रिज, डिफ्रिज पुरै पानीमा डुबेको, ग्यासको सिलिन्डर, पिय पदार्थको बोटल नै बगाएको, कपडाहरु पनि पानीले झिजेको जानकारीमा आएको छ। उनले धेरथोर कमाऊ भनेर आएका व्यापारीहरुको सामान नोक्सान भएकोमा दुःख व्यक्त गर्दै उहाँहरुको मर्कामा आयोजकले राहतको पनि व्यवस्था गर्ने बताए। उनले भने महोत्सवको बीमा गरिएको छ। त्यसबाट आएको रकमले क्षति हेरेर सम्बोधन गरिन्छ। अन्य थप राहतको पनि व्यवस्था हुन्छ। प्रवक्ता थापाले महोत्सवस्थल छनौट नै गलत भएको बताउँछन्। यो ठाँउ पानी पर्दा बाढी आउने ठाँउ नै हो तर यसरी पानी पर्छ भन्ने हामीलाई लागेन उनले भने। तनहुँ उद्योग वाणिज्य संघ खैरेनीटार बजार ईकाइको आयोजनामा विस २०६३ सालदेखि खैरेनीटार चैत्रे दशैँ मेलाको नामले संचालन हुँदै आएको महोत्सव यसपटक शुक्लागण्डकी महोत्सव नामले आयोजना गरिएको थियो। विवादित दुई उद्योग वाणिज्य संघ शुक्लागण्डकी नगर उद्योग वाणिज्य संघ र शुक्लागण्डकी एदोग वाणिज्य संघको एकता महोत्सवको रुपमा हेरिएको महोत्सव २४ चैत्रदेखि ०५ बैशाखसम्मका लागि आयोजना गरिएको हो। वर्षाले महोत्सवस्थल पोखरी जस्तो भएपछि सोमबारको सबै कार्यक्रम स्थगित गरिएको प्रवक्ता थापाले जानकारी दिए। आज पानी परेन भने भोलिबाट महोत्सव पुःन सूचारु हुने उनको भनाई छ। महोत्सवमा सोमबार चर्चित कलाकार, शिव परियार, रमेशराज भट्टराई, शोभा त्रिपाठी लगायतको प्रस्तुति रहने बताइएको थियो। महोत्सवको दुई लाख दर्शकले अवलोकन गर्ने र चार लाख ७५ हजार रुपैयाँको आर्थिक कारोबार गर्ने आयोजकको लक्ष्य छ।"
महत्त्व दिने विषय,"दर्शनशास्त्रका प्रोफेसर कक्षामा थिए। उनी ठूलो खाली जार लिएर कक्षाको अगाडि उभिए। उनले ढुंगाहरू हालेर जार भरे। विद्यार्थीलाई जार भरिएको देखाए। उनका विद्यार्थीले जार भरिएको स्वीकार गरे। त्यसपछि उनले त्यो भाँडोमा ससाना ढुंगाहरू थपे। साना ढुंगाहरू ठूला ढुंगाहरू भित्रबाट छरपस्ट हुँदै जारभित्र छिरे। उनले जारलाई अलिकति हल्लाए। त्यसपछि उनले फेरि सोधे, अहिले भाँडो भरियो ? विद्यार्थीले जार थप भरिएको कुरा बताए। प्रोफेसरले त्यसपछि बाँकी सबै खाली ठाउँ भर्न जारमा बालुवा खन्याए। विद्यार्थी त्यसपछि पनि फेरि सहमत भए कि जार अब चाहिँ पूर्णरूपमा भरियो। जारले तपाईंको जीवनलाई प्रतिनिधित्व गर्छ। ठूला ढुंगा, साना ढुंगा र बालुवा तपाईंको जीवन भर्ने चिजहरू हुन्। ठूला ढुंगा सबैभन्दा महत्वपूर्ण परियोजना हुन् जसले तपाईंले गरिरहेका चिजको प्रतिनिधित्व गर्छ। जस्तै, तपाईंको परिवारसँग समय बिताउने र उचित स्वास्थ्य कायम राख्ने। तपाईंको जीवन अझै अर्थपूर्ण हुनेछ। साना ढुंगाहरूले तपाईंको जीवनमा महत्वपूर्ण कुरा प्रतिनिधित्व गर्छ। तर, तपाईं तीबिना बाँच्न सक्नु हुन्छ। साना ढुंगाले तपाईंको जीवनलाई अर्थ दिन्छ, जस्तै जागिर, घर, मित्रता आदि। जुन प्रायः आउँछन् र जान्छन्। अन्तमा, बालुवाले तपाईंको जीवनमा बाँकी रहेका फिलर चिजहरू र भौतिक सम्पत्तिलाई प्रतिनिधित्व गर्छ। जस्तै, टेलिभिजन हेर्ने, सामाजिक सञ्जालको प्रयोग गर्ने आदि साना चिज। जसले समग्रमा जीवनका लागि धेरै अर्थ राख्दैनन्। नैतिक शिक्षा : साना चिजहरूमा सबै समय खर्च गर्नुहुन्छ भने तपाईं महत्वपूर्ण चिजका लागि ठाउँ दिन सक्नु हुन्न।"
गोली बोकेर जापान उड्न लागेकी नेपाली विमानस्थलबाट पक्राउ,काठमाडौं : गोली बोकेर जापान उड्न लागेकी तनहुँकी सोविता नेपाली त्रिभुवन विमानस्थलबाट पक्राउ परेकी छन्। विमानस्थल सुरक्षा प्रहरीका एसएसपी भीम ढकालका अनुसार नेपाली आइतबार राती नेपाल एयरलाइन्सको उडानबाट जापानको नारिता जान लागेकी थिइन्। भानु नगरपालिका ७ तनहुँकी २७ वर्षीया नेपालीलाई त्रिभुवन अन्तराष्ट्रिय विमानस्थलमा चेकजाँचका क्रममा उनको झोलाबाट प्रहरीले १ राउण्ड गोली फेला पारेको हो। घ्यू रंगको लेडिज हाते व्यागलाई विमानस्थलको अन्तर्राष्ट्रिय उडानतर्फको प्रस्थान होल्ड ब्यागेज चेकिङ एक्सरे ए मा चेकजाँच गर्ने क्रममा उक्त ब्यागभित्र रहेको कालो रंगको मनिपर्स भित्र केएफ १३ ५५६ लेखिएको एक राउण्ड गोली फेला परेको विमानस्थल सुरक्षा गणले जनाएको छ। लगत्तै उनलाई पक्राउ गरिएको थियो। घटनाबारे अनुसन्धान भइरहेको ढकालले जानकारी दिए ।
बेनीमा आगलागी नियन्त्रणको नमुना अभ्यास,"बेनी : बेनीको खुल्लामञ्चमा सोमबार बिहान आगलागी नियन्त्रणको अभ्यास गरिएको छ। जिल्ला विपद् ब्यवस्थापन समितिको आयोजनामा सुरक्षा निकायले घर, जंगल, भान्छाकोठा र व्यक्तिको शरिरमा आगो लाग्दा नियन्त्रण गर्ने बिधिको विषयमा बेनीको खुल्ला मञ्चमा अभ्यास गरेका हुन्। नेपाली सेनाको शत्रुभञ्जाङ गुल्म, शसस्त्र प्रहरीको चण्डीका गण अन्तर्गत गलेश्वर आश्रित गुल्म र जिल्ला प्रहरी कार्यालयका सुरक्षाकर्मीले आगलागी नियन्त्रणको अभ्यास गरेका थिए। तीन वटा खरको छाना भएको टहरामा लगाइएको आगो फायर ब्याग बोकेका सुरक्षाकर्मी र दमकलको सहायताले निभाइएको थियो। जंगलमा लागेको आगो निभाउने तरिकाको बारेमा नेपाली सेनाका सुरक्षाकर्मीहरुले नमुना अभ्यास गरेका थिए। भान्छाकोठाको ग्याँसको सिलिण्डर र पाइप चुहावट भएर हुने आगो निभाउने तरिकाको बारेमा नमुना अभ्यास गरेका थिए। यसैगरी मानिसको शरिर अथवा कपडामा आगो लागेको अवस्थामा कसरी निभाउने र जोगिने भन्ने तरिका पनि सिकाइएको थियो। आगो निभाउने ग्याँसको प्रयोग विधी बारेमा पनि जानकारी गराइएको थियो। आगोलागीको सूचना प्रवाह गराउने देखि सावधानीपूर्वक आगो निभाउने, घाइतेको उद्धार र उपचार, घरभित्र भएका सामान निकाल्ने, क्षतिको मूल्याङ्कन गर्ने प्रक्रियाको अभ्यास गरिएको थियो। सुरक्षाकर्मीले बोकेको पानी भरिएको फायर ब्यागको सहायताले आगो निभाइरहेको अवस्थामा नगरपालिकाको दमकल पुगेर सहयोग गरेको थियो। सुरक्षा निकायलाई विपद् ब्यवस्थापनका लागि तयारी अवस्थामा राख्नुका साथै समुदायस्तरमा सुरक्षितरुपमा आगलागी नियन्त्रण गर्ने ज्ञान, सिप र सन्देश प्रवाह गराउन नमुना अभ्यास गरिएको प्रमुख जिल्ला अधिकारी चिरञ्जिवी रानाले बताए। आगोलागीको सूचनाहुदाँ वित्तिकै नमुना अभ्यासका लागि सुरक्षा निकायका सवारी साधन साइरन बजाउदै खुल्ला मञ्चतर्फ पुगेका थिए। नेपाली सेना, शसस्त्र र नेपाल प्रहरीका सुरक्षाकर्मी बोकेका गाडीसँगै सर्वसाधारणले पनि के भएछ भनेर चाँसो दिँदै खुल्लामञ्च पुगेका थिए। म्याग्दी आगलागी र डढेलोका हिसाबले जोखिमयुक्त जिल्ला मानिन्छ। गत फागुन महिनामा मालिका गाउँपालिका५ को जंगलमा लागेको ढडेलो निभाउने क्रममा गरजराका एकै घरका दुई जनाको मृत्यु भएको थियो।"
हामीलाई गर्ने व्यवहार अझै परिवर्तन भएन,"काठमाडौं : यौनिक तथा लैंगिक अल्पसंख्यक समुदायका अधिकारबारे संविधानमा व्यवस्था भए पनि प्रभावकारी कार्यान्वयन हुन नसकेको सरोकारवालाहरूले बताएका छन्। अन्नपूर्ण मिडिया नेटवर्कद्वारा आइतबार आयोजित कार्यक्रममा सहभागीले सञ्चारमाध्यमले उनीहरूको मुद्दालाई पहिल्याउन नसकेको गुनासो गरे। सामाजिक दृष्टिकोण परिवर्तन नहुँदा आफूहरूले व्यहोर्नुपरेका समस्यामा सञ्चार माध्यमले पनि सम्बोधन नगरेको ब्लुडाइमन्ड सोसाइटीका अध्यक्ष पिंकी गुरुङले बताइन्। एलजीबीटीआईका थुप्रै मुद्दाहरू छन्। तर, ती अझै पनि सम्बोधन हुन सकेका छैनन्। कानुनमा भएका कुरासमेत कार्यान्वयन हुन सकेका छैनन्, उनले भनिन्। शारीरिक बनावटका आधारमा समाजले गर्ने विभेदले गर्दा आफूमा रहेको अन्तर्निहीत ज्ञान, सीप र क्षमताको समेत उपभोग हुन नसकेको उनको गुनासो छ। यौनिक तथा लैंगिक अल्पसंख्यक समुदायकोे क्षेत्रमा आफूले काम गरेको करिब २२ वर्ष बितिसक्दा यसमा संगालेका अनुभवका आधारमा राजनीतिक दलहरूले पनि यस्ता मुद्दामा चासो नदिएको उनले बताइन्। बाटोमा हिँड्दा पनि हिजडालगायतका शब्दको प्रयोग हुने र रोजगारीका कुनै अवसर पनि नभएकाले यस्ता समूदायमा मानसिक रोग धेरै बढेको उनले बताइन्। उनका अनुसार हालसम्म ३६ जनाभन्दा बढीले मानसिक तनावका कारण आत्महत्या गरिसकेका छन्। कानुनमा यौनिक तथा लैंगिक अल्पसंख्यक समुदायका मानिसले पनि अन्य नागरिक सरह नागरिकता पाउने व्यवस्था भए पनि व्यवहारमा लागू नभएको उनीहरूको गुनासो छ। समाज जति विकसित भए पनि उनीहरूप्रतिको दृष्टिकोण र व्यवहारमा परिवर्तन नहुँदा मुख्य मुद्दा ओझेलमा परेको मितिनी नेपालकी संयोजक स्वस्तिका नेपालीको भनाइ छ। कतिपय हिसांमा परेका छन्। धेरैले आत्महत्यासमेत गरेका छन्। यस समुदायको विषयलाई विद्यालयदेखि नै उठाउन आवश्यक छ। समाजमा जुन खालको समस्या छ। त्यसलाई खुलेर अगाडि ल्याउन सक्ने बनाउनुपर्छ, उनले भनिन्।"
कारले ठक्कर दिँदा नेपालगञ्जमा तीन पैदलयात्रीको मृत्यु,"नेपालगञ्ज : नेपालगञ्जको बिपी चोक नजिक गएराति कारले ठक्कर दिँदा तीन जना पैदलयात्रीको मृत्यु भएको छ । प्रदेश ३०१२३ च ८४८१ नम्बरको कारले ठक्कर दिँदा नेपालगञ्ज ११ निवासी ६५ वर्षीया समिना इद्रिसी, पाँच वर्षीय कसिम इद्रिसी र अलि इद्रिसीको मृत्यु भएको जिल्ला ट्राफिक प्रहरी कार्यालय बाँकेका प्रमुख प्रहरी निरीक्षक हिमालय शाहले जानकारी दिए। उनका अनुसार सडकमा हिँडिरहेका तीनै जनालाई कारले ठक्कर दिएको थियो । कारको ठक्करबाट गम्भीर घाइते भएका उनीहरुलाई त्यहीँ कारमा राखेर चालकले शिक्षण अस्पताल नेपालगञ्ज पुर्याएका थिए । १५ मिनेटपछि नै उनीहरुलाई अस्पतालले मृत घोषणा गरेको थियो । प्रहरीले कार चालक नेपालगञ्ज उपमहानगरपालिका१० निवासी २८ वर्षीय इन्द्रबहादुर थापालाई नियन्त्रणमा लिएको प्रमुख प्रहरी निरीक्षक शाहले जानकारी दिए।"
४५ लाख २२ हजार मतपत्र छपाइ सकियो,"काठमाडौं : निर्वाचन आयोगले हालसम्म ४५ लाख २२ हजार मतपत्र छपाइ भइसकेको जनाएको छ। आयोगको सोमबार नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले स्थानीय तह निर्वाचनका लागि हालसम्म २८ जिल्लाका लागि ४५ लाख २२ हजार मतपत्र छपाइ भइसकेको जानकारी दिए। उनले भने, छपाइ कार्य जारी छ। आयोग निर्वाचनलाई निष्पक्ष बनाउन लागि परेको छ।"
नेपाल र अष्ट्रियाबीच जनस्तरमा सम्बन्ध विस्तार गर्न जोड,"काठमाडौं : नेपाल र अष्ट्रियाबीच जनस्तरमा सम्बन्ध विस्तार गर्न जोड दिइएको छ। नेपालका लागि अष्ट्रियाकी नवनियुक्त राजदूत क्याथरिना विजरले दुई देशबीच जनस्तरको सम्बन्ध अभिवृद्धिमा जोड दिएकी हुन्। परराष्ट्र मन्त्रालयमा मन्त्री डा नारायण खड्कासँगको भेटमा क्याथरिनाले व्यापार तथा लगानी, पर्यटन र जनताजनताबीचको सम्बन्ध विस्तारमा जोड दिएकी हुन्। मन्त्री खड्काले पनि नेपालअष्ट्रियाको बहुआयामिक सम्बन्धहरु विस्तारमा जोड दिएको मन्त्रालयले जनाएको छ।"
थपिएको म्याद सकिँदा पनि बनेन तमोर करिडोर अन्तर्गतको लिम्बूनी पुल,"ताप्लेजुङ : सम्झौता बमोजिम काम भएको हुँदो हो त यतिबेला ताप्लेजुङको आठराई त्रिवेणी र पाँचथरको हिलिहाङ गाउँपालिका जोड्ने तमोर नदीको लिम्बूनी पुल माथि मोटर गुडिसक्थ्यो। तर थपिएको म्याद सकिन लाग्दासमेत पुल निमार्ण अलपत्र छ। जुन पुल चीन र भारत जोड्ने तमोर करिडोर अन्तर्गतको योजना हो। १ सय २ मिटर लामो मोटरेबल पुल निमार्णका लागि २०७४ फागुनमा २२ करोड ६ लाख लागतमा ३२ महिनामा सक्ने गरी सपना याक्थुङहाङ जेभी निर्माण कम्पनीले पुलको जिम्मा लिएको थियो। तर सम्झौता अवधिमा काम नसकेपछि पुनः यहि चैत्र ३० गते भित्रमा सम्पन्न गर्नेगरी म्याद थप गरिएको थियो। तर थपिएको अवधीमा ठेकेदारले काम नसक्ने निश्चित प्रायः छ। अहिलेसम्म पुलको एकतर्फको जग लगाउने काम मात्रै भएको छ। निर्माणस्थलमा एकजना सुपरभाइजर र एउटा स्काभेटर मेसिन मात्रै छन्। योजनाको लागत, निर्माण सुरु र सम्पन्न गर्नुपर्ने अवधि लगायत सूचना समेटिएको सूचनापाटीसमेत राखिएको छैन। समस्या त के भने यहाँ राखिएको एउटा मेसिनले पनि काम गरेको छैन। होली मनाउनका लागि गएका कामदार अहिलेसम्म आएका छैनन्। अब चाँडै आउने कुरा छ। सुपरभाईजर सुर्य राईले भने। पुलको ताप्लेजुङपट्टीको भागमा वेस राखिए पनि पाँचथर खण्डमा काम भएकै छैन। पुल निर्माणको प्रगति हेर्दा स्थानीय निराश देखिन्छन्। पाँच वर्षमा यति काम गरेका छन्। अब पुल बन्छ भन्ने त विश्वास नै हरायो। ७३ वर्षीय स्थानीय काशीनाथ पौडेलले भने पाँच वर्ष अघि ठेकेदारले अब तपाईं यो पुलमा गाडी चढेर तर्न पाउनुहुन्छ भन्थे। तर गाडी नचढी मरिन्छ होला। उत्तर दक्षिण मुलघाटदोभानओलाङ्चुङगोला सडक योजना कार्यालय ताप्लेजुङका अनुसार हालसम्म ठेकेदारले गरेको यो ३५ प्रतिशत मात्रै काम हो। उसले करिब ६ करोड रुपैयाँ लगिसकेको ईञ्जिनियर विवेक पाण्डेले बताए। कार्यालयको तर्फबाट पटकपटक निर्माण कम्पनीलाई ताकेता गरेपनि काम नगरेको उनले बताए।"
सरकारी स्कुलमा अनुदानको कम्प्युटर नचलाएरै बिग्रिएको त छैन ?,"नेपालगन्ज : सरकारले सामुदायिक (सरकारी) विद्यालयमा सूचना प्रविधिको प्रयोगबाट शैक्षिक गुणस्तर अभिवृद्धि गर्न विभिन्न परियोजनामार्फत कम्प्युटर उपलब्ध गराउँछ। अनुदानका कम्प्युटरको सही सदुपयोग भएको छ त ? हामीले विगतमा लामो समयदेखि सूचना प्रविधिका लागि अनुदान दियौं। विद्यालयलाई कम्प्युटर दिने काम लामो समयदेखि गर्यौं, क्यान बाँकेले सोमबार नेपालगन्जमा आयोजना गरेको डिजिटल समिटको शिक्षामा नविनतम् प्रविधिको प्रयोग विषयक बहस कार्यक्रममा नेपाल सरकार शिक्षा, विज्ञान तथा प्रविधि मन्त्रालयको शिक्षा तथा मानव स्रोत विकास केन्द्रको शैक्षिक सूचना व्यवस्थापन शाखाका निर्देशक रामचन्द्र शर्माले विगतको अनुभव सुनाए, स्कुललाई उपलब्ध गराएको कम्प्युटर एकदम सुरक्षित ठाउँमा राखियो। कति त हेडसरको कोठाको साइडमा कि सेतो टालो कि हरियो टालोले छोपेर राखियो। त्यो चलायो भने बिग्रन्छ भन्ने मान्यताका सर मेडमहरु हुनुहुन्थ्यो? त्यो नचलाइ नचलाइ बिग्रन्थ्यो। उहाँहरुले चलाउँदा बिग्रन्छ भनेर चलाउनु भएन तर त्यो कम्प्युटर नचलाइकन बिग्रियो। अहिले भने त्यस्तो अवस्था छैन। कार्पेट ओछाएर कम्प्युटर राखेको कोठामा १० फिट परै बस्नुपर्ने र धुलो पर्न हुँदैन, भाइरस छिर्छ भनेर पनि सुरक्षित राख्ने गरेको उनले बताए। उनले अहिले भने देशका १३ हजार ६ सय ३० सामुदायिक विद्यालय सूचना प्रविधिका प्रयोगशाला स्थापना भइसकेको जानकारी दिए। देशका ७ वटै प्रदेशका डिजिटल सिकाइ केन्द्र स्थापना गर्ने कार्यक्रम अघि बढेको बताए। जिल्ला शिक्षा समन्वय इकाई बाँकेका प्रमुख रामसुरेश यादव सूचना प्रविधि पुगे पनि काम गराइले पुष्टि नभएको बताए। स्कुल स्कुलमा ल्यापटप र कम्प्युटर त पुगेको छ। सूचना प्रविधिका सामानहरु उपलब्ध भए पनि जुन किसिमबाट यसको उपयोग हुनु पर्ने हो। यसको महत्वलाई अझै पनि बुझ्नु भएको छैन। सौखको रुपमा मात्र प्रयोग भएको छ। समयमै इन्ट्री नगरिदिने, समयमै डाटा नपठाउने जस्ता कमिकमजोरी भएका छन्, उनले प्रष्ट पारे। जिल्ला शिक्षा समन्वय इकाई बर्दियाका शाखा अधिकृत महेश देवकोटाले त सामुदायिक विद्यालयका कम्प्युटरबारे अनुभव सुनाए, आजभन्दा १० वर्षअगाडि सामुदायिक विद्यालयमा जाँदा कम्प्युटर कक्ष बिहान १० बजेदेखि अपरान्ह ५ बजेसम्म तालाबन्दी हुन्थ्यो। ५ बजेपछि खुल्थ्यो। मैले स्कुल अनुगमन गर्ने क्रममा हेरेको त सरहरुले फिल्म हेर्नुहुँदो रहेछ। यो पनि सूचना प्रविधिको प्रयोगै थियो। केही ज्ञान सिक्नुभयो। बर्दियाका सामुदायिक विद्यालयले सफ्टवेयर चलाउने, आफैले डाटा इन्ट्री गर्ने, अपलोड गरिरहेका छन्। विद्यार्थी भने कम्प्युटर चलाउन पाइरहेका छैनन्। कक्षा ९१२ सञ्चालन भएका विद्यालयमा बढीमा ४० वटासम्म कम्प्युटर छन् तर प्रयोगको अवस्था अझै पनि न्यून छ। अधिकांश विद्यालयमा कम्प्युटर छ। कम्प्युटरको प्रयोग शिक्षकले गर्न सकेको छ। विद्यार्थीले प्रयोग गर्न पाएको छैन। कम्प्युटर छ। शिक्षकको दरबन्दी नै छैन, उनले यर्थाथता दर्शाए। सूचना प्रविधिको क्षेत्रको क्रियाशील संस्था टुकीका सिइयो उमेश शर्मा शिक्षण संस्थामा डिजिटल ग्याप रहेको बताउँछन्। उनी भन्छन्, पहिले जेनेरेशन ग्यापलाई ठूलो कुरा मानिन्थ्यो। अहिलेको युगमा सबैभन्दा ठूलो ग्याप डिजिटल ग्याप हो। यदि हरेक दुई महिनामा डिजिटल अपडेट हुनसक्नु भएन भने तपाई फेरि दुई वर्ष पछाडि धकेलिनुहुन्छ। भैरहवास्थित शैक्षिक तालिम केन्द्रमा कार्यरत होमराज खड्का नेपालमा नीति धेरै भए पनि काम चाँही थोरै भएको बताउँछन्। स्कुलमा पूर्वाधार त छ तर पर्याप्त रुपमा प्रयोग भएको छैन, उनले कमजोरी औल्याए। नेपालगन्जको धम्बोझी माविका इन्जिनियर प्रदीप श्री अधिकारी ९१२ मा कम्प्युटर इन्जिनियरिङ कोर्ष सञ्चालन गरिए पनि बीएड नभएकै कारण शिक्षक भर्ना गर्न समस्या भएको बताए। कोहलपुर१३ भरैयाको आधारभूत विद्यालयका प्रधानाध्यापक तर्कबहादुर खत्री पनि विद्यालयले कक्षा ६८ मा कम्प्युटर शिक्षा दिन थालिए पनि कम्प्युटर शिक्षकको दरबन्दी अभाव भएको गुनासो गर्छन्। कार्यक्रममा हिसानका केन्द्रीय उपाध्यक्ष ईश्वर पोखरेल, प्याब्सन बाँकेका अध्यक्ष यम रावत, कोहलपुरको गोरखा युनाइटेड पब्लिक स्कुल सञ्चालक समितिका अध्यक्ष केशरबहादुर आले, नेपालगन्जको स्प्रिङ डेल एकेडेमीका प्रिन्सिपल शरद्चन्द्र रावल, प्याब्सन नेपालगन्ज नगर कमिटीका अध्यक्ष विकास बज्राचार्यले एउटै पाठ्यक्रम पढाउने संस्थागत विद्यालयलाई पनि सरकारले सामुदायिक विद्यालयलाई जस्तै सूचना प्रविधिको क्षेत्रमा अनुदानका कार्यक्रम सञ्चालन गर्न आग्रह गरेका थिए। उनीहरुले कक्षा ९१२ सम्मको प्राविधिक धारको शिक्षाको अनुमति नदिएकोमा आपत्ति जनाएका थिए। शिक्षा तथा मानव स्रोत विकास केन्द्रको शैक्षिक सूचना व्यवस्थापन शाखाका निर्देशक रामचन्द्र शर्माले सरकारले हरेक निर्वाचन क्षेत्रमा कम्तीमा पनि एउटा प्राविधिक धारको विद्यालय सञ्चालन गर्ने नीति लिए पनि संस्थागत विद्यालयलाई प्राविधिक धारको कक्षा सञ्चालनको अनुमति नदिने नभनिएको बताए। उनले भने, कुनै ऐन कानुनले संस्थागत विद्यालयलाई अनुमति नदिने भनिएको छैन। यो अधिकार स्थानीय तहलाई छ। यदि कसैलाई समस्या भए हामीलाई लेखेर पठाउनु होला। डिजिटल समिटको दोस्रो शत्रमा कृषिमा सूचना प्रविधिको प्रयोगका विषयमा छलफल भएको थियो। लुम्बिनी प्रदेश सरकारको खाद्य सुरक्षा तथा कृषि व्यवसाय प्रबद्र्धन महाशाखाका प्रमुख अमरराज शर्मा घिमिरे, रामपुर कृषि क्याम्पसका प्रमुख मिलन सुवेदी, कृषि ज्ञान केन्द्र बाँकेका बागबानी अधिकृत रामप्रकाश यादव निन्जा इन्फोसिसका रमेश क्षेत्रीले समूह छलफलको वक्ता थिए। कार्यक्रमको सहजीकरण अन्नपूर्ण पोस्ट् दैनिकका उपसम्पादक शंकरप्रसाद खनाल र पत्रकार खगेन्द्र दाहालले गरेका थिए। डिजिटल समिटमा बाँके र बर्दियाका शिक्षा, कृषि र सूचना प्रविधिको क्षेत्रमा काम गर्ने झन्डै एक सय जनाको सहभागिता रहेको थियो।"

शीर्षक,विवरण
मजदुरको मृत्युले परिवार समस्यामा,"राजविराज : विश्वभरी श्रमिक दिवसको सन्दर्भमा शुभकामना आदानप्रदान भइरहेका बेला सप्तरीका एक मजदुरको कुटपिटका कारण मृत्यु भएको छ। कुटपिटबाट घाइते सप्तरीको राजगढ गाउँपालिका५ मलेकपुरका ४२ वर्षीय बुधन सदाको मृत्यु भएको उनकी श्रीमति प्रमिलादेबी सदाले बताइन्। उपचारका लागि शुक्रबार राजविराजस्थित गजेन्द्रनारायण सिंह अस्पतालमा भर्ना भएका सदाको उपचारका क्रममा मृत्यु भएको निमित्त मेडिकल सुपरिटेण्डेण्ट डा रणजीतकुमार झाले बताए। मलेकपुरका सदा गत बैशाख ९ गते मजदुरीका लागि भारत हरियाणाको जमुनानगर गएका थिए। श्रीमति प्रमिलाले घरपरिवारको जिम्मेवारी सम्हाल्ने भन्दै उनलाई मजदुरीका लागि पठाएकी थिइन्। प्रमिलाका अनुसार छिन्नमस्ता गाउँपालिका७ हाटीका रमेश यादवले सप्तरीको विभिन्न गाउँका मजदुरलाई प्लाइबोर्ड कारखानामा काम गराउनका लागि लिएर गएका थिए। सदाका दुई छोरा र दुई छोरीमध्ये जेठा छोरा र जेठी छोरीको विवाह भइसकेको छ। कान्छी छोरीको विवाहका लागि धन कमाउने अभिलाषा लिएर सदा भारत गएका थिए। बुधनले फोनमा मेहनत अनुसारको दाम र माम नपाएको तथा नयाँ भेरियन्टसहितको कोरोना भाइरस फैलिदै गएकाले घर आउने बताएका थिए। उनी बिहीबार घर त आइपुगे तर घाइते अवस्थामा। शरीरमा चोटपटक लागेर घाइते अवस्थामा भारतीय सीमामा ल्याएर छाडिएका सदालाई परिवारका सदस्यले घर ल्याएको राजगढ गाउँपालिका ५ का वडा अध्यक्ष लक्ष्मी ठाकुरले बताए। बुधन सदाले भनेअनुसारको पारिश्रमिक र खाना मागेकै कारण उनीमाथि कुटपिट भएको प्रमिलाले बताइन्। सप्तरीको छिन्नमस्ता गाउँपालिकाको सीमा भारतको न्योरमा सदालाई घाइते अवस्थामा ल्याएर छाडे पछि बिहीबार घर लिएर आएको उनले बताइन्। हात, खुट्टा र छातिमा निलडाम, चोटपटक लागेको अवस्थामा हिंडडुल गर्न असमर्थ रहेका सदालाई शुक्रबार अस्पताल भर्ना गराइएको थियो। उपचारकै क्रममा उनको मृत्यु भयो। अस्पतालले केही दिन अगाडिकै चोटपटक हुन सक्ने भन्दै पोष्टमार्टमका लागि धरान लैजान सुझाव दिएको दलित अधिकारका क्षेत्रमा कार्यरत शिवशंकर रामले जानकारी दिए। आर्थिक अभाव त्यसमाथि श्रीमानको मृत्युको पीडाले अद्र्धचेत बनेकी प्रमिला एकहोरो रोइ मात्र रहेकी छिन्। मृतकको शव पोष्टमार्टमका लागि धरान लैजान चन्दा सहयोगको लागि पहल शुरु गरिएको छ। घर परिवारको सहारा रहेका बुधनको मृत्युले परिवारजनका साथै पुरै गाउँ शोकमा डुबेको स्थानीय डम्बर महतोले बताए। मृत्युसँगै परिवारमा आर्थिक संकट थपिएको छ। घरको मियो ढलेपछि परिवार नै समस्यामा परेको छ।"
"भारतलाई डा फाउचीको सुझाव: तत्काल लकडाउन लगाउनू, सेनाको मद्दत लिनू !","नयाँदिल्ली: प्रसिद्ध महामारी विशेषज्ञ तथा अमेरिकी राष्ट्रपति जो बाइडनले नेतृत्व गरेको प्रशासनका चिकित्सा सल्लाहकार डा एन्थोनी फाउचीले कोरोना संक्रमणले भारतमा पारेको असरप्रति चिन्ता व्यक्त गर्दै केही सुझाव समेत दिएका छन् । सङ्क्रमण रोक्न भारतले तत्काल केही हप्ताका लागि लकडाउन गर्न जरुरी रहेको फाउचीको सुझाव छ । जसले गर्दा भारतमा फैलिरहेको सङ्क्रमणको साङ्लो (चेन) तोड्न सकिने उनले बताए। भारतीय सञ्चार माध्यम इन्डियन एक्सप्रेससँग दिएको अन्तर्वार्तामा फाउचीले यस्तो सुझाव दिएका हुन् । फाउचीले चीन र अमेरिकाले कसरी संक्रमणविरुद्ध लडे भन्ने सन्दर्भ जोड्दै भारतले पनि खोप अभियानलाई विस्तार गरी अस्थायी अस्पताल निर्माण गर्नसक्ने प्रतिक्रिया दिए । साथै सेनालाई समेत परिचालन गर्नसक्ने उनको सुझाव थियो । यस महामारीलाई एक युद्धसँग तुलना गर्दै युद्धमा तयार पारिने अस्थायी अस्पताल जस्तै गरी काम गर्न सकिने उनको तर्क छ । भारतले यो अवस्थाबाट निस्कन तत्कालीन, मध्यकालीन अनि दीर्घकालीन रुपमा महत्त्वपूर्ण कदम उठाउनुपर्ने उनको भनाइ थियो । डा फाउची अमेरिकाका प्रमुख सङ्क्रामक रोग विशेषज्ञ हुन्। उनले अमेरिकाका सातजना राष्ट्रपतिसँग काम गरिसकेका छन्। भारतमा जम्मा २ प्रतिशले मात्रै खोप लगाएको अवस्थाप्रति पनि उनले चिन्ता व्यक्त गरेका थिए । खोप लगाउने क्रमलाई बढाउनुपर्ने उनको सुझाव थियो । जबकि भारत सबैभन्दा धेरै खोप उत्पादक देशमा पर्छ । 'मलाइ लाग्छ यस्तो एक आयोग वा आपत्कालीन समूह बनाउनुपर्छ जसले अक्सिजन प्राप्त गर्ने र अन्य कुराहरू आपूर्ति गर्ने, चिकित्सकीय उपकरण र औषधि प्राप्त गर्ने जस्ता विषयमा योजना बनाउन सकोस्। यसका लागि अन्य देशहरू र विश्व स्वास्थ्य सङ्गठनको सहयोग लिन सकिन्छ' डा फाउचीले भनेका छन्, 'अन्य राष्ट्रहरू भारतको मद्दतका लागि अगाडि सर्नुपर्छ किनभने यसअघिको सङ्कटका बेला भारतले अन्य देशहरूलाई सहयोग गर्ने कुरामा निकै उदारता देखाएको थियो।' भारतले पनि चीनको जस्तै मध्यकालीन उपाय अपनाउन सक्ने उनको सुझाव थियो । डा फाउचीले भनेका छन्, 'तपाईँलाई याद होला चीनले केही दिनदेखि केही हप्ताभित्र अस्थायी अस्पताल तयार गरेको थियो जसलाई देखेर पूरै दुनियाँ अचम्ममा परेको थियो। भारतमा पनि मानिसहरू अस्पताल र उपचार खोजिरहेका छन्। दोस्रो कुरा तपाईँ सरकारका विभिन्न समूहलाई परिचालन गर्न सक्नुहुन्छ। जस्तो कि के सेनाले यसमा मद्दत गर्न सक्छ? यसमा अमेरिकाजस्तै तपाईँ तुरुन्त सेनाको मद्दत लिन सक्नुहुन्छ। खोप वितरणमा अमेरिकाले न्याशनल गार्ड्सको मद्दत लिएको थियो। मलाइ लाग्छ यस विषयमा गम्भीर रूपमा विचार गरिनुपर्छ। युद्धका बेला 'फिल्ड अस्पताल' जसरी बनाउँछन् त्यसैगरी अस्पताल बनाउन तपाईँ उनीहरूको मद्दत माग्न सक्नुहुन्छ। यो युद्धजस्तै अवस्था हो जसमा भाइरस तपाईँको दुश्मन हो।' यस्तै दीर्घकालीन उपायका रूपमा मानिसहरूलाई खोप लगाउने काम बढाउनुपर्ने उनले बताए । भारतजस्तो देशमा अहिलेसम्म दुई प्रतिशत मानिसहरूलाई मात्रै पूर्ण रूपमा खोप लगाइएकोमा उनले 'निकै गम्भीर स्थिति' को रुपमा व्याख्या गरेका थिए । पछिल्लो समय भारतलाई कोरोनाभाइरसको नयाँ लहरले नराम्ररी प्रभावित पारेको छ । एकै दिन लाखौँको मृत्यु हुनुका साथै बिरामीहरुले समेत उपचारका लागि अस्पताल पाउन सकिरहेका छैनन् । भारतको पछिल्लो अवस्थाप्रति अन्य देशहरुले समेत चिन्ता व्यक्त गरेका छन् ।"
ताप्लेजुङमा २४ घण्टामा दुई संक्रमितको मृत्यु,ताप्लेजुङ : कोरोना संक्रमणका कारण ताप्लेजुङको फुङलिङ नगरपालिका४ क्याम्पस लाइन टोलका दुई कोरोना संक्रमितको मृत्यु भएको छ। २४ घण्टाभित्र ८५ वर्षीय वृद्धा र ६० वर्षीय पुरुषको मृत्यु भएको हो। स्वास्थ्य कार्यालय ताप्लेजुङका जनस्वास्थ्य अधिकृत प्रतिमा खरेलका अनुसार वृद्धाको शुक्रबार राति घरमै र पुरुषको शनिबार दिउँसो धरानस्थित बिपी कोइराला स्वास्थ्य विज्ञान प्रतिष्ठानमा उपचारका क्रममा मृत्यु भएको हो। कोरोना संक्रमण भएपछि ति पुरुषलाई केही दिनदेखि भेन्टिलेटरमा राखेर उपचार गरिदै आइएको थियो। दुवै पहिले देखिनै मुटुरोगबाट ग्रसित रहेको खरेलले बताइन्। वृद्धालाई मुटुरोगको उपचारका क्रममा बिर्तामोडमा कोरोना संक्रमण पुष्टि भएको थियो। पुरुषलाई भने जिल्ला अस्पताल ताप्लेजुङले रेफर गरेपछि धरान लगिएको थियो। मृतक वृद्धाको शनिबार परिवारले नै अन्त्येष्टि गरेका छन्। यसअघि पनि सोही टोलमा ५२ वर्षीय पुरुषको मृत्यु भएको थियो। हाल ताप्लेजुङमा २० जना कोरोनाका सक्रिय संक्रमित रहेको जनस्वास्थ्य अधिकृत खरेलले बताइन्।
उपत्यका निषेधाज्ञाको तेस्रो दिनका तीन तस्बिर,"काठमाडौं : विश्वव्यापी महामारीको रुपमा फैलिएको कोरोना भाइरस (कोभिड१९) को रोकथाम तथा नियन्त्रणका लागि सरकारले राजधानी उपत्यका सहित विभिन्न जिल्लामा निषेधाज्ञा गरेको छ । राजधानी उपत्यकामा भने बिहीबारदेखि सुरु भएको निषेधाज्ञाको शनिबार तेस्रो दिन हो। सरकारले आइतबारदेखि निषेधाज्ञामा अझ कडाई गर्ने निर्णयसमेत गरेको छ । तर, नेपाल सुपर लिगका खेल भने जारी राखेको छ । निषेधाज्ञाको आदेशमा समूहमा हुने खेल खेल्न नपाइने बताए पनि सरकारले नेपाल सुपर लिगलाई स्थगित गरेको छैन । शनिबार त्रिपुरेश्वरस्थित दशरथ रंगशालामा बलका लागि प्रतिस्पर्धा गर्दै एफसी चितवन र धनगढी एफसी । शनिबारको खेलमा चितवनमाथि धनगढी ३० ले विजयी भएको छ । तस्बिर : सुनिता डंगोल ललितपुरको प्रयागपोखरीस्थित सडकमा बसेर खाजा खाँदै एक पुरुष । उपत्यकामा निषेधाज्ञा जारी भएपछि मजदुर र न्युन आय भएका व्यक्ति समस्यामा परेका छन् । तस्बिर : अशोक दुलाल"
झलनाथ खनाललाई कोरोना संक्रमण : नर्भिक अस्पतालमा भर्ना,"काठमाडौं : पूर्वप्रधानमन्त्री एवम् एमाले वरिष्ठ नेता झलनाथ खनाललाई कोरोना भाइरस (कोभिड१९) संक्रमण पुष्टि भएको छ। खनाल निकट स्रोतका अनुसार उनलाई संक्रमण पुष्टि भएपछि शनिबार नर्भिक अस्पतालमा भर्ना गरिएको छ। अक्सिजनको मात्र कम भएपछि खनाल नर्भिक अस्पतालमा भर्ना भएका हुन्। अहिले उनको अवस्था सामान्य भए पनि चिकित्सकले अक्सिजन र नुनको मात्रा कम भएको बताएका छन्। खनाललाई झाडापखाला लागेपछि पीसीआर परीक्षण गर्दा संक्रमण पुष्टि भएको हो। खनालको नर्भिक अस्पतालको भीआईपी कक्षमा उपचार भइराखेको छ। कोरोना संक्रमण भएपछि पूर्वराजा ज्ञानेन्द्र शाह, रानी कोमल शाह र छोरी प्रेरणाकोसमेत नर्भिकमै उपचार भइराखेको छ।"
२४ घण्टामा अहिलेसम्मकै धेरै ५७६३ जनामा संक्रमण पुष्टि : १९ को मृत्यु,"काठमाडौं : पछिल्लो २४ घण्टामा नेपालमा अहिलेसम्मकै सबैभन्दा बढी कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार शनिबार ५ हजार ७६३ जनामा संक्रमण पुष्टि भएको हो। यो अहिलेसम्मकै उच्च भएको मन्त्रालयले जनाएको छ। शुक्रबार ५ हजार ७२७ जनालाई संक्रमण पुष्टि भएको थियो। यसअघि नेपालमा २४ घण्टामा सर्वाधिक ५ हजार ७४३ जनामा संक्रमण पुष्टि भएको थियो। मन्त्रालयका अनुसार २४ घण्टामा १४ हजार ४०३ जनाको पीसीआर परीक्षण गर्दा पाँच हजार ७०६ र ५६६ जनाको एन्टिजेन परीक्षण गर्दा ५७ जनामा संक्रमण देखिएको हो। शनिबार पाँच हजार ७६३ संक्रमित थपिएसँगै नेपालमा कोरोनाका सक्रिय संक्रमितको संख्या ४३ हजार २१३ पुगेको छ। कुल संक्रमितको संख्या तीन लाख २८ हजार ८९३ पुग्दा दुई लाख ८२ हजार ३८२ जना डिस्चार्ज भएका छन्। शनिबार १९ जनाको मृत्यु भएसँगै नेपालमा कोरोनाले ज्यान गुमाउनेको संख्या ३ हजार २९८ पुगेको छ। अहिले क्वारेन्टाइनमा ६७ जना रहेका छन्। २४ घण्टामा संक्रमित भएकामध्ये ३२ सय ५१ पुरुष र २४ सय ५५ महिला रहेका छन्। यो अवधिमा १२ सय ८७ जना भने डिस्चार्ज भएका छन्। संक्रमितमध्ये ४०१ आईसीयू र ११० जनाको भेन्टिलेटरमा उपचार भइराखेको छ। उपत्यकामा पछिल्लो २४ घण्टामा २४ सय ७५ जनामा कोरोना संक्रमण पुष्टि भएको छ। मन्त्रालयका अनुसार उपत्यका तीन जिल्लामध्ये काठमाडौंमा १९ सय ३२, ललितपुरमा ३५५ र भक्तपुरमा २०८ गरेर २४ सय ७५ जनामा संक्रमण पुष्टि भएको हो।"
कारमा तीन बालकको शव,दाङ : दाङमा तीनजना बालकको शव फेला करेको छ। तुलसीपुर उपमहानगरपालिका६ स्याउली बजारमा रोकिराखेको कार भित्र तीनजना बालक मृत फेला परेका हुन्। भारतीय नम्बरको निसान कार भित्र तीन बालको शव भेटिएको प्रहरीले जनाएको छ। कार माघ महिनादेखि पार्किङमा राखिएको थियो। घट्नाका विषयमा थप अनुसन्धान भइरहेको इलाका प्रहरी कार्यालय तुल्सीपुरका प्रहरी निरीक्षक झलक शर्माले जानकारी दिए। शव हेर्दा दुई तीन दिन अघिको जस्तो देखिएको उनले बताए। थप अनुसन्धान भइरहेको छ।
सीसीएमसी बैठकका १२ निर्णय,"काठमाडौं : कोभिड१९ क्राइसीस म्यानेजमेन्ट सेन्टर (सीसीएमसी)को शुक्रबार बसेको बैठकका निर्णय शनिबार सार्वजनिक भएका छन्। बैठकले निषेधाज्ञा भएका उपत्यका र ठूला सहरमा बैंक तथा वित्तीय संस्थाका एक चौथाइ शाखामा एक चौथाइ कर्मचारी राखेर सञ्चालन गर्ने लगायत विभिन्न निर्णय गरेको हो। त्यसका लागि राष्ट्र बैंकले सहजीकरण गर्ने सीसीएमसीले जनाएको छ। अत्यावश्यक बाहेकका अन्य सेवा र कार्यालय एक चौथाई कर्मचारीले सञ्चालन गर्न सकिनेसमेत बताएको छ। बैठकले काठमाडौं उपत्यकाको हकमा सूचना तथा प्रसारण विभागबाट र अन्य जिल्लाका हकमा प्रमुख जिल्ला अधिकारीले जारी गरेको प्रेस पास मान्य हुने बताएको छ। होटेल क्वारेन्टिनको नियम पालना नगर्ने विदेशी नागरिकलाई जरिवानासहित तत्काल डिपोट गर्ने प्रक्रिया अघि बढाउनेसमेत निर्णय गरेको छ । बैठकका निर्णय निषेधाज्ञा जारी भएका काठमाडौं उपत्यका र ठूला सहरहरूमा बैंक तथा वित्तीय संस्थाहरूका एक चौथाइ शाखाहरूमा एक चौथाइ कर्मचारी राखी सञ्चातलन गर्ने, नेपाल राष्ट्रस बैंकले यसमा सहजीकरण गर्ने। अत्यावश्यक सेवाबाहेक अन्य कार्यालयहरू एक चौथाइ कर्मचारीद्वारा सञ्चारलन गर्ने। काठमाडौं उपत्यकाको हकमा सूचना तथा प्रसारण विभागबाट र अन्य जिल्लाका हकमा प्रमुख जिल्ला अधिकारीले जारी गरेको प्रेस पास मान्य हुने। कर्मचारी एवं श्रमिकलाई उद्योगभित्रै बास तथा खानाको व्यवस्था गरी उद्योग व्यवसाय सञ्चाालन गर्ने। कोभिड१९ को रोकथाम, नियन्त्रण र उपचारका लागि आवश्यक सामग्री (मास्क, स्यानिटाइजर, साबुन, पञ्जा, अक्सिजन) उत्पादन गर्ने उद्योग, कलकारखाना स्वास्थ्य मापदण्ड पालना गरी सञ्चािलन गर्ने। सार्वजनिक निर्माणका कार्यहरूमा संलग्ना श्रमिकलाई कार्यस्थलमै बास र खानाको व्यवस्था गरी सार्वजनिक निर्माणका कार्य सुचारु राख्ने। आयोजनाका निर्माण सामग्री ढुवानी गर्ने सवारी साधनका चालक र सहयोगीलाई आयोजनाले जारी गरेको परिचयपत्रका आधारमा सवारी साधन सञ्चालन गर्ने। काठमाडौं उपत्यकाको हकमा पर्यटन विभाग, अध्यागमन विभाग, नेपाल पर्यटन बोर्ड र नेपाल प्रहरीले संयुक्त रूपमा होटेल क्वा्रेन्टिनमा बस्नेहरूको नियमित अनुगमन गर्ने, अन्य जिल्लाको हकमा प्रदेश र स्थानीय तहले सम्बन्धित निकायहरू अनुगमन गर्ने। होम क्वारेन्टिनमा बसेकाहरूको सम्बन्धमा स्थानीय तहले अनुगमन गर्ने। होटेल क्वारेन्टिनको नियम पालना नगर्ने विदेशी नागरिकलाई जरिवानासहित तत्काल  गर्ने प्रक्रिया अघि बढाउने। होटेल क्वारेन्टिनको नियम पालना नगर्ने नेपाली नागरिकलाई कानुनबमोजिम जरिवाना गर्ने। होटेल क्वारेन्टिनको व्यवस्थापनमा लापरवाही गर्ने सम्बन्धित होटेल सञ्चारलकलाई प्रचलित कानुनबमोजिम कारबाही गर्ने। आमसञ्चार माध्यमलाई कोभिडविरुद्धका जनचेतनामूलक सन्देश प्रसारितर प्रकाशित गर्न अनुरोध गर्ने। सम्बन्धित स्थानीय तहले टोलटोलमा कोभिडविरुद्धको जनचेतनाका लागि नियमित माइकिङ गर्ने।"
छवीकोकुल्ची हिँड्छन् फूललाईमा सुवास र विनिताको अभिनय,"काठमाडौं : यो जुनीमा तिम्रो बोलको गीत बजारमा ल्याएर चर्चा कमाए लगत्तै गायक छवि न्यौपानेले अर्को गीत कुल्ची हिँड्छन् फूललाईबोलको म्युजिक भिडियो सार्वजनिक गरेका छन्। अमेरिकाको सिनसिनाटी ओहायो राज्य निवासी गायक न्यौपानेको कदर एल्बममा समावेश भएको गीत कुल्ची हिँड्छन् फूललाईको म्युजिक भिडियो सार्वजनिक भएको हो। खेम रिजालको शब्दमा सजिएको गीतमा कर्मा ग्यान्चेन बम्जनको संगीत रहेको छ। भिडियोमा माया गर्ने प्रेमीको मायाको सम्मान नगरी अर्कोसँग लागेपछिको क्षणिक सम्बन्धलाई देखाइएको छ। म्युजिक भिडियोलाई अभिनेता सुवास थापाले निर्देशन गरेका हुन्। अमेरिकाका विभिन्न पर्यटकीय स्थलमा छायांकन गरिएको भिडियोमा सुवास थापा, बिनीता खड्का थापा, सिइला, प्याट्रिक र कृष्टिनको अभिनय देख्न सकिन्छ। भिडियोमा बिनीता खड्का थापाको कोरियोग्राफी रहेको छ। भिडियोमा सुवास र विनिताको कलात्मक अभिनयको धेरैले चर्चा गरेका छन्।"
उपत्यकामा थपिए २४ सय ७५ संक्रमित,"काठमाडौं : काठमाडौं उपत्यकामा पछिल्लो २४ घण्टामा २४ सय ७५ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार उपत्यका तीन जिल्लामध्ये काठमाडौंमा १९ सय ३२, ललितपुरमा ३५५ र भक्तपुरमा २०८ गरेर २४ सय ७५ जनामा संक्रमण पुष्टि भएको हो। पछिल्लो २४ घण्टामा देशभर गरेर अहिलेसम्मकै सबैभन्दा बढी संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार शनिबार ५ हजार ७६३ जनामा संक्रमण पुष्टि भएको हो। यो अहिलेसम्मकै उच्च भएको मन्त्रालयले जनाएको छ। शुक्रबार ५ हजार ७२७ जनालाई संक्रमण पुष्टि भएको थियो। यसअघि कोरोना संक्रमणको अघिल्लो लहरमा नेपालमा २४ घण्टामा सर्वाधिक ५ हजार ७४३ जनामा संक्रमण पुष्टि भएको थियो। मन्त्रालयका अनुसार २४ घण्टामा १४ हजार ४०३ जनाको पीसीआर परीक्षण गर्दा पाँच हजार ७०६ र ५६६ जनाको एन्टिजेन परीक्षण गर्दा ५७ जनामा संक्रमण देखिएको हो। शनिबार पाँच हजार ७६३ संक्रमित थपिएसँगै नेपालमा कोरोनाका सक्रिय संक्रमितको संख्या ४३ हजार २१३ पुगेको छ। कुल संक्रमितको संख्या तीन लाख २८ हजार ८९३ पुग्दा दुई लाख ८२ हजार ३८२ जना डिस्चार्ज भएका छन्। शनिबार १९ जनाको मृत्यु भएसँगै नेपालमा कोरोनाले ज्यान गुमाउनेको संख्या ३ हजार २९८ पुगेको छ। अहिले क्वारेन्टाइनमा ६७ जना रहेका छन्। २४ घण्टामा संक्रमित भएकामध्ये ३२ सय ५१ पुरुष र २४ सय ५५ महिला रहेका छन्। यो अवधिमा १२ सय ८७ जना भने डिस्चार्ज भएका छन्। संक्रमितमध्ये ४०१ आईसीयू र ११० जनाको भेन्टिलेटरमा उपचार भइराखेको छ।"
नेपाल सुपर लिग : चितवलाई ३० ले पराजित गर्दै धनगढी शीर्ष स्थानमा,"काठमाडौं : नेपाल सुपर लिग अन्तर्गत शनिबार भएको खेलमा चितवनलाई ३० ले पराजित गर्दै धनगढी एफसी शीर्ष स्थानमा उक्लिएको छ। त्रिपुरेश्वरस्थित दशरथ रंगशालामा भएको खेलमा धनगढीका लागि निशान लिम्बु, आलावाले आफिज र बुद्धबल तामाङले एकएक गोल गरे। पहिलो हाफमा गोलरहित बराबरी खेले पनि दोस्रो हाफमा चितवनले तीन गोल खाएको हो। पहिलो हाफमा पाएका केही अवसरलाई चितवनले गुमाएको थियो। दोस्रो हाफको ६४ मिनेटमा निशानको गोलबाट धनगढीले विजयी सुरुवात गरेको हो। खेलको ६९ औं मिनेटमा ओलावाले गोल गर्दै धनगढीलाई २० को अग्रता दिलाए। उनले हेडमार्फत् सुन्दर गोल गरेका थिए। दोस्रो हाफमा चितवनमाथि आक्रमक देखिएको धनगढीका लागि तेस्रो गोल खेलको ८० औं मिनेटमा बुद्धबलले गरे। अन्तिम समयसम्म प्रयास गरे पनि चितवन भने खेलमा फर्किन सकेन। शनिबारको प्रतिस्पर्धामा निशान लिम्बु प्लेयर अफ दि म्याच बने भने इमर्जिङ प्लेयर अफ दि म्याचको उपाधि बुद्धबल तामाङले पाए। उनीहरुले क्रमश : २५ र १० हजार प्राप्त गरेका हुन्। धनगढीले चार खेलमा ७ अंक जोडेको छ। चितवनले भने तीन खेलमा २ अंक मात्र जोडेको छ।"
प्रचार भएजस्तो सरकारले हातखुट्टा छोडेको छैन : स्वास्थ्य मन्त्री त्रिपाठी,"काठमाडौं : स्वास्थ्य तथा जनसंख्या मन्त्री हृदयश त्रिपाठीले नागरिकको उपचारमा सरकारले हातखुट्टा नछोडेको बताएका छन्। शनिबार साँझ कोरोना भाइरस (कोभिड१९) संक्रमण तथा रोकथामाका लागि सरकारले गरेका प्रयासबारे जानकारी दिँदै मन्त्री त्रिपाठीले यस्तो बताएका हुन्। सरकार यहाँहरुको साथमा छ। बाहिर प्रचार भएजस्तो सरकारले हातखुट्टा छोडेको छैन, मन्त्री त्रिपाठीले भने, सरकार जिम्मेवारीका साथ आफ्नो कर्तव्य पालनाका लागि अगाडि बढेको छ। उनले सरकार आतंकित हुने स्थितिमा नभएको र उपचारका सबै विधिका लागि थप काम गरिरहेको दाबीसमेत गरेका छन्। हामी आतंकित हुने स्थितिमा छैनौं, उनले थपे, सरकार उपचार विधिका लागि थप काम गरिराखेको छ। मन्त्री त्रिपाठीले उपत्यकामा कोरोना उपचारका लागि भोलिदेखि नै हजार बेड थप हुने दाबीसमेत गरेका छन्। सरकार नागरिकको जीवन रक्षाका लागि जिम्मेवारीका साथ कर्तव्य पालनामा खटेको भन्दै उनले खोप र अक्सिजन सिलिण्डर जोहो गर्न आफूहरु दत्तचित्त भएर लागेको बताए। त्रिपाठीले चाँडै आवश्यक औषधि आपूर्ति हुने विश्वास व्यक्त गरे। कोरोनाको दोस्रो स्वरुप आक्रमक भएको र सरकारले यसको रोकथाम तथा नियन्त्रणका लागि गरेको व्यवस्थापनमा केही कमजोरी भए नैतिक जिम्मेवारी लिनेसमेत उनले बताए। संक्रमण बढ्दो छ। व्यवस्थापनमा अलिकति कमजोरी भए नैतिक जिम्मेवारी लिन चाहन्छु, उनले थपे, नेपाली जनताको जीवन हाम्रो प्राथमिकता हो। संक्रमण नियन्त्रणका लागि निषेधाज्ञाको विकल्प नभएको भन्दै उनले यसको पालना गर्न सबैलाई आग्रहसमेत गरेका छन्। संक्रमण रोकथाम तथा नियन्त्रणका लागि निषेधाज्ञाको अर्को विकल्प छैन। महामारीको रोकथाम महत्वपूर्ण पक्ष हो, उपचार दोस्रो पक्ष हो, यसलाई अन्यथा नलिई पालना गर्न आग्रह गर्दछु।"
कोरोना महामारीमा कोल्टी प्रथामिक स्वास्थ्य केन्द्र डाक्टर विहीन,"बाजुराः बाजुराको बुढीनन्दा नगरपालिकामा रहेको प्राथमिक स्वास्थ्य केन्द्र कोल्टी फेरि डाक्टर विहीन बनेको छ । स्वास्थ्य केन्द्रमा कार्यरत डाक्टर राजुराज जैशी दुर्गम क्षेत्रमा दुई वर्षे सेवाकार्यकाल पूरा गरेर गएपछि कोल्टी प्राथमिक स्वास्थ्य केन्द्र डाक्टर विहीन बनेको हो । दुई वर्षका लागि बाजुरा आएका डाक्टर जैशीले एक वर्ष जिल्ला अस्पताल बाजुरामा सेवा दिएका थिए भने एक वर्ष प्राथमिक स्वास्थ्य केन्द्र कोल्टीमा सेवा प्रदान गरेको थिए। चिकित्सकको अभावमा स्थानीयहरु विरामी हुँदा कहाँ जाने भन्नेमा चिन्तित रहेको बताएका छन् । कोरोनाभाइरस (कोभिड १९) को संक्रमण गाउँगाउँमा फैलिँदा कोरोनासँग मिल्दोजल्दो लक्षण भएका बिरामीहरु गाउँगाउँमा थुप्रै छन् । तर गाउँमा परीक्षण गर्ने अवस्था नै छैन । त्यसमै पनि स्वास्थ्य केन्द्रमा डाक्टर नहुँदा स्थानीहरु थप चिन्तित बनेका छन् । प्राथमिक स्वास्थ्य केन्द्र कोल्टीमा १२ जनाको दरबन्दी छ । एक जना मेडिकल अधिकृत, एक जना हेल्थ असिष्टेन्ट, एक जना स्टाफ नर्स, तीनजना अनमी, तीनजना अहेव, एकजना ल्याब असिष्टेन्ट र दुईजना कार्यालय सहयोगीको दरबन्दी छ । तर अहिले स्वास्थ्यकेन्द्रमा तीनजनाको दरबन्दी खाली नै छ । अन्य दरबन्दी पूर्ण भए पनि मेडिकल अधिकृत, हेल्थ असिष्टेन्ट र स्टाफ नर्सको दरबन्दी खाली छन् । स्वास्थ्य केन्द्र कोल्टीमा मेडिकल अधिकृतको दरबन्दी अनुसार सरकारले नै पदपूर्ति गर्नुपर्ने बुढीनन्दा नगरपालिकाका स्वास्थ्य संयोजक जशी बिकले बताएका छन् । स्वास्थ्य केन्द्रमा कार्यरत डाक्टर जैशी गएपछि तत्काल डाक्टर व्यवस्थापनका लागि नगरपालिकाले कुनै पहल नगरेको पनि बिकले बताए । स्वास्थ्य केन्द्रमा दैनिक एक सय जनाको हाराहारीमा सेवाग्राही आउने गर्छन् । हाल सबै सेवा स्वास्थ्य केन्द्रबाट अहेव र अनमीले दिँदैआएका छन् । स्थानीय सरकारले दरबन्दी अनुसार स्वास्थ्यकर्मी व्यवस्थापनमा पहल गरी स्वास्थ्य सेवालाई मजवुत बनाउनु पर्ने अवस्थामा उल्टै बेखबर बनेको नागरिकको गुनासो छ । कोरोना महामारीको लहरमा एकजना चिकित्सकअनिवार्य हुनुपर्ने भए पनि बुढीनन्दा नगरपालिकाले भने रिक्त दरबन्दी समेत पदपूर्ति गर्न नसकेको भन्दै स्थानीय मनबहादुर रोकायाले आक्रोश पोखे । अहिले स्वास्थ्य केन्द्र कोल्टीबाट सामान्य सिटामोल दिनु बाहेक कुनै उपचारको निदान प्रयास नै भएका छैनन् । बुढीनन्दा नगरपालिकाकी उप प्रमुख श्रृष्टि रेग्मीले डाक्टर व्यवस्थापनका लागि आफूहरुले संघ र प्रदेश सरकारसँग गरिरहेको भए पनि डाक्टरहरु आउन नमान्ने प्रतिक्रिया दिइन् ।"
सरकारलाई विवेकशील साझाको ६ बुँदे सुझाव,"काठमाडौं : कोरोना भाइरस (कोभिड१९) सङ्क्रमणको दोस्रो लहरका कारण देशको स्वास्थ्य प्रणालीले धान्न नसक्ने अवस्था आएको भन्दै सरकारले हात उठाएकोप्रति विवेकशील साझा पार्टीले आपत्ति जनाएको छ। सङ्क्रमित बिरामीलाई अस्पतालमा शैय्या उपलब्ध गराउनसमेत नसकिने भनी स्वास्थ्य मन्त्रालयले जारी गरेको विज्ञप्तिप्रति साझा पार्टीले गम्भीर आपत्ति जनाएको हो। कोरोनाका कारण उत्पन्न जटिल परिस्थितिसँग जुध्न राज्यका तर्फबाट हर सम्भव उपाय लगाएर नागरिकलाई पनि सहयोगका लागि अभिप्रेरित गर्नुपर्नेमा दैनिक साढे पाँच हजार सङ्क्रमण देखिएको स्थितिमै सरकारले यसरी लत्तो छाडिदिनु एकदमै गैह्रजिम्मेवारपूर्ण र गम्भीर आपत्तिको विषय हो, प्रवक्ता शरदराज पाठकले सार्वजनिक गरेको विज्ञप्तिमा भनिएको छ। कोरोना सङ्कट हामीमाझ अहिले अपर्झट आइपरेको हैन। कोरोना महामारीको पहिलो चरण सुरु भएको एक वर्षभन्दा बढीको यो अवधिमा सङ्क्रमण बढ्दा सामना गर्न सक्ने प्रणाली विकासका लागि पर्याप्त तयारीको अवसर थियो, विज्ञप्तिमा भनिएको छ, आजको यो स्थिति आउनुमा ककसलाई उत्तरदायी बनाउनु पर्ने हो, उपयुक्त समयमा त्यो गरिने नै छ। तर अहिले राज्य र सबै नागरिक एकजुट भएर सङ्कटसँग जुध्नु पर्ने समय आएको छ। सरकारलाई साझा पार्टीको ६ बुँदे सुझाव  काठमाडौँ उपत्यकासहित देशका प्रमुख सहरहरूका निजी अस्पतालहरूमा समेत कोरोना सङ्क्रमितको उपचारको व्यवस्था तथा निजी अस्पतालसँग सम्बद्ध जनशक्ति र स्रोतसाधनको समुचित प्रयोग। सेना र प्रहरीसमेतको सहयोग लिएर कोरोनाबाट प्रभावित सबै क्षेत्रमा अस्थायी उपचार केन्द्रहरूको स्थापना। सेना र प्रहरीकासहित देशभित्र र देश बाहिर रहेका सबै सेवा निवृत्त चिकित्सक र स्वास्थ्यकर्मीहरूलाई बिरामीको उपचार सेवामा स्वयंसेवी भई सहयोग गर्न अपिल। मित्र राष्ट्रहरू खास गरी चीनसँग विपद् व्यवस्थापन विज्ञ टोलीदेखि अक्सिजन, भेन्टिलेटर, पीपीई () जस्ता आवश्यक सामग्री सहयोगको अपिल।  हाल रोकिएको कोभिड १९ विरुद्धको खोप कार्यक्रम व्यवस्थित बनाएर तत्काल पुनः सञ्चालन। निषेधाज्ञा अवधि लम्ब्याउनुपर्ने अवस्था आइ परे श्रमिक तथा दैनिक ज्याला मजदुरी गर्ने अति विपन्न वर्ग विगतमा जस्तै खानै नपाउने गरी समस्यामा पर्ने हुनाले त्यस्तो स्थिति आउन नदिन अहिलेदेखि नै आवश्यक तयारी।"
२४ घण्टामा नवलपरासीमा पाँच संक्रमितको मृत्यु,परासी : पश्चिम नवलपरासीमा २४ घण्टाको अन्तरालमा ५ जनाको मृत्यु भएको छ। शुक्रबार बिहानदेखि शनिबार बिहानसम्म मृत्यु हुनेमा रामग्राम नगरपालिका र सुनवल नगरपालिकाका २२ जना छन्। सरावल गाउँपालिकाका १ जना रहेको स्वास्थ्य कार्यालयका कोरोना फोकल पर्सन देविलाल पौडेलले जानकारी दिए। उनीहरुमध्ये सुनवल नगरपालिका६ का ८४ वर्षीय पुरुषको शुक्रबार होम आइसोलेसनमा र सोही नगरपालिका७ का ८५ वर्षीय पुरुषको भीम अस्पतालमा उपचारका क्रममा मृत्यु भएको हो। त्यसैगरी रामग्राम नगरपालिकाका६ का ४२ वर्षीय पुरुषको मेडिकल कलेज भैरहवामा उपचारका क्रममा शुक्रबार बिहान मृत्यु भएको हो। शनिबार बिहान मात्र २ जनाको मृत्यु भएको छ। मृत्यु हुनेमा रामग्राम नगरपालिका१० की ४५ वर्षीया महिला छन्। उनको कोरोना विशेष अस्पताल बुटवलमा मृत्यु भएको हो। त्यस्तै पृथ्वीचन्द्र जिल्ला अस्पतालमा उपचारका क्रममा शनिबार सरावल गाउँपालिका२ का ४५ वर्षिय युवकको मृत्यु भएको अस्पतालका मेडिकल सुपरिटेण्डेण्ट डा मोहम्मद नुरुल होदाले बताए। बैशाखको पहिलो सातादेखि शनिबारसम्म जिल्लामा कोरोनाबाट मृत्यु हुनेको संख्या १५ पुगेको छ। संक्रिय संक्रमितको संख्या ३ सय ५० पुगेको स्वास्थ्य कार्यालयले जनाएको छ। मृत्यु हुनेमा सबैभन्दा बढी रामग्राम नगरपालिकामा मात्र ७ जना छन्। हालसम्म जिल्लामा संक्रमणबाट मृत्यु हुनेको संख्या ४३ पुगेको छ।
गन्तव्य शिवधारा,"पहराको बीचबाट निरन्तर पानीको धारा झरिरहन्छ। त्यस धारालाई शिवजीको जटाबाट पानी गरेको भन्ने धार्मिक विश्वास छ। चारैतिर घुमिरहेको धारामा नुहाएर गुफामा शिवको पूजा गर्ने चलन छ। जैविक विविधताका लागि विश्व प्रसिद्ध भौगोलिक क्षेत्र हो, वरुण उपत्यका। यो संखुवासभाको उत्तरी भूक्षेत्रमा अवस्थित छ। धार्मिक तथा पर्यटकीय क्षेत्रको गन्तव्य पनि हो, वरुण। विश्वको पाँचौं सर्वोच्च शिखर मकालु हिमालको काखमा रहेका अनगिन्ति हिमतालबाट निस्केको पवित्र वरुण नदीको महिमा मण्डित वरुण उपत्यकाको प्रमुख केन्द्र शिवधारा हिन्दू, किराँत तथा बौद्धमार्गीको आस्थाका कारण अहिले धार्मिक तीर्थस्थल तथा पर्यटकीय गन्तव्य बनेको छ। धार्मिक आस्थाका रूपमा संखुवासभा, भोजपुर, धनकुटा, तेह्रथुम, सुनसरी, मोरङ सहितका हिन्दू, किराँत तथा बौद्धमार्गी भक्तजनहरू शिवधारा दर्शनका लागि जाने गरेका छन्। विशेषगरी शिवधारा जनैपूर्णिमाको अवसरमा परेर जाने गर्दछन्। सदरमुकाम खाँदबारीदेखि हिँडेरपाँच दिनमा शिवधारा पुगिन्छ। धार्मिक मान्यताअनुसारशिव र पार्वतीले बास गरेको स्थलको रूपमा शिवधारालाई मान्ने गरिन्छ। शिवाधाराको फेदीमा रहेको न्ये खर्कबाट पहराको बाटो हुँदै करिब छ घण्टापछि शिव र पावर्तीको पूजाआराधना गरेर फेदीमा पुगिन्छ। पहरामा कहीँ बुट्यानको सहारा त कहीँ मानिसले बनाएको साङ्लोको सहारामा धार्मिक आस्था बोकेर तिर्थयात्रीहरू गन्तव्यमा पुग्ने गरेका छन्। भक्तजनहरू पहराको यात्रा सुरुहुनासाथ आफूले लगाएका जुत्ताचप्पल पहराको फेदीमा फुकाउने गर्दछन्। पहराको कठिन यात्रा सुरुभएपछि जोकोही पनि अन्य सम्पूर्ण दुःख, कष्टसहित सम्पूर्ण कुरालाई भुलेर भगवान् शिव र पावैतीको नाम पुकार्दै यात्रा अगाडि बढाउँछन्। पहराको कठिन यात्रा त्यसमा पनि खाली खुट्टा हिँड्दा यात्रा अझ कठिन हुन्छ। साढे दुई घण्टाको पहराको यात्रा पार गरेपछि सुगन्धित धुपी तथा फूलैफूलको बगैंचा हँुदै शिव गुफामा(४३१० मिटर) पुगिन्छ। शिव गुफा पुग्नु पहिले केही तल आमाभुजुङको प्रतीक छ। शेर्पा भाषामा आमा भनेको आमा र भुजुङ भनेको छोरी भन्ने बुझिन्छ। आमाभुजुङमा सन्तान नहुनेले छोराछोरीसमेत माग्ने चलन छ। आमाभुजुङमा पूजागरेपछि शिव गुफा पुगिन्छ। शिव गुफाकरिब३० मिटर उचाइ र २० मिटर लम्बाइ तथा चौडाइ रहेको छ । गुफाभित्र ३० मिटरको उचाइ पहराको बीचबाट निरन्तर पानीको धारा झरिरहन्छ। त्यस धारालाई शिवजीको जटाबाट पानी गरेको भन्ने धार्मिक विश्वास छ। चारैतिर घुमिरहेको धारामा नुहाएर गुफामा शिवकोपूजा गर्ने चलन छ। धारा चारैतिर अविरल घुमिरहने हुँदा नुहाउँदा धर्मात्मा मानिसको जिउँमा मात्रपानीको धारा पर्छ भन्नेविश्वास गरिन्छ। शिव गुफा सकिएपछि केही ओरालो झरी पुनः उकालो लाग्दा शिव र पार्वती गुफा पुगिन्छ। यसको मध्यभागमा गणेश भगवान्को पूजाआराधना गर्दै३० मिनेट हिँडेपछि पार्वती गुफा(४३१६ मिटर)पुगिन्छ। यस गुफामा पनि करिब२५ मिटर माथि पहराको बीचबाट निरन्तर झरिरहने धारामा नुहाएपछि पार्वतीको पूजा गर्नुपर्ने धार्मिक मान्यता छ। पार्वती गुफामा पूजा गरेपछि पुनः पहराको कठिन यात्रा गर्दै डेढ घण्टामा वरुण नदीको किनारस्थित शिवधाराको फेदी न्यें खर्कपुगिन्छ। याङखर्कबाटबिहानसात बजे प्राकृतिक सौन्दर्य हेर्दै सुरुभएको यात्रा दिउँसो ३ बजे पुनः याङलेखर्क पुगिन्छ। बौद्ध धर्मावलम्बीलेभने ती गुफाहरूमा रिम्पोछे लामाले तपस्या गरी भक्तलाई अभिषेक गरेको भन्ने धार्मिक मान्यता रहेको छ। त्यही कारण शेर्पा तथा भोटेजाती अभिषेकका लागि शिवधारा जाने गरेका छन्। भिन्नभिन्न धार्मिक आस्थाका आधारमा शिवधारामा हिन्दू, बौद्ध र किराँत धर्म मान्ने तिर्थयात्रीहरू जाने गर्दछन्। संखुवासभाको सदरमुकाम खाँदबारीबाट हिँडेको पाँच दिनपछि शिवधारा पुगिन्छ । पहिलो दिन गाडी खाँदबारीबाट ३८ किलोमिटर टाढाको मकालु गाउँपालिकास्थित नुमसम्म पुग्छ । त्यसपछि पैदल यात्रा सुरुगरी सेदुवा बास बस्न उपयुक्त मानिन्छ। दोस्रो दिनको यात्रा सेदुवाबाट टसी गाउँमा बिहानको खाना खाएर खोङ्मामा बास बस्न पुगिन्छ। टसीगाउँमा पनि बासबस्न राम्रो प्रबन्ध भएपनि तिर्थयात्रीहरूलाई खोङ्मामा बास बस्न पुग्दा उपयुक्त हुन्छ।तेस्रो दिन खोङ्माबाट उठेर बिहानको खाना खान ठुलोडाँडा वा ठुलोपोखरी पुगिन्छ। तेस्रो दिनको यात्रा ३५०० मिटर उचाइबाट सुरु हुन्छ। उक्त यात्रामा सानो पोखरी र ठुलो पोखरी लगायतका प्राकृतिक सौन्दर्य अवलोकन गर्न सकिन्छ। ठुलो डाँडाको उचाई ४२१० मिटर भएकाले त्यसक्षेत्रमा लेकलाग्ने हुँदा यात्रा कठिन हुने गर्दछ । बेलुकीको बास दोबाटेमा हुन्छ । चौथो दिन दोबाटेदेखिसबेरै उठेर हिँड्दा बिहानको खानाखान फेमाताङ पुगिन्छ। दोबाटेबाट भने दुई घण्टा ओरोलो यात्रा हुँदै वरुण नदीको तिरमा पुगिन्छ। यस क्षेत्रमा ठुलाठुला कोणधारी धुपीका रुखहरू पाइन्छन्। दुई घण्टाको ओरालोपछि दुई घण्टा पहिरो माथिबाट ढुंगा खस्छकी भन्दै डराउँदै यात्रा गर्नुपर्ने हुन्छ।बेलुका याङलेखर्ककोबासतय हुन्छ। याङले खर्कमा २०७२ सालमा वरुण पोखरी फुट्दा आएको बाढीले तहसनहस बनाएका होटल तथा गोठ पुनःर्निर्माण पछि अहिले बास सहज भएको छ। याङले खर्कका दुई होटल र एक गोठमा दुई सयजनालाईबासबस्नसक्ने व्यवस्था गरिएको छ। मकालु बेसक्याम्पमा रहेको वरुणको शिर वरुण पोखरीसम्मको तिर्थयात्रामा जाने तिर्थयात्री भने शिवधाराको दर्शनपछि त्यही दिन याङमालेमा पुगेर बास बस्ने गर्दछन्। याङमालेबाट बिहानै उठेर वरुणको शिर दुधपोखरीमा स्नान गरी मकालु बेसक्याप अवलोकन गर्न सकिन्छ। मकालु बेसक्याम्पको सौन्दर्यता भ्रमण गरी बेलुका याङमाले बासबस्न पुगिन्छ। मकालु बेसक्याम्पमा पनि राम्रो बासस्थानको व्यवस्था हुँदा आन्तरिक तथा बाह्य पर्यटकहरूबिहानको दृश्य अवलोकन गर्न पनि बस्ने गर्दछन्। तर शिवधारा दर्शन गर्न नजाने पर्यटक तथा तिर्थयात्री भने याङ्लेबाट मकालु बेसक्याम्प पुगेर बासबस्न सक्छन्। यही बाटो हुँदै मकालु बेसक्याम्पसहित मकालु हिमाल आरोहण गर्नेहरू समेत हिँड्ने भए पनि पूर्वाधार विकासमा सरकारको ध्यान पुग्न सकेको छैन। यस बाटोमा बाह्रै महिना जाने पहिरोले आन्तरिक तथा बाह्य पर्यटक र तिर्थयात्रीहरूको यात्रा असहज हुने गरेको साहित्यकार ताराबहादुर बुढाथोकीबताउँछन्। साहित्यमार्फत धार्मिक तथा पर्यटकीय क्षेत्रको प्रचारप्रसारमा लागेका बुढाथोकीले वरुण नदीमा पुल र पहिरो नियन्त्रण गर्न नसक्दा यात्रु जोखिम मोलेर यात्रा गर्नु परेको उनी बताउँछन्। भन्छन्विश्वको पाँचौ सर्वोच्च हिमाल मकालु चढ्ने आरोहीहरू पनि यही रुट प्रयोग गरी जाने भएपनि पूर्वाधार विकासमा सरकारले ध्यान नपुयाउँदा यात्रा असहज हुने गरेको छ। दोबाटेदेखि याङलेखर्कको मध्यभागमा पर्ने ठुलो पहिरोमा पानी पर्नासाथ माथिबाट ढुंगा झर्न सुरु गर्दछ। पानी परेको समयमा ठुलो पहिरोमा यात्रा गर्न अनुचित मानिन्छ। करिब दुई घण्टा पहिरैपहिरो हिँड्नु पर्ने हुँदा ढुंगा खस्छ कि भन्दै डराउँदै यात्रा गर्नुपर्ने हुन्छ। दुई घण्टाको यात्रापछि फेमाताङ पुगेपछि ठुलो पहिरो सकिन्छ। मकालु राष्ट्रिय निकुञ्ज र मकालु गाउँपालिकाले ठुलो पहिरो नियन्त्रणको प्रयास गरेपनि सफल नभएकोगाउँपलिकाकाअध्यक्ष तेजबहादुर पोख्रेलले बताए। बाटो परिर्वतन गर्न ठाउँसमेत नभएपछि जोखिमपूर्ण यात्रा गर्नु पर्ने बाध्यता भएको उनको भनाइ छ। मकालु बेसक्याम्पसम्म वरुण नदीमा चार र अन्य केही स्थानमा काठका पुलहरू छन्। ती पनि जीर्ण हुँदा यात्रा अझ जोखिमपूर्ण हुने गरेकोप्राध्यापक नवराज कार्की बताउँछन्। मकालु हिमाल आरोहण गर्न जाने आरोहीहरूलाई विभिन्न स्थानमा पक्की पुल नहुँदा समस्या हुने गरेको छ। मकालु बेसक्याम्प सहित विभिन्न स्थानमा रहेका क्याम्पहरूमा होटल व्यवसाय हुँदै आएको छ। तिनका सञ्चालक,व्यवसायी र गोठालाहरूलाईवर्षात्को समयमा पुल बग्दा आवतजावतमै समस्या हुने गरेको छ। बाढीले पुल बगाएपछि पटकपटक आफ्नै खर्चमा बनाएर फर्कनु परेको सो क्षेत्रमा होटल व्यवसाय गदै आएका स्थानीय छोप्पाल शेर्पा बताउँछन्। फेमाताङभन्दा माथिकोवरुण नदीमा रहेका काठका पुल बाढीले बगाउँदा पर्यटकहरूको समेत बिचल्ली हुने गरेको छ। काठको पुल बगाएपछि नयाँ पुल नबनाएसम्म पर्यटक बिचबाटोमै अलपत्र पर्ने गरेकाछन्। ससाना खोल्सीहरू छिनछिनमा पर्ने वर्षाका कारण पानीको बहाव बढ्दा यात्रुहरू पानीको बहाव नघटेसम्म त्यहीँ बस्नुपर्ने बाध्यता छ।"
"भारतमा संक्रमणको नयाँ रेकर्ड, एकैदिन थपिए ४ लाख बढी संक्रमित",नयाँ दिल्ली : भारतमा कोरोना संक्रमण झन तीव्र बनेको छ । तीव्र संक्रमणले हरेक दिन नयाँ रेकर्ड कायम गरिरहेको छ । यसैबीच पछिल्लो २४ घण्टामा ४ लाख १ हजार ९९३ नयाँ संक्रमित थपिएर हालसम्म एकैदिन उच्च संक्रमण हुने नयाँ रेकर्ड कायम गरेको छ । योसँगै भारतमा संक्रमित हुनेको संख्या १ करोड ८७ लाख ६२ हजार ९७६ पुगेको छ । यसैगरी मृत्यु दर पनि उच्च रहेको छ । भारतको स्वास्थ्य तथा परिवार कल्याण मन्त्रालयका अनुसार पछिल्लो २४ घण्टामा ३ हजार ५२३ कोरोना संक्रमितको मृत्यु भएको छ । योसँगै भारतमा कोरोनाबाट मृत्यु हुनेको संख्या २ लाख ११ हजार ८५३ पुगेको छ । कोरोनाको नयाँ प्रकारसहित दोस्रो लहर चलिरहेको भारतमा अहिले ३२ लाख ६८ हजार ७१० सक्रिय संक्रमित रहेका छन् ।
सपनाका रंगहरू,"जीवनलाई पछाडि फर्केर हेरेकै रहेनछु। समयले यति छिटो गति लिएको रैछ, ख्यालै भएन। दिदीले भनेको यही वाक्य समयले कसैलाई पर्खदैन, समयलाई समयमै चिनेको राम्रो। यिनै शब्दलाई दिमागमा सुरक्षित सजाएर ठ्याक्कै पाँच वर्ष पहिले सपनामय आँखा लिएर पढाइको तिर्खा मेटाउन राजधानी पसेकी थिएँ। किन किन सानैदेखि पढ्यो भने चाहेको सबै पाइन्छ जस्तो लाग्थ्यो तर समयले बल्ल सिकाउँदैछ। आखिर जीवन एक सिकाइ त रहेछ। मान्यताले समाजको मूल्यमान्यता तोडेर प्लस टूको परीक्षा सक्नेबित्तिकै भागेर बिहे गरी। केही समय ऊ नै बहस र गफको विषय हुन्थी धेरैका लागि। सायद कुनै पुरुषबाट एउटा पनि प्रेम प्रस्ताव नआएर होला मलाई भने आफूप्रति कोही आकर्षित नभएकोमा ग्लानि महसुस हुन्थ्यो। आज ठिक पाँच वर्षपछि मान्यतासँग भेट भयो। उसको यो परिवर्तनले छाँगाबाट खसेसरह भएँ। आकाश पातलको फरक थियो उसमा। सुन्दर, मिलेको जिउडाल, आकर्षणकी केन्द्रबिन्दु पहिलेकी मान्यता त कहाँ अहिले ज्यान सुकेर लौरीजस्तै ! चमकता चञ्चलता केही बाँकी नभएकी निकै निरीह मान्यता। एउटै उमेरका हामी दुई तर विश्वास गर्न गाह्रो भइरहेको थियो आफैंलाई। मान्यतासँगै पढ्ने, खेल्ने, खाने मेरी बालसखा। एकछिन छुट्टिँदा आकुलव्याकुल हुन्थ्यौं, प्रेम गर्ने दुई मन छुट्टिएजस्तै। जब हाम्रो बालापन किशोरावस्थामा प्रवेश भयो। शारीरिक, मानसिक, संवेगात्मक परिवर्तन देखेर मान्यता र म छक्क पथ्र्यौं। होमवर्क र परीक्षाको बहानामा रात्रिकालीन समय खुसखुस गरेरै बिताउँथ्यौं। हामी एकअर्काका परिपूरकजस्तै भएका थियौं। जतिजति उमेरको पदोन्नति हुन्थ्यो उतिउति मान्यताको शरीरको अति नै सुन्दर। सुन्दरतासँगै उचाइ, मोटाइ, गोलाइमा पनि आकार वृद्धि हुँदै गयो। ऊ बिछट्टै राम्री हँुदै गई र जोकोहीलाई पनि उसको माधुर्यतामा लगाव बढ्दै जान थाल्यो। यता मलाई भने त्यो उमेरले साथ नै दिएन। कसैको नजरमा पनि आकर्षित देखिइनँ। सानी, खुजुरी, हिस्सी नपरेकी। सामान्यतया मलाई त्यो उमेरमा हुने कौतुहलता, उत्सुकता र आकांक्षा खासै महसुस नै भएन। सायद कुनै पुरुषबाट एउटा पनि प्रेम प्रस्ताव नआएर होला ! कता कता आफूप्रति आकर्षित नभएकोमा ग्लानि महसुस हुन्थ्यो। मान्यतालाई हरदिन आउने नयाँ पत्र र प्रस्तावले म भित्रभित्रै जल्थें। बिस्तारै मान्यता प्रसंशामा हराउन थाली। म भने चाहनाबेगर पनि पढिरहन थालें। भुल्ने बाटो पनि त भएन मेरो। मान्यता पढाइमा कम र प्रेममा बढी समय व्यतीत गर्न थाली। म भने आफ्नो सपनाको संसार साकार बनाउने योजना बुन्न थालें। विचार नमिलेपछि हामी दुई ध्रुवमा विभाजित हुन पुग्यौं। ठ्याक्कै पाँच वर्षअघि उसले कसैलाई नभनी जीवनको महत्त्वपूर्ण निर्णय लिएकी थिई। हुन त त्यो निर्णय भावनामा बहकिएर लिइएको एक उमेरको हतोत्साही निर्णय थियो। अर्थात् समय आउनुभन्दा निकै अगाडिको भावनामा बहकिएर। फलस्वरूप हाम्रो मित्रतामा पूर्णविराम लाग्यो। मान्यताले समाजको मूल्यमान्यता तोडेर प्लस टूको परीक्षा सक्नेबित्तिकै भागेर बिहे गरी। केही समय ऊ नै बहस र गफको विषय हुन्थी धेरैका लागि। समयले यी कुरालाई साम्य बनाउँदै लग्यो। अनैकौं परिस्थितिसँग लड्दै जुध्दै म भने स्नातक पढ्न राजधानी होमिएँ। बिस्तारै बिस्तारै बाहिरी सुन्दरताको महत्त्व कम लाग्दै गयो। समयले पाठ पढाउँदै र बुझाउँदै लग्यो क्यारे मलाई। कालोकोटमा सजिएर न्यायको पक्षमा वकालत गर्दा समय गएको पत्तै भएन। अहिले प्रेम प्रस्ताव त आउँछन् तर स्वीकार गर्ने कुनै आकांक्षा नै छैन। मान्यतालाई देख्दा मन कुडियो। आज सवै सबै परिवर्तन भएको छ। उसलाई प्रेम, विवाह र परिवार सबैसँग वितृष्णा मात्र बाँकी छ। तीन वर्षे छोरी काखमा च्यापेर मलाई यति भन्दैछे, पढ्नका लागि मद्दत गर है साथी मलाई। जीवनका ती कहालीलाग्दा ५ वर्ष अब कहिल्यै फर्कने छैन। आफ्नो खुट्टामा उभिनु जत्तिको सन्तुष्टि जीवनमा अरू केही रहेनछ। सम्बन्धबिच्छेदको दिन उसले यति मात्र बोली तर उसका आँखामा सपनाका रंगहरू छताछुल्ल पोखिएका थिए। जीवनमा समय भन्ने पाठ कति महत्त्वपूर्ण रहेछ भन्ने आभास भयो। उसको जीवनको असल व्यवस्थापनको जिम्मा अब मेरो भएको छ। फेरि हामी उही पुराना दिनमा फर्केका छौं तर केही पहिलेजस्तो छैन, सबै सबै फेरिएको छ।"
मान्छेभित्रका मान्छे,"साहित्यमा यौनको कुरा आउनासाथमन कुत्कुत्याउने यौनकथा, कविता वा उपन्यासलाई सम्झन्छौं। यौनकथा, यौनउपन्यास आदिमा यस्तै मनलाई कुत्कुत्याउने र शरीरका अंगहरू सल्बलाउने कथा हुन्छन्। पुष्कर लोहनी यस्ता लेखक हुन् जसले यौनलाई नै मुख्य केन्द्रविन्दु बनाएर साहित्य सिर्जना गरिरहेका छन्। मूलधारभन्दा फरक र सामाजिक दृष्टिकोणमा अलिकति चुनौतीपूर्णसमेत भएको हुँदा यौनका बारेमा लेख्न चाहने लेखकको संख्या तुलनात्मक रूपमा कम छ। निरन्तर यौनसाहित्य लेखिरहेका उनको कलमबाट लेखिएको पहिलो यौनउपन्यास हो अदृश्य मान्छे।शिखा बुक्सले प्रकाशनमा ल्याएको उपन्यास मध्यम आकारको छ। उपन्यासयौनको वरपर अन्य सामाजिक व्यवहार र दायित्वहरू छन्। अनि खुसी, सुख, दुःख, पीडा, व्यथा र आँसुहरू पनि छन्। समष्टिमा उपन्यासको कथानक यौनकै सेरोफेरोमा फनफनी घुमेको छ। यता, उता, दायाँ, बाँया, माथि अनि तलबाट। जताबाट हेरे पनि केन्द्रविन्दुमा यौन नै देखिन्छ। यौनरसले रसिलो र भरिलो बनेको छ उपन्यास। जसले यौनलाई बुझेको छ र यसलाई सकारात्मक आँखाले हेर्ने गरेको छ, उसका लागि यो उपन्यास रसिलो लाग्नेछ र सामान्य लाग्नेछ। जसले यौनलाई अत्यन्त गोप्य शारीरिक क्रियाको रूपमा मात्रै बुझेको छ र यसबारेमा खुलारूपमा बोल्नुलाई अश्लीलताको चश्माले हेर्ने गरेको छ, उसका लागि भने यो उपन्यास अश्लील, छाडा र असभ्य लाग्न सक्छ। पाश्र्व संगीतको मीठो धुनझैं शालीन र पाच्य भएर आउनुपर्ने यौन पुष्कर लोहनीको लेखनीमा आँधीबेरी भएर आउँछन्, आएका छन्। यौनलाई जतिसक्दो छोप्नुपर्छ र लुकाउनुपर्छ भन्ने मान्यता राख्ने संकीर्ण समाजसामु यौनका बारेमा यति धेरै खुलेर लेख्ने आँट गर्नु उनको दुस्साहस नै हो।उनको यौनलेखन चलनचल्तीको यौनलेखनको फ्रेमभन्दा अलि भिन्न छ। चलनचल्तीको यौनलेखन नग्नता वा अश्लीलताको आरोपबाट बच्न केही हदसम्म उपमा र बिम्बको आवरणले ढाकिएको हुन्छ। तर यो यौनलेखनमा त्यस्तो आवरणको अभाव हो कि भन्ने लाग्छ। यसमा कलात्मक मर्यादाको लक्ष्मणरेखा पार गरेर नग्न प्रस्तुति रहेको पाइन्छ। उनी निर्भिक भएर अलि बढी खुलेर लेख्छन् र खोलेरै लेख्छन्। घरभित्र वा बाहिर लुकेर गरिने यौनका कुरालाई उनी उदांगै प्रस्तुत गर्छन्। त्यसैले कसैकसैले उनलाई छाडा लेखकको आरोप पनि लगाउने गर्छन्। उपन्यासमा फस्ने र फसाउने कुरा, अँठ्याउने कुरा, दनक दिने कुरा, भित्ता पुग्नेगरी दिने कुरा, स्वास्नी बनाउने कुरा, सुत्ने र सुताउने कुरा, पेट बोक्ने र बोकाउने कुरा, छोरा पाउने कुरा खुलेरै आएका छन्। पुरुष अथवा महिलाको यौनांगलाई माल भनिएको छ, जब कि यसले अश्लीलता झल्काउँछ।साँच्चिकै नपुंसक नै रहेछौ तिमीहरू। थला पर्ने गरेर तिमीहरू पनि दिन सक्दैनौ र ? स्वास्नीमान्छेलाई मिजास पनि कडा माल पनि चाहिने रहेछ। (पृष्ठ ८०) यतिसम्मको खुलेर लेख्ने साहस अरू यौनलेखकहरूले गरेका छैनन्। अदृश्य मान्छे मा दुइटा परिवारको कथा छ शंकर र साहुबूढाको। यता शंकरको परिवारसँग शंकर, उसकी श्रीमती, आमा र माइली जोडिएकी छन् भने साहुबूढाको परिवारमा साहुबूढा र साउनीबूढी छन्। यी दुई परिवारसँग अरू धेरै पात्रहरू जोडिएर आउँछन्, जान्छन् सिनेमामा जस्तै। उपन्यासलाई सहज गति दिन र सिलसिला टुट्न नदिन ती अनेक पात्रहरूले सघाएका छन् र उपन्यासलाई सजाएका छन्।श्रीमती अमेरिका भासिएर अरूसँगै रमाउँदै गरेको पीडा र यौनकुण्ठाले शंकरविक्षिप्तजस्तै छ भनेसाउनीबूढीले छोरो नपाउँदा छोरो पाउने ध्याउन्नमा साउबूढा पनि अझै अर्की स्वास्नी ल्याउने ताकमा छ। शंकरको जीवनमा बिहे गरेकी श्रीमतीभन्दा बढी प्रारब्ध र परिबन्दले जोडिन आइपुगेकी माइली धेरै नजिक भएकी छे। अन्ततः उसकै पेट बोकेर माइली उसकै स्वास्नी बनेकी छे। उतासाउनीबूढीले सन्तान नजन्माएपछि साहुबूढाले धेरैलाई स्वास्नी बनाउँछ। तैपनि सन्तान हुँदैनन्। सन्तानको आशमा साउनीबूढी पनि अर्काको लोग्नेसमेत नभनी कति जनालाई आफ्नै ओछ्यानमा सँगै सुताउँछिन्। तैपनि छोरो पाउन सक्दिनन्। माइलीको पाखुरा तान्दै साउनीबूढी भन्छिन्, बूढालाई एउटा छोरो जसरी भए पनि देऊन। (पृष्ठ ६३)। दमित इच्छा होइन, खुला यौनको खुला उत्तेजना छ। यौन अतृप्ति र असन्तुष्टिले छटपटाएको मनस्थिति, त्यही मनस्थितिले सिर्जना गरेको असहज आचरण, असभ्य र विकृत आचरणबाटै उपन्यासको कथानक अघि बढेको छ। जिउमा तेल लगाउने बहानामा यौन सन्तुष्टि लिने काम, ख्याक र भूत बनेर यौन सन्तुष्टि लिने र दिने काम, पुरुषले महिलालाई, महिलाले पुरुषलाई अँठ्याएर आनन्द लिने कामले जीवनमा यौन कति महत्वको रहेछभन्ने दर्शाउँछ। देखिने जीवनबाट भित्र प्रवेश गरेर नदेखिने जीवनको लुकेको वा लुकाइएको यथार्थलाई उतार्नु यो उपन्यासको उद्देश्य हो भन्ने लाग्छ। बाहिर एक खालको देखिने मान्छेको भित्री स्वभाव र आचरण अर्कै हुनसक्छ वा उस्तै पनि हुनसक्छ। यही यथार्थलाई पर्गेल्ने प्रयास यो उपन्यासमा भएको छ। स्वेच्छामा बाँचेका स्वतन्त्र पात्रहरूको कथा हो, अदृश्य मान्छे।शंकर, शंकरकी श्रीमती, माइली, साउबूढा, साउनीबूढी, छ्याकेजस्तै अरू धेरै पात्रहरू यस्तै स्वेच्छामा स्वतन्त्र जीवन बाँचेका पात्र हुन्। यी पात्र र यिनले बोल्ने संवाद अनि उपन्यासको सिंगै कथाले परम्परागत उपन्यास लेखनको क्रमभंग गरेको छ। कताकता परम्परागत पाठकको अपेक्षाविपरीतका कथा, पात्र र संवाद छन् उपन्यासमा। त्यसैले निश्चित संरचनामा लेखिएका परम्परागत उपन्यासमा बानी परेका पाठकले अदृश्य मान्छे लाई उपन्यास हो कि यौनशास्त्र भन्ने प्रश्न गर्न सक्छन्। विसंगत लाग्ने पात्रहरूको विसंगतिपूर्ण स्वभाव र सोहीअनुरूपको व्यवहारले पाठकको मथिङ्गल खलबलिन सक्छ। तर यो अतिशयोक्ति होइन, समाजमा लुकेको र लुकाइँदै आएको यथार्थ हो। उपन्यासका पात्रहरू एकातिरबाट हेर्दा शिक्षित, सभ्य र सम्पन्न परिवारका उस्तै सभ्य, सुसंस्कृत र संयमित लाग्छन् भने अर्कोतिरबाट हेर्दा असभ्य, उच्छृंखल, कुण्ठित, असामान्य, अनियन्त्रित र विक्षिप्त पनि लाग्छन्। कुनै न कुनै नातासम्बन्धले जोडिएका यी पात्रहरूमा आपसमा विश्वास छ पनि र छैन पनि। एकका लागि अर्कोका अपरिहार्यता छ पनि र छैन पनि। स्वाभाविक लाग्ने सम्बन्धहरू अस्वाभाविक लाग्छन्। अनि अस्वाभाविक लाग्ने सम्बन्धहरू स्वाभाविक। उपन्यासका पात्रहरूले देखिने र नदेखिनेगरी एकै समयमा एकैचोटि अनेक जीवन बाँचिरहेझैं लाग्छ। देखिने जीवनबाट भित्र प्रवेश गरेर नदेखिने जीवनको लुकेको वा लुकाइएको यथार्थलाई उतार्नु यो उपन्यासको उद्देश्य हो भन्ने लाग्छ। बाहिर एक खालको देखिने मान्छेको भित्री स्वभाव र आचरण अर्कै हुनसक्छ वा उस्तै पनि हुनसक्छ। यही यथार्थलाई पर्गेल्ने प्रयास यो उपन्यासमा भएको छ। त्यसैले उपन्यासको शीर्षक अदृश्य मान्छे एकदमै सार्थक लाग्छ। अन्त्यमा, यसै पुस्तकको प्रकाशकीयबाट, यो उपन्यास हामीमध्ये धेरैको लेख्न नमिल्ने आत्मकथाको प्रारूप हो। यो एउटा सन्दिग्धताको इमान्दार टिपोट हो।"
धौलागिरीमा पीसीआर परीक्षण सुरु : ३६ को परीक्षण गर्दा २० जनामा कोरोना पुष्टि,"बागलुङ : धौलागिरी अस्पतालमा पीसीआर परीक्षण सुरु भएको छ। गत वर्ष असार १२ गते स्वास्थ्य तथा जनसंख्या मन्त्रालयले धौलागिरीसहित विभिन्न जिल्लाका १० अस्पतालमा पीसीआर मेशिन राख्ने निर्णय गरेको थियो। अस्पतालमा ढिलै भएपनि धौलागिरीवासीले पायक पर्ने ठाउँबाट कोरोना जाँच सुरु भएपछि अब पीसीआर परीक्षणका लागि पोखरा पठाउनु पर्ने बाध्यता अन्त्य भएको छ। पीसीआर प्रयोगशालामा मेशिन जडान गरेर गरिएको नमूना परीक्षण सफल भएपछि नियमित परीक्षण थालिएको अस्पतालका मेडिकल सुपरिटेन्डेन्ट शैलेन्द्र विक पोखरेलले बताए। गत हप्ता नै अस्पतालमा मेसिन जडान भएको थियो। जडानको काम सकिएपनि स्वाब परीक्षण गर्न राष्ट्रिय जनस्वास्थ्य प्रयोगशालाबाट अनुमति नपाउँदा केही समय लाग्यो, डा पोखरेलले भने, अब नियमित रुपमा परीक्षण गरिनेछ। यसअघि स्वाब संकलन गरी गण्डकी प्रदेशको राजधानी पोखरा पठाउनुपर्ने र रिपोर्ट आउन ३ देखि हप्ता दिनसम्म लाग्ने गरेको थियो। प्रयोगशाला सञ्चालनमा आएसँगै बागलुङसहित पर्वत, म्याग्दी र मुस्ताङ जिल्लावासी प्रत्यक्ष लाभान्वित हुनेछन्। गण्डकी प्रदेशमै पहिलोपटक २०७६ चैतमा बागलुङकी १९ वर्षीया किशोरीमा कोरोना संक्रमण पुष्टि भएसँगै धौलागिरी अस्पतालमै पीसीआर मेशिन राख्नुपर्ने आवाज उठेको थियो। ढिलै भएपनि पीसीआर जाँच सेवा शुरु हुनु धौलागिरीवासीका लागि सुखद विषय भएको धौलागिरी अस्पताल विकास समितिका अध्यक्ष केबी राना मगरले बताए। पीसीआर परीक्षणले संक्रमितको पहिचान, उपचारसँगै कोरोना रोकथाम तथा नियन्त्रणमा महत्वपूर्ण टेवा पुग्ने अध्यक्ष रानाको भनाई छ। पीसीआर प्रयोगशालामा चाहिने उपकरण खरिदका लागि कोरोना रोकथाम, नियन्त्रण तथा उपचार कोषमार्फत सरकारले एक करोड रुपैयाँ बजेट उपलब्ध गराएको थियो भने जनशक्ति व्यवस्थापनमा गण्डकी प्रदेश सरकारबाट रु ४० लाख प्रदान गरेको थियो। दुई जना ल्याब टेक्नोलोजिस्टसहित चार जना प्रयोगशालाकर्मी पीसीआर जाँचमा खटिने अस्पतालले जनाएको छ। निर्णय भएको महिनौँ बित्दासमेत पीसीआर प्रयोगशाला सञ्चालनमा नआउँदा अस्पताल व्यवस्थापन र प्रशासनप्रति नागरिकले तीव्र गुनासो र आक्रोश व्यक्त गर्दै आएका थिए। धौलागिरी अस्पतालमा पहिलो पटक ३६ जनाको कोरोना परीक्षण गरिएकोमा २० जनामा कोरोना संक्रमण पुष्टि भएको छ भने १६ जनाको नेगेटिभ रिपोर्ट आएको अस्पतालले जनाएको छ। अब शनिबारदेखि बागलुङसहित धौलागिरीका चार जिल्ला मुस्ताङ, म्याग्दी र पर्वतका नागरिकले ७ घण्टामै कोरोनाको रिपोर्ट प्राप्त गर्न सक्नेछन्। बागलुङमा पछिल्लो समय कोरोना संक्रमण दर तीव्र छ। संक्रमण बढ्दै थालेपछि नेपाल सरकारले कोरोना संक्रमणबाट अति प्रभावित १४ जिल्लाको सूचिमा राखेको छ। अहिले बागलुङ नगरपालिकाका १२, १३ र १४ मा निषेधाज्ञा जारी गरिएको छ भने जिल्लाभरका शैक्षिक संस्था बन्द छन् भने आइतवारदेखि सार्वजनिक सवारी साधनमा समेत जोर बिजोर प्रणाली लागु गर्ने निर्णय गरिएको छ।"
डाक्टरी अक्षर !,"कक्षा आठ। एक दिन अंगे्रजी पढाउने जयलक्ष्मी गुरुमाले कक्षाकार्यको मेरो कापी हेर्दै डाक्टरी अक्षर भन्दा मख्ख परेको थिएँ। त्यो बेलासम्म मैले डाक्टर देखेकै थिइनँ। डाक्टर पनि मान्छे नै हो भन्नेसम्म चाहिँ थाहा थियो तर ती अर्कै खाले मान्छे हुन् भन्ने बुझाइ थियो। गुरुमाले मेरा अक्षरलाई डाक्टरी अक्षर भनिदिए पछि धेरै दिनसम्म मेरा खुट्टा भुइँमा अडिएनन्। मलाई घरि न घरि लागिरह्यो, मेरा अक्षर डाक्टरी अक्षर, म डाक्टर जत्तिकै। म चराजस्तै उडिरहें, फुर्किएर, फुलिएर। त्यसताका निकै छिटो लेख्थें। कक्षा नौ दशमा पढ्दा शिक्षकले भनेका कुराहरू सरासर लेख्न सक्ने भइसकेको थिएँ। कालोपाटीमा लेखिएका कुरा कापीमा नहेरी, पाटीमा मात्रै हेरेर, टिपोट गर्न सक्थें। जाँचमा टन्नै कापी थप्थें। एसएलसीमा स्टिच मेसिनले झन्डैझन्डै च्याप्न नभ्याएको। जहिल्यै पनि जाँच सकेर बाहिरिँदा लाग्थ्यो, पूर्णांक कै छेउछाउ अंक आउला। नजानेको केही छैन, नलेखेको कुनै होइन। रिजल्ट आउँथ्यो, झन्डैझन्डै फेल। उत्तरी भोजपुर जिल्लाको केन्द्र दिङ्ला। रुद्राक्षको राजधानी। बालागुरु षडानन्द अधिकारी जन्मिएको ठाउँ। उनले १९३२ सालमा खोलेको संस्कृत गुरुकुल, १९१० सालमा खुलेको दरबार स्कुलपछि नेपालको पहिलो औपचारिक विद्यालय भनेर लोकसेवाको परीक्षामा सोधिने स्कुल षडानन्द मावि। त्यसैसँग आँगन जोडिएको अरुण माविबाट एसएलसी पास गरेर क्याम्पस पढ्न धनकुटा पुगें। हुलाक टोलमा धनपाल राईको घरमा डेरा थियो। चारकोठे घर क्याम्पस पढ्ने केटाहरूले भरिएको थियो। गुरुमाले कक्षाकार्यको मेरो कापी हेर्दै डाक्टरी अक्षर भन्दा मख्ख परेको थिएँ। त्यो बेलासम्म मैले डाक्टर देखेकै थिइनँ। डाक्टर पनि मान्छे नै हो भन्नेसम्म चाहिँ थाहा थियो तर ती अर्कै खाले मान्छे हुन् भन्ने बुझाइ थियो। गुरुमाले मेरा अक्षरलाई डाक्टरी अक्षर भनिदिए पछि धेरै दिनसम्म मेरा खुट्टा भुइँमा अडिएनन्। क्याम्पसमा पढाउने सरका तरिका खालखालका। कुनै सर ह्रस्व, दीर्घ, फुलस्टप, कमा समेत रिट्ठो नबिराइ लेखाइदिन्थे। कुनै सर मुख्य मुख्य बुँदा मात्रै भनिदिन्थे, कुनै पाटीमा लेखिदिन्थे। कुनै सर पाठ भट्याउथे मात्रै, सारांश मात्रै भन्या हो कि विस्तृतमा भनेको, बुझ्नै नसकिने, आफैंले टिपोट गर्नुपर्ने। हामी नोट गर्ने भन्थ्यौं। सरले भनेका सबै खाले कुरा सरासर लेख्थें। धेरै साथी सरले भनेजति लेख्न सक्दैनथे। आफूले लेख्न छुटाएको कुरा साथीको नोट मागेर सार्थें। भन्थें, मैले त सबै लेखें। मेरो नोट माग्ने क्रम बढ्यो। नोट सार्न खोज्ने जो पनि भन्थे, हैन हउ के लेखेको ? पटक्कै बुझिनँ त ! मलाई अचम्म लाग्न थाल्यो। डाक्टरी अक्षर पनि नबुझ्ने ? मेरो लेखाइप्रति सबै साथीको टिप्पणी एउटै हुन थाल्यो, बुझिनँ। बिस्तारै त्यस्ता प्रतिक्रियाले मलाई चस्सचस्स घोच्न थाल्यो। धेरैजनाले त्यसै भनेपछि एक दिन आफूले लेखेको नोट पढ्न खोजेको बुझे पो, के हो के ! आफैंले नबुझ्ने अक्षर साथी के बुझोस् ! त्यसै सेरोफेरोमा क्याम्पसमा एकजना सरले भने, डाक्टरको अक्षर कसैले बुझ्दैन। आफैंले पनि बुफ्छ बुझ्दैन। तर दवै दोकानेले चै बुझ्छ, अचम्म ! बल्ल बुझें, डाक्टरी अक्षर ! भनेको। कसैले नबुझ्ने अक्षरलाई डाक्टरी अक्षर भनिँदोरहेछ। यो मख्ख पर्नुपर्ने कुरा होइन रहेछ। त्यसपछि मलाई मेरा अक्षरदेखि बेस्मारी रिस उठ्न थाल्यो। आफ्नो अक्षर अरूलाई देखाउन अप्ठ्यारो लाग्न थाल्यो। बिस्तार लाज लाग्न थाल्यो। साथीलाई आफ्नो नोट देखाउन छोडिदिएँ। केटीदेखि त झनै सावधान हुन थालें, कतै देखिहाल्ने हो कि, डराउन थालें। साथीले सोध्यो भने मेरो जवाफ हुनथाल्यो, मैले पनि लेखेको छैन। लामो समय तनावमा रहें। निद्रा लाग्न छोड्यो। निदाइहाले पनि झस्किन थालें। घोर निरासाले समात्यो। सोचें, यसरी त पार लागिँदैन। अक्षर त सुधार्नै पर्छ। कोशिष गरें। दैनिक दुई घण्टा समय छुट्याएँ, अक्षर राम्रो बनाउन। उक्त दुई घण्टामा एक घण्टा अंग्रेजी र एक घण्टा नेपालीको अभ्यास गर्न थालें। पूरै समय पाठ सार्ने मात्रै। कैयौ पन्ना कागज केरें। केही सुधार भएन। यसरी पो राम्रो हुन्छ कि सोच्यो, गर्यो। उसरी पो राम्रो हुन्छ कि भन्यो, गर्यो। औंलाका टुप्पामा फोका उठे। फोका सुकेर जोतुवा गोरुको काँधजस्ता अरट्ठ भए। केही लछारपाटो चलेन। जति कोसिस गरे पनि मेरा अक्षर राम्रा त भएनन् नै बरु मेरो लेखाइको स्वाभाविक गति गुम्यो। करिब दुई महिनाको अनवरत अभ्यासपछि पनि न छिटो लेख्न सक्ने अवस्थामा पुगें न अक्षर नै राम्रा भए। उल्टै गति पनि ढिलो र स्वरूप झन् नराम्रो। हाँसको चाल न बक्कुलाको। जर्ज बनार्ड शाबारेको किस्साजस्तो। उन्नाइसौं र बिसौं शताब्दीका विश्वविख्यात दार्शनिक, नाटककार, सय किताबका लेखक शालाई एउटी विश्व सुन्दरीले विवाहको प्रस्ताव राखिछन्। शाले सोधेछन्, तिमी त्यति सुन्दर छ्यौ। म यस्तो कुरूप छु। तिमीजस्ती सुन्दरीले मजस्तो कुरूपसँग विवाह गरेर तिमी के पाउँछ्यौ ? सुन्दरीले जवाफमा भनिछन्, म सुन्दर छु। तपाई बुद्धिमान्। यदि हामीले विवाह गर्यौं भने हाम्रा छोराछोरी तपाईजस्ता बुद्धिमान् र मजस्ता सुन्दर हुनेछन्। अदभूत हुनेछन्। उनीहरूसँग प्रतिस्पर्धा गर्न सक्ने मानिस विश्वमा कोही हुने छैन, चाहे बुद्धिमा होस् चाहे सुन्दरतामा। शाले भनेछन्, उल्टो पनि हुनसक्छ नि। हाम्रा छोराछोरी म जस्तो कुरूप र तिमीजस्तो बुद्धु पनि हुनसक्छन् नि ! त्यो त झन् बर्वाद हुनेछ। जाँचका उत्तरपुस्तिका जाँचकीहरूले कसरी मलाई अंक दिन्थे मैले अहिलेसम्म बुझेको छैन। अहिले आएर मलाई यो विश्वास र पछुतो दुवै एकै चोटी हुन्छ, यदि मेरा अक्षर राम्रा भएका भए परीक्षाहरूमा समकालीन प्रथम, दोस्रोहरू जत्तिकै अंक ल्याउन सक्ने थिएँ कि ? अक्षरकै कारण मैले स्कुल जीवनभर पासभन्दा माथि जान सकिनँ। पढाइ, परीक्षा, रिजल्ट अनि अर्को कक्षा यस्तै चलिरह्यो। एउटै कक्षामा धेरै वर्ष थन्किनु परेन। अब्बल पनि भइनँ। साथीहरू र शिक्षकहरूको नोटिसमा कहिल्यै परिनँ। परीक्षामा सकेसम्म अक्षर राम्रा बनाएर लेख्न थालें। त्यसले प्रश्नहरू छोडिन थाले। हरेक परीक्षामा दस बिस अंकको उत्तर लेख्न नसक्ने हुन थालें, जान्दा जान्दै पनि। कम्प्युटर सिकेपछि कलमले लेख्नेभन्दा टाइप गर्नमै जोड दिन थालें। तैपनि विश्वविद्यालयको परीक्षा त हातैले, कलमले नै लेख्नु पर्यो। पढिसकेपछि जागिरको जाँच हातैले लेख्नु पर्यो। त्यहाँ त पास फेलको कुरा होइन, प्रतिस्पर्धाको कुरा हुन्छ। हालत बेहाल। अक्षरले मलाई धोका दियो भनेर कसरी भन्नु ? मैले आफैंले आफैंलाई पटकपटक धोका दिएँ, किनभने मलाई धोका दिने अक्षर मेरा आफ्नै थिए। मेरो मात्रै होइन, समकालीन धेरै साथीका अक्षर नराम्रा भए। सरकारी स्कुलमा पढ्ने पछिल्लो पुस्ताको अक्षर त दयालाग्दो देख्छु। पहिलेका खासखास शिक्षकबाट सुरु अक्षर सिकेकोहरूको छापाजस्तै राम्रा अक्षर छन्, दुईचार कक्षा मात्रै पढेकाको पनि। हाम्रा गाउँमा सोताङ्गे मास्टरले पढाएकाहरूको राम्रा अक्षर छन्। उनीहरू सम्झिन्छन्, सोताङ्गे मास्टर केटाकेटीको अक्षरमा खुब ध्यान दिन्थे। बालमैत्री शब्द पनि नेपालीमा बनेको थिएन उबेला, शैली त गोरुघोडालाई जस्तै चुट्ने हो। चुटेरै आफ्ना विद्यार्थीको अक्षर राम्रा बनाए सोताङ्गे मास्टरले। राईको छोरा भए पनि बाहुनले सांस्कृतिक रूपमा एकाधिकार पाएको चिना लेख्ने काम गर्थे उनी, बाँसको चोबुवा कलमले लेखेका उनका अक्षर किताबका जस्तै हुन्थे। पहिलो पुस्ताका शिक्षकहरू कि त गोर्खा फौजबाट अवकासप्राप्त सैनिकहरू कि त बनारसमा संस्कृत पढेकाहरू थिए। उनीहरू कडा अनुशासनलाई जोड दिन्थे। चुटेरै सही, उबेलाका शिक्षक विद्यार्थीका अक्षर छापाजस्तै बनाउन जोड दिन्थे। त्यसैले सानै कक्षामा विद्यार्थीका अक्षर राम्रा बनिसक्थे। राम्रा अक्षर हुनेहरू शिक्षकका प्रसंसाको पात्र बन्थे, साथीहरू माझ आकार्षणका केन्द्र बन्थे। त्यसैले विद्यार्थीहरूमा अक्षर राम्रो बनाउन प्रयास गर्थे। उबेला आकर्षणको एउटा साधन बन्थ्यो, अक्षर। प्रेमपत्रको युग थियो। सानो कक्षामै पनि उमेर ठुलो भइसकेको हुन्थ्यो। आफूले मन पराएको मान्छेको विश्वास जित्न अत्यन्तै मिहिनेतका साथ राम्रा अक्षर बनाएर प्रेमपत्र लेख्नु जरुरी ठानिन्थ्यो। कमसल अक्षर हुनेहरू हीनताबोध गर्थे, राम्रा अक्षर हुनेलाई प्रेमपत्र लेख्न लगाउँथे। शिक्षकको चुटाइ र प्रेमरसको संगमले धेरैजसोका अक्षर राम्रा बन्थे। म परें अक्षर बनाउने खालको, चुटाइ पनि नखाएको, स्कुल पढुञ्जेल प्रेमपत्र लेख्ने उमरै नपुगेको। डिजिटल प्रविधिको बिस्तारले चिठीचपेटाको हस्तलिखित हुलाकी युगलाई समाप्त पार्यो। प्रेम अभिव्यक्तिको माध्यम फेरियो। मोबाइल कल, मिस कल र मेसेजले ठाउँ लियो। अहिलेको सोसियल मिडियाको जमानामा हस्तलिपिको महत्त्व झन् साँघुरियो। प्रेम अंकुराउने उमेरमा अब हाते अक्षरको आवश्यकता नै परेन। अहिलेका विद्यार्थी पुस्ता कापीकलममा भन्दा बढ्दा समय स्मार्टफोनमा खेल्छन्। विद्यार्थीले राम्रा अक्षर बनाउनु पर्ने आवश्यकता नै महसुस गर्न छाडे। अचेलका विद्यार्थीका अक्षर कमसल हुनुमा प्रेमपत्रको युग पराजित हुनुमात्रै सबैथोक होइन तर एउटा महत्त्वपूर्ण कारण चाहिँ हो। हाम्रो शिक्षा दुुई खाले भयो। सरकारी स्कुलहरूले विद्यार्थीका अक्षरको स्तरलाई कहिल्यै ध्यान दिएनन्। त्यस्ता कुरा खासखास शिक्षकहरूमा सीमित भए, जस्तै सोताङ्गे मास्टर। भर्खरै लेख्न सिक्दै गरेकाहरूका लागि नेपाली, अंग्रेजी र गणितका लागि छुट्टाछुट्टै कापीहरू पाइन्छन् तर सरकारी स्कुलहरूले संस्थागत रूपमा प्रयोग गर्दैनन्। त्यसैगरी कुराहरूको क्रमांक कसरी गर्ने, शीर्षकउपशीर्षकहरू कसरी लेख्ने, बुँदाउपबुँदाहरू कसरी मिलाउने, नेपालीमा मिति कसरी लेख्ने, अंग्रेजीमा कसरी, अनुच्छेद छुट्याउन किन जरुरी, कसरी छुट्याउने, किनारा (मार्जिन) आदिजस्ता लेखाइका साजसज्जासम्बन्धी कुराहरू सिकाउनेतर्प ध्यान दिइँदैन। यसले बच्चाहरूको व्यवहार बस्छ, लटरपटर लेख्ने। राम्रा भनिएका विद्यार्थीका लेखाइ पनि कि त सिन्कीझैं खाँदिएका वा आकाशका ताराहरूझैं छरपस्टिएका। यसले गर्दा जीवन निर्माण गर्ने पाइलाहरूमा उनीहरू ठक्कर खान पुग्छन्। जो मैले पटकपटक भोगें। महात्मा गान्धीले आफ्नो आत्मकथामा लेखेका छन्, नराम्रो अक्षर अधुरो शिक्षाको चिन्ह्र हो। गान्धी अगाडि लेख्छन्, अक्षर राम्रा बनाउन विद्यार्थीलाई सर्वप्रथम चित्रकला सिकाउनु पर्छ। जसरी चराचुरुंगी तथा पशुहरूलाई देखेर बालकले तिनको याद गर्छन् र सजिलै तिनलाई चिन्दछन् त्यसैगरी अक्षर चिन्न सिक्छन्। जब चित्रकला सिकेर चित्रहरू बनाउन थाल्दछन् त्यसैबेलादेखि अक्षर लेख्न सिके भने उनीहरूका अक्षर छापाझैं हुन्छन्। निजी स्कुलहरूमा सानैदेखि चित्रकला सिकाइने हुनाले पनि अधिकांशका अक्षर राम्रा भएका हुन्, साथै विद्यार्थी राम्रो अक्षर हुनुलाई निजी स्कुलहरू आफ्नो साखको विषय ठान्छन्। दिनभरिको मौसम सूर्योदयले जनाउँछ भन्ने भनाई सत्य हो। केटाकेटीहरूको भविष्य सुरुआती अवस्थाको अक्षरले निर्धारण गर्छ। समय ढल्केपछि सुधार हुन कठिन हुन्छ। त्यस्तो प्रयासको साक्षी म आफैं हो। गणेश रसिकको संस्मरण संग्रह दशगजामा उभिएर मा भने जस्तो। त्यसमा उल्लेख भएअनुसार उनी काठमाडौंको आफ्नो घर बेचेर अन्तै भाडामा बस्न थालेछन्। कार्यालयबाट फर्किदा उनका अभ्यस्त पाइला धेरै दिनसम्म बेचिसकेको घरको ढोकामा पुगे। नयाँ डेरातिर खुट्टालाई बानी पार्न महिनौ लाग्यो। जो मैले भोगें।"
वीरगन्जमा कोरोना संक्रमित दुई जनाको मृत्यु,वीरगन्ज : वीरगन्जमा कोरोना भाइरस संक्रमणबाट थप २ जनाको मृत्यु भएको छ। वीरगन्जको नगवास्थित बाबा होटेलमा नेशनल मेडिकल कलेजले सन्चालन गरेको कोरोना अस्पतालमा शनिबार बिहान र शुक्रबार साँझ एकएक जनाको संक्रमितको मृत्यु भएको हो। मेडिकल कलेजले सञ्चालन गरेको कोरोना अस्पतालमा उपचारको क्रममा वीरगन्ज छपकैयाका ६७ वर्षीय पुरुषको शनिबार बहिान पौने ६ बजे मृत्यु भएको हो। कोरोना संक्रमण पुष्टि भई तीन दिनअघि कोरोना अस्पततालमा भर्ना भएका ती पुरुषकलाइ स्वास्थ्य अवस्था जटिल भएपछि २४ घण्टादेखि भेन्टिलेटरमा राखिएको थियो। हाईफ्लो अक्सिजन दिदा समेत उनको स्वास्थ्यमा सुधार नभएको र सक्दो प्रयास गर्दा गर्दै पनि उनको शनिबार मृत्यु भएको डाक्टर ओम प्रकाश कुशवाहाले जानकारी दिए। यस्तै शुक्रबार साँझ पनि मेकिडल कलेजकै कोरोना अस्पतालमा वीरगन्ज ९ की ७४ वर्षीया महिलाको मृत्यु भएको हो। बैशाख १४ गते पिसिआर परीक्षण गर्दा कोरोना संक्रमण पुष्टि भएकी उनलाई बैशाख १५ गते कोरोना अस्पतालमा भर्ना गरिएको थियो। उपचारका क्रममा उनको शुक्रबार साँझ साढे ५ बजे मृत्यु भएको जिल्ला प्रशासन कार्यालय पर्साका कोभिड १९ सम्कर्प व्याक्ति विनय श्रीवास्तवले जानकारी दिए। कोरोनाको दोस्रो लहर शुरु भए यता चैत ३० देखि बैशाख १८ शनिबार बिहानसम्म कोरोनाले ३० जनाको मृत्यु भएको छ।
कोरोनाका कारण भारतीय कलाकार बिक्रमजीतको निधन,"नयाँदिल्ली: भारतीय अभिनेता बिक्रमजीत कंवरपालको कोरोना संक्रमणका कारण निधन भएको छ । ५२ वर्षको उमेरमा शुक्रबार उनको निधन भएको हो । विभिन्न चलचित्र र टेलिभिजन सिरियलमा काम गरिसकेका उनी अवकाश प्राप्त सैन्य अधिकृत समेत हुन् । २००२ मा भारतीय सेनाको मेजर पदबाट अवकाश लिएपछि बिक्रमजीत बलिउडमा प्रवेश गरेका थिए । बिक्रमजीतले प्रेम रतन धन पायो, अतिथी तुम कम जाओगे,जब तक है जान, पेज ३, पाप, करम जस्ता चलचित्रमा अभिनय गरेका छन् । साथै २४सहित किस्मत, नमक हराम, अदालत, दिया और बाती हम लगायत टेलिभिजन सिरिजमा पनि अभिनय गरेका थिए । कोरोनाभाइरसको नयाँ लहरले भारतलाई नराम्ररी प्रभावित बनाएको छ । ठूलो संख्यामा जनधनको क्षति हुनुका साथै उपचारमा समेत समस्या देखिएको बताइएको छ ।"
दाङका थप दुई संक्रमितको मृत्युु,दाङ : कोरोना भाइरस (कोभिड१९) संक्रमणका कारण दाङका थप दुई जनाको मृत्यु भएको छ । २४ घण्टाको अवधिमा दंगीशरण गाँउपालिका र तुल्सीपुर उपमहानगरपालिकाका एकएक जनाको मृत्यु भएकोे हो । दंगीशरण गाँउपालिका वडा नम्बर १ का ६० वर्षीय पुरुषको कोरोनाको कारण शनिबार बिहान ४ बजे नेपलागञ्ज मेडिकल कलेज कोहलपुरमा उपचारको क्रममा मृत्यु भएको छ । तुलसीपुर उपमहानगरपालिका वडा नम्बर १७ का ४५ वर्षीय पुरुषको शुक्रबार बेलुका ५ बजेतिर नेपलागञ्ज मेडिकल कलेज कोहलपुरमा मृत्यु भएको बाँकेका कोरोना फोकल पर्सन तेजबहादुर वलीले जानकारी दिए ।
कोरोना संक्रमितलाई बेड छैन भन्नु लाचारी र लज्जास्पद : प्रवक्ता शर्मा,"काठमाडौं : नेपाली कांग्रेसका प्रवक्ता विश्वप्रकाश शर्माले कोरोना संक्रमितलाई बेड छैन भन्नु लाचारी र लज्जास्पद भएको टिप्पणी गरेका छन्। उनले संकटमा राज्य हतास होइन नागरिकलाई ढाडस दिनुपर्ने बताउँदै युद्धस्तरमा समाधान खोज्न अनुरोध गरेका छन्। स्थितिको संवेदनशीलता दृष्टिगत गरेर नागरिकलाई गम्भीर बन्न राज्यले अपील गर्नु स्वभाविक र आवश्यक हो।तर संकटमा अपील गरिरहंदा हतास र त्रास होइन विश्वास प्रवाह गर्नु जिम्मेवार सरकारको कर्तव्य हुन्छ।शनिबार विज्ञप्ति जारी गर्दै शर्माले भनेका छन्, अस्पतालमा शैया उपलब्ध गराउन नसकिने भइ सकेको सार्वजनिक वक्तव्यले सरकारको लाचारी मात्रै होइन गैह्र जिम्मेवार प्रवृत्ति पनि पुष्टि गरेको छ। नेपाली कांग्रेसले लाचार अभिव्यक्ति बन्द गरेर कोरोना विरुद्धको संघर्षमा राज्यको क्षमता विस्तार गर्न सरकारलाई अपील गरेको छ। गैह्र जिम्मेवार अभिव्यक्ति र जनताको जीवनप्रति खेलबाडको ब्यवहार भएको बताउँदै उनले यस्तो निरीहता र अयोग्यताले आजको संकट पार लगाउन नसकिने प्रतिक्रिया दिएका छन्। उनले राजनैतिक दलहरु, संघसंस्था र समाजसँग सरकारले के सहयोग अपेक्षा गरेको हो प्रष्ट पार्न माग गरेका छन्। बेड, भेन्टिलेटर, अक्सिजन प्लान्ट र अक्सिजनको सिलिन्डर आदिमा सरकारको वास्तविक क्षमता कति हो। संक्रमणको विस्तार कुन हदसम्म हुन सक्दछ भन्ने बिज्ञ अनुमान र विश्लेषण छ। त्यो हद सामना गर्न बेड लगायतको बिस्तारमा सरकारसंग बजेट, पुर्वाधार या इच्छाशक्ति के अभाव छ।जारी विज्ञप्तिमा भनिएको छ, निजि क्षेत्रका अस्पतालहरुलाई कोरोना विरुद्धको संघर्षमा वृहत्तर सहकार्यमा कसरी गोलबन्द गर्ने। राजनैतिक दलहरु, संघसंस्था र समाजसंग सरकारले गरेको सहयोग अपेक्षा के हो। फ्रन्टलाईनमा रहेर कार्य गरिरहेका स्वास्थ्यकर्मीहरुको मनोबल उच्च राख्न सरकार कसरी प्रस्तुत हुने। खोपको पछिल्लो खेप आयातमा अन्तर्राष्ट्रिय पहलकदमी कति तिब्रतर छ। यी समग्र बिषयमा सरकार प्रष्ट, पारदर्शी, योजनाबद्ध र दृढ़ ढंगले प्रस्तुत हुन जरुरी छ। उनले संकटका बेला हरेक नागरिकको अभिभावक राज्य हुने भएकाले बेडको अभाव हुन थाल्यो भने अभावको गीत गाएर अभिभावकत्व पूरा हुन नसक्ने तर्क गरेका छन्। आइसीयू र भेन्टिलेटर तत्काल व्यवस्था गर्न सरकारसँग देउवाको विशेष अपिल ओलीलाई हटाउन संख्या पुगेन : देउवा सीमा नाका बन्द गर्न सीसीएमसीको सिफारिस महामारी भयावह हुनुमा सरकार जिम्मेवार"
सरकारीमा शैय्या अभाव : प्रदेश सरकारले गुहार्यो निजि अस्पताल,"धनगढी : कोरोनाको संक्रमण फैलिएको एक वर्षसम्म पनि रोकथाम, नियन्त्रण र उपचारका लागि उदासीन देखिएको सुदूरपश्चिम सरकारले, नीजि अस्पतालहरु गुहारेको छ। सुदूरपश्चिमका सामाजिक विकास मन्त्री कृष्णराज सुवेदीले नीजि अस्पतालहरुलाई, उनीहरु शैया क्षमताको २० प्रतिसत शैया कोरोनाका लागि छ्ट्याई दिन अनुरोध गरेका छन्। नीजि अस्पताल संघ र सामाजिक विकास मन्त्रालयबीच कोरोनाका विरामीको उपचारका लागि शुक्रबार मात्रै सम्झौता भएको नीजि अस्पताल संघका केन्द्रीय उपाध्यक्ष तथा पदमा अस्पतालका सञ्चालनक गजेन्द्रबीर चन्दले बताए।नीजि अस्पतालले लायसेन्स लिँदा क्षमताको १० प्रतिसत निशुल्क सैया उपलब्ध गराउने नियम थियो, सामाजिक विकास मन्त्रालयले, सरकारी अस्पतालहरु भरिएकाले क्षमताको २० प्रतिसत सैयामा कोरोनाको सेवा दिन अनुरोध गर्यो, हामीहरुले पनि त्यसमा सहमति जनायौं उपाध्यक्ष चन्दले भने। उनले, सरकारलाई अप्ठेरो परेका बेला नीजि क्षेत्रले सघाउनुपर्ने बताए। शुक्रबार ५० शैया क्षमता भएको अत्तरियामा रहेको पदमा अस्पताल, ५० शैया क्षमताको धनगढीमा रहेको नवजीवन अस्पताले कोरोनाका विरामीका लागि १०१० शैयामा उपचार गराउने सम्झौता नै गरिसकेका छन। यस्तै धनगढीमै रहेको २५ शैया क्षमताको कैलाली अस्पताल प्रालीले पनि ५ शैयाका लागि सम्झौता गरिसकेको सञ्चालक तथा नीजि अस्पताल संघका सुदूरपश्चिम प्रदेश अध्यक्ष जनकराज जोशीले बताए। आईसीयु र भेन्टीलेटर सेवा भएका नीजि अस्पतालहरुले त्यो पनि सेवा उपलब्ध गराउने र त्यो सेवा नभएका नीजि अस्पतालहरुले हाई डिपेन्डेन्सी युनीट (एचडियु) सम्मको सेवा दिने सहमति भएको छ उपाध्यक्ष चन्दले भने। एचडीयुमा, कोरोनाका सामान्य विरामीका लागि आईसोलेशन र मोनीटर सहितको अक्सिजनको व्यवस्था हुने गर्छ। पदमा अस्पताले शुक्रबारदेखि नै १० शैया सञ्चालनमा ल्याई सकेको छ। हामीले १० शैयाको वातानुकुलित वार्ड तयार गरिसकेका छौं, १० जना सम्म विरामीको उपचारका लागि स्वास्थ्यकर्मी पनि तयार छन अस्पतालका सञ्चालक चन्दले भने। नीजि अस्पतालहरुलाई, कोरोना विरामीलाई आईसोलेशनमा राखेको ३५ सय, अक्सीजनमा राखेको ७ हजार, आईसीयुमा राखेको १० हजार र भेन्टीलेटरमा राखेको १५ हजार एक दिनको गरी प्रदेश सरकारले रकम उपलब्ध गराउने छ। नीजि अस्पतालहरुले यो रकम न्युन भएपनि, सामाजिक उत्तरदायीत्व भएकाले सहमत भएको जनाएका छन। २०७६ को चैतदेखि सुदूरपश्चिमका कोरोनाका विरामीको संख्या बढेको हो। त्यतिबेला संघीय सरकारले लकडाउन गरेको थियो। लकडाउन, कोरोनाको चेन ब्रेक गर्न र सरकारलाई स्वास्थ्यका अरु व्यवस्था गर्नका लागि गरिने उपाय हो। सरकारले पाँच महिनासम्म गरेको लकडाउनमा कोरोना उपचार, रोकथाम र उपचारका लागि खासै प्रयास नगरेको भन्दै आलोचना हुन थालेको छ। प्रदेश सरकारले कैलालीको सेती र कञ्चनपुरको महाकाली अस्पतालमा ५०५० शैयाको प्रिफाईव (अस्थायी) कोरोना अस्पताल बनाउन बाहेकका खासै काम गर्न सकेन। उसले, जिल्ला अस्पतालहरुलाई वितरण गरेका १४ थान भेन्टीलेटर र त्यत्तिकै आईसीयु सेटहरु अहिले जनशक्ति अभावमा बन्द रहेका छन। गत मंसिरमा प्रदेश सरकारले स्वास्थ्य आपुर्ती केन्द्रमार्फत सुदूरपश्चिमका ७ पहाडि जिल्लाका अस्पतालहरुमा यी उपकरणहरु वितरण गरेको थियो। पहिलो चरणको कोरोनाबाट निको भएर घर जानेको संख्या अत्यधिक थियो तर यसपालीको कोरोनाले अस्पतालको आईसीयु र भेन्टीलेटरमा पुगेका अधिकांसको ज्यान गइरहेको छ। दोस्रो चरणको कोरोनाले पछिल्लो १० दिनमा सुदूरपश्चिमका अस्पतालमा मात्रै २९ जनाको ज्यान गईसकेको छ। त्यसमा पनि अधिकांस युवाहरु छन। यसपालीको कोरोना कडा खालको रहेको चिकित्सकहरुले बताउदै आएपनि प्रदेश सरकारको तयारी खासै छैन। प्रदेशभरीको स्वास्थ्य प्रदेश सरकार मातहत रहेको छ। प्रदेशका अस्पतालहरु, स्वास्थ्य कार्यालयहरु सबै प्रदेश सरकार र स्थानीय तह मातहत छन्। सेती प्रादेशीक अस्पताल प्रदेश भरीका २५ जनाल जनताको रेफरल अस्पताल हो। सेतीमा ५० शैयाको एक मात्र कोरोना वार्ड हुनु, त्यसमा पनि अक्सिजन प्लान्ट नहुनु, १० वटा मात्रै आईसीयु हुनु र तीन थान भेन्टिलटर हुनु पनि प्रदेश सरकारका लागि लाजमर्दो कुरा भएको धनगढीका समाजसेवी प्रमोद पाठक बताउछन्।अहिले सम्म प्रदेश सरकारले चाहेको भए, नयाँ अस्पताल नै बन्न सक्थ्यो, उपकरणहरु खरिद गरेर, तिनलाई सञ्चालन गर्ने जनशक्तिलाई तालिम दिएर तयार अवस्थामा राख्न सकिन्थ्यो, तर ईच्छाशक्ति भएन उनले भने। सेतीको ५० शैयाको अस्पतालमा शुक्रबार ५५ जनालाई राखिएको छ। तीन वटा भेन्टिलेटर, १० वटा आईसीयु प्याक छन। ४२ जनालाई अक्सिजनमा राखिएको सेती प्रादेशीक अस्पतालकी मेट्रोन सीमा शर्माले बताइन्।ईमरजैन्सी वार्डमा १० जना कोरोनाका विरामी छन, कोभीड अस्पताल लैजानुस् भनेर खबर आएको छ, तर शैया छैन, हामीले ल्याउन सकेका छैनौं मेट्रोन शर्माले भनिन्। बिहीबार बेलुकीसम्म सुदूरपश्चिममा पिसिआर गरेका मत्रै ८६८ जना सक्रिय संक्रमित छन।"
"किर्गिस्तानताजकिस्तान सीमाक्षेत्रमा झडप: ३१ को मृत्यु, १५० घाइते",किर्गिस्तान: किर्गिस्तान र ताजकिस्तानको विवादित सीमा क्षेत्रमा दुई पक्षबीच झडप हुँदा ३१ जनाको मृत्यु भएको छ । १ सय ५० जना घाइते भएका छन् । यस्तै अरु हजारौँ नागरिकलाई झडप भएको ठाउँ बाटकनबाट सुरक्षित रुपमा बाहिर निकालिएको थियो । पानीको विषयलाई लिएर सुरु विवादले हिंसात्मक रुप लिएको थियो । विवादित सीमा क्षेत्रमा रहेको पानीको स्रोतलाई लिएर वर्षौँदेखि दुई पक्षबीच विवाद कायम नै छ । केहीअघि सम्झौता गरिए पनि बीच बीचमा झडप भने रोकिएको थिएन । पछिल्लो झडपमा किर्गिस्तानतर्फ बढी क्षति भएको बताइएको छ । ताजकिस्तानतर्फ कति क्षति भयो भन्नेबारे यकिन विवरण आएको छैन । स्थानीय मिडिया र सामाजिक सञ्जालमा सार्वजनिक गरिएका भिडियोमा भने किर्गिस्तानको बाटकनस्थित विवादित सीमा क्षेत्रका धेरै घरहरु आगोमा जलिरहेका देखिन्थे ।
आर्थिक समृद्धिका उद्यमी र श्रमिकको योगदान महत्त्वपूर्ण : राष्ट्रपति,"काठमाडौं : राष्ट्रपति विद्यादेवी भण्डारीले मुलुकको आर्थिक समृद्धिका लागि उद्यमशीलताको विकासमार्फत स्वदेशी उत्पादन वृद्धि गरी स्वावलम्बी र आत्मनिर्भर अर्थतन्त्र निर्माण गर्नु आवश्यक रहेको बताएकी छन्। अन्तर्राष्ट्रिय श्रमिक दिवसको अवसरमा शुभकामना दिँदै उनले मुलुकको उन्नति र प्रगतिका लागि निरन्तर आफ्नो कर्मक्षेत्रमा जुट्ने श्रमिकप्रति सम्मान व्यक्त गरेकी छन्। रोजगारीको सिर्जना, श्रमको सम्मान, उचित पारिश्रमिक एवं सामाजिक सुरक्षालगायत श्रमिक अधिकारलाई सुनिश्चित गरी मर्यादित श्रमको वातावरण निर्माण गर्नेतर्फ अग्रसर हुन सबैलाई प्रेरणा प्रदान गरोस् भन्ने शुभकामना व्यक्त गरेकी छन्। शुभकामना सन्देशमा भनिएको छ, उद्यमशीलताको विकास गर्न पुँजी लगानी गर्ने उद्यमी र श्रम तथा सीप लगानी गर्ने श्रमिकहरू दुवैको योगदान उत्तिकै महत्त्वपूर्ण हुन्छ । यसका लागि मर्यादित श्रमको वातावरण निर्माण गरी उत्पादन र उत्पादकत्व वृद्धि गर्नु पर्दछ । समष्टिमा पुँजी र श्रमको सम्मिश्रणबाट आर्जित मुनाफाको न्यायोचित वितरणबाट मात्रै श्रमिकहरूको जीवनस्तर माथि उठाउन सकिन्छ भन्ने मलाई लाग्दछ। राष्ट्रपति विद्यादेवी भण्डारीले श्रमिक अधिकारको रक्षार्थ सम्पूर्ण श्रमजीवीलाई एकताका सूत्रमा बाँध्न दिवसले सहयोग पुग्ने विश्वास व्यक्त गरेकी छन् । महामारीविरुद्ध अग्रपंक्तिमा काम गर्ने श्रमिकप्रति धन्यवाद व्यक्त गर्दै उनीहरूको सुरक्षा एवं प्रोत्साहनका लागि उचित व्यवस्था गर्न तथा रोजगारी गुमाउने श्रमिकको जीविकोपार्जनका लागि आवश्यक प्रबन्ध गर्न राष्ट्रपतिले सम्बद्ध पक्षको ध्यानाकर्षण गराएकी छन्। मुलुक मानवअधिकार र लोकतन्त्रका आधारभूत मान्यतालाई संवैधानिक रूपमा नै सुनिश्चितता प्रदान गर्दै समाजवादोन्मुख अर्थतन्त्र निर्माणका दिशामा अग्रसर बनेको परिस्थितिमा श्रमको सम्मान सुरक्षित कार्यथलो सामाजिक सुरक्षा आफ्नो जीवनलाई प्रभावित पार्ने नीति निर्णयमा सहभागिताका साथै लैंगिकलगायत सबै प्रकारका विभेदको अन्त्य गर्दै सबैका लागि फलदायी रोजगारीको सिर्जना गर्न नेपाल सरकार कटिबद्ध रहँदै आएको जनाउँदै राष्ट्रपतिले यसका प्रतिफल क्रमशः प्राप्त पनि भइरहेको बताइन् । गरिबी उन्मूलनका साथै सामाजिक सुरक्षाको प्रत्याभूति सहित समृद्ध नेपाल, सुखी नेपाली को साझा राष्ट्रिय संकल्पलाई सार्थक तुल्याउन सम्भव हुने विश्वास राष्ट्रपतिले व्यक्त गरिन् । विश्वुव्यापी महामारीक रूपमा फैलिएको कोभिड१९को दोस्रो लहरका कारण देशमा पुनस् सङ्क्रमण बढ्दै गएको हुँदा यसको फैलावटलाई तोड्न नेपाल सरकारले विभिन्न शहर एवं जिल्लामा निषेधाज्ञा जारी गरेबाट जनजीवनमा केही अप्ठ्यारो स्थिति सिर्जना भए तापनि जनताको जीवन रक्षालाई पहिलो प्राथमिकता दिँदै सरकारद्वारा जारी जनस्वास्थ्यका मापदण्डको पालना गर्न र निषेधाज्ञाका नियमह कडाका साथ अवलम्बन गर्न पनि राष्ट्रपति भण्डारीले सबैलाई आह्वान गरेकी छन्।"
भारतबाट फर्कने अस्ट्रेलियाका नागरिकलाई जेल हुनसक्ने,"भारतको यात्रालाई हालका लागि गैरकानुनी बनाएको अस्ट्रेलियाली सरकारले त्यहाँबाट फर्कने आफ्ना नागरिकलाई पाँच वर्षसम्म जेलसजाय दिन सकिने बताएको छ । भारतमा कोरोना भाइरस संक्रमित भई क्वारेन्टाइनमा बसिरहेका अस्ट्रेलियाका नागरिकहरूको संख्याका आधारमा पछिल्लो निर्णय लिइएको स्वास्थ्य मन्त्रालयले उल्लेख गरेको छ । यसै साताको शुरूतिर अस्ट्रेलियाबाट भारतबाट हुने सबै उडानहरूमाथि प्रतिबन्ध लगाएको थियो । भारतमा हाल अनुमानित नौ हजार अस्ट्रेलियाली नागरिक रहेको र तीमध्ये ६०० जनालाई जोखिम समूहमा राखिएको छ। भारतबाट फर्किरहेका अस्ट्रेलियाका नागरिकको संख्यासँग सरकारको कदम असुहाउँदो भएको एक चिकित्सकले अस्ट्रेलियाको टेलिभिजनलाई भने। 'हाम्रा परिवारहरू भारतमा मरिरहेका छन्, त्यहाँबाट निस्कनुको विकल्प नै छैन, यो सरकारी कदम त उनीहरूलाई परित्याग गर्न बनाएको जस्तो छ,' जीपी तथा स्वास्थ्य टिप्पणीकार व्योम शार्मरले भने। सोमवारबाट लागु हुने गरी अस्ट्रेलिया पुग्नु १४ दिनअघि भारतमा रहेको भए त्यस्ता मानिसहरूलाई स्वदेश फर्कन प्रतिबन्ध लगाइएको छ। त्यसको उल्लङ्घन गर्नेहरूलाई पाँच वर्षसम्म जेल सजाय वा ६६ हजार अस्ट्रेलियाली डलर जरिवाना अथवा दुवै सजाय हुन सक्छ । 'सरकारले यी निर्णयहरू हल्का ढङ्गले लिएको होइन,' स्वास्थ्यमन्त्री ग्रेग हन्टले वक्तव्यमा भनेका छन्। भारतमा कोरोनाभाइरस संक्रमणको उच्च दरलाई ध्यानमा राख्दै कैयौँ मुलुकले उडानमा प्रतिबन्ध लगाइसकेका छन्"
मनाङेको माहौलमा सहिद मित्रमणिको सम्झना,"आज अन्तर्राष्ट्रिय मजदुर दिवस। आजै सहिद मित्रमणि आचार्य दिवस पनि हो। तर समय धेरै नै फेरिएको छ। कतिपय मानिसलाई यतिबेला मजदुर भन्दामनाङे प्रिय लाग्न थालेको छ। अहिलेको सरकारी कम्युनिस्ट पार्टीमा भएका धेरैलाई आज मित्रमणि आचार्यलाई सम्झने कुनै फुर्सद छैन। धेरैलाई त मित्रमणि कुन चरीको नाम हो भन्ने स्थिति आइसक्यो । मनाङेलाई बधाई दिनमा नै उनीहरूलाई भ्याईनभ्याई छ। दीपक मनाङेलाई बधाई दिन लालायित धेरै सरकारी अखिलका साथीलाई आज न सहिद मित्रमणि आचार्यलाई सम्झने फुर्सद छ न त मजदुर दिवस स्मरण गर्ने जांगर छ। मनाङे तिनै पात्र हुन् जसलाई लुटपाट, व्यक्ति हत्या र अन्य कयौं अपराधका दर्जनौं मुद्दा चलिरहेका छन्। आफुलाई कम्युनिस्ट दाबी गर्ने पार्टीले उनलाई हालै गण्डकी प्रदेशको युवा तथा खेलकुद मन्त्री बनायो। सत्ता टिकाउने नाममा गरिएको यो नियुक्ति निर्लज्जताको पराकाष्ठा हो। योसंगै अब मजदुरले क्रान्ति गरेर मुक्ति ल्याउने हैन 'भगवान् राम ' मुक्तिका लागि चितवनको माडीमा आइपुगिसके भन्ने थेसिसले पनि प्रश्रय पाउन थालेको छ। त्यसैले यो समय मित्रमणिलाई सम्झने समय होइन। मनाङेलाई जयजयकार गर्ने समय भएको छ। जीवनभर मित्रमणिहरु जसका विरुद्ध लडे र अन्ततः लड्दालड्दै जीवनको इहलिला नै समाप्त गरे आज हाम्रो समाज त्यस्तै मान्छेहरुलाई बोकेर वैतर्नी तार्न अभिशप्त छ। यो शैली राजनीति र निष्ठाको स्खलनको समय हो। को थिए मित्रमणि आचार्य ? सानैदेखि अत्यन्तै तिक्ष्ण बुद्धि, गहिरो अध्ययन, प्रखर वक्तृत्वकला र जुझारु व्यक्तित्व भएका आचार्यले विस २०१९ असार ३ गते धर्तीमा पहिलो पटक पाइला टेकेका थिए। पिता रेशमराज आचार्य र माता पिताम्बरादेवी आचार्यको कोखबाट प्यूठानको तत्कालीन रम्दी गाविसस्थित रुद्रपुर गाउँमा उनको जन्म भएको थियो। २०३६ सालमा एसएलसी उत्तीर्ण गरेसँगै अनेरास्ववियुको सदस्यका रूपमा उनको राजनीतिक यात्रा प्रारम्भ गरेका आचार्य २०३६ मा कृषि क्याम्पस पक्लिहवा क्याम्पसको इकाई अध्यक्ष, २०३७ मा स्ववियु सभापति तथा रुपन्देही जिल्ला सचिव भएका थिए। अध्ययनको सिलसिलामा केन्द्रीय कृषि क्याम्पस रामपुर चितवनमा पुगेपछि उनी चितवन जिल्ला कोषाध्यक्ष हुँदै २०४० मा जिल्ला उपाध्यक्ष भए। यससँगै उनी अनेरास्ववियुको आठौं राष्ट्रिय सम्मेलनबाट केन्द्रीय सदस्यमा निर्वाचित भए। विद्यार्थी माझ अत्यन्तै लोकप्रिय आचार्य २०४१ मा रामपुर क्याम्पसको पनि स्ववियु सभापतिमा निर्वाचित भएका थिए। सानो उमेरमा नै क्रान्तिकारी विद्यार्थी आन्दोलनको चम्किलो ताराको रुपमा उदाएका आचार्य एकातिर आम शोषित पीडित विद्यार्थी एवम् जनतामाझ आँखाको नानी र केही मुट्ठीभर जनविरोधीका लागि आँखाको कसिङ्गर बन्दै गए। दलहरु प्रतिबन्धित भएको त्यस पञ्चायती कालरात्रिमा जनताका आवाज बोल्ने र शोषक सामन्तका विरुद्ध जेहाद छेड्ने अग्रणी शक्ति विद्यार्थी मात्र थियो । आचार्य त्यस क्षेत्रको एक चर्चित कमाण्डर थिए। शासकहरु मित्रमणिहरुले बालेको विद्रोहको मसालदेखि आतंकित थिए। तिनका मतियारहरु मित्रमणिहरुले सिर्जना गरेको पंचायत विरोधी आन्दोलनको राप र तापबट त्रसित थिए। शासकहरुको जुठो खाएर परिवर्तनको यात्रा रोक्ने खोज्नेहरु पनि थिए। तर ती सबैका हर्कतका विरुद्ध मित्रमणि सत्तिसाल जस्तै ठिङ्ग उभिएका थिए। उनी परिवर्तन विरोधी शक्तिसँग झुकेनन्। सायद उनको त्यही अडान, २०४२ वैशाख १८ गते चितवनको मेघौली माविमा आयोजित कार्यक्रममा जाँदै गर्दा पर्साढाप भन्ने ठाउँमा उनीमाथि सत्तासंरक्षित गुण्डाबाट सांघातिक आक्रमण भयो। ती गुण्डाले उनलाई खुकुरी, चेन, चुप्पीसहितका धारिलो हतियार प्रयोग गरी निरसंश आक्रमण गरेर मरणासन्न बनाई फालेर हिँडे। पछि त्यहाँका गाउँलेहरूले उनलाई भरतपुर अस्पतालमा पुर्याएर उपचार गर्दै गर्दा १८ गते राति १२ बजे उनको निधन भयो। महान सहिद मित्रमणि आचार्य नेपाली विद्यार्थी आन्दोलनका एक कहिल्यै नअस्ताउने चम्किला तारा हुन्। नेपालको वामपन्थी विद्यार्थी आन्दोलनको इतिहासमा उनको नाम स्वर्ण अक्षरले लेखिएको छ। राष्ट्रिय स्वाधीनता, अग्रगन, जनजीवीका र शैक्षिक रुपान्तरणको आन्दोलनमा उनले खेलेको उल्लेखनीय भुमिकाकै कारण उनको नाम अजर र अमर छ। तत्कालीन निरङ्कुस शक्तिहरुसँग अपवित्र साँठगाँठ गर्दै पञ्चायती सत्ताको भत्ता खाएर मैमत्ता भएका सुण्ड मुसुण्डहरुको निशानामा परी आचार्यले सहादत प्राप्त गरेका थिए। आजको दिनमा महान् सहिद मित्रमणि आचार्यले देखाएको न्याय, स्वतन्त्रता र समानताको वाटोमा दृढतापुर्वक हिड्ने प्रण गर्नु नै उनीप्रति सम्मान र श्रद्धाञ्जली हुनेछ। विद्यार्थी आन्दोलनका आइकन : मनाङे कि मित्रमणि ? राणाशाही विरुद्ध गंगालालको बलिदानको धारा र राष्ट्रिय स्वाधीनताका निम्ति चिनियाँकाजीको उत्सर्गको धारा नेपालको विद्यार्थी आन्दोलनको प्रेरणपुञ्ज हो। विद्यार्थी हकहित र परिवर्तनका निम्ति मित्रमणिको त्यागको धारा र गणतन्त्रका निम्ति सहिद वेनोज अधिकारीको बलिदानको धारा नेपाली वाम विद्यार्थीको आधारभूमी हो। तर दीपक मनाङे जस्ता पात्रहरुलाई सामान्य संरक्षण मात्र होइन मन्त्री पदमै विराजमान गराउने प्रवृत्तिले मित्रमणिहरुको घोर अपमान भएको छ। आज नेपाली विद्यार्थी आन्दोलनमा सत्ताको सलामी र गुलामी गर्ने प्रवृत्ति मौलाएको छ। पैसा र बलवाहुका आधारमा जनपक्षीय राजनीतिलाई धुमिल पार्न उद्धत प्रवृत्तिलाई परास्त गर्ने तत्परता लिनुको सट्टा 'मनी र मसल' सँग आत्मसमर्पण गर्ने प्रवृत्तिले टाउको उठाउन खोज्दैछ। गौरवशाली विद्यार्थी आन्दोलनलाई दासहरुको लस्करमा परिणत गर्न खोज्नेबाट हरहालतमा जोगाउनु पर्दछ। आज विद्यार्थी आन्दोलनलाई केही दिन खोज्ने हैन केवल लिन मात्र खोज्नेको चंगुलबाट अलग गर्न जरुरी छ। हिजोका मण्डलेसँग सम्झौताहीन सङ्घर्ष गर्दै उदाएको गौरवमय विद्यार्थी आन्दोलनलाई नव मण्डलेहरुको झुण्डमा बदलिन कुनै हालतमा दिनहुँदैन। राष्ट्रियता, लोकतन्त्र, जनजीवीका र शैक्षिक रुपान्तरणका निम्ति विद्यार्थी आन्दोलनले सदैव दबाब, जागरण र खबरदारीको भुमिका खेल्नुपर्दछ। सारमा विद्यार्थी आन्दोलनमा अब यस्तो शुद्धिकरण आवश्यक भइकेको छ कि जसले समाजको हिरो फेरि पनि मनाङे होइनन्, मित्रमणि आचार्यहरु नै हुन् भनेर निसंकोच भन्न सकोस्। (लेखक अनेरास्ववियू (क्रान्तिकारी) का केन्द्रीय उपाध्यक्ष हुन्)"
वीरगन्जमा १७ दिनमा १५ सय संक्रमित थपिए : ३१ जनाको मृत्यु,"वीरगन्ज : वीरगन्जमा वैशाखमा मात्रै १५ सय भन्दा बढी कोरोना संक्रमित थपिएका छन्। वीरगन्जस्थित नारायणी अस्पतालमा वैशाख १ गतेदेखि १७ गतेसम्म गरिएको परीक्षणमा १ हजार ५ सय ४८ जनामा संक्रमण भेटिएको हो। यो अवधिमा २ हजार ५ सय ९१ जनाको स्वाब परीक्षण गर्दा ६० प्रतिशत भन्दा बढीमा अर्थात् १ हजार ५ सय ४८ जनामा संक्रमण भेटिएको नारायणी अस्पतालका कोभिड कोर्डिनेटर डाक्टर सरोज रोशन दासले जानकारी दिए। शुक्रबार राति पनि नारायणी अस्पतालको प्रयोगशलामा २८० जनाको स्वाब परीक्षण गर्दा, परीक्षण गरिएका मध्ये ६९ प्रतिशतमा अर्थात् १९३ जनामा संक्रमण पुष्टि भएको छ। कोरोनाको दोस्रो लहर सुरु भएपछि वीरगन्जमा एकै दिन नयाँ संक्रमित फेला परेको यो नै सबैभन्दा बढी हो। शुक्रबार राति थपिएका १९३ संक्रमितमध्ये पर्सा जिल्लाका मात्र १५१ जना छन्। वीरगन्ज महानगरका मात्रै १३७ जना रहेको डाक्टर दासले जानकारी दिए। यसअघि बिहीबार राति २ सय ८८ जनाको स्वाब नमुना परीक्षण गर्दा आधा भन्दा बढीमा अर्थात् १ सय ७५ जनामा संक्रमण भेटिएको थियो। १२ सय बढी सक्रिय संक्रमित जिल्ला प्रशासन कार्यालय पर्साका कोभिड फोकल पर्सन विनय श्रीवास्तवका अनुसार पर्सा जिल्लामा हाल सक्रिय संक्रमितको संख्या १ हजार २ सय १ पुगेको छ। ती मध्ये वीरगन्जका विभिन्न अस्पतालमा जटिल अवस्थाका ९४ जना संक्रमित उपचाररत छन्। नारायणी अस्पतालमा ४९, नेशनल मेडिकल कलेजले बाबा होटलमा सन्चालन गरेको अस्थायी कोभिड अस्पतालमा २३, बयोधा अस्पतालमा १४ र गण्डक हस्पिटलमा ८ जना संंक्रमित उपचाररत रहेको श्रीवास्तवले जानकारी दिए। श्रीवास्तवका अनुसार, पर्सा जिल्लामा हाल १ हजार १ सय भन्दा बढी संक्रमित होम आइसोलेसनमा छन्। ३१ जनाको मृत्यु कोरोनाको दोश्रो लहर सुरु भए यता शनिबारसम्म वीरगन्जमा कोरोनाले ३१ जनाको मृत्यु भएको छ। वीरगन्जको नारायणी अस्पतालमा २४, नारायणी बयोधा अस्पतालमा ३, नेशनल मेडिकल कलेजको कोरोना अस्पतालमा २, गण्डक अस्पतालमा १ जनको मृत्यु भएको हो। मृतक ३० जना मध्ये पर्साका २०, बाराका ७, सर्लाहीका २ र रौतहटका १ हुन्।"
कोरोनाको इन्डियन भेरिएन्ट चीनमा पनि भेटियो,नयाँदिल्ली: पछिल्लो समय तीव्र रुपमा फैलिएको कोरोनाइरसको 'इन्डियन भेरिएन्ट' चीनमा पनि फेला परेको बताइएको छ । चिनियाँ अधिकारीहरुले कोरोना भाइरसको बी १६१७ भेरिएन्ट पुष्टि भएको बताएका छन् । यससँगै चीनमा उच्च शतर्कता अपनाइएको छ । तर यो भेरिएन्ट हालसम्म अहिलेसम्म कतिजनामा देखियो भन्ने बारे यकिन विवरण आएको छैन । चीनबाट २०१९ मा सुरु भएको कोरोनाभाइरस विभिन्न देशमा नयाँ र घातक रुपमा देखिन थालेको छ । विज्ञहरुका अनुसार विभिन्न ठाउँ र अवस्था अनुसार कोरोनाभाइरसका नयाँ भेरिएन्ट देखिएका हुन् । भारतमा भेटिएको नयाँ भेरिएन्टबारे पनि हालसम्म वैज्ञानिकले कुनै ठोस तथ्य फेला पारेका छैनन् । चिनियाँ सेन्टर फर डिजीज कन्ट्रोल एन्ड प्रिभेन्शन (सीडीसी) का प्रमुख वु जुनयुले भारतको नयाँ भेरिएन्ट म्युटेट स्ट्रेन चीनमा पनि फेला पर्नु चिन्ताको विषय रहेको प्रतिक्रिया दिए । साथै नयाँ भेरिएन्टले फेरि महामारीको चेतावनी दिएको भन्दै सबै सचेत रहन उनले आग्रह समेत गरेका छन् ।
करफोकमा साहित्यिक जमघट,"करफोक : २००९ सालमा नेपालमा पहिलो राष्ट्रिय कवि गोष्ठी तथा बौद्धिक सम्मेलन भएको इलामको करफोक माध्यमिक विद्यालयमा साहित्यिक कार्यक्रमको आयोजना गरिएको छ। कार्यक्रममा काठमाडौंबाट आएका गीतकार कवि युवराज अधिकारी, विश्वविमोहन श्रेष्ठ र लव गाउँलेलाई सम्मान गरिएको थियो। कार्यक्रमका प्रमुख अतिथि सूर्योदय नगरपालिकाका प्रमुख रणबहादुर राई थिए भने कार्यक्रमको अध्यक्षता विद्यालय सञ्चालक समितिका अध्यक्ष अर्जुन निरौलाले गरेका थिए। विद्यालयका प्रधनाध्यापक गणेशप्रसाद आचार्यको स्वागत मन्तव्यबाट सुरु भएको कार्यक्रममा करफोक एवम् छिमेकी विद्यालयका शिक्षक तथा विद्यार्थीले गीत, गजल, मुक्तक, कविता प्रस्तुत गरेका थिए। स्थानीय कविहरू नरहरि शर्मा, गणेश निरौला, डीपी वास्तोला, लता गौतम अधिकारी, रीना राईसमेतले हस्यव्यंग्य कविता, मुक्तक, गजल वाचन गरे। स्थानीय गायक पूजन प्रधानले गीतकार युवराज अधिकारीको देउरालीको फूल एल्बमको विश्वास गर आफैंलाई गीत गाए। गीतकारकवि युवराज अधिकारी, विश्वविमोहन श्रेष्ठ र लव गाउँलेले कविता तथा मुक्तक वाचन गरे। कवि विमल वैद्य तथा साहित्यकार केदार शर्माको सक्रिय सहभागिता रहेको कार्यक्रममा विद्यालयका तर्फबाट नृत्य तथा कराँते कौशलसमेत प्रस्तुत भएको थियो। सूर्योदय नगरपालिकाका प्रमुख रणबहादुर राईद्वारा कवि युवराज अधिकारीलाई नगरपालिकाका तर्फबाट सम्मानित गरे। ऊक्त कार्यक्रममा गीतकार अधिकारीले आफ्नो एल्बम देउरालीको फूल बिक्रीबाट संकलित रकम र त्यसमा केही थप गरी दुई लाखको अक्षय कोष खडा गरी त्यसबाट प्राप्त हुने रकमबाट सूर्योदय नगरपालिका क्षेत्रभित्रका साहित्य तथा संगीतका प्रतिभालाई निकट भविष्यमा पुरस्कृत गरिने बताए। करिब चार घन्टासम्म चलेको कार्यक्रम साहित्यकार एवं स्कुल शिक्षक सुवास राईले सञ्चालन गरेका थिए।"
श्रमिकको न्यूनतम पारिश्रमिक बृद्धि गर्ने प्रधानमन्त्री ओलीको घोषणा (भिडियो),"काठमाडौं : प्रधानमन्त्री केपी शर्मा ओलीले बजेटमार्फत श्रमिकको न्यूनतम पारिश्रमिक पुनरावलोकन गर्ने बताएका छन्। अन्तर्राष्ट्रिय श्रमिक दिवसका अवसरमा स्वदेश तथा विदेशमा रहेका श्रमजीवीप्रति शुभकामना सन्देश दिँदै ओलीले आर्थिक वर्ष २०७८७९ बाट लागू हुनेगरी श्रमिक र कर्मचारीको न्यूनतम पारिश्रमिक पुनरावलोकन गर्ने घोषणा हुन्। उनले श्रमिकको न्यूनतम पारिश्रमिक मासिक १३ हजार ४५० बाट बढाएर १५ हजार पुयाइने दाबी गरेका छन् । यसैगरी दैनिक पारिश्रमिक ५१७ रुपियाँबाट ५७७ रुपियाँ बनाइने भएको छ। अनिकालमा पनि सकेसम्म भोकै नबस्ने भएकाले कोरोनाको संकट भएपनि यस वर्ष पारिश्रमिक पुनरावलोकन गर्ने उनले बताए। स्वदेशमा कार्यरत श्रमिकहरूको बैङ्कमार्फत तलब भुक्तानी गर्ने प्रणाली सुरु गरिएको र योगदानमा आधारित सामाजिक सुरक्षा योजनामा करिब १२ हजार रोजगारदाता र दुई लाख श्रमिकहरू आबद्ध भइसकेको उनले सन्देशमा उल्लेख गरेका छन्। नेपाली सेनामा १६ वर्षे सेवापछि निवृत्तिभरणको व्यवस्था लागू गरिएको बताउँदै उनले श्रमिकको न्यूनतम पारिश्रमिकमा ३९ प्रतिशत र राष्ट्रसेवक कर्मचारीको पारिश्रमिकमा २० प्रतिशतले वृद्धि गरिएको उल्लेख गरे । उनले सामाजिक सुरक्षा र औपचारिक तथा अनौपचारिक श्रम क्षेत्रका श्रमिकहरूलाई क्रमशः योगदानमा आधारित सामाजिक सुरक्षा योजनामा समावेश गरिने बताउँदै दैनिक ज्यालादारी र करार सेवामा कार्यरत सरकारी सेवाका कामदार र कर्मचारीहरूबाट स्पष्ट पारेका छन्। ओलीले एक आर्थिक वर्षमा दुई लाखभन्दा बढीलाई न्यूनतम सय दिनको काम वा न्यूनतम ज्यालाको आधा बेरोजगार भत्ताउपलब्ध गराएको बताए । उनले वैदेशिक रोजगारीमा रहेकाहरूको अधिकार, मर्यादा र सुरक्षाका लागि गन्तव्य मुलुकसँग श्रम सम्झौता गरिएको दाबी गरे । खोप उपलब्ध गराउने प्रतिबद्धता प्रधानमन्त्री ओलीले मानिसका लागि जीवन सबैभन्दा महत्त्वपूर्ण भएकाले महामारीबाट आम नेपालीको जीवन रक्षाका लागि सरकार संवेदनशील रहेको बताए। उनले अहिले सरकार महामारी नियन्त्रण, उपचार र रोकथामसँगै गर्नुपर्ने अवस्थामा रहेको बताए । ओलीले कोरोनाविरुद्धको खोप सबैलाई छिट्टै खोप उपलब्ध गराउनेमा प्रतिबद्धता जनाए। सबै नागरिकलाई निःशुल्क खोप उपलब्ध गराउने प्रक्रिया सुरु गर्नेमा नेपाल दक्षिण एसियामै भारतपछि पहिलो मुलुक भएको उल्लेख गरे।"
निषेधाज्ञामा अटेरी,"चितवन : निषेधाज्ञा लागू गर्न शुक्रबार बिहानै नारायणगढको पुल्चोकमा प्रहरी तैनाथ थिए। पश्चिमी सिमानामा रहेको नवलपुरबाट आउनेहरूलाई जिल्लामा रोक्न प्रहरीलाई धौधौ भयो। प्रहरीसँग उम्किनका लागि सर्वसाधारण अनेक बिन्ती गर्थे। कोही अनुरोध गर्थे भने कोही आक्रोश पोख्थे। अधिकांशको बहाना अस्पताल थियो। अनुमति नभएकाहरूलाई प्रहरीले कडाइ गरेपछि समस्या नबुझेको भन्दै रिसाउथे। नारायणीको पुलमा रोक्न खोज्ने प्रहरी र सर्वसाधारणको भीड नै थियो। अधिकांशको बहाना अस्पताल भन्ने अनि फुत्किने थियो, ड्युटीमा खटिएका एक प्रहरीले भने, बन्द भन्यो झन् मान्छे ओइरिन्छन्, सम्झाउँदा पनि अटेर गर्छन्। नारायणी पुलमा सवारीको जाम नै भएको थियो। उत्तरी सीमा मुग्लिन र पूर्वी सिमाना लोथरमा प्रहरीले कडाइ गरेर जिल्ला प्रवेशमा रोक लगाएको हो। अनेक बहानाबाजी गरेर जिल्ला प्रवेश गर्न खोज्नेहरूसँग प्रहरी हैरान भयो। अटेर गरेर सवारी सञ्चालन गरेका थिए। कोरोना संक्रमणको दर बढेपछि शुक्रबारबाट जिल्लामा निषेधाज्ञा लागू भयो। शुक्रबार मात्रै करिब १ हजार २ सय ९५ जनालाई होल्डमा राख्यो। प्रहरीले त्यस्तै ३ सय ५७ गाडी होल्डमा राखेको थियो। उनीहरूलाई केही समय राखेर सम्झाएर पठाएको थियो। जिल्ला प्रहरी कार्यालय चितवनका प्रवक्ता डीएसपी सरोज गिरीले नियन्त्रणमा राखेर सम्झाएर पठाएको बताए। विवाह, भेटघाट भन्दै बहाना गर्नेहरू बढी छन्, हामीले अटेर गर्नेहरूलाई होल्डमा राखेर सम्झाएर पठाएका छौं। अत्यावश्यक सेवा र कामबाहेक अरूलाई रोक लगाएको थियो। सर्वसाधारण भने अनेक बहाना गरेर निस्कन खोजे। मुख्य गरेर छिमेकी जिल्लाबाट प्रवेश गर्र्नेको संख्या बढी थियो। छिमेकी जिल्ला मकवानपुर, नवलपुर, तनहुँ, गोरखा र धादिङमा निषेधाज्ञा छैन। यहाँबाट छिर्न पाए अर्को जिल्लामा सहज जान पाउने भन्दै सीमा क्षेत्रमा यातायातका साधनको जाम थियो। जिल्ला ट्राफिक प्रहरी कार्यालय चितवनका प्रमुख भगवानराज थापाले छिमेकी जिल्लामा खुला हुँदा जिल्लामा नियन्त्रण गर्न कठिनाइ भएको बताए। अलिकति फलफूल लिएर अत्यावश्यक भन्दै जान खोज्ने, सवारीसाधनको दर्ता चलानी अन्तै बनाएर जान खोज्नेहरू फेला परेका छन्, थापाले भने, जे हुन्न भन्यो त्यही बहाना गर्नेहरू बढी भेटिए।"
कोरोनाबाट स्याङजामा बृद्धको मृत्यु,स्याङजा : स्याङजामा कोरोना संक्रमित एक पुरुषको मृत्यु भएको छ। अर्जुनचौपारी गाउँपालिका५ का ६२ वर्षीय पुरुषको कोरोना संक्रमणका कारण उपचारको क्रममा बिहीबार राति पोखरामा मृत्यु भएको गण्डकी प्रदेश कोरोना नियन्त्रण तथा रोकथाम निर्देशक विनोद विन्दु शर्माले जनाए। बैशाख ५ गते कोरोना संक्रमण पुष्टि भएका ती पुरुषको उपचारको क्रममा मणिपाल शिक्षण अस्पताल भर्ना थियो। योसँगै स्याङ्जामा कोरोना संक्रमणबाट अहिलेसम्म मृत्यु हुनेको संख्या १९ पुगेको छ। जिल्लामा अहिलेसम्म ९ सय ३२ जना संक्रमित र ८ सय ३० निको भएका छन् भने हाल ८३ जना सक्रिय रहेको प्रादेशिक कार्यालयले जनाएको छ।
खर्च निराशाजनक,"जनकपुरधाम : प्रदेश २ सरकारको बजेट खर्च निराशाजनक देखिएको छ। चालू आर्थिक वर्षको ९ महिनामा अपेक्षाकृत बजेट खर्च हुन सकेको छैन। चालू आव २०७७०७८ को ९ महिनामा साढे २० प्रतिशत बजेट मात्र खर्च भएको छ। पुँजीगततर्फ कुल बजेटको १८३७ प्रतिशत र चालूतर्फ २४१८ प्रतिशत बजेट खर्च भएको प्रदेश लेखा नियन्त्रण कार्यालय जनकपुरधामका प्रमुख राधेश्याम गिरीले जानकारी दिए। चालू आवको ९ महिनाको अवधिमा सबैभन्दा बढी प्रदेश लोकसेवा आयोगले प्रतिशतको आधारमा १ करोड ७३ लाख ९१ हजार बजेटमध्ये ९२ लाख ६६ हजार ५ सय ४६ रुपैयाँ खर्च गरेको छ। जुन कुल बजेटको ५३२८ प्रतिशत बजेट खर्च हो। प्रदेश लोकसेवा आयोगपछि सबैभन्दा बढी मुख्य न्यायाधिवक्ताको कार्यालयले पुँजीगत तर्फ १ करोड १ लाख मध्ये ४५ लाख ७८ हजार रुपैयाँ खर्च गरेको छ। जुन पुँजीगत तर्फ कुल बजेटको ४५२८ प्रतिशत हो। त्यस्तै भौतिक पूर्वाधार तथा विकास मन्त्रालयले पुँजीगततर्फ ८ अर्ब ४३ करोड ८५ लाख ४० हजारमध्ये २ अर्ब ३९ करोड ४० लाख ५२ हजार ३ सय ३ खर्च गरेको छ। मन्त्रालयको कुल बजेटको २८३७ प्रतिशत बजेट खर्च भएको तथ्यांकमा उल्लेख छ। सामाजिक विकास मन्त्रालयको पुँजीगततर्फ २ अर्ब २ करोड ८ लाख ८९ हजार विनियोजित रकममध्ये १८०४ प्रतिशत अर्थात् ३६ करोड ४५ लाख २३ हजार २ सय १७ खर्च भएको छ। आर्थिक मामिला तथा योजना मन्त्रालयको पुँजीगततर्फ ४ करोड ४७ लाख ७ हजार विनियोजित रकममध्ये ६३ लाख ५१ हजार ९ सय ६४ खर्च भएको छ। जुन १४२१ प्रतिशत हो। उद्योग, पर्यटन, वन तथा वातावरण मन्त्रालयले २ अर्ब ७१ लख ४९ हजारमध्ये १२४३ प्रतिशत अर्थात् २४ करोड ९४ लाख ७६ हजार ८ सय ९४ खर्च गरेको छ। आन्तरिक मामिला तथा कानुन मन्त्रालयले कुल १०८० प्रतिशत बजेट खर्च गरेको छ। ७२ करोड ८६ लाख १७ हजारमध्ये ७ करोड ८६ लाख ८१ हजार ८ सय ५२ खर्च गरेको छ। मुख्यमन्त्री तथा मन्त्रिपरिषद्को कार्यालयले पुँजीगततर्फ १०५१ प्रतिशत बजेट खर्च गरेको छ। ३ अर्ब ३३ करोड २५ लाख २० हजारमध्ये ३५ करोड ९५ हजार ९ सय २१ मात्र खर्च भएको छ। प्रदेशसभाले पुँजीगततर्फ ९ करोड १९ लाख विनियोजन रकममध्ये ६५ लाख ४६ हजार १ सय ४७ रुपैया खर्च गरेको छ। यो खर्चको ७१२ प्रतिशत हो। भूमि व्यवस्था, कृषि तथा सहकारी मन्त्रालयले १ अर्ब २६ करोड ९ लाख ८९ हजारमध्ये ६ करोड ३२ लाख ६६ हजार ६ सय ३७ रुपैयाँ खर्च भएको छ। यो बजेटको ५०२ प्रतिशत खर्च हो। सबैभन्दा कम प्रदेश नीति तथा योजना आयोगले ३० लाख ३८ हजार विनियोजितमध्ये २६३ प्रतिशत अर्थात् ८० हजार खर्च गरेको छ। अर्थ विविधमा पुँजीगततर्फ १ अर्ब २३ करोड ४७ लाख ७८ हजार भए पनि शून्य प्रतिशत रकम खर्च भएको छ। प्रदेश सरकारका आन्तरिक मामिला तथा कानुनमन्त्री ज्ञानेन्द्रकुमार यादवले तथ्यांक १८ प्रतिशत बजेट खर्च देखाए पनि २५ प्रतिशतभन्दा बढी बजेट खर्च भएको दाबी गरे। उनले भने, काम धेरै भइसकेको छ, तर फस्र्योट नभएको कारण कम रकम देखिए पनि काम भने सन्तोषजनक भएको छ। मन्त्री यादवले आवको पहिलो चौमासिकमा योजना तर्जुमा, टेन्डर प्रक्रिया र दोस्रो चौमासिकमा काम भएर पनि भुक्तानी बाँकी रहने गरेकोले बजेट खर्च न्यून देखिएको बताए। चाहेजस्तो प्रगति गर्न नसकेको भन्दै मन्त्री यादवले भने, एक त हामीसँग कर्मचारी अभाव छ । सचिव आउँछ, सरुवा हुन्छ, एउटा सचिवले योजना बनाउँछन् र अर्काले त्यसको कार्यान्वयन गर्छन्। अनि कसरी प्रगति हुन्छ।"
"सेनाको कमाण्ड मुख्यालय स्थापना, नेतृत्व नियुक्ति प्रक्रिया शुरु","काठमाडौं : नेपाली सेनाले कमाण्ड संरचनामा प्रवेश गर्ने क्रमसँगै चारवटै कमाण्ड मुख्यालयलाई सञ्चालन गर्न नेतृत्व नियुक्ति प्रक्रिया शुरु गरेको छ। सरकारको स्वीकृति र सेनाको योजनाअनुरुप चारवटा कमाण्ड मुख्यालयलाई सञ्चालन गर्न आवश्यक जनशक्ति र प्रमुखको नियुक्ति प्रक्रिया शुरु गरेको नेपाली सेनाका प्रवक्ता सन्तोषबल्लभ पौडेलले जानकारी दिए। कमाण्ड मुख्यालय स्थापना र सञ्चालनका लागि काम अघि बढिसकेको छ। लामो अध्ययन, अनुसन्धान, गहन छलफल र गृहकार्यपछि सङ्गठनलाई कमाण्ड अवधारणामा अघि बढाउन सेना सफल भएको हो। सेनाको कमाण्ड अवधारणालाई सरकारले गत फागुनमा स्वीकृत गरेको थियो। उनले भने, कमाण्ड प्रमुखको जिम्मेवारीसम्बन्धी जङ्गी अड्डाले सम्भावित सूचनासमेत निकालिसकेको छ। कमाण्ड मुख्यालय सञ्चालन गर्ने क्रममा यो पहिलो ठोस कदम हो। कमाण्ड अवधारणा शुरुआत वैशाखको पहिलो साताबाटै गरिए पनि आगामी साउनसम्ममा पूर्णरूपमा कार्यान्वयनमा लैजाने योजना रहेको पनि प्रवक्ता पौडेलले जानकारी दिए। सेनाको चेनअफ कमाण्डलाई छिटोछरितो तुल्याउन र तीन तहको कमाण्डलाई सुसङ्गत गर्ने मुख्य उद्देश्यले जङगीअड्डाले कमाण्ड अवधारणा अघि बढाएको हो। यस अवधारणा अघि बढेसँगै हालको पृतनाको संरचना क्रमशः खारेज हुनेछ। उपत्यकासहित मुलुकमा हाल सेनाका आठ पृतना छन्। पृतनाको प्रशासनिक संरचनाको प्रभावकारिता अभिवृद्धि गर्न कमाण्डसम्बन्धी संरचना ल्याइएको हो। कमाण्ड अवधारणाले अप्रेशन, टयाक्टिकल र स्टाटेजी लाई व्यवस्थित गर्नेछ। कोशी, गण्डकी र कर्णाली नदीका आधारमा उत्तरदक्षिण भूगोललाई समेटिएका तीन र रणनीतिक महत्व बोकेको उपत्यकालाई बेग्लै उपत्यका कमाण्ड खडा गरिएको छ। पूर्वी कमाण्डमा प्रदेश नं १, प्रदेश नं २ र वाग्मती प्रदेशका केही जिल्ला पर्छ भने उपत्यका कमाण्डमा काठमाडौँ, भक्तपुर र ललितपुर समेटिएको छ। पश्चिम कमाण्डमा कर्णाली प्रदेश, सुदूरपश्चिम प्रदेश र लुम्बिनी प्रदेशका केही जिल्ला समेटिनेछन् भने मध्य कमाण्डअन्तर्गत गण्डकी प्रदेश, लुम्बिनी प्रदेश र वाग्मती प्रदेशका केही जिल्ला पर्छन्। सेनामा निकै अघिदेखिको साङ्गठनिक संरचना कस्तो हुनुपर्छ भनी आन्तरिक बहसको विषय बन्दै आएको कमाण्ड अवधारणाका विषय व्यापक छलफलपछि परिमार्जनसहित आएको सैनिक जनसम्पर्क तथा सूचना निर्देशक पौडेलले बताए। पूर्वी कमाण्ड हिले वा धनकुटा, उपत्यका कमाण्ड काठमाडौँ, मध्य कमाण्ड पोखरा र पश्चिम कमाण्डको सुर्खेतमा मुख्यालय रहने गरी प्रारम्भिक प्रस्ताव गरिएको छ। नेपाली सेनाका हालका १८ वटा बाहिनीमध्ये कुनैमा पाँच वटासम्म बाहिनी रहने अवस्था हुनेछ। उपरथी दर्जाले नेतृत्व गर्ने कमाण्ड अवधारणामा जाँदा सेनामा विशिष्ट श्रेणीको कुनै पनि दरबन्दी थप हुनेछैन। नयाँ आवधारणा अघि बढेसँगै सैनिक मुख्यालयका कतिपय निर्देशनालय र विभागको स्तरोन्नति गरिने बताइएको छ। कमाण्ड संरचनामा प्रवेश गरेसँगै बाहिनी, गण र गुल्मले ट्याक्टिकल, कमाण्डले अप्रेशनल तहको योजना निर्माण, कार्यान्वयन र अनुगमन तथा जङ्गीअड्डाले रणनीति र राज्य तहका विषयमा ध्यान केन्द्रित गर्नेछ। नेपाली सेनासँग भएको स्रोत साधनको सन्तुलित वितरण र व्यवस्थापन हुनेछ। कमाण्डसम्बन्धी अवधारणा अघि बढाउँदा सरकारलाई कुनै आर्थिक भार नपर्ने सेनाले जनाएको छ। यद्यपि, समायोजनका क्रममा हुने पुनःसंरचनामा प्रमुख सेनानी र महासेनानीको दरबन्दी भने केही बढ्न सक्ने अनुमान गरिएको छ। धेरै पहिलेदेखि सैनिक व्यक्तिले बौद्धिकरूपमा छलफल गर्दा आवश्यक पर्छ भनेको विषयका रूपमा रहेको कमाण्ड अवधारण सेनाको सङ्गठनलाई युग सुहाउँदो तुल्याउने सन्दर्भमा ऐतिहासिक कदमका रूपमा लिइएको बताइएको छ।"
हिमालको काखमा तिलिचो,"तिलिचो ताल निलगिरी, मुक्तिनाथ र अन्नपूर्ण हिमश्रृंखलाको काखमा रहेको छ। तिलिचो सुन्दर छ, मनमोहक छ।शिवले तपस्या गरेको र कागवेसिनी ऋषिले ज्ञान प्राप्त गरेको हुनाले यसको धार्मिक महत्व पनि उत्तिकै रहेको छ। तिलिचो आधार शिविरमा चिसो सिरेटो चलिरहेको थियो। रातको निस्तब्धतालाई चिर्दै मस्र्याङ्दी सुसाइरहेको थियो। छिप्पिसकेको रातको दसैंको मोहनीझैं कालो रङमाथि बिहानीको उज्यालो रङ पोतिँदै थियो।उज्यालो रङ पाएर सेता हिमाल मुस्कुराउन खोज्दै थिए। हामी भने साढे तीन बजे नै तिलिचो यात्राका लागि तयार भयौं। आवश्यक औषधि, सुख्खा खाना र पानी मात्र बोकी अगाडि बढ्यौं। बाहिर पूरै अँध्यारो निष्पट थियो। टर्च बाल्दै अगाडि बढ्यौं। अगाडि र पछाडि तिलिचो पुग्नेको लर्को थियो। पिलपिल बत्ती बाल्दै लस्करै यात्रुहरू आनन्दको सपना चुम्न हिँडिरहेका थिए। त्यो मानव मसालको लर्को थियो। तिलिचो पुग्न आतुर आत्माहरूको लाम थियो।अँध्यारोमा बाटो कस्तो थियो,केही थाहा भएन। तर उकालो भने थियो। सुस्तरी अगाडि बढ्यौं। साँझ साढे छ बजे बाइसघुम्ती पुग्यौं। ओहो ! त्यो पहाडको काँध चढ्दै उक्लनुपर्ने २२ घुम्ती ! थकानले जित्दै आइरहेको थियो। तैपनि त्यसलाई हावी हुन दिइनँ। सुस्तरी अगाडि बढें। एउटा घुम्ती पार गर्दै, आराम गर्दै अगाडि बढें। कोही साथी अगाडि पुगिसकेका थिए, कोही सँगै त कोही पछाडि। उचाइको ठाउँ लेक लाग्ला भन्ने मनोवैज्ञानिक त्रास पनि थियो। त्यसैले लसुन चपाउँदै हिँडे। साथीहरूले भने कोक पिए। बाइसघुम्ती कटेपछि अलि तेर्सो बाटो आयो। त्यसलाई पार गरेपछि त सपनाको केन्द्रविन्दुमा पुग्यौं। त्यसबेला घडीमा साढे सात बजेको थियो। आहा !, क्या सुन्दर। ताल देखेर मोहित भएँ। थकान पनि गायब भएझैं भयो। तालको सौन्दर्य लुट्नेहरू फोटो खिचिरहेका थिए। त्यसमा पनि कोही राष्ट्रिय झण्डा बोकेर, कोही उफ्रेर, कोही जीउको बोक्रा छोडाएर। हिमालको काखैमा रहेको सुन्दर ताल अनि त्यहाँको निलो पानीले जो कोहीलाई पनि मायाको पासोमा लपेट्थ्यो। तिलिचो ताल नेपाल चिनाउने सुन्दर आभूषण मध्येको एक हो। यसलाई संसारकै अग्लो स्थानमा रहेको तालको नामले पुकारिन्छ। यो समुद्री सतहबाट ४९१९ मिटरको उचाइमा रहेको छ। यसको लम्बाइ ३९ किमी, चौडाइ १६ किमी, गहिराइ ८५ मिटर र क्षेत्रफल ४८ वर्गकिलोमिटररहेको छ। तिली ताल रहेको ठाउँको नाम हो। मनाङेहरू ताललाई छो भन्छन्। यसरी तिलिछोको अप्रभंश भई तिलिचो रहन गएको हो। शिवले तपस्या गरेको र कागवेसिनी ऋषिले ज्ञान प्राप्त गरेको हुनाले यसको धार्मिक महत्व पनि उत्तिकै रहेको छ। तिलिचोताल निलगिरी, मुक्तिनाथ र अन्नपूर्ण हिमश्रृंखलाको काखमा रहेको छ।तिलिचो सुन्दर छ। तर दायाँतिर नाङ्गो पहाडको सुख्खा पहिरोले ताल पुरिँदै थियो।सुख्खा चट्टाने पहाडमा हिउँ थिएन। कतै यसरी नै पुरिँदै तालको अस्तित्व नामेट हुने त होइन ? तालवरपर कुनै बस्ती थिएन। ताल नजिक एउटा सानो चियापसल छ। तर पनि यात्रुले ल्याएका सुख्खा खानाका प्याकेट, प्लाष्टिक, बोतल, चाउचाउका खोल आदि जथाभावी फ्याँक्दा ताल फोहोर हुँदै थियो। सुन्दर ताल हेर्न आउनेहरू स्वयं ताललाई कुरूप बनाउँदैछन्।हामीले त तालमा कण्डम पनि भेट्टायौं, फोटो खिच्न परसम्म गएर आएपछि बालकृष्णले तालमा फोहोरदेखेर चिन्तित हुँदै भने। यो भन्दा दुःखलाग्दो कुरा अरू के हुन सक्ला र ? ताललाई व्यवस्थित बनाई यसको सुन्दरता कायम नराख्ने हो भने यसको आकर्षण घट्ने छ। यो हाम्रा लागि बिडम्बना सावित हुनेछ। धेरैबेर तालको सौन्दर्य लुटें, त्यसलाई कैद गरें, आँखामा सजाएँ अनि मनभित्र पनि कैद गरें। हिउँमा पाइलाका डोबहरू बनाएँ। सेता हिमालको सुन्दरतालाई अघाउञ्जेल हेरें। थकानलाई सुन्दर तालको गहिराइमा लुकाएँ। एघारबाह्र बजेदेखि त चिसो हावा चल्दोरहेछ। हावा चल्न थालेपछि त्यहाँबाट फर्कियौं।बिहान जाँदा उकालो चढ्न कठिन भएको थियो, फर्कंदा भने ओरालो बाटो झन् कठिन भयो। ढुंगे चट्टानको भीर, बाइसघुम्ती ओर्लंदा त खुट्टा नै लरखराउन थाल्यो। आधारशिविर आइपुग्दा पेटमा मुसाले लडाइँ चलिसकेको थियो। हामीलाई आजको गन्तव्यमा पुग्नु थियो। त्यसैले खानु छ भन्ने बिर्सिएर अघि बढ्यौं। आफूसँग भएका चाउचाउ, बिस्कुट र चकलेटले गर्जो टार्यौं। भोकको क्षेत्रफल घटाउन खोज्यौं। हामी ठाउँ भए श्रीखर्क र नभए खाङसार पुग्नैपर्छ। त्यसैले यहाँ नबसौं, हिँडौं। बालकृष्णले गन्तव्यमा अगाडि बढ्न प्रेरित गर्दै भने। समय अगाडि बढ्दै थियो। त्यसलाई पछ्याउन थाल्यौं। पाइला नाप्दै गन्तव्यमा पुग्न हतारिएका थियौं। तेर्सो बाटोलाई पछाडि पार्दैअगाडि बढ्यौं। साँझ पाँच बजे माथिल्लो श्रीखर्क पुग्यौं। त्यहाँ एउटै होटल थियो। कोठा सोध्यौं। तर थिएन। त्यसपछि फेरि तल्लो श्रीखर्कसम्म हिँड्यौं। साहुजी, कोठा छ ? बालकृष्णले सोधे। कोठा त बाँकी छैन। डाइनिङ हल बाँकी छ। साहुजीले जवाफ दिए। के गर्ने त साथीहरू? हामीतिर फर्केर बालकृष्णले सोधे। अब त्यसमै भएपनि बस्नुपर्ला। हामी त्यहीँ बस्यौं। सबैलाई थकाइ लागेको थियो। खुट्टा पनि दुःखेको थियो। एकदुईजनालाई त टाउको दुःखेको थियो र चिसो पनि लागेको थियो। सके त खाङ्सार नै पुग्ने योजना थियो। तर त्यसलाई थाँती राखेर तल्लो श्रीखर्कमै बस्यौं। सबैले खाना खाइनसकुञ्जेल कुरेर बस्यौं। सबैले खाना खाइसकेपछि भने साहुजीले भने,एक समूह केटीहरू बिरामी भएर आएका छन्। उनीहरूलाई डाइनिङ हलमा राख्यौं।तपाईंहरू बाहिर टेन्टमा सुत्नुहोला। हामीलाई त झुक्यायो। त्यस्तो गर्न पाइन्छ ? सबैले भने। तर के गर्नु विकल्प पनि त थिएन। हामी टेन्टमा नै सुत्न गयौं। ओढ्ने, ओछ्याउने दिए। टेन्ट अलि ठुलै थियो। ३४ जना थियौं। कोच्चिएर सबैले त्यहीँ खुट्टा पसारे। बाहिरबाट चिसो पसिरहेको थियो। एक समूह केटाहरू भेज र ननभेज गफ गर्दै हाँस्दै थिए। उनीहरू निर्धक्क गफको पोको फुकाउँदै थिए। मलाई त असजिलो लागेको थियो। गुन्द्रुक खाँदेझैं खाँदिएँ। थकानले गर्दा त्यो हलिखलीको मतलब पनि भएन।निद्रादेवीले बोलाउनासाथ म बालक बबुरोझैं लाडप्यारले उनको न्यानो काखमा गुटमुटिएँ। भोलिपल्ट खाङ्सारसम्म हिँडेर आयौं। त्यहाँबाट बेसीसहरसम्म बुलेरो जिपमा आयौं। बेसीसहर आइपुग्दा अँध्यारोले एकछत्र राज गरिसकेको थियो। त्यसैले हामी त्यहीँ बास बसेर भोलिपल्ट घर फर्कियौं। खलीमुलीले निधनअघि फुर्सदका लागि पठाउनुभएको तिलिचो यात्रा प्रकाशन भएको हो। उहाँलाई हार्दिक श्रद्धाञ्जली !"
जीडीपी चार प्रतिशत,"काठमाडौं : कुल गार्हस्थ्य उत्पादन (जीडीपी) मा ४ प्रतिशतले वृद्धि हुने देखिएको छ। चालू आर्थिक वर्षका ९ महिनासम्मका आर्थिक आकलन हेर्दा ३९८ प्रतिशतले वृद्धिदर हुने केन्द्रीय तथ्यांक विभागको प्रक्षेपण छ। विभागका अनुसार गत आर्थिक वर्षमा अर्थतन्त्र २१ प्रतिशतले संकुचन भएको र आर्थिक वर्ष २०७५०७६ मा ६३९ प्रतिशत रहेको अन्तिम अनुमान छ। विश्वव्यापीरूपमा फैलिएको कोरोना भाइरसबाट बच्न चैत्रदेखि गरिएको लकडाउनका कारण गत वर्ष अर्थतन्त्र खुम्चिएको थियो। गत वर्ष होटल तथा हस्पिट्यालिटी क्षेत्र, यातायात, थोक र खुद्रा व्यापार, औद्योगिक उत्पादन, निर्माण र खानी तथा खनिजको क्षेत्र अति प्रभावित भएकाले अर्थतन्त्र खुम्चिएको थियो। चालू आर्थिक वर्षका ९ महिनाको तथ्यांक हेर्दा अर्थतन्त्र सकारात्मक देखिए पनि अबको अर्थतन्त्र कस्तो हुने भन्ने आकलन गर्न सकिने स्थिति छैन। पछिल्लो समयमा कोरोना भाइरस तीव्रगतिमा फैलिरहेकाले अर्थतन्त्रमा गिरावट आउन सक्ने अर्थविद्हरूको आकलन छ। अर्थविद् ज्ञानेन्द्र अधिकारीले अहिलेसम्म अर्थतन्त्र सकारात्मक देखिए पनि कोभिडको जोखिम व्यापक हुँदै गएकाले समस्या आउन सक्ने बताउँछन्। वित्तीय क्षेत्रबाहेक कुल गार्हस्थ्य उत्पादनमा समग्र अर्थतन्त्रमा सकारात्मक छैन उनले भने। सही समयमा पानी पर्दा मात्रै पनि आर्थिक वृद्धिदर केही बढ्छ। असार साउनमा सही समयमा पानी पर्दा २ प्रतिशतसम्म आर्थिक वृद्धिदर बढ्ने भए पनि अहिलेको आर्थिक सूचक उपलब्धि हासिल गर्न सकिने नदेखिएको उनले बताए। कोभिडको दोस्रो लहर कहिलेसम्म जान्छ भन्न सकिने अवस्था छैन उनले भने, आर्थिक वर्षको अन्तमा अर्थतन्त्र ऋणात्मक हुन्छ। विभागका अनुसार प्राथमिक क्षेत्रभित्र चालू आर्थिक वर्षमा धान उत्पादनमा वृद्धि भएकाले गत आर्थिक वर्षभन्दा बढी वृद्धिदर छ। द्वितीय क्षेत्रअन्तर्गत उद्योग, विद्यु्त, ग्यास, पानीमा अघिल्लो आर्थिक वर्षको तुलनामा चालू आर्थिक वर्षमा ४९३ प्रतिशतले वृद्धि हुने अनुमान गरिएको छ। कुल गार्हस्थ्य उत्पादनमा सेवा क्षेत्रले ६११ प्रतिशत योगदान दिएकोे छ। अघिल्लो आर्थिक वर्षको तुलनामा चालू आर्थिक वर्षमा सेवा क्षेत्रको मूल्य अभिवृद्धि स्थिर मूल्यमा ४४३ प्रतिशत हुने प्रारम्भिक अनुमान गरिएको छ। चालू आर्थिक वर्षमा कुल गार्हस्थ्य उत्पादनमा प्राथमिक क्षेत्रहरू कृषि, वन र मत्स्य क्षेत्रको योगदान २६४ प्रतिशत हुने प्रक्षेपण गरिएको छ। त्यस्तै द्वितीय क्षेत्रमा पर्ने उद्योग र विद्युत् तथा ग्यास, पानीको आपूर्ति तथा निर्माण क्षेत्रले कुल गार्हस्थ्य उत्पादनमा १२५ प्रतिशत हुने विभागको अनुमान छ। विभागले कोरोना महामारी फैलिइरहेको अवस्थालाई मध्यनजर गरी प्रक्षेपण गरेको जनाएको छ। चालू आवमा आर्थिक वृद्धि धनात्मक हुने प्रक्षेपण गरिए पनि कोभिडको असरले प्रक्षेपणमा असर गर्न सक्ने देखिएको छ। विभागले चालू आवको अन्तिमसम्म अर्थतन्त्र चलायमान हुने उल्लेख गरेको छ। होटल, रेस्टुरेन्टलगायत क्षेत्रमा कोरोनाको असर आर्थिक वर्षको अन्तसम्म देखिने प्रक्षेपण गरिएको छ। कोभिडका कारण दुई हप्तासम्म मात्र निषेधाज्ञा भए अर्थतन्त्रमा खासै असर नपर्ने र अर्थतन्त्र चलायमान हुने विभागले विश्वास लिएको छ। आवास तथा भोजन सेवामा तत्काल सुधार हुन नसकिए पनि अन्य क्षेत्रमा छिट्टै सुधार हुने भएकाले दुई हप्ताको निषेधाज्ञाले अर्थतन्त्र नकारात्मक नहुने भने पनि संक्रमण फैलँदो क्रममा रहेकाले कहिलेसम्म निषेधाज्ञा हुन्छ भन्न नसकिने अवस्था छ। कुल गार्हस्थ उत्पादन (जीडीपी) २०७७७८ मा ३९ खर्ब ८३ अर्ब रुपैयाँ पुगेको छ। चालू आर्थिक वर्षमा वस्तु र सेवाको आयात जीडीपीको ३२८३ र निर्यात ५०८ प्रतिशत छ। स्वदेशमा उत्पादन बढ्न सकेको छैन। जसले गर्दा प्रतिवर्ष व्यापारघाटा बढिरहेको छ। उद्योगी व्यवसायीमा स्वदेशमै उत्पादनमा जोड दिनुको सट्टा विदेशी सामान आयात गरेर बेच्ने प्रवृत्ति बढ्दै गएकाले अर्थतन्त्र अपेक्षाकृतरूपमा बढ्न सकेको छैन। प्रतिव्यक्ति कुल गार्हस्थ उत्पादनमा १ हजार १ सय ९१ अमेरिकी डलर पुगेको छ। हालसम्म प्राप्त अध्ययनहरूको अनुमान गर्दा चालू आवमा उपभोक्ताको मूल्यमा ४०१ प्रतिशतले समष्टिगत आर्थिक वृद्धि हुने विभागले भनेको छ।"
बुढो उमेर,"मानिस बुढो भएपछि स्वयं एउटा पुरानो पुस्तक बन्दोरहेछ ! धेरैले पढ्दा पढ्दा पानाहरू दोब्रिएका अक्षरहरू धमिलिएका जसको महत्व बुझ्दैन मानिस किनकि पुस्तकको गाता चाउरिएको देखिन्छ, खुइलिएको देखिन्छ एन्टिकझैं देखिन्छ कुनै संग्रहालयभित्रको जसलाई थोरैले मात्र बुझ्छन् र पल्टाएर पढ्छन् होसियारीपूर्वक ! शास्त्रको किताबजस्तै, दर्शनको ठेलीजस्तै र वेदजस्तै देखिन्छ बुढो उमेर !"
माटोलाई माया,माटोलाई माया गरी हाँस्न जाने पुग्छ इतिहास सम्झिएर बाँच्न जाने पुग्छ । लालीगुराँस फुल्ने पाखो हाम्रो भने पुग्छ सुन फल्ने तराईलाई राम्रो भने पुग्छ । जन्मिएको थलोलाई ढोगिदिए पुग्छ मनहरू शान्तितर्फ मोडिदिए पुग्छ । चन्द्रसूर्य झन्डा बोकी नाँचिदिए पुग्छ मनभरी स्वदेशलाई साँचिदिए पुग्छ । विभाजनका रेखा कोर्न छोडिदिए पुग्छ मर्नलाई यही देश रोजीदिए पुग्छ ।
काठमाडौंपोखरा बराबरी,काठमाडौं : नेपाल सुपर लिग (एनएसएल) फुटबलमा काठमाडौं रेजर्स र पोखरा थन्डर्सले बराबरी खेल्दै अंक बाँडेका छन्। त्रिपुरेश्वरस्थित दशरथ रंगशालामा शुक्रबार भएको खेलमा काठमाडौं र पोखराले गोलरहित बराबरी खेलेका हुन्। दुवै टोलीले पाएको अवसरलाई सदुपयोग गर्न नसक्दा अंक बाँड्न बाध्य बनेका हुन्। काउन्टर अट्याकलाई रणनीति बनाएको काठमाडौंले दोस्रो हाफमा पाएका थुप्रै अवसरलाई सदुपयोग गर्न सकेन। खेलको तेस्रो मिनेटमा काठमाडौंका स्टेफन बियोङले डीबक्सको बाहिरबाट प्रहार गरेको बलले पोस्टको दिशा लिन सकेन। छैटौं मिनेटमा पोखराका मौसा अब्बाको प्रहार काठमाडौंका गोलरक्षक विकेश कुथूले विफल बनाएका थिए। २३औं मिनेटमा पोखराले गोल गर्ने राम्रो अवसर गुमाएको थियो। काठमाडौंका गोलरक्षक विकेश कुथूले मिस पास गर्दा नवयुग श्रेष्ठले सदुपयोग गर्न सकेनन्। त्यसलगत्तै आयुष घलानको हेड बलले पनि पोस्टको दिशा लिन सकेन। दोस्रो हाफको ५५औं मिनेटमा आयुष घलानको प्रहार बाहिरिएको थियो। ७१औं मिनेटमा काठमाडौंका मेसौके ओलुमोउको प्रहार पनि बाहिरिएको थियो। खेलको ८०औं मिनेटमा काठमाडौंका मेसौकेले गोलको अर्को अवसर खेर फालेका थिए। पोखराका गोलरक्षक दीप कार्की बिट भइसकेको अवस्थामा उनको प्रहार पोस्ट नजिकैबाट बाहिरिएको थियो। ८९औं मिनेटमा पेनाल्टी क्षेत्रबाट मेसौकेको प्रहार पोखराका डिफेन्डरले क्लियर गरेका थिए। खेलको इन्जुरी समयमा पोखराका प्रवीण स्याङ्तानको हेड गोलले मान्यता पाएन। उनको गोललाई रेफ्रीले अफसाइट दिएका थिए। यस बराबरीसँगै पोखराले तीन खेलमा चार अंक जोडेको छ। काठमाडौंले पनि तीन खेलबाटै चार अंक बनाएको छ। तालिकामा पोखरा तेस्रो र काठमाडौं चौथो स्थानमा छन्। लिगको शीर्ष स्थानमा भने बुटवल लुम्बिनी रहेको छ। दोस्रो स्थानमा धनगढी एफसी छ। शुक्रबार भएको खेलको इमर्जिङ प्लेयर अफ दी म्याच काठमाडौंका राजन गुरुङ बने। उनले १० हजार नगद पुरस्कार प्राप्त गरे। यस्तै प्लेयर अफ दी म्याच पोखरा थन्डर्सका पद्म मोक्तान घोषित भए। उनले नगद २५ हजार पुरस्कार पाए। सात टोली सहभागी प्रतियोगिताका शीर्ष चार टोलीले प्लेअफमा स्थान बनाउने छन्। जेठ १ गतेसम्म सञ्चालन हुने प्रतियोगिताका विजेताले ३५ लाख रुपैयाँ पुरस्कार पाउनेछ। यस्तै उपविजेताले १५ लाख रुपैयाँ प्राप्त गर्नेछ। प्रतियोगिताको विधागततर्फका उत्कृष्टले जनही एक लाख रुपैयाँ पाउनेछन्।
श्रमिकको अधिकारको सुनिश्चित नभएसम्म आर्थिक विकास हुँदैन : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले श्रमिक वर्गको हक, हित र अधिकारको सुनिश्चितता नभएसम्म देशमा आर्थिक विकास र समृद्धि सम्भव नहुने बताएका छन्। अन्तर्राष्ट्रिय श्रमिक दिवसको अवसरमा दिँदै उनले श्रमजीवि वर्गको बलिदानीपूर्ण संघर्षबाट प्राप्त उपलब्धीमाथि अहिले सरकारबाट नै निरन्तर प्रहार भइरहेको दाबी गरेका छन्। श्रमजीवी वर्ग, राज्यको बहुआयामिक विकासका मुख्य आधार हुन्। श्रमिक वर्गको हक, हित र अधिकारको सुनिश्चितता नभएसम्म देशमा आर्थिक विकास र समृद्धि सम्भव हुँदैन। यसैकारण संघीय लोकतान्त्रिक गणतन्त्र नेपालको संविधानमा श्रमिक वर्गको हित र अधिकारलाई प्रत्याभूति गरिएको हो। प्रचण्डले सन्देशमा भनेका छन्, श्रमजीवि वर्गको बलिदानीपूर्ण संघर्षबाट प्राप्त उपलब्धीमाथि अहिले सरकारबाट नै निरन्तर प्रहार भइरहेको छ। पश्चगामी र परिवर्तन विरोधी तत्वहरु श्रमजीवि जनताका अधिकार खोस्न उद्यत देखिएकाले प्राप्त उपलब्धीको रक्षाका लागि एकतावद्ध भएर प्रतिवाद गर्नु अहिलेको आवश्यकता हो। सन् १८८६ मे १ मा अमेरिकाको शिकागोमा आठ घण्टे कार्यदिनको लागि गरिएको आन्दोलनको स्मरण गराउने गौरवशाली दिनको रूपमा हरेक वर्ष आजकै दिन अर्थात मई १ मा विश्वभर अन्तर्राष्ट्रिय मजदुर दिवस मनाइन्छ। नेपालमा विस २००३ सालमा विराटनगर जुट मिलबाट सुरु भएको श्रमिक आन्दोलन, विभिन्न कालखण्डका सशस्त्र र शान्तिपूर्ण जनआन्दोलनहरुमा श्रमजीवि मजदूर किसान जनसमुदायको बलिदानीपूर्ण संघर्षका कारण नै हामी समाजवादी लक्ष्य तर्फ लामवद्ध हुन आइपुगेको सन्देशमा उल्लेख छ। कोरोना भाइरस (कोभिड१९)को दोस्रो लहरको महामारीका कारण भएको निषेधाज्ञाले रोजगार गुमेका र दैनिक श्रम गरी जीविकोपार्जन गर्ने श्रमजीवि वर्ग गम्भीर समस्यामा परेको उनको भनाई छ। श्रमिकलाई उचित राहतसहित खाद्यान्न लगायत वैकल्पिक व्यवस्थापन गर्न सरकारसँग माग गरेका छन्। उनले सबै राजनीतिक कायकर्ता र समाजसेवीहरूमा पनि खुला हृदयले समस्यामा परेका रोजगारविहीन श्रमिकका लागि सहयोगी हात बढाउन अपिल गरेका छन्। महामारीको संक्रमणबाट आफ्नो जीवन रक्षाका लागि सावधानी र चेतना अभिवृद्धि गर्न सम्पूर्ण श्रमिक वर्गमा अपिल गर्दै पूर्वप्रधानमन्त्री दाहालले सुस्वास्थ्य र दीर्घायूको कामनासमेत गरेका छन्। श्रमिकको न्यूनतम पारिश्रमिक बृद्धि गर्ने प्रधानमन्त्री ओलीको घोषणा (भिडियो)"
मजदुरले श्रमसँगै विद्रोह र समाजको निर्माणमा भूमिका खेल्नुपर्छ : विप्लव,"काठमाडौं : नेपाल कम्युनिस्ट पार्टीका महासचिव नेत्रविक्रम चन्द विप्लवले मजदुरहरूले श्रमसँगै विद्रोह गर्ने र नयाँ समाजको निर्माण गर्ने अग्रगामी भूमिका पूरा गर्नुपर्ने बताएका छन्। अन्तर्राष्ट्रिय श्रमिक दिवसका अवसरमा शुभकामना दिँदै उनले जीवन र समाजलाई परिवर्तन गर्ने जिम्मेवारी आउँदा अग्रगामी भूमिका खेल्नपर्ने बताएका हुन्। मानवजीवनका लागि श्रम र विद्रोह श्रमिक वर्गका बाध्यता र अधिकार भएको बताउँदै विप्लवले श्रमिकहरू केवल उत्पादनका औजार होइनन्, समृद्धिका स्रोत भएको सन्देशमा उल्लेख गरेका छन्। उनले एकाधिकारवादी निगम पुँजीवादी एवम् दलाल पुँजीवादीहरूले असीमित शोषण गरिरहेको उल्लेख गरेका छन्। श्रमिक वर्गको सारा उत्पादनलाई राज्यको बल प्रयोग गरेर आफ्नो खल्तीमा भर्ने पुँजीवादी लुटका विरुद्ध बलिदानीपूर्ण विद्रोह गरेर मात्र आजका श्रमिकहरूले मानवजीवन जिउने अवसर प्राप्त गरेका हुन्। परन्तु आज पनि संसारमा विशेषगरी नेपालजस्ता देशमा श्रमिक वर्गको जीवन आधारभूत आवश्यकता गाँस, बास, शिक्षा, स्वास्थ्य, रोजगारजस्ता समस्याहरूको चाङभित्र छट्पटाइरहेको छ।सन्देशमा भनिएको छ, एकाधिकारवादी निगम पुँजीवादी एवम् दलाल पुँजीवादीहरूले असीमित शोषण गरिरहेका छन्। नेपाल ऐतिहासिक रूपान्तरणको सम्भावनाबाट अघि बढिरहेको उनले बताएका छन्। विप्लवले दलाल पुँजीवादी सत्ता र संसदीय व्यवस्था व्यवहारमा पनि असफल भइरहेकाले सङ्कट टार्न साम्राज्यवादी शक्तिहरूको निर्देशनमा अनेकौँ जालझेल जारी रहेको बताएका छन्। उनले सन्देशमा भनेका छन्, नेपालका मजदुर, किसान र आमश्रमिकहरूले बुझ्नैपर्छ आवश्यकता आमूल परिवर्तन र वैज्ञानिक समाजवादको छ। यसका लागि हाम्रो पार्टीले संसदीय सरकारको ठाउँमा आम प्रगतिशील, वामपन्थी, देशभक्त, प्रगतिशील लोकतन्त्रवादी, कम्युनिस्टहरूको राजनीतिक समीक्षा सभा, प्रगतिशील संयुक्त सरकार र दलाल पुँजीवादी सत्ताको ठाउँमा जनमतसङ्ग्रहद्वारा वैज्ञानिक समाजवादी सत्ताको विकल्प पेस गरेको छ। विप्लवले मानव जातिको उन्नत जीवनका लागि वैज्ञानिक समाजवादबाहेक अर्को कुनै विकल्प नभएको धारणा राखेका छन्। उनले नेपालमा यसको उचित परिस्थिति बनेको बताउँदै राष्ट्र परिवर्तन गर्ने यो ऐतिहासिक जिम्मेवारी बहन गर्न आह्वान गरेका छन्।"
महामारी भयावह हुनुमा सरकार जिम्मेवार,"काठमाडौं : कांग्रेसले कोभिड१९ महामारी भयावह अवस्थामा पुग्नुमा सरकारको चरम लापरवाही, असंवेदनशीलता र अकर्मण्यता जिम्मेवार रहेको ठहर गरेको छ। उक्त पार्टीका सभापति शेरबहादुर देउवाले शुक्रबार पत्रकार सम्मेलन गरी अधुरा कामलाई नै पूरा भएको भन्दै उद्घाटन, भीडभाड र तडकभडकमा मग्न भएको आरोप लगाएका हुन्। सरकारले संक्रमण रोक्ने कुनै ठोस काम नगरेकाले फेरि लकडाउन गर्ने स्थितिमा पुगेको सभापति देउवाले बताए। यो सरकार न विगतका गल्तीहबाट सिक्छ न नेपाली कांग्रेस तथा अन्य सरोकारवालाहरूले दिएको सल्लाह र सुझावलाई आत्मसात् गर्छ, देउवाले भने। देउवाले अत्यन्त कम संख्यामा पीसीआर परीक्षण हुँदा पनि ३७ प्रतिशतमा कोरोना देखिनुले संक्रमितको संख्या धेरै बढी भएको सहजै निष्कर्ष निकाल्न सकिने बताए। संक्रमणबाट मृत्यु हुनेको संख्या पनि दिनानुदिन बढ्दो छ, उनले भने, संक्रमितको उपचार गर्न देशको स्वास्थ्य संरचनाले धान्नै नसक्ने स्थिति बनेको छ। बढ्दो संक्रमणसँगै आईसीयू बेड, भेन्टिलेटर र अक्सिजनको टड्कारो अभाव देखिन थालेको छ। उनले कोभिड१९ को बढ्दो संक्रमणका कारण जनताले भोगिरहेको समस्याबाट पार पाउन संक्रमण रोकथाम र उपचारको समुचित प्रबन्ध मिलाई लकडाउनको समयलाई पूर्णरूपमा सदुपयोग गर्न सरकारलाई ११ बुँदे सुझाव दिएका छन्। उनले संक्रमितको उपचारका लागि अत्यावश्यक अक्सिजन र भेन्टिलेटरको यथेष्ठ आपूर्ति तत्काल सुनिश्चित माग गरेका छन्। आवश्यक बेड, आईसीयूसहित स्वास्थ्य पूर्वाधार, अत्यावश्यक औषधी र अन्य आवश्यक स्वास्थ्य सामग्रीको तत्काल समुचित व्यवस्था गर्न पनि कांग्रेसको माग छ। उनले सबै जिल्लामा कन्ट्याक ट्रेसिङलाई प्रभावकारी बनाई सम्भावित संक्रमितको पीसीआर परीक्षणलाई व्यापक गरिनुपर्ने बताए। सीमा नाकामा अनिवार्य पीसीआर परीक्षण र परीक्षणको नतिजा नआउन्जेल होल्डिङ केन्द्रमा राख्ने व्यवस्था गर्नुपर्ने उनको सुझाव छ। परीक्षणमा संक्रमित देखिएकालाई स्थानीय तहको समन्वयमा आइसोलेसन केन्द्रको व्यवस्था गरी राख्न उनले सुझाव दिएका छन् । स्वास्थ्यकर्मी, सफाइकर्मी र सुरक्षाकर्मीलाई बिमा र जोखिम भत्ता तत्काल कार्यान्वयन गरी बढ्दो संक्रमणसँगै स्वास्थ्य जनशक्तिको अभाव देखिएकाले अस्पतालमा थप स्वास्थ्य जनशक्तिको व्यवस्था गर्न माग कांग्रेसले गरेको छ। उनले लामो समयदेखि प्राविधिक स्वास्थ्य सचिव रिक्त राखेकामा सरकारको आलोचना गरेका छन्। तत्काल प्राविधिक स्वास्थ्य सचिवको व्यवस्था सुनिश्चित गर्न फेरि माग गर्दर्छौँ, उनले भनेका छन्, खोप आपूर्तिलगायत अत्यावश्यक स्वास्थ्य सामग्रीको आपूर्ति सुनिश्चित गर्न प्रभावकारी कूटनैतिक पहल गरियोस्। लकडाउनका समयमा पनि किसानका कृषिउपज तथा अन्य उपभोग्य वस्तुको आपूर्ति र आवतजावतलाई सहज व्यवस्था गर्न माग गरिएको छ। विदेश जानेलाई आवश्यक पीसीआर परीक्षण गर्ने अस्पतालको संख्या बढाउन उनले माग गरेका छन्। लकडाउनका कारण आर्थिक सामाजिक मारमा परेका आम नागरिक, श्रमिक र साना व्यवसायीलाई आवश्यक राहत र सहयोगको कार्ययोजना ल्याउन उनले सरकारसँग अह्वान गरेका छन्। उनले कोभिड१९ संक्रमर्ण रोकथाम गर्न, संक्रमितलाई उपचार पहँुचमा सघाउन तथा राहत कार्य गर्न चार लिखित काम गर्ने प्रतिबद्धता जाहेर गरेका छन्। कांग्रेसका केन्द्रदेखि स्थानीय तहसम्मका सबै संरचनालाई सचेतना अभियान संचालन गर्न क्रियाशील गराइने उनले जनाएका छन् । संक्रमित भई उपचारको पहुँचमा पुग्न समस्यामा परेकाहरूलाई हरसम्भव सहयोग गर्न पनि पार्टी संरचनाहरूलाई सक्रिय गराइनेछ, उनको प्रतिबद्धता छ, लकडाउनका कारण आर्थिक सामाजिक समस्या परेकालाई गत समयमा जस्तै सहयोग अभियान चलाउन कांग्रेस क्रियाशील हुनेछ। कांग्रेसले विकसित मित्र राष्ट्रलाई बुकिङ गरेको खोपबाट आवश्यक नभएको खोप नेपालजस्ता देशलाई उपलब्ध गराउन अनुरोध गरिएको जनाएको छ। खोप सहयोग गर्ने अमेरिकाको निर्णयको स्वागत गर्दै अन्य विकसित मित्र राष्ट्रहरूलाई पनि खोप सहयोग पुर्याउन कांग्रेसले अनुरोध गरेको छ। कसले आउन दिन्छ अमेरिकी सेना ? देउवाले एमसीसीबारे भ्रम फैलाइएको भन्दै असन्तुष्टि व्यक्त गरेका छन्। यो सित्तैमा दिएको अनुदान हो। ब्याज तिर्नु पनि पर्दैन। तर, हरेक भ्रम फैलाइएको छ, अमेरिकी सेना आउँछ भनेर, देउवाले भने, कसले आउन दिन्छ नेपालमा अमेरिकी सेना ? अमेरिकी सेना आउन दिउँला त म आफैंले ? यस्ता झुठा प्रचार गर्ने ? उनले डा बाबुराम भट्टराई, सुशील कोइरालाका पालादेखि एमसीसीको प्रक्रिया अगाडि बढेको उल्लेख गरे। आफ्नो नेतृत्वमा रहेको सरकारले मन्त्रिपरिषद्बाट पास मात्रै गरेको उनले स्पष्ट पारे। डा बाबुराम भट्टराई र सुशील कोइरालाको पालादेखि यो एमसीसी सुरु भएको हो। मेरो बेलामा मात्रै आएको होइन। मेरो बेलामा यत्ति भएको हो क्याबिनेट डिसिजन गरेर मन्त्रीजीलाई पठाएको हो अमेरिकामा, उनले भने, यो ठूलो अनुदान हो, ब्याज तिर्नुपर्ने पनि छैन। यो केबल अनुदान हो।"
कालापत्थरमा स्ट्यान्डअप कमेडी,"काठमाडौं : हाँसो लामो आयुको कारण हो र स्वस्थ जीवनशैलीलाई चाहिने अत्यावश्यक ओखती। आफ्नै पारामा हास्यव्यंग्यको ठाडो शैलीलाई समातेर युवामाझ प्रिय बनेको नेपग्याजम कमेडी समूहले सगरमाथास्थित कालापत्थरमा स्ट्यान्डअप कमेडी प्रस्तुत गर्ने भएको छ। प्रदूषणरहित समाजको परिकल्पना, हरअनुहारमा मुस्कान नेपग्याजमको चाहना भन्ने नारासहित नेपग्याजम मिडिया एन्ड प्रोडक्सन प्रालिले कार्यक्रम गर्न लागेको हो। यस कार्यमा नेपालको हेलिकोप्टर सेवामा अग्रणी सिम्रिक एयरको हेलिकोप्टरले उडानमा साथ दिने भएको छ। सो हाई अल्टिच्युड स्ट्यान्डअप कमेडी सो गिग अन ल्यान्ड शीर्षकमा विश्व कीर्तिमान कायम गर्ने लक्ष्यका साथ आयोजना गर्न लागेको जनाइएको छ। कार्यक्रम वैशाख २० गते विश्वकै सबैभन्दा उच्च शिखर सगरमाथाको फेद कालापत्थरमा सञ्चालन हुनेछ। यही विधामा इटालियन नागरिक पाउलो फ्रानसेस्चिनीले २५ अप्रिल २०१९ मा सगरमाथा आधारशिविर ५ हजार २ सय ७० मिटरमा स्ट्यान्डअप कमेडी गरेर गिनिज बुक अफ वल्र्ड रेकर्डमा नाम लेखाएका थिए। नेपग्याजमले पाउलोको यो रेकर्ड तोड्न कालापत्थरको ५ हजार ६ सय ४३ मिटरक उचाइमा स्ट्यान्डअप कमेडी प्रस्तुत गर्न लागेको हो। त्यसका लागि दुई स्टयान्डअप कमेडियनलाई प्रस्तुत गरिनेछ। कमेडी प्रस्तुतिका लागि नेपग्याजमले गिनिज बुक अफ वल्र्ड रेकर्डबाट अनुमतिसमेत पाइसकेको छ। नेपग्याजमका संस्थापक कलाकारद्वय उमेशकुमार गौतम (यूकेजी) र लेखमणि त्रिताल (रमेश अंकलको छोरो)ले स्ट्यान्डअप कमेडी प्रस्तुत गर्नेछन्। उहाँहरूले स्वस्थ मनोरञ्जनात्मक सामग्री समेटिएको ३०३० मिनेटका दुईवटा स्ट्यान्डअप कमेडी प्रस्तुत गर्ने कार्यक्रम छ, नेपग्याजमका संस्थापक निर्देशक शरद श्रेष्ठले भने। नेपग्याजमका अर्का संस्थापक निर्देशक ज्ञानेन्द्रराज मिश्रले उत्साहित रहेको बताए। नेपाली हास्यव्यंग्यको स्तर अन्तर्राष्ट्रिय मनोरञ्जन बजारमा पुर्याउनु र प्रदूषणरहित विश्व समाजको सन्देश बोकेको कार्यक्रमका लागि आठ जनाको टोली सिम्रिक एयरको हेलिकोप्टरमार्फत कालापत्थर पुग्ने र त्यहाँ पुगेर स्वस्थ्य मनोरञ्जन पस्किने हाम्रो तयारी छ, संस्थापक निर्देशक मिश्रले भने। कलाकार गौतमले विश्वकै अग्लो भूभागमा प्रस्तुति दिनु आफ्ना लागि मात्रै नभई सबै नेपालीका लागि गर्वको विषय भएको बताए। यस्तै अर्का कलाकार त्रितालले कोरोना, राजनीतिक खिचातानी, बेरोजगारीजस्ता समस्याले तनावपूर्ण अवस्थामा केही सुखद समाचार दिऊँ भन्ने चाहनाका साथ प्रस्तुति दिन लागेको बताए।"
हङकङले रोक्यो नेपालबाट उडान,"हङकङ : हङकङ सरकारले हङकङनेपाल उडानमा प्रतिबन्ध लगाएको छ। हङकङमा कोरोना त्रास कम भए पनि सरकारले कोरोना प्रतिरोधात्मक नियमलाई निरन्तरता दिएको छ। अन्य देशबाट आएकाहरूमा कोरोना संक्रमण देखिएसँगै प्रतिबन्धको नियमलाई कडाइ गरिएको हो। कोरोना संक्रमणको उच्च जोखिममा रहेका भारत, पाकिस्तान, फिलिपिन्सलगायत देशबाट हङकङ आउने उडानलाई यसअघि नै प्रतिबन्ध गरिएको छ। नेपालमा पनि कोरोना भाइरस संक्रमण तीव्र भएसँगै हङकङ सरकारले सतर्कता अपनाएको हो। यसअघि नेपालबाट हङकङ आउने यात्रु ४८ घण्टे पीसीआर जाँचको प्रमाणपत्र बोकेर हङकङ आउँथे। हङकङमा पुनः परीक्षणपश्चात् २१ दिन अनिवार्य क्वारेन्टाइन बस्ने प्रावधान थियो। हरेक उडानमा पाँचजनाभन्दा बढीमा कोरोना संक्रमण देखिए उडान प्रतिबन्ध हुने भनिएको छ।"
युद्धको उपहार !,"रोल्पामा युद्ध पर्यटनको सम्भावना प्रशस्त देखिएको छ । जनयुद्धको उद्गमस्थल रोल्पा, रुकुमलाई युद्ध पर्यटन केन्द्रको रूपमा विकास गर्न थालिएको छ । जिल्ला समन्वय समिति रोल्पाका संयोजक राजबहादुर बुढा युद्ध पर्यटनका रूपमा विभिन्न स्थानमा संरचना निर्माण सुरु भएको बताउँछन् । रोल्पा युद्धसँग प्रत्यक्ष जोडिएकाले यहाँका अधिकांश स्थानमा युद्ध पर्यटनको सम्भावना छ । नेकपा माओवादीले २०५२ फागुन १ गते होलेरीस्थित प्रहरी चौकीमा आक्रमण गरी सशस्त्र विद्रोह सुरु गरेको घोषणा गरेको थियो । सशस्त्र द्वन्द्वको उद्गमस्थल थबाङ, युद्धमा तालिम शिविरका रूपमा प्रयोग गरिएको जलजला, घर्तीगाउँ, भावाङको घामतारा, माओवादी लडाकुले नेपाली सेनामाथि आक्रमण गरी कब्जा गरेको गाम युद्ध पर्यटनको आकर्षक गन्तव्य हुन् । त्यस्तै कैयौं मानिसको ज्यान जाने गरी दोहोरो भिडन्तका नाममा सामूहिक हत्याकाण्ड भएको स्थल भावाङ, गुम्चाल, हार्जङ र माओवादी लडाकूको पहिलो ध्वस्त तालिम केन्द्र सुकी दहलगायतका स्थानमा युद्ध पर्यटन केन्द्रको रूपमा विकास गर्न सकिने स्थान हुन् । द्वन्द्वकालीन समयका शहीद स्मृति आवासीय जनवादी स्कुल, जनकम्युन, जनसहकारीलगायत संरचना पनि युद्ध पर्यटनका आकर्षक केन्द्र हुन् । तर ती संरचना नाश भइसकेका छन् । शान्ति प्रक्रियापछि माओवादी लडाकूको पाँचौं डिभिजन बसेको दहवन, उघा, तिलालगायतका ठाउँलाई पनि युद्ध पर्यटनको रूपमा विकास गर्न सकिने सम्भावना छ । उनले युद्ध पर्यटनमात्र नभई धार्मिक र प्राकृतिक पर्यटनलाई पनि सँगसँगै लैजान सक्नुपर्ने बताए । तीनै क्षेत्रलाई समेट्न सके रोल्पा पर्यटनको केन्द्र बन्न सक्छ, उनले भने । सिद्धपुजेले भावाङमा मन्दिर निर्माण अभियान थालेको छ । मन्दिरको केही माथि रहेको घामतारा तालिम केन्द्रलाई समेत समेटेर युद्ध र धार्मिक पर्यटनलाई एकै थलोको रूपमा विकास गर्न थालिएको केसी बताउँछन् । जिल्ला समन्वय समितिका संयोजक राजबहादुर बुढा जनयुद्धसँग सम्बन्धित क्षेत्रलाई संरक्षण गर्ने र युद्ध पर्यटन केन्द्रको रूपमा विकास गर्ने योजना बनेको बताउँछन् । युद्ध पर्यटनको रूपमा विकास गर्न सके पर्यटक भित्र्याउन सकिन्छ, उनी भन्छन्, यसले जिल्लाको आर्थिक विकासमा टेवा पुग्ने छ । सम्भावित युद्ध पर्यटनका साथै धार्मिक र प्राकृतिक दृष्टिले आकर्षक पर्यटकीय गन्तव्यस्थलको विकास गर्न स्थानीय तहहरूले प्राथमिकता दिएका छन् । प्रचण्ड बसेको घरमुनि रहेको ७० मिटर लामो सुरुङलाई आधुनिकीकरण गर्ने, नजिकैको डाँडालाई पिकनिक स्थलका रूपमा विकास गर्ने र घरको प्रांगणमा ढुंगा बिछ्याउने काम भइरहेको छ । घरनजिकै हेलिप्याड निर्माण गर्न लागिएको छ । रोल्पालाई युद्ध पर्यटनको रूपमा विकास गर्न स्थानीय तहले मात्रै सम्भव नभएकाले प्रदेश सरकार र केन्द्र सरकारसँग समन्वय भइरहेको छ । त्रिवेणी गाउँपालिकाको टिलामा र थवाङमा युद्ध संग्रहालय बनाइएको छ । रोल्पा नगरपालिकामा शहीद स्मारक र रक गार्डेन पनि बनाइएको छ । रोल्पामै भ्यूटावर पनि निर्माण भएको छ । जलजला पर्यटन क्षेत्रलाई धार्मिक, प्राकृतिकका साथै युद्ध पर्यटनको रूपमा अघि बढाउन लागिएको छ । युद्ध पर्यटनलाई द्रुतगतिमा अघि बढाउन खोजिरहेका छौं, बुढा भन्छन्, सबै तहका सरकारको समन्वयमा मात्र युद्ध पर्यटन अघि बढाउन सकिन्छ । आगामी वर्षमा पनि निरन्तरता दिने, संग्रहालय डेकुरेसन गर्दै, युद्धसँग सम्बन्धित सामान, परेड खेलेका साधन नमुनाका रूपमा राख्ने काम छिट्टै गर्ने योजना बनाएको छ । माडी गाउँपालिका ५ भावाङका वडाअध्यक्ष भरत बुढा पनि भावाङ युद्धसँग प्रत्यक्ष जोडिएकाले युद्ध पर्यटनको रूपमा विकास गर्न लागिएको बताउँछन् । २०५७ सालमा भावाङको बाग्मामा नेपाली सेनाले माओवादी समर्थित ११ जना कलाकारकोे सामूहिक हत्या गरेको थियो । द्वन्द्वकालमा भावाङमा धेरैपटक भिडन्त भएको थियो । भिडन्तमा धेरै जनाको हत्या गरिएको थियो । तत्कालीन समयमा भावाङकै घामतारालाई माओवादीले तालिम केन्द्रको रूपमा विकास गरेको थियो । वडाध्यक्ष बुढा भावाङलाई युद्ध पर्यटनको रूपमा विकास गर्न पहिलो प्राथमिकता दिएको बताउँछन् । द्वन्द्वकालमा भावाङबाटै जनसरकार सुरु गरिएको थियो, भन्छन्, द्वन्द्वका इतिहास झल्किने गरी संरचना र पर्यटकीय गन्तव्य बनाउन खोजिरहेका छौं । माडी गाउँपालिकाका अध्यक्ष नन्दबहादुर पुन पनि युद्ध पर्यटनको रूपमा आक्रमक ढंगले अघि नबढे पनि बिस्तारै संरचना बनाउन थालिएको बताउँछन् । माडी ५ को पुलावाङ र माडी ६ को बराह ताल युद्ध पर्यटनको रूपमा अघि बढाइएको छ । सम्भावित ठाउँ खोजेर आगामी दिनमा पनि युद्ध पर्यटन बनाउन सकिने देखिएको छ । तत्कालीन माओवादीले २०५२ साल फागुन १ गते रोल्पाको होलेरी प्रहरी चौकीमा आक्रमण ठाउँलाई अहिले शहीद स्मारक बनाइएको छ । रुन्टीगदी गाउँपालिकाका अध्यक्ष बालाराम बुढाका अनुसार गाउँपालिकाभित्र युद्ध पर्यटनका धेरै सम्भावना छ । यस गाउँपालिकाका सबै क्षेत्रलाई युद्ध पर्यटनको रूपमा समेट्न अध्ययन भइरहेको छ । सम्भावित क्षेत्रको अध्ययन गरी डीपीआर बनाइँदैछ । लुंग्री गाउँपालिकाका अध्यक्ष दुर्गाबहादुर थापा भने पर्यटनको खासै सम्भावना नरहे पनि बराह चउर पुरानो एयरपोर्टमा मेला लाग्ने भएकाले संरक्षण र प्रवद्र्धनमा ध्यान दिइएको बताउँछन् । त्रिवेणी गाउँपालिकाका अध्यक्ष शान्तिकुमार वली तत्कालीन गैरीगाउँ गाविस ७ टिलामा शहीद स्मारक हल बनाइ तारबार गरिएको बताउँछन् । युद्ध सामग्रीहरू हतियार, पोशाक राख्ने, बंकरको काम बाँकी छन् । प्रदेश सरकारअन्तर्गत डिभिजन वनमार्फत काम भइरहेकाले गाउँपालिकाले आवश्यक समन्वय मात्रै गरिरहेको छ । युद्ध पर्यटनको रूपमा अन्य धेरै ठाउँमा पनि सम्भावना छन् भन्छन्, मुख्य कुरा बजेट हो, बजेट अभावमा सोचेजस्तो काम गर्न सकिएको छैन । परिवर्तन गाउँपालिका २ डाँडागाउँँमा जनयुद्धताका नेकपा माओवादी केन्द्रका अध्यक्ष पुष्पकमल दाहाल प्रचण्ड र उपराष्ट्रपति नन्दबहादुर पुन पासाङ बसेको घरलाई युद्ध पर्यटन केन्द्रको रूपमा घोषणा गरिएको छ । केन्द्रका अध्यक्ष लालबहादुर घर्तीका अनुसार केन्द्रमा पर्यटक आउने क्रम सुरु भएको छ । घर्तीको घरमा प्रचण्ड ११ महिना भूमिगत रूपमा बसेका थिए । त्यहाँ लामो सुरुङ पनि निर्माण भएको छ । तत्कालीन समयमा प्रचण्ड बसेको घर थाहा पाएर सेनाले हेलिकोप्टरबाट बम खसाउँदा एउटा घर पूर्णरूपमा क्षति हुन पुगेको थियो । बचेको अर्को घरलाई युद्धको केन्द्रका रूपमा विकास गर्न लागिएको छ । प्रचण्ड बसेको घर र आसपास क्षेत्रलाई समेटेर युद्ध पर्यटन केन्द्रको रूपमा विकास गरिए पनि स्थानीय तहले त्यसको प्रवद्र्धनका लागि खासै चासो देखाउन सकेको छैन । सात राजनीतिक दल र तत्कालीन माओवादीबीच १२ बुँदे सहमतिमा हस्ताक्षर हुनुअघि रोल्पा वार्ताका लागि एमाले नेताहरू वामदेव गौतम र युवराज ज्ञवालीले प्रचण्डलाई भेट्न सोही घरमा पुगेका थिए । युद्ध पर्यटन केन्द्रका प्रमुख घर्तीका अनुसार प्रचण्डले त्यतिबेला प्रयोग गरेका खाट, खाना पकाउने र खाने भाँडा, कपडा, त्यहाँ बसेर लेखिएका दस्तावेज सबै युद्ध पर्यटन केन्द्रमा राखिएका छन् । इतिहासको अध्ययन गर्नेका लागि उक्त केन्द्र उपयुक्त स्थान हुने उनी बताउँछन् । व्यक्तिका रूपमा नभई जनयुद्धका प्रतीकका रूपमा चिनाउन प्रचण्ड बसेको घर आसपासलाई समेटेर युद्ध पर्यटन केन्द्र घोषणा गरिएको माओवादी नेताहरू बताउँछन् । प्रचण्ड बसेको घरमुनि रहेको ७० मिटर लामो सुरुङलाई आधुनिकीकरण गर्ने, नजिकैको डाँडालाई पिकनिक स्थलका रूपमा विकास गर्ने र घरको प्रांगणमा ढुंगा बिछ्याउने काम भइरहेको छ । घरनजिकै हेलिप्याड निर्माण गर्न लागिएको छ । जीर्ण अवस्थाको घर भत्किनबाट जोगाउन चारैतिर फलामले टेको दिएर जस्ताको छानो लगाइको छ । प्रचण्ड स्थानीय लालबहादुर घर्तीको घरमा ०६१ वैशाखदेखि २०६१ फागुन ३ गतेसम्म पत्नी सीता र छोरा प्रकाशसहित बसेका थिए । उक्त घरलाई युद्ध पर्यटनको रूपमा विकास गर्ने भनिएपछि घर्तीले समितिलाई घर बेचेका थिए । सशस्त्र द्वन्द्वको उद्गम स्थल मानिने थबाङलाई माओवादी विद्रोहको केन्द्र मानिन्छ । थवाङ विभिन्न कारणले चर्चामै रह्यो । युद्वकालमा यो गाउँ राष्ट्रिय तथा अन्तर्राष्ट्रिय रूपमा चर्चामा रहेको थियो । थवाङ गाउँपालिकाका अध्यक्ष वीरबहादुर घर्ती थबाङ आफैंमा युद्ध पर्यटनको रूपमा रहेको बताउँछन् । थबाङ ऐतिहासिक स्थल हो, भन्छन्, युद्धसँग थबाङको गहिरो साइनो जोडिएको छ । थवाङ गाउँ र जलजला पहाडलाई एकीकृत रूपले विकास गर्न थालिएको छ । जलजला नेपालका प्रमुख सय गन्तव्यमा पनि परेको छ । थवाङमा शहीद स्मृति वाटिका (शहीद पार्क), शहीद स्मारक तथा संग्रहालय बनाइएको छ । प्रदेश सरकार र गाउँपालिकाको समन्वयमा युद्ध पर्यटनको रूपमा अघि बढाइएको छ । थबाङले लामो समय संघर्ष गरेकाले द्वन्द्वकालीन इतिहास बिर्सन नसकिने खालको भएकाले सिंगो थबाङ युद्ध पर्यटन केन्द्र र जलजलालाई धार्मिक तथा युद्ध पर्यटनको रूपमा अघि बढाउन खोजिएको छ । प्रदेश सरकारको दायित्वमा निर्माण भएको भवनमा औजार राख्ने र थप व्यवस्थित गर्ने योजना बनाइएको छ । रोल्पा, रुकुम युद्ध पर्यटनको सम्भावना रहे पनि पछिल्लो समयमा विश्वव्यापीरूपमा फैलिएको कोरोना भाइरस (कोभिड १९)ले प्रभावित भएको छ । कोभिडले देशको पर्यटन क्षेत्र ध्वस्त भएको बेला युद्ध पर्यटन शिथिल हुन पुगेका स्थानीय तहका पदाधिकारी बताउँछन् । परिवर्तन गाउँपालिकाको राल्बाङ मन्दिर, बाइसे, चौबिसे राज्यको समयमा स्थापित राज्य खुंग्रिकोट, गजुलकोट, सुनछहारी, बिवाङ दह, रुन्टी, गढीलेक, शिवगुफालगायत पनि आकर्षक गन्तव्य हुन् । सबै स्थानमा विदेशी पर्यटक भित्र्याउन नसकिए पनि आन्तरिक पर्यटनमा जोड दिन सके रोल्पाले पर्यटनमा फड्को मार्न सक्ने रोल्पाका बुद्धिजीवी गिरीराज उपाध्याय बताउँछन् । रोल्पा पर्यटनको अथाह सम्भावना छ भन्छन्, पूर्वाधार र संरचना निर्माण गरी हरहिसाबले रोल्पालाई पर्यटनको केन्द्र बनाउन सकिन्छ । रोल्पा, रुकुम युद्ध पर्यटनको सम्भावना रहे पनि पछिल्लो समयमा विश्वव्यापी रूपमा फैलिएको कोरोना भाइरस(कोभिड १९)ले प्रभावित भएको छ । कोभिडले देशको पर्यटन क्षेत्र ध्वस्त भएको बेला युद्ध पर्यटन शिथिल हुन पुगेको स्थानीय तहका पदाधिकारी बताउँछन् । सशस्त्र युद्धमा रोल्पाबाट एक हजारभन्दा बढीले ज्यान गुमाएको तथ्य सार्वजनिक भएको थियो । स्थानीय शान्ति समिति रोल्पाको अभिलेखअनुसार सशस्त्र द्वन्द्वकालमा ९ सय ५९ जनाले ज्यान गुमाएको र ३३ जना बेपत्ता भएको तथ्य सार्वजनिक भएको थियो । युद्धको बेला थबाङमा मात्रै ३३ जना सहिद भए । करिब १९ घर तत्कालीन शाही नेपाली सेनाले जलाइदिएको थियो । तर युद्धकालीन समयमा माओवादीको पहलमा शहीद मार्ग निर्माण भए पनि तत्कालीन समयमा गाविस भवन, परियोजना, प्रहरी चौकी, व्यक्तिगत भवन, पुल भत्काइएका थिए । युद्ध पर्यटन अभियन्ता तत्कालीन जिल्ला विकास समिति रुकुमका स्थानीय विकास अधिकारी भरत शर्मा युद्ध पर्यटनको विकास गर्न खोजिए पनि स्थानीय तह तथा अन्य सरकारले खासै चासो नदेखाएको बताउँछन् । सात वर्षअघि रोल्पा, रुकुमलाई समेटेर गुरिल्ला ट्रेकिङको अवधारणा अघि सारिए पनि द्रुतगतिमा अघि बढ्न सकेको छैन । गुरिल्ला ट्रेकिङमार्फत रोल्पा, रुकुममा युद्ध पर्यटन विकास गरी आर्थिक रूपान्तरण गर्ने उद्देश्यले युद्ध पर्यटनको अवधारणा अघि बढाइएको थियो ।"
मजदूर आन्दोलनको सम्झनामा मई दिवस,"काठमाडौं : नयाँ भेरियन्टसहितको कोरोना भाइरसका कारण १३२ औँ अन्तर्राष्ट्रिय श्रमिक दिवस पनि प्रभावित भएको छ। कोरोनाको सङ्क्रमण फैलने सम्भावना रहेको भन्दै काठमाडौँ उपत्यकासहित केही जिल्लामा निषेधाज्ञा जारी भएसँगै यसवर्ष श्रमिक दिवसका अवसरमा नेपालमा क्रियाशील ट्रेड युनियनले कुनै पनि औपचारिक कार्यक्रम राखेका छैनन्। औपचारिक कार्यक्रम नराखिए पनि श्रमिक दिवसको सन्दर्भ पारेर विभिन्न ट्रेड युनियनले भर्चुअल माध्यमबाट छलफलको आयोजना गरेका छन्। आठ घण्टा काम, आठ घण्टा मनोरञ्जन र आठ घण्टा आराम नारासहित शुरु भएको मजदुर आन्दोलनको सम्झनामा विश्वभर अन्तर्राष्ट्रिय श्रमिक दिवस मनाउन थालिएको हो। सन् १८८६ मा अमेरिकाको सिकागोमा आठ घण्टा काम, आठ घण्टा मनोरञ्जन र आठ घण्टा आराम भन्ने नाराका साथ विश्व मजदुर दिवस मनाइएको थियो। अमेरिकाको सिकागोको हेय मार्केट भन्ने ठाउँमा बम विस्फोट भयो। सो बम विस्फोट कसले गराएको भन्ने नखुले पनि प्रहरीले आन्दोलनरत मजदुरमाथि व्यापक दमन गर्यो। प्रहरीको गोली लागेर सात मजदुरको मृत्यु भयो। मजदुर आन्दोलनले अन्ततः सफलतासमेत हासिल गरेको विश्व इतिहास छ। सन् १८८९ मा फ्रान्सको पेरिसमा सम्पन्न विश्वका श्रम संगठन एवं श्रमिक नेताको बैठकले विश्व श्रमिक दिवस विश्वभर मनाउने निर्णय गरेको हो। त्यसयता सन् १८९० देखि हरेक वर्ष अंग्रेजी महिनाको मे १ तारिखमा श्रमिक दिवस मनाउन शुरु गरियो। विश्वका मजदुरले सो दिवसलाई पर्वका रूपमा लिँदै आफ्ना अधिकारको सुनिश्चितताका लागि सरकार र रोजगारदातालाई दबाब दिने उद्देश्यले विभिन्न कार्यक्रम गरी मनाउँछन्। नेपालमा विराटनगरमा विसं २००७ मा मजदूर आन्दोलनसँगै यो दिवस मनाउन थालिएको हो।"
कोरोना महामारी : विराटनगरमा आधा घण्टाभित्र तीन जनाको मृत्यु,"विराटनगर : विराटनगरमा कोरोना भाइरस संक्रमित तीन जना पुरुषको शनिबार बिहान आधा घण्टाभित्र मृत्यु भएको छ। एक जनाको हृदयघातका कारण ज्यान गएको हो। मृत्यु हुनेमध्ये एक जना विराटनगर र अरु दुई जना प्रदेश २ को सप्तरी र महोत्तरीका हुन्। तीनै जनाको उपचारका क्रममा विराटनगरस्थित नोबेल शिक्षण अस्पतालको आइसोलेसनमा मृत्यु भएको हो। कोरोनाको उपचारका लागि अस्पताल भर्ना गरिएका विराटनगर महानगरपालिका३ का ५५ वर्षीय पुरुषको शनिबार बिहान ५:५० बजेतिर मृत्यु भएको अस्पतालका प्रबन्धक नारायण दाहालले जानकारी दिए। उनका अनुसार कोरोना संक्रमणसँगै मृतकलाई एक्कासि हृदयघातको समस्या पनि थपिएको थियो। अचानक हृदयघात भएपछि थप उपचार गर्न नपाउँदै संक्रमित पुरुषको मृत्यु भएको जानकारी चिकित्सकले दिएको उनले बताए। मृतक पुरुषको कोसी अस्पताल विराटनगरमा पीसीआर परीक्षण गराउँदा वैशाख १५ गते रिपोर्ट पोजिटिभ आएको थियो। स्वास्थ्य अवस्था सामान्य रहेका उनी होम आइसोलेसनमा रहेका थिए। तर श्वासप्रश्वासमा अचानक समस्या भएको भन्दै शुक्रबार बिहान ११ बजेतिर उपचारका लागि नोबेल ल्याइएका संक्रमितलाई बचाउन नसकिएको दाहालले बताए। मृतकमा स्वास्थ्य सम्बन्धी पुरानो कुनै समस्या थिएन, उनले भने, कोरोना संक्रमणसँगै हृदयघात भइदियो। त्यस्तै नोबेलमै उपचाररत सप्तरीको राजविराज९ का ४५ वर्षीय कोरोना संक्रमित पुरुषको पनि बिहान मृत्यु भएको छ। कोरोना संक्रमण पुष्टि भएपछि उनलाई उपचारका लागि शुक्रबार दिउँसो १ बजेतिर अस्पताल भर्ना गरिएको थियो। उपचारका क्रममा मृत्यु भएका संक्रमितमा उच्च रक्तचाप र मधुमेहको पुरानै समस्या रहेको दाहालले बताए। उनका अनुसार संक्रमित पुरुषको बिहान ५:४५ बजेतिर मृत्यु भएको हो। उपचारका लागि ल्याउँदा संक्रमितको अवस्था गम्भीर थियो, प्रबन्धक दाहालले भने, तत्काल उपचार थालिएको भए पनि बचाउन सकिएन। नोबेलमै उपचाररत महोत्तरी घर भएका अर्का संक्रमितको पनि बिहान ६:१५ बजेतिर मृत्यु भएको हो। दाहालकाअनुसार महोत्तरीको महत्तरी६ का ३५ वर्षीय पुरुषको उपचारकै क्रममा मृत्यु भएको हो। कोरोना पुष्टि भएपछि उनलाई उपचारका लागि शुक्रबार दिउँसो अस्पताल भर्ना गरिएको दाहालले बताए। उनले कोरोनाका कारण मृत्यु भएका तीनै जनाको शव व्यवस्थापनका लागि पहल भइरहेको बताए।"
खाद्यान्नको मूल्य बढ्यो,"विराटनगर : कोरोना भाइरसको दोस्रो चरणको संक्रमण दिनानुदिन बढ्ने क्रम जारी रहेको बेला प्रदेश १ को राजधानी विराटनगरमा खाद्यान्नको मूल्य अकासिएको छ। विराटनगरमा सरकारले कोभिड१९ को संक्रमण रोक्न र फैलिन नदिन लकडाउन वा निषेधाज्ञा जारी गर्ने भन्दै व्यापारीहरू खाद्यान्नसहित अन्य दैनिक उपभोग सामग्री मूल्य बढाएको हो। विराटनगरमा पछिल्लो समय संक्रमितको संख्या दिनानुदिन बढिरहेको बेला अत्यावश्यक खाद्य सामग्रीको मूल्यवृद्धि भएको हो। पसल सञ्चालकहरूले होलसेलमै मूल्य बढाएर दिने गरेकाले खुद्रामा मूल्यवृद्धि गरेर बेच्न बाध्य भएको बताउँछन्। विराटनगर बजारमा चामल, दाल, चना, मटर, तेललगायतका खाद्यवस्तुमा मूल्यवृद्धि भएको छ। व्यवसायीहरूले आफूहरूले महँगो मूल्यमा खरिद गरेका कारण बिक्री गर्दा त्यस्ता वस्तुको मूल्यमा वृद्धि गर्नु परेको बताएका छन्। एक पसल सञ्चालकका अनुसार मुसुरोको दाल १५ दिन अगाडि १ सय ८ रुपैयाँमा पाइरहेकोमा लकडाउनको हल्लाले १ सय १५ देखि २० सम्ममा दिने गरेको छ। त्यस्तै खाने तेल २ हजार २ सय ५० मा किन्ने गरेका खुद्रा व्यापारीहरूले २ हजार ६ सयमा किन्ने गरेको बताएका छन्। सन् फ्लावर खानेतेलसमेत मूल्यवृद्धि गरेर होलसेलरहरूले खुद्रा व्यापारीहरूलाई २ हजार २ सय २५ मा दिने गरेता पनि अहिले २ हजार ४ सय ५० मा दिने गरेका छन्। खुद्रा व्यापारीका अनुसार लकडाउनको हल्ला भएपश्चात होलसेलले दालमा प्रतिकेजी ७ देखि १०, चनामा प्रतिकेजी १०, चामलमा १० देखि १२ रुपैयाँ तथा सन्फ्लावर तेल प्रतिकार्टुन १ सयदेखि १ सय ५० रुपैयाँ, चिनीमा प्रतिकेजी १० रुपैयाँका दरले मूल्यवृद्धि गरेका छन्। होलसेल विक्रेताले सबै वस्तुमा मूल्य बढाएका कारण खुद्रा विक्रेताले समेत बाध्य भएर मूल्य बढाउनु परेको व्यवसायीको भनाइ छ। ढुवानी तथा लोड अनलोड गर्ने मजदुरको अभाव देखाउँदै होलसेल विक्रेताले सबै वस्तुमा मूल्य बढाएको खुद्रा विक्रेताको भनाइ छ। विराटनगर महानगरपालिकाका उपमेयरको नेतृत्वमा रहेको नगरस्तरीय अनुगमन टोली अस्वाभाविक रूपमा दैनिक उपभोग सामग्रीको मूल्यवृद्धिको विषयमा अनभिज्ञ भएको हुँदा सर्वसाधारण विपन्न वर्ग महँगो खाद्यान्न किन्न बाध्य भएका छन्।"
जनादेश,बशिरा मैले पनि लिउँ कि क्या हो आज जनादेश लामो यात्रा तय गर्न लगाईरहें रेस दुई नजर चार भए भएन केही बेस एक्लै रहर बुन्दै गएँ फुल्दै गए केश अझै ठाउँ पाको छैन कता गरौं पेश मैले पनि लिउँ कि क्या हो आज जनादेश। कोही भन्छन् बाघचाल खेलौं कोही भन्छन् चेस जे खेले नि बाघ मोटाउने बाख्रालाई ठेस यहाँ छु म भन्छन् सबै थाहा छैन के छ विचार होइन बलको लडाई के रहन्थ्यो केश मैले पनि लिउँ कि क्या हो आज जनादेश। ठाक्क ठुक्क सधैं पथ्र्याे आज ठुलै परो गरिदिएँ मैलेपनि कुरा आज खरो कि त आउ कि त जाउ भन मनमा के छ डेरा सर्ने बानी रैछ बिग्रियो परिवेश मैले पनि लिउँ कि क्या हो आज जनादेश। बुढी भन्छे सुनको सिक्री छोरो भन्छ बाइक छोरी जान्छे ब्युटीपार्लर टिकटक बन्छ लाइक बाँडौं भन्छन् मिलिभगत आपसमा जे छ गाह्रो भयो धान्न जीवन फेरिएछ भेष मैले पनि लिउँ कि क्या हो आज जनादेश।
जीडीपी चार प्रतिशत,"काठमाडौं : कुल गार्हस्थ्य उत्पादन (जीडीपी) मा ४ प्रतिशतले वृद्धि हुने देखिएको छ। चालू आर्थिक वर्षका ९ महिनासम्मका आर्थिक आकलन हेर्दा ३९८ प्रतिशतले वृद्धिदर हुने केन्द्रीय तथ्यांक विभागको प्रक्षेपण छ। विभागका अनुसार गत आर्थिक वर्षमा अर्थतन्त्र २१ प्रतिशतले संकुचन भएको र आर्थिक वर्ष २०७५०७६ मा ६३९ प्रतिशत रहेको अन्तिम अनुमान छ। विश्वव्यापीरूपमा फैलिएको कोरोना भाइरसबाट बच्न चैत्रदेखि गरिएको लकडाउनका कारण गत वर्ष अर्थतन्त्र खुम्चिएको थियो। गत वर्ष होटल तथा हस्पिट्यालिटी क्षेत्र, यातायात, थोक र खुद्रा व्यापार, औद्योगिक उत्पादन, निर्माण र खानी तथा खनिजको क्षेत्र अति प्रभावित भएकाले अर्थतन्त्र खुम्चिएको थियो। चालू आर्थिक वर्षका ९ महिनाको तथ्यांक हेर्दा अर्थतन्त्र सकारात्मक देखिए पनि अबको अर्थतन्त्र कस्तो हुने भन्ने आकलन गर्न सकिने स्थिति छैन। पछिल्लो समयमा कोरोना भाइरस तीव्रगतिमा फैलिरहेकाले अर्थतन्त्रमा गिरावट आउन सक्ने अर्थविद्हरूको आकलन छ। अर्थविद् ज्ञानेन्द्र अधिकारीले अहिलेसम्म अर्थतन्त्र सकारात्मक देखिए पनि कोभिडको जोखिम व्यापक हुँदै गएकाले समस्या आउन सक्ने बताउँछन्। वित्तीय क्षेत्रबाहेक कुल गार्हस्थ्य उत्पादनमा समग्र अर्थतन्त्रमा सकारात्मक छैन उनले भने। सही समयमा पानी पर्दा मात्रै पनि आर्थिक वृद्धिदर केही बढ्छ। असार साउनमा सही समयमा पानी पर्दा २ प्रतिशतसम्म आर्थिक वृद्धिदर बढ्ने भए पनि अहिलेको आर्थिक सूचक उपलब्धि हासिल गर्न सकिने नदेखिएको उनले बताए। कोभिडको दोस्रो लहर कहिलेसम्म जान्छ भन्न सकिने अवस्था छैन उनले भने, आर्थिक वर्षको अन्तमा अर्थतन्त्र ऋणात्मक हुन्छ। विभागका अनुसार प्राथमिक क्षेत्रभित्र चालू आर्थिक वर्षमा धान उत्पादनमा वृद्धि भएकाले गत आर्थिक वर्षभन्दा बढी वृद्धिदर छ। द्वितीय क्षेत्रअन्तर्गत उद्योग, विद्यु्त, ग्यास, पानीमा अघिल्लो आर्थिक वर्षको तुलनामा चालू आर्थिक वर्षमा ४९३ प्रतिशतले वृद्धि हुने अनुमान गरिएको छ। कुल गार्हस्थ्य उत्पादनमा सेवा क्षेत्रले ६११ प्रतिशत योगदान दिएकोे छ। अघिल्लो आर्थिक वर्षको तुलनामा चालू आर्थिक वर्षमा सेवा क्षेत्रको मूल्य अभिवृद्धि स्थिर मूल्यमा ४४३ प्रतिशत हुने प्रारम्भिक अनुमान गरिएको छ। चालू आर्थिक वर्षमा कुल गार्हस्थ्य उत्पादनमा प्राथमिक क्षेत्रहरू कृषि, वन र मत्स्य क्षेत्रको योगदान २६४ प्रतिशत हुने प्रक्षेपण गरिएको छ। त्यस्तै द्वितीय क्षेत्रमा पर्ने उद्योग र विद्युत् तथा ग्यास, पानीको आपूर्ति तथा निर्माण क्षेत्रले कुल गार्हस्थ्य उत्पादनमा १२५ प्रतिशत हुने विभागको अनुमान छ। विभागले कोरोना महामारी फैलिइरहेको अवस्थालाई मध्यनजर गरी प्रक्षेपण गरेको जनाएको छ। चालू आवमा आर्थिक वृद्धि धनात्मक हुने प्रक्षेपण गरिए पनि कोभिडको असरले प्रक्षेपणमा असर गर्न सक्ने देखिएको छ। विभागले चालू आवको अन्तिमसम्म अर्थतन्त्र चलायमान हुने उल्लेख गरेको छ। होटल, रेस्टुरेन्टलगायत क्षेत्रमा कोरोनाको असर आर्थिक वर्षको अन्तसम्म देखिने प्रक्षेपण गरिएको छ। कोभिडका कारण दुई हप्तासम्म मात्र निषेधाज्ञा भए अर्थतन्त्रमा खासै असर नपर्ने र अर्थतन्त्र चलायमान हुने विभागले विश्वास लिएको छ। आवास तथा भोजन सेवामा तत्काल सुधार हुन नसकिए पनि अन्य क्षेत्रमा छिट्टै सुधार हुने भएकाले दुई हप्ताको निषेधाज्ञाले अर्थतन्त्र नकारात्मक नहुने भने पनि संक्रमण फैलँदो क्रममा रहेकाले कहिलेसम्म निषेधाज्ञा हुन्छ भन्न नसकिने अवस्था छ। कुल गार्हस्थ उत्पादन (जीडीपी) २०७७७८ मा ३९ खर्ब ८३ अर्ब रुपैयाँ पुगेको छ। चालू आर्थिक वर्षमा वस्तु र सेवाको आयात जीडीपीको ३२८३ र निर्यात ५०८ प्रतिशत छ। स्वदेशमा उत्पादन बढ्न सकेको छैन। जसले गर्दा प्रतिवर्ष व्यापारघाटा बढिरहेको छ। उद्योगी व्यवसायीमा स्वदेशमै उत्पादनमा जोड दिनुको सट्टा विदेशी सामान आयात गरेर बेच्ने प्रवृत्ति बढ्दै गएकाले अर्थतन्त्र अपेक्षाकृतरूपमा बढ्न सकेको छैन। प्रतिव्यक्ति कुल गार्हस्थ उत्पादनमा १ हजार १ सय ९१ अमेरिकी डलर पुगेको छ। हालसम्म प्राप्त अध्ययनहरूको अनुमान गर्दा चालू आवमा उपभोक्ताको मूल्यमा ४०१ प्रतिशतले समष्टिगत आर्थिक वृद्धि हुने विभागले भनेको छ।"
गन्तव्य शिवधारा,"पहराको बीचबाट निरन्तर पानीको धारा झरिरहन्छ। त्यस धारालाई शिवजीको जटाबाट पानी गरेको भन्ने धार्मिक विश्वास छ। चारैतिर घुमिरहेको धारामा नुहाएर गुफामा शिवको पूजा गर्ने चलन छ। जैविक विविधताका लागि विश्व प्रसिद्ध भौगोलिक क्षेत्र हो, वरुण उपत्यका। यो संखुवासभाको उत्तरी भूक्षेत्रमा अवस्थित छ। धार्मिक तथा पर्यटकीय क्षेत्रको गन्तव्य पनि हो, वरुण। विश्वको पाँचौं सर्वोच्च शिखर मकालु हिमालको काखमा रहेका अनगिन्ति हिमतालबाट निस्केको पवित्र वरुण नदीको महिमा मण्डित वरुण उपत्यकाको प्रमुख केन्द्र शिवधारा हिन्दू, किराँत तथा बौद्धमार्गीको आस्थाका कारण अहिले धार्मिक तीर्थस्थल तथा पर्यटकीय गन्तव्य बनेको छ। धार्मिक आस्थाका रूपमा संखुवासभा, भोजपुर, धनकुटा, तेह्रथुम, सुनसरी, मोरङ सहितका हिन्दू, किराँत तथा बौद्धमार्गी भक्तजनहरू शिवधारा दर्शनका लागि जाने गरेका छन्। विशेषगरी शिवधारा जनैपूर्णिमाको अवसरमा परेर जाने गर्दछन्। सदरमुकाम खाँदबारीदेखि हिँडेरपाँच दिनमा शिवधारा पुगिन्छ। धार्मिक मान्यताअनुसारशिव र पार्वतीले बास गरेको स्थलको रूपमा शिवधारालाई मान्ने गरिन्छ। शिवाधाराको फेदीमा रहेको न्ये खर्कबाट पहराको बाटो हुँदै करिब छ घण्टापछि शिव र पावर्तीको पूजाआराधना गरेर फेदीमा पुगिन्छ। पहरामा कहीँ बुट्यानको सहारा त कहीँ मानिसले बनाएको साङ्लोको सहारामा धार्मिक आस्था बोकेर तिर्थयात्रीहरू गन्तव्यमा पुग्ने गरेका छन्। भक्तजनहरू पहराको यात्रा सुरुहुनासाथ आफूले लगाएका जुत्ताचप्पल पहराको फेदीमा फुकाउने गर्दछन्। पहराको कठिन यात्रा सुरुभएपछि जोकोही पनि अन्य सम्पूर्ण दुःख, कष्टसहित सम्पूर्ण कुरालाई भुलेर भगवान् शिव र पावैतीको नाम पुकार्दै यात्रा अगाडि बढाउँछन्। पहराको कठिन यात्रा त्यसमा पनि खाली खुट्टा हिँड्दा यात्रा अझ कठिन हुन्छ। साढे दुई घण्टाको पहराको यात्रा पार गरेपछि सुगन्धित धुपी तथा फूलैफूलको बगैंचा हँुदै शिव गुफामा(४३१० मिटर) पुगिन्छ। शिव गुफा पुग्नु पहिले केही तल आमाभुजुङको प्रतीक छ। शेर्पा भाषामा आमा भनेको आमा र भुजुङ भनेको छोरी भन्ने बुझिन्छ। आमाभुजुङमा सन्तान नहुनेले छोराछोरीसमेत माग्ने चलन छ। आमाभुजुङमा पूजागरेपछि शिव गुफा पुगिन्छ। शिव गुफाकरिब३० मिटर उचाइ र २० मिटर लम्बाइ तथा चौडाइ रहेको छ । गुफाभित्र ३० मिटरको उचाइ पहराको बीचबाट निरन्तर पानीको धारा झरिरहन्छ। त्यस धारालाई शिवजीको जटाबाट पानी गरेको भन्ने धार्मिक विश्वास छ। चारैतिर घुमिरहेको धारामा नुहाएर गुफामा शिवकोपूजा गर्ने चलन छ। धारा चारैतिर अविरल घुमिरहने हुँदा नुहाउँदा धर्मात्मा मानिसको जिउँमा मात्रपानीको धारा पर्छ भन्नेविश्वास गरिन्छ। शिव गुफा सकिएपछि केही ओरालो झरी पुनः उकालो लाग्दा शिव र पार्वती गुफा पुगिन्छ। यसको मध्यभागमा गणेश भगवान्को पूजाआराधना गर्दै३० मिनेट हिँडेपछि पार्वती गुफा(४३१६ मिटर)पुगिन्छ। यस गुफामा पनि करिब२५ मिटर माथि पहराको बीचबाट निरन्तर झरिरहने धारामा नुहाएपछि पार्वतीको पूजा गर्नुपर्ने धार्मिक मान्यता छ। पार्वती गुफामा पूजा गरेपछि पुनः पहराको कठिन यात्रा गर्दै डेढ घण्टामा वरुण नदीको किनारस्थित शिवधाराको फेदी न्यें खर्कपुगिन्छ। याङखर्कबाटबिहानसात बजे प्राकृतिक सौन्दर्य हेर्दै सुरुभएको यात्रा दिउँसो ३ बजे पुनः याङलेखर्क पुगिन्छ। बौद्ध धर्मावलम्बीलेभने ती गुफाहरूमा रिम्पोछे लामाले तपस्या गरी भक्तलाई अभिषेक गरेको भन्ने धार्मिक मान्यता रहेको छ। त्यही कारण शेर्पा तथा भोटेजाती अभिषेकका लागि शिवधारा जाने गरेका छन्। भिन्नभिन्न धार्मिक आस्थाका आधारमा शिवधारामा हिन्दू, बौद्ध र किराँत धर्म मान्ने तिर्थयात्रीहरू जाने गर्दछन्। संखुवासभाको सदरमुकाम खाँदबारीबाट हिँडेको पाँच दिनपछि शिवधारा पुगिन्छ । पहिलो दिन गाडी खाँदबारीबाट ३८ किलोमिटर टाढाको मकालु गाउँपालिकास्थित नुमसम्म पुग्छ । त्यसपछि पैदल यात्रा सुरुगरी सेदुवा बास बस्न उपयुक्त मानिन्छ। दोस्रो दिनको यात्रा सेदुवाबाट टसी गाउँमा बिहानको खाना खाएर खोङ्मामा बास बस्न पुगिन्छ। टसीगाउँमा पनि बासबस्न राम्रो प्रबन्ध भएपनि तिर्थयात्रीहरूलाई खोङ्मामा बास बस्न पुग्दा उपयुक्त हुन्छ।तेस्रो दिन खोङ्माबाट उठेर बिहानको खाना खान ठुलोडाँडा वा ठुलोपोखरी पुगिन्छ। तेस्रो दिनको यात्रा ३५०० मिटर उचाइबाट सुरु हुन्छ। उक्त यात्रामा सानो पोखरी र ठुलो पोखरी लगायतका प्राकृतिक सौन्दर्य अवलोकन गर्न सकिन्छ। ठुलो डाँडाको उचाई ४२१० मिटर भएकाले त्यसक्षेत्रमा लेकलाग्ने हुँदा यात्रा कठिन हुने गर्दछ । बेलुकीको बास दोबाटेमा हुन्छ । चौथो दिन दोबाटेदेखिसबेरै उठेर हिँड्दा बिहानको खानाखान फेमाताङ पुगिन्छ। दोबाटेबाट भने दुई घण्टा ओरोलो यात्रा हुँदै वरुण नदीको तिरमा पुगिन्छ। यस क्षेत्रमा ठुलाठुला कोणधारी धुपीका रुखहरू पाइन्छन्। दुई घण्टाको ओरालोपछि दुई घण्टा पहिरो माथिबाट ढुंगा खस्छकी भन्दै डराउँदै यात्रा गर्नुपर्ने हुन्छ।बेलुका याङलेखर्ककोबासतय हुन्छ। याङले खर्कमा २०७२ सालमा वरुण पोखरी फुट्दा आएको बाढीले तहसनहस बनाएका होटल तथा गोठ पुनःर्निर्माण पछि अहिले बास सहज भएको छ। याङले खर्कका दुई होटल र एक गोठमा दुई सयजनालाईबासबस्नसक्ने व्यवस्था गरिएको छ। मकालु बेसक्याम्पमा रहेको वरुणको शिर वरुण पोखरीसम्मको तिर्थयात्रामा जाने तिर्थयात्री भने शिवधाराको दर्शनपछि त्यही दिन याङमालेमा पुगेर बास बस्ने गर्दछन्। याङमालेबाट बिहानै उठेर वरुणको शिर दुधपोखरीमा स्नान गरी मकालु बेसक्याप अवलोकन गर्न सकिन्छ। मकालु बेसक्याम्पको सौन्दर्यता भ्रमण गरी बेलुका याङमाले बासबस्न पुगिन्छ। मकालु बेसक्याम्पमा पनि राम्रो बासस्थानको व्यवस्था हुँदा आन्तरिक तथा बाह्य पर्यटकहरूबिहानको दृश्य अवलोकन गर्न पनि बस्ने गर्दछन्। तर शिवधारा दर्शन गर्न नजाने पर्यटक तथा तिर्थयात्री भने याङ्लेबाट मकालु बेसक्याम्प पुगेर बासबस्न सक्छन्। यही बाटो हुँदै मकालु बेसक्याम्पसहित मकालु हिमाल आरोहण गर्नेहरू समेत हिँड्ने भए पनि पूर्वाधार विकासमा सरकारको ध्यान पुग्न सकेको छैन। यस बाटोमा बाह्रै महिना जाने पहिरोले आन्तरिक तथा बाह्य पर्यटक र तिर्थयात्रीहरूको यात्रा असहज हुने गरेको साहित्यकार ताराबहादुर बुढाथोकीबताउँछन्। साहित्यमार्फत धार्मिक तथा पर्यटकीय क्षेत्रको प्रचारप्रसारमा लागेका बुढाथोकीले वरुण नदीमा पुल र पहिरो नियन्त्रण गर्न नसक्दा यात्रु जोखिम मोलेर यात्रा गर्नु परेको उनी बताउँछन्। भन्छन्विश्वको पाँचौ सर्वोच्च हिमाल मकालु चढ्ने आरोहीहरू पनि यही रुट प्रयोग गरी जाने भएपनि पूर्वाधार विकासमा सरकारले ध्यान नपुयाउँदा यात्रा असहज हुने गरेको छ। दोबाटेदेखि याङलेखर्कको मध्यभागमा पर्ने ठुलो पहिरोमा पानी पर्नासाथ माथिबाट ढुंगा झर्न सुरु गर्दछ। पानी परेको समयमा ठुलो पहिरोमा यात्रा गर्न अनुचित मानिन्छ। करिब दुई घण्टा पहिरैपहिरो हिँड्नु पर्ने हुँदा ढुंगा खस्छ कि भन्दै डराउँदै यात्रा गर्नुपर्ने हुन्छ। दुई घण्टाको यात्रापछि फेमाताङ पुगेपछि ठुलो पहिरो सकिन्छ। मकालु राष्ट्रिय निकुञ्ज र मकालु गाउँपालिकाले ठुलो पहिरो नियन्त्रणको प्रयास गरेपनि सफल नभएकोगाउँपलिकाकाअध्यक्ष तेजबहादुर पोख्रेलले बताए। बाटो परिर्वतन गर्न ठाउँसमेत नभएपछि जोखिमपूर्ण यात्रा गर्नु पर्ने बाध्यता भएको उनको भनाइ छ।मकालु बेसक्याम्पसम्म वरुण नदीमा चार र अन्य केही स्थानमा काठका पुलहरू छन्। ती पनि जीर्ण हुँदा यात्रा अझ जोखिमपूर्ण हुने गरेकोप्राध्यापक नवराज कार्की बताउँछन्। मकालु हिमाल आरोहण गर्न जाने आरोहीहरूलाई विभिन्न स्थानमा पक्की पुल नहुँदा समस्या हुने गरेको छ। मकालु बेसक्याम्प सहित विभिन्न स्थानमा रहेका क्याम्पहरूमा होटल व्यवसाय हुँदै आएको छ। तिनका सञ्चालक,व्यवसायी र गोठालाहरूलाईवर्षात्को समयमा पुल बग्दा आवतजावतमै समस्या हुने गरेको छ। बाढीले पुल बगाएपछि पटकपटक आफ्नै खर्चमा बनाएर फर्कनु परेको सो क्षेत्रमा होटल व्यवसाय गदै आएका स्थानीय छोप्पाल शेर्पा बताउँछन्। फेमाताङभन्दा माथिकोवरुण नदीमा रहेका काठका पुल बाढीले बगाउँदा पर्यटकहरूको समेत बिचल्ली हुने गरेको छ। काठको पुल बगाएपछि नयाँ पुल नबनाएसम्म पर्यटक बिचबाटोमै अलपत्र पर्ने गरेकाछन्। ससाना खोल्सीहरू छिनछिनमा पर्ने वर्षाका कारण पानीको बहाव बढ्दा यात्रुहरू पानीको बहाव नघटेसम्म त्यहीँ बस्नुपर्ने बाध्यता छ।"
हङकङले रोक्यो नेपालबाट उडान,"हङकङ : हङकङ सरकारले हङकङनेपाल उडानमा प्रतिबन्ध लगाएको छ। हङकङमा कोरोना त्रास कम भए पनि सरकारले कोरोना प्रतिरोधात्मक नियमलाई निरन्तरता दिएको छ। अन्य देशबाट आएकाहरूमा कोरोना संक्रमण देखिएसँगै प्रतिबन्धको नियमलाई कडाइ गरिएको हो। कोरोना संक्रमणको उच्च जोखिममा रहेका भारत, पाकिस्तान, फिलिपिन्सलगायत देशबाट हङकङ आउने उडानलाई यसअघि नै प्रतिबन्ध गरिएको छ। नेपालमा पनि कोरोना भाइरस संक्रमण तीव्र भएसँगै हङकङ सरकारले सतर्कता अपनाएको हो। यसअघि नेपालबाट हङकङ आउने यात्रु ४८ घण्टे पीसीआर जाँचको प्रमाणपत्र बोकेर हङकङ आउँथे। हङकङमा पुनः परीक्षणपश्चात् २१ दिन अनिवार्य क्वारेन्टाइन बस्ने प्रावधान थियो। हरेक उडानमा पाँचजनाभन्दा बढीमा कोरोना संक्रमण देखिए उडान प्रतिबन्ध हुने भनिएको छ।"
महामारी भयावह हुनुमा सरकार जिम्मेवार,"काठमाडौं : कांग्रेसले कोभिड१९ महामारी भयावह अवस्थामा पुग्नुमा सरकारको चरम लापरवाही, असंवेदनशीलता र अकर्मण्यता जिम्मेवार रहेको ठहर गरेको छ। उक्त पार्टीका सभापति शेरबहादुर देउवाले शुक्रबार पत्रकार सम्मेलन गरी अधुरा कामलाई नै पूरा भएको भन्दै उद्घाटन, भीडभाड र तडकभडकमा मग्न भएको आरोप लगाएका हुन्। सरकारले संक्रमण रोक्ने कुनै ठोस काम नगरेकाले फेरि लकडाउन गर्ने स्थितिमा पुगेको सभापति देउवाले बताए। यो सरकार न विगतका गल्तीहबाट सिक्छ न नेपाली कांग्रेस तथा अन्य सरोकारवालाहरूले दिएको सल्लाह र सुझावलाई आत्मसात् गर्छ, देउवाले भने। देउवाले अत्यन्त कम संख्यामा पीसीआर परीक्षण हुँदा पनि ३७ प्रतिशतमा कोरोना देखिनुले संक्रमितको संख्या धेरै बढी भएको सहजै निष्कर्ष निकाल्न सकिने बताए। संक्रमणबाट मृत्यु हुनेको संख्या पनि दिनानुदिन बढ्दो छ, उनले भने, संक्रमितको उपचार गर्न देशको स्वास्थ्य संरचनाले धान्नै नसक्ने स्थिति बनेको छ। बढ्दो संक्रमणसँगै आईसीयू बेड, भेन्टिलेटर र अक्सिजनको टड्कारो अभाव देखिन थालेको छ। उनले कोभिड१९ को बढ्दो संक्रमणका कारण जनताले भोगिरहेको समस्याबाट पार पाउन संक्रमण रोकथाम र उपचारको समुचित प्रबन्ध मिलाई लकडाउनको समयलाई पूर्णरूपमा सदुपयोग गर्न सरकारलाई ११ बुँदे सुझाव दिएका छन्। उनले संक्रमितको उपचारका लागि अत्यावश्यक अक्सिजन र भेन्टिलेटरको यथेष्ठ आपूर्ति तत्काल सुनिश्चित माग गरेका छन्। आवश्यक बेड, आईसीयूसहित स्वास्थ्य पूर्वाधार, अत्यावश्यक औषधी र अन्य आवश्यक स्वास्थ्य सामग्रीको तत्काल समुचित व्यवस्था गर्न पनि कांग्रेसको माग छ। उनले सबै जिल्लामा कन्ट्याक ट्रेसिङलाई प्रभावकारी बनाई सम्भावित संक्रमितको पीसीआर परीक्षणलाई व्यापक गरिनुपर्ने बताए। सीमा नाकामा अनिवार्य पीसीआर परीक्षण र परीक्षणको नतिजा नआउन्जेल होल्डिङ केन्द्रमा राख्ने व्यवस्था गर्नुपर्ने उनको सुझाव छ। परीक्षणमा संक्रमित देखिएकालाई स्थानीय तहको समन्वयमा आइसोलेसन केन्द्रको व्यवस्था गरी राख्न उनले सुझाव दिएका छन् । स्वास्थ्यकर्मी, सफाइकर्मी र सुरक्षाकर्मीलाई बिमा र जोखिम भत्ता तत्काल कार्यान्वयन गरी बढ्दो संक्रमणसँगै स्वास्थ्य जनशक्तिको अभाव देखिएकाले अस्पतालमा थप स्वास्थ्य जनशक्तिको व्यवस्था गर्न माग कांग्रेसले गरेको छ। उनले लामो समयदेखि प्राविधिक स्वास्थ्य सचिव रिक्त राखेकामा सरकारको आलोचना गरेका छन्। तत्काल प्राविधिक स्वास्थ्य सचिवको व्यवस्था सुनिश्चित गर्न फेरि माग गर्दर्छौँ, उनले भनेका छन्, खोप आपूर्तिलगायत अत्यावश्यक स्वास्थ्य सामग्रीको आपूर्ति सुनिश्चित गर्न प्रभावकारी कूटनैतिक पहल गरियोस्। लकडाउनका समयमा पनि किसानका कृषिउपज तथा अन्य उपभोग्य वस्तुको आपूर्ति र आवतजावतलाई सहज व्यवस्था गर्न माग गरिएको छ। विदेश जानेलाई आवश्यक पीसीआर परीक्षण गर्ने अस्पतालको संख्या बढाउन उनले माग गरेका छन्। लकडाउनका कारण आर्थिक सामाजिक मारमा परेका आम नागरिक, श्रमिक र साना व्यवसायीलाई आवश्यक राहत र सहयोगको कार्ययोजना ल्याउन उनले सरकारसँग अह्वान गरेका छन्। उनले कोभिड१९ संक्रमर्ण रोकथाम गर्न, संक्रमितलाई उपचार पहँुचमा सघाउन तथा राहत कार्य गर्न चार लिखित काम गर्ने प्रतिबद्धता जाहेर गरेका छन्। कांग्रेसका केन्द्रदेखि स्थानीय तहसम्मका सबै संरचनालाई सचेतना अभियान संचालन गर्न क्रियाशील गराइने उनले जनाएका छन् । संक्रमित भई उपचारको पहुँचमा पुग्न समस्यामा परेकाहरूलाई हरसम्भव सहयोग गर्न पनि पार्टी संरचनाहरूलाई सक्रिय गराइनेछ, उनको प्रतिबद्धता छ, लकडाउनका कारण आर्थिक सामाजिक समस्या परेकालाई गत समयमा जस्तै सहयोग अभियान चलाउन कांग्रेस क्रियाशील हुनेछ। कांग्रेसले विकसित मित्र राष्ट्रलाई बुकिङ गरेको खोपबाट आवश्यक नभएको खोप नेपालजस्ता देशलाई उपलब्ध गराउन अनुरोध गरिएको जनाएको छ। खोप सहयोग गर्ने अमेरिकाको निर्णयको स्वागत गर्दै अन्य विकसित मित्र राष्ट्रहरूलाई पनि खोप सहयोग पुर्याउन कांग्रेसले अनुरोध गरेको छ। कसले आउन दिन्छ अमेरिकी सेना ? देउवाले एमसीसीबारे भ्रम फैलाइएको भन्दै असन्तुष्टि व्यक्त गरेका छन्। यो सित्तैमा दिएको अनुदान हो। ब्याज तिर्नु पनि पर्दैन। तर, हरेक भ्रम फैलाइएको छ, अमेरिकी सेना आउँछ भनेर, देउवाले भने, कसले आउन दिन्छ नेपालमा अमेरिकी सेना ? अमेरिकी सेना आउन दिउँला त म आफैंले ? यस्ता झुठा प्रचार गर्ने ? उनले डा बाबुराम भट्टराई, सुशील कोइरालाका पालादेखि एमसीसीको प्रक्रिया अगाडि बढेको उल्लेख गरे। आफ्नो नेतृत्वमा रहेको सरकारले मन्त्रिपरिषद्बाट पास मात्रै गरेको उनले स्पष्ट पारे। डा बाबुराम भट्टराई र सुशील कोइरालाको पालादेखि यो एमसीसी सुरु भएको हो। मेरो बेलामा मात्रै आएको होइन। मेरो बेलामा यत्ति भएको हो क्याबिनेट डिसिजन गरेर मन्त्रीजीलाई पठाएको हो अमेरिकामा, उनले भने, यो ठूलो अनुदान हो, ब्याज तिर्नुपर्ने पनि छैन। यो केबल अनुदान हो।"
उपत्यका निषेधाज्ञाको तेस्रो दिनका तीन तस्बिर,"काठमाडौं : विश्वव्यापी महामारीको रुपमा फैलिएको कोरोना भाइरस (कोभिड१९) को रोकथाम तथा नियन्त्रणका लागि सरकारले राजधानी उपत्यका सहित विभिन्न जिल्लामा निषेधाज्ञा गरेको छ । राजधानी उपत्यकामा भने बिहीबारदेखि सुरु भएको निषेधाज्ञाको शनिबार तेस्रो दिन हो। सरकारले आइतबारदेखि निषेधाज्ञामा अझ कडाई गर्ने निर्णयसमेत गरेको छ । तर, नेपाल सुपर लिगका खेल भने जारी राखेको छ । निषेधाज्ञाको आदेशमा समूहमा हुने खेल खेल्न नपाइने बताए पनि सरकारले नेपाल सुपर लिगलाई स्थगित गरेको छैन । शनिबार त्रिपुरेश्वरस्थित दशरथ रंगशालामा बलका लागि प्रतिस्पर्धा गर्दै एफसी चितवन र धनगढी एफसी । शनिबारको खेलमा चितवनमाथि धनगढी ३० ले विजयी भएको छ । तस्बिर : सुनिता डंगोल ललितपुरको प्रयागपोखरीस्थित सडकमा बसेर खाजा खाँदै एक पुरुष । उपत्यकामा निषेधाज्ञा जारी भएपछि मजदुर र न्युन आय भएका व्यक्ति समस्यामा परेका छन् । तस्बिर : अशोक दुलाल"
कोरोना संक्रमितलाई बेड छैन भन्नु लाचारी र लज्जास्पद : प्रवक्ता शर्मा,"काठमाडौं : नेपाली कांग्रेसका प्रवक्ता विश्वप्रकाश शर्माले कोरोना संक्रमितलाई बेड छैन भन्नु लाचारी र लज्जास्पद भएको टिप्पणी गरेका छन्। उनले संकटमा राज्य हतास होइन नागरिकलाई ढाडस दिनुपर्ने बताउँदै युद्धस्तरमा समाधान खोज्न अनुरोध गरेका छन्। स्थितिको संवेदनशीलता दृष्टिगत गरेर नागरिकलाई गम्भीर बन्न राज्यले अपील गर्नु स्वभाविक र आवश्यक हो।तर संकटमा अपील गरिरहंदा हतास र त्रास होइन विश्वास प्रवाह गर्नु जिम्मेवार सरकारको कर्तव्य हुन्छ।शनिबार विज्ञप्ति जारी गर्दै शर्माले भनेका छन्, अस्पतालमा शैया उपलब्ध गराउन नसकिने भइ सकेको सार्वजनिक वक्तव्यले सरकारको लाचारी मात्रै होइन गैह्र जिम्मेवार प्रवृत्ति पनि पुष्टि गरेको छ। नेपाली कांग्रेसले लाचार अभिव्यक्ति बन्द गरेर कोरोना विरुद्धको संघर्षमा राज्यको क्षमता विस्तार गर्न सरकारलाई अपील गरेको छ। गैह्र जिम्मेवार अभिव्यक्ति र जनताको जीवनप्रति खेलबाडको ब्यवहार भएको बताउँदै उनले यस्तो निरीहता र अयोग्यताले आजको संकट पार लगाउन नसकिने प्रतिक्रिया दिएका छन्। उनले राजनैतिक दलहरु, संघसंस्था र समाजसँग सरकारले के सहयोग अपेक्षा गरेको हो प्रष्ट पार्न माग गरेका छन्। बेड, भेन्टिलेटर, अक्सिजन प्लान्ट र अक्सिजनको सिलिन्डर आदिमा सरकारको वास्तविक क्षमता कति हो। संक्रमणको विस्तार कुन हदसम्म हुन सक्दछ भन्ने बिज्ञ अनुमान र विश्लेषण छ। त्यो हद सामना गर्न बेड लगायतको बिस्तारमा सरकारसंग बजेट, पुर्वाधार या इच्छाशक्ति के अभाव छ।जारी विज्ञप्तिमा भनिएको छ, निजि क्षेत्रका अस्पतालहरुलाई कोरोना विरुद्धको संघर्षमा वृहत्तर सहकार्यमा कसरी गोलबन्द गर्ने। राजनैतिक दलहरु, संघसंस्था र समाजसंग सरकारले गरेको सहयोग अपेक्षा के हो। फ्रन्टलाईनमा रहेर कार्य गरिरहेका स्वास्थ्यकर्मीहरुको मनोबल उच्च राख्न सरकार कसरी प्रस्तुत हुने। खोपको पछिल्लो खेप आयातमा अन्तर्राष्ट्रिय पहलकदमी कति तिब्रतर छ। यी समग्र बिषयमा सरकार प्रष्ट, पारदर्शी, योजनाबद्ध र दृढ़ ढंगले प्रस्तुत हुन जरुरी छ। उनले संकटका बेला हरेक नागरिकको अभिभावक राज्य हुने भएकाले बेडको अभाव हुन थाल्यो भने अभावको गीत गाएर अभिभावकत्व पूरा हुन नसक्ने तर्क गरेका छन्।"
महामारी भयावह हुनुमा सरकार जिम्मेवार,"काठमाडौं : कांग्रेसले कोभिड१९ महामारी भयावह अवस्थामा पुग्नुमा सरकारको चरम लापरवाही, असंवेदनशीलता र अकर्मण्यता जिम्मेवार रहेको ठहर गरेको छ। उक्त पार्टीका सभापति शेरबहादुर देउवाले शुक्रबार पत्रकार सम्मेलन गरी अधुरा कामलाई नै पूरा भएको भन्दै उद्घाटन, भीडभाड र तडकभडकमा मग्न भएको आरोप लगाएका हुन्। सरकारले संक्रमण रोक्ने कुनै ठोस काम नगरेकाले फेरि लकडाउन गर्ने स्थितिमा पुगेको सभापति देउवाले बताए। यो सरकार न विगतका गल्तीहबाट सिक्छ न नेपाली कांग्रेस तथा अन्य सरोकारवालाहरूले दिएको सल्लाह र सुझावलाई आत्मसात् गर्छ, देउवाले भने। देउवाले अत्यन्त कम संख्यामा पीसीआर परीक्षण हुँदा पनि ३७ प्रतिशतमा कोरोना देखिनुले संक्रमितको संख्या धेरै बढी भएको सहजै निष्कर्ष निकाल्न सकिने बताए। संक्रमणबाट मृत्यु हुनेको संख्या पनि दिनानुदिन बढ्दो छ, उनले भने, संक्रमितको उपचार गर्न देशको स्वास्थ्य संरचनाले धान्नै नसक्ने स्थिति बनेको छ। बढ्दो संक्रमणसँगै आईसीयू बेड, भेन्टिलेटर र अक्सिजनको टड्कारो अभाव देखिन थालेको छ। उनले कोभिड१९ को बढ्दो संक्रमणका कारण जनताले भोगिरहेको समस्याबाट पार पाउन संक्रमण रोकथाम र उपचारको समुचित प्रबन्ध मिलाई लकडाउनको समयलाई पूर्णरूपमा सदुपयोग गर्न सरकारलाई ११ बुँदे सुझाव दिएका छन्। उनले संक्रमितको उपचारका लागि अत्यावश्यक अक्सिजन र भेन्टिलेटरको यथेष्ठ आपूर्ति तत्काल सुनिश्चित माग गरेका छन्। आवश्यक बेड, आईसीयूसहित स्वास्थ्य पूर्वाधार, अत्यावश्यक औषधी र अन्य आवश्यक स्वास्थ्य सामग्रीको तत्काल समुचित व्यवस्था गर्न पनि कांग्रेसको माग छ। उनले सबै जिल्लामा कन्ट्याक ट्रेसिङलाई प्रभावकारी बनाई सम्भावित संक्रमितको पीसीआर परीक्षणलाई व्यापक गरिनुपर्ने बताए। सीमा नाकामा अनिवार्य पीसीआर परीक्षण र परीक्षणको नतिजा नआउन्जेल होल्डिङ केन्द्रमा राख्ने व्यवस्था गर्नुपर्ने उनको सुझाव छ। परीक्षणमा संक्रमित देखिएकालाई स्थानीय तहको समन्वयमा आइसोलेसन केन्द्रको व्यवस्था गरी राख्न उनले सुझाव दिएका छन् । स्वास्थ्यकर्मी, सफाइकर्मी र सुरक्षाकर्मीलाई बिमा र जोखिम भत्ता तत्काल कार्यान्वयन गरी बढ्दो संक्रमणसँगै स्वास्थ्य जनशक्तिको अभाव देखिएकाले अस्पतालमा थप स्वास्थ्य जनशक्तिको व्यवस्था गर्न माग कांग्रेसले गरेको छ। उनले लामो समयदेखि प्राविधिक स्वास्थ्य सचिव रिक्त राखेकामा सरकारको आलोचना गरेका छन्। तत्काल प्राविधिक स्वास्थ्य सचिवको व्यवस्था सुनिश्चित गर्न फेरि माग गर्दर्छौँ, उनले भनेका छन्, खोप आपूर्तिलगायत अत्यावश्यक स्वास्थ्य सामग्रीको आपूर्ति सुनिश्चित गर्न प्रभावकारी कूटनैतिक पहल गरियोस्। लकडाउनका समयमा पनि किसानका कृषिउपज तथा अन्य उपभोग्य वस्तुको आपूर्ति र आवतजावतलाई सहज व्यवस्था गर्न माग गरिएको छ। विदेश जानेलाई आवश्यक पीसीआर परीक्षण गर्ने अस्पतालको संख्या बढाउन उनले माग गरेका छन्। लकडाउनका कारण आर्थिक सामाजिक मारमा परेका आम नागरिक, श्रमिक र साना व्यवसायीलाई आवश्यक राहत र सहयोगको कार्ययोजना ल्याउन उनले सरकारसँग अह्वान गरेका छन्। उनले कोभिड१९ संक्रमर्ण रोकथाम गर्न, संक्रमितलाई उपचार पहँुचमा सघाउन तथा राहत कार्य गर्न चार लिखित काम गर्ने प्रतिबद्धता जाहेर गरेका छन्। कांग्रेसका केन्द्रदेखि स्थानीय तहसम्मका सबै संरचनालाई सचेतना अभियान संचालन गर्न क्रियाशील गराइने उनले जनाएका छन् । संक्रमित भई उपचारको पहुँचमा पुग्न समस्यामा परेकाहरूलाई हरसम्भव सहयोग गर्न पनि पार्टी संरचनाहरूलाई सक्रिय गराइनेछ, उनको प्रतिबद्धता छ, लकडाउनका कारण आर्थिक सामाजिक समस्या परेकालाई गत समयमा जस्तै सहयोग अभियान चलाउन कांग्रेस क्रियाशील हुनेछ। कांग्रेसले विकसित मित्र राष्ट्रलाई बुकिङ गरेको खोपबाट आवश्यक नभएको खोप नेपालजस्ता देशलाई उपलब्ध गराउन अनुरोध गरिएको जनाएको छ। खोप सहयोग गर्ने अमेरिकाको निर्णयको स्वागत गर्दै अन्य विकसित मित्र राष्ट्रहरूलाई पनि खोप सहयोग पुर्याउन कांग्रेसले अनुरोध गरेको छ। कसले आउन दिन्छ अमेरिकी सेना ? देउवाले एमसीसीबारे भ्रम फैलाइएको भन्दै असन्तुष्टि व्यक्त गरेका छन्। यो सित्तैमा दिएको अनुदान हो। ब्याज तिर्नु पनि पर्दैन। तर, हरेक भ्रम फैलाइएको छ, अमेरिकी सेना आउँछ भनेर, देउवाले भने, कसले आउन दिन्छ नेपालमा अमेरिकी सेना ? अमेरिकी सेना आउन दिउँला त म आफैंले ? यस्ता झुठा प्रचार गर्ने ? उनले डा बाबुराम भट्टराई, सुशील कोइरालाका पालादेखि एमसीसीको प्रक्रिया अगाडि बढेको उल्लेख गरे। आफ्नो नेतृत्वमा रहेको सरकारले मन्त्रिपरिषद्बाट पास मात्रै गरेको उनले स्पष्ट पारे। डा बाबुराम भट्टराई र सुशील कोइरालाको पालादेखि यो एमसीसी सुरु भएको हो। मेरो बेलामा मात्रै आएको होइन। मेरो बेलामा यत्ति भएको हो क्याबिनेट डिसिजन गरेर मन्त्रीजीलाई पठाएको हो अमेरिकामा, उनले भने, यो ठूलो अनुदान हो, ब्याज तिर्नुपर्ने पनि छैन। यो केबल अनुदान हो।"
सीसीएमसी बैठकका १२ निर्णय,"काठमाडौं : कोभिड१९ क्राइसीस म्यानेजमेन्ट सेन्टर (सीसीएमसी)को शुक्रबार बसेको बैठकका निर्णय शनिबार सार्वजनिक भएका छन्। बैठकले निषेधाज्ञा भएका उपत्यका र ठूला सहरमा बैंक तथा वित्तीय संस्थाका एक चौथाइ शाखामा एक चौथाइ कर्मचारी राखेर सञ्चालन गर्ने लगायत विभिन्न निर्णय गरेको हो। त्यसका लागि राष्ट्र बैंकले सहजीकरण गर्ने सीसीएमसीले जनाएको छ। अत्यावश्यक बाहेकका अन्य सेवा र कार्यालय एक चौथाई कर्मचारीले सञ्चालन गर्न सकिनेसमेत बताएको छ। बैठकले काठमाडौं उपत्यकाको हकमा सूचना तथा प्रसारण विभागबाट र अन्य जिल्लाका हकमा प्रमुख जिल्ला अधिकारीले जारी गरेको प्रेस पास मान्य हुने बताएको छ। होटेल क्वारेन्टिनको नियम पालना नगर्ने विदेशी नागरिकलाई जरिवानासहित तत्काल डिपोट गर्ने प्रक्रिया अघि बढाउनेसमेत निर्णय गरेको छ । बैठकका निर्णय निषेधाज्ञा जारी भएका काठमाडौं उपत्यका र ठूला सहरहरूमा बैंक तथा वित्तीय संस्थाहरूका एक चौथाइ शाखाहरूमा एक चौथाइ कर्मचारी राखी सञ्चातलन गर्ने, नेपाल राष्ट्रस बैंकले यसमा सहजीकरण गर्ने। अत्यावश्यक सेवाबाहेक अन्य कार्यालयहरू एक चौथाइ कर्मचारीद्वारा सञ्चारलन गर्ने। काठमाडौं उपत्यकाको हकमा सूचना तथा प्रसारण विभागबाट र अन्य जिल्लाका हकमा प्रमुख जिल्ला अधिकारीले जारी गरेको प्रेस पास मान्य हुने। कर्मचारी एवं श्रमिकलाई उद्योगभित्रै बास तथा खानाको व्यवस्था गरी उद्योग व्यवसाय सञ्चाालन गर्ने। कोभिड१९ को रोकथाम, नियन्त्रण र उपचारका लागि आवश्यक सामग्री (मास्क, स्यानिटाइजर, साबुन, पञ्जा, अक्सिजन) उत्पादन गर्ने उद्योग, कलकारखाना स्वास्थ्य मापदण्ड पालना गरी सञ्चािलन गर्ने। सार्वजनिक निर्माणका कार्यहरूमा संलग्ना श्रमिकलाई कार्यस्थलमै बास र खानाको व्यवस्था गरी सार्वजनिक निर्माणका कार्य सुचारु राख्ने। आयोजनाका निर्माण सामग्री ढुवानी गर्ने सवारी साधनका चालक र सहयोगीलाई आयोजनाले जारी गरेको परिचयपत्रका आधारमा सवारी साधन सञ्चालन गर्ने। काठमाडौं उपत्यकाको हकमा पर्यटन विभाग, अध्यागमन विभाग, नेपाल पर्यटन बोर्ड र नेपाल प्रहरीले संयुक्त रूपमा होटेल क्वा्रेन्टिनमा बस्नेहरूको नियमित अनुगमन गर्ने, अन्य जिल्लाको हकमा प्रदेश र स्थानीय तहले सम्बन्धित निकायहरू अनुगमन गर्ने। होम क्वारेन्टिनमा बसेकाहरूको सम्बन्धमा स्थानीय तहले अनुगमन गर्ने। होटेल क्वारेन्टिनको नियम पालना नगर्ने विदेशी नागरिकलाई जरिवानासहित तत्काल  गर्ने प्रक्रिया अघि बढाउने। होटेल क्वारेन्टिनको नियम पालना नगर्ने नेपाली नागरिकलाई कानुनबमोजिम जरिवाना गर्ने। होटेल क्वारेन्टिनको व्यवस्थापनमा लापरवाही गर्ने सम्बन्धित होटेल सञ्चारलकलाई प्रचलित कानुनबमोजिम कारबाही गर्ने। आमसञ्चार माध्यमलाई कोभिडविरुद्धका जनचेतनामूलक सन्देश प्रसारितर प्रकाशित गर्न अनुरोध गर्ने। सम्बन्धित स्थानीय तहले टोलटोलमा कोभिडविरुद्धको जनचेतनाका लागि नियमित माइकिङ गर्ने।"
आर्थिक समृद्धिका उद्यमी र श्रमिकको योगदान महत्त्वपूर्ण : राष्ट्रपति,"काठमाडौं : राष्ट्रपति विद्यादेवी भण्डारीले मुलुकको आर्थिक समृद्धिका लागि उद्यमशीलताको विकासमार्फत स्वदेशी उत्पादन वृद्धि गरी स्वावलम्बी र आत्मनिर्भर अर्थतन्त्र निर्माण गर्नु आवश्यक रहेको बताएकी छन्। अन्तर्राष्ट्रिय श्रमिक दिवसको अवसरमा शुभकामना दिँदै उनले मुलुकको उन्नति र प्रगतिका लागि निरन्तर आफ्नो कर्मक्षेत्रमा जुट्ने श्रमिकप्रति सम्मान व्यक्त गरेकी छन्। शुभकामना सन्देशमा भनिएको छ, उद्यमशीलताको विकास गर्न पुँजी लगानी गर्ने उद्यमी र श्रम तथा सीप लगानी गर्ने श्रमिकहरू दुवैको योगदान उत्तिकै महत्त्वपूर्ण हुन्छ । यसका लागि मर्यादित श्रमको वातावरण निर्माण गरी उत्पादन र उत्पादकत्व वृद्धि गर्नु पर्दछ । समष्टिमा पुँजी र श्रमको सम्मिश्रणबाट आर्जित मुनाफाको न्यायोचित वितरणबाट मात्रै श्रमिकहरूको जीवनस्तर माथि उठाउन सकिन्छ भन्ने मलाई लाग्दछ। राष्ट्रपति विद्यादेवी भण्डारीले श्रमिक अधिकारको रक्षार्थ सम्पूर्ण श्रमजीवीलाई एकताका सूत्रमा बाँध्न दिवसले सहयोग पुग्ने विश्वास व्यक्त गरेकी छन् । महामारीविरुद्ध अग्रपंक्तिमा काम गर्ने श्रमिकप्रति धन्यवाद व्यक्त गर्दै उनीहरूको सुरक्षा एवं प्रोत्साहनका लागि उचित व्यवस्था गर्न तथा रोजगारी गुमाउने श्रमिकको जीविकोपार्जनका लागि आवश्यक प्रबन्ध गर्न राष्ट्रपतिले सम्बद्ध पक्षको ध्यानाकर्षण गराएकी छन्। मुलुक मानवअधिकार र लोकतन्त्रका आधारभूत मान्यतालाई संवैधानिक रूपमा नै सुनिश्चितता प्रदान गर्दै समाजवादोन्मुख अर्थतन्त्र निर्माणका दिशामा अग्रसर बनेको परिस्थितिमा श्रमको सम्मान सुरक्षित कार्यथलो सामाजिक सुरक्षा आफ्नो जीवनलाई प्रभावित पार्ने नीति निर्णयमा सहभागिताका साथै लैंगिकलगायत सबै प्रकारका विभेदको अन्त्य गर्दै सबैका लागि फलदायी रोजगारीको सिर्जना गर्न नेपाल सरकार कटिबद्ध रहँदै आएको जनाउँदै राष्ट्रपतिले यसका प्रतिफल क्रमशः प्राप्त पनि भइरहेको बताइन् । गरिबी उन्मूलनका साथै सामाजिक सुरक्षाको प्रत्याभूति सहित समृद्ध नेपाल, सुखी नेपाली को साझा राष्ट्रिय संकल्पलाई सार्थक तुल्याउन सम्भव हुने विश्वास राष्ट्रपतिले व्यक्त गरिन् । विश्वुव्यापी महामारीक रूपमा फैलिएको कोभिड१९को दोस्रो लहरका कारण देशमा पुनस् सङ्क्रमण बढ्दै गएको हुँदा यसको फैलावटलाई तोड्न नेपाल सरकारले विभिन्न शहर एवं जिल्लामा निषेधाज्ञा जारी गरेबाट जनजीवनमा केही अप्ठ्यारो स्थिति सिर्जना भए तापनि जनताको जीवन रक्षालाई पहिलो प्राथमिकता दिँदै सरकारद्वारा जारी जनस्वास्थ्यका मापदण्डको पालना गर्न र निषेधाज्ञाका नियमह कडाका साथ अवलम्बन गर्न पनि राष्ट्रपति भण्डारीले सबैलाई आह्वान गरेकी छन्।"
श्रमिकको अधिकारको सुनिश्चित नभएसम्म आर्थिक विकास हुँदैन : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले श्रमिक वर्गको हक, हित र अधिकारको सुनिश्चितता नभएसम्म देशमा आर्थिक विकास र समृद्धि सम्भव नहुने बताएका छन्। अन्तर्राष्ट्रिय श्रमिक दिवसको अवसरमा दिँदै उनले श्रमजीवि वर्गको बलिदानीपूर्ण संघर्षबाट प्राप्त उपलब्धीमाथि अहिले सरकारबाट नै निरन्तर प्रहार भइरहेको दाबी गरेका छन्। श्रमजीवी वर्ग, राज्यको बहुआयामिक विकासका मुख्य आधार हुन्। श्रमिक वर्गको हक, हित र अधिकारको सुनिश्चितता नभएसम्म देशमा आर्थिक विकास र समृद्धि सम्भव हुँदैन। यसैकारण संघीय लोकतान्त्रिक गणतन्त्र नेपालको संविधानमा श्रमिक वर्गको हित र अधिकारलाई प्रत्याभूति गरिएको हो। प्रचण्डले सन्देशमा भनेका छन्, श्रमजीवि वर्गको बलिदानीपूर्ण संघर्षबाट प्राप्त उपलब्धीमाथि अहिले सरकारबाट नै निरन्तर प्रहार भइरहेको छ। पश्चगामी र परिवर्तन विरोधी तत्वहरु श्रमजीवि जनताका अधिकार खोस्न उद्यत देखिएकाले प्राप्त उपलब्धीको रक्षाका लागि एकतावद्ध भएर प्रतिवाद गर्नु अहिलेको आवश्यकता हो। सन् १८८६ मे १ मा अमेरिकाको शिकागोमा आठ घण्टे कार्यदिनको लागि गरिएको आन्दोलनको स्मरण गराउने गौरवशाली दिनको रूपमा हरेक वर्ष आजकै दिन अर्थात मई १ मा विश्वभर अन्तर्राष्ट्रिय मजदुर दिवस मनाइन्छ। नेपालमा विस २००३ सालमा विराटनगर जुट मिलबाट सुरु भएको श्रमिक आन्दोलन, विभिन्न कालखण्डका सशस्त्र र शान्तिपूर्ण जनआन्दोलनहरुमा श्रमजीवि मजदूर किसान जनसमुदायको बलिदानीपूर्ण संघर्षका कारण नै हामी समाजवादी लक्ष्य तर्फ लामवद्ध हुन आइपुगेको सन्देशमा उल्लेख छ। कोरोना भाइरस (कोभिड१९)को दोस्रो लहरको महामारीका कारण भएको निषेधाज्ञाले रोजगार गुमेका र दैनिक श्रम गरी जीविकोपार्जन गर्ने श्रमजीवि वर्ग गम्भीर समस्यामा परेको उनको भनाई छ। श्रमिकलाई उचित राहतसहित खाद्यान्न लगायत वैकल्पिक व्यवस्थापन गर्न सरकारसँग माग गरेका छन्। उनले सबै राजनीतिक कायकर्ता र समाजसेवीहरूमा पनि खुला हृदयले समस्यामा परेका रोजगारविहीन श्रमिकका लागि सहयोगी हात बढाउन अपिल गरेका छन्। महामारीको संक्रमणबाट आफ्नो जीवन रक्षाका लागि सावधानी र चेतना अभिवृद्धि गर्न सम्पूर्ण श्रमिक वर्गमा अपिल गर्दै पूर्वप्रधानमन्त्री दाहालले सुस्वास्थ्य र दीर्घायूको कामनासमेत गरेका छन्।"
श्रमिकको न्यूनतम पारिश्रमिक बृद्धि गर्ने प्रधानमन्त्री ओलीको घोषणा (भिडियो),"काठमाडौं : प्रधानमन्त्री केपी शर्मा ओलीले बजेटमार्फत श्रमिकको न्यूनतम पारिश्रमिक पुनरावलोकन गर्ने बताएका छन्। अन्तर्राष्ट्रिय श्रमिक दिवसका अवसरमा स्वदेश तथा विदेशमा रहेका श्रमजीवीप्रति शुभकामना सन्देश दिँदै ओलीले आर्थिक वर्ष २०७८७९ बाट लागू हुनेगरी श्रमिक र कर्मचारीको न्यूनतम पारिश्रमिक पुनरावलोकन गर्ने घोषणा हुन्। उनले श्रमिकको न्यूनतम पारिश्रमिक मासिक १३ हजार ४५० बाट बढाएर १५ हजार पुयाइने दाबी गरेका छन् । यसैगरी दैनिक पारिश्रमिक ५१७ रुपियाँबाट ५७७ रुपियाँ बनाइने भएको छ। अनिकालमा पनि सकेसम्म भोकै नबस्ने भएकाले कोरोनाको संकट भएपनि यस वर्ष पारिश्रमिक पुनरावलोकन गर्ने उनले बताए। स्वदेशमा कार्यरत श्रमिकहरूको बैङ्कमार्फत तलब भुक्तानी गर्ने प्रणाली सुरु गरिएको र योगदानमा आधारित सामाजिक सुरक्षा योजनामा करिब १२ हजार रोजगारदाता र दुई लाख श्रमिकहरू आबद्ध भइसकेको उनले सन्देशमा उल्लेख गरेका छन्। नेपाली सेनामा १६ वर्षे सेवापछि निवृत्तिभरणको व्यवस्था लागू गरिएको बताउँदै उनले श्रमिकको न्यूनतम पारिश्रमिकमा ३९ प्रतिशत र राष्ट्रसेवक कर्मचारीको पारिश्रमिकमा २० प्रतिशतले वृद्धि गरिएको उल्लेख गरे । उनले सामाजिक सुरक्षा र औपचारिक तथा अनौपचारिक श्रम क्षेत्रका श्रमिकहरूलाई क्रमशः योगदानमा आधारित सामाजिक सुरक्षा योजनामा समावेश गरिने बताउँदै दैनिक ज्यालादारी र करार सेवामा कार्यरत सरकारी सेवाका कामदार र कर्मचारीहरूबाट स्पष्ट पारेका छन्। ओलीले एक आर्थिक वर्षमा दुई लाखभन्दा बढीलाई न्यूनतम सय दिनको काम वा न्यूनतम ज्यालाको आधा बेरोजगार भत्ताउपलब्ध गराएको बताए । उनले वैदेशिक रोजगारीमा रहेकाहरूको अधिकार, मर्यादा र सुरक्षाका लागि गन्तव्य मुलुकसँग श्रम सम्झौता गरिएको दाबी गरे । खोप उपलब्ध गराउने प्रतिबद्धताप्रधानमन्त्री ओलीले मानिसका लागि जीवन सबैभन्दा महत्त्वपूर्ण भएकाले महामारीबाट आम नेपालीको जीवन रक्षाका लागि सरकार संवेदनशील रहेको बताए। उनले अहिले सरकार महामारी नियन्त्रण, उपचार र रोकथामसँगै गर्नुपर्ने अवस्थामा रहेको बताए । ओलीले कोरोनाविरुद्धको खोप सबैलाई छिट्टै खोप उपलब्ध गराउनेमा प्रतिबद्धता जनाए। सबै नागरिकलाई निःशुल्क खोप उपलब्ध गराउने प्रक्रिया सुरु गर्नेमा नेपाल दक्षिण एसियामै भारतपछि पहिलो मुलुक भएको उल्लेख गरे।"
सरकारलाई विवेकशील साझाको ६ बुँदे सुझाव,"काठमाडौं : कोरोना भाइरस (कोभिड१९) सङ्क्रमणको दोस्रो लहरका कारण देशको स्वास्थ्य प्रणालीले धान्न नसक्ने अवस्था आएको भन्दै सरकारले हात उठाएकोप्रति विवेकशील साझा पार्टीले आपत्ति जनाएको छ। सङ्क्रमित बिरामीलाई अस्पतालमा शैय्या उपलब्ध गराउनसमेत नसकिने भनी स्वास्थ्य मन्त्रालयले जारी गरेको विज्ञप्तिप्रति साझा पार्टीले गम्भीर आपत्ति जनाएको हो। कोरोनाका कारण उत्पन्न जटिल परिस्थितिसँग जुध्न राज्यका तर्फबाट हर सम्भव उपाय लगाएर नागरिकलाई पनि सहयोगका लागि अभिप्रेरित गर्नुपर्नेमा दैनिक साढे पाँच हजार सङ्क्रमण देखिएको स्थितिमै सरकारले यसरी लत्तो छाडिदिनु एकदमै गैह्रजिम्मेवारपूर्ण र गम्भीर आपत्तिको विषय हो, प्रवक्ता शरदराज पाठकले सार्वजनिक गरेको विज्ञप्तिमा भनिएको छ। कोरोना सङ्कट हामीमाझ अहिले अपर्झट आइपरेको हैन। कोरोना महामारीको पहिलो चरण सुरु भएको एक वर्षभन्दा बढीको यो अवधिमा सङ्क्रमण बढ्दा सामना गर्न सक्ने प्रणाली विकासका लागि पर्याप्त तयारीको अवसर थियो, विज्ञप्तिमा भनिएको छ, आजको यो स्थिति आउनुमा ककसलाई उत्तरदायी बनाउनु पर्ने हो, उपयुक्त समयमा त्यो गरिने नै छ। तर अहिले राज्य र सबै नागरिक एकजुट भएर सङ्कटसँग जुध्नु पर्ने समय आएको छ। सरकारलाई साझा पार्टीको ६ बुँदे सुझाव  काठमाडौँ उपत्यकासहित देशका प्रमुख सहरहरूका निजी अस्पतालहरूमा समेत कोरोना सङ्क्रमितको उपचारको व्यवस्था तथा निजी अस्पतालसँग सम्बद्ध जनशक्ति र स्रोतसाधनको समुचित प्रयोग। सेना र प्रहरीसमेतको सहयोग लिएर कोरोनाबाट प्रभावित सबै क्षेत्रमा अस्थायी उपचार केन्द्रहरूको स्थापना। सेना र प्रहरीकासहित देशभित्र र देश बाहिर रहेका सबै सेवा निवृत्त चिकित्सक र स्वास्थ्यकर्मीहरूलाई बिरामीको उपचार सेवामा स्वयंसेवी भई सहयोग गर्न अपिल। मित्र राष्ट्रहरू खास गरी चीनसँग विपद् व्यवस्थापन विज्ञ टोलीदेखि अक्सिजन, भेन्टिलेटर, पीपीई () जस्ता आवश्यक सामग्री सहयोगको अपिल।  हाल रोकिएको कोभिड १९ विरुद्धको खोप कार्यक्रम व्यवस्थित बनाएर तत्काल पुनः सञ्चालन। निषेधाज्ञा अवधि लम्ब्याउनुपर्ने अवस्था आइ परे श्रमिक तथा दैनिक ज्याला मजदुरी गर्ने अति विपन्न वर्ग विगतमा जस्तै खानै नपाउने गरी समस्यामा पर्ने हुनाले त्यस्तो स्थिति आउन नदिन अहिलेदेखि नै आवश्यक तयारी।"
मजदुरले श्रमसँगै विद्रोह र समाजको निर्माणमा भूमिका खेल्नुपर्छ : विप्लव,"काठमाडौं : नेपाल कम्युनिस्ट पार्टीका महासचिव नेत्रविक्रम चन्द विप्लवले मजदुरहरूले श्रमसँगै विद्रोह गर्ने र नयाँ समाजको निर्माण गर्ने अग्रगामी भूमिका पूरा गर्नुपर्ने बताएका छन्। अन्तर्राष्ट्रिय श्रमिक दिवसका अवसरमा शुभकामना दिँदै उनले जीवन र समाजलाई परिवर्तन गर्ने जिम्मेवारी आउँदा अग्रगामी भूमिका खेल्नपर्ने बताएका हुन्। मानवजीवनका लागि श्रम र विद्रोह श्रमिक वर्गका बाध्यता र अधिकार भएको बताउँदै विप्लवले श्रमिकहरू केवल उत्पादनका औजार होइनन्, समृद्धिका स्रोत भएको सन्देशमा उल्लेख गरेका छन्। उनले एकाधिकारवादी निगम पुँजीवादी एवम् दलाल पुँजीवादीहरूले असीमित शोषण गरिरहेको उल्लेख गरेका छन्। श्रमिक वर्गको सारा उत्पादनलाई राज्यको बल प्रयोग गरेर आफ्नो खल्तीमा भर्ने पुँजीवादी लुटका विरुद्ध बलिदानीपूर्ण विद्रोह गरेर मात्र आजका श्रमिकहरूले मानवजीवन जिउने अवसर प्राप्त गरेका हुन्। परन्तु आज पनि संसारमा विशेषगरी नेपालजस्ता देशमा श्रमिक वर्गको जीवन आधारभूत आवश्यकता गाँस, बास, शिक्षा, स्वास्थ्य, रोजगारजस्ता समस्याहरूको चाङभित्र छट्पटाइरहेको छ।सन्देशमा भनिएको छ, एकाधिकारवादी निगम पुँजीवादी एवम् दलाल पुँजीवादीहरूले असीमित शोषण गरिरहेका छन्। नेपाल ऐतिहासिक रूपान्तरणको सम्भावनाबाट अघि बढिरहेको उनले बताएका छन्। विप्लवले दलाल पुँजीवादी सत्ता र संसदीय व्यवस्था व्यवहारमा पनि असफल भइरहेकाले सङ्कट टार्न साम्राज्यवादी शक्तिहरूको निर्देशनमा अनेकौँ जालझेल जारी रहेको बताएका छन्। उनले सन्देशमा भनेका छन्, नेपालका मजदुर, किसान र आमश्रमिकहरूले बुझ्नैपर्छ आवश्यकता आमूल परिवर्तन र वैज्ञानिक समाजवादको छ। यसका लागि हाम्रो पार्टीले संसदीय सरकारको ठाउँमा आम प्रगतिशील, वामपन्थी, देशभक्त, प्रगतिशील लोकतन्त्रवादी, कम्युनिस्टहरूको राजनीतिक समीक्षा सभा, प्रगतिशील संयुक्त सरकार र दलाल पुँजीवादी सत्ताको ठाउँमा जनमतसङ्ग्रहद्वारा वैज्ञानिक समाजवादी सत्ताको विकल्प पेस गरेको छ। विप्लवले मानव जातिको उन्नत जीवनका लागि वैज्ञानिक समाजवादबाहेक अर्को कुनै विकल्प नभएको धारणा राखेका छन्। उनले नेपालमा यसको उचित परिस्थिति बनेको बताउँदै राष्ट्र परिवर्तन गर्ने यो ऐतिहासिक जिम्मेवारी बहन गर्न आह्वान गरेका छन्।"
सरकारीमा शैय्या अभाव : प्रदेश सरकारले गुहार्यो निजि अस्पताल,"धनगढी : कोरोनाको संक्रमण फैलिएको एक वर्षसम्म पनि रोकथाम, नियन्त्रण र उपचारका लागि उदासीन देखिएको सुदूरपश्चिम सरकारले, नीजि अस्पतालहरु गुहारेको छ। सुदूरपश्चिमका सामाजिक विकास मन्त्री कृष्णराज सुवेदीले नीजि अस्पतालहरुलाई, उनीहरु शैया क्षमताको २० प्रतिसत शैया कोरोनाका लागि छ्ट्याई दिन अनुरोध गरेका छन्। नीजि अस्पताल संघ र सामाजिक विकास मन्त्रालयबीच कोरोनाका विरामीको उपचारका लागि शुक्रबार मात्रै सम्झौता भएको नीजि अस्पताल संघका केन्द्रीय उपाध्यक्ष तथा पदमा अस्पतालका सञ्चालनक गजेन्द्रबीर चन्दले बताए।नीजि अस्पतालले लायसेन्स लिँदा क्षमताको १० प्रतिसत निशुल्क सैया उपलब्ध गराउने नियम थियो, सामाजिक विकास मन्त्रालयले, सरकारी अस्पतालहरु भरिएकाले क्षमताको २० प्रतिसत सैयामा कोरोनाको सेवा दिन अनुरोध गर्यो, हामीहरुले पनि त्यसमा सहमति जनायौं उपाध्यक्ष चन्दले भने। उनले, सरकारलाई अप्ठेरो परेका बेला नीजि क्षेत्रले सघाउनुपर्ने बताए। शुक्रबार ५० शैया क्षमता भएको अत्तरियामा रहेको पदमा अस्पताल, ५० शैया क्षमताको धनगढीमा रहेको नवजीवन अस्पताले कोरोनाका विरामीका लागि १०१० शैयामा उपचार गराउने सम्झौता नै गरिसकेका छन। यस्तै धनगढीमै रहेको २५ शैया क्षमताको कैलाली अस्पताल प्रालीले पनि ५ शैयाका लागि सम्झौता गरिसकेको सञ्चालक तथा नीजि अस्पताल संघका सुदूरपश्चिम प्रदेश अध्यक्ष जनकराज जोशीले बताए। आईसीयु र भेन्टीलेटर सेवा भएका नीजि अस्पतालहरुले त्यो पनि सेवा उपलब्ध गराउने र त्यो सेवा नभएका नीजि अस्पतालहरुले हाई डिपेन्डेन्सी युनीट (एचडियु) सम्मको सेवा दिने सहमति भएको छ उपाध्यक्ष चन्दले भने। एचडीयुमा, कोरोनाका सामान्य विरामीका लागि आईसोलेशन र मोनीटर सहितको अक्सिजनको व्यवस्था हुने गर्छ। पदमा अस्पताले शुक्रबारदेखि नै १० शैया सञ्चालनमा ल्याई सकेको छ। हामीले १० शैयाको वातानुकुलित वार्ड तयार गरिसकेका छौं, १० जना सम्म विरामीको उपचारका लागि स्वास्थ्यकर्मी पनि तयार छन अस्पतालका सञ्चालक चन्दले भने। नीजि अस्पतालहरुलाई, कोरोना विरामीलाई आईसोलेशनमा राखेको ३५ सय, अक्सीजनमा राखेको ७ हजार, आईसीयुमा राखेको १० हजार र भेन्टीलेटरमा राखेको १५ हजार एक दिनको गरी प्रदेश सरकारले रकम उपलब्ध गराउने छ। नीजि अस्पतालहरुले यो रकम न्युन भएपनि, सामाजिक उत्तरदायीत्व भएकाले सहमत भएको जनाएका छन। २०७६ को चैतदेखि सुदूरपश्चिमका कोरोनाका विरामीको संख्या बढेको हो। त्यतिबेला संघीय सरकारले लकडाउन गरेको थियो। लकडाउन, कोरोनाको चेन ब्रेक गर्न र सरकारलाई स्वास्थ्यका अरु व्यवस्था गर्नका लागि गरिने उपाय हो। सरकारले पाँच महिनासम्म गरेको लकडाउनमा कोरोना उपचार, रोकथाम र उपचारका लागि खासै प्रयास नगरेको भन्दै आलोचना हुन थालेको छ। प्रदेश सरकारले कैलालीको सेती र कञ्चनपुरको महाकाली अस्पतालमा ५०५० शैयाको प्रिफाईव (अस्थायी) कोरोना अस्पताल बनाउन बाहेकका खासै काम गर्न सकेन। उसले, जिल्ला अस्पतालहरुलाई वितरण गरेका १४ थान भेन्टीलेटर र त्यत्तिकै आईसीयु सेटहरु अहिले जनशक्ति अभावमा बन्द रहेका छन। गत मंसिरमा प्रदेश सरकारले स्वास्थ्य आपुर्ती केन्द्रमार्फत सुदूरपश्चिमका ७ पहाडि जिल्लाका अस्पतालहरुमा यी उपकरणहरु वितरण गरेको थियो। पहिलो चरणको कोरोनाबाट निको भएर घर जानेको संख्या अत्यधिक थियो तर यसपालीको कोरोनाले अस्पतालको आईसीयु र भेन्टीलेटरमा पुगेका अधिकांसको ज्यान गइरहेको छ। दोस्रो चरणको कोरोनाले पछिल्लो १० दिनमा सुदूरपश्चिमका अस्पतालमा मात्रै २९ जनाको ज्यान गईसकेको छ। त्यसमा पनि अधिकांस युवाहरु छन। यसपालीको कोरोना कडा खालको रहेको चिकित्सकहरुले बताउदै आएपनि प्रदेश सरकारको तयारी खासै छैन। प्रदेशभरीको स्वास्थ्य प्रदेश सरकार मातहत रहेको छ। प्रदेशका अस्पतालहरु, स्वास्थ्य कार्यालयहरु सबै प्रदेश सरकार र स्थानीय तह मातहत छन्। सेती प्रादेशीक अस्पताल प्रदेश भरीका २५ जनाल जनताको रेफरल अस्पताल हो। सेतीमा ५० शैयाको एक मात्र कोरोना वार्ड हुनु, त्यसमा पनि अक्सिजन प्लान्ट नहुनु, १० वटा मात्रै आईसीयु हुनु र तीन थान भेन्टिलटर हुनु पनि प्रदेश सरकारका लागि लाजमर्दो कुरा भएको धनगढीका समाजसेवी प्रमोद पाठक बताउछन्।अहिले सम्म प्रदेश सरकारले चाहेको भए, नयाँ अस्पताल नै बन्न सक्थ्यो, उपकरणहरु खरिद गरेर, तिनलाई सञ्चालन गर्ने जनशक्तिलाई तालिम दिएर तयार अवस्थामा राख्न सकिन्थ्यो, तर ईच्छाशक्ति भएन उनले भने। सेतीको ५० शैयाको अस्पतालमा शुक्रबार ५५ जनालाई राखिएको छ। तीन वटा भेन्टिलेटर, १० वटा आईसीयु प्याक छन। ४२ जनालाई अक्सिजनमा राखिएको सेती प्रादेशीक अस्पतालकी मेट्रोन सीमा शर्माले बताइन्।ईमरजैन्सी वार्डमा १० जना कोरोनाका विरामी छन, कोभीड अस्पताल लैजानुस् भनेर खबर आएको छ, तर शैया छैन, हामीले ल्याउन सकेका छैनौं मेट्रोन शर्माले भनिन्। बिहीबार बेलुकीसम्म सुदूरपश्चिममा पिसिआर गरेका मत्रै ८६८ जना सक्रिय संक्रमित छन।"
धौलागिरीमा पीसीआर परीक्षण सुरु : ३६ को परीक्षण गर्दा २० जनामा कोरोना पुष्टि,"बागलुङ : धौलागिरी अस्पतालमा पीसीआर परीक्षण सुरु भएको छ। गत वर्ष असार १२ गते स्वास्थ्य तथा जनसंख्या मन्त्रालयले धौलागिरीसहित विभिन्न जिल्लाका १० अस्पतालमा पीसीआर मेशिन राख्ने निर्णय गरेको थियो। अस्पतालमा ढिलै भएपनि धौलागिरीवासीले पायक पर्ने ठाउँबाट कोरोना जाँच सुरु भएपछि अब पीसीआर परीक्षणका लागि पोखरा पठाउनु पर्ने बाध्यता अन्त्य भएको छ। पीसीआर प्रयोगशालामा मेशिन जडान गरेर गरिएको नमूना परीक्षण सफल भएपछि नियमित परीक्षण थालिएको अस्पतालका मेडिकल सुपरिटेन्डेन्ट शैलेन्द्र विक पोखरेलले बताए। गत हप्ता नै अस्पतालमा मेसिन जडान भएको थियो। जडानको काम सकिएपनि स्वाब परीक्षण गर्न राष्ट्रिय जनस्वास्थ्य प्रयोगशालाबाट अनुमति नपाउँदा केही समय लाग्यो, डा पोखरेलले भने, अब नियमित रुपमा परीक्षण गरिनेछ। यसअघि स्वाब संकलन गरी गण्डकी प्रदेशको राजधानी पोखरा पठाउनुपर्ने र रिपोर्ट आउन ३ देखि हप्ता दिनसम्म लाग्ने गरेको थियो। प्रयोगशाला सञ्चालनमा आएसँगै बागलुङसहित पर्वत, म्याग्दी र मुस्ताङ जिल्लावासी प्रत्यक्ष लाभान्वित हुनेछन्। गण्डकी प्रदेशमै पहिलोपटक २०७६ चैतमा बागलुङकी १९ वर्षीया किशोरीमा कोरोना संक्रमण पुष्टि भएसँगै धौलागिरी अस्पतालमै पीसीआर मेशिन राख्नुपर्ने आवाज उठेको थियो। ढिलै भएपनि पीसीआर जाँच सेवा शुरु हुनु धौलागिरीवासीका लागि सुखद विषय भएको धौलागिरी अस्पताल विकास समितिका अध्यक्ष केबी राना मगरले बताए। पीसीआर परीक्षणले संक्रमितको पहिचान, उपचारसँगै कोरोना रोकथाम तथा नियन्त्रणमा महत्वपूर्ण टेवा पुग्ने अध्यक्ष रानाको भनाई छ। पीसीआर प्रयोगशालामा चाहिने उपकरण खरिदका लागि कोरोना रोकथाम, नियन्त्रण तथा उपचार कोषमार्फत सरकारले एक करोड रुपैयाँ बजेट उपलब्ध गराएको थियो भने जनशक्ति व्यवस्थापनमा गण्डकी प्रदेश सरकारबाट रु ४० लाख प्रदान गरेको थियो। दुई जना ल्याब टेक्नोलोजिस्टसहित चार जना प्रयोगशालाकर्मी पीसीआर जाँचमा खटिने अस्पतालले जनाएको छ। निर्णय भएको महिनौँ बित्दासमेत पीसीआर प्रयोगशाला सञ्चालनमा नआउँदा अस्पताल व्यवस्थापन र प्रशासनप्रति नागरिकले तीव्र गुनासो र आक्रोश व्यक्त गर्दै आएका थिए। धौलागिरी अस्पतालमा पहिलो पटक ३६ जनाको कोरोना परीक्षण गरिएकोमा २० जनामा कोरोना संक्रमण पुष्टि भएको छ भने १६ जनाको नेगेटिभ रिपोर्ट आएको अस्पतालले जनाएको छ। अब शनिबारदेखि बागलुङसहित धौलागिरीका चार जिल्ला मुस्ताङ, म्याग्दी र पर्वतका नागरिकले ७ घण्टामै कोरोनाको रिपोर्ट प्राप्त गर्न सक्नेछन्। बागलुङमा पछिल्लो समय कोरोना संक्रमण दर तीव्र छ। संक्रमण बढ्दै थालेपछि नेपाल सरकारले कोरोना संक्रमणबाट अति प्रभावित १४ जिल्लाको सूचिमा राखेको छ। अहिले बागलुङ नगरपालिकाका १२, १३ र १४ मा निषेधाज्ञा जारी गरिएको छ भने जिल्लाभरका शैक्षिक संस्था बन्द छन् भने आइतवारदेखि सार्वजनिक सवारी साधनमा समेत जोर बिजोर प्रणाली लागु गर्ने निर्णय गरिएको छ।"
उपत्यका निषेधाज्ञाको तेस्रो दिनका तीन तस्बिर,"काठमाडौं : विश्वव्यापी महामारीको रुपमा फैलिएको कोरोना भाइरस (कोभिड१९) को रोकथाम तथा नियन्त्रणका लागि सरकारले राजधानी उपत्यका सहित विभिन्न जिल्लामा निषेधाज्ञा गरेको छ । राजधानी उपत्यकामा भने बिहीबारदेखि सुरु भएको निषेधाज्ञाको शनिबार तेस्रो दिन हो। सरकारले आइतबारदेखि निषेधाज्ञामा अझ कडाई गर्ने निर्णयसमेत गरेको छ । तर, नेपाल सुपर लिगका खेल भने जारी राखेको छ । निषेधाज्ञाको आदेशमा समूहमा हुने खेल खेल्न नपाइने बताए पनि सरकारले नेपाल सुपर लिगलाई स्थगित गरेको छैन । शनिबार त्रिपुरेश्वरस्थित दशरथ रंगशालामा बलका लागि प्रतिस्पर्धा गर्दै एफसी चितवन र धनगढी एफसी । शनिबारको खेलमा चितवनमाथि धनगढी ३० ले विजयी भएको छ । तस्बिर : सुनिता डंगोल ललितपुरको प्रयागपोखरीस्थित सडकमा बसेर खाजा खाँदै एक पुरुष । उपत्यकामा निषेधाज्ञा जारी भएपछि मजदुर र न्युन आय भएका व्यक्ति समस्यामा परेका छन् । तस्बिर : अशोक दुलाल"
वीरगन्जमा कोरोना संक्रमित दुई जनाको मृत्यु,वीरगन्ज : वीरगन्जमा कोरोना भाइरस संक्रमणबाट थप २ जनाको मृत्यु भएको छ। वीरगन्जको नगवास्थित बाबा होटेलमा नेशनल मेडिकल कलेजले सन्चालन गरेको कोरोना अस्पतालमा शनिबार बिहान र शुक्रबार साँझ एकएक जनाको संक्रमितको मृत्यु भएको हो। मेडिकल कलेजले सञ्चालन गरेको कोरोना अस्पतालमा उपचारको क्रममा वीरगन्ज छपकैयाका ६७ वर्षीय पुरुषको शनिबार बहिान पौने ६ बजे मृत्यु भएको हो। कोरोना संक्रमण पुष्टि भई तीन दिनअघि कोरोना अस्पततालमा भर्ना भएका ती पुरुषकलाइ स्वास्थ्य अवस्था जटिल भएपछि २४ घण्टादेखि भेन्टिलेटरमा राखिएको थियो। हाईफ्लो अक्सिजन दिदा समेत उनको स्वास्थ्यमा सुधार नभएको र सक्दो प्रयास गर्दा गर्दै पनि उनको शनिबार मृत्यु भएको डाक्टर ओम प्रकाश कुशवाहाले जानकारी दिए। यस्तै शुक्रबार साँझ पनि मेकिडल कलेजकै कोरोना अस्पतालमा वीरगन्ज ९ की ७४ वर्षीया महिलाको मृत्यु भएको हो। बैशाख १४ गते पिसिआर परीक्षण गर्दा कोरोना संक्रमण पुष्टि भएकी उनलाई बैशाख १५ गते कोरोना अस्पतालमा भर्ना गरिएको थियो। उपचारका क्रममा उनको शुक्रबार साँझ साढे ५ बजे मृत्यु भएको जिल्ला प्रशासन कार्यालय पर्साका कोभिड १९ सम्कर्प व्याक्ति विनय श्रीवास्तवले जानकारी दिए। कोरोनाको दोस्रो लहर शुरु भए यता चैत ३० देखि बैशाख १८ शनिबार बिहानसम्म कोरोनाले ३० जनाको मृत्यु भएको छ।
कारमा तीन बालकको शव,दाङ : दाङमा तीनजना बालकको शव फेला करेको छ। तुलसीपुर उपमहानगरपालिका६ स्याउली बजारमा रोकिराखेको कार भित्र तीनजना बालक मृत फेला परेका हुन्। भारतीय नम्बरको निसान कार भित्र तीन बालको शव भेटिएको प्रहरीले जनाएको छ। कार माघ महिनादेखि पार्किङमा राखिएको थियो। घट्नाका विषयमा थप अनुसन्धान भइरहेको इलाका प्रहरी कार्यालय तुल्सीपुरका प्रहरी निरीक्षक झलक शर्माले जानकारी दिए। शव हेर्दा दुई तीन दिन अघिको जस्तो देखिएको उनले बताए। थप अनुसन्धान भइरहेको छ।
मजदुरको मृत्युले परिवार समस्यामा,"राजविराज : विश्वभरी श्रमिक दिवसको सन्दर्भमा शुभकामना आदानप्रदान भइरहेका बेला सप्तरीका एक मजदुरको कुटपिटका कारण मृत्यु भएको छ। कुटपिटबाट घाइते सप्तरीको राजगढ गाउँपालिका५ मलेकपुरका ४२ वर्षीय बुधन सदाको मृत्यु भएको उनकी श्रीमति प्रमिलादेबी सदाले बताइन्। उपचारका लागि शुक्रबार राजविराजस्थित गजेन्द्रनारायण सिंह अस्पतालमा भर्ना भएका सदाको उपचारका क्रममा मृत्यु भएको निमित्त मेडिकल सुपरिटेण्डेण्ट डा रणजीतकुमार झाले बताए। मलेकपुरका सदा गत बैशाख ९ गते मजदुरीका लागि भारत हरियाणाको जमुनानगर गएका थिए। श्रीमति प्रमिलाले घरपरिवारको जिम्मेवारी सम्हाल्ने भन्दै उनलाई मजदुरीका लागि पठाएकी थिइन्। प्रमिलाका अनुसार छिन्नमस्ता गाउँपालिका७ हाटीका रमेश यादवले सप्तरीको विभिन्न गाउँका मजदुरलाई प्लाइबोर्ड कारखानामा काम गराउनका लागि लिएर गएका थिए। सदाका दुई छोरा र दुई छोरीमध्ये जेठा छोरा र जेठी छोरीको विवाह भइसकेको छ। कान्छी छोरीको विवाहका लागि धन कमाउने अभिलाषा लिएर सदा भारत गएका थिए। बुधनले फोनमा मेहनत अनुसारको दाम र माम नपाएको तथा नयाँ भेरियन्टसहितको कोरोना भाइरस फैलिदै गएकाले घर आउने बताएका थिए। उनी बिहीबार घर त आइपुगे तर घाइते अवस्थामा। शरीरमा चोटपटक लागेर घाइते अवस्थामा भारतीय सीमामा ल्याएर छाडिएका सदालाई परिवारका सदस्यले घर ल्याएको राजगढ गाउँपालिका ५ का वडा अध्यक्ष लक्ष्मी ठाकुरले बताए। बुधन सदाले भनेअनुसारको पारिश्रमिक र खाना मागेकै कारण उनीमाथि कुटपिट भएको प्रमिलाले बताइन्। सप्तरीको छिन्नमस्ता गाउँपालिकाको सीमा भारतको न्योरमा सदालाई घाइते अवस्थामा ल्याएर छाडे पछि बिहीबार घर लिएर आएको उनले बताइन्। हात, खुट्टा र छातिमा निलडाम, चोटपटक लागेको अवस्थामा हिंडडुल गर्न असमर्थ रहेका सदालाई शुक्रबार अस्पताल भर्ना गराइएको थियो। उपचारकै क्रममा उनको मृत्यु भयो। अस्पतालले केही दिन अगाडिकै चोटपटक हुन सक्ने भन्दै पोष्टमार्टमका लागि धरान लैजान सुझाव दिएको दलित अधिकारका क्षेत्रमा कार्यरत शिवशंकर रामले जानकारी दिए। आर्थिक अभाव त्यसमाथि श्रीमानको मृत्युको पीडाले अद्र्धचेत बनेकी प्रमिला एकहोरो रोइ मात्र रहेकी छिन्। मृतकको शव पोष्टमार्टमका लागि धरान लैजान चन्दा सहयोगको लागि पहल शुरु गरिएको छ। घर परिवारको सहारा रहेका बुधनको मृत्युले परिवारजनका साथै पुरै गाउँ शोकमा डुबेको स्थानीय डम्बर महतोले बताए। मृत्युसँगै परिवारमा आर्थिक संकट थपिएको छ। घरको मियो ढलेपछि परिवार नै समस्यामा परेको छ।"
निषेधाज्ञामा अटेरी,"चितवन : निषेधाज्ञा लागू गर्न शुक्रबार बिहानै नारायणगढको पुल्चोकमा प्रहरी तैनाथ थिए। पश्चिमी सिमानामा रहेको नवलपुरबाट आउनेहरूलाई जिल्लामा रोक्न प्रहरीलाई धौधौ भयो। प्रहरीसँग उम्किनका लागि सर्वसाधारण अनेक बिन्ती गर्थे। कोही अनुरोध गर्थे भने कोही आक्रोश पोख्थे। अधिकांशको बहाना अस्पताल थियो। अनुमति नभएकाहरूलाई प्रहरीले कडाइ गरेपछि समस्या नबुझेको भन्दै रिसाउथे। नारायणीको पुलमा रोक्न खोज्ने प्रहरी र सर्वसाधारणको भीड नै थियो। अधिकांशको बहाना अस्पताल भन्ने अनि फुत्किने थियो, ड्युटीमा खटिएका एक प्रहरीले भने, बन्द भन्यो झन् मान्छे ओइरिन्छन्, सम्झाउँदा पनि अटेर गर्छन्। नारायणी पुलमा सवारीको जाम नै भएको थियो। उत्तरी सीमा मुग्लिन र पूर्वी सिमाना लोथरमा प्रहरीले कडाइ गरेर जिल्ला प्रवेशमा रोक लगाएको हो। अनेक बहानाबाजी गरेर जिल्ला प्रवेश गर्न खोज्नेहरूसँग प्रहरी हैरान भयो। अटेर गरेर सवारी सञ्चालन गरेका थिए। कोरोना संक्रमणको दर बढेपछि शुक्रबारबाट जिल्लामा निषेधाज्ञा लागू भयो। शुक्रबार मात्रै करिब १ हजार २ सय ९५ जनालाई होल्डमा राख्यो। प्रहरीले त्यस्तै ३ सय ५७ गाडी होल्डमा राखेको थियो। उनीहरूलाई केही समय राखेर सम्झाएर पठाएको थियो। जिल्ला प्रहरी कार्यालय चितवनका प्रवक्ता डीएसपी सरोज गिरीले नियन्त्रणमा राखेर सम्झाएर पठाएको बताए। विवाह, भेटघाट भन्दै बहाना गर्नेहरू बढी छन्, हामीले अटेर गर्नेहरूलाई होल्डमा राखेर सम्झाएर पठाएका छौं। अत्यावश्यक सेवा र कामबाहेक अरूलाई रोक लगाएको थियो। सर्वसाधारण भने अनेक बहाना गरेर निस्कन खोजे। मुख्य गरेर छिमेकी जिल्लाबाट प्रवेश गर्र्नेको संख्या बढी थियो। छिमेकी जिल्ला मकवानपुर, नवलपुर, तनहुँ, गोरखा र धादिङमा निषेधाज्ञा छैन। यहाँबाट छिर्न पाए अर्को जिल्लामा सहज जान पाउने भन्दै सीमा क्षेत्रमा यातायातका साधनको जाम थियो। जिल्ला ट्राफिक प्रहरी कार्यालय चितवनका प्रमुख भगवानराज थापाले छिमेकी जिल्लामा खुला हुँदा जिल्लामा नियन्त्रण गर्न कठिनाइ भएको बताए। अलिकति फलफूल लिएर अत्यावश्यक भन्दै जान खोज्ने, सवारीसाधनको दर्ता चलानी अन्तै बनाएर जान खोज्नेहरू फेला परेका छन्, थापाले भने, जे हुन्न भन्यो त्यही बहाना गर्नेहरू बढी भेटिए।"
कोरोना महामारी : विराटनगरमा आधा घण्टाभित्र तीन जनाको मृत्यु,"विराटनगर : विराटनगरमा कोरोना भाइरस संक्रमित तीन जना पुरुषको शनिबार बिहान आधा घण्टाभित्र मृत्यु भएको छ। एक जनाको हृदयघातका कारण ज्यान गएको हो। मृत्यु हुनेमध्ये एक जना विराटनगर र अरु दुई जना प्रदेश २ को सप्तरी र महोत्तरीका हुन्। तीनै जनाको उपचारका क्रममा विराटनगरस्थित नोबेल शिक्षण अस्पतालको आइसोलेसनमा मृत्यु भएको हो। कोरोनाको उपचारका लागि अस्पताल भर्ना गरिएका विराटनगर महानगरपालिका३ का ५५ वर्षीय पुरुषको शनिबार बिहान ५:५० बजेतिर मृत्यु भएको अस्पतालका प्रबन्धक नारायण दाहालले जानकारी दिए। उनका अनुसार कोरोना संक्रमणसँगै मृतकलाई एक्कासि हृदयघातको समस्या पनि थपिएको थियो। अचानक हृदयघात भएपछि थप उपचार गर्न नपाउँदै संक्रमित पुरुषको मृत्यु भएको जानकारी चिकित्सकले दिएको उनले बताए। मृतक पुरुषको कोसी अस्पताल विराटनगरमा पीसीआर परीक्षण गराउँदा वैशाख १५ गते रिपोर्ट पोजिटिभ आएको थियो। स्वास्थ्य अवस्था सामान्य रहेका उनी होम आइसोलेसनमा रहेका थिए। तर श्वासप्रश्वासमा अचानक समस्या भएको भन्दै शुक्रबार बिहान ११ बजेतिर उपचारका लागि नोबेल ल्याइएका संक्रमितलाई बचाउन नसकिएको दाहालले बताए। मृतकमा स्वास्थ्य सम्बन्धी पुरानो कुनै समस्या थिएन, उनले भने, कोरोना संक्रमणसँगै हृदयघात भइदियो। त्यस्तै नोबेलमै उपचाररत सप्तरीको राजविराज९ का ४५ वर्षीय कोरोना संक्रमित पुरुषको पनि बिहान मृत्यु भएको छ। कोरोना संक्रमण पुष्टि भएपछि उनलाई उपचारका लागि शुक्रबार दिउँसो १ बजेतिर अस्पताल भर्ना गरिएको थियो। उपचारका क्रममा मृत्यु भएका संक्रमितमा उच्च रक्तचाप र मधुमेहको पुरानै समस्या रहेको दाहालले बताए। उनका अनुसार संक्रमित पुरुषको बिहान ५:४५ बजेतिर मृत्यु भएको हो। उपचारका लागि ल्याउँदा संक्रमितको अवस्था गम्भीर थियो, प्रबन्धक दाहालले भने, तत्काल उपचार थालिएको भए पनि बचाउन सकिएन। नोबेलमै उपचाररत महोत्तरी घर भएका अर्का संक्रमितको पनि बिहान ६:१५ बजेतिर मृत्यु भएको हो। दाहालकाअनुसार महोत्तरीको महत्तरी६ का ३५ वर्षीय पुरुषको उपचारकै क्रममा मृत्यु भएको हो। कोरोना पुष्टि भएपछि उनलाई उपचारका लागि शुक्रबार दिउँसो अस्पताल भर्ना गरिएको दाहालले बताए। उनले कोरोनाका कारण मृत्यु भएका तीनै जनाको शव व्यवस्थापनका लागि पहल भइरहेको बताए।"
कोरोनाबाट स्याङजामा बृद्धको मृत्यु,स्याङजा : स्याङजामा कोरोना संक्रमित एक पुरुषको मृत्यु भएको छ। अर्जुनचौपारी गाउँपालिका५ का ६२ वर्षीय पुरुषको कोरोना संक्रमणका कारण उपचारको क्रममा बिहीबार राति पोखरामा मृत्यु भएको गण्डकी प्रदेश कोरोना नियन्त्रण तथा रोकथाम निर्देशक विनोद विन्दु शर्माले जनाए। बैशाख ५ गते कोरोना संक्रमण पुष्टि भएका ती पुरुषको उपचारको क्रममा मणिपाल शिक्षण अस्पताल भर्ना थियो। योसँगै स्याङ्जामा कोरोना संक्रमणबाट अहिलेसम्म मृत्यु हुनेको संख्या १९ पुगेको छ। जिल्लामा अहिलेसम्म ९ सय ३२ जना संक्रमित र ८ सय ३० निको भएका छन् भने हाल ८३ जना सक्रिय रहेको प्रादेशिक कार्यालयले जनाएको छ।
"सेनाको कमाण्ड मुख्यालय स्थापना, नेतृत्व नियुक्ति प्रक्रिया शुरु","काठमाडौं : नेपाली सेनाले कमाण्ड संरचनामा प्रवेश गर्ने क्रमसँगै चारवटै कमाण्ड मुख्यालयलाई सञ्चालन गर्न नेतृत्व नियुक्ति प्रक्रिया शुरु गरेको छ। सरकारको स्वीकृति र सेनाको योजनाअनुरुप चारवटा कमाण्ड मुख्यालयलाई सञ्चालन गर्न आवश्यक जनशक्ति र प्रमुखको नियुक्ति प्रक्रिया शुरु गरेको नेपाली सेनाका प्रवक्ता सन्तोषबल्लभ पौडेलले जानकारी दिए। कमाण्ड मुख्यालय स्थापना र सञ्चालनका लागि काम अघि बढिसकेको छ। लामो अध्ययन, अनुसन्धान, गहन छलफल र गृहकार्यपछि सङ्गठनलाई कमाण्ड अवधारणामा अघि बढाउन सेना सफल भएको हो। सेनाको कमाण्ड अवधारणालाई सरकारले गत फागुनमा स्वीकृत गरेको थियो। उनले भने, कमाण्ड प्रमुखको जिम्मेवारीसम्बन्धी जङ्गी अड्डाले सम्भावित सूचनासमेत निकालिसकेको छ। कमाण्ड मुख्यालय सञ्चालन गर्ने क्रममा यो पहिलो ठोस कदम हो। कमाण्ड अवधारणा शुरुआत वैशाखको पहिलो साताबाटै गरिए पनि आगामी साउनसम्ममा पूर्णरूपमा कार्यान्वयनमा लैजाने योजना रहेको पनि प्रवक्ता पौडेलले जानकारी दिए। सेनाको चेनअफ कमाण्डलाई छिटोछरितो तुल्याउन र तीन तहको कमाण्डलाई सुसङ्गत गर्ने मुख्य उद्देश्यले जङगीअड्डाले कमाण्ड अवधारणा अघि बढाएको हो। यस अवधारणा अघि बढेसँगै हालको पृतनाको संरचना क्रमशः खारेज हुनेछ। उपत्यकासहित मुलुकमा हाल सेनाका आठ पृतना छन्। पृतनाको प्रशासनिक संरचनाको प्रभावकारिता अभिवृद्धि गर्न कमाण्डसम्बन्धी संरचना ल्याइएको हो। कमाण्ड अवधारणाले अप्रेशन, टयाक्टिकल र स्टाटेजी लाई व्यवस्थित गर्नेछ। कोशी, गण्डकी र कर्णाली नदीका आधारमा उत्तरदक्षिण भूगोललाई समेटिएका तीन र रणनीतिक महत्व बोकेको उपत्यकालाई बेग्लै उपत्यका कमाण्ड खडा गरिएको छ। पूर्वी कमाण्डमा प्रदेश नं १, प्रदेश नं २ र वाग्मती प्रदेशका केही जिल्ला पर्छ भने उपत्यका कमाण्डमा काठमाडौँ, भक्तपुर र ललितपुर समेटिएको छ। पश्चिम कमाण्डमा कर्णाली प्रदेश, सुदूरपश्चिम प्रदेश र लुम्बिनी प्रदेशका केही जिल्ला समेटिनेछन् भने मध्य कमाण्डअन्तर्गत गण्डकी प्रदेश, लुम्बिनी प्रदेश र वाग्मती प्रदेशका केही जिल्ला पर्छन्। सेनामा निकै अघिदेखिको साङ्गठनिक संरचना कस्तो हुनुपर्छ भनी आन्तरिक बहसको विषय बन्दै आएको कमाण्ड अवधारणाका विषय व्यापक छलफलपछि परिमार्जनसहित आएको सैनिक जनसम्पर्क तथा सूचना निर्देशक पौडेलले बताए। पूर्वी कमाण्ड हिले वा धनकुटा, उपत्यका कमाण्ड काठमाडौँ, मध्य कमाण्ड पोखरा र पश्चिम कमाण्डको सुर्खेतमा मुख्यालय रहने गरी प्रारम्भिक प्रस्ताव गरिएको छ। नेपाली सेनाका हालका १८ वटा बाहिनीमध्ये कुनैमा पाँच वटासम्म बाहिनी रहने अवस्था हुनेछ। उपरथी दर्जाले नेतृत्व गर्ने कमाण्ड अवधारणामा जाँदा सेनामा विशिष्ट श्रेणीको कुनै पनि दरबन्दी थप हुनेछैन। नयाँ आवधारणा अघि बढेसँगै सैनिक मुख्यालयका कतिपय निर्देशनालय र विभागको स्तरोन्नति गरिने बताइएको छ। कमाण्ड संरचनामा प्रवेश गरेसँगै बाहिनी, गण र गुल्मले ट्याक्टिकल, कमाण्डले अप्रेशनल तहको योजना निर्माण, कार्यान्वयन र अनुगमन तथा जङ्गीअड्डाले रणनीति र राज्य तहका विषयमा ध्यान केन्द्रित गर्नेछ। नेपाली सेनासँग भएको स्रोत साधनको सन्तुलित वितरण र व्यवस्थापन हुनेछ। कमाण्डसम्बन्धी अवधारणा अघि बढाउँदा सरकारलाई कुनै आर्थिक भार नपर्ने सेनाले जनाएको छ। यद्यपि, समायोजनका क्रममा हुने पुनःसंरचनामा प्रमुख सेनानी र महासेनानीको दरबन्दी भने केही बढ्न सक्ने अनुमान गरिएको छ। धेरै पहिलेदेखि सैनिक व्यक्तिले बौद्धिकरूपमा छलफल गर्दा आवश्यक पर्छ भनेको विषयका रूपमा रहेको कमाण्ड अवधारण सेनाको सङ्गठनलाई युग सुहाउँदो तुल्याउने सन्दर्भमा ऐतिहासिक कदमका रूपमा लिइएको बताइएको छ।"
मजदूर आन्दोलनको सम्झनामा मई दिवस,"काठमाडौं : नयाँ भेरियन्टसहितको कोरोना भाइरसका कारण १३२ औँ अन्तर्राष्ट्रिय श्रमिक दिवस पनि प्रभावित भएको छ। कोरोनाको सङ्क्रमण फैलने सम्भावना रहेको भन्दै काठमाडौँ उपत्यकासहित केही जिल्लामा निषेधाज्ञा जारी भएसँगै यसवर्ष श्रमिक दिवसका अवसरमा नेपालमा क्रियाशील ट्रेड युनियनले कुनै पनि औपचारिक कार्यक्रम राखेका छैनन्। औपचारिक कार्यक्रम नराखिए पनि श्रमिक दिवसको सन्दर्भ पारेर विभिन्न ट्रेड युनियनले भर्चुअल माध्यमबाट छलफलको आयोजना गरेका छन्। आठ घण्टा काम, आठ घण्टा मनोरञ्जन र आठ घण्टा आराम नारासहित शुरु भएको मजदुर आन्दोलनको सम्झनामा विश्वभर अन्तर्राष्ट्रिय श्रमिक दिवस मनाउन थालिएको हो। सन् १८८६ मा अमेरिकाको सिकागोमा आठ घण्टा काम, आठ घण्टा मनोरञ्जन र आठ घण्टा आराम भन्ने नाराका साथ विश्व मजदुर दिवस मनाइएको थियो। अमेरिकाको सिकागोको हेय मार्केट भन्ने ठाउँमा बम विस्फोट भयो। सो बम विस्फोट कसले गराएको भन्ने नखुले पनि प्रहरीले आन्दोलनरत मजदुरमाथि व्यापक दमन गर्यो। प्रहरीको गोली लागेर सात मजदुरको मृत्यु भयो। मजदुर आन्दोलनले अन्ततः सफलतासमेत हासिल गरेको विश्व इतिहास छ। सन् १८८९ मा फ्रान्सको पेरिसमा सम्पन्न विश्वका श्रम संगठन एवं श्रमिक नेताको बैठकले विश्व श्रमिक दिवस विश्वभर मनाउने निर्णय गरेको हो। त्यसयता सन् १८९० देखि हरेक वर्ष अंग्रेजी महिनाको मे १ तारिखमा श्रमिक दिवस मनाउन शुरु गरियो। विश्वका मजदुरले सो दिवसलाई पर्वका रूपमा लिँदै आफ्ना अधिकारको सुनिश्चितताका लागि सरकार र रोजगारदातालाई दबाब दिने उद्देश्यले विभिन्न कार्यक्रम गरी मनाउँछन्। नेपालमा विराटनगरमा विसं २००७ मा मजदूर आन्दोलनसँगै यो दिवस मनाउन थालिएको हो।"

शीर्षक,विवरण
एमालेले भन्यो आचारसंहिताले लोकतन्त्रिक हक खोस्नु हुँदैन,"काठमाडौं : नेकपा एमालेका महासचिव शंकर पोखरेलले निर्वाचन आयोगले जारीको गरेको निर्वाचन आचारसंहिता आफ्नो दलले पालना गर्न तयारी रहेको बताएका छन्। तर, आचारसंहितामा रहेको लोकतन्त्रिक हक कुण्ठित हुने प्रावाधान आयोगले हटाउनुपर्ने बताए। चैत ३ मा राजपत्रमार्फत वैशाख ३० गते हुने स्थानीय तह निर्वाचन २०७९ का लागि निर्वाचन आचारसंहिता सार्वजनिक गरिएको थियो। आचारसंहिता संविधान र कानुनसँग बाझिएको भन्दै एमालेले निर्वाचन आयोगलाई बिहीबार ६ बुँदे लिखित असहमति पत्र बुझाएको छ। आचारसंहिताको दफा २ (न), दफा ४ को उपदफा (थ), दफा ५, दफा ११(ज), दफा १२(ढ), (ण), दफा ३६ र आचारसंहिता अनुसूची ३ को (८) का विषयमा एमालले कडा आपत्ति जनाएको छ। पार्टीका महासचिव शंकर पोखरेलले आयोगका प्रमुख आयुक्त दिनेश कुमार थपलियालाई पत्र बुझाए। महासचिव पोखरेललको नेतृत्वमा निर्वाचन विभाग प्रमुख विष्णु रिमाल, उपप्रमुख निरज अचार्य, सचिव केदार कोइराला, कानुन विभागको प्रमुख रमेश बडाल टोलीमा सहभागी थिए। निर्वाचन आयोगले चैत २२ गते जारी गरेको अचारसंहिताको विषयमा छलफल गर्न बैठक बोलाएको थियो। आचारसंहिता कार्यान्वयको विषयमा राजनीतिक दलको प्रतिबद्धता लिने कार्यक्रममा वादविवादका कारण उत्पन्न तनाव तथा असहज अवस्था सिर्जना भएको थियो। बिहीबार एमालले लिखितरुपमा पार्टीको दृष्टिकोण निर्वाचन आचारसंहिताको सन्दर्भमा आयोगमा राखेको हो। हाम्रो पार्टी आचारसंहिता पालना गर्न प्रतिबद्ध छ। आचारसंहिता सबैले पालना गर्नुपर्छ भन्ने पक्षमा हाम्रो पार्टी उभिएको छ। अचारसंहिताका कतिपय व्यवस्थाले निर्वाचन प्रचारप्रसार 'कन्फियुजन' बनाइरहेको छ। 'यसलाई स्पष्ट पार्न आयोगलाई आग्रह गरेका छौं, महासचिव पोखरेलले भने, खास गरेर लोकतन्त्रमा राजनीतिक दलहरुले आफ्ना विचार तथा मान्यताहरु मतदाता समक्ष राख्ने, प्रचारप्रसार गर्ने, आधुनिक सञ्चार माध्यम समाजिक सञ्जाललाई प्रचारका माध्यमका रुपमा प्रचारका प्रणालीको अभ्यासमा लानुपर्छ। यसको प्रयोगले निर्वाचनमा दलहरुले प्रचारमा गर्ने खर्च घटाउने माध्यमा रुपमा रहने उनले बताए। निर्वाचन स्वथ्य, निष्पक्ष, मर्यादित बनाउन नेता पोखरेलले आयोगसँग माग गरे। एक तरिकाले जनतामा छनौटको आधारमा सबै राजनीतिक दलहरुले आफ्ना विचार राख्ने वातावरण आचारसंहिताले प्रदान गर्नुपर्छ, उनले भने, यसमा निर्वाचन आयोगले निर्वाचन प्रचारप्रसारको लोकतन्त्रिक हक कुण्ठित हुँदैन भन्ने कुरामा आसस्वत पार्ने प्रयास गरेको छ। सबै लोकतान्त्रिक अभ्यासद्वारा निर्वाचन आयोग अघि बढ्नुपर्नेमा उनले जोड दिएका छन्। हामीले आफ्नो कुरा लिखितरुपमा दिएका छौं। हामी प्रतिपक्षमा छौं भने आफ्नो फाइदाका कुरा मात्रै गर्दैनौं। लोकतन्त्रका मूल्यमान्यतालाई निर्वाचनसँग जोड्न खोजेका छौं। अब व्यवस्थित निर्वाचन कानुन बनाइनुपर्छ। नियमावलीहरु व्यवस्थित गरिनुपर्छ, उनले भने। आचारसंहिताले प्रधानमन्त्री, मन्त्रीहरु निर्वाचनको प्रचारमा जान रोकेको छ। यसलाई अभ्यासमा लान सकिन्छ भने राम्रै हुने उनले औंल्याए। तर लोकतान्त्रिक सिस्टमाका हिसाबले हामी के ठान्छौं भने प्रधानमन्त्री, मुख्यमन्त्री जान नमिल्ने कुरा पछिसम्मका लागि उपयुक्त होइन। अहिलेको कानुनले रोकेको छ। यो कानुनको पालना गर्ने कर्तव्य सरकारको पनि हो, निर्वाचन आयोगको पनि हो। तर, भविष्यमा यसलाई सच्चयाइनुपर्छ। निर्वाचन आयोगसंग नेकपा एमालेको टसल नपरेको उनले दाबी गरे। सत्ता पक्षलाई पर्ने अप्ठ्यारालाई पनि हामीले उठाएका छौं। विगतमा प्रयोग भइआएको रंगकै मत पत्रमा प्रयोग गर्नु पर्छ, उनले भने।"
नागढुंगास्थित सुरुङमार्गमा भौतिक प्रगति ३५ प्रतिशत,काठमाडौं : नागढुंगास्थित सुरुङमार्गमा भौतिक प्रगति ३५ प्रतिशत पुगेको छ। हालसम्म आर्थिक प्रगति मोबिलाइजेसन एडभान्ससहित ४३ प्रतिशत पुगेको छ। जमिनमा गरिने काममा सडकमार्ग खन्ने काम ७६ प्रतिशत सकिएको छ भने बाँधमा भर्ने काम ३७ प्रतिशत सकिएको नागढुङ्गा सुरुङमार्ग आयोजनाले जनाएको छ। निर्माण गर्नुपर्ने संरचनामध्ये ओभर पास सम्पन्न भइसकेको छ भने फ्लाइओभर निर्माणाधीन छ। तीन अण्डर पासमध्ये दुई सकिएको छ र चार बक्स कल्भर्टमध्ये तीन सकिएको छ। तीन पुल निर्माण गर्नुपर्नेमा हालसम्म दुई सकिएको छ। मुख्य सुरुङ हालसम्म पूर्वतर्फबाट ५५३ मिटर र पश्चिम तर्फबाट ५५३ मिटर गरी एक हजार १०६ मिटर सम्पन्न भएको छ। मुख्य सुरुङको लम्बाई दुई हजार ६८८ मिटर रहेको छ। निष्काशन टनेलको लम्बाइ दुई हजार ५५७ मिटरमध्ये एक हजार ३८४ मिटर सकिएको आयोजनाले जनाएको छ। पूर्वतर्फबाट ५०७ मिटर र पश्चिमतर्फबाट ५७७ मिटर सकिएको छ। वर्किङ अडिट सम्पन्न भइसकेको छ। क्रस प्यासेज १२८ मिटर लम्बाईमध्ये हालसम्म ४८ मिटर खनिसकेको छ। गत महिनामा ३० प्रतिशत भौतिक प्रगति रहेकामा एक महिनामा थप पाँच प्रतिशत प्रगति भएको हो। जापान अन्तर्राष्ट्रिय सहयोग नियोग (जाइका)को सफ्ट लोनमा निर्माणाधीन सो सुरुङमार्ग नेपालको पहिलो सुरुङ हो। जापान सरकारको सफ्ट लोन मा विसं २०७६ कात्तिकमा ४२ महिनामा सम्पन्न गर्ने गरी सो आयोजना निर्माण सुरु भएको थियो। नेपाल सरकार र जापानी निर्माण संस्था हाजमा आङ्दो कर्पोरेशनबीच विसं २०७६ असोजमा सम्झौता भएको थियो। सुरुङमार्ग सञ्चालनमा आएसँगै नागढुङ्गानौबिसे सडकखण्डमा दैनिकरूपमा हुने जाम हट्ने विभागले जनाएको छ। आयोजनाअन्तर्गत साढे नौ मिटर र चार मिटर चौडाइका गरेर दुई वटा सुरुङको निर्माण हुनेछ। तीन लेन नपुगे पनि मुख्य सुरुङमार्गमा तीनवटा सवारीसाधन सहज आवतजावत गर्न सक्नेछन्। एउटा गाडी बिग्रँदा पनि दुईवटै गाडी चल्न सक्नेछन्। सहायक सुरुङ तत्काल उद्धारका लागि प्रयोग हुने बताइएको छ। ठाउँठाउँमा मुख्य सुरुङबाट सहायक सुरुङ प्रवेशद्वार बन्नेछ।
"नेपालगञ्जमा ओली र थापाबीच भेट, के भयो कुराकानी?",काठमाडौं : नेकपा एमालेका अध्यक्ष एवं पूर्वप्रधानमन्त्री केपीशर्मा ओली र राप्रपा नेपालका अध्यक्ष एवं पूर्वउपप्रधानमन्त्री कमल थापाबीच नेपालगञ्जमा भेटवार्ता भएको छ। उपाध्यक्षद्वय राजीव पराजुली र राजेन्द्र वीर राय तथा सहमहामन्त्री हिक्मत ढकालका साथमा नेपालगञ्जमा रहेका थापाको बिहीबार ओलीसँग भेट भएको हो। भेटमा आसन्न स्थानीय तह निर्वाचनमा चुनावी गठबन्धन गर्ने विषयमा छलफल भएको नेता शशी भण्डारीले जानकारी दिए। भेटमा राप्रपा नेपालका उम्मेदवारले सूर्य चिन्हबाटै चुनाव लड्ने विकल्पमा पनि छलफल भएको थियो। यसै साताभित्र एमालेसँग गठबन्धनको मोडालिटी टुंग्याउने तयारी रहेको भण्डारीको भनाइ छ। उनकाअनुसार थापाले बुधबार पनि बालकोट पुगेर ओलीसँग भेट गरेका थिए। भेटमा ओलीले राजेन्द्र लिङ्देनको राप्रपासँग घोषित गठबन्धन नहुने बताएको भण्डारीको दाबी छ।
वैदेशिक ऋणको थपिँदो भार,"ऋण लिन डराएर पनि हुँदैन र डराउनु पर्छ पनि। पैसा नहुँदा पनि ऋण लिइएन भने चाहेको काम हुँदैन। तर त्यसो भनेर ऋणसँग कत्ति डराइएन भने त्यसले डुबाउन बेर लाग्दैन। ताजा उदाहरण छिमेकी देश श्रीलंका छँदैछ। वैदेशिक ऋणको चपेटामा परेर त्यो देश टाट पल्टिएको छ। पाउरोटीका लागि जनता लाइन लाग्न बाध्य भएका छन्। सरकार कफ्र्यु लगाउन बाध्य छ। त्यसले पक्कै पनि धेरै देशलाई झस्काएको हुनुपर्छ। अहिल्यै आत्तिहाल्नुपर्ने अवस्था नेपालको छैन, तर केही न केही सतर्क हुनैपर्छ। श्रीलंकाबाट पाठ सिक्नुपर्छ। किन पनि भने नेपालको समेत वैदेशिक ऋणमात्रा रफ्तारले बढेको छ। अहिले नेपालले तिर्न बाँकी वैदेशिक ऋण ९ खर्ब ७६ अर्ब ५९ करोड रुपैयाँ छ। ३४ वर्षमा तेब्बर मात्रामा वैदेशिक ऋण बढेको छ। यसो हुनुको कारण भूकम्पपछिको पुनर्निर्माणका लागि आवश्यक खर्च जुटाउनु पनि थियो। नेपालले ठूलाठूला पूर्वाधार निर्माणका लागि वैदेशिक ऋणको भर परिरहनु पनि परेको छ। भनिन्छ, ऋण देशको कुल गार्हस्थ्य उत्पादनको ५० प्रतिशतभन्दा कम हुनुपर्छ, बढी हुनु हुँदैन। नेपालको अर्थतन्त्रसँग दाँजेर हेर्दा अहिलेको ऋण त्यो मान्यताभन्दा कमै छ। तर, जुन गतिले हामीले ऋण लिइरहेका छौं, त्यस्तै भइरहने त्यो सीमा कट्न बेर लाग्दैन र संकट निम्तिन्न भन्न सकिन्न। हामीले लिएको ऋण विदेशी मुद्रामै भुक्तानी गर्नुपर्छ। मुलुकले २०७७७८ मा वैदेशिक ऋणको साँवा २३ अर्ब २६ करोड ८६ लाख रुपैयाँ भुक्तानी गरेको छ। वस्तु आयात गर्दा पनि विदेशी मुद्रामै कारोबार हुन्छ। तसर्थ, मुलुकको अर्थतन्त्र बलियो बनाउन स्वदेशी मुद्रा होइन वैदेशिक मुद्रा हुनुपर्छ। विदेशी मुद्रा आर्जन गर्ने भनेको निर्यातबाट हो, पर्यटक आगमनबाट हो। विप्रेषणबाट हो। अरू उपायहरू पनि छन्। तर दुर्भाग्य के भने नेपाल निर्यातमूलक मुलुक नभई आयात मात्रै धेरै गर्ने देश हो। निर्यातभन्दा धेरै बढी आयात हुँदा मुलुकको व्यापार घाटा साढे ११ खर्बभन्दा बढी छ। मुलुक भित्रिने विदेशी रकमभन्दा बाहिरिने बढी हुँदा शोधनान्तर घाटा २ खर्ब ५८ अर्ब रुपैयाँ पुगेको छ। राज्यको ढुकुटीमा विदेशी मुद्राको सञ्चिति ११ खर्ब ७० अर्ब रुपैयाँ छ। यो भनेको ६७ महिनाको आयात धान्न सक्ने क्षमता हो। विप्रेषण आम्दानी केही यता केही बढेको देखिन्छ। पर्यटक आगमनमा त्यस्तो विधि सुखद खबर छैन। निर्यातको कुरै नगरेको हुने अवस्था छ। बरु सरकारले एउटा संवेदनशीलता चाहिँ अपनायो कि विदेशी मुद्राको खपत कम गर्न कतिपय वस्तुको आयातमा रोक लगायो। तर, यो उपाय अल्पकालीन हो। दीर्घकालका लागि तै निर्यात वृद्धिको जुक्ति ननिकाली धरै छैन। वैदेशिक ऋणले थिचिँदै मुलुक विदेशमा काम गर्न गएका युवाले पठाउने विप्रेषणले अर्थतन्त्रलाई लगाइरहेको टेकोको पनि विकल्प खोज्नु नै पर्छ। नेपालले सन् १९६० को दशकदेखि वैदेशिक ऋण लिन सुरु गर्यो। यो अवधि त्यही समय हो, अफ्रिकी मुलुकहरूले अत्यधिक वैदेशिक ऋण लिएका थिए। दक्षिण अमेरिकी देशहरूले पनि त्यसै गरेका थिए। परिणाम उनीहरू ऋणमा चुर्लुम्म डुबे। माथि उठ्नै कठिन भयो। अहिले केही वर्षयता नेपालले थपिरहेको वैदेशिक ऋणको दर हेर्दा मुलुक कतै श्रीलंकाको दिशामा त जाँदै छैन् भन्ने आभास कतिपयलाई भएको छ। हो, घाँटी हेरी हाड निल्नुपर्छ भनेझैं हैसियत अनुसार वैदेशिक ऋण लिनुपर्छ। तर मुलुकको नेतृत्व गरिरहेकाहरू वितरणमुखी अर्थतन्त्रका अभ्यासकर्तामात्रै धेरै छन्। तिनका प्रवृत्तिले नेपाललाई श्रीलंकै जस्तो हालतमा लैजान्न भन्न सकिन्न। बुझ्न जरुरी छ कि ऋण भनेको आवश्यक राक्षस अर्थात् नेसेसरी इभिल हो। सचेत नभए यसले सखाप पार्न बेर लाउँदैन। वैदेशिक ऋण चंगुल बन्न सक्छ।"
"पाकिस्तानमा संसद विघटन बदर, अविश्वास प्रस्ताव अगाडि बढाउन सर्वोच्चको आदेश",इस्लामावाद : पाकिस्तानको सर्वोच्च अदालतले संसद विघटनको निर्णय बदर गरेको छ। प्रधानन्यायाधीश उमर अता बन्दियाल नेतृत्वको पाँच सदस्यीय इजलासले बिहीबार राति प्रधानमन्त्री इमरान खानविरुद्धको अविश्वास प्रस्ताव संसदमा अगाडि बढाउन आदेश दिएको हो। यससँगै अविश्वासको प्रस्ताव खारेज गर्ने उपसभामुख कासिम खान सुरीको निर्णय र प्रधानमन्त्री खानको सिफारिसमा राष्ट्रपतिले गरेको संसद विघटनको निर्णय स्वत: बदर भएको पाकिस्तानी सञ्चारमाध्यमले जनाएका छन्। सर्वोच्चले अप्रिल ९ (शनिबार) संसद बोलाएर अविश्वास प्रस्तावमाथि छलफल तथा मतदान अगाडि बढाउन भनेको छ। प्रधानमन्त्री खानविरुद्धको अविश्वास प्रस्ताव रद्ध गर्ने उपसभामुख कासिम खान सुरीको अप्रिल ३ तारिखको निर्णयविरुद्ध परेको मुद्दामा विहीबार अपराह्न सुनुवाइ सकिएको थियो। विपक्षीले संसदमा प्रधानमन्त्रीविरुद्ध ल्याएको अविश्वास प्रस्तावमाथि अप्रिल ३ मा छलफल तथा मतदान गर्ने कार्यसूची थियो। तर त्यसअघि नै उपसभामुख खानले खारेज गरिदिएका थिए। अविश्वास प्रस्ताव खारेज भएपछि प्रधानमन्त्री खानको सिफारिसमा राष्ट्रपतिले संसद विघटन गरेका थिए। यता विपक्षी दलहरुले उपसभामुखको निर्णय असंवैधानिक भन्दै विरोध गरेका थिए। अदालतले आफैं अग्रसरता लिएर यो निर्णयविरुद्ध सुनुवाइ थालेको थियो। सुनुवाइका क्रममा प्रधानन्यायाधीश बन्दियालले उपसभामुखको निर्णयमा दोष र खोट रहेको स्वीकार गरेका थिए। उपसभामुख खानको अविश्वास प्रस्ताव खारेज गर्ने निर्णयलाई पाँच सदस्यीय इजलासले एकमतले असंवैधानिक ठहर गरेको हो।
राष्ट्रसंघको महासभाले युद्ध अपराध गरेको भन्दै रुसलाई मानवअधिकार परिषद्को सदस्यबाट हटायो,"काठमाडौं : रुसलाई संयुक्त राष्ट्रसंघको महासभाले मानव अधिकार परिषदको सदस्यबाट निलम्बन गरेको छ। राष्ट्रसंघको विशेष महासभामा बिहीबार रूसलाई सदस्यबाट हटाउन बहुमत राष्ट्रले मतदान गरेको थियो। युक्रेनमाथि सुनियोजितरुपमा आक्रमण गरिरहेको र मानवअधिकार उल्लंघन गरेको रुसमाथि आरोप छ। रूसलाई निलम्बन गर्नुपर्छ भन्ने प्रस्तावमा ९३ मत परेको थियो भने विपक्षमा २४ देशले मत दिएका थिए। ५८ देश भने तटस्थ बसेका थिए। नेपाल, भारत, भुटानलगायतका ५८ मुलुक भने मतदानमा अनुपस्थित रहेका थिए। तर रुसको पक्षमा चीन, क्युबा, सिरिया, जिम्बावेलगायतका देशले निलम्बनको विपक्षमा मतदान गरेका थिए। मतदानअघि राष्ट्रसंघका लागि रुसका सहायक राजदूत गेनाडी कुज्मिनले महासभालाई सम्बोधन गर्दै उक्त प्रस्ताव 'मानव अधिकार उपनिवेशवाद' भएको बताएका थिए। अमेरिकाले अन्तर्राष्ट्रिय सम्बन्धमा पूर्ण नियन्त्रण र आफ्नो हैकम राख्न खोजेको आरोप उनको थियो। राष्ट्र संघका लागि युक्रेनी राजदूत सेर्गेई किस्लित्स्याले भने रुसी आक्रमणलाई युद्ध अपराध र मानवताविरोधी अपराध करार गर्नुपर्ने बताएका थिए।"
चलचित्रका राजा : राजामौली,"कोरोना कहरपछि चलचित्रहलले दर्शक पाउँछ भन्ने आशामा ठूलो बजेटका नेपाली फिल्महरु धमाधम प्रशारण हुन थाले, हुने लाइनमा छन्। कुन चलचित्र सफल हुन सक्यो, सकेन दर्शकलाई त्यति वास्ता भएन। ट्रेलर हेरेर चलचित्र हेर्न जानेहरु, त्यही भएर नेपाली फिल्म हेर्नै मन लाग्दैन भन्दै हलबाट निस्किदै गरेका भेटिन्छन्। कलाकारहरु पनि त अलिकति नमिठो खाना खाउ, तर नेपाली नै खाना खाउ न, अलिकति नराम्रो फिल्म हेरौँ, तर नेपाली नै हेरौँ न भन्दै आफ्नो चलचित्रको प्रचार गरिरहेका हुन्छन्। आफूहरु राम्रो चलचित्र नबनाउने अनि दर्शकले चाहिँ अलिकति नराम्रो भए पनि नेपाली फिल्म हेर्दिन पर्ने, तरिका हो। यही मेसोमा १८ गते शुक्रबार प्रदर्शनमा आयो एक अति नै प्रतिष्ठित चलचित्र आरआरआर। निक्कै नै तामझामका साथ, करोडौं खर्चेर बनाएको चलचित्रको प्रतिक्षा दर्शकलाई व्यग्र थियो, कारण यस चलचित्रका निर्देशक एसएस राजामौली। राजामौलीले कुनकुन चलचित्र बनाए भनेर कसैलाई मतलब थिएन। तर अब हुन थालेको छ। मख्खी, मगधिराजस्ता चलचित्र सफल भए पनि बाहुबलीले हिन्दी चलचित्र जगतमा एक नँया इतिहास कोर्न सफल भएको थियो। चलचित्र हेरेपछि हरेक दर्शकको मुखमा केवल एक प्रश्न झुण्डिएको थियो, 'कटप्पाने बाहुबलीको क्यु मारा'? चलचित्र हेरेर हल बाहिर ननिस्कदै दर्शकहरु बाहुबलीको सेकेण्ड पार्टको पर्खाइमा पुगिसकेका थिए। बाहुबली: दी बिगिनिङपछिको पर्खाइलाई खेर जान नदिई राजामौलीले बाहुबली: दी कनक्लुजनमा पनि उस्तै स्वाद पस्किए, अझ स्वादिष्ट पस्किए। एक सफल चलचित्रपछि त्यस चलचित्रमा भएका कलाकारहरु बढी सफल मानिन्छन्। कलाकारहरुको नाम चल्छ र बजारमा बिक्न थाल्छन्। बाहुबलीमा प्रभासको सफलतापछि उनको माग बलिउडमा पनि उत्तिकै रह्यो। उनले महँगो बजेटमा साहो, राधेश्यामजस्ता चलचित्रमा अभिनय गरे। तर उक्त चलचित्रहरुले अपेक्षित बजार पाउन सकेन, भनौँ प्रभासले दर्शकको चित्त बुझाउन सकेनन्। तर बाहुबलीपछि राजामौलीको क्रेज अहिले स्टारभन्दा माथि छ। साउथकामात्र हैनन्, बलिउडका ए ग्रेडका कलाकारहरु पनि अहिले उनीसँग काम गर्न चाहन्छन। कारण, राजामौली एक ब्राण्ड बनिसकेका छन्। कमर्सियल लभ स्टोरी मुभी बनाउँछु भनि चल्तिका कलाकारका लागि लाखौँ खर्चेर फिल्म बनाउनुभन्दा फिल्मका कथा तथा संवादमा ध्यान दिन जरुरी छ, अभिनयमा ध्यान दिन जरुरी छ, मेकअप, पार्श्व ध्वनि, छाँयाकन, सम्पादनलगायतका कुरामा ध्यान दिन जरुरी छ। दर्शकहरु पनि अब चलचित्रमा उनले लिने कलाकारका नामको कारणले नभई उनको ब्राण्डको कारणले नै हलसम्म पुग्छन। र, राजामौलीले यसपटक पनि दर्शकलाई निराश बनाएनन्। उनको चलचित्र आरआरआर अहिले एक उत्सव बनेको छ। म चलचित्र र वेवसिरिज हेर्न एकदमै रुचाउन मान्छे। सिधा अर्थमा नाटक हेर्न रुचाउने मान्छे भनौं। तर नाटकीय नाटक भने म हेर्नै सक्दिनँ। चलचित्र प्रेमी भए पनि चुजी पनि उत्तिकै। चलचित्रका जनराहरुमा एक्सन, कमेडि, प्रेमरोमान्स, फिक्सन, हरर मलाई मन पर्दैन्न। किनकि मलाई मन पर्ने चलचित्र भनेको नाटक नगरिएको नाटक हुनुपर्छ। नो एक्टिङ, प्लिज। बलिउडका मूलधारका हिन्दी भाषाबाहेक सबै खाले चलचित्र मेरा लागि साउथ इन्डियन मुभी हुन्थे। ती साउथ इन्डियन फिल्म त म हेर्नै सक्दिनँ। त्यसमा भएका नक्कली प्रेम, अथाह देशभक्ति, रोनाधोना, छेउ न टुप्पाको एक्सन मलाई फिटिक्क मन नपर्ने। आजसम्म मैले कुनै पनि साउथ इन्डियन मुभी पूरा हेरेको छैन, बाहुबलीबाहेक। मलाई साथीहरुले हेर्न सुझाएका बब्बालै छ क्या भन्ने चलचित्र पनि मन पर्दैन, हुन त मलाई स्वाद लाग्ने चलचित्र पनि मेरा साथीहरुले मन पराउँदैनन। त्यही भएर हलमा साथीहरुसँग जाने माहौल मेरो खासै बन्दैन। प्रोमो नै मन नपरेका चलचित्रका लागि बुधबार नै भए पनि हलमा गएर डेढ सय पनि खर्च गर्न मन नलाग्ने। बाहुबलीको मैले प्रोमो पनि हेरेको थिइन। कारण, मेरो लागि बाहुबली एउटा साउथ इन्डियन मुभी नै थियो। सबैले कटप्पा ने बाहुबलीको क्यु मारा भनिरहँदा पनि मलाई बाहुबली हेर्न कुनै चासो थिएन। तर कोरोनाकारण लगाइएको लकडाउनमा समय कटाउन युट्युबमा बल्ल बाहुबली हेरियो। अनि बल्ल बुझे, मुभी इज लार्जर द्यान लाइभ। आरआरआर म हलमा गएर हेर्दिनँ, किनकि यो चलचित्र मेरो मनपर्ने जनराभित्र पर्दैन। तर यस चलचित्रको क्रेज देख्दा राजामौलीको तारिफमा दुई शब्द खर्चिन मन लागेको हो, खर्चिन नभनौ, ब्यक्त गर्न। नेपालका सबै हलहरु अहिले हाउसफुल छन्। महँगोमा टिकट किन्छुभन्दा समेत नपाइरहेको अवस्था छ। चलचित्र हेर्न जाँदाको उमग त दर्शकमा छदै छ त्यसबाहेक चलचित्रको गीतमा र चलचित्र समाप्त भइसकेपछि पनि हलभित्रै दर्शकहरु नाचिरहेको देख्दा चलचित्र मनोरञ्जनको कति ठूलो हिस्सा हुनसक्छ भन्ने देखाएको छ। आरआरआरबाट अब नेपाली चलचित्रकर्मीले केही सिक्नुपर्छ, अब बुझ्नुपर्छ, फिल्म चल्न कन्टेन्ट चाहिन्छ जसमा नयाँपन होस। कमर्सियल लभ स्टोरी मुभी बनाउँछु भनि चल्तिका कलाकारका लागि लाखौँ खर्चेर फिल्म बनाउनुभन्दा फिल्मका कथा तथा संवादमा ध्यान दिन जरुरी छ, अभिनयमा ध्यान दिन जरुरी छ, मेकअप, पार्श्व ध्वनि, छाँयाकन, सम्पादनलगायतका कुरामा ध्यान दिन जरुरी छ। लुट चलचित्रले जुन इतिहास रचेको थियो, म चाहन्छु त्यस्ता इतिहास नेपाली चलचित्र क्षेत्रमा बारम्बार दोहोरियोस्। होइन भने, अलिकति नराम्रै भए पनि नेपाली चलचित्र नै हेरम न भन्ने पक्षमा म छैन।"
विद्यार्थीहरु बिरामी हुन थालेपछि विद्यालय बन्द,"सिमकोट : धमाधम विद्यार्थी बिरामी पर्न थालेपछि विद्यालय बन्द गरिएको छ। हुम्लाको दक्षिण भेगमा रहेको सर्केगाड गाउँपालिका४ मा रहेको हिमज्योति माध्यमिक विद्यालयका विद्यार्थी धमाधम बिरामी थालेपछि विद्यालय बन्द गरिएको हो। कक्षा ६ देखि १० सम्मका विद्यार्थीमा अनौठो बिरामी देखिएको छ। सुरुको दिन कक्षा ६ मा अध्ययनरत एक छात्रामा हात खुट्टा बाउँडिने समस्या देखिएको भए पनि अहिले २० जनाभन्दा विद्यार्थीमा यो समस्या देखिएको प्रधानाध्यापक जयबहादुर धामीले बताए। छात्रा बिरामी हुँदा छात्रहरुमा देवता आउनुका साथै अनौठो बिरामी देखापरेको प्रधानाध्यापक धामीले बताए। छात्राछात्रमा काँप्ने, रुने, कराउने र चिच्याउने गर्नुका साथै शरीर बाउँडिने समस्या देखा परेको हो। पहिलो दिन एक जनामा देखिएको थियो भने दोस्रो दिन दुई जनामा हुँदै यो समस्या तेस्रो दिन २० जनाभन्दा बढीमा देखिएको उनले बताए। कक्षा १० मा अध्ययनरत दुई जनामा यो समस्या देखिएको छ। विद्यार्थी अचानक बिरामी हुन थालेपछि जनस्वास्थ्य सेवा कार्यालय हुम्ला, गाउँपालिकाको स्वास्थ्य शाखा र प्रदेशमा बिरामी विद्यार्थीको उपचारका लागि मनोचिकित्सकको चाँडो व्यवस्था गर्न पत्रचार गरिएको प्रधानध्यापक धामीले बताए। बिरामीको समस्या दिन प्रतिदिन बढ्दै गएपछि बिहीबार दुई वटा विषय पठनपाठन गराएर एक दिनका लागि विद्यालय बन्द गरिएको जानकारी प्राप्त भएको छ। विद्यार्थी बिरामी हुन थालेको तीन दिन भएको हो। महिला पुरुष विद्यार्थीमा देवता आएर धामी झाँक्रीको जस्तै शरीर काँप्ने गरेका छन्। कक्षा ६ देखि १० सम्मका छात्रछात्रा बिरामी पर्न थालेपछि अभिभावक चिन्तित भएका छन्। हुम्लामा यो समस्या विद्यार्थीमा पहिलो पटक देखापरेको हो।"
२० जना राजदूतमा को को भए सिफारिस ?,"काठमाडौं : सरकारले विभिन्न देशमा रिक्त राजदूत नियुक्तिका लागि २० जनाको नाम सिफारिस गरेको छ। बिहीबार साँझ बसेको मन्त्रिपरिषद् बैठकले परराष्ट्र सेवाबाट ८ जना र १२ जनाको नाम राजनीतिक दलबाट सिफारिस गरिएको स्वास्थ्य मन्त्री विरोध खतिवडाले जानकारी दिए। कर्मचारी र नेताहरु मिलाएर राजदूत नियुक्ति सिफारिस गरिएको छ, उनले भने। को को छन्? विष्णुपुकार श्रेष्ठ (चीन), दानबहादुर तामाङ (दक्षिण अफ्रिका), शर्मिला पराजुली ढकाल (स्पेन), बासुदेव मिश्र (श्रीलंका), मिलन तुलाधर (रुस), कैलाश पोखरेल (अस्ट्रेलिया), डिल्लीराज पौडेल (मलेसिया), शान्ता रिजाल (इजरायल), ज्योति प्याकुरेल (दक्षिण कोरिया), प्राडा रामसुरज राय यादब (डेनमार्क), नवराज सुवेदी (साउदी अरब), नरेशविक्रम ढकाल (देश नखुलेको) परराष्ट्र सेवातर्फ (देश नखुलेको) : घनश्याम भण्डारी, हरिशचन्द्र घिमिरे, तिर्थराज वाग्ले, डोरनाथ अर्याल, सुशिलकुमार लम्साल, भरतकुमार रेग्मी, निर्मलराज काफ्ले र दुर्गाबहादुर सुवेदी।"
प्याराग्लाइडिङ च्याम्पियनसिप : सोलो ओभरअलमा नेपाली सेनाका सागर जलारी अग्रस्थानमा,"पोखरा : पोखरामा जारी २०औं खुला प्याराग्लाइडिङ च्याम्पियनसिपमा एक्युरेसी प्रतियोगिताअन्तर्गत सोलो ओभरअलमा दुई दिनसम्मको प्रतिस्पर्धामा १२ अंकसहित नेपाल आर्मीका सागर जलारी अग्रस्थानमा छन्। विष्णु तिमिल्सिना १३ अंक ल्याएर दोस्रो र अमन थापाले १४ अंक ल्याएर तेस्रो स्थानामा रहेका छन्। त्यसैगरी ओभरअल महिलातर्फ दुर्गा माया गुरुङ २०९ अंक ल्याएर प्रथम स्थानमा रहेकी छन्। स्वस्तिका गुरुङ ३७५ अंक ल्याएर दोस्रो र विद्या राई ६ सय १६ अंक ल्याएर तेस्रो स्थानमा रहेको प्रतिस्पर्धाका निर्णायक समितिका संयोजक योगश भट्टराईले बताए। टेण्डम ओभरअलमा तीन राउण्ड प्रतिस्पर्धा हुँदासम्म इन्द्र नेपाली ४२ नम्बरसहित पहिलो स्थानमा रहेका छन्। त्यस्तै न्युरेन राना ११८ नम्बरसहित दोस्रो स्थानमा रहँदा विकास परियार १८४ अंक ल्याएर तेस्रो स्थानमा छन्। प्रतियोगितामा ६ राउण्ड सोलो प्रतिस्पर्धा हुने छ। शुक्रबार बाँकी राउण्ड प्रतिस्पर्धा भएर विजयी घोषण हुने छ। शुक्रबार एक्रोरोब्याटिक सो र कस्ट्यम सोअन्तर्गत पनि प्रतिस्पर्धा हुने छ। बाँकी खेलका अन्तिम प्रतिस्पर्धा पनि शुक्रबार नै हुने नेपाल हवाई खेलकुद संस्थाका अध्यक्ष कृष्ण भण्डारीले बताए। बुधबारदेखि सुरु भएको प्रतियोगितामा ८ महिला सहित ९९ प्याराग्लाइडिङ पाइलोटको सहभागिता रहेको छ। प्रतियोगितामा महिलापुरुष तथा टिमतर्फ गरी ७ इभेन्टमा प्रतिस्पर्धा भइरहेको छ। पहिलो, दोस्रो, तेस्रो र चौथो हुने खेलाडीले एक्युरेसी सोलो ल्याण्डीङ ओभरअलतर्फ क्रमश ५०, ३०, २० र १० हजार रुपैँया प्राप्त गर्नेछन्। महिलातर्फ ३०, २०, १० र ५ हजार रुपैँया प्राप्त गर्नेछन्। एक्युरेसी टेण्डम ल्यान्डिङ ओभरअल र एक्युरेसी टिम टेण्डम ल्याण्डडिङ ओभरअलमा पहिलो दोस्रो र तेस्रो हुनेले क्रमशः ३०, २०, १० र ५ हजारसहित मेडल तथा प्रमाणपत्र पाउने छन्। एक्रोब्याटिक प्रदर्शन, एयर ओभरअल तर्फ पहिलो, दोस्रो र तेस्रो हुनेलाई क्रमशः १५, १० र ५ हजार प्रास्तव गर्नेछन्। बेस्ट कस्ट्युमतर्फ उत्कृष्ट एक खेलाडीलाई १० हजार रुपैँया प्रदान गरिने आयोजक संस्थाका अध्यक्ष भण्डारीले बताए।"
मन्त्रिपरिषद्ले गर्यो विभिन्न देशमा रिक्त राजदूत नियुक्तिका लागि २० जनाको नाम सिफारिस,"काठमाडौं : सरकारले विभिन्न देशमा रिक्त राजदूत नियुक्तिका लागि २० जनाको नाम सिफारिस गरेको छ। बिहीबार साँझ बसेको मन्त्रिपरिषद् बैठकले परराष्ट्र सेवाबाट ८ जना र १२ जनाको नाम राजनीतिक दलबाट सिफारिस गरिएको स्वास्थ्य मन्त्री विरोध खतिवडाले जानकारी दिए। कर्मचारी र नेताहरु मिलाएर राजदूत नियुक्ति सिफारिस गरिएको छ, उनले भने। २० जनामा माओवादी केन्द्रको निर्वाचन आयोग प्रमुख विष्णुपुकार श्रेष्ठ, एकीकृत समाजवादीबाट मिलन तुलाधर, केशवराज पोखरेल, डिल्ली पौडेल, जसपाबाट नवराज सुवेदीलगायत रहेका छन्। परराष्ट्र सेवातर्फ भने नाम खुलाइएको छैन। त्यसैगरी मन्त्रिपरिषद्ले नेपाल टेलिकमको प्रबन्ध निर्देशकमा सुनिल पौडेललाई नियुक्त गरेको छ। सञ्चार मन्त्रालयको छनोट समितिले सिफारिस गरेका तीन जनामध्ये क्याविनेटले पौडेललाई नियुक्त गरेको हो।"
पशुपति क्षेत्रमा शुक्रबारदेखि तीन दिन हरसिद्धिको नाच प्रस्तुत गरिने,"काठमाडौं : पशुपति क्षेत्रमा शुक्रबारदेखि तीन दिनसम्म ऐतिहासिक, सांस्कृतिक, पुरातात्विक र धार्मिक महत्वको हरसिद्धिको नाच प्रदर्शन गरिने भएको छ। श्री श्री श्री हरसिद्धि (जलद्योः) नाच मूल समितिले आज जयवागेश्वरीमा आयोजना गरेको पत्रकार सम्मेलनमा तीन दिनसम्म नाचसहित परम्परागत नाटक प्रदर्शन गर्न लागिएको जानकारी गराइएको छ। जात्राका लागि हरसिद्धि मन्दिरस्थित ललितपुर महानगरपालिका वडा नं २८ बाट १०० जना देवगण आउने जानकारी गराइएको छ। देवगणलाई चावहिलको गोल्डेन लाइट पार्टी प्यालेसमा बस्ने, खाने व्यवस्था गरिएको मूल समितिका संयोजक दिलीप वैद्यले जानकारी दिए। हरसिद्धि नाच राजा विक्रमादित्यका पालामा सुरु भएर उनकै पालामा रोकिएको थियो। विसं ११३३ मा अमर मल्लले यो नाचलाई निरन्तरता दिएको तथ्य विभिन्न भाषा वंशावलीमा पाइने पशुपति क्षेत्रको संस्कृतिका ज्ञाता मुकुन्दराज वैद्यले बताए। अमर मल्लले सुरु गरेपछि पनि बीचमा यो नाच रोकिएको थियो। जसलाई राजा प्रताप मल्लले फेरि सुरु गरेका हुन्। विसं २०६६ अघि पनि करिब आधा शताब्दी जात्रा लोप भएको थियो। हरसिद्धिका स्थानीयवासी धर्मगोविन्द महर्जन पञ्चायतकालमा गुठी संस्थान, पशुपति र हरसिद्धि क्षेत्रका स्थानीयबासीबीच समन्वय हुन नसक्दा जात्रा रोकिएको बताउँछन्। तीनै वटा पक्षको समन्वयमा ५० वर्षपछि ऐतिहासिक महत्वको नाचसहितको यो जात्रा फेरि सुरु भएको हो। जात्रा सुरु भएको इतिहासअनुसार करिब दुई हजार वर्षअघिदेखि नै नेपालमा गीति नाटक परम्परा रहेको पुष्टि हुने पनि संस्कृतिविद् वैद्यले बताए। जात्रा चैत २५ गते पशुपति आई २७ गते बिदा हुने जनाइएको छ। जात्राका लागि रु २० लाख बजेट लाग्ने प्रारम्भिक अनुमान गरिएको छ। आवश्यक बजेट पशुपति क्षेत्र विकास कोष, स्थानीयवासी र सहयोगीबाट जुटाइने भएको छ।"
दार्चुला र धादिङमा विभिन्न परियोजना बनाउन भारतको सात करोड बढी आर्थिक सहायता,"काठमाडौं : दार्चुला र धादिङमा विभिन्न परियोजना निर्माण गर्न भारत सात करोड भन्दा बढी आर्थिक सहायता गर्ने भएको छ। दार्चुलाको जनविकास माध्यमिक विद्यालय र इरकोट स्वास्थ्य चौकी भवन तथा धादिङको महेशफाँट सिँचाई परियोजनाको निर्माणमा आर्थिक सहायताका लागि भारतीय दूतावास र दार्चुलाको दुहुँ र नौगाड गाउँपालिका तथा धादिङको गल्छी गाउँपालिकाबीच तीनवटा समझदारीपत्रमा हस्ताक्षर भएको छ। भारतनेपाल विकास सहकार्यअन्तर्गत निर्माण हुन लागेका तीनवटै सामुदायिक विकास परियोजनाको कूल अनुमानित लागत सात करोड ८ लाख रहेको छ। तीन करोड ३७ लाख लागतमा जनविकास माध्यमिक विद्यालय, दुई करोड ५३ लाख लागतमा इरकोट स्वास्थ्य चौकी भवन र एक करोड १७ लाख लागतमा महेशफाँट सिँचाई परियोजनाको निर्माण गरिने दूतावासले जनाएको छ।"
इमरान खानलाई राहत दिने निर्णयमा पाकिस्तानी प्रधानन्यायाधीशले देखे खोट,इस्लामावाद : पाकिस्तानका प्रधानन्यायाधीश उमर अता बन्दियालले प्रधानमन्त्री इमरान खानविरुद्धको अविश्वास प्रस्ताव खारेज गर्ने निर्णय त्रुटिपूर्ण रहेको बताएका छन्। अविश्वास प्रस्ताव रद्ध गर्ने उपसभामुखको निर्णयविरुद्ध पाकिस्तानी सर्वोच्च अदालतमा चलिरहेको सुनुवाइका क्रममा प्रधानन्यायाधीश बन्दियालले अप्रिल ३ तारिखमा उपसभामुख कासिम खान सुरीको प्रधानमन्त्रीविरुद्धको अविश्वास प्रस्ताव रद्ध गर्ने निर्णयमा दोष रहेको उल्लेख गरेका हुन्। बीबीसी हिन्दीकाअनुसार प्रधानन्यायाधीशले यो निर्णय सही नभएको र अगाडि के गर्ने भन्ने बाटो नै नदेखाइएको टिप्पणी सुनुवाइका क्रममा गरेका थिए। महान्यायाधिवक्ताले भने उपसभामुखको निर्णयको बचाउ नगर्ने तर नयाँ निर्वाचनबारे आफू चिन्तित रहेको बताएका छन्। उनले संसद विघटन सदर गरेर चुनावमा जानुपर्ने जिकिर गरेका थिए। जवाफमा प्रधानन्यायाधीशले राष्ट्रहितलाई ध्यानमा राख्नु अदालतको कर्तव्य भएको बताएका थिए। सुनुवाइका क्रममा अदालतले पाकिस्तानी संसदको कामकारवाहीको भिडियो हेर्ने पनि निर्णय गरिसकेको छ।
"अमेरिकी सभामुखको आसन्न ताइवान भ्रमणमा चीनको आपत्ति, रद्ध नगरे कडा कदम चाल्ने चेतावनी","बेइजिङ : चीनले अमेरिकी प्रतिनिधिसभाकी सभामुख नान्सी पेलोसीको आसन्न ताइवान भ्रमणप्रति कडा आपत्ति जनाएको छ। पेलोसी ताइवान आए कडा कदम उठाउने चेतावनी पनि चीनले दिएको छ। पेलोसी अर्को साता जापान हुँदै ताइवान भ्रमणमा निस्कने पश्चिममा मिडियाले जनाएका छन्। चिनियाँ विदेश मन्त्रालयका प्रवक्ता झाओ लिजिअनले ताइवान र अमेरिकाबीच कुनै पनि आधिकारिक सम्पर्कको चीनले विरोध गर्ने बताउँदै अमेरिकाले पेलोसीको भ्रमण रद्ध गर्नुपर्ने बताए। यदि पेलोसीले ताइवानको भ्रमण गरिन् भने यो नतिजा अमेरिकाले भोग्नुपर्नेछ, प्रवक्ता झाओले चेतावनी दिए। भ्रमणले अमेरिका र चीन सम्बन्धमा असर पार्नेसमेत बताएको रोयटर्सले जनाएको छ। पेलोसी चीनको कटु आलोचक तथा मानवअधिकार उल्लंघनको आरोप लगाउने अमेरिकी राजनीतिज्ञ हुन्। एक चीन नीतिअन्तर्गत चीन ताइवानलाई आफ्नो भूभाग ठान्छ। तर ताइवान आफूलाई स्वतन्त्र देश ठान्छ। ताइवानमा सन् १९९७ मा पनि तत्कालीन अमेरिकी सभामुखले ताइवानको भ्रमण गरेका थिए।"
नेपालको मौलिक खाना प्रवर्द्धन गर्न बीबीसी मास्टर सेफको टोली नेपालमा,"काठमाडौं : नेपालको मौलिक खाना, संस्कृति र गन्तव्य प्रवर्द्धनका लागि बीबीसी मास्टर सेफ सन्तोष साहसहितको टोली काठमाडौं आइपुगेको छ। प्यासिफिक एसिया ट्राभल एशोसिएशन (पाटा) नेपाल च्याप्टरको आमन्त्रणमा बीबीसी मास्टर सेफः द प्रोफेसनल २०२० का फाइनालिस्टहरु नेपाल आएका हुन्। कोभिड१९ महामारीपछिको पर्यटन पुनरुत्थान अभियानअन्तर्गत सेफ साहसहितको टोलीलाई नेपाल बोलाएर मौलिक खाना संस्कृति र गन्तव्य प्रवर्द्धनमा सहभागी गराइने पाटा नेपाल च्याप्टरका प्रमुख कार्यकारी अधिकृत सीइओ सुरेशसिंह बुडालले बताए। उनले बीबीसी मास्टर सेफका चर्चित सेलिब्रेटी सेफलाई नेपाल भ्रमण गराई गन्तव्यको प्रचारप्रसार तथा मौलिक खाना र संस्कृतिको प्रवर्द्धन गर्न पाटाले गरेको पहलले महामारीपछिको पर्यटन पुनरुत्थानमा विशेष सहयोग हुने विश्वास व्यक्त गरे। दस दिनसम्म हुनेछन् यी कार्यक्रम पाटा नेपालका अनुसार मास्टर सेफ टोली आज काठमाडौँ आइपुग्ने र नेपालमा १० दिनसम्म विभिन्न प्रचारात्मक गतिविधिमा संलग्न हुनेछ। निर्धारित कार्यक्रम तालिका अनुसार सेफ टोली ८ तारिख पोखरा जानेछ भने ९ तारिखमा काठमाडौँ फर्केर १० तारिखमा जनकपुर जाने र त्यहाँ आयोजना हुने मिथिला खाना तथा रेसिपी विषयक कार्यक्रममा सहभागी हुनेछ। उक्त टोली ११ तारिखका दिन काठमाडौँमा आयोजना हुने पाटा नेपाल च्याप्टरको ४५ औँ वार्षिक साधारणसभाको औपचारिक समारोहमा सहभागी हुनेछन्। त्यसैगरी १२ तारिखकमा काठमाडौँमा फाइनडाइनिङ कार्यक्रममा सहभागी भई १३ तारिखमा लुक्ला जाने र सगरमाथा आधार शिविर कालापत्थर भ्रमणको कार्यक्रम छ। उक्त टोली लुक्लाबाट फर्केपछि १५ तारिखमा बर्दिया जानेछ। बर्दियामा थारु संस्कृति तथा खानासम्बन्धी प्रवर्द्धानात्मक कार्यक्रमसहित मास्टरशेफद्वारा नेपालको खानाको लोभ र रहस्य पत्ता लगाउन वाइल्ड स्पाइसेस हन्टिङ कार्यक्रम आयोजना गरिने छ। १७ तारिखकमा सेफ एशोसिएशनको कुकिङ प्रतियोगितामा सहभागी भएर सेफ टोली फर्किने कार्यक्रम छ।"
काठमाडौंको विभिन्न स्थानबाट बेवारिसे सात वटा बुलेट मोटरसाइकल बरामद,"काठमाडौं : प्रहरीले बेवारिसे अवस्थामा रहेका सात थान बुलेट मोटरसाइकल बरामद गरेको छ। महानगरीय अपराध महाशाखाको टोलीले काठमाडौँ उपत्यकाका विभिन्न क्षेत्रबाट ती मोटरसाइकल बरामद गरेको हो। बरामद गरिएका मोटरसाइकल आज भन्सार कार्यालयको जिम्मा लगाइएको छ। महाशाखाका प्रमुख प्रहरी वरिष्ठ उपरीक्षक वसन्तबहादुर कुँवरका अनुसार भारतीय नाकाबाट भन्सार छली चोरीपैठारी गरेर मोटरसाइकल भित्र्याइएको हो। सुप प्र ०१००९ प २०५०, से७प ८४८९, प्र०१०४९ प ३३२६, बा४९प ९३२२, बा प्र ०२०२३२४७४, सुप प्र ०१००९प ५१६६ र सु प प्र ०१००८ प ५५९ नम्बरका मोटरसाइकल बरामद गरिएका हुन्। ती मोटरसाइकलको मूल्य रु २१ लाख बराबर रहेको बताइएको छ।"
संकटमा इमरान खान : पाकिस्तानी सर्वोच्च अदालतले अविश्वास प्रस्तावमा आजै फैसला सुनाउने,काठमाडौं : पाकिस्तानी प्रधानमन्त्री इमरान खानविरुद्धको अविश्वास प्रस्ताव खारेज गर्ने उपसभामुखको निर्णयको वैधतामाथि सर्वोच्च अदालतले आजै फैसला सुनाउने भएको छ। पाकिस्तानी सञ्चारमाध्यमकाअनुसार प्रधानमन्त्रीविरुद्धको अविश्वास प्रस्ताव रद्ध गर्ने उपसभामुख कासिम खान सुरीको अप्रिल ३ तारिखको निर्णयविरुद्ध परेको मुद्दामा सुनुवाइ सकिएको छ। निर्णय सदर गरेर चुनाव जाने वा बदर गरेर अविश्वास प्रस्ताव अघि बढाउने फैसला आज राति स्थानीय समयअनुसार साँझ ७:३० बजे अदालतले सुनाउने पाकिस्तानी पत्रिका डनले जनाएको छ। विपक्षीले संसदमा प्रधानमन्त्रीविरुद्ध ल्याएको अविश्वास प्रस्तावमाथि अप्रिल ३ मा छलफल तथा मतदान गर्ने कार्यसूची थियो। तर त्यसअघि नै उपसभामुख खानले खारेज गरिदिएका थिए। अविश्वास प्रस्ताव खारेज भएपछि प्रधानमन्त्री खानको सिफारिसमा राष्ट्रपतिले संसद विघटन गरेका थिए। अविश्वास प्रस्तावसँगै संसद विघटनबारे पनि फैसलामा आउने बताइएको छ। यता विपक्षी दलहरुले उपसभामुखको निर्णय असंवैधानिक भन्दै विरोध गरेका थिए। अदालतले आफैं अग्रसरता लिएर यो निर्णयविरुद्ध सुनुवाइ थालेको थियो। बिहीबार सुनुवाइ सकेर फैसला तयार पारेको छ। सुनुवाइका क्रममा प्रधानन्यायाधीश उमर अता बन्दियालले उपसभामुखको निर्णयमा दोष र खोट रहेको स्वीकार गरेका थिए।
२५ जना कोरोनामुक्त हुँदा ७ संक्रमित थपिए,काठमाडौं : नेपालमा थप ७ जनामा कोरोना भाइरस संक्रमण देखिएको छ। स्वास्थ्य तथा जनसंख्या मन्त्रालयका अनुसार पछिल्लो २४ घन्टामा ४६६८ नमूना परीक्षण गर्दा ७ नमूनाको रिपोर्ट पोजिटिभ आएको हो। सोही समयमा २५ जना कोरोनामुक्त भएका छन्। बिहीबार कोरोनाबाट कसैको पनि मृत्यु नभएको मन्त्रालयले जनाएको छ। हाल कोरोनाका सक्रिय संक्रमितको संख्या ७४७ रहेको छ। मन्त्रालयका अनुसार पछिल्लो २४ घन्टामा ५० हजार ९३ जनाले कोरोनाविरुद्धको खोप लगाएका छन्।
साथीलाई गोली हानी हत्या गरेको आरोपमा मनोज महरा पक्राउ,"जनकपुरधाम : साथीको चक्कु र गोली हानी हत्या गरेको अभियोगमा एक युवक पक्राउ परेका छन्। धनुषाको हंसपु्र नगरपालिकामा गोली हानी साथीलाई गहुँ खेतमा फालेका युवकलाई धनुषा प्रहरीले पक्राउ गरेको हो। पक्राउ पर्नेमा धनुषाको हंसपुर नगरपालिका७ नौवाखोरका २० वर्षीय मनोज महरा रहेका छन्। जिल्ला प्रहरी कार्यालय धनुषाका प्रहरी प्रवक्ता प्रहरी नायब उपरीक्षक जितेन्द्रकुमार बस्नेतका अनुसार बुधबार हंसपुर नगरपालिका७ का १८ वर्षीय विजय रामको हत्या गरी गँहु खेतमा फालिएको अवस्थामा शव फेला परेको थियो। शव फेला परेको खबरपश्चात प्रहरीले गरेको अनुसन्धानबाट यस घटनामा महरासहित तीन जनाको संलग्नता रहेको खुलेको छ। प्रहरी निरीक्षक विक्रम साहको नेतृत्वमा खटेको अनुसन्धान टोलीले घटनास्थलको सुक्ष्म अनुसन्धान र विभिन्न व्यक्तिहरुसँग सोधपुछ गर्दा विजय राम मंगलबार राति ७ बजे ३ जना साथीहरुसँग घर बाहिर घुम्न जाने बहानामा निस्केका थिए। प्रहरीले घटनामा महरालाई नियन्त्रणमा लिएर अनुसन्धान गर्दा हंसपुर७ कै १९ वर्षीय पंकज मण्डल, २२ वर्षीय जितु मण्डल र महराले मिलेर विजय रामलाई गोली हानी हत्या गरेको खुलेको प्रवक्ता बस्नेतले बताए। तीनै जनाले पुरानो रिसिबीको कारण विजयको हत्या गरेको खुलेको हो। धनुषाका प्रहरी उपरीक्षक बसन्त रजौरेले हत्या गरिएका युवा र हत्या गर्ने सबैजना साथी नै रहेको र सोही क्रममा उनीहरुबीच विवाद हुँदा हत्याको योजना बनेको बताए। यिनीहरु सँगै लागुऔषध खाने गरेका थिए। सोही क्रममा विवाद भएछ। हत्या भएका युवाले विभिन्न व्यक्तिको घरमा चोरी गर्ने साथीहरुको नाम भनेपछि प्रहरीले खोजतलास गर्दा दुःख हुन्थ्यो। त्यसपछि हत्याको योजना बनाएको खुलेको छ, उनले भने। घटनास्थलबाट बरामद भएको चस्मा र सर्ट पंकज मण्डलको रहेको मृत्तकका बुबा र पक्राउ परेका महराले सनाखत गरेका हुन्। पक्राउ परेका मनोजलाई ज्यानसम्बन्धी कसुर (कर्तव्य ज्यान) मुद्दामा म्याद लिई अनुसन्धान गरिरहेको र फरार रहेका दुबै जनाको खोजतलास भइरहेको जिल्ला प्रहरी कार्यालय धनुषाले जनाएको छ।"
स्थानीय तह निर्वाचन : म्याग्दीमा पाँच दलले चुनावी तालमेल गर्ने,"बेनी :आगामी बैशाख ३० गते हुने स्थानीय तह चुनावमा म्याग्दीमा सत्ता गठबन्धनका पाँच दलले तालमेल गर्ने भएका छन् । नेपाली कांग्रेस, नेकपा माओवादी केन्द्र, नेकपा एकीकृत समाजवादी, राष्ट्रिय जनमोर्चा र जनता समाजवादी (जसपा) का नेताहरुको बिहीबार बेनीमा बसेको संयुक्त बैठकले म्याग्दीका छवटै स्थानीय तहमा साझा उम्मेदार तय गर्ने निर्णय गरेका हुन् । सबै दलको वडा तहबाट आएको रिपोर्टको आधारमा दलहरुबीच पालिका र उम्मेदवार बाँडफाँडका लागि सहमति गरिने नेपाली कांग्रेस म्याग्दीका सचिव हिराबहादुर पुनले बताए । 'गठबन्धनमा आवद्ध दलहरुको शक्ति सन्तुलनको आधारमा पालिका र वडामा उम्मेदवार बाँडफाँडको निर्णय हुन्छ, 'उनले भने, 'चुनावी तालमेल गर्न जिल्ला र पालिकास्तरीय संयन्त्र बनाएका छौं।' बैठकमा कांग्रेस सभापति खम्बिर गर्बुजा, माओवादी केन्द्रका जिल्ला संयोजक रेशम जुग्जाली, नेकपा एकीकृत समाजवादीका अध्यक्ष कृष्णकुमार विश्वकर्मा, राष्ट्रिय जनमोर्चाका जिल्ला अध्यक्ष छबि विश्वकर्मा र जनता समाजवादीका अध्यक्ष देबेन्द्रबहादुर विश्वकर्मालगायत नेताहरुको उपस्थिति थियो । २०७४ को निर्वाचनमा कांग्रेसले बेनी नगरपालिकामा प्रमुख र तीन गाउँपालिका अध्यक्ष, दुई गाउँपालिका उपाध्यक्ष र १५ वटा वडामा अध्यक्ष जितेको थियो । माओवादी केन्द्रले सातवटा वडा जितेको थियो । एमालेले दुई गाउँपालिका अध्यक्ष, तीन गाउँपालिका उपाध्यक्ष र २३ वटा वडा अध्यक्ष जितेको थियो । बेनी नगरको उपप्रमुख राप्रपाले जितेको थियो ।"
"पाँच दिनदेखि बेपत्ता बालकको शव सेफ्टी ट्यांकीमा भेटियो, एकै परिवारका सातजना पक्राउ","मलंगवा : सर्लाहीको मलंगवा नगरपालिका वडा नं १२ गम्हरियामा एक ८ वर्षीय बालकको हत्या भएको छ । पाँच दिनदेखि हराई रहेका दिपेन्द्र ठाकुरका छोरा आकाश कुमार ठाकुरको शव भेटिएको हो। आकाशको शव छिमेकी जगदिश ठाकुर बडहीको चर्पीको सेफ्टी ट्यांकीमा फेला परेको जिल्ला प्रहरी कार्यालय सर्लाहीले जनाएको छ । आकाश गत चैत्र २० गते रातीबाट हराएका थिए। गाउँमै न्वारनको भोज खानका गएका आकाश हराएपछि परिवारजनले प्रहरीलाई सोही दिन राती ११ बजे खबर गरेका थिए । बालक हराएको खबर पाएपछि प्रहरीले अनुसन्धान सुरु गरेका थिए । अनुसन्धानको क्रममा शंकास्पद व्यक्तिलाई नियन्त्रणमा लिएर छानबिन गर्दै जाँदा आकाशलाई मारेर घरकै सेफ्टी ट्यांंकीमा फालेको पता लागेको हो । बिहीबार बिहान घटनास्थल पुगेको प्रहरीले आकाशको शव प्लाष्टिकको बोरामा बेरेर ट्यांकीमा फालेको अवस्थामा फेला परेको थियो । प्रहरीले घटनामा संलग्न रहेको आशंकामा एउटै परिवारका ७ जनालाई नियन्त्रणमा लिएर छानबिन सुरु गरेको जिल्ला प्रहरी कार्यालय सर्लाहीका प्रहरी नायब उपरीक्षक माधवप्रसाद बुढाथोकीले जानकारी दिए। 'हत्या के कति कारणले भएको हो त्यो अहिले खुलेको छैन, 'नायब उपरीक्षक बुढाथोकीले भने, 'शंकास्पद व्यक्तिहरुलाई ल्याएर छानबिन गर्दैछौं ।' बैदेशिक रोजगारीको क्रममा साउदी अरबमा रहेका मृतकका बुवा दिपेन्द्र छोरा हराउने वित्तिकै घर आएका थिए । आकाशको हत्यापछि गाउँ पुरै शोकमा डुबेको छ । आमा भने अचेत अवस्थामा छन्। त्यसैगरी बुधबार साँझ मलंगवा ९ मा एक भारतीय नागरिकको गोली प्रहारबाट हत्या भएको छ । भारतको बिहार राज्य सीतामढी जिल्ला थाना सोनबर्सा ग्राम पंचायत बिसनपुरको अन्दाजी ३५ वर्षीय इन्दल महतोको हत्या भएको हो । बि आर ३० ए ए ८५४५ नम्बरको मोटरसाइकलमा बजारतिर घुम्दै गरेको अवस्थामा महतोलाई अपरिचित समूहले गोली हानेको थियो ।"
उद्योग मन्त्री दिलेन्द्रप्रसाद बडूले गरे पदभार ग्रहण,"काठमाडौंः नवनियुक्त उद्योग वाणिज्य तथा आपूर्तिमन्त्री दिलेन्द्रप्रसाद बडूले पदभार ग्रहण गरेका छन् । मन्त्रालयमा बिहीबार पदभार ग्रहण गर्दै मन्त्री बडूले साना तथा मझौला उद्योग महाशाखा गठन गर्ने र त्यसको छुट्टै नीति निर्माण,अध्ययनका लागि मन्त्रालयका सहसचिवको नेतृत्वमा कार्यदल गठन गर्ने निर्णयमा हस्ताक्षर गरे । मन्त्री बडूले कोरोना महामारीले सिथिल बनेको अर्थतन्त्र पुनःचलायमान हुन थालेको र मुलुकको अर्थतन्त्रसँग जोडिएको मन्त्रालयका तात्कालिक र दिर्घकालीन समस्या एवं चुनौतिहरु सबै मिलेर समाधान गर्नुपर्नेमा जोड दिए । उनले आयात र निर्यातको चेन सन्तुलनका लागि तत्कालिन र दिर्घकालीन योजना निर्माण गरेर अघि बढ्ने बताए । यसअघि मन्त्री बडूले कानुन,न्याय तथा संसदीय मामिला मन्त्रालयमा जिम्मेवारी सम्हाल्दै आएका थिए ।"
हतियार बुझाउन अटेरी गर्दै सर्वसाधारण,"परासी : जिल्ला प्रशासन कार्यालय पश्चिम नवलपरासीले हतियार बुझाउन निकालेको सूचना कार्यान्वयन गर्न चासो दिएको पाइएको छैन । बैशाख ३० गते हुने स्थानीय तह निर्वाचनलाई मध्यनजर गर्दै जिल्ला प्रशासनले सर्वसाधारणले राखेका हतियार बुझाउन सूचना प्रकाशन गरेर अनुरोध गरेको छ । तर, अहिलेसम्म भने हतियार बुझाउन धेरैले अटेरी गर्दै चासो देखाएका छैनन् । हतियारको खोजी गर्दै छिटो बुझाउनका लागि प्रशासनले सर्वसाधारणलाई ताकेतासमेत गरेको पाइएको छैन । जसका कारण सूचनालाई मात्र आधार मानेर हतियार बुझाउन कसैले चासो नदेखाएका हुन् । यसले निर्वाचनको समयमा हतियारको दुरुपयोग हुने संभावना पनि नबढ्ला भन्न सकिदैन । चैत ११ गते प्रहरी कार्यालयमा हतियार बुझाउन प्रशासनले सूचना निकालेको हो । हतियार बुझाउने म्याद चैत मसान्तसम्म दिइएको छ । जिल्ला प्रशासन कार्यालयबाट इजाजत लिएर हतियार राख्नेको संख्या ३ सय ४६ रहेको प्रमुख जिल्ला अधिकारी श्रवण कुमार पोखरेलले जानकारी दिए । धेरै संख्यामा हतियार राखेको पाइएपनि बिहीबारसम्म जम्मा ५ जनाले मात्र बुझाएको जिल्ला प्रहरी कार्यालयका सूचना अधिकारी डीएसपी प्रेम शाहीले जानकारी दिए । बुझाइएकामा १२ बोरका राइफल हुन् । इजाजत दिएकामध्ये १ सय ११ नवीकरण छैनन् । हतियारको अवस्थाका बारेमा पनि प्रशासन बेखबर जस्तै छ । सम्बन्धित प्रहरी कार्यालयमा सूचना टाँस गर्ने र कार्यालयको फेसबुक पेजमा मात्र सूचनालाई केन्द्रित गर्दा आमसर्वसाधारणले त्यसको जानकारी पाउन नसकेको बताइएको छ । सूचनालाई व्यापक बनाउन नसक्दा पनि सोचे अनुसारका हतियार संकलन हुन नसकेको प्रमुख जिल्ला अधिकारी पोखरेलको भनाइ छ । 'अझ पनि केही दिन बाँकी छ । सर्वसाधारणले सूचना नपाएर पनि हुनसक्छ । त्यसलाई व्यापक बनाउँछौं,'प्रजिअ पोखरेलले भने । जिल्लामा विगतमा सम्पन्न भएका निर्वाचन शान्तिपूर्ण तरिकाले सम्पन्न भएकोले यो चुनाव पनि शान्तिपूर्ण हुनेमा आफू विश्वस्त रहेको पोखरेलको भनाइ छ । हतियारको दुरुपयोग हुनसक्ने अवस्थालाई पनि गम्भीरताका साथ लिएर संकलन गरिने प्रजिअ पोखरेलले बताए । सबैभन्दा बढी भारतीय सिमावर्ती गाउँका सर्वसाधारणले हतियार राखेका छन् । हतियार राख्नेमा नेतादेखि गाउँमा बस्ने सामान्य व्यक्तिले समेत रहेको पाइएको छ । कानुनले तोकेको समयभित्र नवीकरण नगराए स्वत : अवैधजस्तै हुने भएकाले नवीकरण गराउनु पर्ने प्रमुख जिल्ला अधिकारी पोखरेलले बताए । जिल्ला प्रशासन कार्यालयले व्यक्तिगत आत्मरक्षाका लागि अनुमति दिएर हतियार राख्न दिने गरेको छ । इजाजत लिएर हतियार राख्ने व्यक्तिहरुसँग १२ बोरका राईफल बढी छन् । त्यसैगरी ब्रिजलोड, १२ बोर, कटुवा, भरुवा बन्दुक, टोटालगायतका छन् ।"
"१० महिनापछि उद्योग मन्त्रालयले पायो मन्त्री, यस्तो छ बडूको पहिलो निर्णय","काठमाडौं : नवनियुक्त उद्योग वाणिज्य तथा आपूर्तिमन्त्री दिलेन्द्रप्रसाद बडूले पदभार ग्रहण गरेका छन्। तत्कालीन मन्त्री राजकिशोर यादव सर्वोच्च अदालतको आदेशबाट पदमुक्त भएसँगै १० महिनादेखि खाली रहेको उद्योग मन्त्रालयले बिहीबार नयाँ मन्त्रीका रुपमा बडूलाई पाएको हो। प्रधानमन्त्री शेरबहादुर देउवाले मन्त्रिपरिषद् हेरफेर गर्दै यसअघि कानुनमन्त्री रहेका बडूलाई उद्योग मन्त्रालयको जिम्मा दिएका हुन्। मन्त्रालयमा विहीवार पदभार ग्रहण गर्दै मन्त्री बडूले साना तथा मझौला उद्योग महाशाखा गठन गर्ने र त्यसको छुट्टै नीति निर्माण, अध्ययनका लागि मन्त्रालयका सहसचिवको नेतृत्वमा कार्यदल गठन गर्ने पहिलो निर्णयमा हस्ताक्षर गरेका छन्। मन्त्री बडूले कोरोना महामारीले शिथिल बनेको अर्थतन्त्र पुनःचलायमान हुन थालेको र मुलुकको अर्थतन्त्रसँग जोडिएको मन्त्रालयका तात्कालिक र दीर्घकालीन समस्या एवं चुनौतीहरु सबै मिलेर समाधान गर्नुपर्नेमा जोड दिए। उनले आयात र निर्यातको चेन सन्तुलनका लागि तत्कालीन र दीर्घकालीन योजना निर्माण गरेर अघि बढ्ने बताए। यसअघि मन्त्री बडूले कानुन, न्याय तथा संसदीय मामिला मन्त्रालयमा जिम्मेवारी सम्हाल्दै आएका थिए।"
"सेयर बजारमा दोहोरो अंकको वृद्धि, दुई अर्बमाथिको कारोबार","काठमाडौं : निरन्तर ओरालो लागेको सेयर बजार कारोबारको अन्तिम दिन (बिहीबार) आएर दोहोरो अंकले उकालो लाग्यो। नेप्से परिसूचक ३५६६ अंकले बढेर २४६४३१ विन्दुमा अडिएको छ। सेन्सेटिभ इन्डेक्स ८१३ अंकले ४६३७३ विन्दुमा पुगेको छ। नेप्से बढेसँगै बुधबारको तुलनामा कारोबार रकम पनि बढेको छ। यसदिन २२४ कम्पनीको ५४ लाख ४४ हजार ७३८ कित्ता सेयर २ अर्ब १२ करोड १५ लाख ११ हजार २८० रुपैयाँमा खरिदबिक्री भयो। अघिल्लो कारोबार दिन बुधबार २२६ कम्पनीको ४३ लाख ७९ हजार ४२ कित्ता सेयर १ अर्ब ९९ करोड ५९ लाख ६४ हजार ३८४ रुपैयाँमा खरिदबिक्री भएको थियो। सेन्सेटिभ इन्डेक्स २२८ अंकले घटेर ४५५९४ विन्दुमा अडिएको थियो। साताको पहिलो दिन आइतबारदेखि ओरालो लागेको सेयर बजार बिहीबार आएर सुधार आएको हो। आइतबार २२५ कम्पनीको ३२ लाख ५३ हजार ८१६ कित्ता १ अर्ब ४६ करोड ७ लाख ७३ हजार ७२९ रुपैयाँमा खरिदबिक्री भएको थियो। सो दिन ३ कम्पनीको सेयर मूल्यमा सकारात्मक सर्किट लेभलमा कारोबार भयो भने १ कम्पनीको मात्र सेयर मूल्य बढेको थियो। सोमबार नेप्से परिसूचक १४८८ अंकले घटेर २४ सय ९८५३ विन्दुमा अडिएको थियो। सो दिन डेढ करोडको सेयर कारोबार भएको थियो। यस्तै मंगलबार पनि नेप्से घट्ने क्रम रोकिएन। सो दिन २ अर्ब बढीको सेयर कारोबार भएको थियो। बुधबार २४२८७५ विन्दुमा बन्द भएको सेयर बजारमा कारोबार रकम दुई अर्ब पनि पुगेन। अघिल्लो कारोबार दिन १३ समूहमध्ये ३ को मात्र सूचक बढेको थियो। यसदिन १३ वटै समूहक सूचक बढ्दा सेयर बजारमा हरियाली छाएको छ। अन्य समूहको सर्वाधिक ३५९ प्रतिशतले सेयर मूल्य बढ्यो। यस्तै व्यापार समूहको सूचक २६२ प्रतिशतले बढ्दा जीवन विमाको १९२, लघुवित्तको १३३ र होटल तथा पर्यटन,लघुवित्तको १३३ र बैंकिङको ११४ प्रतिशतले मूल्य ओरालो लाग्यो। यसदिन दुई कम्पनीको सेयर सकारात्मक सर्किट लेभलमा कारोबार भयो। हिमालयन पावर पार्टनर र नेष्डो समृद्धि लघुवित्तीय वित्तको सेयर मूल्य १० प्रतिशतले बढेको हो। कारोबार रकमका आधारमा यस दिन नबिल बैंक अग्रस्थानमा रह्यो। सो कम्पनीको ७ करोड ३८ लाख रुपैयाँभन्दा बढीसहित खरिदबिक्री रकममा नबिल बैंक अग्रस्थानमा रहेको छ । यसैगरी, दोस्रो र तेस्रो स्थानमा क्रमशः प्राइम कमर्सियल बैंक र हिमालयन डिस्टिलरी रहेका छन्। यसअघि बुधबार एउटा मात्रै कम्पनीको सेयर सकारात्मक सर्किट लेभलमा कारोबार भएको थियो। सो दिन नेष्डो समृद्धि लघुवित्तीय वित्तको सेयर १० प्रतिशतले बढेको सेयर बजारमा ९ करोड बढीको कारोबार गरी हिमालयन डिस्टिलरी अग्रस्थानमा रहेको थियो।"
कांग्रेसले लोकतन्त्र दिवसका दिन घोषणापत्र सार्वजनिक गर्ने,"काठमाडौं : सत्तारुढ नेपाली कांग्रेसले लोकतन्त्र दिवसका दिन वैशाख ११ गते चुनावी घोषणापत्र सार्वजनिक गर्ने भएको छ। बिहीबार बसेको स्थानीय तह निर्वाचन घोषणापत्र तयारी समितिको बैठकले वैशाख ११ गते घोषणापत्र सार्वजनिक गर्ने निर्णय गरेको हो। स्थानीय तहको निर्वाचन वैशाख ३१ गते हुँदैछ। महामन्त्री गगनकुमार थापा नेतृत्वको समितिले पहिला सानो टिम बनाएर छलफल गरेर समेट्नुपर्ने विषय संकलन गर्ने र त्यसपछि सबै मस्यौदा एकीकृत गरेर अन्तिम रुप दिनेगरी कार्यविभाजन गरेको छ। अन्तिम मस्यौदा तयार गरेर ११ गते सार्वजनिक कुरा भएको छ, केन्द्रीय सदस्य अजयबाबु शिवाकोटीले भने। उनले ११ गते घोषणापत्र सार्वजनिक गर्ने र १२ गते उम्मेदवारी मनोनयन दर्ता गरिने बताए। घोषणापत्रका लागि विभिन्न माध्यममार्फत व्यापक सुझाव संकलन गरिने उनको भनाइ छ। टोल फ्रि नम्बरसहित अन्य माध्यमबाट आम नागरिकबाट सुझाव लिन्छौं, उनले भने।"
"संसद नाराबाजीमै सकियो, अदालत अदालत जस्तो भएन :अध्यक्ष लिङदेन","इलाम : राष्ट्रिय प्रजातन्त्र पार्टीका अध्यक्ष राजेन्द्र लिङदेनले अदालत अदालत जस्तो नभएको आरोप लगाएका छन् । इलामको सूर्योदयमा राप्रपाको आमसभालाई सम्बोधन गर्दै अदालतले अदालत जस्तो काम नगरेको आरोप लगाए । नागरिकले न्यायको लागि आश गर्ने ठाउँ नै सकिएको उनको भनाइ छ । उनले भने, 'एउटा न्यायाधीश अर्को न्यायधीशको विरुद्ध भष्टाचारी भन्छ यो सामान्य कुरा हो ।' अध्यक्ष लिङदेनले कतै न्याय पाइएन भने अदालत जान्छु भन्ने दिन सकिएको बताए । उनले संसद पनि संसद जस्तो नभएको दावी गरे । संसदले जनताको समस्यामा निर्णय लिन नसकेको आरोप लगाए । संसदले काम नगरेको कति भयो तपाईंलाई थाहा छ भन्दै उनले भने, 'संसद नाराबाजी गरेरै सकियो । आज संसद छ कि छैन भन्ने अवस्थामा छ ।' उनले प्रदेश संरचना आवश्यक नरहेको बताए । उनले भने, 'केन्द्र र स्थानीय तह भए पुग्छ प्रदेश आवश्यक छैन ।' उनले एकतीस वर्षदेखि केहि दलको बन्दक बनेको आरोप लगाए । कार्यक्रममा अभिनेतृ, राप्रपाकी केन्द्रीय सदस्य रेखा थापालगायतले सम्बोधन गरेका थिए ।"
आचारसंहिता सम्बन्धमा थप निर्णय हुन सक्छ : निर्वाचन आयोग,"काठमाडौं : निर्वाचन आयोगले स्थानीय निर्वाचन आचारसंहिता सम्बन्धमा थप निर्णय हुनसक्ने बताएको छ। प्रमुख प्रतिपक्षी दल नेकपा एमालेले आचारसंहिता सम्बन्धमा लिखितरुपमा असहमति जनाएपछि यस विषयमा आयोगले ध्यानाकर्षण भएको जनाएको हो। नियमित प्रेस ब्रिफिङमा आयोगका सहप्रवक्ता सूर्यप्रसाद अर्यालले निर्वाचन आचारसंहिताबारे अध्ययन गरेर थप निर्णय गर्न सकिने बताए। निर्वाचन आचारसंहिताबारे अध्ययन गरेर थप निर्णय हुनसक्छ। प्रमुख प्रतिपक्षी दलबाट आचारसंहिता सम्बन्धमा केही कुरा उठेको छ। यो विषयलाई आयोगले गम्भीररुपमा लिएको छ, उनले भने। निर्वाचन आयोगले जारी गरेको स्थानीय तह निर्वाचन आचारसंहिताको विषयमा एमालेले लिखितरुपमै ६ बुँदे असहमति जनाएको थियो। महासचिव शंकर पोखरेल नेतृत्वको टोलीले बिहीबार निर्वाचन आयोगका प्रमुख आयुक्त दिनेश थपलियालाई भेटेर असहमति राखेका थिए। प्रचार प्रसारमा सामाजिक सञ्जालको प्रयोग गर्न पाउनुपर्ने, मतपत्र निलो बनाउनुपर्ने लगायत माग एमालेले अघि सारेको छ।"
एमाले र केपी ओलीका कारण मधेसी जनताले अधिकार पाएनन् : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले मधेसी जनताको पहिचान र अधिकारसहितको संविधान संसोधन प्रस्ताव पारितको बाधक एमाले रहेको बताएका छन्। सिराहको मिर्चैयामा आयोजित कार्यक्रममा सम्बोधन गर्दै उनले त्यसका असली भागिदार केपी शर्मा ओली रहेको बताए। 'मधेसी जनताको पहिचान र अधिकार संविधानमा जति लेखिनुपर्थ्यो, लेखिएन। मधेसी जनताको अधिकारलाई परिमार्जनका निमित्त संसद सचिवालयमा प्रस्तावसमेत दर्तासमेत भयो। एमाले भन्ने पार्टी र केपी ओली भन्ने नेताकै कारण मधेसी जनताको पहिचान र अधिकारको संसोधन प्रस्ताव पारित हुन सकेन। यो ऐतिहासिक तथ्य पनि हो, उनले भने। पहिचान र अधिकारको लडाइँका लागि आफूहरुले अभियान अघि बढाएको उनले बताए। 'प्रचण्ड भनेको पहाडियामात्रै होइन, नेपाली जनताको छोरो हुँ भनेर सिराहबाट चुनाव लडेको थिएँ, उनले भने। उनले ठूलो बलिदानबाट प्राप्त गरेको पहिचान, अधिकार, समावेशी संघीयता, गणतन्त्र र धर्म निरपेक्ष उल्ट्याउने षड्यन्त्र भएको बताए। 'केपी ओलीले पार्टीमा अल्पमत परेको हुनाले संसद् विघटन गर्ने अपराध गरे। त्यो अपराध पार्टीका विरुद्ध संघर्षका नाममा गरियो। जनयुद्ध र जनआन्दोलनको बलमा प्राप्त उपलब्धि उल्ट्याउने दुस्साहस भयो। त्यो षड्यन्त्र सफल हुन्थ्यो भने यो देश राजनीतिक दुर्घटनामा परिसक्थ्यो, उनले भने।"
ओलीका कृत्रिम टावरले भ्रष्टाचार बढायो : नेता पौडेल,"काठमाडौं : नेपाली कांग्रेसका युवा नेता प्रदीप पौडेलले केपी शर्मा ओली नेतृत्वको तत्कालीन सरकारले अनुत्पादक क्षेत्रमा लगानी गर्नुबाहेक देश बनाउने कुनै पनि योजना नल्याएको दाबी गरेका छन्। स्याङ्जाको चापाकोट नगर कार्यसमितिले बिहीबार घरघर जाऔँ, कांग्रेस जिताऔँ अभियानअन्तर्गत आयोजना गरेको कार्यक्रमलाई सम्बोधन गर्दै उनले ओली नेतृत्वको सरकारले अनुत्पादक क्षेत्रमा लगानी गर्नुबाहेक देश बनाउने कुनै पनि योजना नल्याएको दाबी गरेका हुन्। कम्युनिस्ट पार्टीका कार्यकर्ता पाल्नका निम्ति राज्यकोष दोहान गरिएको आरोप लगाउँदै पौडेलले ओलीको शासनकालमा टावर बनाउने र प्रधानमन्त्री स्वरोजगार कोषमार्फत् जथाभावी पैसा खर्च गर्नबाहेकको काम नभएको आरोप लगाए। ओली कालमा भएको यो दुईवटा काम मात्रै हो। टावर बनाउने र प्रधानमन्त्री स्वरोजगार कोषमा जथाभावी पैसा खर्च गर्ने, उनले भने, उहाँले अरु कुनै नयाँ कुरा दिएर देश बनाउने गरी योजना ल्याउनुनै भएन। टावर मोडेलको विकास भ्रष्टाचार बढाउने माध्यम बनेको नेता पौडेलको भनाइ थियो। नेपाल डाँडैडाँडाको देश हो। प्रकृतिले हामीलाई अलरेडी टावर दिएको छ, उनले भने, त्यो माथि ठड्याइएका ओलीका कृत्रिम टावरले भ्रष्टाचार बढायो। परनिर्भता बढायो। टावर मोडेलको विकास भ्रष्टाचार बढाउने एउटा माध्यम बन्यो। वडादेखि केन्द्रसम्म टावर बनाएर ओली सरकारको पालमा अनुत्पादक ठाउँमा लगानी गरिएको पौडेलले बताए। टावर मोडल ठीक होइन, यसले भ्रष्टाचार बढायो। कार्यकर्ता पोस्न मात्र यसो गरिएको थियो, उनले भने। प्रधानमन्त्री स्वरोजगार कोषले नेपाली जनतालाई अल्छी बनाएको पौडेलको तर्क छ। स्वरोजगार कोषले जनता अल्छी बनायो। राज्यको अर्बौ रकम अनुत्पादक ठाउँमा खर्च भयो, उनले भने।"
"स्वास्थ्य बीमा कार्यक्रम भद्रगोल, बीमितलाई सेवा पाउनै सकस","काठमाडौं : घटना १ : पाल्पाको युनाइटेड मिसन अस्पतालले स्वास्थ्य बीमाबापत सरकारसँग १२ करोड ७ लाख ३७ हजार रुपैँया लिन बाँकी रहेको जनाएको छ। आगामी वैशाख ५ गतेसम्म रकम उपलब्ध नगराए बीमा सेवा नै कटौति गर्ने अस्पतालले चेतावनी दिएको छ। घटना २ : धरानस्थित बीपी कोइराला स्वास्थ्य विज्ञान प्रतिष्ठानले करिब साढे २३ करोड रुपैँया बीमा रकम पाउन बाँकी रहेको जनाएको छ। अस्पताल सञ्चालनमा कठिनाइ भएपछि सेवा बन्द गर्ने सूचना जारी गरेको थियो। सरकारको महत्वाकांक्षी योजना मानिएको स्वास्थ्य बीमा कार्यक्रम प्रभावकारी ढंगले अघि बढ्न सकेको छैन। बीमितले प्रभावकारी सेवा नपाउँदा र बीमाबापतको रकम समयमा सरकारले अस्पताललाई उपलब्ध नगराउँदा स्वास्थ्य बीमा कार्यक्रम चुस्त दुरुस्त बन्न नसकेको हो। पटकपटक फेरिने स्वास्थ्य मन्त्रीले स्वास्थ्य बीमा कार्यक्रम सरकारको महत्वपूर्ण कार्यक्रम रहेको बताए पनि बीमा कार्यक्रमलाई सुदृढ र व्यवस्थित गर्न संवेदनशिल देखिँदैनन्। नागरिकलाई गुणस्तरीय सेवा प्रत्याभूति दिलाउने महत्वपूर्ण कार्यक्रमको रुपमा स्वास्थ्य बीमा सावित हुन सकेको छैन। स्वास्थ्य बीमा बोर्डकाअनुसार हालसम्म ५३ लाख ४ हजार २७० नागरिक बीमित छन्। २०७२ सालदेखि सुरु भएको स्वास्थ्य बीमा कार्यक्रम ६ वर्षमा कूल जनसंख्यामध्ये २० प्रतिशतमात्रै बीमित भएको तथ्याकंले देखाउँछ। त्यस्तै बीमामा कार्यक्रमको गुणस्तरीयतामाथि प्रश्न चिन्हसमेत उठेको छ। बीमित अधिकांशको गुनासो छ, चुस्त दुरुस्त सेवा पाइएन। बीमा त गरियो तर, अस्पतालले सर्वसुलभ र विरामीमैत्री सेवा दिँदैनन्। केही बीमितहरुले त बीमाबापत प्राप्त हुनुपर्ने उपचार र औषधिसमेत पाउन सकेका छैनन्। बीमित किन नवीकरण हुन मान्दैनन्? अधिकांश बीमितहरु नवीकरण हुन नमान्ने गरेको पाइएको छ। बीमा गरेकामध्ये ३० प्रतिशत बीमितले स्वास्थ्य बीमा नवीकरण नगरेको स्वास्थ्य बीमा बोर्डले जनाएको छ। लक्षित वर्गबाहेक आम नागरिक कमैले नवीकरण गराएका छन्। लक्षित वर्गको स्वतः नवीकरण हुने प्रावधान छ। तर, लक्षित वर्गबाहेककाले योगदान रकम तिर्नुपर्ने भएकाले नवीकरण गर्न आनाकानी गर्ने गरेको बीमा वोर्डका अधिकारीहरु बताउँछन्। नवीकरण नगर्नेहरुलाई बोर्डले नवीकरण गर्न बाध्यकारी बनाउँदैन। स्वास्थ्य बीमा बोर्डका कार्यकारी निर्देशक डा दामोदर बसौला नवीकरण सेवाको सन्तुष्टिसँग जोडिएको बताउँछन्। 'स्वास्थ्य बीमा संयोजन समिति निर्माण गरेर स्थानीय सरकारलाई अख्तियारी दिने र स्थानीय सरकारलाई अपनत्व दिने तयारी छ। कर्मचारी अभाव भएर पनि बीमाबापतको रकम भुक्तानी प्रक्रियामा असहजता भएको छ, उनले भने। भुक्तानीमा ढिलाइ किन? बोर्डकाअनुसार विसं २०७८ फागुन मसान्तसम्म १६ अर्ब ७९ लाख ६८ हजार रुपैँया अस्पतालहरुले भुक्तानी पाएका छन्। तर, सूचीकृत अस्पतालहरुले २४ अर्ब २५ करोड रुपैँया दाबी गरेका छन्। सरकारले चालु आर्थिक वर्षमा स्वास्थ्य बीमा बोर्डलाई ७ अर्ब ५० करोड रुपैँया उपलब्ध गराएको थियो। बोर्ड बीमाबापतको रकम यथाशिघ्र भुक्तानी गर्न नसकेको स्वीकार्छ। 'अस्पतालको दाबी प्राप्त भएपछि बोर्डले रुजु नगरेर भुक्तानी दिन मिल्दैन। रुजु गर्ने क्रममा 'अटोमेसन' छैन। सेवा लिनेको संख्या दैनिक बढेको र रुजु गर्ने लोड बढेको छ,' बसौलाले भने। उनले रुजु नगरिकन भुक्तानी दिन नमिल्ने बताए। त्यही भएर पनि भुक्तानी ढिलो भएको उनको भनाइ छ। 'अस्पतालबाट प्राप्त भएका दाबी रकमको विवरण केलाउँदा कहिलेकाहीँ कमजोरी पनि हुन सक्छन्। त्यस्ता दाबी रुजु हुन सक्दैन, उनले भने। बीमाबापतको भुक्तानी नियमितरुपमा भएको उनले बताए। अब स्वास्थ्य बीमाबापत साढे चार अर्ब रुपैँयामात्रै भुक्तानी हुन बाँकी रहेको सरकारको तथ्याकंमा उल्लेख छ। कोको भए लाभाञ्वित? सरकारको तथ्यांकअनुसार अहिलेसम्म १५ लाख ८ हजार ५१४ परिवार बीमित छन्। कूल बीमितमध्ये सेवा लिनेको संख्या २० लाख ८९ हजार ५९९ रहेको छ। बोर्डकाअनुसार ७७ जिल्लाका ७४५ स्थानीय तहमा बीमा कार्यक्रम पुगेको छ। ४४१ वटा सरकारी तथा निजी सेवा प्रदायक संस्थाहरु सूचीकृत छन्। अति गरिब परिवारको बीमित सदस्य संख्या ६ लाख ३४ हजार ७३५ रहेको छ। एचआइभी संक्रमित परीवारको बीमित सदस्य संख्या ९३ हजार ६२९ रहेको बीमा बोर्डले जनाएको छ। कुष्ठ रोग संक्रमितको परिवारको बीमित सदस्य संख्या २८४९ रहेको छ।"
एसपीए सुदूरपश्चिम स्पोर्टस अवार्ड : सुप आइकन महिला र पुरुष विधाको मनोनयन सार्वजनिक,"धनगढी :धनगढीमा हुने तेस्रो 'एसपीए सुदूरपश्चिम स्पोर्टस अवार्ड २०७८' अन्तर्गतका थप दुई विधाको मनोनयन सार्वजनिक भएको छ । नेपाल खेलकुद पत्रकार मञ्च कैलालीले आयोजना गर्ने तेस्रो एसपीए सुदूरपश्चिम स्पोर्टस अवार्डको सुदूरपश्चिम आईकन पुरुष र महिला विधाको मनोनयन सार्वजनिक भएको हो । सुदूरपश्चिम आइकन पुरुषको मनोनयनमा फुटबलका कुवेर सिंह, क्रिकेटका अर्जुन साउँद र भारात्तोलनका अशोक भण्डारी मनोनयनमा परेका छन् । त्यस्तै सुदुरपश्चिम आइकन महिलातर्फ क्रिकेटकी कविता कुँवर, बक्सिङकी स्वस्तिका तिरुवा र तेक्वान्दोकी गीता कठायत मनोनयनमा परेका छन् । कुवेर सिंहको कप्तानीमा कैलालीको स्टार सिटी प्रिसेडेन्ट च्याम्पीयन बनेको थियो । त्यस्तै उनकै कप्तानीमा बाजुराको रानीवन क्लब सि क्वालिफाइ भएको थियो । उनकै नेर्ततवमा रहेको विजय स्पोर्टस क्लब जिल्ला च्याम्पीयन बनेको थियो । अर्जुन साउँदले डेब्यु गर्दै प्रधानमन्त्री कपमा पहिलो सतक हानेका थिए । उनले एसीसी अण्डर १९ क्रिकेट प्रतियोगितामा श्रीलंकाविरुद्ध अर्धशतक बनाएका थिए । अशोक भण्डारीले २४ औं राष्ट्रिय भारात्तोलन प्रतियोगितामा सुदूरपश्चिमलाई स्वर्ण जिताएका छन् । उनी सोही प्रतियोगितामा उदयमान र सम्भाव्य खेलाडीको उपाधि जितेका थिए । त्यस्तै राजविराजमा भएकोमा भारात्तोलन प्रतियोगितामा पनि स्वर्ण जितेका थिए । क्रिकेटर कविता कुँवरले आईसीसी महिला टी२० विश्वकप एसिया क्षेत्र छनोटमा सहभागी हुँदै नेपाली टोलीबाट डेम्बु गरेकी छिन् । प्रधानमन्त्री कप महिला राष्ट्रिय प्रतियोगितामा ४ खेलमा ७ विकेट र ४० रनको योगदान दिएकी थिईन् । ललितपुर मेयर कपमा सुदूरपश्चिम उपविजेता हुँदा ५ खेलमा ४० रन र बनाउँदै उत्कृष्ट बलिङ गरेकी थिइन् । स्वसित्मा तिरुवाले युएईमा सञ्चालन भएको जुनियर तथा युथ ब्वाइज एण्ड गल्र्स बक्सिङ च्याम्पियनसिपमा नेपाललाई कास्य पदक दिलाएकीछिन् । उनले पहिलो अन्तराष्ट्रिय प्रतियोगितामै पदक जितेकी हुन् । जोर्डनमा आयोजित बक्सिङ प्रतियोगितामा उनले तीन चरण पार गरेकी थिइन् । त्यस्तै तेक्वान्दोकी गीता कडायतले हालै काठमाडौंमा भएको राष्ट्रिय तेक्वान्दो प्रतियोगितामा स्वर्ण जितेकी छन् । उनले काठमाडौंमा भएको मेयर कपमा रजत पदक जितेकी थिइन् । अवार्डको मुख्य प्रायोजकमा धनगढीको सुदूरपश्चिमाञ्चल एकेडेमी रहेको छ । 'एसपिए सुदूरपश्चिम स्पोर्टस अवार्ड को तेस्रो संस्करणको मुख्य प्रबद्र्धकमा सुदूरपश्चिम प्रदेश खेलकुद परिषद् रहेको छ । प्रबद्र्धकमा धनगढी उपमहानगरपालिका र राष्ट्रिय खेलकुद परिषद रहेका छन् । त्यस्तै वर्षको पुरुष खेलाडी विधालाई काठमाडौंको मास ह्युम रिर्सोस र वर्ष महिला खेलाडी विधालाई वनदेवी युवा क्लबले प्रायोजन गरेको छ। वर्ष युवा खेलाडीलाई निसर्ग अस्पताल वर्ष प्रशिक्षकलाई सारथी अस्पताल, सुदूरपश्चिम आइकन पुरुष विधालाई माया मेट्रो हस्पिटल, सुदूरपश्चिम आइकन महिला विधालाई मेरो रेडिमेड उद्योगले प्रायोजन गरेको छ । त्यस्तैगरी स्पेशल अवार्डलाई गरिमा पोलिक्लिनिक तथा राजधानी डेन्टल होमले प्रायोजन गरेको छ । अवार्डको सहप्रायोजकमा केल्मी र नवजीवन कोअपरेटिभ्स रहेको छ । उच्च प्रदर्शन गरेका राष्ट्रिय तथा अन्तर्राष्ट्रिय क्षेत्रमा सफल भएका खेलाडी र प्रशिक्षक गरी विभिन्न ८ विधामा अवार्ड दिइने छ । उत्कृष्ट खेलाडी पुरुष र महिला, उत्कृष्ट प्रशिक्षक, वर्ष युवा खेलाडी, स्पेसल अवार्ड, लाइफ टाइम एचिभमेन्ट अवार्ड, सुदूरपश्चिम आइकन महिला र पुरुष विधामा अवार्ड प्रदान गरिनेछ । उत्कृष्ट खेलाडी पुरुष र महिला विधाका विजेतालाई ३५३५ हजार, उत्कृष्ट प्रशिक्षकलाई ३० हजार, वर्ष युवा खेलाडी, स्पेसल अवार्ड र लाइफ टाइम एचिभमेन्ट अवार्डका विजेतालाई २५२५ हजार नगदबाट पुरस्कृत गरिने आयोजक नेपाल खेलकुद पत्रकार मञ्च कैलालीले जनाएको छ । यस्तै, सुदूरपश्चिम आइकन महिला र पुरुष विधाका विजेतालाई नगद २० हजारसहित ट्रफी, मेडल र प्रमाणपत्र प्रदान गरिनेछ।"
प्रधानमन्त्री देउवाले गरे गोविन्द बन्दीलाई कानुनमन्त्रीमा सिफारिस,"काठमाडौं : प्रधानमन्त्री शेरबहादुर देउवाले अधिवक्ता गोविन्द बन्दीलाई कानुनमन्त्री नियुक्त गर्न सिफारिस गरेका छन्। गैरसांसद रहेका बन्दीलाई कानुन मन्त्री बनाउन सिफारिस गरेको बालुवाटार स्रोतले जनाएको छ। बन्दीको सपथ दिउँसो २ बजेका लागि तय भएको राष्ट्रपति कार्यलयले जनाएको छ । संविधान अनुसार, बन्दी अब ६ महिनासम्म मन्त्री रहन सक्नेछन् । संविधानमा सभासद् नरहेको अवस्थामा पनि ६ महिनासम्म मन्त्री बन्न पाउने व्यवस्था छ। गैह्र सांसद मन्त्री नियुक्त भएको ६ महिनाभित्र संघीय संसदको सदस्यता नलिए मन्त्री पद स्वत: खारेज हुन्छ। हाल कानुनमन्त्री रहेका दिलेन्द्र बडू उद्योग वाणिज्य तथा आपूर्ति मन्त्रालयको जिम्मेवारी दिने देउवाको तयारी छ।"
उद्योग वाणिज्य तथा आपूर्ति मन्त्रीमा बडू,"काठमाडौं : प्रधानमन्त्री शेरबहादुर देउवाले कांग्रेस नेता दिलेन्द्र बडूलाई उद्योग वाणिज्य तथा आपूर्ति मन्त्रालयको जिम्मेवारी दिने तयारी गरेका छन्। हाल कानुनमन्त्री रहेका दिलेन्द्र बडूको गोविन्द प्रसाद शर्मा (कोइराला) लाई कानुनमन्त्री नियुक्त गर्न सिफारिस गरेपछि बडू उद्योग, वाणिज्य तथा आपूर्ति मन्त्री बनेका हुन् । संविधान अनुसार, गोविन्द अब ६ महिनासम्म मन्त्री रहन सक्नेछन् । संविधानमा सभासद् नरहेको अवस्थामा पनि ६ महिनासम्म मन्त्री बन्न पाउने व्यवस्था छ। गैह्र सांसद मन्त्री नियुक्त भएको ६ महिनाभित्र संघीय संसदको सदस्यता नलिए मन्त्री पद स्वत: खारेज हुन्छ।"
एकल महिलाका पीडाः समाजमा बाँच्नै सकस,"अछाम :साँफेबगर नगरपालिका ४ की भगवती खड्का ३० वर्षकी भइन् । उनले २५ वर्षको उमेरमा श्रीमान् गुमाइन् । कलिलै उमेरमा जीवन साथी गुमाउनुको पीडा एकातिर छ भने अर्कोतिर ४ छोरीको पालनपोषण,पढाइ लेखाइको जिम्मेवारी छ, उनलाई । भगवतीकी जेठी छोरी सतिक्षा,माइली समीक्षा,साइली सदिक्षा र कान्छी सरिता जनकल्याण माविमा पढ्दैछन् । उनलाई छोरीहरुको पढाइ खर्च एक्लैले जुटाउन परिरहेको छ । एकल महिलालाई समाजले हेर्ने दृष्टिकोण र अर्कोतिर परिवार पाल्न आर्थिक कठिनाइ उनले झेल्नु परेको छ । उनले भनिन्,'श्रीमान् नहुने महिलालाई हाम्रो समाजले हेला गर्छ,समाजको नराम्रो नजरबाट बच्नुपर्छ, छोरीहरुको पालनपोषण एक्लै गर्न निकै मुश्किल छ । कहिले काहीँ खुशी हुँदा समेत खुलेर हाँस्न पाउँदैनौं,यसरी हाँस्दा श्रीमान् मरेको त कत्ति पनि दु:ख रैनछ यसलाई भनेर कुरा काट्छ, एकल महिलालाई खुलेर बाँच्न दिँदैन । राम्रो लगाएर हिँड्न समेत पाउँदैनौं ।' भगवती साँफेबगरमा रहेको दिदीबहिनी जैविक प्याड उद्योगमा काम गर्छिन् । प्याड बनाउने काम दैनिक गुजारा गर्ने माध्यम बनेको उनले बताइन् । जलाको १० वर्षको छोरा र ४ वर्षकी छोरी छन् । एकल हुनुको पीडा त भोग्नु परिरहेकै छ । त्यसमाथि सन्तानको भविष्य ,समाजको अपहेलानासँग लड्नु परिरहेको उनी बताउँछिन् । खप्तडकी जलादेवी कडायतको श्रीमान् वितेको एक वर्ष भयो । उनी अहिले २९ वर्षकी भइन् । भारतमा राम्रै कमाइरहेका श्रीमान् शेरबहादुर कडायतको मृत्युपछि दुई छोराछोरी लिएर उनी अछाम फर्किन् । जलाको १० वर्षको छोरा र ४ वर्षकी छोरी छन् । एकल हुनुको पीडा त भोग्नु परिरहेकै छ । त्यसमाथि सन्तानको भविष्य ,समाजको अपहेलानासँग लड्नु परिरहेको उनी बताउँछिन् । वर्षभरी खानपुग्ने गरी जग्गा जमिन छैन । चौमासिकमा पाउने सामाजिक सुरक्षा भत्ताले उद्यारो तिर्न समेत नपुग्ने बताइन् । उनले भनिन्, 'एक्लैले घरपरिवार चलाउन गरेको संघर्ष समाजले देख्दैन, हामीले लगाएको, खाएको,हिँडडुल गरेको, कोकोसँग बोलेको सबै कुराको हिसाबकिताब समाजले राख्ने गर्छ ।हामी त मान्छे नै होइनौं जस्तो व्यवहार गर्छ समाजले।' बाब्लाकी शान्ता नेपालीको पीडा भगवती र जलादेवीको भन्दा कम छैन। ३७ वर्षीया शान्ताको श्रीमान्को मृत्यु भएको ४ वर्ष भयो । भारतमा रोजगार गर्दै आएका उनका श्रीमान्को मृत्युपछि चार छोरोछोरीको पालनपोषणको जिम्मेरीवारी आइलाग्यो । शान्ताको घर बाजुरा हो । श्रीमान् निर्प नेपालीको मृत्युपछि घरमा बस्ने वातावरण नभएपछि उनी अहिले माइती घर बाब्लामा बस्दै आएकी छन् । उनी तल्लो पेट दुखिरहने समस्याबाट पीडित छन् । उनले भनिन्, जेठी छोरी अपाङ्ग छ, धेरै भयो आफ्नो पनि तल्लो पेट दुखिरहन्छ,उपचार गर्न पाएको छैन, छोराछोरीको चिन्ताले भोक छैन, निन्द्रा छैन । आफूले सुखदु:ख गरी कमाएर ल्याएको पनि राम्रोसँग खान लगाउन पाइदैन,गाउँका मान्छेहरु यसले के काम गरेर ल्याइ,कसले दियो यसलाई भनेर नानाथरी कुरा गर्न काट्छन।' पति बिछोडको पीडा एकातिर हुन्छ, त्यसमाथि परिवार र समाजबाट सान्त्वना, सहयोग, मायाको बदला दुव्र्यवहार खेप्नुपर्ने वातावरणले एकल महिलाको जीवन कठिन बन्न पुगेको एकल महिला तथा महिला अधिकारकर्मी दुतकला बिष्ट बताउँछिन् । जला सोमबार नगरपालिकाले एकल महिलालाई वितरण गरेको खाद्यान्न लिन नगरपालिका पुगिइन् । उनले खाद्यान्न वितरणभन्दा पनि आफू्लाई सीप सिकाएर परिवार पाल्ने र समाजमा सम्मानपूर्वक बाँच्न पाउने वातावरण मिलाइदिन आग्रह गरिन् । पति बिछोडको पीडा एकातिर हुन्छ, त्यसमाथि परिवार र समाजबाट सान्त्वना, सहयोग, मायाको बदला दुव्र्यवहार खेप्नुपर्ने वातावरणले एकल महिलाको जीवन कठिन बन्न पुगेको एकल महिला तथा महिला अधिकारकर्मी दुतकला बिष्ट बताउँछिन् । उनले भनिन्, 'एकल महिलाप्रति समाजमा विद्यमान कुरीतिको अन्त्य, विभेदपूर्ण व्यवहारको जरैदेखि उन्मूलन हुनुपर्छ। धार्मिक, सांस्कृतिक, आर्थिक, सामाजिक, राजनीतिक दृष्टिले एकल महिला पीडित बनिरहेकै छन् भने त्यस्तो अवस्थाको अन्त्यका लागि सरकार कठोर बन्नुपर्छ। यति हुन सके साँचो अर्थमा एकल महिलाको सम्मान हुन सक्छ।' विपन्न तथा एकल महिलालाई नगरपालिकाबाट बेलाबेलामा राहत तथा खाद्यान्न वितरण गर्दै आएको साँफेबगर नगरपालिकाका उपप्रमुख बिर्मला देबी बुड्थापाले बताइन् । उनले एकल महिला थुप्रै समस्याहरु रहेको भन्दै परिवार पाल्न र समाजले गर्ने व्यवहार एकल महिलाको प्रमुख समस्या रहेको बताइन् । साँफेबगर नगरपालिकामा ८९५ जना एकल महिला रहेका छन् । नगरपालिकामा ६० वर्ष मुनिका ६ सय र ६० वर्ष माथिका २९५ एकल महिला छन् ।"
भारतको यूपीमा सांसदको अवैध पेट्रोल पम्पमा योगीले चलाए डोजर,"लखनऊ : भारतको उत्तर प्रदेश राज्यमा दोस्रोपटक सत्तामा आएका योगी आदित्यनाथले अवैध रुपमा बनेका भवन र सार्वजनिक जग्गामा बनेका संरचना भत्काउने अभियानलाई तिव्रता दिएका छन्। उनले वहालवाला सांसद र मन्त्रीले नै अवैध रुपमा बनाएका संरचना पनि भत्काउन लगाएका छन्। जसका कारण उनलाई राज्यमा बाबा बुलडोजरका नामले पनि चिनिन थालिएको छ। यसैक्रममा बिहीबार यूपीको बरेलीमा एक सांसदको अवैध पेट्रोल पम्पमा योगीले डोजर लगाएर भत्काएका छन्। बरेलीमा समाजवादी पार्टीका विधायक शहजिल इस्लामको पेट्रोल पम्पमा प्रशासनबाट डोजर लगाएर संरचना ध्वस्त पारेका हुन्। समाचार एजेन्सी एएनआईका अनुसार पेट्रोल पम्प अवैध तरिकाले नक्सा पास नगरी बनाइएको थियो। बुधबार बरेलीमै बसपा नेता तथा ब्लक प्रमुख योगेश पटेलको म्यारिज हल अवैध भन्दै डोजर चलाइएको थियो। बरेली विकास प्राधिकरणका नयाँ उपाध्यक्ष जोगेन्द्र सिंह आएसँगै यस क्षेत्रमा अवैध निर्माणमाथि कारवाहीलाई तीव्रता दिइएको छ। वक्यौता असुली तथा सरकारी जमिनमा भएको कब्जा हटाउने अभियान जारी छ। पेट्रोल पम्प भत्काइएका सांसद इस्लामले केही दिनअघि मुख्यमन्त्री आदित्यनाथविरुद्ध बोलेका थिए। उनले भनेका थिए, अब एक मजबुत विपक्ष यूपीमा छ। यदि सदनका नेता आदित्यनाथको मुखबाट एउटा पनि आवाज निस्कियो भने हाम्रो बन्दुकबाट धुवा होइन गोली निस्कनेछ। यो वयान यूपीमा निकै विवादित बनेको थियो।"
चुनावी घोषणापत्र तयारीमा जुटे गगन थापा,"काठमाडौं : सत्तारुढ नेपाली कांग्रेसले स्थानीय तह निर्वाचनका लागि घोषणापत्र तयारी थालेको छ। वैशाख ३० गते हुने निर्वाचनका लागि कांग्रेसले महामन्त्री गगनकुमार थापाको संयोजकत्वमा २९ सदस्यीय स्थानीय तह निर्वाचन२०७९, घोषणापत्र तयारी समिति गठन गरेको छ। केन्द्रीय कार्यसम्पादन समितिबाट संयोजक तोकिएका थापाले सोमबार राजनीतिक विज्ञ, कांग्रेसबाट निर्वाचित जनप्रतिनिधि र सरोकारवाला व्यक्ति समेटेर समितिमा २८ जना सदस्य नियुक्त गरेका थिए। बिहीबार केन्द्रीय कार्यालय सानेपामा बैठक बसेर समितिले घोषणापत्र बनाउन गृहकार्य थालेको हो। केन्द्रीय सदस्यसमेत रहेका समिति सदस्य अजयबाबु शिवाकोटीले घोषणापत्र कस्तो बनाउने भनेर विभिन्न क्षेत्रबाट सुझाव संकलन भइरहेको जानकारी दिए।"
विश्वमा दसमध्ये ९ जनाले फेर्छन् प्रदूषित हावामा श्वास,"काठमाडौं : विश्वमा प्रत्येक दस जनामध्ये ९ जनाले प्रदूषित हावामा श्वास फेर्ने गरेको पाइएको छ। विश्व स्वास्थ्य संगठनको अनुमानअनुसार प्रत्येक वर्ष विश्वभर १३ लाखभन्दा बढी मानिसहरुको मृत्यु नियन्त्रण गर्न सकिने वातावरणीय कारणहरुले गर्दा हुने गरेको छ। तथ्यांकअनुसार विश्वमा दसमध्ये नौ जनाले प्रदूषित हावामा श्वास फेर्छन् र यसका कारण हरेक वर्ष ७० लाख मानिसको ज्यान जाने गरेको छ। त्यस्तै नेपालमा प्रत्येक वर्ष सुर्तीजन्य रोगका कारण २७ हजार एक सयको अकालमै मृत्यु हुने गरेको छ। स्वास्थ्य तथा जनसंख्या मन्त्रालयले सो तथ्यांक सार्वजनिक गरेको हो। त्यस्तै विश्वमा २ अर्ब मानिस सुरक्षित पिउने पानी र ३६ अर्ब मानिस सुरक्षित सरसफाईको अभावमा रहेको स्वास्थ्य संगठनले जनाएको छ। प्रत्येक वर्ष प्रदूषित पानी र उचित सरसफाईको अभावका कारण हुने झाडापखाला रोगबाट ८ लाख २९ हजार मानिसको ज्यान जाने गरेको छ। नेपालमा वर्षेनि वायु प्रदूषणबाट ३७ हजार ६८३ जनाको अकालमै मृत्यु हुने गरेको तथ्यांकले देखाएको छ। नेपालमा विश्व स्वास्थ्य दिवस दिवस स्वच्छ वातावरण, स्वस्थ नेपाली भन्ने नाराका साथ मनाइएको छ।"
"१ करोड २३ लाख मात्रा कोरोनाविरुद्ध खोप मौज्दात, कुन प्रदेशमा कति ?","काठमाडौं : देशभर एक करोड २३ लाख ३१ हजार मात्रा कोरोना विरुद्धको खोप मौज्दातमा रहेको छ । स्वास्थ्य सेवा विभागअन्तर्गत् खोप शाखाका अनुसार देशभरका स्टोरमा एक करोड २३ लाख ३१ हजार १८९ मात्रा खोप स्टक रहेको छ । जसअन्तर्गत् प्रदेश एकमा ९ लाख ९३ हजार ८३२ मात्रा मधेश प्रदेशमा ६ लाख ९८ हजार २६६ मात्रा, बागमति प्रदेशको (चितवन, मकवानपुर र सिन्धुपाल्चोक) मा २ लाख १९ हजार ९८१ मात्रा बागमती प्रदेशका १० जिल्लामा ८ लाख २९ हजार ४७३ मात्रा खोप मौज्दात रहेको व्यवस्थापन महाशाखाअन्तर्गत खोप भण्डारण शाखा प्रमुख बडेबावु थापाले अन्नपूर्णलाई जानकारी दिए। उनका अनुसार गण्डकी प्रदेशमा १ लाख २४ हजार ३५१ मात्रा, लुम्बिनी प्रदेशमा ५ लाख २७ हजार ४७१ मात्रा, कर्णाली प्रदेशमा १ लाख ३७ हजार २२३ मात्रा र सुदूरपश्चिम प्रदेशमा एक लाख १८ हजार ७४२ मात्रा खोप मौज्दात रहेको छ । सबै भन्दा धेरै केन्द्रको स्टोरमा ८७ लाख ३७ हजार ८५० मात्रा खोप मौज्दात रहेको स्वास्थ्य सेवा विभागले जनाएको छ । पछिल्लो अद्यावधिक तथ्याकंअनुसार सबै भन्दा धेरै भेरोसिल खोप मौज्दातका रुपमा रहेको छ । जसअन्तर्गत् कोभिसिल्ड २६ लाख ६० हजार एक सय ७० मात्रा, भेरोसील ४५ लाख ७१ हजार २०४ मात्रा मौज्दात रहेको छ । जोनसन एण्ड जोनसन २ लाख ८६ हजार २५३ मात्रा, एष्ट्रेजेनेका १६ लाख ५७ हजार ३८२ मात्रा, फाइजर १५ लाख ३ हजार ६९० मात्रा र मोर्डना खोप १६ लाख ५२ हजार ५१० मात्रा खोप मौज्दात रहेको स्वास्थ्य सेवा विभागले जनाएको छ ।"
लोसपा अध्यक्ष ठाकुर डिस्चार्ज,"काठमाडौं : लोकतान्त्रिक समाजवादी पार्टी (लोसपा) अध्यक्ष महन्थ ठाकुर डिस्चार्ज भएका छन्। ललितपुरको मेडिसिटी अस्पतालमा उपचाररत ठाकुर बिहीबार दिउँसो स्वास्थ्य लाभ गरि डिस्चार्ज भएको नेता सुरेन्द्र झाले जानकारी दिए। पार्टीको विभिन्न कार्यक्रममा देशव्यापी सहभागिताका क्रममा ठाकुर मंगलबार भैरहवामा विरामी परेका थिए। उनलाई बुधबार काठमाडौं ल्याएर मेडिसिटी अस्पताल भर्ना गरिएको थियो। धपेडीले अस्वस्थ हुनुभएको थियो। पखाला लाग्ने र अरु समस्या देखिएपछि हिजो भर्ना गरेका थियौं। आज स्वस्थ भई फर्किनुभएको छ। उहाँले अब केही दिन घरमै आराम गर्नुहुनेछ, उनले भने।"
लन्डनदेखि पेरिससम्म च्यारिटी साइकलयात्रा गर्दै पाँच नेपाली युवा,"लन्डन : बेलायतस्थित युवा नेपाली अभियन्ताहरुको एक समूहले लन्डन (पेरिस च्यारिटी साइकलयात्रा गर्ने भएको छ। हेल्प नेपाल नेटवर्क यूके, नेप्लिज युथ एशोसिएसन यूके र वुल्लिच आर्सनल राइडर्स (वार) क्लबआबद्ध पाँच युवाले आगामी मे महिनाको २० देखि २२ तारिखका लागि उक्त यात्रा तय गरेका छन्। हेल्प नेपाल नेटवर्क यूकेका उपाध्यक्ष प्रसिद्ध प्रधान, नेपाली युथ एशोसिएसन यूकेका अध्यक्ष लछुमन गुरुङ, सुलभ पन्त, सुशील प्रसाईं र सुनिल कार्की च्यारिटी साइकलयात्रामा जाँदैछन्। साइकलयात्रामा लन्डनदेखि पेरिससम्मको जम्मा २ सय ४५ माइलको दूरी पार गरिनेछ। मे २० तारिख बिहान लन्डन ब्रिजबाट शुभरम्भ हुने यात्रा मे २२ तारिखको दिउँसो पेरिसको आइफेल टावरसम्म पुगेर समापन हुनेछ। साइकलयात्रीहरुले दैनिक ६ देखि ८ घण्टासम्म साइकिलिङ गर्ने योजना बनाएका छन्। च्यारिटी साइकलयात्राबाट संकलित रकम हेल्प नेपाल नेटवर्कले काभ्रेको धुलिखेलमा सञ्चालन गरेको एक बालगृहलाई सहयोग गरिने हेल्प नेपाल नेटवर्क यूकेका उपाध्यक्ष प्रसिद्ध प्रधानले बताए। सन् २०१४ देखि सञ्चालित उक्त गृहमा अहिले २३ जना असहाय बालिकाहरुले आश्रय पाएका उनले सुनाए । साइकलयात्रीहरुले ५ हजार पाउन्ड (करिब ८ लाख रुपैँया) जुटाउने लक्ष्य लिएका छन्। जसका लागि जस्टगिभिङ मार्फत् सहयोग संकलन सुरु गरिसकिएको छ। बालगृहको सहयोगका लागि गर्न लागिएको च्यारिटी साइकल यात्रामा स्वेच्छिक सहयोग गर्न र आफूहरुको हौसला बढाउन साइकलयात्रीहरुले बेलायतवासी नेपाली र संघसंस्थाहरुसँग आव्हान गरेका छन् । साइकलयात्राबाट संकलन हुने पूरै रकम बाल गृहलाई प्रदान गरिने बताइएको छ । संकलित रकममा कुनै खर्च नकटाइने र साइकलयात्रीहरुले आफ्नो खर्च आफै व्यहोर्ने स्पष्ट पारेका छन्।"
नवनियुक्त कानुनमन्त्री बन्दीले लिए सपथ,"काठमाडौं : नवनियुक्त कानुन न्याय तथा संसदीय मामिलामन्त्री गोविन्द बन्दीले पद तथा गोपनीयताको सपथ लिएका छन्। राष्ट्रपति विद्यादेवी भण्डारीसमक्ष नवनियुक्त कानुनमन्त्री बन्दीले पद तथा गोपनीयताको सपथ लिएका हुन्। प्रधानमन्त्री शेरबहादुर देउवाले कानुन मन्त्री रहेका दिलेन्द्रप्रसाद बडूलाई उद्योग, वाणिज्य तथा आपूर्ति मन्त्रालयमा पठाएर कानुनमा बन्दीलाई ल्याएका हुन्।"
राष्ट्रपतिले गरिन् बडूलाई उद्योग वाणिज्य तथा आपूर्ति मन्त्रीमा नियुक्त,काठमाडौं : राष्ट्रपति विद्यादेवी भण्डारीले नेपाली कांग्रेसका नेता दिलेन्द्रप्रसाद बडूलाई उद्योग वाणिज्य तथा आपूर्ति मन्त्रीमा नियुक्त गरेकी छन्। प्रधानमन्त्री शेरबहादुर देउवाको सिफारिसमा राष्टपति विद्यादेवी भण्डारीले बडूलाई उद्योग वाणिज्य तथा आपूर्ति मन्त्रीमा नियुक्त गरेकी हुन्। नेपालको संविधानको ७८ को उपधारा १ बमोजिम बडूलाई उद्योग वाणिज्य तथा आपूर्ति मन्त्रालयको कार्यभार सम्हाल्ने गरी नियुक्त गरिएको राष्ट्रपति कार्यालयले जनाएको छ।
मन्त्री झाँक्रीले मागिन् माफी,"काठमाडौं : शहरी विकास मन्त्री एवं नेकपा एकीकृत समाजवादी पार्टीकी सचिव रामकुमारी झाँक्रीले पार्टीलाई समय दिन नसकेकोमा नेता कार्यकर्तासँग माफी मागेकी छन्। स्थानीय तहको निर्वाचन नजिकिँदै गर्दा आचारसंहिता अघि सरकारी र प्रशासनिक काम गरिसक्नुपर्ने भएकाले त्यसमा व्यस्त हुँदा पार्टीलाई समय दिन नसकेको उनले उल्लेख गरेकी छन्। चुनावको समयमा पार्टीका नेता कार्यकर्तालाई नभेटेको भन्दै एकीकृत समाजवादीमा झाँक्रीप्रति असन्तुष्टि बढेका बेला उनले माफी मागेकी हुन्। कतिपय साथीहरू मन्त्रालय आएर पनि मसँग भेट हुन सकेको छैन। कतिपय साथीहरूलाई समय दिन सकेको छैन। त्यसको लागि क्षमा चाहन्छु, उनले भनेकी छन्। यो हप्तापछि नियमित पार्टी काममा फर्किने उनको भनाइ छ। निर्वाचन आचार संहिता लाग्नुभन्दा अगाडि गर्नुपर्ने काम, आगामी आर्थिक वर्षको नीति, कार्यक्रमको सैद्धान्तिक छलफल र त्यसको निर्णय गरेर राष्ट्रिय योजना आयोग र अर्थ मन्त्रालय पठाउनुपर्ने समय सीमा र आन्तरिक कामको कारणले गर्दा यो हप्ता एकदमै व्यस्त छु, उनले ट्वीटरमा भनेकी छन्।"
सिटी एक्सप्रेसको 'स्टुडेन्ट मिट २०२२' सम्पन्न,"काठमाडौं : सिटी एक्प्रेस मनी ट्रान्फर प्रालिले जापानिज ल्याङ्वेज स्कुल एसोसिएसन अफ नेपालसँगको सहकार्यमा 'स्टुडेन्ट मिट२०२२ 'कार्यक्रम सम्पन्न गरेको छ। कार्यक्रममा जापानिज ल्याङ्वेज स्कुल एसोसिएसन अफ नेपालसँग आवद्ध ४० बढी एजुकेसनल कन्सल्टेन्सीमार्फत जापान जान लागेका २०० भन्दा बढी विद्यार्थीको सहभागिता थियो। कार्यक्रममा सिटी एक्सप्रेस मनी ट्रान्फरका प्रबन्धक निर्देशक चन्द्र टन्डनले जापान जान लागेका विद्यार्थीलाई जापानी संस्कृतिका बारेमा जानकारी दिनुका साथै जापान पुगेपछि आफूले मेहनत गरेर कमाएको पैसा बैंकिङ च्यालनमार्फत मात्र पठाउन सल्लाह दिए। यसका साथै कार्यक्रममा हाल जापान बसेर सिटी एक्सप्रेस नी ट्रान्सफर जापान कम्पनी लिमिटेडमा दर्ता भएका १० भाग्यशाली विजेतालाई 'सिटी आयो पुरस्कार ल्यायो' योजनाअन्तर्गत दश हजार पुरस्कार विद्युतीय लक्की ड्र सिस्टममार्फत विजेता घोषणा गरिएको थियो। सिटी एक्सप्रेसले जापानिज ल्याङ्वेज स्कुल एसोसिएसन अफ नेपालसँगको सहकार्यमा जापानमा अध्ययनरत विद्यार्थीहरुका लागि हरेक वर्ष पुरस्कार प्रदान गर्ने योजना समेत बनाएको छ। सिटी एक्सप्रेसले रेमिटान्स क्षेत्रमा आफ्नो छुट्टै पहिचान बनाउँदै विगत १५ वर्षदेखि संसारभरबाट विप्रेषण सेवा प्रदान गर्दै आइरहेको छ। आन्तरिक विप्रेषणअन्तर्गत सिटी एक्सप्रेसका देशभर रहेका १५ हजार बढी भुक्तानी केन्द्रहरुमार्फत छिटो,सहज र सुरक्षित तरिकाले भुक्तानी प्रदान गर्ने, कुनै पनि बैंकको खातामा रकम जम्मा गर्ने र मोबाइल वालेटमा लोड गर्न सकिनेजस्ता सुविधाहरु प्रदान गर्दै आइरहेको छ।"
"निर्वाचन आचारसंहितामा एमालेको ६ बुँदे आपत्ति, मतपत्र निलो बनाउन माग","काठमाडौं : निर्वाचन आयोगले जारी गरेको स्थानीय तह निर्वाचन आचारसंहिताको विषयमा नेकपा एमालेले लिखितरुपमै असहमति जनाएको छ। एमालेका तर्फबाट महासचिव शंकर पोखरेल नेतृत्वको टोलीले बिहीबार निर्वाचन आयोगका प्रमुख आयुक्त दिनेश थपलियालाई भेटेर ६ वटा विषयमा असहमति राखेका हुन्। आचारसंहितामा निर्वाचनलाई प्रभाव पार्ने गरी कसैको पक्ष वा विपक्षमा विचार राख्न, प्रचारप्रसार गर्न, कुनै विद्युतीय सामग्री उत्पादन गर्न तथा सामाजिक सञ्जालमा प्रकाशन गर्न वा अरूले प्रकाशन गरेका सामग्री सेयर गर्न नहुने, तर आयोगले तयार गरेको निर्वाचन तथा मतदाता शिक्षा सामग्री प्रकाशन वा पोष्ट गर्न यस खण्डले बाधा पुयाएको मानिने छैन भन्ने प्रावधानले राजनीतिक दललाई विचार अभिव्यक्ति गर्न, आफ्नो दलको पक्षमा मत माग्न र उम्मेद्वार स्वयंलाई प्रचार गर्न निषेध गरेको देखिन्छ, आयोगलाई बुझाएको पत्रमा भनिएको छ। निर्वाचनमा मत माग्ने मात्र नभई दलहरूले आफ्नो विचारद्वारा जनतालाई प्रशिक्षित गर्ने माध्यम पनि भएको एमालेले जनाएको छ। भेटमा एमालेले मतपत्रको रङ निलो हुनुपर्ने अडान राखेको छ।"
नेपाली सैनिकहरुले शान्ति मिसनमा वीरतापूर्ण काम गरेका छन् : राजदूत र्यान्डी बेरी,"काठमाडौं : अमेरिकी राजदूत र्यान्डी बेरीले विद्रोहीको आक्रमणबाट मृत्यु भएका नेपाली सैनिक जवानप्रति श्रदाञ्जली अर्पण गरेका छन्। शान्ति मिसनका लागि अफ्रिकन मुलुक कंगोमा रहेका सुर्खेत, गुर्माकोट१४का अनिल गुरुङ गत चैत २२ गते विद्रोहीको आक्रमणबाट घाइते भएका थिए। उनको उपचारको मृत्यु भएको थियो। राजदूत बेरीले आफूले पनि कंगोमा धेरै समय विताएको र नेपाली सैनिकहरुले वीरतापूर्ण गरेका कामको साक्षी भएको स्मरण गरे। 'शान्ति सैनिक अनिल गुरुङको शोक सन्तप्त परिवार र नेपाल सरकार र जनताप्रति गहिरो समवेदना प्रकट गर्न चाहन्छु। मैले प्रजातान्त्रिक गणतन्त्र कंगोमा धेरै समय बिताएको छु र नेपाली र अन्य शान्ति सेनाहरूले गरेको वीरतापूर्ण, महत्त्वपूर्ण कामको साक्षी भएको छु,' उनले ट्विटरमा लेखेका छन्। उनले शान्ति स्थापनाका लागि गरिएका मिसनहरुमा नेपालको उपस्थिति विश्वमै दोस्रो ठूलो भएको बताएका छन्। गुरुङजस्तै वीर नेपालीहरुका कारण जटिल बाटाहरु पछ्याउन सजिलो भएको उनले बताए। 'शान्ति स्थापना मिसनहरू विश्वव्यापी स्थायित्व र सुरक्षाका लागि अत्यावश्यक छन्, र संयुक्त राष्ट्रसंघको शान्ति मिशनहरूमा नेपाल दोस्रो ठूलो सेना योगदानकर्ता पनि हो। अनिल गुरुङजस्तै वीर नेपाली सैनिकहरुका कारण शान्तितर्फको कठिन बाटो पछ्याउन मद्दत गरेको छ,' उनले भनेका छन्। परेशन 'बाली'का क्रममा घाइते भएका सैनिक जवानको उपचारको क्रममा मृत्यु भएको जनसम्पर्क तथा सूचना निर्देशनालय जंगी अड्डाले जनाएको थियो।"
मनास्लुमा पर्यटक बढ्दा व्यवसायी खुसी,"गोरखा : पर्यटक आउन थालेपछि मनास्लु क्षेत्रका पर्यटन व्यवसायी खुशी भएका छन् । चुम उपत्यका र नुब्री उपत्यकाका होटल, लज तथा टी हाउसका सञ्चालकहरु खुशी भएका मनास्लु क्षेत्र होटल व्यवसायी उपसमितिका अध्यक्ष गणेश कार्कीले जानकारी दिए । कोभिडका कारण पर्यटक आउन छाडेपछि धरासायी बनेका व्यवसायीमा खुशी छाउन थालेको उनले बताए । ' विगत दुई वर्षदेखि मनास्लु क्षेत्रका होटल, लज, टिहाउसहरु सुनसान थिए । लाखौं करोडौं लगानी गरेर व्यवसाय सञ्चालन गरेका व्यवसायीहरु टाट पल्टिने अवस्थामा पुगेका थिए, उनले भने, 'तर अहिले फाट्टफुट्ट पर्यटकहरु आउन थालेका छन् । अब विस्तारै व्यवसाय चल्ने भो भनेर सबै व्यवसायी खुशी छन् ।' बन्दाबन्दीका कारण गाउँघर छाडेर गोरखा, काठमाडौं गएर बस्न बसेका व्यवसायी फेरि फर्किए व्यवसाय सुरु गर्न थालेको उनले बताए । मनास्लु क्षेत्रअन्तर्गत चुम र नुब्री उपत्यकामा दैनिक २०, २५ जनाका दरले पर्यटक आउने गरेका मनास्लु संरक्षण क्षेत्र आयोजना(एमक्याप)का अजीत तुम्बाहाम्फेले बताए । 'यो सिजन लागेदेखि फागुन मसान्तसम्म नौसय पाँचजना मनास्लुक्षे त्र प्रवेश गरेका छन्,' उनले भने, 'गतवर्षभरि आएको पर्यटकको संख्या र यो तीन महिनामा आएको पर्यटकको संख्या बराबर भयो ।' चैत लागेदेखि अहिलेसम्म त्यो भन्दा धेरै पर्यटक आएका उनले बताए । दुई वर्षदेखि निराश भएका व्यवसायी पर्यटक आउन थालेपछि खुशी भएका चुम उपत्यकाका होटल व्यवसायी ङवाङ सोनाम लामा बताउँछन् । 'कोभिड र पहिरोले गर्दा दुई वर्षदेखि पर्यटक आउन सकेका थिएनन् । अहिले धमाधम गाउँमा विदेशी पर्यटक देखिन थालेका छन्, ' उनले भने, 'पर्यटक आउन थालेपछि लाखौँ, करोडौँ खर्च गरेर धमाधम होटल व्यवसाय सुरु गरेका नयाँ व्यवसायी र क्षमता बढाएका पुराना व्यवसायीहरु विगत दुई वर्ष निराश भएका थिए । तर अहिले खुशी हुन थालेका छन् ।' पर्यटक आएपछि होटल व्यसायी मात्र नभइ अन्य व्यवसायीहरु पनि खुशी भएका नुब्री उपत्यकाका होटल व्यवसायी छिरिङ धार्के लामाले बताए । 'पर्यटक आएपछि होटल व्यवसाय पनि चल्ने भयो । खाद्यान्न पसल पनि चल्ने भयो । सामान ढुवानी गर्ने खच्चड व्यवसाय पनि चल्ने भयो । सबैले काम पाउने भए ।' पर्यटक भित्रिएसँगै आउँदो अक्टोबर सिजनका लागि पनि धमाधम बुकिङ आएको खबरले व्यवसायीहरु उत्साहित बनेका सामागाउँका व्यवसायी मिङ्मार लामा बताउँछन् । मनास्लु आरोहणका लागि आरोहीहरु आउन सुरु गरेको उनले बताए ।मनास्लु क्षेत्रमा विश्वकै आठौँ अग्लो मनास्लु हिमाल आरोहणका लागि, लार्केपासका लागि, वीरेन्द्रताल, कालताललगायतका दृश्यावलोकनका लागि पर्यटक आउँछन् । त्यस्तै सयौं वर्षअघिदेखि अहिंसा क्षेत्र घोषित चुम उपत्यकाको वुद्ध धर्म, तिब्बती संस्कृतिको अध्ययनका लागि तथा प्राकृतिक दृश्यावलोकनका लागि पर्यटक चुम उपत्यका आउने एमक्यापले जनाएको छ ।"
चुनावमा सहभागी नहुने निर्णय गरेर 'विप्लव' का नेता किन पुगे निर्वाचन आयोग ?,"काठमाडौंः कपिलवस्तुमा सम्पन्न केन्द्रीय कमिटि बैठकबाट निर्वाचनमा सहभागी नहुने निर्णय गरेको विप्लव नेतृत्वको नेकपाले निर्वाचन आयोगका प्रमुख आयुक्त दिनेश थपलियालाई भेटेको छ। आगामी स्थानीय तहको निर्वाचनमा सहभागी नहुने निर्णय गरेको नेकपाले आयोगका प्रमुख आयुक्त थपलियालाई बिहीबार भेटेको हो। आयोग पुगेका पार्टीका प्रवक्ता प्रकाण्डले पत्रकारसँग चुनावमा भाग लिने बताए । उनले भने, 'चुनावमा भाग लिने हो । त्यहिकारण हामी छलफलका लागि यहाँ आएका हौं ।' भेटमा पार्टी प्रवक्ता प्रकाण्डले दल दर्ताबारे आयोगसँग परामर्श गरेका थिए । यस्तै, निर्वाचनमा सहभागिताबारे छलफल भएको थियो । साथै आयोगले निर्वाचन सन्दर्भमा गरेको तयारीबारे जिज्ञासा राखेको थियो। स्थानीय तह निर्वाचनका लागि ७९ वटा राजनीतिक दल दर्ता भएका छन् । दल दर्ताको समय गत फागुन १५ मा सकिएको थियो ।"
उपल्लो मुस्ताङको चराङमा 'ग्रामिण आँखा केन्द्र' सञ्चालनमा,"जोमसोम : उपल्लो मुस्ताङको लोघेकर दामोदरकुण्ड१ चराङमा बुधबारग्रमिण आँखा केन्द्रउद्घाटन भएको छ । सेवा फाउन्डेसनको जनशक्ति व्यवस्थापन,उपकरण तथा प्राविधिक सहयोगमा चराङमा ग्रामिण आँखा केन्द्र उद्घाटन गरिएको लोघेकर दामोदरकुण्ड गाउँपालिकाले जनाएको छ । फाउन्डेसनले दुर दराजको स्थानीय तह लोघेकरको चराङमा स्थापना भएको ग्रामिण आँखा केन्द्रमा एकजना नेत्र सहायक स्वास्थ्यकर्मीलाई एकवर्षसम्म तलब भत्ता उपलब्ध गरी गरी खटाइएको छ । फाउन्डेसनले योसहित चराङ आँखा केन्द्रलाई बन्दोवस्तीका सामग्री पनि वितरण गरेको हो। सेवा फाउन्डेसनले आँखा जाँच्ने फ्रिड ल्याम,कम्युटर सेट,चश्मा,औषधि,चश्मा जाँच्ने उपकरण र भिजन ड्रमलगायतका करिब २५ लाख बराबरको उपकरण सामग्री चराङ ग्रामिण आँखा केन्द्रलाई हस्तान्तरण गरेको गाउँपालिकाकी निमित्त प्रमुख प्रशासकीय अधिकृत शोभा पुनले जानकारी दिइन् । सेवा फाउन्डेसनको सहयोगमा गाउँपालिकाको वडा कार्यालय भवन चराङमा ग्रामिण आँखा केन्द्र स्थापना भएको उनले बताइन् । पालिकाको स्थानीय स्तरमै ग्रामिण आँखा केन्द्र स्थापना भएसगै दुर्गम गाउँ विपन्न जनताले अब जिल्ला सदरमुकाम धाउने झन्जटबाट मुक्त भएका छन् । चराङमा आँखा उपचार केन्द्र स्थापना भएसँगै त्यहाँका स्थानीयले दृष्टि परीक्षण,चश्मा जाँच,सुपथ मुल्यको औषधि सेवा,लेन्ससहितको चश्मा सेवा,सामान्य शल्यक्रियालगायतको सेवा पाउनेछन् । यस्तै,केन्द्रमार्फत समुदाय र विद्यालयमा आँखा शिविर सञ्चालन गर्ने,वार्षिक एकपटक आँखा अप्रेसनको व्यवस्था र जनचेतनामूलक कार्यक्रमका लागि स्यंमसेविकालाई दुई दिने आँखा उपचार सम्बन्धी आधारभूत तालिम सञ्चालन भएको नेत्र सहायक रुमिला नेपालीले बताइन्। चराङ ग्रामिण आँखा केन्द्रको उद्घाटन जिसस प्रमुख छिरिङ ल्हामो गुरुङले उद्घाटन गरिन् । उनले उपल्लो मुस्ताङको दुर दराजको गाउँपालिका चराङमा आँखा केन्द्र स्थापनाले यहाँका गरिव तथा विपन्न जनतालाई राहत पुग्ने विश्वाश व्यक्त गरिन् । गाउँपालिका अध्यक्ष लोप्साङ छोम्फेल बिष्टले यसअघि आँखासम्बन्धी सामान्य समस्या हुँदा सदरमुकाम र जिल्ला बाहिर जानुपर्ने समस्या आँखा केन्द्र स्थापनासँगै अन्त्य भएको बताए । उनले जनताको सेवाका लागि फाउन्डेसन र तिलगंगा आँखा प्रतिष्ठानले पुर्याएको सहयोगप्रति धन्यवाद व्यक्त गरे ।"
राष्ट्रपतिले गरिन् कानुनमन्त्रीमा गोविन्द बन्दी नियुक्त,"काठमाडौं : राष्ट्रपति श्रीमती विद्यादेवी भण्डारीले कानुनमन्त्रीमा गोविन्द प्रसाद शर्मा (कोइराला) लाई नियुक्त गरेकी छन्। नेपालको संविधानको ७८ को उपधारा (१) बमोजिम सम्माननीय प्रधानमन्त्री शेरबहादुर देउवाको सिफारिसमा गोविन्द प्रसाद शर्मा (कोइराला) लाई मन्त्री पदमा नियुक्त गरेको राष्ट्रपति कार्यालयका सहायक प्रवक्ता केशव प्रसाद घिमिरेले जानकारी दिए। कानून, न्याय तथा संसदीय मामिला मन्त्रालयको कार्यभार सम्हाल्दै आएका दिलेन्द्रप्रसाद बडूलाई उद्योग, वाणिज्य तथा आपूर्ति मन्त्रालयको कार्यभारको जिम्मेवारी दिएको छ। संविधान अनुसार, कोइराला अब ६ महिनासम्म मन्त्री रहन सक्नेछन्। संविधानमा सभासद् नरहेको अवस्थामा पनि ६ महिनासम्म मन्त्री बन्न पाउने व्यवस्था छ। गैह्र सांसद मन्त्री नियुक्त भएको ६ महिनाभित्र संघीय संसदको सदस्यता नलिए मन्त्री पद स्वत: खारेज हुन्छ।"
"रुसले युक्रेनमा आक्रमण गरेको ४२ दिन पूरा, कस्तो छ अवस्था ?","किभ :युक्रेनमा रुसको आक्रमण गरेको आज ४२ दिन पूरा भएको छ । अहिलेसम्म केके भए त? डोनबास, पूर्वी युक्रेन पूर्वी युक्रेनमा रुसी आक्रमण तीव्र हुने डरले हजारौं मानिसहरू डोनबासबाट भाग्न खोजिरहेका छन्। युक्रेनी अधिकारीहरूले पनि हमला नहुँदै सर्वसाधारण लाई डोनबास छाड्न आग्रह गरिरहेका छन् । डोनेट्स्क र लुहान्स्क सम्मिलित सम्पूर्ण डोनबास क्षेत्रलाई नियन्त्रण गर्न रुसी सेनाले युक्रेनी सेनालाई घेरा हाल्ने प्रयास सुरु गरेको छ । पूर्वी भागमा आफ्नो सैन्य कारबाही बढाउन रुसले अब किभ र चेर्निहाइभबाट आफ्ना सेना फिर्ता गरेको अमेरिकाले बताएको छ । बाँकी युक्रेनको अवस्था स्थानीय अधिकारीका अनुसार होस्टोमेल क्षेत्रबाट चार सयभन्दा बढी व्यक्ति बेपत्ता भएको खबर आएको छ । युक्रेनी राष्ट्रपति भोलोडिमिर जेलेन्स्कीले बिहीबार बिहान रुसमाथिको अन्तर्राष्ट्रिय प्रतिबन्धलाई धेरै कमजोर भनेका छन् । उनले यस्ता हल्का प्रतिबन्धहरूले आक्रमणकारीलाई आफ्नो आक्रमण जारी राख्न अनुमति दिने बताए। युक्रेन संकट अमेरिकाले रुसी राष्ट्रपति पुटिनका छोरीसहित निकटका व्यक्तिमाथि प्रतिबन्ध लगाउन थालेको छ। बेलायत र अमेरिका दुबैले रुसको सबैभन्दा ठूलो बैंक (स्बरबैंक) को सम्पत्ति जफत गरेका छन्। युरोपेली संघका नेताहरूले रुसमाथि थप प्रतिबन्ध लगाउने विषयमा पनि विचार गरिरहेका छन्। यसमा रूसबाट कोइला आयातमा प्रतिबन्ध पनि समावेश छ, तर केही वरिष्ठ नेताहरूले तेल र ग्यासमा प्रतिबन्ध पनि आवश्यक भएको बताएका छन्। प्रतिबन्धहरू आफ्नो देशले स्वतन्त्रताको लागि तिर्नुपर्ने मूल्य भएको रुसका राष्ट्रपतिले बताए । पोप फ्रान्सिसले युक्रेनको बुचा सहरमा भएको नरसंहारको निन्दा गरेका छन् । तर, रुसले यी आरोपहरूलाई निरन्तर अस्वीकार गर्दै आएको छ । संयुक्त राष्ट्रसंघको मानवअधिकार परिषद्को रुसको सदस्यता कायम राख्ने वा नराख्ने भनेर संयुक्त राष्ट्रसंघमा बिहीबार मतदान हुँदैछ। बीबीसी"
आन्द्रामा क्यान्सर जोखिम,"मलद्वारदेखि सानो आन्द्रा जोडिने स्थानसम्मको कुनै पनि भागका कोषहरू असामान्य किसिमले वृद्धि हुन सक्छ। कोषिकाको असामान्य वृद्धिका कारण मासु पलाएको अवस्थालाई ठूलो आन्द्रा (कोलोरेक्टल) को क्यान्सर भनिन्छ। नेपालमा हुने प्रमुख क्यान्सरमध्ये ठूलो आन्द्राको क्यान्सर पनि अग्रपंक्तिमा पर्छ। आन्द्राको भित्रपट्टिको माथिल्लो तहमा मासुको डल्लो (पोलिप) पलाउन सक्छ। जसको समयमै उपचार नहुँदा क्यान्सरमा परिणत हुने जोखिम हुन्छ। पोलिप सानो मासुको पलाएको अवस्था हो। पोलिप निकाल्न ढिलाइ भएको अवस्थामा पछि गएर क्यान्सरमा परिणत हुन जान्छ। प्रायःजसो पोलिप भन्ने सानो मासु पलाएपछि यो रोग सुरु हुने गर्दछ। सामान्य अवस्थामा उपचार नहुँदा पोलिप क्रमशः ठूलो हुँदै जान्छ। व्यक्ति अनुसार ५ देखि १० वर्षपछि क्यान्सरको रूप लिने गरेको पाइएको छ । ठूलो आन्द्राको क्यान्सरले पुरुष र महिला दुवैलाई असर गर्छ। विशेषगरी ४५ वर्ष वा माथिका व्यक्तिहरू बढी पीडित भएको पाइन्छ। ठूलो आन्द्राको क्यान्सरले सबै वर्ग र उमेरसमूहका व्यक्तिलाई पिरोल्न सक्छ। लक्षणहरू सुरुआती चरणमा ठूलो आन्द्राको क्यान्सरका लक्षणहरू नदेखिन सक्छ। क्यान्सर बढ्दै गएमा विभिन्न लक्षणहरू देखिन्छन्। एकदमै कडा वा पातलो दिसा आउन सक्छ। तल्लो पेट दुख्ने, वजन घट्ने हुन्छ। खानमा रुचि हुँदैन। मलद्वारबाट रगत आउने, दिसामा रगत मिसिएर आउने, दिसा कडा वा एकदमै पातलो दिसा आउनेलगायतका लक्षणहरू देखिन्छन्। पाको उमेरका जोखिममा पाको उमेरका व्यक्तिलाई ठूलो आन्द्राको क्यान्सरले बढी सताएको पाइन्छ। प्रायः यो ५० वर्षभन्दा माथिका पुरुषमा बढी देखिएको छ। विगत पाँच वर्षको अध्ययनमा मैले ३५ वर्ष नाघेका व्यक्तिमा पनि ठूलो आन्द्राको क्यान्सर भएको पाएको छु। अत्यधिक वजन भएका, निष्क्रिय जीवनशैली भएका व्यक्तिलाई ठूलो आन्द्राको क्यान्सर भएको पाइएको छ। रातो मासु र प्रशोधित खाने कुरामा रुचि भएका व्यक्तिमा पनि ठूलो आन्द्राको क्यान्सर भएको पाइएको छ। त्यस्तै अधिक मात्रमा धूमपान र मद्यपान गर्ने, पोलेको मासु तथा धुवाँमा सेकेको सेकुवालगायतका खानेकुरा धेरै खाने व्यक्तिलाई पनि ठूलो आन्द्राको क्यान्सर हुने जोखिम हुन्छ। वंशाणुगत केही व्यक्तिमा वंशाणुगत भएको देखिन्छ। यो प्रायःजसो पोलिपोसिस सिन्ड्रोम भएको व्यक्तिलाई हुने गर्दछ। आन्द्रा सुनिने एक अवस्था (अल्सरेटिव कोलाइटिस) हुँदा दिसामा रगत देखिन्छ। यसका साथै तल्लो पेट पनि दुख्ने गर्दछ। यो क्लिनिकल अभ्यासमा देखिएको प्रमुख कारणमध्येमा पर्छ। वंशाणुगत पोलिपोसिस सिन्ड्रोम भएका व्यक्तिलाई ठूलो आन्द्राको क्यान्सर हुने जोखिम हुन्छ। त्यस्तै अल्सरेटिव कोलाइटिस र पोलिप भएका व्यक्ति पनि जोखिम समूहमा पर्छन्। अभिभावकमध्ये कसैलाई क्यान्सर भएको अवस्थामा सन्तानमा पनि हुन सक्छ। धूमपान, मद्यपान गर्ने, पोलेको, तारेको खानेकुरा खाने व्यक्तिहरू ठूलो आन्द्राको क्यान्सर हुने जोखिम हुन्छ। त्यस्तै अधिक वजन भएका व्यक्ति पनि जोखिममा पर्छन्। नियमित परीक्षण सुुरुकै अवस्थामा ठूलो आन्द्राको क्यान्सरले लक्षणहरू निम्त्याउँदैन। त्यसैले नियमित रूपमा स्क्रिनिङ गर्नु धेरै महत्त्वपूर्ण छ। जोखिममा पर्ने समूहका व्यक्तिले समयसमयमा परीक्षण गर्नुपर्छ। समयमै सचेत हुँदा ठूलो आन्द्राको क्यान्सरबाट जोगिन सकिन्छ। नियमित जाँच गरी सुरुआती चरणमै क्यान्सर पत्ता लगाउने भरपर्दो उपाय नै स्क्रिनिङ हो। पोलिप पत्ता लगाउने र त्यसलाई बेलैमा निकाल्दा क्यान्सर हुने सम्भावना न्यून हुन्छ। ४५ वर्ष नाघेका व्यक्तिले ठूलो आन्द्राको क्यान्सरबाट जोगिन सतर्कता अपनाउनु पर्छ। ५० वर्ष नाघेका व्यक्तिले हरेक १० वर्षमा एक चोटी स्क्रिनिङ गरे मृत्युको जोखिमलाई एक तिहाइले घटाउन सकिन्छ। घरमा कसैलाई क्यान्सर छ भने ४० वर्षदेखि नै परीक्षण गराउन सुरु गर्नु पर्छ। समयमै कोलोनोस्कोपी गर्नु पर्छ। लचिलो सिग्मोइडोस्कोपीको परीक्षण गर्न सकिन्छ। चिकित्सकले मलाशयमा छोटो, पातलो, लचिलो, उज्यालो ट्युब राखेर मलद्वारभित्र र बृहदान्त्रको तल्लो तेस्रो भागमा पोलिप्स वा क्यान्सरको जाँच गर्नु पर्छ। कोलोनोस्कोपी डाक्टरले मलाशय भित्र पोलिप्स वा क्यान्सर जाँच गर्न लामो, पातलो, लचिलो, उज्यालो ट्युब प्रयोग गर्छन्। परीक्षणको क्रममा, डाक्टरले धेरैजसो पोलिप्स र केही क्यान्सरहरू फेला परेमा हटाउन सकिन्छ। ठूलो आन्द्राको क्यान्सर हुने जोखिम नभएका व्यक्तिले १०१० वर्षमा जँचाउन सकिन्छ। कसरी जोगिने ? ठूलो आन्द्राको क्यान्सरबाट जोगिन मद्यपान, धूमपान छोड्नु पर्छ। त्यस्तै फाइबरयुक्त खाद्यपदार्थ खाने, तरकारी, फलफूल सेवन गर्नु पर्छ। रातो मासु, पोलेको मासु सेवन गर्नु हुँदैन। शरीरमा क्याल्सियम कमी हुन दिनुहुन्न। नियमित व्यायाम गर्नु पर्छ। दिसाबाट रगत आउनुलाई हलुका रूपमा लिनु हुँदैन। ठूलो आन्द्राको क्यान्सरबाट जोगिनुभन्दा रोग लाग्नै नदिनु उत्तम हुन्छ। यसको लागि नियमित रूपमा परीक्षण गर्नु पर्छ। उपचार ठूलो आन्द्राको क्यान्सरको चरणअनुसार उपचारका विधिहरू फरकफरक हुन्छन्। ठूलो आन्द्राको क्यान्सर हुँदा शल्यक्रियामार्फत निर्मूल पार्न सकिन्छ। क्यान्सरको अवस्था जटिल हुँदै गएको छ भने रेडियोथेरापी र किमोथेरापी अपनाउन सकिन्छ।  डा भण्डारी पेट तथा कलेजो रोग विशेषज्ञ हुन् ।"
जाति चिनाउन सगरमाथा आरोहण,"काठमाडौं : विश्वको सर्वोच्च शिखर सगरमाथामा अहिलेसम्म भिन्न देश, भिन्न वर्ग, र भिन्न जातिले चढिसकेका छन्। तर, अहिलेसम्म निग्रो (काला) जातिको समूहले सगरमाथाको शिखर भने चुमेको छैन। अमेरिकी समाजमा अझै पनि सेता र काला जातिबीच रंगभेद कायम नै छ। यसैलाई चिर्न अफ्रिकनअमेरिकनको एक समूहले सगरमाथा आरोहण गर्ने भएको छ। सगरमाथाको पहिलो आरोहण सन् १९५३ देखि यताको ६ दशकमा करिब ८ जना मात्रै काला जातिले गरेका छन्। तर, समूहमा होइन छुट्टाछुट्टै। सन् १९६३ मा पहिलोपटक अमेरिकी नागरिकले सगरमाथाको आरोहण गरेका थिए। तर, उनी गोरा थिए। त्यही नै वर्ष निग्रो जातिका नेता डा मार्टिन लुुथर किङ्गले आफ्नो मन्तव्यमा आइ ह्याब अ ड्रिम भनेर सपना देखेका थिए। उनको सपना ४० वर्षपछि एकजना निग्रोले सगरमाथाको सफल आरोहण गरेपछि पुरा भएको थियो। तर, अहिलेसम्म काला जातिको सम्प्रदाय वा समुहले नै सगरमाथा आरोहण गरेको भने छैन। आफ्नो समुदायलाई विश्वमा चिनाउनका लागि सगरमाथाको आरोहण गर्ने उद्देश्यले फुल सर्कल एभरेस्ट एक्सपेडिसन समूह बनेको बताइएको छ। रंगभेदमा जुझिरहेको र आफूलाई साबित गर्न आफूभित्र नै संघर्ष गरिरहेका व्यक्तिहरूले आफूलाई जितेर आउँदो पुस्तालाई पाठ सिकाउने लक्ष्य यो समूहको छ। ११ जना अफ्रिकनअमेरिकनको यो समूहले २ वर्षअघिदेखि नै सगरमाथा आरोहणको प्रयास गरेको भएपनि कोभिड१९ का कारण पछि सरेको थियो। सन् २०२२ मा सगरमाथाको आरोहण गर्ने भएपछि फुल सर्कल एभरेस्ट एक्सपेडिसन समुहको उपस्थितिमा नेपालस्थित अमेरिकन दूतावासले बुधबार बाहिरी क्रियाकलापमा विविधता ल्याउनका लागि यो समूहसँग छलफल गरिएको थियो। यो समूह बिहीबार लुक्ला प्रस्थान गर्दैछ। सगरमाथा आरोहणका लागि उनीहरूले पर्यटन विभागबाट मंगलबार स्वीकृति पाएका थिए। सगरमाथा आरोहणकै लागि भनेर यो समुह २०२२ को जनवरीबाट नेपालमै छ। अफ्रिकनअमेरिकन यो समुहले नितान्त त्यहाँका काला जाति सम्प्रदायको प्रतिनिधित्व गर्ने आरोहण दलका नेता फिलिप हेन्डरसन बताउँछन्। संयुक्त राज्य अमेरिकालाई प्रतिनिधित्व त गर्छौं। तर, त्यहाँको पनि काला जाति, जुन समुहले विभेदको सामना गर्नुपरेको छ। उनीहरूको प्रतिनिधित्व हामी गर्छौं, हेन्डरसन भन्छन्। काला जातिका नयाँ पुस्तालाई प्रेरणा दिँदै बाहिरी खेलहरूमा यो समुदायले पनि केही गर्न सक्छ भन्ने सन्देश दिनका लागि यो आरोहण महत्वपूर्ण रहेको हेन्डरसनको भनाइ छ। हेन्डरसनले देनाली, किलिमन्जारो, माउन्ट केन्याको सफल आरोहरण गरेका छन्। उनीसँग सगरमाथाको क्याम्प ३ सम्मको पुगेको अनुभव पनि छ। अनुभव सँगसँगै आफ्नो सम्प्रदायलाई चिनाउने र केही गर्ने अफ्रिकनअमेरिकन यो समूहमा अन्य १० सदस्य छन्। सगरमाथाको आरोहणका लागि ११ जना उनीहरूको समुह र २५ जना नेपाली शेर्पाहरू गरी ३६ जनाको समूहले सगरमाथाको आरोहण गर्ने छ। मौसमले साथ दिए यही मे महिनाको मध्यसम्ममा सगरमाथाको सफल आरोहण गर्ने विश्वास उनीहरूको छ। सगरमाथा आरोहणको क्रममा यात्रा सँगालो स्वरूप वृत्तचित्र निर्माण गरिने उनीहरूको भनाइ छ। फुल सर्कल एभरेस्ट एक्सपेडिसन समुहमा फिलिप हेन्डरसन, अब्बिइ डिओने, जेम्स कगम्बि, मनोअह् आइनुउ, फ्रेड क्याम्पबेल, डेमोन्ड मुुलिन्स्, रोजम्यारी साल, एडिइ टेलर, थोमस मोरे, एडिना स्कट र इभान ग्रिन रहेका छन्।"
श्रीलङ्काका राष्ट्रपतिद्धारा सङ्कट निवारणका लागि सल्लाहकार समूह गठन,"कोलम्बो : श्रीलङ्काका राष्ट्रपति गोटाबाय राजापाक्षेले देशको आर्थिक सङ्कट निवारणका लागि सल्लाहकार समूह गठन गरेका छन्। देशमा आर्थिक सङ्कट टार्न तत्काल गर्नु पर्ने र दिर्घकालका लागि गर्नुपर्ने काम तथा निर्णयका बारेमा सल्लाह लिन समूह गठन गरिएको राष्ट्रपतिको कार्यालयले जनाएको छ। सल्लाहकार समूहसँग उनले निरन्तर छलफल गर्दै सरकारी कदम अगाडि बढाउने अधिकारीहरुले जनाएका छन्। उनले गठन गरेको सल्लाहकार समूहमा श्रीलङ्काको केन्द्रीय बैंकका पूर्व गभर्नर इन्द्रजित कुमारास्वामी, विश्व बैंकका पूर्व प्रमुख अर्थशास्त्री शान्त देवराजनलगायतका अर्थविद्हरु रहेका छन्। सल्लाहकार समूहले विश्व मुद्रा कोषसँग पनि सहयोग र सहकार्यका लागि निरन्तर पहल गर्ने जिम्मेवारी पाएको छ।"
"प्री ओपन सेसन : नेप्सेमा सामान्य ह्रास, ८ कम्पनीको सेयर कारोबार","काठमाडौं : प्री ओपन सेसनमा नेप्से परिसूचक ०७० अंकले घटेर २४२७९६ विन्दुमा बन्द भएको छ। सोही सेसनमा सेन्सेटिभ इन्डेक्स भने ०१३ प्रतिशतले बढेर ४५५७३ विन्दुमा पुगेको छ। ८ कम्पनीको ३८८ कित्ता सेयर ३ लाख रुपैयाँमा खरदिबिक्री भयो। कुल १७ पटक कारोबार भयो। कारोबारमा आएका ८ समूहमध्ये २ को सूचक बढ्यो। बैंकिङ र होटल तथा पर्यटनको सूचक बढेको हो। सोही समयमा विकास बैंक,जलविद्युत र लगानी समूहको सूचक घट्यो। बाँकी अन्य समूहको सूचक स्थीर रह्यो। यस्तै तीन कम्पनीको सेयर मूल्य घट्दा दुई कम्पनीको मूल्य उकालो लाग्यो।"
स्थानीय तह निर्वाचन : दैलेखका सबै स्थानीय तहमा चुनावी तालमेल गर्ने चार दलको निर्णय,"दैलेख : स्थानीय तहको निर्वाचन आउन अब ३६ दिन बाँकी छ । निर्वाचन आयोगले निर्वाचनको तयारी तीव्र पारेको छ । सरकारले ३० बैशाखमा स्थानीय तहको मिति तोकेसँगै दैलेखमा पनि राजनीतिक दलहरू चुनाव केन्द्रित भएका छन् । निर्वाचन नजिकिदै गर्दा दैलेखमा क्रियाशिल चार राजनीतिक दलले आसन्न स्थानीय तह चुनावमा गठबन्धन गर्ने निर्णय गरेका छन् । नेपाली कांग्रेस, नेकपा (माओवादी केन्द्र), नेकपा (एकीकृत समाजवादी) र राष्ट्रिय जनमोर्चाले दैलेखका ११ वटै स्थानीय तहमा गठबन्धन गरेर निर्वाचनमा जाने सहमति गरेका छन् । कांग्रेसका जिल्ला सभापति मणिराम रेग्मी, नेकपा (माओवादी केन्द्र) का जिल्ला संयोजक प्रेमबहादुर कटुवाल क्षेत्री, नेकपा (एकीकृत समाजवादी) का अध्यक्ष बरुनाथ योगी र राष्ट्रिय जनमोर्चाका कार्यवाहाक अध्यक्ष लोगपाल थापाको संयुक्त बैठकले जिल्लाका ११ वटै स्थानीय तहका सबै ९० वटै वडामा गठबन्धन गर्ने निर्णय गरेको हो । चार दलबीच चुनावी तालमेल गरेर अगाडि बढ्ने निर्णय भएको नेकपा (माओवादी केन्द्र) का संयोजक प्रेमबहादुर कटुवाल क्षेत्रीले बताए । बैठकपछि चार दलले जारी गरेको संयुक्त अपिल अनुसार निर्वाचन केन्द्रीत सम्पूर्ण कामहरुलाई व्यवस्थित गर्न चारवटै दलका पार्टी प्रमुखसहित ७ जनाको गठबन्धन संयन्त्र गठन गरेको उल्लेख छ । चारवटै दलले जिल्ला तथा पालिका तहमा सत्ता गठबन्धनलाई व्यवस्थित गर्न गठबन्धनको मर्ममा चोट पुग्ने कुनै पनि गतिविधि सञ्चालन तथा अभिव्यक्त नगर्न निर्देशन समेत दिएको छ । चारवटै दलहरुले पालिका तहमा समेत तत्काल जिल्लाकै मोडलमा संयन्त्र बनाएर बैठक बस्न निर्देशन समेत दिएको छ ।"
बैंककमा पाङ्ग्रा पंचर भएको नेपाल एयरलाइन्सको विमान मर्मत सम्भार गरी काठमाडौं ल्याइयो,"काठमाडौं : गत शुक्रबार थाइल्याण्डको बैंककबाट काठमाडौं उडानका क्रममा पाङ्ग्रा पंचर भएको नेपाल एयरलाइन्सको जहाज मर्मत सम्भार पछि काठमाडौं ल्याइएको छ। पाङ्ग्रा पंचरपछि जहाज बैंकक एयरपोर्टमा ग्राउन्डेड भएको थियो। उक्त जहाज क्याप्टेन प्रशान्त राई र कोपाइलट ग्रीष्म श्रेष्ठले उडाएका थिए। विमानस्थलबाट टेक अफ गर्ने क्रममा विमानको पाङ्ग्रामा प्राविधिक समस्या देखिएपछि पाइलटको सल्लाहअनुसार विमान चेकजाँच गरिएको थियो। थाई एयरवेजको प्राविधिक टिमले उक्त विमानको चारवटै पाङ्ग्रा फेर्नुपर्ने सुझाव दिएको थियो। आवश्यक पाङ्ग्रा कतार एयरवेजको विमानमार्फत २ अप्रिल २०२२ को उडानबाट बैंकक पठाइएको थियो । मर्मत सम्पन्न भएको (एनएकेडब्लू) विमान बुधबार काठमाडौं अवतरण गरेको नेपाल एयरलाइन्सले जनाएको छ। रद्द गरिएको उक्त उडानका १४१ यात्रुलाई निगमको नियमित उडानबाट २१ चैत्रमा काठमाडौं ल्याएको थियो। सो घटनाबारे अध्ययन, अनुसन्धान गरि प्रतिवेदन पेश गर्न निगमले सात सदस्यीय छानविन समिति समेत गठन गरेको छ। सो समितिले काम सुरु गरिसकेको छ।"
"शान्ति समाजको 'हिमालय बचाऔं, नदी जोगाऔं' अभियान","सन्धिखर्क : मानव अधिकार तथा शान्ति समाज केन्द्रीय समितिले देशव्यापीरुपमा हिमालय बचाऔं, नदी जोगाऔं अभियान सञ्चालन गरेको छ । जलवायु परिवर्तन तथा मानिसले फोहर व्यवस्थापन गर्दा हिमाल र नदीहरु सुक्दै गएको निष्कर्ष निकाल्दै मानव अधिकार तथा शान्ति समाजले यो अभियान सञ्चालन गरेको हो । प्रकृतिले दिएको उपहार हिमालमा मानिसहरुले गरेको फोहोर, तथा प्लाष्टिकजन्य पलार्थले भरिदा समेत सम्बन्धित निकायले पहल नगरेको भन्दै मानव अधिकार तथा शान्ति समाजले अभियान सञ्चालन गरेको समाजका अध्यक्ष गोविन्द खनालले बताए । देशका विभिन्न जिल्लामा अभियानकैरूपमा सञ्चालन गरिएको कार्यक्रम सदरमुकाम सन्धिखर्कमा सम्पन्न भएको छ । उपल्लो मुस्तांगको लोमान्थांगबाट सुरु भएको अभियान कास्की, पाल्पा, गुल्मीहुँदै अर्घाखाँचीमा सम्पन्न भएको अध्यक्ष खनालले जानकारी दिए । हिमाल नभए वातावरणीय असन्तुलन हुने भन्दै हिमाल जोगाउन सरकारले नै जतिसक्दो छिटो पहल गर्नुपर्ने भन्दै ध्यानाकर्षण गराएको छ ।"
सबैको सहयोगले नसर्ने रोग नियन्त्रण गर्न सकिन्छ : मन्त्री खतिवडा,"काठमाडौं : स्वास्थ्य तथा जनसङ्ख्यामन्त्री विरोध खतिवडाले नसर्ने रोगहरूको रोकथाम र नियन्त्रणमा सबै पक्षको समन्वय र सहकार्य आवश्यक रहेको बताएका छन्। स्वास्थ्य मन्त्रालयमा बिहीबार आयोजित 'नसर्ने रोगको रोकथाम र नियन्त्रणका लागि बहुक्षेत्रीय कार्ययोजना' सार्वजनिक गर्दै मन्त्री खतिवडाले सबैको सहयोगले नसर्ने रोगको रोकथाम र नियन्त्रण गर्न सकिने उल्लेख गरे। उनले कार्ययोजनाको प्रभावकारी कार्यान्वयन गरेर सबै नागरिकलाई स्वस्थ्य बनाइने बताए। मन्त्री खतिवडाले नसर्ने रोगबाट उत्पन्न परिस्थितिलाई सम्बोधन गर्नका लागि बहुपक्षीय समन्वय तथा सहकार्य आवश्यक रहेको धारणा राखे । 'सबै नीतिको मूलप्रवाहमा नसर्ने रोगका विषयलाई सापेक्ष बनाई स्थानीयस्तरसम्म प्रभावकारी कार्यान्वयन गर्न आवश्यक छ,' उनले भने। नसर्ने रोग दिनानुदिन बढ्दै गएको र यसको मुख्य कारण जलवायु परिवर्तन, अखाद्य पदार्थको प्रयोग, निष्क्रिय जीवनशैली, लागुऔषधलगायत रहेको उनको भनाइ थियो । स्वास्थ्य सचिव डा रोशन पोखरेलले कार्ययोजनालाई प्रादेशिक र स्थानीय तहमा कार्यान्वयन गर्नतर्फ मन्त्रालयले ध्यान दिने बताए । राष्ट्रिय योजना आयोगका सदस्य डा उमाशङ्कर प्रसादले स्वास्थ्य उपचार गर्न विदेश जाँदा धेरै पैसा बाहिरीने गरेको भन्दै नेपालमा उपचार हुने रोग यही नै गर्नुपर्नेमा जोड दिए। विश्व स्वास्थ्य सङ्गठनका नेपाल प्रमुख डा राजेश पाण्डवले कार्ययोजनाको प्रभावकारी कार्यान्वयन गरेर नेपालले दिगो विकास लक्ष्य हासिल गर्नुपर्ने धारणा राखे। मन्त्रालयका प्रवक्ता डा सङ्गीता कौशल मिश्राले नसर्ने रोगको रोकथाम र नियन्त्रणका लागि पाँचवर्षीय ९२०७८८२० योजना ल्याइएको बताइन्। रासस"
डरपोक ढुंगा,"धेरै पहिले एक शिल्पकार मूर्ति बनाउन ढुंगा खोज्न जंगलमा गए। त्यहाँ उनले एउटा धेरै राम्रो ढुंगा भेट्टाए। ढुंगा देखेर उनी निकै खुसी भए र यो मूर्ति बनाउन एकदमै सही हुने उनले बताए। बाटोमा घर जाँदै गर्दा उनले अर्को ढुंगा भेट्टाए। त्यो पनि उनले साथमै लिए। घर गएर त्यो ढुंगामा औजारले हानेर काम गर्न थाले। औजारले ढुंगामा लागेपछि त्यो ढुंगाले मलाई छोडिदेऊ भन्न थाल्यो। तिमीले मलाई हिर्कायौ भने म टुक्रिनेछु। मलाई धेरै दुख्छ। तिमी अर्कै ढुंगामा मूर्ति बनाऊँ, ढुंगाले भन्यो। ढुंगाले भनेको सुनेर कालिगडलाई दया लाग्यो। उनले उक्त ढुंगा छाडेर अर्कोमा मूर्ति बनाउन थाले। त्यो ढुंगालाई जति हाने पनि त्यसले केही बोलेन। केही समयपछि कालिगडले त्यो ढुंगाबाट भगवान्को धेरै राम्रो मूर्ति बनाए। मूर्ति तयार भएपछि गाउँका मानिस मूर्ति लिन आए। नरिवल फुटाउन अर्को ढुंगा पनि चाहिने सोचेर उनीहरूले त्यहाँ राखिएको पहिलो ढुंगा पनि साथमा लिएर गए। मूर्ति लगेर मन्दिरमा सजाए र ढुंगालाई मूर्तिको अगाडि राखे। अहिले मन्दिर दर्शन गर्न आउने भक्तजनले उक्त मूर्तिलाई फूलमाला र दूधले नुहाउने गर्छन्। तर मूर्तिको अगाडि राखिएको ढुंगामा भने नरिवल फोड्ने गर्छन्। यसरी दिनहुँ आफूमाथि नरिवल फोड्दा, त्यो ढुंगालाई असाध्यै पीडा भयो। ऊ रोयो, करायो तर कसैले सुनेन। एक दिन उसले मूर्ति बनेको ढुंगासँग कुरा गर्दै भन्यो, तिमीलाई मानिसले धेरै पुज्छन् त्यसैले रमाइलो लागेको छ होला है। उसले आफ्नो भाग्य खराब रहेको बताएपछि मूर्ति बनेको ढुंगाले भन्यो, जब कालिगडले तिमीमाथि काम गरिरहेको थियो, त्यतिबेला तिमीले नरोकेको भए आज मेरो ठाउँमा तिमी हुने थियौ। त्यतिबेला तिमीले सहजता रोजेकोले अहिले दुःख पाइरहेका छौ। त्यस दिनदेखि उसले गुनासो गर्न छाड्यो। भक्तजन आएर नरिवल फोड्दा त्यसको पानी उमाथि पनि पर्न थाल्यो। अहिले मानिसले मूर्तिलाई प्रसाद चढाउँदा पनि त्यही ढुंगामाथि राख्ने गरेका छन्। नैतिक शिक्षा : हामी जुनसुकै कठिन परिस्थितिमा पनि डराउनु हुँदैन। परिस्थिति सधैं एउटै हुँदैन। धैर्य गरे, एक दिन अवश्य राम्रो समय आउँछ।"
नवौं राष्ट्रिय खेलकुद पहिलो प्राथमिकता,"काठमाडौं : राष्ट्रिय खेलकुद परिषद्का सदस्यसचिव टंकलाल घिसिङले १८औं एसियाली खेलकुद र नवौं राष्ट्रिय खेलकुद प्रतियोगिता आफ्नो पहिलो प्राथमिकता भएको बताएका छन्। सदस्यसचिवको जिम्मेवारीमा बुधबार फर्किएपछि घिसिङले आफ्नो पहिलो प्राथमिकता १९औं एसियाली खेलकुद र नवौं राष्ट्रिय खेलकुद रहेको बताएका हुन्। राष्ट्रिय खेलकुद प्रतियोगिता मेरो पहिलो प्राथमिकता हो। राष्ट्रिय खेलकुद प्रतियोगिता राष्ट्रको प्रतिष्ठासँग जोडिएको हुन्छ, सदस्यसचिव घिसिङले भने, मेरो सम्पूर्ण ध्यान नवौं राष्ट्रिय खेलकुद आयोजनामा छ। त्यसपछि १९औं एसियाली खेलकुदको तयारीमा केन्द्रित हुनेछु। उनले चालु आर्थिक वर्षभित्रै नवौं राष्ट्रिय खेलकुद आयोजनाका लागि प्रदेश खेलकुद विकास समितिका सदस्यसचिवहरूसँग छलफल गर्ने बताए। नवौं राष्ट्रिय खेलकुद प्रतियोगिता यही आर्थिक वर्षभित्रै गर्न सकिन्छ। यसका लागि चाँडै नै प्रदेश सदस्यसचिवहरूसँग छलफल गर्नेछु, सदस्यसचिव घिसिङले भने। उनले स्थानीय तहको निर्वाचनलगत्तै नवौं राष्ट्रिय खेलकुदको छनोटलगायतका कामहरू सुरु गर्ने बताए। नवौं राष्ट्रिय खेलकुद प्रतियोगिता गण्डकी प्रदेशमा आयोजना हुने तय भएको छ। यसअघि प्रतियोगिता फागुनमा गर्ने घोषणा गरिए पनि कोरोना महामारीका कारण प्रतियोगिता स्थगित भएको थियो। सदस्यसचिव घिसिङले १९औं एसियाली खेलकुदको तयारीका लागि तुरुन्तै कामहरू सुरु गरिने बताए। एसियाली खेलकुदका लागि राष्ट्रिय टोलीको छनोट र तयारी गर्न ढिला भइसकेको छ। त्यसका लागि तुरुन्तै कामहरू अघि बढाउने छु, सदस्यसचिव घिसिङले भने। बर्खास्तीमा परेका रमेशकुमार सिलवालले दायर गरेको रिट सर्वोच्च अदालतले खारेज गरेपछि टंकलाल घिसिङ राखेप फर्किएका हुन्। कुलबहादुरको राजीनामा टंकलाल घिसिङ राखेप फर्किएपछि निमित्त सदस्यसचिव कुलबहादुर थापाले राजीनामा दिएका छन्। विगत साढे दुई दशकदेखि राखेपमा कार्यरत थापाले बुधबार सदस्यसचिव घिसिङलाई राजीनामा बुझाएका हुन्। राखेपमा २७ वर्षभन्दा बढी सेवा गरियो। शाखा अधिकृत हुँदै निमित्त सदस्यसचिवसम्मको जिम्मेवारी निर्वाह गरें, थापाले भने, पारिवारिक कारणले पनि परिषद्को जिम्मेवारीबाट अलग हुने निर्णय गरेको हुँ। उनी २०५२ सालमा शाखा अधिकृतका रुपमा परिषद्मा प्रवेश गरेका थिए। निमित्त सदस्यसचिव हुनुअघि उनी प्रतियोगिता तथा योजना विभागको प्रमुख थिए। उनले पाँचौंदेखि आठौं राष्ट्रिय खेलकुद र १३औं दक्षिण एसियाली खेलकुदमा समारोह प्रमुखको जिम्मेवारी निभाएका थिए। युवा तथा खेलकुदमन्त्री महेश्वरजंग गहतराजले थापालाई फागुन ४ गते निमित्त सदस्यसचिवको जिम्मेवारी सुम्पिएका थिए।"
भारतलाई थप विद्युत् बेचिने : कुन कुन आयोजनाले पाए विद्युत् व्यापारको अनुमति ?,"काठमाडौं : नेपालले भारतीय ऊर्जा बजारमा प्रतिस्पर्धी दरमा थप ३२६ मेगावाट विद्युत् बिक्रीको अनुमति पाएको छ। भारतको विद्युत् मन्त्रालयअन्तर्गतको केन्द्रीय विद्युत् प्राधिकरणले नेपाल विद्युत् प्राधिकरणलाई भारतीय ऊर्जा एक्सचेन्ज मार्केटमा थप विद्युत् बिक्री गर्न स्वीकृति दिएको छ। बुधबार मन्त्रालयमा आयोजित पत्रकार सम्मेलनमा ऊर्जामन्त्री पम्फा भुसालले उक्त जानकारी दिएकी हुन्। यसअघि २०७८ कात्तिकमा पहिलो चरणमा प्राधिकरणको स्वामित्वमा नुवाकोटमा सञ्चालनमा रहेका २४ मेगावाटको त्रिशूली र १५ मेगावाटको देवीघाट विद्युत्गृहबाट उत्पादित ३९ मेगावाट भारतीय ऊर्जा एक्सचेन्ज (आईएक्स)मा बिक्री गर्न स्वीकृति दिइएको थियो। योसँगै नेपालले भारतीय ऊर्जा एक्सचेन्ज मार्केटमा प्रतिस्पर्धी दरमा ३६५ मेगावाटसम्म विद्युत् बिक्री गर्न प्रवेश पाउने भएको छ। भारतले प्रतिस्पर्धी बजारमा मस्र्याङ्दी (६७ मेगावाट), मध्य मस्र्याङ्दी (६८ मेगावाट), त्रिशूली (२३२८ मेगावाट), देवीघाट (१४५५ मेगावाट), कालीगण्डकी ए (१४० मेगावाट), लिखु ४ (५१ मेगावाट) आयोजनाको विद्युत् व्यापारका लागि अनुमति दिएको हो । प्रधानमन्त्री शेरबहादुर देउवाको भारत भ्रमणका क्रममा नेपालभारतबीच ऊर्जा क्षेत्रमा सहयोगसम्बन्धी नेपालभारत संयुक्त भिजन जारी भएको थियो। भारतीय पक्षबाट थप विद्युत् निर्यातका लागि स्वीकृति पाएसँगै ऊर्जा क्षेत्रको सहयोगसम्बन्धी भिजन डकुमेन्ट कार्यान्वयनको पहिलो खुड्किलोतर्फ अघि बढेको छ। जलविद्युत्मा लगानीको समस्या छैन नदी प्रवाही जलविद्युत् आयोजना पन्छाउँदै सरकार विद्युत् निर्यातमा फड्को, प्राधिकरणले थप ३२५ मेगावाट बिजुली भारतलाई बेच्ने यसबाट वर्षायाममा उत्पादित विद्युत् मुलुकभित्र खपत गरी जगेडा विद्युत्व्यवस्थापन हुने भएको छ। जगेडा विद्युत् बिक्रीका लागि बजार पनि सुनिश्चित भएको छ। भारतले थप विद्युत् किन्ने भएपछि नदी प्रवाहमा आधारित (आरओआर) आयोजनाहरूको ३ वर्षदेखि रोकिएको विद्युत् खरिद सम्झौता (पीपीए) खोल्ने तयारी मन्त्रालयको छ। सोमबार मात्रै ऊर्जामन्त्री भुसालले तत्काललाई आरओआरको पीपीए नखुल्ने बताएकी थिइन् । बजारको सुनिश्चितता नभएका कारण पीपीए रोकिएको बताउँदै मन्त्री भुसालले कोटा निर्धारण गरी पीपीए खुलाइने बताइन्। भारतलगायत बंगलादेश, भुटान र नेपालको उत्पादन, प्रसारण तथा अन्तरदेशीय प्रसारण लाइन निर्माणको बाटो खुलेकाले अब पीपीए खुलाउने उनको भनाइ थियो। वर्षायाममा खेर जाने थप विद्युत्को बजार सुनिश्चितता गर्न भारतलाई भनेको ऊर्जा सचिव देवेन्द्र कार्कीले जानकारी दिए।"
वैशाख २३ मा लक्का जवान,"काठमाडौं : आमा बंगलामुखी फिल्म प्रोडक्सनको ब्यानरमा निर्माण भएको चलचित्र लक्का जवान यही वैशाख २३ गतेदेखि प्रदर्शनमा आउने भएको छ। ध्रुव वन्तको प्रस्तुति, अनुसुया श्रेष्ठ वन्तको निर्माण र कार्यकारी निर्माता किरण केसी, शिवहरि पौडेल र दीलिप रायमाझी रहेको चलचित्रमा सरोज खनाल, किरण केसी, शिवहरि पौडेल, राजाराम पौडेल, सुशील पोखरेल, दीलिप रायमाझी, प्रियंका कार्की, सलोन बस्नेत, वर्षा शिवाकोटी, ओजस्वी थापा, जयनन्द लामा, मनिषा श्रेष्ठ, अनुपमा भण्डारी, सविता गुरुङ, विमला गिरी, अञ्जु महर्जन, निर्मल शर्मा, विनोद भट्टराई र रमेश केसीको अभिनय रहेको छ। चलचित्रमा मदनकृष्ण श्रेष्ठ विशेष भूमिकामा देखिने छन्। चलचित्रको अफिसियल ट्रेलर रिलिज कार्यक्रममा बोल्दै चलचित्रका कार्यकारी निर्माता एवं कलाकार किरण केसीले लक्का जवान एक पारिवारिक चलचित्र भएकाले सबैलाई परिवारसँग बसेर हेर्न आग्रह गरे। कार्यक्रममा उपस्थित हास्य कलाकार दिपाश्री निरौलाले लक्का जवानको सफलताको शुभकामना दिइन्। यसैगरी हास्य कलाकार जितु नेपालले कोभिडपछिको अवस्थामा मानिसमा परेको शारीरिक, मानसिक र आर्थिक असरको पीडालाई कम गर्न लक्का जवान चलचित्र सहयोगी सावित हुने बताए। अर्का हास्य कलाकार उत्तम केसीले कोभिडका कारण सुस्ताएको चलचित्र क्षेत्रलाई उकास्न र नेपाली चलचित्र क्षेत्रलाई चलायमान बनाउन लक्का जवानले महत्वपूर्ण भूमिका निभाउने बताए। चलचित्रमा कथा, पटकथा, सम्बाद र निर्देशन कलाकार शिवहरि पौडेलको छ। चलचित्रका गीतमा बाबुल गिरी, जुनू रिजाल र मीना निरौलाको स्वर दिएका छन्।"
सुर्ती अर्थात् समाप्ति,"हरेक वर्ष सबै नेपालीमा आशा छाएको हुन्छ। नयाँ आर्थिक वर्ष साउन लाग्दा नलाग्दै यसपालि नयाँ बजेटमा के नयाँ आउँदैछ भन्ने कौतुहल हुन्छ। जनतालाई राहतको प्याकेज, कर्मचारीहरूलाई तलबमान वृद्धि, ठूला व्यवसायीलाई वाणिज्य नीति, खुद्रा व्यवसायीहरूलाई कर र राजस्वको नयाँ व्यवस्था, लगानीकर्ताहरूलाई लगानी सुरक्षा नीतिको चर्चा बढी हुन्छ। नेपालको आर्थिक वर्षको नीति, कार्यक्रम र बजेट आशा हुँदाहुँदै पनि विश्वास कम भएको पाइन्छ। किनकि बजेट आकर्षक आउने, सबैलाई लोभ्याउने तर कार्यान्वयनको फितलो र अव्यावहारिक महत्त्वाकांक्षा (अनरियालिस्टिक अप्टिमिजम) ल्याउने खालका हुने परम्परा छ। यसको प्रमुख कारण बजेट र नीति तथा कार्यक्रममा सत्तासीन राजनीतिक दलको लोकप्रियता बढाउने उद्देश्य प्रष्ट झल्कने गरेको, बजेट ल्याउनुपूर्व पर्याप्त गृहकार्य नगरिने परम्परा पनि हो। यसबीच विभिन्न समूहबाट आफ्नो पक्षमा प्रभाव आउन कोसिस गर्नु अस्वाभाविक होइन। नेपालको बजेटका विविध क्षेत्रमध्ये एउटा धेरै नै महत्त्वपूर्ण क्षेत्र जसलाई नजरअन्दाज गरिएको भनेको सुर्तीजन्य पदार्थ हो। सुर्तीजन्य पदार्थको सवालमा नेपालको स्थितिको कुरा गर्दा नेपाल विकास अनुसन्धान प्रतिष्ठानले २०२० मा देशव्यापी रूपमा गरेको अनुसन्धान अनुसार ३२ प्रतिशत नेपालीले सुर्तीजन्य पदार्थको सेवन गर्छन्, जुन अत्यधिक हो। सोही अध्ययनले नेपालमा धूमपानबाट भएको असरका कारण स्वास्थ्य खर्च ४० अर्बभन्दा बढी भएको पुष्टि गरेको छ। जुन नेपालको कुल ग्राहस्थ उत्पादनको १०४ प्रतिशत हुन जान्छ। अर्को एक तथ्यांकअनुसार नेपालमा सुर्तीजन्य पदार्थको सेवनले प्रतिवर्ष ३७,५२३ अर्थात् प्रत्येक एक घण्टामा ४ जना मानिसले मृत्युवरण गर्छन्। यो संख्याले नेपालको कुल मृत्युको १९४ प्रतिशत ओगट्छ। सुर्तीजन्य पदार्थको व्यवस्थापन विभिन्न देशमा धेरै नै महत्त्वका साथ हेरिन्छ। यस सवाललाई कुनै पनि राष्ट्रका नेतृत्व वर्गहरू कति सजक छ ? कति इमान्दारी छ ? भन्ने कुरा उनले जनताको स्वास्थ्यमा प्रतिकूल पार्ने सुर्तीजन्य पदार्थको व्यवस्थापनमा के कस्तो प्रस्ताव ल्याउँछ भन्ने संकेत गर्छ। हाल संसारभरका मुलुकलाई कोभिड१९ महामारीले गाँजेको अवस्थामा विभिन्न मुलुकले सुर्तीजन्य पदार्थको उत्पादन, व्यापार र उपभोगलाई नियन्त्रण र अनुगमनलाई थप तीव्र बनाएर राष्ट्रकै छवि उच्च बनाउने अवसरका रूपमा लिएका छन्। धूमपान गर्ने मानिस कोभिड१९ को संक्रमणको उच्च जोखिममा रहेको प्रमाणले देखाउँछ। कोभिड१९ सँगै अमेरिका, न्युजिल्यान्ड, भारत, सिंगापुर आदि देशले सुर्तीजन्य पदार्थमा धेरै कडा नीति ल्याए। न्युजिल्यान्डका प्रधानमन्त्री जसिन्दाले त सुर्तीजन्य पदार्थबाट नयाँ पुस्तालाई जोगाउने क्रममा सन् २००८ पछि जन्मेका मानिसले सुर्तीजन्य पदार्थ सेवन गर्न नपाउने कडा नीति ल्याएर संसारकै हिरोको रूपमा आपूलाई उभ्याएकी छन्। सुर्तीजन्य पदार्थको सेवन मानिसको लतसँग सम्बन्धित सवाल भएको हुनाले यसलाई सिक्न थोरै समय काफी हुन्छ। यसलाई छुटाउन निकै समय लाग्छ। हानिकारक पदार्थको पूर्ण नियन्त्रण गर्न नेपाल सरकारले सुर्तीजन्य पदार्थ नियन्त्रण र नियमन निर्देशिका २०६८ लागू गरेको छ। यसको कार्यान्वयन स्थिति भने धेरै नै फितलो छ। स्वास्थ्य मन्त्रालयअन्तर्गत राष्ट्रिय स्वास्थ्य शिक्षा, सूचना तथा सञ्चार केन्द्रमार्फत यस निर्देशिका (अध्यावधिक संस्करण २०७८) ले रणनीतिक नियन्त्रणका लागि अनुगमन र रोकथाम नीति अवलम्बन गरेको छ। यसमा जनमानसलाई सुर्तीजन्य पदार्थको उपयोग गर्नबाट रोक्ने, लतमा फसिसकेकाहरूलाई परित्याग गर्न मद्दत गर्ने उपाय अघि सारिएको छ। यसबाट हुने खतराहरूको बारेमा जनचेतना जगाउने, निषेधित गरेका नियमहरूलाई पालना गर्ने र गराउने र यसमा लाग्ने करको दायरा बढाएर नियन्त्रण गर्ने पनि सारिएको छ। यसमध्ये कर प्रणालीद्वारा सुर्तीजन्य पदार्थको नियन्त्रण गर्ने उपाय संसारभरि नै प्रभावकारी रहेको पाइएको छ। तर, विडम्बना, नेपालमा सुर्तीजन्य पदार्थलाई नियमन गर्न कर प्रणालीलाई ध्यान दिइएको छैन। त्यसैको विडम्बना स्वरूप नेपाल संसारका मुलुकहरूमा सबैभन्दा कम कर लाग्ने मुलुकमा पर्छ। सुर्तीजन्य पदार्थको सहज पहुँच, सस्तो मूल्य र फितलो अनुगमनका कारण नेपालमा यसका उपभोक्ता दिनदिनै बढ्दो छन्। त्यसैले नेपालमा जुनसुकै उमेरका मानिस जताततै निसंकोच सुर्तीजन्य पदार्थ किनबेच तथा सेवन गरिरहेका देख्न सकिन्छ। हाल संसारभरका मुलुकलाई कोभिड१९ महामारीले गाँजेको अवस्थामा विभिन्न मुलुकले सुर्तीजन्य पदार्थको उत्पादन, व्यापार र उपभोगलाई नियन्त्रण र अनुगमनलाई थप तीव्र बनाएर राष्ट्रकै छवि उच्च बनाउने अवसरका रूपमा लिएका छन्। राजस्व परामर्श समिति र नेपाल विकास अनुसन्धान प्रतिष्ठानले गरेको एक अध्ययनअनुसार दक्षिण एसियाका मुलुकमध्ये नेपालमा कुनै एक ब्रान्डको चुरोटको खुद्रा मूल्यमा अन्तःशुल्क, मूल्य अभिवृद्धि कर तथा स्वास्थ्य जोखिम कर गरी जम्मा ३० प्रतिशत छ। भारतमा ५४ प्रतिशत, बंगलादेशमा ७१ प्रतिशत, श्रीलंकामा ६६ प्रतिशत र थाइल्यान्डमा ७८ प्रतिशत भएको पाइयो। यसको आधारमा राजस्व परामर्श समितिबाट आव २०७८०७९ को बजेटमा सुर्तीजन्य पदार्थमा कर समायोजनका लागि सिफारिस गरिएको थियो। करमा २५ प्रतिशतले वृद्धि भएको थियो। राजस्व परामर्श समितिको आर्थिक वर्ष २०७८०७९ को राजस्व नीति र कर सुधारसम्बन्धी प्रतिवेदनमा नेपालको मुद्रास्फीतिको अवस्था, छिमेकी मुलुकहरूको करको दर र विश्व स्वास्थ्य संगठन (डब्लूएचओ)को सिफारिसलाई मध्यनजर गरी सुर्ती र सुर्तीजन्य वस्तुहरूमा अन्तःशुल्क दरमा पुनरावलोकन गरी बढाउन सिफारिस गरिएको थियो। हाल नेपालमा बढी चलनचल्तीमा रहेका चुरोटको औसत मूल्यमा कर ३८ प्रतिशत पुगेको छ। जुन विश्व स्वास्थ्य संगठनले सिफारिस गरेकोे ७५ प्रतिशतभन्दा ज्यादै न्यून छ। गत सालको कर वृद्धिले राजस्व संकलनमा उल्लेखनीय वृद्धि (अनुमानित ५ अर्ब थप) भइसकेको छ। उता उपभोगको संख्यामा लगभग ३ प्रतिशतका दरले कमी आएको अनुमानित तथ्यांकले देखाउँछ। नेपालले किन सुर्तीजन्य पदार्थमा कर प्रणाली सुधार गर्न हिचकिचावट छन् भन्ने सवालमा विभिन्न मञ्चमा बहस गर्दा कर वृद्धिले अवैध व्यापार बढ्न सक्छ भन्ने शंका व्यक्त भएको पाइयो। नेपालमा सुर्तीजन्य पदार्थको सबैभन्दा ठूलो बजार लिएका सूर्य टोबाको कम्पनीले तथा यस क्षेत्रमा २५ प्रतिशत अवैध व्यापार छ भन्ने दाबी पनि गरेको छ। यस्ता अखाद्य वस्तुको सेवनको सवाल मानिसको व्यवहार र आचरणसँग सम्बन्धित भएको हुनाले सुर्तीजन्य पदार्थ नेपालमा नै उत्पादन नगरेको खण्डमा विदेशबाट भित्रिन सक्छ। यसको अवैध व्यापार बढ्न सक्छ भन्ने अवधारणा स्वाभाविक हो। यसै प्रश्नलाई पछ्याउँदै प्रतिष्ठान र समितिले भर्खरै सिगरेटमा एक अनुसन्धान सम्पन्न गरेको छ। सुर्तीजन्य पदार्थको उचित व्यवस्थापन गर्न राज्यको नियमन निकायको अनुगमनमा राज्यको उपस्थिति ज्यादै कमजोर भएको देखिन्छ। नेपालका भूगोल, जनसंख्या, सुगम, दुर्गम आदिलाई प्रतिनिधित्व गर्ने गरी गरिएको उक्त अध्ययनमा छ। जसमा १२ सयभन्दा माथि स्यापल साइज र ४३ सयभन्दा माथि चुरोटको बट्टाहरू संकलन गरी, राजस्व विभागको सहकार्यमा भएको थियो। विभाग जो सुर्तीजन्य पदार्थलाई कर प्रणालीको माध्यमद्वारा नियन्त्रण गर्ने निकाय पनि हो। उक्त अनुसन्धानको निचोडअनुसार हाल त्यस्तो अवैध व्यापारको परिमाण नगण्य (०३३ प्रतिशत) छ। अतः अवैध व्यापारसम्बन्धी उत्पादकहरूको तर्कमा कुनै सत्यता छैन भन्ने सावित भएको छ। सुर्तीजन्य पदार्थबाट देखाइएको फाइदाको तुलनामा यसबाट हुने खराबी र यसबाट राज्यलाई हुने स्वास्थ्य खर्च, सामाजिक र मानसिक क्षतिलाई विश्लेषण गर्नुपर्ने हुन्छ। यसबाट उठ्ने राजस्व र यस उद्योगबाट सिर्जना भएको रोजगार जस्ता फाइदा नगण्य हुन्छ। अतः अवैध व्यापार हुन्छ भनेर कर नबढाउनु भनेको राज्यको आँखामा छारो हालेर सर्वसाधारण मानिसको स्वास्थ्यमा खेलवाड गर्नु हो। नेपालको समग्र औद्योगिक क्षेत्रमा धेरै चुनौती छन् भन्ने कुरा सर्वस्विकार्य छ। जस्तै, कच्चा पदार्थको अपर्याप्तता, उत्पादन बजारको अनिश्चितता, श्रमिक समस्या, सरकारी नीतिगत अस्पष्टता आदि र यस्ता सवाललाई सम्बोधन गर्ने राज्यको पहलसमेत अपर्याप्त छन्। तथापि सुर्तीजन्य पदार्थ उत्पादक उद्योगहरूलाई नियाल्ने हो भने अन्य उद्योगभन्दा यिनको स्थिति फरक छ। सुर्तीजन्य पदार्थमा अन्य उपभोग्य वस्तुमा जस्तो समान मूल्य अभिवृद्धि कर, न्यून अन्तःशुल्क र नेपाली रुपैयाँको उच्च अवमूल्यनको दरजस्ता कारणले हरेक वर्ष सुर्तीजन्य वस्तुको मूल्य सस्तिएको पाइन्छ। यसैगरी, सुर्तीजन्य पदार्थको उचित व्यवस्थापन गर्न राज्यको नियमन निकायको अनुगमनमा राज्यको उपस्थिति ज्यादै कमजोर भएको देखिन्छ। उपभोक्ताका लागि सीमित पहुँच र धूमपान गर्ने निश्चित ठाउँको व्यवस्था नहुँदा, जतासुकै धूमपान गर्नेलाई उचित कारबाहीको व्यवस्था गर्न सकिएको छैन। त्यसैले यसको उपभोग र बेचबिखन यत्रतत्र सर्वत्र पाइन्छ। जसले उत्पादकहरूलाई धेरै नै सहयोग भएको निःसन्देह छ। यसको प्रतिकूल परिणाम भने यसका उपभोक्ताहरू दिनानुदिन बढ्नु, धूमपानबाट उब्जिने नसर्ने रोगीहरूको (मुटुरोगी) संख्या अत्यधिक बढ्नुको हामी साक्षी छौं। उपभोक्तामाझ पुस्तौं पुस्तासम्म असर पार्ने क्यान्सरजस्ता रोग फैलिनु र सोको उपचारमा राज्यको खर्च अत्यधिक बढ्दै जानु आदि भएको कुरामा हामी सबै नेपाली साक्षी छौं। यसरी स्वास्थ्यका लागि हानिकारक बस्तु र दैनिकी आवश्यक पर्ने आधारभूत वस्तुहरूलाई एकैनासका राज्यको व्यवस्था गर्नु विल्कुल गलत हो। एक अध्ययनको विश्लेषणअनुसार हाल दक्षिण एसियाली देशमा सिगरेटमा लाग्ने करको प्रतिशतः श्रीलंका ७७२ प्रतिशत (सन् २०२०), बंगलादेश ७३० प्रतिशत (२०२०), पाकिस्तान ६०८ प्रतिशत (२०२०), भारत ५७६ प्रतिशत (२०२०) र नेपाल ३८० प्रतिशत (२०२१) छ। नेपालको तथ्यांक सिगरेटको सबैभन्दा बढी बिक्ने (७५८५ मिमि लम्बाइ)को बजार मूल्यको सर्भेअनुसार गरिएको हो। नेपालको यस करको कदलाई अवलोकन गर्दा जोकोहीले भन्छन् किन विश्व स्वास्थ्य संघले सिफारिस गरेको ७५ प्रतिशत नपुर्याउने ? वा हाम्रो नजिकको छिमेकी मुलुक भारतको दाँजोमा किन नपुर्याउने ? तथ्यांकलाई विश्लेषण गर्दा यदि नेपालको हालको अन्तःशुल्कमा ६० प्रतिशतले वृद्धि गरियो भने यसबाट १३ अर्ब राजस्व संकलन हुन्छ। जसले हालको बजेट घाटाको ५ प्रतिशत शोधभर्ना गर्नेछ। यसबाट चुरोटको मूल्यमा १४ प्रतिशतले मात्र वृद्धि गर्नेछ। तर यसबाट झन्डै ५ प्रतिशतले उपभोगमा कमी आउने अनुमान गरिएको छ। एवं तरिकाले ७५ प्रतिशत वा माथि बढाउन सकियो भने धेरै गुणाले फाइदा हुने स्पष्ट छ। अतः सुर्तीजन्य पदार्थमा उल्लेखनीय कर नबढाई बस्नुको कुनै औचित्य छैन । गुरुङ नेपाल विकास अनुसन्धान परिषद्मा आबद्ध छन् ।"
महिलाको मृत्युबारे छानबिनको माग गर्दै स्थानीयबासीले घेराउ गरे प्रहरी चौकी,"गोरखा : गोरखा नगरपालिका ११ बारकिलोस्थित एक महिलाको मृत्युको कारण छानबिन गर्न स्थानीयबासीले माग गरेका छन् । एकसाताअघि एक महिलाको कुटपिटबाट थला परेकी ३६ वर्षीया फूलमाया परियारको मृत्यु भएपछि घटनाको छानबिन गर्न माग गर्दै स्थानीयबासीले प्रहरी चौकी बारकिलोमा धर्ना र घेराउ गरेका छन् । बारकिलो बजारस्थित सार्वजनिक शौचालयमा सरसफाइ गरेर जीविका चलाउँदै आएकी परियारको भरतपुर अस्पतालमा उपचारको क्रममा गत मंगलबार मृत्यु भएको थियो । उनलाई स्थानीय होटल व्यवसायी दुर्गा आलेले गत चैत १७ गते साँझ कुटपिट गरेर घाइते बनाएको मृतकका आफन्त विकास परियारले बताए । 'सात वर्षकी छोरी वर्षा परियारले होटलबाट चिसो झिकेर आइछन् । त्यही विषयमा विवाद हुँदा दुर्गाले कुटेकी रहिछन्,' मृतकका भाइ नाता पर्ने परियारले भने, 'त्यसपछि भोलिपल्ट पनि दिदी ड्युटीमा जानु भएन । पर्सिपल्ट पनि जानु भएन । २० गते छिमेकीहरु घरमा हेर्न जाँदा निस्लोट भएर सुतिरहनु भएको रहेछ । अनि गाउँलेहरु भेला भएर गोरखा अस्पतालमा उपचार गर्न लगे ।' गोरखा अस्पतालले पनि नसकेपछि भरतपुर अस्पतालमा रिफर गरेको तर भरपुर अस्पतालमा उपचार गराउँदा गराउँदै गत मंगलबार मृत्यु भएको उनले बताए । घटनाको निश्पक्ष छानबिनको माग गर्दै स्थानीयबासीले प्रहरी चौकीमा शव राखेर बुधबार राती रातभर नाराबाजी गरेका छन् । दोषीमाथि कडा कारबाही हुनुपर्ने र मृतकको परिवारलाई राहतको व्यवस्था हुनु पर्ने उनीहरुको माग छ । घटनाबारे छानबिन भइरहेको जिल्ला प्रहरी कार्यालयले जनाएको छ । प्रहरी निरीक्षक हिमनाथ घिमिरेका अनुसार अहिले शव गोरखा अस्पतालमा राखिएको र अनुसन्धानको क्रममा रहेको छ ।"
प्रतितोला ५ सयले बढ्यो सुनको मूल्य,"काठमाडौं : नेपाली बजारमा सुनको मूल्य फेरि बढेको छ। छापावाल सुनको मूल्य प्रतितोला ५ सयले बढेर ९९ हजार तोकिएको छ। पहेँलो धातु अघिल्लो दिन बुधबार प्रतितोला ३ सय रुपैयाँले घटेर ९८ हजार ५०० मा कारोबार भएको थियो। नेपाल सुनचाँदी व्यवसायी महासंघका अनुसार आज छापावाल सुनको मूल्य ९९ हजार र तेजाबी सुनको मूल्य ९८ हजार ५०० रुपैयाँ कायम गरिएको छ। बुधबार तेजावी सुनको मूल्य ९८ हजार तोकिएको थियो। यस्तै, आज चाँदीको मूल्य पनि वृद्धि भएको छ। चाँदी तोलामा १० रुपैयाँले बढेर १३ सय ४५ रुपैयाँमा किनबेच भइरहेको महासंघले जनाएको छ। बुधबार चाँदी तोलाको १३ सय ३५ रुपैयाँमा खरिद बिक्री भएको थियो।"
"तनहुँमा आठ पालिकाका प्रमुखमा कांग्रेसबाट ८३ जना आकांक्षी, महिला छ जना मात्रै","तनहुँ : आसन्न स्थानीय तहको मिति नजिकिंदै गर्दा राजनीतिक दलहरुको दौडधुप बढेको छ। राजनीतिक दलहरुले उम्मेद्वार छनौटका लागि आकांक्षीहरुको नाम संकलनका लागि मनोभावना बुझ्न भेला तथा छलपललाई तीव्रता दिएको छ। जिल्लामा नेपाली कांग्रेसले पालिका प्रमुख, उपप्रमुख, वडाध्यक्ष र वडा सदस्यमा उठ्न आकांक्षा राख्नेहरुको नाम संकलन गर्ने कार्य अन्तिम चरणमा पुर्याएको छ। चार नगरपालिका र ६ गाउँपालिका रहेको तनहुँमा दुई गाउँपालिका बाहेक अन्य पालिकामा उम्मेद्वारी दिन चाहानेहरुको नाम संकलन गरिसकेको छ। जिल्लाको सदरमुकामस्थित व्यास नगरपालिकामा प्रमुखका लागि कांग्रेसभित्र १५ जनाले आकांक्षा देखाएका छन्। मेयरका लागि वर्तमान मेयर वैकुण्ठ न्यौपानेदेखि जिल्ला समन्वय समितिका प्रमुख शान्तिरमण वाग्लेसम्मले उम्मेदवारीमा नाम दिएका छन्। पन्ध्रमध्ये पूर्वसभापति रघुनाथ पौडेल, जिल्ला उपसभापति देवकुमार श्रेष्ठ, सचिव लक्ष्मीभक्त खनाल, पूर्वसचिव विश्व बास्तोला, अशोककुमार श्रेष्ठ, समुन्द्र गोदार, डम्बरबहादुर अधिकारी, शेषरमण न्यौपाने, हरिदत्त पौडेल, शंकर पौडेल, विद्या खनाल, वृषराज श्रेष्ठ, दिपकराज जोशीले मेयरका लागि नाम दर्ता गराएका हुन्। त्यस्तै, उपमेयरका लागि हालका उपमेयर मिरा जोशीसहित सात जनाको उम्मेदवारी परेको छ। जसमा नारायणी अधिकारी, कल्पना पोख्रेल, इन्दिरा दरै, नोमा थापा, मुन्नि शाही ठकुरी, वीणा कैनी छन्। प्रमुखमा नाम दर्ता गर्नेमध्ये वैकुण्ठ, देवकुमार, अशोक र विश्वलाई बलियो उम्मेदवार मानिएको छ। उपमेयरमा भने जोशी दोहोरिने सक्ने राजनीतिक वृत्तमा चर्चा छ। भानु नगरपालिकामा पनि प्रमुखका लागि १५ जनाले आकांक्षा व्यक्त गरेका छन्। मेयरका लागि गरिएको आवेदन संकलनमा उपमेयर आशा थापासहित १५ जनाले नाम दर्ता गरेका हुन्। जसमा क्षेत्रीय सभापति श्याम मौराती, पूर्व सचिव लक्ष्मी आचार्य, चिनु पोख्रेल, आनन्दराज त्रिपाठी, टेकबहादुर गुरुङ, राजन श्रेष्ठ, विश्वेश्वर खनाल, विपिन्द्र अधिकारी, कमल पण्डित, सहदेव अधिकारी, गोविन्दराज सिलवाल, उत्तमप्रसाद लोहनी, छत्रराज भण्डारी र अर्जुन अधिकारीले मेयर दावी गरेका छन्। हालका मेयर उदयराज गौलीले भने मेयरमा इच्छा देखाएनन्। उनी वडा सदस्य हुँदै समन्वय समिति प्रमुख बन्ने तयारीमा रहेको चर्चा छ। यसैगरी उपमेयरका लागि रामकुमार श्रेष्ठ, उर्मिला पन्त केसी, विष्णु भण्डारी, दुर्गा भण्डारी, सविता उप्रेती र संगिता जिसीले दावी गरेका छन्। शुक्लागण्डकी नगरपालिकाको मेयरमा नेपाली कांग्रेसबाट १० जनाले दाबी गरेका छन्। हालका मेयर किसान गुरुङसहित १० जनाले मेयर पदका लागि आकांक्षा देखाएको कांग्रेसका शुक्लागण्डकी नगर कार्य समितिका सचिव दिपेन्द्र पौडेलले जानकारी दिए। मेयरको उम्मेद्वार बन्न हालका मेयर गुरुङ, व्यवसायी एंव पार्टीका पुर्वमहाधिवेशन प्रतिनिधि कृष्णराज पण्डित, महासमिति सदस्य प्राध्यापक डा कृष्णप्रसाद गौतम, महासमिति सदस्य महेश्वर भट्टराई, महाधिवेशन प्रतिनिधि भक्तबहादुर श्रेष्ठ, तनहुँ क्षेत्र नं२ का सचिव सन्तोष घिमिरे, पुर्वतरुण दल उपाध्यक्ष खेमराज अधिकारी, जिल्ला कोषाध्यक्ष श्रीराम सुवेदी, जिल्ला प्रवक्ता हरि वाग्ले र गण्डकी प्रदेश सदस्य माधव भट्टराईले नाम दर्ता गरेका छन्। मेयरका आकांक्षीमध्ये गुरुङ, पण्डित र भट्टराईमा एकले टिकट पाउने चर्चा छ। त्यस्तै, उपमेयरमा आठ जनाले आफ्नो दाबी प्रस्तुत गरेका छन्। पौडेलका अनुसार उपमेयरमा महासमिति सदस्य पम्फा थापा मगर, महिला संघ तनहुँको पूर्व उपसभापति चन्द्रकला भट्टराई, महिला संघ तनहुँको पुर्व कोषाध्यक्ष तारा अधिकारी, नगर सदस्य टिकामाया पौडेल, पुर्व महाधिवेशन प्रतिनिधि प्रकाश विक, नगर उपसभापति कृष्णप्रसाद रेग्मी, प्रदेश २ (क) प्रदेश प्रतिनिधि रेशमलाल पौडेल र तनहुँ क्षेत्र नं २ (क) प्रदेश प्रतिनिधि विना खनालले आकांक्षा व्यक्त गरेका छन्। भिमाद नगरपालिकामा मेयरका लागि काँग्रेसबाट ६ जनाले आकांक्षा व्यक्त गरेका छन्। अघिल्लो निर्वाचनमा एमालेले विजय हासिल गरेको भिमादमा मेयरका लागि पार्टीका जिल्ला सहसचिव मिलन आले, तनहुँ क्षेत्र नं २ का क्षेत्रीय सभापति चुडामणि खनाल, अरविन श्रेष्ठ, श्याम सुन्दर जोशी र गोपाल पराजुलीले दाबी गरेका छन्। मेयरका लागि महिलाबाट इन्दिरा खनालले मात्र आकांक्षा व्यक्त गरेकी छिन्। त्यस्तै उपमेयरमा निरञ्जना खनाल,याममाया थापा, रो माया थापा, त्रिभुवन सेन, देवी सुवेदी लगाएत आठ जना रहेका छन्। यसैगरी कांग्रेसको राम्रो पकड रहेको ऋषिङ गाउँपालिकाको अध्यक्षका लागि कांग्रेसबाट १३ जनाले इच्छा जाहेर गरेका छन्। अघिल्लो निर्वाचनमा पालिका प्रमुखदेखि वडा सदस्यससम्मका सबैमा काँग्रेस विजयी भएको यो पालिकामा अध्यक्ष बन्नका लागि हालका अध्यक्ष राजेन्द्रकृष्ण श्रेष्ठ, संविधानसभा सदस्य झुलबहादुर आले, तरुण नेता जीवनचन्द ठकुरी, मोहन गिरी, पर्शुराम गिरी, इन्द्र आले, तिलबहादुर थापा, दुर्गाबहादुर राना, श्रीराम आले, लालबहादुर थापा, मथुराकृष्ण श्रेष्ठ, महेन्द्र अधिकारी र अशोक गिरीले दावा गरेका छन्। उपाध्यक्षका लागि हालकी उपाध्यक्ष गिनुमाया थापा, सविना राना, पार्वती गिरी, लक्ष्मी मल्ल र इन्द्र आलेले चाहना राखेका छन्। म्याग्दे गाउँपालिकाको अध्यक्षका लागि सात जनाले दावी गरेका छन्। वर्तमान अध्यक्ष मायादेवी राना, उपाध्यक्ष बालकृष्ण घिमिरे, रामकृष्ण विक, रामभक्त घिमिरे, जीतराज राना, पवित्रा घिमिरे र हुतमणि अधिकारीले आकांक्षा राखेका हुन्। उपाध्यक्षका लागि शुभद्रा घिमिरे, जानकी थापा, लक्ष्मी वाग्ले, कुमारी रानाले आकांक्षा राखेका छन्। घिरिङ गाउँपालिकामा अध्यक्षका लागि आठ जनाले इच्छा व्यक्त गरेका छन्। गएको निर्वाचनमा एमालेले जितेको यो पालिकामा अध्यक्ष बन्न सूर्यकुमार श्रेष्ठ, यमबहादुर थापा, गंगाराम कुमाल, निर्जला अर्याल, सुमन थापा मगर, झलकथापा मगर, रबि घोरासिनी र इमान थापाले दावा गरेका छन्। उपाध्यक्षमा भने बोलमाया थापा र शान्त खनालले मात्र नाम दर्ता गरेका छन्। देवघाट गाउँपालिकामा अध्यक्ष पदका लागि नौ जनाले दाबेदारी प्रस्तुत गरेका छन्। अध्यक्ष बन्नका लागि हालकी उपाध्यक्ष बिमला थापा,पार्टी सभापति तिलबहादुर थापा , गाउँपालिकाका पूर्वपार्टी सभापति प्रेमबहादुर गुरुङ, प्रदेश सदस्य कर्णबहादुर गुरुङ , अर्जुन अधिकारी, छबिजंग वंशी ठकुरी, गोबिन्द प्रसाद न्यौपाने , खम्ब सिं राना, कुलबहादुर गुरुङले इच्छा व्यक्त गरेका छन्। यसैगरी, उपाध्यक्षमा भिमकुमारी थापा पौडेल, इन्द्रमाया थापा मगर, राधा खनाल र राममाया आलेले आकांक्षा राखेका हुन्। बन्दिपुर गाउँपालिकामा अध्यक्ष पदका लागि १४ जनाले दाबी गरेका छन्। इन्कन खनाल, दीपक भट्टराई, सरिता पिया, सन्तबहादुर गुरुङ, हस्तबहादुर जिसी, रोजन बानियाँ, ज्ञानेन्द्र अधिकारी, परशुराम अधिकारी, ध्रुबलाल प्रधान, मानकाजि श्रेष्ठ, बैंशबहादुर गुरुङ, शुरेश भट्टराई,रेशम गुरुङ, कर्णबहादुर खत्रीले आकांक्षा देखाएका हुन्। यसैगरी उपाध्यक्षमा सविना गुरुङ, रोशनी पिया, पन्चमाया गुरुङ, केशु गुरुङ र लिला गिरीले नाम दर्ता गरेका छन्। जिल्लाको आबुखैरेनी गाउँपालिकामा बिहीबार छलफल हुने र आकांक्षीको नामावली टुङ्गो लाग्ने जिल्ला सचिव लक्ष्मीभक्त खनालले जानकारी दिए। स्थानीय तहका प्रमुख, उपप्रमुख र वडाध्यक्षले पाउने अधिकार र सेवा सुविधाले गर्दा आकांक्षीहरु बढेको उनको भनाइ छ। जिल्ला प्रशासनबाट लिनुपर्ने करिब ७० देखि ९० प्रतिशत काम स्थानीय तहबाटै टुंगिने भयो, उनले भने, जे पर्दा पनि मेयर, उपमेयर र वडाध्यक्षको स्वीकृति, राय र सुझाव बीना केही नहुने भयो। यी पदहरु बढी पावरमा रहने हुँदा अध्यक्ष बन्न पाए हैसियत बन्थ्यो भन्ने चाहानाले गर्दा र अर्को पर्याप्त अधिकार र सेवा सुविधाले पनि आकांक्षीहरु अत्याधिक बढेको हो। अहिले पार्टीहरुमा राजनीतिक सोच, त्याग, सम्मान् र प्रतिष्ठाले भन्दा पनि पदीय लोभलालचबाट बढी प्रेरित हुने गरेको सचिव खनाल बताउँछन्। जिल्लामा चार दलिय गठबन्ध गर्ने सहमति बनेको छ। सत्तारुढ दल नेपाली कांग्रेस, नेकपा (माओवादी केन्द्र),नेकपा एकिकृत समाजवादी पार्टी र जनता समाजवादी पार्टीको जिल्लास्तरीय भेलाले गठबन्धनलाई बलिायो बनाएर लैजाने सहमति गरेका हुन्। शुक्रबारसम्म पालिकाको बाँडफाड हुने गरी तयारी गरिएको काँग्रेसका जिल्ला सचिव खनालले बताए। उनका अनुसार भागबन्डामा सहमति हुन नसके २६ गतेदेखि काँग्रेसले एक्लै आफ्नो चुनावी कार्यक्रम अगाडि बढाउने बताए।"
उम्मेदवार छनोटका सकस,"लोकतन्त्रको आत्मा भनेकै आवधिक निर्वाचन हो। लोकतान्त्रिक समाजमा हरेक पटक हुने निर्वाचनले कुनै न कुनै सन्देश दिन खोजेको हुन्छ। आउँदै गरेको वर्ष नेपालका लागि निर्वाचन वर्षका रूपमा दरिने स्पष्ट छ। आउँदो वैशाख ३० को स्थानीय तह निर्वाचन र सम्भवतः २०७९ कै अन्त्यसम्म हुने संघीय संसद् तथा प्रदेशसभाको निर्वाचनले नेपाली समाज निर्वाचनमय बन्नेछ। नयाँ वर्ष २०७९ को आगमन सँगसँगै घरघरमा, टोलटोलमा र बस्तीबस्तीमा उम्मेदवार, तिनका विशेषता र संसदीय निर्वाचन प्रणालीका गुण तथा दुर्गुणको चर्चा चुलिँदै गएको पाइन्छ। हुन त पहिलो हुने निर्वाचित हुने निर्वाचन प्रणालीमा अल्पमतले बहुमतलाई शासन गरेको हुन्छ। ६० देखि ७० प्रतिशत मतदान हुँदा ३० देखि ४० प्रतिशत मतदाता नै निर्वाचनमा गयल हुन्छन्। निर्वाचित व्यक्तिले खसेका मतको ४० प्रतिशतको हाराहारीमा मत प्राप्त गरे पनि उसलाई मत नदिनेहरू ६० प्रतिशत हुन्छन्। अल्पमतलाई सत्तामा पुर्याउँदाका बखत उम्मेदवारको चरित्र र निर्वाचनको निष्पक्षता महत्त्वपूर्ण हुन्छ। त्यसैले उम्मेदवारका योग्यतामाथि कसी लगाउने र निर्वाचनको निष्पक्षताको ग्यारेन्टी गर्न सम्बद्ध पक्षहरूलाई दबाब सिर्जना गर्नका लागि टोलटोल, बस्तीबस्ती र घरघरमा बहस पैरवी हुन आवश्यक छ। अर्कातर्फ निर्वाचनमा प्रत्यासी हुन खोज्नेहरूले नै आपू कसरी सुयोग्य छु भन्ने प्रमाणित गर्नु र दर्जनौं आकांक्षीहरूमध्येबाट एकजना योग्यतम उम्मेदवार छनोट गर्नु प्रायः सबै दलहरूका लागि सकसपूर्ण कार्य नै देखिन्छ। पञ्चायतकालमा भएका निर्वाचन अर्कै कुरा। गाउँफर्कको टीके पद्धतिको कुरै भएन। २०६२ को शाही कूपश्चात गरिएको स्थानीय निर्वाचन त कुरूप नमुनै भइगयो। २०६४ सालमा बन्दुकको धङधङ्गी र सन्त्रासपूर्ण संविधानसभा निर्वाचनको दृश्य देखिसकेका नेपाली जनताका लागि स्वच्छ निर्वाचन जहिले पनि शंकाकै घेरामा रहन्छ। पितृ (मृतक) हरूका नाममा मतदान गर्ने, एउटाको नामबाट अर्काले मतदान गर्ने, गाउँले सबैको मत लठैतहरूले नै खसालिदिने, मतदान गर्न नआएबापत दक्षिणा दिनेजस्ता धाँधली नेपाली निर्वाचनका नियमित आकस्मिकता हुन्। मतपेटिका नै लुट्ने, मतपत्र चपाउनेसम्मका घिनलाग्दा घटनाक्रमहरू नेपालीले देखेकै छन्, भोगेकै छन्। तर निर्वाचनलाई स्वच्छ, निष्पक्ष र मर्यादित तुल्याउने जिम्मा दलहरूको मात्र नभएर प्रत्येक नागरिकहरूको पनि हो। मुख्यतः निर्वाचन कस्तो ढंगले गर्ने र कस्ता व्यक्तिलाई उम्मेदवार बनाउने भन्ने कुरा समकालीन मूलधारको राजनीतिक नेतृत्वको इच्छाशक्तिमा निर्भर हुन्छ। नागरिक सचेतनताको स्तर र निर्वाचनका समयमा उत्पन्न जनदबाबले समेत उम्मेदवारी र निर्वाचन प्रक्रियालाई प्रभाव पारेको हुन्छ। उम्मेदवारमा हुनुपर्ने बाञ्छनीय गुण र विशेषताभन्दा नेतृत्वलाई लुटुपुट्याएर, खुसी पारेर वा कार्यकर्तालाई दबाब दिएर ल्याएको उम्मेदवार दलका लागि प्रत्युत्पादक बनेका विगतका घटनाक्रमबाट सबैले शिक्षा लिन सक्नु पर्छ। समाज विकास क्रममा नेतृत्व पनि रूपान्तरित हुँदै जाने तथ्यमा दुईमत रहँदैन। परन्तु लोकतन्त्रमा पनि नेपाली समाजको समकालीन राजनीतिक नेतृत्व निरंकुश, अराजक, अवसरवादी र ढुलमुले चरित्रको बीचबाट गुजँ्रदै छ। पूर्वीय दर्शनका ज्ञाता चाणक्यदेखि पश्चिमा विचारक प्लेटो र मेकियाबेलीसम्मले राजनीतिक नेतृत्वमा हुनुपर्ने गुण र विशेषताका बारेमा चर्चा गरेका छन्। वामपन्थी दलहरूको नेतृत्वशैलीमा लेनिन, स्टालिन र माओका शिक्षाको प्रभाव देखिन्छ। नेतृत्वका विभिन्न शैली, परम्परा र मान्यता हुन्छन्। नेता, सामाजिक अवस्था र अनुयायीबीचको त्रिकोणात्मक अन्तक्र्रियात्मक सम्बन्ध नै नेतृत्व शैली हो। यथार्थमा मूलधारका नेपाली राजनेताहरूमा मुलुक र आफ्नै दलको गन्तव्य पहिचानमा अलमलमा परेको स्पष्ट आभाष हुन्छ। सायद यसैको उपज हुन सक्छ हिजो टाउकाको मूल्य तोक्ने र तोकिनेहरू एउटै मोर्चाबाट चुनावी गठबन्धन गरिरहेका छन्। हिजोसम्म सालनाल जोडिएका, एउटै थालमा खाएका, एकाघरका बन्धुहरू एकले अर्कालाई सिध्याउन शत्रुतापूर्ण निषेधका लागि घुँडोमुन्टो जोडेर बल लगाइरहेका छन्। यी घटनाक्रमको विश्लेषण गर्ने हो भने नेपालका दलहरू र तिनको नेतृत्व नेपालको संविधानको लिकभन्दा बाहिर जाँदै गरेको देखिन्छ, परन्तु यो बहिर्गमनले एउटा आशालाग्दो सन्देश भने पक्कै दिएको छ। किनकि अब पक्कै कांग्रेस नेतृत्वमा बन्ने गठबन्धन र दुई तिहाइको सरकारबाट हटेर सत्ता बाहिर रहन परेको शक्तिबीच प्रतिस्पर्धा हुन्छ। गठबन्धनका दलहरूलाई हुँकार दिने दल र गठबन्धनका बीच हुने सोझो चुनावी प्रतिस्पर्धाबाट नेपाल छिट्टै द्विदलीय प्रणालीमा प्रवेश गर्ने र मुलुकमा राजनीतिक स्थिरताको सुनिश्चित हुने संकेत गर्छ। गत २०७४ मा सम्पन्न निर्वाचनका नतिजाहरूलाई केलाउँदा उम्मेदवारको चरित्र र विशेषताका आधारमा दलहरूको मतमा एकरूपता थिएन, उतारचढाव युक्त थियो। स्थानीय तह निर्वाचनमा प्रमुख, उपप्रमुख, वडाध्यक्ष र सदस्यहरूको मतमा एकरूपता नहुनु भनेको उम्मेदवारको व्यक्तिगत गुण, चरित्र र विशेषता नै प्रमुख कारक तत्त्व हुन्। त्यस्तैगरी प्रतिनिधिसभा र प्रदेशसभा निर्वाचनमा पनि प्रत्यक्ष उम्मेदवारलाई प्राप्त मतभन्दा समानुपातिक मतमा कम वा बेसी हुनुका पछाडि पनि उम्मेदवारकै विशेषता कारक थिए। तसर्थ हरेक निर्वाचनका प्रत्यासीहरूको विशेषताले निर्वाचनमा जनसहभागिता, लोकप्रिय मतले नै विजयपराजय निर्धारण गर्छ। दलको गन्तव्य पहिचानमा अलमल हुनुको उपज हिजो टाउकाको मूल्य तोक्ने र तोकिनेहरू एउटै मोर्चाबाट चुनावी गठबन्धन गर्दैछन्। विगतका स्थानीय तह र प्रतिनिधिसभाप्रदेशसभा निर्वाचनमा खसेको मतको तुलना गर्ने हो भने स्थानीय तहका उम्मेदवारसँग मतदाताको चिनजान, निकटता र घनिष्टताका कारण ७३ देखि ७७ प्रतिशतसम्म मतदान भएको छ भने संघीय र प्रदेशसभाका निर्वाचनमा ६८ प्रतिशत मतदाताले भाग लिएका थिए। यसबाट के स्पष्ट हुन्छ भने सबै दलका लागि स्थानीय तहमा उम्मेदवारको चयन गम्भीर विषय बनेको छ। स्थानीय तहको निर्वाचनमा उम्मेदवार र मतदाताबीचको सम्बन्ध बलियो, निकट, घनिष्ट, विश्वासिलो, दिगो र पारदर्शी हुन आवश्यक छ। बितेका चुनावका प्रत्यासीहरूको संख्या आकलन गर्दा प्रतिनिधिसभामा आवश्यकताभन्दा १२ गुणा र प्रदेशसभामा १० गुणा बढी उम्मेदवारहरू निर्वाचनमा प्रत्यासीका रूपमा खडा भएका थिए। यसका आधारमा आउँदो वैशाख ३० को निर्वाचनबाट चुनिने करिब ३५ हजार प्रतिनिधिका लागि ३ लाख ५० हजारको हाराहारीमा उम्मेदवार प्रत्यासी हुने निश्चित जस्तै छ। निर्वाचनमा उम्मेदवार बन्न संविधानको भाग १७ बमोजिमको योग्यताका अतिरिक्त, निर्वाचन आयोगले तयार गरेको स्वघोषणापत्र, दलको प्रतिबद्धतापत्रसहित औपचारिक रूपमा उम्मेदवार बन्न पाइएता पनि सबै प्रत्यासी राम्रा, आसलाग्दा, भरोसायोग्य हुनुपर्छ। सम्बन्धित स्थानीय तहको सर्वाङ्गीण विकास गर्दै समृद्धिको बाटोबाट समाजवादतर्फको यात्रा तय गर्न सक्षम हुनुपर्छ। यो सम्भव होला या नहोला तर गम्भीर सवाल भनेको मूलधारका दलका उम्मेदवारमा यस्ता विशेषता अनिवार्य सर्त हुनुपर्छ। मूलधारका दलहरूका उम्मेदवारहरू नै संघीय प्रणालीका अभ्यासकर्ता हुने भएकोले उनीहरूका सिद्धान्त, व्यवहार, आचरण र चरित्रले दिगो शान्ति, समृद्धि र समाजवादको यात्रालाई प्रभावित तुल्याउँछ। स्थानीय तहको प्रमुख वा मेयरको प्रत्यासी हुने व्यक्ति सम्बन्धित दलको सिद्धान्तप्रति प्रतिबद्ध, पार्टीको गरिमा, इज्जत र प्रतिष्ठा जोगाउन सक्ने, पार्टी अनुशासन पालना गर्ने, पार्र्टी नेतृत्वको सम्मान गर्न सक्ने मात्र न भई आफ्नो पालिकाभित्रका पार्टी कार्यकर्ताहरूसँग समदूरी कायम गरी आम मतदातालाई समेट्न सक्ने मर्यादित राजनीतिक चरित्र भएको हुनु आवश्यक छ। व्यक्तिगत रूपमा त्यस्तो उम्मेदवारको आर्थिक जीवन पारदर्शी हुन आवश्यक छ, ऊ कुनै न कुनै रूपमा उत्पादन पद्धतिसँग जोडिएको हुनुका साथै कुनै प्रकारका बात, कसुर र अभियोग नलागेको उच्च नैतिक आचरणसहित लेनदेन, खानपान र यौनजीवनका बारेमा प्रश्न नउठेको हुनुपर्छ। उल्लेखित अनिवार्य विशेषताका अतिरिक्त निर्वाचन क्षेत्रको सूक्ष्मज्ञान भएको, सकेसम्म सोही निर्वाचन क्षेत्रमा जन्मीहुर्की मर्यादापूर्ण सामाजिक जीवन बिताएको र आफ्नो क्षेत्रमा व्यावसायिक दक्षता, निपुर्ण र क्षमताले युक्त, व्यक्ति भए निर्वाचन जित्ने पर्याप्त आधारहरू तयार हुन सक्छन्। स्वच्छ, निष्कलंक, गौरवपूर्ण इतिहास र भरोसायुक्त वर्तमान भएको केही व्यक्तिगत र जीवनोपयोगी सीपमा समेत निपुर्ण हासिल गरेको व्यक्तिले नै जनताको सुखदुःखमा साथ दिन सक्छ। हुन त जसरी पनि निर्वाचन जित्ने र जुनसुकै मूल्यमा सत्ता कब्जा गर्ने मानसिकताबाट बनेका गठजोड, निराश र कुण्ठित समूहमा गतिलो उम्मेदवारको कल्पना गर्न सकिँदैन। तैपनि आशा गरौं, नेपाली मतदाताले लाखौं उम्मेदवारमध्ये केहीमा उल्लेखित विशेषतासहितको स्वच्छ छवि अवश्य नियाल्नेछन्। यस्ता उम्मेदवारहरूबाट मात्र निर्वाचनका बखत निर्वाचन आचारसंहिताको पूर्ण पालना र निर्वाचित भएपछि शून्य भ्रष्टाचारसहितको सुशासनको जनअपेक्षा पूरा हुन सक्छ। आउँदै गरेको स्थानीय तह निर्वाचनका उम्मेदवार चयनको संघारमा रहेका राजनीतिक दलहरूलाई यतिबेला विजयको सुनिश्चिततासहित स्वच्छ छविको निष्कलंकित उम्मेदवार छान्नु ठूलो सकसको विषय हो। यो कठिन कार्यमा यतिबेला दलहरू मात्र होइन टिकटका आकांक्षीहरूले पनि आत्मसमीक्षासहितको स्वमूल्यांकन आवश्यक छ। स्वमूल्यांकन र आत्मसमीक्षासहितको मित्रवत् छलफल र संवादबाट सही निकास दिन सकिन्छ। उम्मेदवारमा हुनुपर्ने बाञ्छनीय गुण र विशेषताभन्दा नेतृत्वलाई लुटुपुट्याएर, खुसी पारेर वा कार्यकर्तालाई दबाब दिएर ल्याएको उम्मेदवार दलका लागि प्रत्युत्पादक बनेका विगतका घटनाक्रमबाट सबैले शिक्षा लिन सक्नु पर्छ। यो सकसबाट मुक्ति पाउन सबै लोकतान्त्रिक दलहरू र आकांक्षी कार्यकर्ताहरू जिम्मेवार भएको खण्डमा मात्र मर्यादित र स्वच्छ निर्वाचन सम्भव छ। यसका लागि सरोकारवाला सबैको खबरदारी आवश्यक छ। अन्यथा स्थानीय तहको निर्वाचन २०७९ को निष्पक्षता, स्वच्छता र लोकतन्त्रको सुदृढीकरणको विकास नेपालीका लागि आकाशको फल सावित हुनेछ।"
प्रधानमन्त्रीले गरे टाइफाइडविरुद्धको खोप अभियानको शुभारम्भ,काठमाडौं : प्रधानमन्त्री शेरबहादुर देउवाले टाइफाइड खोप अभियानको शुभारम्भ गरेका छन्। बिहीबार बिहान दरबार हाइ स्कुल परिसरमा आयोजित कार्यक्रममा प्रधानमन्त्री देउवाले खोप अभियानको सुरुवात गरेका हुन्। नेपाललमा टाइफाइडबाट बालबालिकालाई बचाउन भोलि (चैत्र २५ गते) देखि बैशाख १८ गतेसम्म राष्ट्रव्यापीरुपमा टाइफाइड खोप अभियान सुरु गरिँदैछ। केहि जिल्लामा भने खोप अभियान सुरु भइसकेको छ । स्वास्थ मन्त्रालयका अनुसार ७५ लाख बालबालिकालाई टाइफाइड खोप लगाउने सरकारको लक्ष्य छ ।
मानवअधिकार परिषद्बाट रुसलाई हटाउन आज संयुक्त राष्ट्रसंघमा मतदान हुँदै,"वासिङटन डिसी : संयुक्त राष्ट्र संघको महासभाले मानवअधिकार परिषद्बाट रुसलाई हटाउने अमेरिकी प्रस्तावमा बिहीबार मतदान गर्दैछ। ४७ सदस्यीय राष्ट्रसंघीय मानवअधिकार परिषद्बाट कुनै देशलाई बहिष्कार गर्न दुई तिहाइ बहुमत चाहिन्छ। यसले मतदानमा भाग नलिने देशहरूलाई गणना गर्दैन। सन् २०११ मा, तत्कालीन तानाशाह मुअम्मर गद्दाफीका सेनाहरूले प्रदर्शनकारीमाथि गरेको हिंसापछि लिबियालाई मानव अधिकार परिषदबाट निलम्बन गरिएको थियो। पश्चिमी अधिकारीहरू उनीहरूसँग १९३ सदस्यीय महासभामा मस्कोलाई निलम्बन गर्न पर्याप्त समर्थन रहेकोमा विश्वस्त छन्। हाल तयार पारिएको प्रस्तावमा युक्रेनको वर्तमान मानवीय र मानवअधिकार संकटको बारेमा चिन्ता व्यक्त गरिएको छ। प्रस्तावमाथि छलफल गर्दै संयुक्त राष्ट्रका लागि अमेरिकी राजदूत लिन्डा थोमस ग्रिनफिल्डले रुसले भविष्यमा जवाफदेहिताविहीन हुन नदिने बताइन्। समाचार एजेन्सी रोयटर्सका अनुसार रुसले यो प्रस्तावको समर्थनमा मतदान गर्न वा मतदानबाट टाढा रहनुलाई मित्रवत नमानिने र यसले सम्बन्धित देशसँगको द्विपक्षीय सम्बन्धलाई पनि असर गर्ने चेतावनी दिएको बताए। युक्रेनको बुचा सहरमा जताततै विनाश देखिएको छ। रुसले २४ फेब्रुअरीमा युक्रेनमा आक्रमण गरेको थियो । त्यसयता संयुक्त राष्ट्र संघको महासभाले रुसको निन्दा गर्ने दुईवटा प्रस्तावमा मतदान गरेको छ। रुसले युक्रेनमा विशेष सैन्य अभियान सञ्चालन गरिरहेको बताएको छ । युक्रेनले रुसी सेनाले बुचा सहरमा सयौं सर्वसाधारणको हत्या गरेको आरोप लगाएपछि अमेरिकाले रुसलाई मानवअधिकार परिषदबाट हटाउने प्रस्ताव ल्याउने बताएको छ । बीबीसी"
नेपालमा लागुऔषध दुर्व्यसनको डरलाग्दो तथ्याकं,"काठमाडौं : नेपालभर भएका कारागारमा करिव २६ हजार बढी कैदी बन्दी लागुऔषध मुद्धाका रहेका छन्। यो संख्या सम्पूर्ण कैदीबन्दीको २१ प्रतिशत हो। दुई वर्षअघि गरिएको तथ्याङ्कअनुसार नेपालभर लागुऔषध प्रयोगकर्ता एक लाख ३० हजार ४२४ जना रहेका छन्। यो संख्या हरेक वर्ष ५०६ प्रतिशतको दरले वृद्धि हुन्छ। कुल अपराधिक घटनामा ९ प्रतिशत अपराध लागुऔषध दुर्व्यसनीका कारण घट्ने गर्छ। नेपालभर आधिकारिक रुपमा २५० वटा रिहाव सेन्टर सञ्चालनमा छन्। जहाँ ५ हजार बढी दुर्व्यसनी उपचाररत छन्। नेपालमा लागु औषध प्रयोगकर्ताको अस्वाभाविक रुपमा वृद्धि भएको छ। अपराधका घटनामा पनि वृद्धि भएको देखिन्छ। लागु औषध नियन्त्रण र रोकथामका लागि गृह मन्त्रालयले राष्ट्रिय गुरुयोजना तयार पारेको छ। राष्ट्रिय सुरक्षाको रुपमा चुनौती सिर्जना गरेको लागुऔषध ओसारपसार, उत्पादन, बिक्री वितरणको विषयमा गृहमन्त्रालयले गुरुयोजना कार्यन्वयनमा ल्याउने भएको छ। बुधबार गृहमन्त्रालयमा आयोजित एक कार्यक्रममा लागुऔषध नियन्त्रण र रोकथामको विषयमा छलफल भएको छ। यसका साथै गृहमन्त्रालय अन्तरगत लागु औषध नियन्त्रण शाखाले तयार पारेको गुरुयोजना सार्वजनिक गरिएको थियो। कार्यक्रममा गृहमन्त्रालयका सचिव टेकनारायण पाण्डेले लागुऔषध कारोवारीले सोझासाझा तथा स्कुल कलेजका विद्यार्थीलाई निसानामा पार्ने गरेको बताए। लागुऔषध मुद्धामा कारागारमा रहेका अधिकांश युवाहरु १९ वर्षभित्र नै दुर्व्यसनमा फसेको बताउँदै उनले सिर्जनशील काममा लाग्ने युवाहरु दुर्व्यसनमा फस्दा परिवारलाई मात्रै हैन राष्ट्रलाई नै नोक्सान परिरहेको जानकारी दिए। उनी भन्छन्, 'लागुऔषध दुर्व्यसनले परिवार मात्रै हैन समाज नै ध्वस्त बनायो। हरेक वर्ष दुर्व्यसनी बढ्नु निकै दुखद विषय हो। गृहमन्त्रालयले लागुऔषध नियन्त्रणका लागि प्रदेश तथा स्थानीय तहसँग समन्वय गरेर काम गर्ने जानकारी दिंदै यसको नियन्त्रणका लागी सरकार प्रतिबद्ध रहेको जनाए। गृहमन्त्रालयका प्रवक्ता फणिन्द्रमणि पोखरेलले लागुऔषध दुर्व्यसन नियन्त्रणका लागि परिवारले नै निगरानी गर्नुपर्ने राय व्यक्त गरे। उनी भन्छन्, 'दुर्व्यसनमा फसेर, भद्रगोल भएपछि मात्रै परिवार राज्यको सम्पर्कमा आउने गर्छ यो गलत हो। छोराछोरीले के गर्छन्?, के खान्छन्?, पैसा के मा खर्च गर्छन?, ध्यान दिन जरुरी छ। विद्यालय तथा कलेजमा सोल काउन्सिलर राख्न आवस्यक छ। विद्यालय क्षेत्रको ५०० किमीभित्र मदिराजन्य सामग्री बेच्न नपाइने नियम छ। तर कार्यान्वयन भने भएको छैन। कानुन कार्यान्वयनको लागि स्थानीय तह लगायत अभिभावकको भुमिका मुख्य हुने उनले बताए। यस्तै गृह मन्त्रालयका नीती योजना तथा अनुगमन महाशाखाका सहसचीव डा भीष्मकुमार भुषालले लागुऔषध दुर्व्यसनको बढ्दो असरबाट समाजलाई थप क्षति हुन नदिनको लागि सरकारले विशेष कार्ययोजना ल्यायको र तत्कालै कार्यान्वयनमा लैजाने जानकारी दिए। यसका साथै उनले मदिरा जन्य पदार्थ बिक्री वितरण तथा रोकथामका लागि अनुगमन गर्ने, रिहाव सेन्टर अनुगमन गर्ने प्रहरी तथा स्थानीय सरकारसँगको सहकार्यमा काम गरिरहेको जानकारी दिए। लागु औषध नियन्त्रण शाखाका उपसचिव गोकर्णप्रसाद उपाध्यायले गत बैसाखदिखी मंसिरसम्म देशभर भएका रिहाव सेन्टरमा ९ जना दुर्व्यसनीले ज्यान गुमाएको जानकारी दिए। उनी भन्छन्, 'हामी निरन्तर अनुगमन र अनुसन्धानमा छौं, रिहाव सेन्टरहरु सुधारिंदै गएका छन्। मानिस दुर्व्यसनको अन्तिम अवस्थामा पुगिसकेर मात्रै रिहाव सेन्टर जाने हुँदा कतिपय अवस्थामा बचाउन नसकिने जानकारी दिए। घरको कोही सदस्य दुर्व्यसनी भएको शंका लाग्नासाथ उपचारमा लग्न उनले अनुरोध गरे। लागुऔषधको दुरुपयोग र दुर्व्यसनबाट जोखिम रहित स्वस्थ्य र समुन्नत नेपालको निर्माणका लागि सरकारले यो गुरुयोजना निर्माण गरेको हो। गुरुयोजना अनुसार दुर्व्यसनबाट हुने स्वास्थ्य, सामाजिक र आर्थिक क्षति न्युनीकरण गर्ने लक्ष राखिएको छ। लागुऔषध दुर्व्यसनको क्रममा जोखिम न्युनीकरण, भरपर्दो उपचार र पुनर्स्थापना, अपराधमा न्युनीकरणका लागि सहकार्य र साझेदारी हुने उद्देश्य राखिएको छ। राष्ट्रिय गुरुयोजनामा समावेश विषयहरु राष्ट्रिय गुरूयोजनामा विभिन्न विषय समावेश गरिएका छन्। त्यसमा लागुऔषध नियन्त्रण ऐन २०३३ प्रतिस्थापन गर्ने, उपचार तथा पुनस्थापना सम्बन्धी प्रोटोकल निर्माण, लागुऔषध नियन्त्रण विभाग स्थापना, मावि तह र सरकारी तालीम केन्द्का पाठ्य पुस्तकमा लागुऔषध विषय समावेश गर्ने, लागुऔषधको संगठित अपराध रोक्नका लागि प्रभावकारी कदम चाल्ने आदि रहेका छन्। साथै गाँजाजन्य पदार्थ सम्बन्धी अन्तर्राष्ट्रिय सन्धी सम्झौता र राष्ट्रिय कानुन बमोजिम औषधीय प्रयोजनका लागि खुला गर्ने र नेपाल स्वास्थ्य अनुसनधान परिषद तथा अन्य स्वायत्त सरकारी अनुसन्धान संस्थाको सहकार्यमा आवश्यक वैज्ञानिक अनुसन्धान गर्ने लगयतका विषयहरु समावेश छन्।"
रुसी सेना किभबाट फिर्ता भएको अमेरिकी रक्षा मन्त्रालयको दावी,"वासिङटन डिसी : अमेरिकी रक्षा विभागका अधिकारीहरूले अब युक्रेनको राजधानी किभ र चेर्निहाइभ सहरबाट रुसी सेना पूर्ण रूपमा फिर्ता भइसकेको बताएका छन् । बुधबार एक सञ्चारमाध्यमसँगको कुराकानीमा पेन्टागनका अधिकारी जोन किर्बीले भने, 'रूसी सेनाहरू कीभ र चेर्निहाइभबाट पूर्ण रूपमा फिर्ता भइसकेका छन्। अब हामीले किभ र चेर्निहाइभमा रूसी सेना देख्दैनौं।' उनले रुसी राष्ट्रपति भ्लादिमिर पुटिन आफ्नो रणनीतिक लक्ष्य हासिल गर्न पूर्ण रुपमा असफल भएको पनि बताए । किर्बीले भने, 'उनीहरूले सानो जनसंख्या भएका क्षेत्रहरू मात्र नियन्त्रण गरिरहेका छन्। खार्किभ पनि उनीहरूको नियन्त्रणमा गएन।' रुसले केही दिन अघि युक्रेनको पूर्वी भागको डोनबास क्षेत्रमा आफ्नो प्रयास बढाउने घोषणा गरेको थियो । पेन्टागनका एक वरिष्ठ अधिकारीले नाम न छाप्ने सर्तमा रुसी सेना भविष्यमा फेरि किभतर्फ जान सक्ने बताए । यद्यपी उनले सेना फर्कने वा नआउने भन्ने पनि अहिले नै स्पष्ट नभएको बताए । युक्रेनमा पठाइएको रुसी सेनाको १३० बटालियनमध्ये ८० वटा अझै पनि देशमा रहेको अधिकारीले बताए । समाचार एजेन्सी एसोसिएटेड प्रेसले अमेरिकी रक्षा अधिकारीलाई उद्धृत गर्दै हालसम्म रुसले युक्रेनबाट आफ्ना २४ हजार सैनिक फिर्ता गरेको जनाएको छ । बीबीसी"
युक्रेनी सेनालाई अमेरिकाले एन्टीट्याङ्क ड्रोन चलाउन सिकाउँदै,"वासिङटन डिसी : अमेरिकाले केही युक्रेनी सैनिकहरूलाई उन्नत एन्टीट्याङ्क स्विचब्लेड ड्रोनहरू सञ्चालन गर्न सिकाएको एक अमेरिकी रक्षा अधिकारीले जानकारी दिए। यो प्रशिक्षण युक्रेनका ती सैनिकहरूलाई दिइएको छ, जो पहिले नै अमेरिकामा थिए। सहज रूपमा ब्याकप्याकमा बोक्न सकियो यो ड्रोनमा माईल टाढा रहेको लक्ष्यमा पनि सहजै हमला गर्ने क्षमता छ। लक्ष्यमा विस्फोटक तरिकाले खस्ने भएकाले यी ड्रोनहरूलाई 'कामकाजी' भनिन्छ। अमेरिकी अधिकारीले तालिम पाएका युक्रेनी सैनिकहरूले पनि व्यावसायिक सैन्य शिक्षा कार्यक्रममा भाग लिएको बताए। युक्रेन जानुअघि यी सैनिकहरूलाई अन्य हतियार प्रयोग गर्न पनि तालिम दिन सकिने उनीहरुको भनाइ छ। स्विचब्लेड ड्रोनहरू युक्रेनी सेनाका लागि एकदम नयाँ हुन्। ह्वाइट हाउसले मार्च १६ मा युक्रेनमा १०० स्विचब्लेड ड्रोन पठाउने बताएको थियो। अमेरिकी हतियार युक्रेन पुग्न ४ देखि ६ दिन लाग्ने भएको छ। रुसले युक्रेनमा आक्रमण गरेदेखि हालसम्म १४५० क्षेप्यास्त्र प्रहार गरेको अमेरिकी अधिकारीले दावी गरे।"
गठबन्धनको असर महिला उम्मेदवारीमा,"काठमाडौं : दलीय गठबन्धनकै कारण स्थानीय तह निर्वाचनमा महिला सहभागिता कम हुने सम्भावना देखिएको छ। नेपालको संविधान २०७२ अनुसार कुनै पनि दलले प्रमुख र उपप्रमुख लिंगको आधारमा (प्रमुख पुरुष भए उपप्रमुख महिला, प्रमुख महिला भए उपप्रमुख पुरुष) उम्मेदवार खडा गर्नुपर्ने व्यवस्था गरेको छ। तर, गठबन्धनमा फरकफरक दल भएकाले दुवै पदमा पुरुषकै उम्मेदवार पर्ने सम्भावना हुन्छ। यसअघिको निर्वाचनमा पनि केही स्थानमा यस्तै भएकाले महिला सहभागिता बढाउन गठबन्धनलाई एक दल मानिनुपर्ने आवाज उठ्न थालेको छ। यो विषयमा राष्ट्रिय महिला आयोग र महिला नेतृत्वले चासो दिएका छन्। राष्ट्रिय महिला आयोगकी अध्यक्ष कमला पराजुलीले राजनीति नीतिगत निर्णय गर्ने ठाउँ भएकाले महिला सहभागिता बढाउन आयोगले पहल गर्दै आएको बताइन्। महिलाले सम्झौता र योगदान गनुपर्ने गलत प्रवृत्ति भएको प्रतिनिधिसभा सदस्य सरिता न्यौपाने बताउँछिन्। हरेक पार्टीले महिला पुरुष नभनी समान रूपमा जानुपर्ने धारणा उनको छ। भनिन्, दलहरूको गठबन्धनले महिलालाई असर गर्छ भने कानुननै संशोधन गरेर जानुपर्छ भन्ने लाग्छ। सबै राजनीति दलका महिला नेतृत्वमा पुगेका छन्। त्यसैगरी स्थानीय तहमा पनि महिला सहभागिता बढाउनुपर्छ। हिजो जसरी महिलालाई प्रमुख वा उपप्रमुख भनेर छुट्ट्याउन नहुने उनी बताउँछिन्। संविधानले लैंगिक विभेद अन्त्य गर्न संसद् र अन्य सबै सरकारी पदमा ३३ प्रतिशत सिट सुनिश्चित गरेको छ। तर, दलहरू गठबन्धन गरी चुनावमा जाने विषयमा यस्तो कुनै प्रावधान छैन। राष्ट्रिय सूचना आयोगका पूर्वप्रमुखआयुक्त कृष्णहरि बास्कोटाले दलीय गठबन्धनको मिश्रणले महिलाहरूको सहभागी कम हुन सक्ने अनुमान गरे। उनले विगतमा भएको निर्वाचनमा एक्लै सन्तुलन मिलाएर गए वा मिलेर निर्वाचनमा गएको भए पनि यसपटकको आपसी साठगाँठले महिला समेटन् नसक्ने अनुमान लगाए। भने, सबैले पुरुष नै उठाए भने एउटा संभावना क्षीण देखिन्छ। यसका लागि दलहरूले सम्झौता गरी महिला पुरुष समान गरेर प्रमुख र उपप्रमुख एउटा ल्याउँछौ भनेर संकल्प प्रस्ताव गर्नुपर्छ। हाल स्थानीय तहको प्रमुखमा महिलाको सहभागिता २ ४ प्रतिशत र उपप्रमुख पदमा ९३ प्रतिशत महिलाको सहभागिता छ। स्थानीय तहको नीति निर्माण गर्ने प्रमुख वा अध्यक्षमा हाल महिलाको सहभागिता २४ प्रतिशत छ। उपप्रमुख वा उपाध्यक्ष पदमा ९३ प्रतिशत महिला छन्। वडाध्यक्षमा १ प्रतिशत मात्र महिला निर्वाचित भएका छन्। जिल्ला समन्वय समितिका प्रमुख शिवसुन्दर राज वैध भन्छन, गठबन्धन भयो भने महिला स्वाभाविक रूपमै कम हुन सक्छ। पितृसत्तात्क सोचका कारण पुरुषहरूले आफ्नो वर्चस्व कायम गर्न खोज्छन्। तर, पार्टीहरूले महिलाको विषयमा सोच्यो भने त्यो नहुन सक्छ। उनले गत वर्षको चुनावमा काठमाडौं महानगरपालिकाको उदाहरण दिँदै भने, अघिल्लो चुनावमा नेकपाले उपमेयर पुरुषलाई दियो तर कांग्रेसले जित्यो। किनभने उसले महिला उठायो। मिलाउन नसक्दा नेकपाले हार्नुपर्यो। नेतृत्व गर्न महिला सक्षम रहेको उनी बताउँछन्। ५ वर्ष काम गरेर धेरैले सिकेका छन्। पहिला दयामायाले राखेर बस्ने चलन थियो अहिले त्यस्तो छैन। महिलालाई समान रूपमा अवसर दिनुपर्छ। २०७४ सालको निर्वाचनमा नेपालको इतिहासमा नै पहिलोपटक विभिन्न जातजाति अपांगता व्यक्ति, अल्पसंख्यक तथा सीमान्तकृत समूहबाट ठूलो संख्यामा निर्वाचित भएका हुन्। तर, पनि अहिले महिललाई नेता मान्न र नेतृत्व दिन डराउने उनी बताउँछन्। संविधानले व्यवस्था गरेको ७ सय ५३ स्थानीय तहको विद्यमान संख्या हेर्दा स्थानीय तहका निर्वाचित ३५ हजार ४१ मध्ये १५ हजार ३ सय ५३ महिला निर्वाचित छन्। पूर्वसांसद रत्न गुरुङले सबै पार्टीले महिला सहभागिता बढाउन प्रतिबद्धता जाहेर गर्नुपर्ने धारणा राखिन्। भन्छिन्, सबैले आफ्ना पार्टीमा महिलाहरूको सहभागिता बढाउन प्रतिबद्धता गर्नुपर्छ। हामीले पार्टीको केन्द्रीय कमिटीको बैठकमा घण्टांै नारा लगाएर महिला हकहितका लागि लडेका हौं। यो हक त्यसै पाइएको होइन्। बियोण्ड बेइजिङ समिति बीबीसी नेपालका अध्यक्ष सुशीला श्रेष्ठले स्थानीय तहमा महिला प्रतिनिधिको अर्थपूर्ण सहभागिता हुनुपर्ने बताउँछिन्। दलीय गठबन्धनका कारण महिला सहभागीतामा कमी हुन नहुने उनको भनाइ छ।"
संघको सेपमा गण्डकी,"पोखरा : अहिले गण्डकी प्रदेश सरकार ५औं वर्षमा छ। २०७४ फागुन ४ गते गण्डकी मन्त्रिपरिषद्को पहिलो बैठकले केही महŒवपूर्ण निर्णय गरेको थियो। जसमध्येको एउटा निर्णय हो, प्रदेशभरका घरधुरीमा बिजुली पुर्याउने। त्यस्तै, अरू निर्णय हुन्, सबै घरपरिवारमा आधारभूत खानेपानी पुर्याउने, अन्तर्राष्ट्रिय सम्मेलन केन्द्र निर्माण, विशिष्टीकृत अस्पताल स्थापना, अन्तर्राष्ट्रिय स्तरको खेलकुद रंगशाला निर्माण। तर, सरकारले ५ वर्षे अवधि सकिँनै लाग्दा पनि तीमध्येका एउटा निर्णय पनि पुरापूर कार्यान्वयन हुन सकेका छैनन्। विस्तार र खानेपानी योजनाको काम उल्लेखनीय रूपमा भएको छ। प्रदेश सरकार स्थापना हुँदा विद्युत्मा पहुँच प्राप्त परिवार ८२ दशमलव २ प्रतिशत थियो। अहिले ९४ प्रतिशत पुगेको छ। त्यस्तै, ४ सय २२ वटा खानेपानी आयोजना सम्पन्न भई ८२ हजार १ सय ७० निजी धारा जडान भएको सरकारले जनाएको छ। तर, अरू योजनामा भने माखो मरेको छैन। सम्मेलन केन्द्र, स्टेडियम र अस्पतालका लागि त ठाउँसमेत एकिन भएको छैन। कारण हो, संघ सरकारबाट जग्गा प्राप्ति नहुनु। यद्यपि, बिजुली पुर्याउनै नसकेको गाउँठाउँमा भने सरकारले सौर्य ऊर्जा भने जोड्यो। खानेपानीका धारा धेरैजसो घरमा पनि पुर्यो। जसको प्रगति ९० प्रतिशतभन्दा माथि पुगिसकेको छ। जग्गा प्राप्त नहुनु मात्र कामको ढिलासुस्तीको कारण भने होइन। प्रदेश सरकारलाई काम गर्न अलमल बनाउने सबैभन्दा ठूलो समस्या भने संघको असहयोग नै भएको बताउँछन्, गण्डकीका मुख्यमन्त्रीहरू। यस विषयमा गण्डकीका प्रथम मुख्यमन्त्री पृथ्वीसुब्बा गुरुङ र अहिलेका मुख्यमन्त्री कृष्णचन्द्र नेपाली पोखरेलको एउटै स्वर छ। संघीय सरकारमा बस्नेहरूमा एकात्मक राज्यको मनोविज्ञान र व्यवहार रहेको उनीहरूको साझा निष्कर्ष छ। संयोग कस्तो थियो भने, एमाले नेता गुरुङ मुख्यमन्त्री हुँदा संघमा उनकै पार्टी अध्यक्ष केपी ओली प्रधानमन्त्री थिए। अहिले कांग्रेस नेता पोखरेल मुख्यमन्त्री हुँदा पनि संघमा उनकै पार्टी सभापति शेरबहादुर देउवा प्रधानमन्त्री छन्। पोखरेल भन्छन्, चाहे यसअघिको दुईतिहाइ नजिकको सरकार होस् या हालको कांग्रेस नेतृत्वको गठबन्धन सरकार। संघीय सरकार संघीयता सुदृढीकरण अर्थात् प्रदेश र स्थानीय तहलाई अधिकार दिनुपर्छ भन्नेमा उदार हुन सकेको छैन। गुरुङ मुख्यमन्त्री हुँदा सरकार हुनलाई उसको प्रहरी र उसकै प्रशासन हुनुपर्छ, भन्थे। उनको आशय हो, प्रदेश सरकारको मातहतमा प्रहरी र कर्मचारीहरू नै भएनन्। अहिले पनि त्यही समस्या जस्ताको तस्तै छ। प्रदेश प्रहरी भनेर नेपाल प्रहरीको युनिट यहाँ छ। तर, तिनको सरुवा, बढुवा र वृत्ति विकासमा प्रदेश सरकारले भूमिका खेल्न पाएको छैन, गुरुङ भन्छन्, प्रदेश सरकारले आफ्नै प्रहरी ऐन र निजामती कर्मचारी ऐन ल्याएर कार्यान्वयन गर्न चाहेको छ। तर, संघले ती ऐन संघमा नल्याइदिनाले यहाँको सरकार अलमलमा छ। प्रदेशमा कर्मचारीतन्त्रलाई प्रशिक्षण नदिएका कारण पनि प्रदेशले तीव्र गतिमा विकासको बाटो समाउन नसकेको उनको भनाइ छ। राजनीतिक आन्दोलनले संघीयता ल्यायो तर त्यसबारे कर्मचारीतन्त्रलाई प्रशिक्षण भएन। बेलामा जनशक्ति र स्रोतसाधन नदिँदा हामीले संघीयता कार्यान्वयन छिटो गर्न पाएनौं, उनी भन्छन्, अर्काेतिर राजनीतिक दलहरूबाट पनि संघीयता कार्यान्वयनमा अपेक्षित सहयोग पाइएन। तर, अन्तर्राष्ट्रिय अभ्यासलाई हेर्दा हाम्रो संघीयताको कार्यान्वयन चाँडै भएको मान्नुपर्छ। कतिपय देशमा १५२० वर्षसम्म पनि लागेको छ। त्यसैगरी मुख्यमन्त्री पोखरेलले प्रहरी ऐन ल्याएर पनि कार्यान्वयनमा अलमल हुनुको कारण संघले संघीय प्रहरी ऐन नल्याएको बताउँछन्। पोखरेल भन्छन्, प्रहरीलाई प्रदेश मातहत पूर्ण रूपमा सञ्चालन गर्दा मात्र प्रदेश सरकारको प्रत्यक्ष अनुभूति हुन्छ। गण्डकी सरकारले व्यहोरेको सबैभन्दा ठूलो चुनौतीमध्ये एक जग्गा प्राप्ति हो। मुख्यमन्त्री तथा मन्त्रिपरिषद् कार्यालय र मन्त्रालयहरू रहेका भवन पनि प्रदेश सरकारको स्वामित्वमा छैनन्। ती संघकै भवनमा छन्। भोगाधिकारमात्रै प्रदेशले पाएको छ। यद्यपि, प्रदेश सरकारले ४ वर्षको अवधिमा आफूलाई स्थापित मात्र नभई नागरिकसम्म पुग्ने प्रयास गरेको बताए। उनले भने, सरकार नजिक भएकै कारण लामो प्रशासनिक प्रक्रिया छोटिएको छ। तर, नागरिकका अपेक्षा तत्काल सम्बोधन गर्न सफल भएका छौं। उनका अनुसार शून्यबाट सुरु भएको प्रदेश सरकारले कार्यालय खोज्नेदेखि कर्मचारी व्यवस्थापन गर्दै यो अवस्थासम्म आउनु भनेको निकै ठूलो सफलता हो। राजनीतिक प्रणाली या सत्तापरिवर्तन हुनेबित्तिकै तत्काल केही बदलाब हुने भने पनि त्यसको सकारात्मक असर विस्तारै देखिँदै जान्छ। प्रदेश सरकारका हकमा पनि यो लागू हुन्छ, उनले भने, वास्तवमा हामी निकै संघर्षपूर्ण तरिकाले यो अवस्थामा आइपुगेका छौं। संघले कतिपय कानुन नबनाइदिएका कारण हाम्रा काम अगाडि बढ्न पाएका छैनन्। निजामती ऐन नआउँदा कर्मचारीहरूको वृत्ति विकास नै रोकिएको अवस्था छ । उनका अनुसार ७० प्रतिशत बजेटमाथि राखेर बाँकी ३० प्रतिशत २ तहका सरकारका भागमा पर्नु दुःखपूर्ण हो। यसमा सुधार अपरिहार्य छ। प्रदेश र स्थानीय तह पनि आम्दानीको खोजी गर्दै राजस्व वृद्धितर्फ लाग्नुपर्छ। प्रदेश सरकारले मन्त्रालय र प्रादेशिक संरचनाहरू स्थापनालाई अघि बढाएको छ। गण्डकीले सुरुकै वर्षमा योजना आयोग गठन गरेको थियो। त्यसपछि प्रदेश प्रशिक्षण प्रतिष्ठान, लोकसेवा आयोग, विश्वविद्यालय स्थापना गर्यो। पूर्वमुख्यमन्त्री गुरुङले प्रदेश सरकारको काम अघि बढाउन ती संरचना महŒवपूर्ण रहेको बताउँछन्। उनकै भनाइमा यी संरचना प्रदेशको अस्तित्वसँग जोडिएका छन्। प्रदेशले सुरुमा कर्मचारीको समस्या झेल्यो। लोकसेवा आयोग गठन गरिसकेको प्रदेशले कर्मचारी भर्ना थालिसकेको छ। आयोगले ९ सय कर्मचारी आह्वान गरी कतिपयको परीक्षा सकेर नतिजासमेत निकालिसकेको छ। तर, नतिजापछि जजसले कर्मचारी भएर खटिएका छन्। तिनको रेकर्ड राख्ने निजामती किताबखानामा रहने व्यवस्था भने अझै अलमलमै छ। मुख्यमन्त्री पोखरेल पर्याप्त र उचित जनशक्ति व्यवस्थापन बाँकी हुनुसँगै आवश्यकताको तुलनामा उपलब्ध वित्तीय स्रोत अत्यन्त न्यून रहेको सुनाउँछन्। संघ सरकारले अधिकार र बजेट दिन निकै कन्जुस्याइँ गरेको हुँदा ७ प्रदेशकै मुख्यमन्त्रीको भेला डाकेर दबाब सिर्जना गर्नुपरेको गुरुङ सम्झन्छन्। उनले २०७५ भदौ २१ गते पोखरामा मुख्यमन्त्री भेला गरेका थिए। उक्त भेलाले गरेका ९ बुँदे घोषणापछि संघ सरकारसँग २९ बुँदामा समझदारी बनेको र केही काम भएको उनको भनाइ छ। प्रदेश सरकारले कोरोना महामारीका बेला आफ्नो उपस्थिति देखाउने प्रयास भने गर्यो। गण्डकी त्यही प्रदेश भएको छ, जसले सबैभन्दा पहिला संक्रामक तथा सरुवा रोग अस्पताल स्थापना गर्यो। समुदायले चलाइरहेको अस्पताल प्रदेशको स्वामित्वमा ल्याएर सरकारले संक्रामक रोग अस्पताल बनाएको थियो। त्यसले कोरोना महामारीका बेला १ हजार ३ सय ४२ जना बिरामीको उपचार गर्यो। अस्पतालका कार्यकारी निर्देशक डा विकास गौचन भन्छन्, ती बिरामी निजी अस्पताल जानुपरेको भए तिनको ५० करोड रुपैयाँ खर्च हुन्थ्यो। अहिले गण्डकी सरकार सोही अस्पताललाई स्तरोन्नति गर्दै गण्डकी विश्वविद्यालयअन्तर्गतको शिक्षण अस्पताल स्थापना गर्ने प्रक्रियामा छ। भौतिक विकासमा अलमल भौतिक विकासतर्फ ८ सय ७३ किमि सडक निर्माण भएको गण्डकी सरकारको उपलब्धि सूचीमा छ। उपलब्धि विवरणअनुसार ४७ वटा मोटरेबल बनेको र ८९ वटा सडक पुल निर्माणाधीन छन्। तर, दुवै मुख्यमन्त्रीले अत्यधिक जोड दिएको भारतीय नाका त्रिवेणीसम्म जोड्ने सडकको काम भने अलमलमा छ। नवलपुरको त्रिवेणीमा चितवन राष्ट्रिय निकुञ्जको भागसमेत पर्दा त्यहाँ सडक निर्माणको अनुमति नै प्रदेशले पाउन सकेको छैन। प्रदेश सरकारले आफ्नो अस्तित्व देखाउने एउटा पक्ष भनेको विकास निर्माण नै हो। तर, त्यसका लागि बजेटै अभाव रहेको गुनासो दुवै पटकका सरकारले गरिरहे। पूर्वमुख्यमन्त्री गुरुङले संघमा ७० र प्रदेश तथा स्थानीय तहलाई ३० प्रतिशत बजेट छुट्ट्याउने प्रवृत्ति भयो भन्दै संघको चर्काे आलोचना गरेका थिए। अहिलेका मुख्यमन्त्रीले पनि आयोजनाहरूलाई नै बजेट पुगेन भन्दै प्रधानमन्त्री देउवासँग पटकपटक बजेट माग गरेका छन्। संघ सरकारले आयोजनाहरू हस्तान्तरण गर्ने तर बजेट भने नपठाइदिने गरेको गुनासो प्रदेश सरकारको छ। सरकारले आफ्नै प्रदेशका गौरवका आयोजना पनि कार्यान्वयन गर्न सकेको छैन। संघीयताविरुद्ध बल संघमा जस्तै गण्डकी प्रदेशमा पनि सरकार स्थिर रहन सकेन। तत्कालीन नेपाल कम्युनिस्ट पार्टीको दुईतिहाइको सरकार ३९ महिनामात्रै टिक्यो र अहिले कांग्रेस नेतृत्वमा एमालेबाहेकको गठबन्धन सरकार छ। एमाले नेता पृथ्वीसुब्बा गुरुङले २०७४ फागुन ४ गते मुख्यमन्त्रीको शपथ लिएका थिए। उनले माओवादीसँग मिलेर सरकार चलाए। दुई पार्टीपछि एक भए। जसै पार्टी फुट्यो उनको सरकार ढल्यो। २०७८ जेठ २७ गते उनी पदमुक्त भए। २९ गते कांग्रेस नेता कृष्णचन्द्र नेपाली पोखरेलले माओवादी, जनमोर्चा, जनता समाजवादी र एक स्वतन्त्र सांसदको समर्थनमा सरकार बनाए। सरकार ढाल्ने र बनाउने फोहोरी खेलकै क्रममा जनमोर्चाले एक सांसदलाई पदमुक्तसमेत गर्यो। तसर्थ ६० सदस्यीय गण्डकी प्रदेशसभा अहिले ५९ सदस्यीय बनेको छ। एमाले नेता गुरुङको सरकारविरुद्धको अविश्वास प्रस्तावमा मत हाल्न पार्टीले दिएको निर्देशन जनमोर्चाका सांसद कृष्ण थापाले मान्न चाहेनन्। त्यसपछि उनीमाथि कारबाही प्रक्रिया चल्यो। २०७८ वैशाख २ गते गुरुङ सरकारविरुद्ध अविश्वास प्रस्ताव दर्ता भएको थियो। त्यसमाथि मतदान हुने दिन वैशाख १५ गते जनमोर्चाका सांसद खिमविक्रम शाही अनुपस्थित थिए। त्यसै दिन मतदान भएको भए अविश्वास प्रस्ताव फेल हुन्थ्यो। त्यही देखेर सभामुख नेत्रनाथ अधिकारीले संसद् बैठक अनिश्चितकालीन अन्त्य गरिदिए। कृष्ण थापा र शाही गुरुङ सरकारका पक्षमा थिए। तर, उनीहरूको पार्टी केन्द्रले गुरुङ हटाउन अविश्वासको प्रस्तावका पक्षमा मतदान गर्न निर्देशन दिएको दियो। अविश्वास प्रस्तावमाथि मतदानै स्थगित भएको अर्काे साता गुरुङले मुख्यमन्त्रीबाट राजीनामा गरे। तर, लगत्तै उनी प्रदेशसभाको सबैभन्दा ठूलो दलको नेताको हैसियतमा मुख्यमन्त्री नियुक्त भए। त्यसको ३० दिनभित्र विश्वासको मत लिनुपर्दा भने असफल भए। जेठ २७ गते जनमोर्चाका कृष्ण थापाले विश्वासको मतको पक्षमा मत नदिई तटस्थ बसे। पार्टीले उनीलगायत आफ्ना ३ सांसदलाई विपक्षमा मतदान गर्न भनेको थियो। त्यो अटेरीपछि जनमोर्चाले कारबाही गरी थापालाई पदमुक्त गर्यो। कांग्रेस नेता पोखरेलले २९ जेठमा गठबन्धनको समर्थनमा मुख्यमन्त्रीको नियुक्ति पाए। थापा पदमुक्त हुँदा उनको पक्षमा विश्वासको मत आउने वातावरण बन्यो । असार ४ गते पोखरेलले विश्वासको मत लिए। सरकार हेरफेर मात्रै नभई संघीयताप्रति नकारात्मकता जगाउने गरी सरकारको आकार पनि गण्डकीमा ठूलो बनेको छ। संघीयता खर्चिलो व्यवस्था भयो भन्नेहरूलाई पोखरेलले सरकारले १२ सदस्यीय मन्त्रिमण्डल बनाएर बल पुर्याएका छन्। गुरुङ सरकार ७ सदस्यीय थियो। कार्यकालको अन्त्यमा उनले विवादास्पद छविका स्वतन्त्र सांसद राजीव गुरुङ (दीपक मनाङे)लाई मन्त्री नियुक्त गरी ८ सदस्यीय मन्त्रिमण्डल बनाए। त्यति मात्रै होइन, आफ्नो आदर्श र निष्ठाको राजनीतिक करियरमा कमजोरी देखाए। मनाङेले भने उल्टै उनलाई धोका दिए। कांग्रेस नेतृत्वमा गठबन्धन सरकार बनाउन उनकै एक मत निर्णायक बन्यो। फेरि उनी पोखरेल सरकारमा मन्त्री नियुक्त भए। अहिले युवा तथा खेलकुदमन्त्री छन्। १२ सदस्यीय मन्त्रिमण्डल, विवादास्पद छविका मन्त्री, सरकार ढलाउने र बनाउने खेलले संघीयता विरोधी मतलाई बल दिन भूमिका खेल्यो। फितलो कार्यान्वयन गण्डकी प्रदेशसभाको ९औं अधिवेशन चलिरहेको छ। यो अधिवेशनलाई घान ४ वटा विधेयक छन्। तीमध्ये एउटा पारित गरिसकेको छ। त्यससँगै गण्डकी प्रदेशसभाले अहिलेसम्म ५१ वटा कानुन पारित गरिसकेको छ। तर, तीमध्ये थोरै मात्र कार्यान्वयनमा छन्। प्रदेशसभाका पदाधिकारी, सरकारका पदाधिकारी, स्थानीय तहका पदाधिकारीको पारिश्रमिक र सेवा सुविधासम्बन्धी कानुन प्रदेशसभाले सुरुआती चरणमै बनायो। ती कार्यान्वयन पनि भए। तर, अरू कानुन भने कमै कार्यान्वयनमा आए। सुर्ती र चुरोटको खोलको ९० प्रतिशत भागमा ती चिज हानिकारक हुन् भन्ने सन्देश लेख्नुपर्ने प्रावधानसहितको स्वास्थ्य विधेयक कार्यान्वयन भएको छैन। सुशासन, वन, वातावरणलगायत कानुन पनि कार्यान्वयनको अवस्था उल्लेखनीय बन्न सकेको छैन। प्रदेशसभाले आफ्नो सबैभन्दा ठूलो उपलब्धिका रूपमा प्रदेशको राजधानी र नामकरणलाई लिने गरेको छ। यो सभाले देशका अरू ५ प्रदेशभन्दा अघि प्रदेश राजधानी र नामकरण गर्न सफल भएको थियो। सबैभन्दा पहिला उक्त काम कर्णाली प्रदेशले गरेको थियो। त्यसपछि गण्डकी सफल भयो। २०७५ असार १८ गते प्रदेश राजधानी पोखरा तोकिएको थियो। २२ असारमा प्रदेशको नाम गण्डकी राखिएको हो। उपस्थित ५६ मध्ये ५४ जना सांसदले गण्डकीका पक्षमा मतदान गरेका थिए। विपक्षमा जनता समाजवादी पार्टीका २ सांसद हरिशरण आचार्य र धनमाया लामा पोखरेल थिए। अरू प्रदेशसभाभन्दा धेरै अधिवेशन गरेको गण्डकी प्रदेशसभाको दाबी छ। कोरोना महामारीका बेला विशेष अधिवेशन यहाँ बसेको थियो। त्यस्तो अभ्यास अन्त नभएको प्रदेशसभाका पदाधिकारी बताउँछन्। गण्डकी प्रदेशसभाको विशेष अधिवेशनले कोरोनाविरुद्ध सबै दलको साझा संकल्प पारित गरेको थियो। प्रदेश सरकारले ४ वर्षको अवधिमा आफूलाई स्थापित मात्र गरेको छैन, नागरिकसम्म पुग्ने प्रयास गरेको छ। शून्यबाट सुरु भएको प्रदेश सरकारले कार्यालय खोज्नेदेखि कर्मचारी व्यवस्थापन गर्दै यो अवस्थासम्म आउनु भनेको निकै ठूलो सफलता हो। संघले कतिपय कानुन नबनाइदिएका कारण हाम्रा काम अगाडि बढ्न पाएका छैनन्। कृष्णचन्द्र नेपाली पोखरेल मुख्यमन्त्री, गण्डकी प्रदेश परम्परागत शैलीको ब्युरोक्रेसीसँग अन्तरसंघर्ष रह्यो। राजनीतिक आन्दोलनले संघीयता ल्यायो तर त्यसबारे कर्मचारीतन्त्रलाई प्रशिक्षण भएन। बेलामा जनशक्ति र स्रोतसाधन नदिँदा हामीले संघीयता कार्यान्वयनछिटो गर्न पाएनौं। पृथ्वीसुब्बा गुरुङ  पूर्वमुख्यमन्त्री, गण्डकी प्रदेश प्रदेशको संरचना नितान्त नयाँ भएको र कार्यान्वयन गर्दा स्थानीय तह र संघसँग भर पर्नुपर्ने भएकाले प्रदेशको काममा निकै कठिनाइ भोग्नुपर्यो। सरकार निर्माण पहिला संघ, प्रदेश र स्थानीय तहको हुनुपथ्र्यो। तर, हाम्रोमा स्थानीय, प्रदेश र संघका सरकार निर्माण भए। संघले निर्माण गरेका कतिपय कानुनबाट प्रदेश र स्थानीय तहका अधिकार कटौती भएको देखिन्छ। नेत्रनाथ अधिकारी  सभामुख, गण्डकी प्रदेशसभा अलपत्र गौरवका आयोजना कर्णाली एयरलाइन्स सञ्चालन प्रदेश सदरमुकाम पोखरादेखि स्थानीय तहका केन्द्र जोड्ने सडक एकीकृत प्रदेश प्रशासनिक केन्द्रको निर्माण मुख्यमन्त्री वातावरणमैत्री नमुना कृषि गाउँ आयोजना गण्डकी गाई फार्म तथा दुग्ध विकास आयोजना स्याउमा आत्मनिर्भर हुने आयोजना घरबास विस्तार र सुदृढीकरण आयोजना नवलपुरको लोकाहा खोलामा प्रदेश स्तरीय औद्योगिक क्षेत्र निर्माण आयोजना गण्डकी विश्वविद्यालय स्थापना र सञ्चालन आयोजना गण्डकी प्राविधिक प्रतिष्ठान स्थापना र सञ्चालन आयोजना प्रदेश क्रिकेट मैदान निर्माण आयोजना सूचना प्रविधि पार्क निर्माण आयोजना प्रदेश प्रहरी तालिम केन्द्रको निर्माण आयोजना विद्युतीय सुशासन आयोजना स्रोत : प्रदेश सरकारको नीति तथा कार्यक्रमबाट"
डाक्टरको शंकास्पद मृत्यु : हत्यारा सार्वजनिक गर्न माग,"राजविराज : राजविराज आएको एक हुल मानिसको नारा गुञ्जन थालेपछि बजारमा सन्नाटा छायो। जुलुसको अग्रपंक्तिमा रहेका युवाहरू आक्रोशित मुद्रामा हत्यारा सार्वजनिक गर्न माग गर्दै थिए। जिल्ला प्रशासन कार्यालय सप्तरी पुगेपछि विरोधको स्वर झनै चर्को भयो। सप्तरीको विष्णुपुर गाउँपालिका१ खुरहुरियाका डा विजय यादवको मोरङको विराटनगरमा हत्या भएको भन्दै गाउँलेहरू आक्रोशित थिए। उनीहरू सप्तरीका प्रमुख जिल्ला अधिकारीमार्फत प्रधानमन्त्री, गृहमन्त्री र मोरङ प्रशासनसँग हत्यामा संलग्न पत्ता लगाउन माग गर्दै थिए। विष्णुपुर गाउँपालिका१ खुरहुरियादेखि नै जुलुसको पछि लाग्दै आएका वृद्धहरूले नारासँगै हात उठाएर साथ दिइरहे। उनीहरूले भक्कानिँदै नारा लगाए। नजिकका छिमेकी र आफन्तले पनि मन थाम्न सकेनन्। काँधमा भिरेको गम्छाले आँखाबाट बगेका आँसु पुछ्न थाले। जग्गाजमिन बेचेर नपुगेपछि वैदेशिक रोजगारबाट कमाएको सबै पैसा छोराछोरीको पढाइमा खर्चिएका थिए यदुनन्दन यादवले। यदुनन्द डा विजयका बुबा हुन्। विद्यालयमा सधैं प्रथम हुने विजयलाई डाक्टर बनाउन र छोरी विनितालाई अप्टोमेट्री (दृष्टि विशेषज्ञ) शिक्षा पूरा गराउन यदुले ९ वर्षसम्म मलेसियामा गार्ड बनेर पसिना बगाएका थिए। सासूससुरा स्याहार्दै घरखेतको सबै जिम्मेवारी चन्द्रकलाले सम्हालेकी थिइन्। धेरै पढ्न नपाएका यदु र चन्द्रकलाको एउटै सपना थियो छोराछोरीलाई डाक्टर बनाउने। पढाइमा अब्बल भएका कारण र खर्च गरेअनुसार आएको परिणामले यादव परिवार ज्यादै खुसी थिए। गाउँलेहरू पनि गौरवान्वित थिए। आँखामा राखे पनि नबिझाउनेले अन्ततः गाउँलेलाई रुवाएर गयो विष्णुपुर गाउँपालिका१ का ६८ वर्षीय बमभोलाप्रसाद यादवले भने, बाल्यकालदेखिनै विजय उत्तिकै अनुशासित थिए। गाउँलेहरूका अनुसार छोराछोरीलाई विजयको उदाहरण दिएर पढ्न उत्प्रेरित गर्थे रे। प्रदर्शनमा सहभागी ६० वर्षीय छिमेकी सत्यनारायण यादवले विजयलाई स्मरण गर्दै आँसु झारे। दसैंमा आउँदा विजयले पापा भन्दै खुट्टा ढोग्दा आशीर्वाद दिएको थिएँ, तर दैवले सुनेनन् मिजासिलो विजयको त्यो आदरयुक्त नरम बोली अब कहिल्यै सुन्न नपाइने भयो भन्दै उनले बिलौना गरे। गाउँकै किशन शर्माले भने, आफ्नो छोरा नरेशले सधैं विजयको सहयोगी भावनाको प्रशंसा गर्थे। शर्माका अनुसार बंगलादेशमा सँगै एमबीबीएस पढेका नरेशले विजयको उत्प्रेरणा, साथ, सहयोगले आफूमा सकारात्मक परिवर्तन आएको सुनाउने गरेका थिए। मेधावी विद्यार्थी भएकाले बुवाआमाले ऋणकर्जा बोकेर पढाइमा सारा खर्च लगाए तर जब छोराले कमाउने बेला भयो तब सपना चकनाचुर भैदियो विष्णुकान्त यादवले भने, घरपरिवारको खुसी र गाउँको गौरव थियो, सदाका लागि बिलायो। साविक विष्णुपुर गाविसका अध्यक्ष सुरेन्द्रप्रसाद यादवले जागिरको छोटो अवधिमै अग्रजहरूलाई उछिन्दै अगाडि बढेका हाडजोर्नी तथा नशा रोग विभागका डाक्टर विजयले शल्यक्रियामा गुणस्तरीय इम्प्लान्ट सामग्री (हाड जोर्नीमा लगाउने स्टीलका रडहरू) प्रयोग गर्न दबाब दिने गरेकाले हत्या भएको आशंका व्यक्त गरे। केही औषधि व्यवसायी, सप्लायर्स र अस्पतालभित्रका माफियाहरूको आँखाको तारो बनेकाले उनीहरूकै षड्यन्त्रमा हत्या भएको सुरेन्द्रको भनाइमा डा विजयका काका चितरञ्जन यादवले पनि सहमति जनाए। छानबिन प्रक्रियामा नोबेल अस्पताल प्रशासनले देखाएको उदासीनताप्रति पनि चितरञ्जनले गुनासो गरे। नियोजित रूपमा भएको हत्याको उच्च स्तरीय छानबिन र दोषीमाथि कारबाही नभएसम्म आन्दोलन नरोकिने गाउँलेहरूको प्रतिबद्धता थियो। मोरङको विराटनगर महानगरपालिका४ स्थित नोबेल शिक्षण अस्पतालमा कार्यरत ३१ वर्षीय डा यादवको शव शनिबार बिहान अस्पताल नजिकै रहेको डेराको कम्पाउन्डमा फेला परेको थियो। शुक्रबार राति निर्ममतापूर्वक आक्रमण गरी हत्या गर्नेलाई तत्काल पक्राउ गरी सार्वजनिक गर्नुपर्ने गाउँलेको माग छ। यदुनन्दन यादव र चन्द्रकलादेबीका एक्ला छोरा डाक्टर यादवले बंगलादेशबाट एमबीबीएस अध्ययन गरेपछि पाँच वर्षदेखि नोबेल अस्पतालमा कार्यरत थिए। अप्टोमेट्री गरेकी डा यादवकी बहिनी बिनिता भारतको दिल्लीस्थित मोदिराम लायन्स आँखा अस्पतालमा कार्यरत छिन्।"
"अमेरिका, बेलायत र अष्ट्रेलियाले हाइपरसोनिक मिसाइल विकास गर्ने","वासिङटन डिसी : संयुक्त राज्य अमेरिका, बेलायत र अष्ट्रेलियाले मङ्गलबार हाइपरसोनिक मिसाइल विकास गर्न सहकार्य गर्ने घोषणा गरेका छन्। त्रिपक्षीय रक्षा सहयोगको समीक्षा गरेपछि जारी गरिएको संयुक्त विज्ञप्तिमा अमेरिकी राष्ट्रपति जो बाइडेन, बेलायती प्रधानमन्त्री बोरिस जोनसन र अष्ट्रेलियाका प्रधानमन्त्री स्कट मोरिसनले हाइपरसोनिक्स र काउन्टरमा नयाँ त्रिपक्षीय सहयोग शुरु गर्न आज प्रतिबद्ध रहेको बताएका छन्। सेप्टेम्बर २०२१ मा अयुकुस( )भनेर चिनिने सुरक्षा गठबन्धन गठन गर्ने तीन राष्ट्रका नेताहरूले सहयोगका नयाँ घोषणा गरिएका क्षेत्रहरूले 'साइबर क्षमता, कृत्रिम बुद्धिमत्ता, क्वान्टम टेक्नोलोजीहरू, र अतिरिक्त समुद्रमुनि क्षमताहरूमा सहयोगलाई अझ गहिरो बनाउनका लागि हाम्रा विद्यमान प्रयासहरूलाई थप्नेछ' विज्ञप्तिमा भनिएको छ। अयुकुस अन्तर्गत संयुक्त राज्य अमेरिका र बेलायतले अष्ट्रेलियालाई आणविक शक्तियुक्त पनडुब्बीहरू प्रदान गर्ने वाचा गरेका छन्। फ्रान्सले भने यसलाई ठूला शक्तिहरू बीच हतियार दौडको संज्ञा दिँदै यसले थप त्रास सिर्जना गर्ने र दक्षिणपूर्वी एसियाली क्षेत्रलाई अस्थिर बनाउँने टिप्पणी गरेको छ। गठबन्धन स्थापना भएको केही समयपछि इन्डोनेसियाली विदेश मन्त्रालयले 'यसक्षेत्रमा जारी हतियार दौड र शक्ति प्रक्षेपणको बारेमा गहिरो चिन्ता रहेको' बताएको छ। यसै बीच मलेसियाका प्रधानमन्त्री इस्माइल साबरी याकोबले आणविक शक्तिबाट चल्ने पनडुब्बी परियोजनाले 'यस क्षेत्रमा थप आक्रामक कारबाही गर्न अन्य शक्तिहरूलाई उक्साउन सक्ने' टिप्पणी गरेका छन्।"
एड्स नियन्त्रण कहिले ?,"एचआईभी एड्स सन् १९७० को अन्त्यतिर अफ्रिकामा भित्रभित्रै फैलिएको भनिए पनि यो पहिलो पटक अमेरिकाका समलिंगीहरूमा सन् १९८१ मा देखिएको हो। विश्वमा सन् २०१० मा एचआईभीका २१ लाख नयाँ संक्रमित थिए। यसको तुलनामा सन् २०२० मा ३१ प्रतिशतले संख्या घटेर नयाँ संक्रमित १५ लाख पुगे। अझै ९ हजार ४ सय १७ एचआईभी संक्रमित सरकारको पहुँचमा नआएका अनुमानित तथ्यांक छ। नेपालमा केन्द्रीकृत महामारीका रूपमा एचआईभी छ। जोखिम समूहमा एचआईभी संक्रमणदर पाँच प्रतिशतभन्दा बढी तथा सामान्य जनसंख्यामा एक प्रतिशतभन्दा कम हुनु नै केन्द्रीकृत महामारी हो। सन् २०२० को अन्तसम्म ३० हजार ३ सय व्यक्तिमा एचआईभी संक्रमण रहेको र ७ सय ५४ जनामा नयाँ संक्रमण भएको अनुमान छ। सन् २०२० मा मात्रै ६ सय ३६ जनाको एड्सकै कारण मृत्यृ भएको छ। सन् २०२१ को जुलाईसम्ममा नेपालमा २० हजार ८ सय ८३ संक्रमितले एआरभी उपचार लिइरहेका छन्। जुन कुल संक्रमितमा ६९ प्रतिशत हो। उपचारबाहिर रहेका ३१ प्रतिशत अर्थात् ९ हजार ४ सय १७ जना कहाँ र कुन अवस्थामा छन् ? एचआईभी पोजिटिभ एड्स रोगको भाइरसबाट शरीरमा संक्रमण भएको अवस्था नै एचआईभी पोजिटिभ हो। यस्तो अवस्थामा रहेको मानिस बिरामी भइहाल्दैन। सामान्य मानिस झैं क्रियाशील जीवन बिताउन सक्छ र उसको स्वास्थ्य स्थिति र जीवनस्तर राम्रो हुन्छ। उसमा मनोबल पनि उच्च हुन्छ भने १०१५ वर्षसम्म यस्तै अवस्था भइरहन सक्छ। तर उसले भाइरस सार्न सक्छ। एड्स रोग यो एचआइभीका कारण एचआइभी पोजिटिम भएको मानिसको शरीरको अन्य रोगसँग लड्ने क्षमता ह्रास भएको अवस्था हो। यस्तो अवस्थामा पुगेपछि मानिस कुनै पनि रोगका भाइरसहरूको आक्रमणबाट जोगिन सक्दैन। एक्वायर्ड इम्युनो डेफिसेन्सी सिन्ड्रोम (एड्स) ह्युमन इम्युनो डेफिसेन्सी भाइरस (एचआईभी) को संक्रमणद्वारा हुन्छ। यो भाइरस शरीरमा प्रवेश गरेपछि यसले शरीरका श्वेत कोषिकाको टी लिम्फोसाइट सीडी४ कोषमा आक्रमण गर्छ र तीनको संख्यामा कमी आउँछ। शरीरमा साधारण संक्रमणसँग पनि लड्न नसक्ने गरी प्रतिरोधात्मक शक्तिको ह्रास भएर जान्छ। जुनसुकै रोगले पनि सजिलैसँग आक्रमण गर्दछ। मानव शरीरको विभिन्न अंगहरूमा असर पारी धेरै लक्षणहरू देखाउने भएकाले यस रोगलाई सिन्ड्रोम भनिन्छ। एड्सको भाइरस रोगीको योनीरस, वीर्य, आमाको दूध र रगतमा प्रशस्तै मात्रामा हुने हुनाले यी पदार्थ कुनै माध्यमद्वारा रोगीबाट निरोगीको शरीरमा प्रवेश भएमा एचआईभी पनि सँगसँगै प्रवेश गरी एचआइभी एड्स हुन्छ। जोखिम समूह एचआइभी संक्रमण कुनै एक पक्ष, वर्ग, जाति वा समूहमा मात्र सीमित नभई सम्पूर्ण मानव जाति नै संक्रमणको जोखिममा छ। पेसाभन्दा पनि उसको व्यवहारले जोखिमताको स्तर निर्धारण गर्छ। एचआईभी संक्रमणको बढी जोखिममा यौनकर्मी महिला, यौनकर्मीका ग्राहकहरू, यातायात मजदुर, प्रवासी, सुईबाट लागूपदार्थ लिनेहरू, लागूपदार्थका दुव्र्यसनी तथा सुई साटासाट गर्नेहरू, रोजगारीको लागि बाहिर लामो समयसम्म काम गर्न जानेहरू, असुरक्षित यौनसम्पर्क राख्ने व्यक्तिहरू पर्छन्। हवाईजहाजको गतिमा फैलिएको एचआईभी एड्सलाई पैदलयात्रीले भेट्न नसके झैं भएको छ नेपालमा यसका रोकथाम र नियन्त्रणका कार्यक्रमहरू। प्रमुख लक्षणहरू ज्वरो आई राति पसिना आउने र यो एक महिनाभन्दा लामो समयसम्म रहनु। तीन महिनाभित्र १० प्रतिशतभन्दा बढी तौल घट्नु एक महिनाभन्दा बढी समयसम्म पखाला लाग्नु सहायक लक्षणहरू एक महिनाभन्दा बढी खोकी लागिरहनु जनै खटिरा बारम्बार आउनु मुख तथा घाँटीको भित्री भागमा ढुसी पर्नु (केन्डिडायसिस) शरीरभरि लिम्फ ग्रन्थी बढ्ने र गाँठागुठी देखिने दीर्घकालीन हर्पस सिम्पेल्कस संक्रमण शरीरभरि छाला चिलाउने, छालाको सुजन हुने। यसका अतिरिक्त मुखमा र छालामा दाग, मुसा, ढुंसी देखिने गर्छ। मानसिक लक्षणहरू जस्तै झनक्क रिसाउने, चिन्तित हुने, स्मरण शक्ति घट्दै जाने, हातखुट्टा झमझमाउने र दिक्क लाग्ने अन्य लक्षण हुन्। क्षयरोग (टीबी), झाडापाखाला, निमोनिया, जनै खटिराजस्ता संक्रमण तथा क्यान्सरजस्ता रोगहरूले सताउने र औषधि उपचार गर्दा पनि लक्षणमा खासै परिवर्तन नआई तिनैका कारण मृत्यु हुने गर्छ। रोकथाम सरकारले सन् २०३० सम्ममा एचआईभी एड्स महामारीलाई अन्त्य गर्ने अर्थात् नयाँ संक्रमण शून्यमा झार्ने, शून्य मृत्यृ र शून्य भेदभावको लक्ष्य लिएको छ। त्यस्तै सन् २०३० सम्म ९५९५९५ को लक्ष्य पनि राखेको छ। जसमा ९५ प्रतिशत संक्रमितले आफ्नो अवस्थाबारे थाहा पाउने, तीमध्ये ९५ प्रतिशत एआरभी औषधि उपचारको पहुँचमा हुने र औषधि खानेमा ९५ प्रतिशतको शरीरमा भाइरसको भार न्यून हुने लक्ष्य राखिएको छ। सन् २०२६ सम्ममा आमाबाट शिशुमा हुने संक्रमण उन्मूलन गर्ने लक्ष्य छ। एआरभीको पहँुचमा ६९ प्रतिशत छन्। वार्षिक रूपमा विनियोजित ५६ करोड बजेट औषधि खरिदमा नै अपुग भएको गुनासो छ। शरीरमा रोगको भाइरस प्रवेश गरेपछि वा एड्स लागिसकेपछि विभिन्न किसिमका समस्या तथा रोग लागिरहने हुँदा रोकथाम नै सबैभन्दा उत्तम उपाय हो। यसका लागि आफ्ना श्रीमान् श्रीमती वा प्रेमिपे्रमिकामा वफादार रहने, समलिंगी पुरुष तथा महिलासँग यौन सम्बन्ध नराख्ने, सुरक्षित यौन व्यवहार गर्ने, शंकास्पद व्यक्तिहरूले रक्त परीक्षण गर्ने गर्नुपर्छ। एचआईभी एड्स लागिसकेको छ भने बफादार बन्ने, विशेषज्ञसँग छलफलपछि मात्र गर्भवती बन्नुपर्र्छ। आफूलाई एचआईभी भएमा सोको जानकारी अन्य साथीभाइलाई समेत दिनुपर्छ। एचआईभी भएको व्यक्तिले कहिल्यै पनि रगत वा वीर्य दान गर्नु हुँदैन। रगत लिँदा वा दिँदा सधैंजसो रगत परीक्षण गर्नुपर्छ। बिदेसिएका पुरुष तथा महिला फर्कने बेलामा रगत परीक्षण गर्नुपर्छ। सरकारी तथा निजी अस्पतालमा एचआईभीको परीक्षण निःशुल्क गरिनुपर्छ। संक्रमितले अरुलाई बचाउनेमा सचेत हुनुपर्छ। अन्त्यमा, सरकार पक्ष, राजनैतिक प्रतिबद्धता, निजी क्षेत्र, नागरिक समाजलगायतका सबैको प्रतिबद्धता र संलग्नताले भावी नेपालको भविष्य सुनिश्चित गर्न सक्छ। एचआईभी एड्स संक्रमणको रोकथाम, व्यवहार परिवर्तन तथा रोग प्रतिकार गर्ने वचतबद्धता मात्र होइन कर्म क्षेत्रमा पनि उत्रने प्रतिबद्धता जरुरी हुन्छ। एचआईभी एड्सको भयानकतालाई विचार गरी बहुविभागीय समस्याको रूपमा हेरी राजनैतिक अपेक्षाभन्दा माथि उठी सार्वजनिक चासोको रूपमा यसलाई हेर्नुपर्छ र निराकरणमा सबै एकजुट हुनुपर्छ।  डा बुढाथोकी नेपाल चिकित्सक संघका केन्द्रीय कोषाध्यक्ष हुन्।"
नेपालगन्जमा तीन दिनदेखि लु,"नेपालगन्ज : बाँकेमा तातो हावा लु चल्न थालेको छ। जल तथा मौैसम विज्ञान विभागको नेपालगन्जको राँझास्थित हावापानी कार्यालयका प्रमुख पलबहादुर विकका अनुसार तीन दिनदेखि लु चलेको हो। घरभित्र चलेको पंखाले पनि तातै हावा फाल्ने गरेको छ। दिनमा पटकपटक विद्युत् काटिने भएकाले नागरिकलाई झनै सास्ती छ। अप्रिलका ६ दिनमा ३ डिग्री तापक्रम वृद्धि भएको छ। प्रमुख विक भन्छन्, अहिले नै डराउनुपर्ने अवस्था होइन। गत वर्षकै सरदर तापक्रम हो। तर, गत वर्षको यही अवधिमा भने साढे २ डिग्री सेल्सियसले तापक्रम बढी भएको छ। गत वर्ष अप्रिल पहिलो सातासम्म ३७ डिग्री सेल्सियसभन्दा बढी तापक्रम थिएन। यो वर्ष १ अप्रिलमा अधिकतम् तापक्रम ३६३ डिग्री सेल्सियस मापन भएको थियो। हरेक दिन तापक्रम बढ्दो क्रममै छ। २ तारिखमा ३६६, ३ तारिखमा ३७१, ४ तारिखमा ३९३, ५ तारिखमा ३८८ डिग्री तापक्रम मापन भएको छ। मंगलबार देशमै सबैभन्दा बढी तापक्रम नेपालगन्जमा ३८८ डिग्री सेल्सियस थियो। नेपालगन्जपछि धनगढीमा ३८ डिग्री सेल्सियस मापन भएको थियो। गत वर्ष सबैभन्दा बढी तापक्रम २८ अप्रिलमा ४१७ डिग्री सेल्सियस भएको थियो। यो वर्ष भने तीन सातायता नै सोमबार यो वर्षका सर्वाधिक तापक्रम ३९३ डिग्री सेल्सियस मापन भइसकेको छ। सन् २०१९ मा ४३५ डिग्री सेल्सियस तापक्रम मापन भएको थियो। १० वर्षयता सन् २०१२ मा भने नेपालगन्जको तापक्रम ४५ डिग्रीसम्म पुगेको थियो। त्यसैले नेपालगन्जको देशकै सबैभन्दा बढी गर्मी हुने सहरको परिचय छ। लु चल्न थालेपछि नेपालगन्जमा उखुको जुस, दहीको लस्सीलगायतका चिसो पेय पदार्थको बिक्री बढेको छ। नगरका चोक गल्लीमा ठेलामा तरबुजा बिक्री भइरहेको छ। तरबुजाको खुद्रा मूल्य नगरमा ८० देखि १०० रुपैयाँ छ। जल तथा मौसम विज्ञान विभाग मौसम पूर्वानुमान महाशाखाले मंगलबार साँझ जारी गरेको तीन दिने मौसम पूर्वानुमान बुलेटिनमा नेपालमा भारतको बिहार तथा आसपासमा रहेको न्यून चापीय प्रणालीको सामान्य प्रभाव रहेको उल्लेख गर्दै तराईका भूभागहरूमा हल्का तापक्रम बढ्ने क्रममा रहेको हुँदा आवश्यक सर्तकता अपनाउन अनुरोध गरेको छ।"
छापियो कर्णालीको मतपत्र,"काठमाडौं : प्रमुख निर्वाचन आयुक्त दिनेशकुमार थपलियाले कर्णाली प्रदेशको मतपत्र छपाइ सकिएको बताएका छन्। बुधबार सार्वजनिक सञ्चारमाध्यमका प्रमुख र प्रतिनिधिसँगको छलफलमा उनले कर्णालीसहित दुईवटा प्रदेशको मतपत्रका डिजाइन गरेकामा कर्णालीको छपाइ भइसकेको जानकारी दिए। उनले अब सम्पूर्ण स्रोत, साधन र जनशक्तिलाई स्थानीय तह निर्वाचनमा केन्द्रित गर्न पनि सबैलाई निर्देशन दिए। छलफलमा उनले सिंगो मुलुक नै निर्वाचनलाई स्वतन्त्र, स्वच्छ, मितव्ययी र भयरहित तुल्याउन केन्द्रित रही अघि बढनुपर्ने आवश्यकता औँल्याए। भने, हाम्रा सबै स्रोत, साधन र जनशक्ति निर्वाचनतर्फ केन्द्रित गरी निर्वाचनका निम्ति उपयुक्त वातावरण तयार गर्दै स्वच्छ, स्वतन्त्र, निष्पक्ष, मितव्ययी र भयरहित निर्वाचन गर्नु हामी सबैको साझा दायित्व हो। दुईवटा प्रदेशको मतपत्र छपाइका लागि डिजाइन सबै स्रोत, साधन र जनशक्ति निर्वाचनमा केन्द्रित गर्न निर्देशन निर्वाचन प्रचारप्रसारका सन्दर्भमा कुनै पनि कमीको अनुभूति नहुने गरी उत्साहजनकरूपमा काम गर्ने सकिन्छ भन्ने सन्देश प्रवाह गर्न सुझाव दिँदै प्रमुख थपलियाले सञ्चारमाध्यमका प्रत्येक कार्यक्रम र गतिविधिलाई निर्वाचनसँग जोडेर लैजान सल्लाह दिए। सार्वजनिक सञ्चारमाध्यम आफैँ स्वायत्त र स्वतन्त्र रहेकाले आआफ्ना स्थानीय तहका संरचनामार्फत निर्वाचनसम्बन्धी समाचार संकलन र प्रसारण गर्ने प्रभावकारी व्यवस्था मिलाउन सुझाव दिँदै उनले मितव्ययीताका बीच कुशलता र सक्षमता देखाएर काम गर्न सक्नुपर्छ भने। एक प्रश्नको जवाफमा प्रमुख निर्वाचन आयुक्त थपलियाले स्वीकृत निर्वाचन कार्यतालिका एक दिन पनि प्रभावित नभएको मात्र नभई निर्वाचन सामग्री आउने र मतपत्र छपाइको काम सुरु भइसकेको जानकारी दिए।"
अमेरिकाले युक्रेनमा लडाकु विमान नपठाउने : यस्तो छ कारण,"वासिङटन डिसी : रुसले युक्रेनमा आक्रमण गरेपछि पनि अमेरिकाले युक्रेनमा लडाकु विमान नपठाउने बताएको थियो। अमेरिकी रक्षा मन्त्रालयका प्रवक्ता जोन किर्बीले अमेरिकाले युक्रेनमा लडाकु विमान पठाएमा रुसी राष्ट्रपति भ्लादिमिर पुटिनले यसलाई युद्ध चर्काउने सङ्केत बुझ्न सक्ने बताए। जोन किर्बीले भने, 'यदि अमेरिकाले युक्रेनमा लडाकु विमान पठायो भने, रूसी राष्ट्रपति भ्लादिमिर पुटिनले यो युद्ध बढाउने संकेत हो भनेर गलत बुझ्न सक्छन्। हामी सबैलाई थाहा छ यो युद्ध पहिले नै खराब अवस्थामा छ। यस्तो अवस्थामा यसलाई बढाए दुई आणविक हतियार भएका देशहरू (अमेरिका र रुस) बीच द्वन्द्व बढ्न सक्छ। यो रुस र अमेरिका दुवैका लागि राम्रो होइन र युक्रेनका लागि पनि युद्ध हुनु निकै खराब हो।' अहिले युक्रेनमा हिंसा कम भएको र रूसी सेनाले युक्रेनको पूर्वी भागहरूमा आफ्नो ध्यान बढाएको उनले बताए। युक्रेन र रुस विगत आठ वर्षदेखि युक्रेनको पूर्वी भागहरूमा लडिरहेका उनको भनाइ छ। यदि रुसी राष्ट्रपति भ्लादिमिर पुटिन र युक्रेनी राष्ट्रपति जेलेन्स्कीले वार्ता गरी कूटनीतिक माध्यमबाट समस्या समाधान गरे अब युद्ध रोकिने उनले बताए। बीबीसी"
बारको अध्यक्षमा घिमिरेको अग्रता कायमै,"काठमाडौं : नेपाल बार एसोसिएसनको २६औँ केन्द्रीय कार्यसमितिको निर्वाचनको मतगणनामा बृहत् लोकतान्त्रिक प्रगतिशील समावेशी तथा पेशागत कानून व्यवसायी समूह तर्फबाट अध्यक्ष गोपालकृष्ण घिमिरेको अग्रता कायमै छ। हालसम्म २५ केन्द्रको ३२०३ मत गणना गर्दा उहाँले एक हजार ९९० मत प्राप्त गर्नुभएको छ भने प्रगतिशील तथा पेशागत कानून व्यवसायी समूहका अध्यक्ष विष्णुमणि अधिकारीले एक हजार चार मत प्राप्त गरेका छन्। नेपाल बार एसोसिएसन, २०७८ का प्रमुख निर्वाचन अधिृकत वरिष्ठ अधिवक्ता उषामल्ल पाठकका अनुसार हालसम्म २५ केन्द्रको मतगणना सम्पन्न भएको छ। छ स्थानमा गणना भइरहेको थियो। अब आजदेखि थप दुई स्थान बढाएर आठ स्थानमा मतगणना गर्ने तयारी भइरहेको छ। हालसम्म गणना भएको मतमा घिमिरेले नेतृत्व गरेका समूहको अग्रता रहेको छ। महासचिवमा अञ्जिता खनाल एक हजार ७६५ उनको प्रतिस्पर्धी केदारप्रसाद कोइराला एक हजार १५७ रहेको छ। कोषाध्यक्ष भरतबहादुर राउतले एक हजार ९२८ मत र उनका प्रतिस्पर्धी जगतबहादुर कार्कीले एक हजार ६६ मत प्राप्त गरेका छन्। मङ्गलबार बिहानदेखि मतगणना सुरु भएको थियो। बिहीबार बिहान ९ बजेदेखि पुनःमतगणना प्रारम्भ गरिनेछ। शुक्रबारसम्म सम्पूर्ण नजिता आउने गरी मतगणनाको तयारी भइरहेको प्रमुख निर्वाचन अधिकृत पाठकले जानकारी दिए। बारको यही चैत १९ गते काठमाडौँ केन्द्रसहित देशभर ३५ स्थानबाट शान्तिपूर्ण तरिकाले मतदान सम्पन्न भएको थियो। बारमा अध्यक्षसहित ११ पदाधिकारी र सदस्य गरी २५ जनाको कार्यसमितिका लागि भएको निर्वाचनमा नौ हजार ७०८ मतदाता रहेका थिए। तीमध्ये सात हजार ४२९ मत खसेको थियो। रासस"
स्याङ्जाका झण्डैं ६८ हजारलाई टाइफाइडविरुद्धको खोप दिइदै,"स्याङ्जा : स्याङ्जामा शुक्रबार (चैत २५) देखि ३० गतेसम्म गाइफाइडविद्धको खोप दिइने भएको छ। जिल्लाभरका ६७ हजार ४ सय ४० जना बालबालिकालाई खोप लगाइने गरी तयारीमा रहेको स्वास्थ्य कार्यालयले जनाएको छ। कार्यालयद्वारा आयोजित अन्तरक्रिया कार्यक्रममा यहाँका १५ महिनादेखि १५ वर्षमुनिका बालबालिकालाई टाइफाइड रोग विरुद्धको खोप लगाइने जानकारी दिइएको हो। यो खोप एक पटक लगाए पुग्छ। टाइफाइडका संक्रमण बढ्दो देखिएपछि नेपाल सरकारले पहिलो पटक राष्ट्रिय खोप अभियान सुरु गरेको हो। अभियानअन्तर्गत जिल्लाका ६७ हजार ४ सय ४० जना बालबालिकालाई अभियानअन्तर्गत खोप दिइनेछ भने १५ महिना पुगेका बालबालिकालाई अबदेखि नियमित खोप दिइने भएको स्वास्थ्य प्रमुख बसुन्धरा शर्माले जानकारी दिइन्। उनका अनुसार, 'जिल्लाभरका ५ सय ४३ खोप केन्द्र स्थापना गरी १ हजार ८६ जना स्वयंसेवक परिचालन गरिनेछ। बालबालिकालाई सहज बनाउन अधिकांश विद्यालय र केही स्वास्थ्य संस्थामा खोप केन्द्र स्थापना गरिएका छन्। खोप लगाउनेमा स्वास्थ्य स्वयंसेविकासहित महिला शिक्षिकाको सहयोग लिइने बताइएको छ। लक्षित मध्ये ५४ हजार २८२ जना बालबालिका विद्यालयमा रहेको र १३ हजार १७८ जना विद्यालयभन्दा बाहिर छन्।' खोपको विश्वसनीयताबारे औल्याउँदै प्रमखु शर्माले भनिन्, 'खोपप्रति शंका नगर्नुहोस्। टाइफाइड कन्ज्यूकेट भ्याक्सिनलाई (टीसीभी) विश्व स्वास्थ्य संगठनले सिफारिस गरेको र विश्वका धेरै देशहरुमा प्रयोग भइसकेपछि सुरक्षित र प्रभावकारि ठानिएको छ।' जिल्लामा ९५ प्रतिशत खोप लगाउने लक्ष्य रहेको उनले बताइन्। एघारवटा पालिका रहेको स्याङ्जाका पुतलीबजार, वालिङ्, गल्याङ, हरिनास, अर्जुनचौपारी र कालीगण्डकीमा चैत २५ देखि ३० सम्म लगाइने छ। यसैगरी, भीरकोट, चापाकोट, आँधीखोला, फेदिखोला र बिरुवामा चैत २७ देखि ३० गतेसम्म खोप अभियान संचालन गर्नेगरी समय तालिका तोकिएका छन्। खोपबाट बचाउन सकिने रोगलाई खोपमार्फत शून्यमा झार्ने सरकारको लक्ष्य बमोजिम लक्षित बालबालिकालाई खोप लगाउने वातावरण बनाउन अभिभावकलगायत सम्बन्धित पक्षलाई प्रेरित गर्नुपर्नेमा सरोकारवालाहरुले जोड दिए। कार्यक्रममा जिल्ला समन्वय प्रमुख सीता सुन्दास, नगरप्रमुख सीमा क्षेत्री, प्रमुख जिल्ला अधिकारी राजुप्रसाद पौडेल, जिल्ला समन्वय अधिकारी ऋषिराम आचार्य, रेडक्रस सभापति दिनेश अर्याल, उद्योग वाणिज्य संघका महासचिव रामचन्द्र नेपाल, स्वास्थ्य अधिकृत बिष्णुप्रसाद सुवेदीलेलगायतले खोप अभियानलाई सफल बनाउन सहयोग गर्ने प्रतिवद्धता जनाए।"
पाकिस्तानका राष्ट्रपतिद्वारा आम निर्वाचनको मिति प्रस्ताव गर्न आयोगलाई आग्रह,"स्लामावाद : देशमा जारी राजनीतिक उथलपुथलका बीच पाकिस्तानको राष्ट्रपतिको सचिवालयले आम निर्वाचनका लागि मिति प्रस्ताव गर्न पाकिस्तानको निर्वाचन आयोग (इसिपी) लाई आग्रह गरेको छ । पाकिस्तानका राष्ट्रपति आरिफ अल्भीले ट्वीटरमा शेयर गरेको सचिवालयको अप्रिल ५ गतेको पत्रमा देशको संविधानको प्रावधान अनुसार अप्रिल ३ मा भएको राष्ट्रिय सभा विघटनको मितिदेखि नब्बे दिनभित्र आम निर्वाचन सम्पन्न गर्ने मिति प्रस्ताव गर्न ईसिपीलाई आग्रह गरेको छ । 'संविधानको धारा ४८ को उपधारा ५ (क) र धारा २२४ को उपधारा (२) मा राष्ट्रपतिले राष्ट्रियसभा विघटन भएको मितिले नब्बे दिन नकाट्दै राष्ट्रियसभाको निर्वाचन सम्पन्न गर्ने व्यवस्था गरिएको छ,' विज्ञप्तिमा लेखिएको छ । यसले निर्वाचन ऐन २०१७ अनुसार आम निर्वाचनको मिति घोषणा गर्न ईसिपीसँग परामर्श आवश्यक रहेको पनि बताएको छ । पधानमन्त्री इमरान खानको सल्लाहपछि आइतबार अल्वीले पाकिस्तानी संसद भङ्ग भएको घोषणा गरेका थिए । प्रधानमन्त्री इमरान खानले संसदको उपसभामुखले खानमाथिको अविश्वासको प्रस्तावलाई असंवैधानिक भन्दै अस्वीकार गरेको केही मिनेटपछि उक्त प्रस्ताव गरेका थिए। यसैबीच, कामचलाउ प्रधानमन्त्री नियुक्त नहुँदासम्म इमरान खानले प्रधानमन्त्रीका रुपमा निरन्तरता दिनेगरी राष्ट्रपतिले जिम्मेवारी तोकेका छन्। पाकिस्तानको सर्वोच्च अदालतले राष्ट्रियसभा विघटनको विषयमा विचार गरिरहेको भन्दै नयाँ प्रधानमन्त्री नियुक्त नहुँदासम्म जिम्मेवारीलाई निरन्तरता दिन प्रधानमन्त्री खानलाई नै तोकिएको हो । रासस"
"निर्वाचन आयोगले हटायो ७१ निर्वाचन अधिकृत, नयाँलाई जिम्मेवारी (सूचीसहित)","काठमाडौं : निर्वाचन आयोगले स्थानीय तह निर्वाचनका लागि नियुक्त गरेको ७१ जना निर्वाचन अधिकृतलाई मंगलबार हटाएको छ। आयोगले आगामी वैशाख ३० गते हुने स्थानीय तह निर्वाचनका लागि नियुक्त गरेको ७१ जना निर्वाचन अधिकृतलाई हटाएर नयाँलाई जिम्मेवारी दिएको सूचना जारी गरेको हो। रिक्त भएका स्थानीय तहमा स्थानीय तह निर्वाचन ऐन, २०७३ को दफा ७ बमोजिम देहायका नेपाल सरकारका राजपत्राङ्कित द्वितिय श्रेणीका अधिकृत स्तरका कर्मचारीलाई चैत्र २९ देखि लागु हुने गरी सम्बन्धित स्थानको निर्वाचन अधिकृतको पदमा नियुक्त गरिएको आयोगले जनाएको छ। आयोगले नयाँ नियुक्त भएका निर्वाचन अधिकृतहरूले निर्वाचन व्यवस्थापन सम्बन्धी अभिमुखीकरण कार्यक्रममा अनिवार्य रूपमा सहभागी हुन निर्देशन दिएको छ। निर्वाचन अधिकृतको पदमा नियुक्त कर्मचारीको नियुक्ति पत्र अभिमुखीकरण कार्यक्रमकै दिन उपलब्ध गराइने आयोगको भनाई छ। यसैगरी १६ स्थानीय तहका निर्वाचन अधिकृतको स्थानीय तहमा परिवर्तन गरिएको छ।"
"छुवाछूत गर्नेलाई कैद, पीडितलाई क्षतिपूर्ति","राजविराज : जातीय छुवाछूतको सिकार भएका दम्पतीले साढे चार वर्षपछि न्याय पाएको छ। सप्तरी जिल्ला अदालतले यही कसूरमा पाँच जनालाई जनही पाँच महिना कैद र ५ हजार रुपैयाँ जरिवानाको फैसला सुनाएको छ। पीडितहरूलाई ५०५० हजार रुपैयाँ क्षतिपूर्ति भराउनुपर्ने फैसलासमेत अदालतले गरेको छ। पीडित लीलाधर दास तत्माले आफूले ढिलै भए पनि न्याय पाएको प्रतिक्रिया दिएका छन्। ४२ वर्षीय तत्माले भने, न्याय पाउने आस मरिसकेको थियो। ढिलै भए पनि न्याय पाएँ। तत्माकी पत्नी ३५ वर्षीया दुखनीदेवी दासले अदालतले अभियुक्तहरूलाई दोषी ठहर गरेकोमा सन्तोष जनाइन्। अदालतले आफ्नो पक्षमा फैसला गरे पनि दलितलाई समाजमा फर्किएर सामान्य रूपमा जीवन जिउन गाह्रो रहेको उनले बताइन्। दोषीलाई कैद सजाय र जरिवाना भर्न लगाएर मात्रै हामीले न्याय पाउँदैनौं। समाजले बराबरी स्वीकार गर्नुपर्छ, उनले भनिन्, अमानवीय व्यवहार हुने सबै खाले विभेदको चलन हटाउनु पर्छ। बोदे बर्साइन८ काचनका लीलाधर र दुखनीदेवी असारी पूजा गर्न २०७४ असार १३ गते साँझ मन्दिर गएका बेला कुटपिटमा परेका थिए। उक्त घटनामा जिल्ला अदालतले सोमबार काचनकै ४५ वर्षीय राजकुमार यादव, ३० वर्षीय काशीन्द्र यादव, ५५ वर्षीय रामचन्द्र यादव, ४२ वर्षीय सकलदेव यादव र ४१ वर्षीय जितेन्द्र साहलाई जातीय छुवाछुतको कसुरमा दोषी ठहर गरेको हो। उनीहरूले तल्लो जातको भन्दै कुटपिट गरी पूजाको सामान फालिदिएका थिए। न्याय पाउन निरन्तर संघर्ष पीडितले घटना भएकै दिन इलाका प्रहरी बोदे बर्साइनमा उजुरी दिएका थिए। तर, इलाका प्रहरीले कारबाही प्रक्रिया अघि बढाएन। त्यसपछि अधिकारकर्मीको सहयोगमा २०७४ असार १४ गते जिल्ला प्रहरी कार्यालय सप्तरीमा उजुरी दिए। लीलाधर दास तत्मा, पीडित अधिकारकर्मीले संयुक्त विज्ञप्ति जारी गर्दै डेलिगेसन गएपछि जिल्ला प्रहरीले ०७४ असार १४ गते जातीय छुवाछूत र कुटपिट अंगभंगमा उजुरी दर्ता गर्यो। तर, आरोपितलाई पक्राउ गर्न तत्परता देखाएन। जिल्ला अदालतले २०७४ भदौ २८ गते म्यादी पुर्जी जारी गर्यो। पछिल्लो पटक जिल्ला अदालतले ०७६ असार २५ गते शारीरिक परीक्षणको आदेश गर्यो। न्याय पाउने आस मरिसकेको थियो। ढिलै भए पनि न्याय पाएँ। लीलाधर दास तत्मा, पीडित घरपरिवारको आर्थिक अवस्था कमजोर थियो। तापनि लीलाधरले हार खाएनन् र कानुनी लडाइँ लड्दै गए। अदालतमा लामो समय मुद्दा लम्बिँदा तत्माले धेरै व्यवधानको सामना गरे। एकातिर गाउँमा दबाब झेल्नुपर्यो। अर्कातर्फ गाउँमै घुमफिर गरिरहेका आरोपितहरूबारे सूचना दिए पनि प्रहरीले पक्राउ गर्न ध्यान दिएन। अदालतको पेसी, तारेख, परीक्षण, बयान, साक्षी बकपत्र आदिले आजित बनेका थिए लीलाधर। अभियुक्तहरू अदालतमा पछि हाजिर भए। जनही १ लाख २५ हजार धरौटी राखेर छुटेपछि लीलाधर अत्तालिएका थिए। उच्च अदालत जनकपुर राजविराज इजलासले पनि जिल्ला अदालतकै आदेशलाई सदर गरेपछि उनी निराश बने। तापनि हिम्मत हारेनन्। उक्त दिनको स्मरण गर्दै तत्माले भने, असारी पूजा गर्न दम्पती नै मन्दिर पुगेका थियौं। मन्दिरमा पस्न दिएनन्। बाहिरबाटै पूजा गर्छु भन्दा पनि मानेनन्। पूजा गर्न पाउनुपर्ने माग गर्दा कुटपिटबाट लीलाधरको कुमको हड्डी भाँचियो। दुखनीको शरीरभरि चोटपटक लाग्यो। राजविराजस्थित गजेन्द्रनारायण सिंह अस्पताल र विराटनगरमा उपचार गराए। विराटनगरमा कुमको शल्यक्रिया भयो। दलित समुदाय मान्छे हुन नपाउनुको दर्दले अझै घाइते रहेको विष्णुपुर गाउँपालिका१ का जितु रामले बताए। संसारमा मानवताभन्दा ठूलो र महत्वपूर्ण कुरा अरू छैन। तर अझै हामी आहत र छौं, रामले भने, गणतन्त्र आएको १४ वर्षमा पनि सार्वजनिक धारा, पँधेरा, इनार र मन्दिर छोएको बहानामा मान्छे अपमानित बन्नुपर्ने विडम्बना छ।"
वैदेशिक ऋणले थिचिँदै मुलुक,"काठमाडौं : मुलुकको विकासका लागि भनेर सरकारले लिएको ऋणको भार बर्सेनि बढिरहेको छ। तिर्न बाँकी वैदेशिक ऋण ९ खर्ब ७६ अर्ब ५९ करोड रुपैयाँ पुगेको छ। बर्सेनि लिइएको ऋण क्रमशः तिर्दै आउँदा पनि चालू आर्थिक वर्षसम्म चुक्ता गर्नुपर्ने दायित्व अत्यधिक बढेको सार्वजनिक ऋण व्यवस्थापन कार्यालयको तथ्यांकले देखाउँछ। यसमा दातृ निकायसँग जति अवधि र ब्याजमा सम्झौता भएको हो त्यो पनि थपिन्छ। यस्ता ऋणको भुक्तानी अमेरिकी डलरलगायत विदेशी मुद्रामा गर्नुपर्छ। यसले नेपालको विदेशी विनिमय सञ्चिति निख्रिने जोखिम बढेको छ। विदेशी मुद्राको सञ्चिति घटेर फागुनसम्म ११ खर्ब ७० अर्ब रुपैयाँ मात्रै छ। गत माघ मसान्तमा ११ खर्ब ७३ अर्ब र असारसम्म १३ खर्ब ९९ अर्ब ३ करोड रुपैयाँबराबर थियो। हालको सञ्चितिले ६७ महिनाको वस्तु तथा सेवा आयात धान्न पर्याप्त रहने नेपाल राष्ट्र बैंकका अधिकारी बताउँछन्। नेपालले समयमै श्रीलंकाको अवस्थाबाट पाठ सिक्न जरुरी रहेको बताउँछन् राष्ट्र बैंकका पूर्वकार्यकारी निर्देशक नारायण पौडेल। श्रीलंकाले विगतमा लिएको वैदेशिक ऋण उच्च भएको र अहिले आएर भुक्तानी दायित्वले संकट निम्त्याएको पौडेलको ठम्याइ छ। उनका अनुसार सन् २०१५ देखि २०१९ को अवधिमा कुल गार्हस्थ्य उत्पादन ७ देखि २ प्रतिशतमा झर्यो। वैदेशिक ऋण १५ अर्ब अमेरिकी डलरले बढ्दा विदेशी मुद्रा सञ्चिति १ अर्ब डलरले घट्यो। नेपालले विदेशी सञ्चिति जोगाउन अत्यावश्यकबाहेकको आयात निरुत्साहित गर्ने उपाय अवलम्बन गर्नुपर्छ। वैदेशिक वित्त र गैरऋणजन्य वैदेशिक सञ्चिति तत्काल परिचालन गर्नुपर्छ, पौडेल भन्छन्, वैदेशिक विप्रेषण तथा लगानीलाई निरन्तर प्रोत्साहित गर्नुपर्छ। अर्थविद् डा रमेश पौडेलका अनुसार मुलुकसँग स्वदेशी नोट जति भए पनि मुलुक बलियो हुँदैन। मुलुक बलियो हुन विदेशी मुद्रा बढ्न जरुरी रहेको अर्थविद् डा पौडेल बताउँछन्। उनका अनुसार अब विदेशी मुद्रा आर्जन गर्ने स्रोत बढाउनुपर्छ। गएको वर्ष विदेशी ऋणको साँवा र ब्याज भुक्तानी बढी तिर्नुपर्यो। जसले गर्दा विदेशी मुद्रामा अहिले दबाब परेको हो। यसमा आयात बढी पनि भयो, उनी भन्छन्, यद्यपि ऋणको भार बढ्दै जाँदा सञ्चितिमा भोलिको दिनमा झन् दबाब पार्छ। मुलुकले २०७७७८ मा वैदेशिक ऋणको साँवा २३ अर्ब २६ करोड ८६ लाख रुपैयाँ भुक्तानी गरेको छ। ब्याजबापत ६ अर्ब १७ करोड ३५ लाख तिरेको छ। नेपालले विदेशी मुलुकका लागि प्रतिबद्धता शुल्क मात्रै १० करोड १० लाख र राष्ट्र बैंक कमिसनतर्फ १० करोड ७४ लाख रुपैयाँ भुक्तानी भएको छ। समीक्षा अवधिमा सरकारको कुल ऋणमध्ये ५३७८ प्रतिशत वैदेशिक छ। यसबाहेक ४६२२ प्रतिशत आन्तरिक ऋण हो। राष्ट्र बैंकका प्रवक्ता डा गुणाकर भट्ट श्रीलंकाले वैदेशिक ऋण धेरै लिएको र उनीहरूका नीतिमा समस्या परेकाले आर्थिक संकट आएको बताउँछन्। तर, नेपालले विदेशी ऋण धेरै कम लिएकाले यस्तो अवस्था नआउने प्रवक्ता डा भट्टको भनाइ छ। श्रीलंकाको ऋण नै धेरै थियो । यसै बेला उनीहरूले बढी अनुदान बाँडे। उद्योग कलकारखाना पनि खस्कियो, डा भट्ट भन्छन्, यसैले संकट आएको देखिन्छ। नेपालले भने विदेशी ऋणमा दबाब छैन। अर्थ मन्त्रालयका प्रवक्ता ढुण्डीप्रसाद निरौलाका अनुसार विकासोन्मुख मुलुक सबै ऋणबाटै चल्ने हुन्। ऋण पनि बढिरहेको छ। भुक्तानी सन्तुलन र विकास ऋणको विषय फरक हुन्। त्यो मोडालिटीमा ऋण निरन्तर चलिरहन्छ। तर, दातासँगबाट शोधभर्ना हामीले कति गर्न सक्यौं भन्ने महत्वपूर्ण हो, प्रवक्ता निरौला भन्छन्, ऋण पनि लामो समयदेखि खर्च गरेका रकमहरू अझै विदेशीसँग शोधभर्ना गर्न अल्झिरहेको अवस्था छ। यसो हुँदा विगतमा हामीले नेपाल सरकारको स्रोतबाट खर्च गर्यौं। जसले १ खर्ब ७ अर्बभन्दा बढी विदेशीसँग शोधभर्ना हुन बाँकी देखिन्छ। यो भनेको ४० अर्ब अनुदान छ। यसमा ब्याज परेन। बाँकी ६६ अर्ब ऋण खर्च भयो। सोबराबरको डलरमा ऋण आउन अझै बाँकी रहेको उनको भनाइ छ। भन्छन्, यो पैसा ल्याउन सके पनि धेरै राहत हुन्छ। सो रकम लिन पहल भएको छ। उनका अनुसार निर्यातभन्दा धेरै बढी आयात हुँदा साढे ११ खर्बभन्दा बढी व्यापार घाटा भएको छ। विदेशी विनिमय सञ्चिति ६७ महिना धान्ने छ। यसो हेर्दा अहिले अर्थतन्त्र दबाबमा छ। बजारमा हल्ला भएअनुसार बिग्रेको अवस्था भने होइन, उनी भन्छन्, हामीले शतर्कतापूर्वक परिचालन गर्नुपर्छ। अहिले धेरैले श्रीलंकासँग मात्रै जोडेर नकारात्मक सन्देश गएको छ। त्यस्तो होइन। अर्थमन्त्री जनार्दन शर्माको नेतृत्वमा मुलुकको यथार्थ अवस्थाबारे नागरिकलाई सुसूचित गर्नुपर्छ भनेर समीक्षा गरिएको उनको भनाइ छ। यसैले अब सम्बन्धित मन्त्रालय, निकायलाई यथार्थ अवस्थाबारे जानकारी गर्न भनिएको उनी बताउँछन्। सार्वजनिक ऋण व्यवस्थापन कार्यालय प्रमुख मुक्तिप्रसाद पाण्डे वैदेशिक ऋण भुक्तानीमा अहिले समस्या नरहेको दाबी गर्छन्। हामीले लिएको सबै ऋण कुल गार्हस्थ उत्पादन (जीडीपी)को ४० प्रतिशतमा छ। यो सामान्य फिगर हो, पाण्डे भन्छन्, श्रीलंकाजस्तो हामीले वैदेशिक मुद्रामा ऋण जारी गरेका छैनौं। हाम्रो आन्तरिक ऋण राष्ट्रिय मुद्रामै हो। वैदेशिक ऋण प्रायः परियोजनामा आधारित छन्। यस्तो ऋण ठूलो रकममा छैन। यसैले आन्तरिक र बाह्य (वैदेशिक) ऋणकै कारण अर्थतन्त्रलाई भार बनाएर अफ्ठ्यारो हुने अवस्था छैन। शोधनान्तर घाटा २ खर्ब ५८ अर्ब मुलुक भित्रिने विदेशी रकमभन्दा बाहिरिने बढी हुँदा शोधनान्तर घाटा फागुनसम्म २ खर्ब ५८ अर्ब रुपैयाँ पुगेको छ। विदेशी मुलुकबाट सामान आयात अत्यधिक बढिरहँदा शोधनान्तर घाटामा प्रभाव परेको हो। यसले अहिले विदेशी विनिमय सञ्चितिमा दबाब परेको जानकार बताउँछन्। भन्सार विभागको तथ्यांकअनुसार चालू आवको फागुनसम्ममा १३ खर्ब ८ अर्ब ७३ करोड रुपैयाँबराबरको आयात भएको छ। महिनामै खर्बभन्दा माथि आयात हुन थालेको छ। यस्तै गतिमा आयात बढिरहे मुलुकले ऋण तिर्न चुनौती हुने सरोकारवालाको तर्क छ। विदेशी मुद्रा जोगाउन राष्ट्र बैंकले कम आवश्यकता अर्थात् विलासिताका वस्तु आयात नियन्त्रण गर्न प्रत्यक्ष वा अप्रत्यक्ष रूपमा निर्देशन दिएको छ। यद्यपि मुलुकभित्रै उत्पादन गर्ने क्षमता नहँुदा धनियाँदेखि तोरीलगायत खाद्य आयातमै भर पर्नुपरेको छ। यो पनि युद्धमा होमिएको रूस र युक्रेनबाट। सो देशबीचको द्वन्द्वले गर्दा अन्तर्राष्ट्रिय स्तमै मूल्यवृद्धि भइरहेकाले आयातीत वस्तु खरिदमा धेरै मूल्य चुकाउनु परेको छ। अन्तर्राष्ट्रिय स्तरमै मूल्यवृद्धि हुँदा र विदेशी मुद्रा कम हँुदा श्रीलंकाको अर्थतन्त्र धरापमा परेको हो। श्रीलंका चरम आर्थिक संकटमा छ। यो देशले वैदेशिक ऋण धेरै लिएको थियो। सोही ऋण फर्काउँदा भएको विदेशी मुद्रा सकियो। महालेखा परीक्षकको कार्यालयका सहायक प्रवक्ता नेत्रप्रसाद पौडेलका अनुसार नेपाल र भारतको स्थिर विनिमयदर भए पनि खुला सीमानाका कारण पारीका व्यापारीले नेपाली रुपैयाँ अवमूल्यन हुने गरी अवैध कारोबार गर्ने गरेको देखिएको छ। भन्छन्, कतिपय नेपाली पैसा भारतका व्यवसायीको गल्लामा समेत गएर बसिरहेको हुन्छ। पैसा कहाँ गयो भन्ने यो पनि एउटा कारण हो। बजेटसँगै ऋणको आकार बढ्दो बजेटसँग सार्वजनिक ऋण (आन्तरिक र बाह्य)को आकार बढ्दो छ। यसो हुँदा ऋणको साँवा भुक्तानी वार्षिक वृद्धिदर बढ्दै गएको तथ्यांकमा देखिन्छ। सानो आकारको कुल गार्हस्थ उत्पादन, न्यून अंशको कुल गार्हस्थ बचत, आयातमा आधारित राजस्व संरचना, वैदेशिक सहायताको कमजोर प्रशोचन क्षमता एवं उचित प्रतिफल प्राप्त गर्नमा कमजोर रहेको पुँजीगत खर्च जस्ता कारणले ऋणको दिगोपनमा संवेदनशील हुनुपर्ने सार्वजनिक ऋण व्यवस्थापन कार्यालयले औंल्याएको छ। पछिल्लो समय समग्रमा मुलुकको कुल गार्हस्थ उत्पादनमा सार्वजनिक ऋण भुक्तानीको अनुपात २२३ प्रतिशत छ। तिर्नुपर्ने वैदेशिक ऋणको भार बढ्दो नेपालले समग्रमा तिर्नुपर्ने वैदेशिक ऋणको दायित्व बढ्दो छ। पछिल्ला वर्ष बहुपक्षीय ऋण दायित्व १३८२ प्रतिशतले बढेको छ। द्विपक्षीय ऋण दायित्व १५०१ प्रतिशतले बढेको छ। सार्वजनिक ऋण व्यवस्थापन कार्यालयका अनुसार वैदेशिक ऋणको दायित्व घटबढ हुनुमा साँवा भुक्तानी र ऋण प्राप्तिका अतिरिक्त विनिमय दरमा हुने परिवर्तन पनि प्रमुख कारकका रूपमा छ। यस्तै, २०७२ सालमा गएको भूकम्पपछिको पुनर्निर्माणमा बाह्य ऋण बढी लिइएको थियो। २०७६७७ र २०७७७८ मा कोभिड महामारीको सामना गर्न लिइएको आन्तरिक र बाह्य ऋणमा भएको वृद्धि मूल कारण रहेको कार्यालयका अधिकारी बताउँछन्। कुन देश र दातृ निकायसँग कति छ ऋण ? नेपालले १८ दातृ निकायसँग १० वटा मुद्रामा ऋण सम्झौता गरेको छ। दातृ निकाय बहुपक्षीय र द्विपक्षीय छन्। कुल ऋणको ८७ प्रतिशत बहुपक्षीय र १२ प्रतिशत द्विपक्षीय दातृ निकायबाट लिएको देखिन्छ। बहुपक्षीय दातृ निकायअन्तर्गत एसियन डेभलपमेन्ट बैंक (एडीबी), युरोपियन इकोनोमी काउन्सिल (ईईसी), युरोपिएन इन्भेस्टमेन्ट बैंक (ईआईबी), एसियन इन्फ्रास्ट्रक्चर इन्भेष्टमेन्ट बैंक (एआईआईबी), इन्टरनेसनल डेभलपमेन्ट एसोसिएसन (आईडीए), इन्टरनेसनल फन्ड फर एग्रिकल्चर डेभलपमेन्ट आईफाड), इन्टरनेसनल मोनेटरी फन्ड (आईएमएफ), नर्डिक डेभलपमेन्ट फन्ड (एनडीएफ) र अर्गनाइजेसन अफ द पेट्रोलियम एक्सपोर्टिङ कन्ट्री (ओपेक) छन्। तर प्रत्येक यी सबैबाट ऋण लिएको छैन। पछिल्लो तथ्यांकअनुसार दातृ निकायगत वैदेशिक ऋण दायित्वमा अधिकांश अंश बहुपक्षीय स्रोतमा आईडीए र एडीबीको छ। कुल वैदेशिक ऋणको बढी हिस्सा इन्टरनेसनल डेभलपमेन्ट एसोसिएसन (आईडीए)को ५०४४ प्रतिशत छ। यससँगै एडीबीको ३१३६, आईएमएफ ३५१, आईफाड १०३, ओपेक ०८६, ईआबी ०४३, एनडीएफ ०२३, र ईईसी ००३ प्रतिशत छ। द्विपक्षीय दातृ निकायअन्तर्गत जापानसँगको ऋण बढी छ। सो देशसँग कुल वैदेशिक ऋणको ४७१ प्रतिशत छ। यसपछि चीनसँगको ऋण ३३९ र भारतसँग ३२९ प्रतिशत छ। दक्षिण कोरियासँग कुल ऋणको ०७०, कुवेत कोषबाट ०१३, बेल्जियमसँग ००८, साउदी कोषसँग ००७ र फ्रान्ससँगको ००३ प्रतिशत ऋण तिर्न बाँकी छ। कुन वर्ष कति लिइयो ऋण ? नेपालले पछिल्लो समय अनुदान एकदम कम मात्रै पाएको छ। यसैले मुलुकको विकास खर्च ऋणमै भर छ। चालू आवको बजेटले वैदेशिक अनुदान २७ अर्ब ६ करोड लिन सकिने अनुमान गरेको थियो। आगामी आर्थिक वर्षको बजेट तयारीमा जुटेको अर्थ मन्त्रालयले पनि एडीबीलगायत दातृ निकायसँग ऋण लिन छलफल गरेको छ। यद्यपि चालुू आव २०७८७९ को बजेटले वैदेशिक ऋण १ खर्ब ६५ अर्ब १० करोड लिने लक्ष्य राखेको छ। विगतका वर्ष हेर्दा लक्ष्यअनुसार प्रायः वार्षिक आधा मात्रै ऋण लिएको देखिन्छ। यद्यपि चालू आवको फागुनसम्म ६१ अर्ब ६४ करोड वैदेशिक ऋण प्राप्त भएको सार्वजनिक ऋण व्यवस्थापन कार्यालय प्रमुख पाण्डेको भनाइ छ। उनका अनुसार यही अवधिमा मुलुकले यसअघिका यस्तो ऋणबापत १४ अर्ब ९० करोड रुपैयाँ साँवा भुक्तानी गरेको छ। साथै ब्याज पनि ४ अर्ब २९ करोड रुपैयाँ भुक्तानी गरेको छ। नेपालले २०७७७८ मा कुल वैदेशिक ऋण १ खर्ब २८ अर्ब ७० करोड १६ लाख ९ हजार रुपैयाँ प्राप्त गरेको थियो। सो ऋण २०७६७७ को तुलनामा २०८५ प्रतिशतले घटेको ऋण व्यवस्थापन कार्यालयको तथ्यांकमा उल्लेख छ। पछिल्लो समय अमेरिकी डलरमा भएको उतारचढावका कारण बाह्य ऋणमा कमी भएको सरोकारवाला बताउँछन्। वैदेशिक ऋणको प्रक्रिया वैदेशिक ऋणको प्रक्रिया कसैले पैसा चाहिएर बैंकमा गएर ऋण लिएजस्तो होइन। पाण्डेका अनुसार कुनै ऋण लिन प्रक्रियामै दुई वर्षसम्म लाग्छ। यसका लागि पहिला प्रोजेक्टको नेगोसिएसन हुनुपर्छ। यसमा दाताले मान्नुपर्छ। यो देशले ऋण तिर्न सक्छ भन्ने लाग्यो भने बल्ल कर्जा दिन्छ। नीतिभित्र छिर्नुपर्छ, उनी भन्छन्, धेरै जस्तो बहुपक्षीय ऋणमा नेगोसिएसन भइरहेको छ। प्रोजेक्ट आइरहेको छ। सकिएको ऋण तिरिरहेको छ। यो निरन्तर भइरहने प्रक्रिया हो। ऋण अवधि र ब्याजदरको स्थिति अर्थ मन्त्रालयको वैदेशिक सहायता महाशाखाका प्रशासन शाखा प्रमुख खिमबहादुर कुँवर वैदेशिक ऋण परियोजनाको अवधिअनुसार लिने गरेको बताउँछन्। उनका अनुसार ऋणको प्रकृतिअनुसार सामान्यतः २० वर्ष अवधिसम्मको कर्जा लिइएको छ। प्रायः आईफाडसँग लिएको ऋण ४० वर्ष अवधिको हुन्छ। एडीबीको कुनैमा २४ र कुनैमा ३२ वर्षसम्मको छ। आईएमएफको ब्याज नलाग्ने ईसीएफ ऋण छोटो अवधि अर्थात् १० वर्षसम्मको हुन्छ। यसबाहेकका कर्जा भने लामो अवधिका हुने गरेका छन्। दातृ निकायबाट लिने ब्याजदर संस्थाअनुसार फरकफरक छ। ऋण लिएको विदेशी मुद्राको आधारमा ब्याजदर निर्धारण हुन्छ। जस्तैः जापानको ००१ देखि ०१ प्रतिशत पनि छ। आईफाड र विश्व बैंकको ०७५ प्रतिशत छ। एडीबीको ग्रेस अवधिमा १ प्रतिशत र अरूबेला १५ प्रतिशत छ। श्रीलंकाको वैदेशिक ऋण उच्च भएको र अहिले भुक्तानी दायित्वले संकट निम्त्याएको हो। सो घटनाबाट नेपालले समयमै पाठ सिक्न जरुरी छ। नारायण पौडेल, पूर्वकार्यकारी निर्देशक, नेपाल राष्ट्र बैंक श्रीलंकाले ऋण नै धेरै लिएको र उनीहरूका नीतिमा समस्या परेकाले त्यस्तो स्थिति आएको हो। उनीहरूले बढी अनुदान बाँडे। उद्योग खस्कियो। नेपालले श्रीलंकाजस्तो ऋण लिएको छैन। डा गुणाकर भट्ट, प्रवक्ता, नेपाल राष्ट्र बैंक अब बढी ऋणमै भर पर्नुपर्ने अवस्था छ। वैदेशिक ऋण बढ्दा यसको उपयोगिता पनि बढ्नुपर्यो। ऋण ल्याएर साधारण खर्चमा जाने स्थिती भए राष्ट्रका लागि ठूलो दुर्भाग्य हो। डा रमेश पौडेल, अर्थविद् वैदेशिक ऋण भुक्तानीमा अहिले समस्या छैन। हामीले लिएको सबै ऋण कुल गार्हस्थ उत्पादन (जीडीपी)को ४० प्रतिशत छ। यो सामान्य फिगर हो। श्रीलंकाजस्तो हामीले वैदेशिक मुद्रामा ऋण जारी गरेका छैनौं। मुक्तिप्रसाद पाण्डे, प्रमुख, सार्वजनिक ऋण व्यवस्थापन कार्यालय निर्यातभन्दा धेरै बढी आयात हुँदा ११ खर्ब ५० करोडभन्दा बढी व्यापारघाटा भएको छ। विदेशी विनिमय सञ्चिति ६७ महिना धान्ने छ। यसो हेर्दा अहिले अर्थतन्त्र दबाबमा छ। ढुण्डीप्रसाद निरौला प्रवक्ता, अर्थ मन्त्रालय"
फेरि नहोस् लाखौं मत बदर,"निर्वाचनको उद्देश्य होजनताले चाहेका प्रतिनिधि चुनिऊन्। जनताले पनि आफूले चाहेकै उम्मेदवार जितोस् भनेर भोट हाल्छन्। तर भोट हालें भनेरमात्रै कहाँ उम्मेदवारले पाउँछन् र ? सही तरिकाले चाहेको चिह्नमा छाप लगाइएन भने वा अरु त्रुटि भयो भने त्यो मत खेर जान्छ। गणनै हुँदैन। मत बदर हुन्छ। मतदाताको निरक्षरताका कारण मात्रै त्यस्तो हुँदैन, मतदान प्रक्रियामा आफ्नै मतदान साक्षर नभई मत जोगिन्न। त्यसैले त निर्वाचन आयोगले निर्वाचन शिक्षा अभियानै चलाउँछ। तैपनि हरेक चुनावमा मत बदर हुन छाडेको छैन। जस्तो प्रतिनिधिसभाप्रदेशसभा निर्वाचन २०७४ मा झन्डै १० प्रतिशत मत बदर भयो। प्रतिनिधिसभामा समानुपातिकतर्फ १० लाख ४२ हजारभन्दा मत बदर भएको थियो। २०७४ को स्थानीय निर्वाचनमा ३१८ प्रतिशत बदर भएको थियो। निर्वाचनको अनुभव सँगालेरै मत बदर नहोउन् भनेर त्यो साल मतदाता शिक्षामा १ अर्ब ५० करोड खर्च गरिएको थियो। तर, नतिजा अपेक्षाकृत आएन। बहुदलीय व्यवस्था आएपछिका हरेक निर्वाचनमा सरदर ५ प्रतिशत मत बदर हुने गरेको निर्वाचन आयोगको रेकर्डले देखाउँछ। मत बदर हुनुको प्रमुख कारण मतदाता शिक्षा प्रभावकारी नहुुनु नै हो। जुन कुरा आयोगका पूर्वपदाधिकारीहरू स्वीकार्छन्। बदर मतलाई विश्लेषण गर्दा स्वस्तिक छाप सही रूपमा लगाएर, एउटै चुनाव चिह्नमा धेरैपटक स्वस्तिक चिह्नको प्रयोग गरेर, स्वस्तिक चिह्नको सट्टा औंठा छाप लगाएर, चुनाव चिह्नमा डटपेनको प्रयोग गरेर, तोकिएको घेराभित्र बाहिर स्वस्तिक छाप पारे, एउटै पदमा धेरै उम्मेदवारलाई मतदान गरेर मत बदर भएको देखिन्छ। एउटै पानामा लामो मतपत्र र थरीथरी चुनाव चिह्नका कारण पनि मतदाता अलमलमा परेर मतपत्र बदर हुने गरेको छ। बहुदलीय व्यवस्था आएपछिका हरेक निर्वाचनमा सरदर ५ प्रतिशत मत बदर हुने गरेको निर्वाचन आयोगको रेकर्डले देखाउँछ। आउँदो स्थानीय निर्वाचनमा १६ देखि ५६ लहरको मतपत्र हुनेछ। हरेक वर्ष उम्मेदवारी दिने दल र उम्मेदवारका आकांक्षी बढ्दै गएका छन्। त्यसैले यो समस्या अझै बढ्ने संकेत देखिन्छ। मतदातालाई हरेक निर्वाचनमा मतदाता शिक्षा दिइन्छ। त्यसका नाममा वर्षौं अर्बौ राज्यको ढुकुटी खर्च भइरहेको छ तर पनि बदर मत घटाउने वैकल्पिक विधि अपनाउन निर्वाचन आयोग र सरकारले बेवास्ता गरेका छन्। यो विषयमा दल पनि गम्भीर छैनन्। जसलाई मतदाताले भोट दिएको हो उसको मत बदर नभइदिएको भए हारेकाले जित्ने र जित्नेले हार्ने हुने थुप्रै उदाहरणका भुक्तभोगी दलका नेताहरू आफैं छन्। तैपनि उनीहरूको घैटामा घाम लागेको छैन। मत बदरै नहुने उपाय हुन्छ, त्यो भनेको विद्युतीय मतदान मेसिनको प्रयोग हो। तर आफूलाई नेता हुँ भन्नेहरू नै नयाँनयाँ प्रविधि स्वीकार्न तत्पर छैनन्। बरु मत बदरै हार स्वीकार्छन्। आफूलाई सुधार्दैनन्। निर्वाचन प्रणाली सुधार्न पहल कदमी उठाउँदैनन्। मत बदर कम नहुनुको दोष जति आयोगको पोल्टामा पारेर पन्छिने दल र तिनका नेताहरूको प्रवृत्ति पानीमाथिको ओभानो बन्न खोज्नुमात्रै हो। बदर मत घटाउने उपाय भनेकै विद्युतीय मतदान हो। त्यसो गर्न सके मत बदर नहुने त छँदैछ अरु थुप्रै फाइदा पनि हुन्छ। मतपत्र छपाइ, मतपत्र र मतपेटिका ढुवानी, स्वस्तिक चिह्न, कलम, मसीलगायत सामग्रीमा हुने खर्च पनि जोगिन्छ। मतको नतिजा पनि चाँडै आउँछ। सबैभन्दा ठूलो कुरा त झन् धाँधलीको मौका अति न्यून हुन्छ। मत गोप्य नै रहन्छ तर प्रक्रिया पारदर्शी र कम विवादित हुन्छ। मतपत्र च्यात्ने र पुनः मतदान गर्ने समस्या पनि हट्छ। छिमेकी भारत लगायत विश्वका विकसित देशहरू मतदानको आधुनिक प्रविधिको प्रयोग गरिरहेका छन्। हरेक निर्वाचनमा मतदाता शिक्षाका अर्बौ रुपैयाँ खर्च गर्नुभन्दा विद्युतीय मतदानका लागि राज्यले लगानी गर्ने हो भने निर्वाचन प्रक्रिया, मतदान र मतगणना प्रभावकारी हुन्छ। त्यसैले आधुनिक प्रविधिको प्रयोग गर्न ढिलो गर्नु हुँदैन। आउँदो स्थानीयमै सम्भव भएका ठाउँसम्म विद्युतीय मतदान प्रयोगमा ल्याऔं। २०७९ मै गर्नुपर्ने प्रदेशसभाप्रतिनिधिसभा निर्वाचनमा सबै ठाउँमा अनिवार्य गरौं। मतदाता शिक्षामा अर्बौं खर्च, लाखौं मत बदर"
आईपीसीसी रिपोर्ट : जलवायुसम्बन्धी काम उत्साहप्रद,"काठमाडौं : जलवायु परिवर्तनको सवालमा यसपटक वैज्ञानिकहरूले आशाका जगाएका छन्। अघिल्ला प्रतिवेदनहरूमा जलवायुजन्य जोखिमले ल्याउन सक्ने महाविपत्तिका प्रमाणहरू पस्किँदै आएका थिए। तर, सोमबार संयुक्त राष्ट्रसंघको जलवायुसम्बन्धी अन्तरसरकारी प्यानल (आईपीसीसी) को रिपोर्टले आशा जगाइदिएको छ। ६३ राष्ट्रका २७८ वैज्ञानिकहरूले तयार गरेको आईपीसीसीको छैटौं रिपोर्टअन्तर्गतको तेस्रो वैज्ञानिक कारण हो। तर, रिपोर्ट सार्वजनिक कार्यक्रममा संयुत राष्ट्रसंघका महासचिव एन्टेनियो गुटेरसले मुलुकहरूले बोलेका कुरा पूरा नगरेको र जलवायुजन्य समस्या बढाएकोमा कडा आपत्ति जनाएका छन्। वैज्ञानिकहरूले ल्याएका यो प्रतिवेदन बढाइचढाइ गरिएको हैन। न त काल्पनिक नै हो, गुटेरसले भने, देशहरूले आफैंले गरेको बाचा पूरा नगर्दाको परिणाम हो। विज्ञानले स्पष्ट देखाएको छ। हामी विश्वव्यापी तापमान १५ भन्दा दोब्बर बनाउने बाटोमा छौं। जलवायुजन्य विपत्ति उत्कर्षमा पुगे पनि सरकारहरूले ढाँटिरहेको भन्दै असन्तुष्टि व्यत गरे। उनले भने, झुटा आश्वासनले भविष्यमा महाविपत्ति ल्याउन सक्छ। यी प्रतिबद्धताहरू पर्याप्त छैनन्। तर, आईपीसीसीका प्रमुख होसङ ली ले भने, धेरै राष्ट्रहरूले गरेको जलवायुसम्बन्धी कामले उत्साहित भएको छु। अहिले गरेको कामले भविष्यलाई सुरक्षित गर्नेछ। आईपीसीसीको रिपोर्टअनुसार सन् २०२५ सम्ममा हरित गृह ग्यास उत्सर्जन उत्कर्षमा पुग्नेछ। तर, सन् २०३० सम्ममा उत्सर्जन ४३ प्रतिशतले कटौती गर्नुपर्ने हुन्छ । जलवायु परिवर्तन न्यूनीकरण नाम दिइएको रिपोर्टमा सन् २०२५ सम्ममा हरित गृह उत्सर्जन उत्कर्षमा पुगे पनि शताब्दीको अन्त्यसम्ममा १५ को रेसियोमा ल्याउन सक्ने आशा देखाएको छ। त्यसका लागि देशहरूले न्यूनीकरणका कामलाई प्राथमिकता दिनुपर्ने उपप्रमुख ली को भनाइ छ । रिपोर्टले सन् २०१०२०१९ को बीचमा भएको उत्सर्जन मानव इतिहासकै उच्च भनेर उल्लेख गरेको छ। अबका केही वर्ष एकदमै संकटपूर्ण हुने देखिए पनि हाल गरिएका केही न्यूनीकरणका अभ्यासहरूले सकारात्म परिणाम देखिएको छ। ती उपायहरू संकट टार्नका लागि विश्वास गर्न सकिने खालको रहेको बताएको छ। सबै क्षेत्रबाट हुने उत्सर्जन ठूलो मात्रामा नघटाउने हो भने पेरिस सहमतिअनुसार १५ डिग्री तापमान कायम गर्न असम्भव छ। तर, पछिल्ला रिपोर्टहरूले जलवायुमैत्री कार्यहरूको प्रभावकारीता बढ्दै गएको प्रमाण वैज्ञानिकहरूले ल्याएकाले आशावादी बनाएको छ। प्रतिवेदनमा सन् २०१० पछि सोलार तथा वायु ऊर्जा तथा ब्याट्रीमा ८५ प्रतिशत मूल्य घटेको छ। नीति तथा कानुनको दायरा बढ्दै गएकाले ऊर्जामा जान प्रेरित गरेको छ। वन फँडानीको समस्यामा ह्रास आएको छ। नवीकरणीय ऊर्जाको प्रयोग बढ्दो देखाएको छ। ग्लोबल वार्मिङ कम गर्न ऊर्जामा अझै व्यापक रूपमा फड्को मार्नुपर्ने वैज्ञानिकहरूको सुझाव छ। सहरी क्षेत्रमा समेत उत्सर्जन कम गर्ने महत्त्वपूर्ण अवसरहरू रिपोर्टमा छ। उपयुत पैदलमार्ग बनाएर, विद्युतीय सवारी प्रयोग गरेर, कार्बन सोस्ने प्रविधिका प्रयोग गरेर बढ्दै गएको शहरीकरणबाट उत्सर्जन कम गर्न सकिने बताएको छ। आईपीसीसीका उपप्रमुख जीम स्कीका अनुसार शून्य कार्बनमा जानका लागि सबै मौसममा सम्भावना उतिकै छ । पृथ्वीको तापमानलाई १५ डिग्रीमा सीमित राख्न व्यापक रूपमा कार्बन कटौती गर्नुपर्नेछ । उनले भनेवस, अन्यथा असम्भव छ। नेट जिरोमा पुग्दासमेत पृथ्वीको तापक्रम स्थिर हुनेछ। यस दसकमा न्यूनीकरण कम गर्न औद्योगिक क्षेत्रहरूमा पुनः प्रयोग हुने वस्तुहरू, उत्सर्जन कम गर्ने सामानहरू प्रयोगमा ल्याउनुपर्ने हुन्छ । त्यसैगरी कृषि, वन तथा जमिनको प्रयोगबाट पनि उत्सर्जन कम गर्न तथा कार्बन भण्डारण गर्न सकिन्छ। अन्य क्षेत्रहरूमा भएका उत्सर्जन न्यूनीकरण यथाशीघ्र गरेमा जैविक विविधता बचाउन मद्दत गर्नेछ। जलवायुसँग अनुकूलन हुन, जीविकोपार्जन गर्न सजिलो हुनेछ। र, खाना, पानीका स्रोतलाई सुरक्षित बनाउँछ। उत्सर्जन कम गर्न लगानी आवश्यक छ। तर, विश्वमा जलवायुजन्य अर्थतन्त्रमा ठूलो खाडल (ग्याप) छ। त्यसका लागि सरकारी, अन्तर्राष्ट्रिय समुदायको बलियो सहकार्य आवश्यक रहेको निचोड छ। अनुकूलन तथा न्यूनीकरणका काम न्यायसंगत हुनेछ। यसले दीर्घकालीन विकासका लक्ष्य बनाउन भविष्यमा सहयोग गर्नेछ। उद्योगहरूमा न्युनकिरण अबलम्बन गर्दा पर्यावरणमा परेको प्रभाव घटाउने र रोजगारी तथा व्यापारको अवसर थपिनेछन्।"
वैदेशिक ऋणको थपिँदो भार,"ऋण लिन डराएर पनि हुँदैन र डराउनु पर्छ पनि। पैसा नहुँदा पनि ऋण लिइएन भने चाहेको काम हुँदैन। तर त्यसो भनेर ऋणसँग कत्ति डराइएन भने त्यसले डुबाउन बेर लाग्दैन। ताजा उदाहरण छिमेकी देश श्रीलंका छँदैछ। वैदेशिक ऋणको चपेटामा परेर त्यो देश टाट पल्टिएको छ। पाउरोटीका लागि जनता लाइन लाग्न बाध्य भएका छन्। सरकार कफ्र्यु लगाउन बाध्य छ। त्यसले पक्कै पनि धेरै देशलाई झस्काएको हुनुपर्छ। अहिल्यै आत्तिहाल्नुपर्ने अवस्था नेपालको छैन, तर केही न केही सतर्क हुनैपर्छ। श्रीलंकाबाट पाठ सिक्नुपर्छ। किन पनि भने नेपालको समेत वैदेशिक ऋणमात्रा रफ्तारले बढेको छ। अहिले नेपालले तिर्न बाँकी वैदेशिक ऋण ९ खर्ब ७६ अर्ब ५९ करोड रुपैयाँ छ। ३४ वर्षमा तेब्बर मात्रामा वैदेशिक ऋण बढेको छ। यसो हुनुको कारण भूकम्पपछिको पुनर्निर्माणका लागि आवश्यक खर्च जुटाउनु पनि थियो। नेपालले ठूलाठूला पूर्वाधार निर्माणका लागि वैदेशिक ऋणको भर परिरहनु पनि परेको छ। भनिन्छ, ऋण देशको कुल गार्हस्थ्य उत्पादनको ५० प्रतिशतभन्दा कम हुनुपर्छ, बढी हुनु हुँदैन। नेपालको अर्थतन्त्रसँग दाँजेर हेर्दा अहिलेको ऋण त्यो मान्यताभन्दा कमै छ। तर, जुन गतिले हामीले ऋण लिइरहेका छौं, त्यस्तै भइरहने त्यो सीमा कट्न बेर लाग्दैन र संकट निम्तिन्न भन्न सकिन्न। हामीले लिएको ऋण विदेशी मुद्रामै भुक्तानी गर्नुपर्छ। मुलुकले २०७७७८ मा वैदेशिक ऋणको साँवा २३ अर्ब २६ करोड ८६ लाख रुपैयाँ भुक्तानी गरेको छ। वस्तु आयात गर्दा पनि विदेशी मुद्रामै कारोबार हुन्छ। तसर्थ, मुलुकको अर्थतन्त्र बलियो बनाउन स्वदेशी मुद्रा होइन वैदेशिक मुद्रा हुनुपर्छ। विदेशी मुद्रा आर्जन गर्ने भनेको निर्यातबाट हो, पर्यटक आगमनबाट हो। विप्रेषणबाट हो। अरू उपायहरू पनि छन्। तर दुर्भाग्य के भने नेपाल निर्यातमूलक मुलुक नभई आयात मात्रै धेरै गर्ने देश हो। निर्यातभन्दा धेरै बढी आयात हुँदा मुलुकको व्यापार घाटा साढे ११ खर्बभन्दा बढी छ। मुलुक भित्रिने विदेशी रकमभन्दा बाहिरिने बढी हुँदा शोधनान्तर घाटा २ खर्ब ५८ अर्ब रुपैयाँ पुगेको छ। राज्यको ढुकुटीमा विदेशी मुद्राको सञ्चिति ११ खर्ब ७० अर्ब रुपैयाँ छ। यो भनेको ६७ महिनाको आयात धान्न सक्ने क्षमता हो। विप्रेषण आम्दानी केही यता केही बढेको देखिन्छ। पर्यटक आगमनमा त्यस्तो विधि सुखद खबर छैन। निर्यातको कुरै नगरेको हुने अवस्था छ। बरु सरकारले एउटा संवेदनशीलता चाहिँ अपनायो कि विदेशी मुद्राको खपत कम गर्न कतिपय वस्तुको आयातमा रोक लगायो। तर, यो उपाय अल्पकालीन हो। दीर्घकालका लागि तै निर्यात वृद्धिको जुक्ति ननिकाली धरै छैन। विदेशमा काम गर्न गएका युवाले पठाउने विप्रेषणले अर्थतन्त्रलाई लगाइरहेको टेकोको पनि विकल्प खोज्नु नै पर्छ। नेपालले सन् १९६० को दशकदेखि वैदेशिक ऋण लिन सुरु गर्यो। यो अवधि त्यही समय हो, अफ्रिकी मुलुकहरूले अत्यधिक वैदेशिक ऋण लिएका थिए। दक्षिण अमेरिकी देशहरूले पनि त्यसै गरेका थिए। परिणाम उनीहरू ऋणमा चुर्लुम्म डुबे। माथि उठ्नै कठिन भयो। अहिले केही वर्षयता नेपालले थपिरहेको वैदेशिक ऋणको दर हेर्दा मुलुक कतै श्रीलंकाको दिशामा त जाँदै छैन् भन्ने आभास कतिपयलाई भएको छ। हो, घाँटी हेरी हाड निल्नुपर्छ भनेझैं हैसियत अनुसार वैदेशिक ऋण लिनुपर्छ। तर मुलुकको नेतृत्व गरिरहेकाहरू वितरणमुखी अर्थतन्त्रका अभ्यासकर्तामात्रै धेरै छन्। तिनका प्रवृत्तिले नेपाललाई श्रीलंकै जस्तो हालतमा लैजान्न भन्न सकिन्न। बुझ्न जरुरी छ कि ऋण भनेको आवश्यक राक्षस अर्थात् नेसेसरी इभिल हो। सचेत नभए यसले सखाप पार्न बेर लाउँदैन। वैदेशिक ऋण चंगुल बन्न सक्छ।"
फेरि नहोस् लाखौं मत बदर,"निर्वाचनको उद्देश्य होजनताले चाहेका प्रतिनिधि चुनिऊन्। जनताले पनि आफूले चाहेकै उम्मेदवार जितोस् भनेर भोट हाल्छन्। तर भोट हालें भनेरमात्रै कहाँ उम्मेदवारले पाउँछन् र ? सही तरिकाले चाहेको चिह्नमा छाप लगाइएन भने वा अरु त्रुटि भयो भने त्यो मत खेर जान्छ। गणनै हुँदैन। मत बदर हुन्छ। मतदाताको निरक्षरताका कारण मात्रै त्यस्तो हुँदैन, मतदान प्रक्रियामा आफ्नै मतदान साक्षर नभई मत जोगिन्न। त्यसैले त निर्वाचन आयोगले निर्वाचन शिक्षा अभियानै चलाउँछ। तैपनि हरेक चुनावमा मत बदर हुन छाडेको छैन। जस्तो प्रतिनिधिसभाप्रदेशसभा निर्वाचन २०७४ मा झन्डै १० प्रतिशत मत बदर भयो। प्रतिनिधिसभामा समानुपातिकतर्फ १० लाख ४२ हजारभन्दा मत बदर भएको थियो। २०७४ को स्थानीय निर्वाचनमा ३१८ प्रतिशत बदर भएको थियो। निर्वाचनको अनुभव सँगालेरै मत बदर नहोउन् भनेर त्यो साल मतदाता शिक्षामा १ अर्ब ५० करोड खर्च गरिएको थियो। तर, नतिजा अपेक्षाकृत आएन। बहुदलीय व्यवस्था आएपछिका हरेक निर्वाचनमा सरदर ५ प्रतिशत मत बदर हुने गरेको निर्वाचन आयोगको रेकर्डले देखाउँछ। मत बदर हुनुको प्रमुख कारण मतदाता शिक्षा प्रभावकारी नहुुनु नै हो। जुन कुरा आयोगका पूर्वपदाधिकारीहरू स्वीकार्छन्। बदर मतलाई विश्लेषण गर्दा स्वस्तिक छाप सही रूपमा लगाएर, एउटै चुनाव चिह्नमा धेरैपटक स्वस्तिक चिह्नको प्रयोग गरेर, स्वस्तिक चिह्नको सट्टा औंठा छाप लगाएर, चुनाव चिह्नमा डटपेनको प्रयोग गरेर, तोकिएको घेराभित्र बाहिर स्वस्तिक छाप पारे, एउटै पदमा धेरै उम्मेदवारलाई मतदान गरेर मत बदर भएको देखिन्छ। एउटै पानामा लामो मतपत्र र थरीथरी चुनाव चिह्नका कारण पनि मतदाता अलमलमा परेर मतपत्र बदर हुने गरेको छ। बहुदलीय व्यवस्था आएपछिका हरेक निर्वाचनमा सरदर ५ प्रतिशत मत बदर हुने गरेको निर्वाचन आयोगको रेकर्डले देखाउँछ। आउँदो स्थानीय निर्वाचनमा १६ देखि ५६ लहरको मतपत्र हुनेछ। हरेक वर्ष उम्मेदवारी दिने दल र उम्मेदवारका आकांक्षी बढ्दै गएका छन्। त्यसैले यो समस्या अझै बढ्ने संकेत देखिन्छ। मतदातालाई हरेक निर्वाचनमा मतदाता शिक्षा दिइन्छ। त्यसका नाममा वर्षौं अर्बौ राज्यको ढुकुटी खर्च भइरहेको छ तर पनि बदर मत घटाउने वैकल्पिक विधि अपनाउन निर्वाचन आयोग र सरकारले बेवास्ता गरेका छन्। यो विषयमा दल पनि गम्भीर छैनन्। जसलाई मतदाताले भोट दिएको हो उसको मत बदर नभइदिएको भए हारेकाले जित्ने र जित्नेले हार्ने हुने थुप्रै उदाहरणका भुक्तभोगी दलका नेताहरू आफैं छन्। तैपनि उनीहरूको घैटामा घाम लागेको छैन। मत बदरै नहुने उपाय हुन्छ, त्यो भनेको विद्युतीय मतदान मेसिनको प्रयोग हो। तर आफूलाई नेता हुँ भन्नेहरू नै नयाँनयाँ प्रविधि स्वीकार्न तत्पर छैनन्। बरु मत बदरै हार स्वीकार्छन्। आफूलाई सुधार्दैनन्। निर्वाचन प्रणाली सुधार्न पहल कदमी उठाउँदैनन्। मत बदर कम नहुनुको दोष जति आयोगको पोल्टामा पारेर पन्छिने दल र तिनका नेताहरूको प्रवृत्ति पानीमाथिको ओभानो बन्न खोज्नुमात्रै हो। बदर मत घटाउने उपाय भनेकै विद्युतीय मतदान हो। त्यसो गर्न सके मत बदर नहुने त छँदैछ अरु थुप्रै फाइदा पनि हुन्छ। मतपत्र छपाइ, मतपत्र र मतपेटिका ढुवानी, स्वस्तिक चिह्न, कलम, मसीलगायत सामग्रीमा हुने खर्च पनि जोगिन्छ। मतको नतिजा पनि चाँडै आउँछ। सबैभन्दा ठूलो कुरा त झन् धाँधलीको मौका अति न्यून हुन्छ। मत गोप्य नै रहन्छ तर प्रक्रिया पारदर्शी र कम विवादित हुन्छ। मतपत्र च्यात्ने र पुनः मतदान गर्ने समस्या पनि हट्छ। छिमेकी भारत लगायत विश्वका विकसित देशहरू मतदानको आधुनिक प्रविधिको प्रयोग गरिरहेका छन्। हरेक निर्वाचनमा मतदाता शिक्षाका अर्बौ रुपैयाँ खर्च गर्नुभन्दा विद्युतीय मतदानका लागि राज्यले लगानी गर्ने हो भने निर्वाचन प्रक्रिया, मतदान र मतगणना प्रभावकारी हुन्छ। त्यसैले आधुनिक प्रविधिको प्रयोग गर्न ढिलो गर्नु हुँदैन। आउँदो स्थानीयमै सम्भव भएका ठाउँसम्म विद्युतीय मतदान प्रयोगमा ल्याऔं। २०७९ मै गर्नुपर्ने प्रदेशसभाप्रतिनिधिसभा निर्वाचनमा सबै ठाउँमा अनिवार्य गरौं।"
गठबन्धनको असर महिला उम्मेदवारीमा,"काठमाडौं : दलीय गठबन्धनकै कारण स्थानीय तह निर्वाचनमा महिला सहभागिता कम हुने सम्भावना देखिएको छ। नेपालको संविधान २०७२ अनुसार कुनै पनि दलले प्रमुख र उपप्रमुख लिंगको आधारमा (प्रमुख पुरुष भए उपप्रमुख महिला, प्रमुख महिला भए उपप्रमुख पुरुष) उम्मेदवार खडा गर्नुपर्ने व्यवस्था गरेको छ। तर, गठबन्धनमा फरकफरक दल भएकाले दुवै पदमा पुरुषकै उम्मेदवार पर्ने सम्भावना हुन्छ। यसअघिको निर्वाचनमा पनि केही स्थानमा यस्तै भएकाले महिला सहभागिता बढाउन गठबन्धनलाई एक दल मानिनुपर्ने आवाज उठ्न थालेको छ। यो विषयमा राष्ट्रिय महिला आयोग र महिला नेतृत्वले चासो दिएका छन्। राष्ट्रिय महिला आयोगकी अध्यक्ष कमला पराजुलीले राजनीति नीतिगत निर्णय गर्ने ठाउँ भएकाले महिला सहभागिता बढाउन आयोगले पहल गर्दै आएको बताइन्। महिलाले सम्झौता र योगदान गनुपर्ने गलत प्रवृत्ति भएको प्रतिनिधिसभा सदस्य सरिता न्यौपाने बताउँछिन्। हरेक पार्टीले महिला पुरुष नभनी समान रूपमा जानुपर्ने धारणा उनको छ। भनिन्, दलहरूको गठबन्धनले महिलालाई असर गर्छ भने कानुननै संशोधन गरेर जानुपर्छ भन्ने लाग्छ। सबै राजनीति दलका महिला नेतृत्वमा पुगेका छन्। त्यसैगरी स्थानीय तहमा पनि महिला सहभागिता बढाउनुपर्छ। हिजो जसरी महिलालाई प्रमुख वा उपप्रमुख भनेर छुट्ट्याउन नहुने उनी बताउँछिन्। संविधानले लैंगिक विभेद अन्त्य गर्न संसद् र अन्य सबै सरकारी पदमा ३३ प्रतिशत सिट सुनिश्चित गरेको छ। तर, दलहरू गठबन्धन गरी चुनावमा जाने विषयमा यस्तो कुनै प्रावधान छैन। राष्ट्रिय सूचना आयोगका पूर्वप्रमुखआयुक्त कृष्णहरि बास्कोटाले दलीय गठबन्धनको मिश्रणले महिलाहरूको सहभागी कम हुन सक्ने अनुमान गरे। उनले विगतमा भएको निर्वाचनमा एक्लै सन्तुलन मिलाएर गए वा मिलेर निर्वाचनमा गएको भए पनि यसपटकको आपसी साठगाँठले महिला समेटन् नसक्ने अनुमान लगाए। भने, सबैले पुरुष नै उठाए भने एउटा संभावना क्षीण देखिन्छ। यसका लागि दलहरूले सम्झौता गरी महिला पुरुष समान गरेर प्रमुख र उपप्रमुख एउटा ल्याउँछौ भनेर संकल्प प्रस्ताव गर्नुपर्छ। हाल स्थानीय तहको प्रमुखमा महिलाको सहभागिता २ ४ प्रतिशत र उपप्रमुख पदमा ९३ प्रतिशत महिलाको सहभागिता छ। स्थानीय तहको नीति निर्माण गर्ने प्रमुख वा अध्यक्षमा हाल महिलाको सहभागिता २४ प्रतिशत छ। उपप्रमुख वा उपाध्यक्ष पदमा ९३ प्रतिशत महिला छन्। वडाध्यक्षमा १ प्रतिशत मात्र महिला निर्वाचित भएका छन्। जिल्ला समन्वय समितिका प्रमुख शिवसुन्दर राज वैध भन्छन, गठबन्धन भयो भने महिला स्वाभाविक रूपमै कम हुन सक्छ। पितृसत्तात्क सोचका कारण पुरुषहरूले आफ्नो वर्चस्व कायम गर्न खोज्छन्। तर, पार्टीहरूले महिलाको विषयमा सोच्यो भने त्यो नहुन सक्छ। उनले गत वर्षको चुनावमा काठमाडौं महानगरपालिकाको उदाहरण दिँदै भने, अघिल्लो चुनावमा नेकपाले उपमेयर पुरुषलाई दियो तर कांग्रेसले जित्यो। किनभने उसले महिला उठायो। मिलाउन नसक्दा नेकपाले हार्नुपर्यो। नेतृत्व गर्न महिला सक्षम रहेको उनी बताउँछन्। ५ वर्ष काम गरेर धेरैले सिकेका छन्। पहिला दयामायाले राखेर बस्ने चलन थियो अहिले त्यस्तो छैन। महिलालाई समान रूपमा अवसर दिनुपर्छ। २०७४ सालको निर्वाचनमा नेपालको इतिहासमा नै पहिलोपटक विभिन्न जातजाति अपांगता व्यक्ति, अल्पसंख्यक तथा सीमान्तकृत समूहबाट ठूलो संख्यामा निर्वाचित भएका हुन्। तर, पनि अहिले महिललाई नेता मान्न र नेतृत्व दिन डराउने उनी बताउँछन्। संविधानले व्यवस्था गरेको ७ सय ५३ स्थानीय तहको विद्यमान संख्या हेर्दा स्थानीय तहका निर्वाचित ३५ हजार ४१ मध्ये १५ हजार ३ सय ५३ महिला निर्वाचित छन्। पूर्वसांसद रत्न गुरुङले सबै पार्टीले महिला सहभागिता बढाउन प्रतिबद्धता जाहेर गर्नुपर्ने धारणा राखिन्। भन्छिन्, सबैले आफ्ना पार्टीमा महिलाहरूको सहभागिता बढाउन प्रतिबद्धता गर्नुपर्छ। हामीले पार्टीको केन्द्रीय कमिटीको बैठकमा घण्टांै नारा लगाएर महिला हकहितका लागि लडेका हौं। यो हक त्यसै पाइएको होइन्। बियोण्ड बेइजिङ समिति बीबीसी नेपालका अध्यक्ष सुशीला श्रेष्ठले स्थानीय तहमा महिला प्रतिनिधिको अर्थपूर्ण सहभागिता हुनुपर्ने बताउँछिन्। दलीय गठबन्धनका कारण महिला सहभागीतामा कमी हुन नहुने उनको भनाइ छ।"
आईपीसीसी रिपोर्ट : जलवायुसम्बन्धी काम उत्साहप्रद,"काठमाडौं : जलवायु परिवर्तनको सवालमा यसपटक वैज्ञानिकहरूले आशाका जगाएका छन्। अघिल्ला प्रतिवेदनहरूमा जलवायुजन्य जोखिमले ल्याउन सक्ने महाविपत्तिका प्रमाणहरू पस्किँदै आएका थिए। तर, सोमबार संयुक्त राष्ट्रसंघको जलवायुसम्बन्धी अन्तरसरकारी प्यानल (आईपीसीसी) को रिपोर्टले आशा जगाइदिएको छ। ६३ राष्ट्रका २७८ वैज्ञानिकहरूले तयार गरेको आईपीसीसीको छैटौं रिपोर्टअन्तर्गतको तेस्रो वैज्ञानिक कारण हो। तर, रिपोर्ट सार्वजनिक कार्यक्रममा संयुत राष्ट्रसंघका महासचिव एन्टेनियो गुटेरसले मुलुकहरूले बोलेका कुरा पूरा नगरेको र जलवायुजन्य समस्या बढाएकोमा कडा वैज्ञानिकहरूले ल्याएका यो प्रतिवेदन बढाइचढाइ गरिएको हैन। न त काल्पनिक नै हो, गुटेरसले भने, देशहरूले आफैंले गरेको बाचा पूरा नगर्दाको परिणाम हो। विज्ञानले स्पष्ट देखाएको छ। हामी विश्वव्यापी तापमान १५ भन्दा दोब्बर बनाउने बाटोमा छौं। जलवायुजन्य विपत्ति उत्कर्षमा पुगे पनि सरकारहरूले ढाँटिरहेको भन्दै असन्तुष्टि व्यत गरे। उनले भने, झुटा आश्वासनले भविष्यमा महाविपत्ति ल्याउन सक्छ। यी प्रतिबद्धताहरू पर्याप्त छैनन्। तर, आईपीसीसीका प्रमुख होसङ ली ले भने, धेरै राष्ट्रहरूले गरेको जलवायुसम्बन्धी कामले उत्साहित भएको छु। अहिले गरेको कामले भविष्यलाई सुरक्षित गर्नेछ। आईपीसीसीको रिपोर्टअनुसार सन् २०२५ सम्ममा हरित गृह ग्यास उत्सर्जन उत्कर्षमा पुग्नेछ। तर, सन् २०३० सम्ममा उत्सर्जन ४३ प्रतिशतले कटौती गर्नुपर्ने हुन्छ । जलवायु परिवर्तन न्यूनीकरण नाम दिइएको रिपोर्टमा सन् २०२५ सम्ममा हरित गृह उत्सर्जन उत्कर्षमा पुगे पनि शताब्दीको अन्त्यसम्ममा १५ को रेसियोमा ल्याउन सक्ने आशा देखाएको छ। त्यसका लागि देशहरूले न्यूनीकरणका कामलाई प्राथमिकता दिनुपर्ने उपप्रमुख ली को भनाइ छ । रिपोर्टले सन् २०१०२०१९ को बीचमा भएको उत्सर्जन मानव इतिहासकै उच्च भनेर उल्लेख गरेको छ। अबका केही वर्ष एकदमै संकटपूर्ण हुने देखिए पनि हाल गरिएका केही न्यूनीकरणका अभ्यासहरूले सकारात्म परिणाम देखिएको छ। ती उपायहरू संकट टार्नका लागि विश्वास गर्न सकिने खालको रहेको बताएको छ। सबै क्षेत्रबाट हुने उत्सर्जन ठूलो मात्रामा नघटाउने हो भने पेरिस सहमतिअनुसार १५ डिग्री तापमान कायम गर्न असम्भव छ। तर, पछिल्ला रिपोर्टहरूले जलवायुमैत्री कार्यहरूको प्रभावकारीता बढ्दै गएको प्रमाण वैज्ञानिकहरूले ल्याएकाले आशावादी बनाएको छ। प्रतिवेदनमा सन् २०१० पछि सोलार तथा वायु ऊर्जा तथा ब्याट्रीमा ८५ प्रतिशत मूल्य घटेको छ। नीति तथा कानुनको दायरा बढ्दै गएकाले ऊर्जामा जान प्रेरित गरेको छ। वन फँडानीको समस्यामा ह्रास आएको छ। नवीकरणीय ऊर्जाको प्रयोग बढ्दो देखाएको छ। ग्लोबल वार्मिङ कम गर्न ऊर्जामा अझै व्यापक रूपमा फड्को मार्नुपर्ने वैज्ञानिकहरूको सुझाव छ। सहरी क्षेत्रमा समेत उत्सर्जन कम गर्ने महत्त्वपूर्ण अवसरहरू रिपोर्टमा छ। उपयुत पैदलमार्ग बनाएर, विद्युतीय सवारी प्रयोग गरेर, कार्बन सोस्ने प्रविधिका प्रयोग गरेर बढ्दै गएको शहरीकरणबाट उत्सर्जन कम गर्न सकिने बताएको छ। आईपीसीसीका उपप्रमुख जीम स्कीका अनुसार शून्य कार्बनमा जानका लागि सबै मौसममा सम्भावना उतिकै छ । पृथ्वीको तापमानलाई १५ डिग्रीमा सीमित राख्न व्यापक रूपमा कार्बन कटौती गर्नुपर्नेछ । उनले भनेवस, अन्यथा असम्भव छ। नेट जिरोमा पुग्दासमेत पृथ्वीको तापक्रम स्थिर हुनेछ। यस दसकमा न्यूनीकरण कम गर्न औद्योगिक क्षेत्रहरूमा पुनः प्रयोग हुने वस्तुहरू, उत्सर्जन कम गर्ने सामानहरू प्रयोगमा ल्याउनुपर्ने हुन्छ । त्यसैगरी कृषि, वन तथा जमिनको प्रयोगबाट पनि उत्सर्जन कम गर्न तथा कार्बन भण्डारण गर्न सकिन्छ। अन्य क्षेत्रहरूमा भएका उत्सर्जन न्यूनीकरण यथाशीघ्र गरेमा जैविक विविधता बचाउन मद्दत गर्नेछ। जलवायुसँग अनुकूलन हुन, जीविकोपार्जन गर्न सजिलो हुनेछ। र, खाना, पानीका स्रोतलाई सुरक्षित बनाउँछ। उत्सर्जन कम गर्न लगानी आवश्यक छ। तर, विश्वमा जलवायुजन्य अर्थतन्त्रमा ठूलो खाडल (ग्याप) छ। त्यसका लागि सरकारी, अन्तर्राष्ट्रिय समुदायको बलियो सहकार्य आवश्यक रहेको निचोड छ। अनुकूलन तथा न्यूनीकरणका काम न्यायसंगत हुनेछ। यसले दीर्घकालीन विकासका लक्ष्य बनाउन भविष्यमा सहयोग गर्नेछ। उद्योगहरूमा न्युनकिरण अबलम्बन गर्दा पर्यावरणमा परेको प्रभाव घटाउने र रोजगारी तथा व्यापारको अवसर थपिनेछन्।"
फेरि नहोस् लाखौं मत बदर,"निर्वाचनको उद्देश्य होजनताले चाहेका प्रतिनिधि चुनिऊन्। जनताले पनि आफूले चाहेकै उम्मेदवार जितोस् भनेर भोट हाल्छन्। तर भोट हालें भनेरमात्रै कहाँ उम्मेदवारले पाउँछन् र ? सही तरिकाले चाहेको चिह्नमा छाप लगाइएन भने वा अरु त्रुटि भयो भने त्यो मत खेर जान्छ। गणनै हुँदैन। मत बदर हुन्छ। मतदाताको निरक्षरताका कारण मात्रै त्यस्तो हुँदैन, मतदान प्रक्रियामा आफ्नै मतदान साक्षर नभई मत जोगिन्न। त्यसैले त निर्वाचन आयोगले निर्वाचन शिक्षा अभियानै चलाउँछ। तैपनि हरेक चुनावमा मत बदर हुन छाडेको छैन। जस्तो प्रतिनिधिसभाप्रदेशसभा निर्वाचन २०७४ मा झन्डै १० प्रतिशत मत बदर भयो। प्रतिनिधिसभामा समानुपातिकतर्फ १० लाख ४२ हजारभन्दा मत बदर भएको थियो। २०७४ को स्थानीय निर्वाचनमा ३१८ प्रतिशत बदर भएको थियो। निर्वाचनको अनुभव सँगालेरै मत बदर नहोउन् भनेर त्यो साल मतदाता शिक्षामा १ अर्ब ५० करोड खर्च गरिएको थियो। तर, नतिजा अपेक्षाकृत आएन। बहुदलीय व्यवस्था आएपछिका हरेक निर्वाचनमा सरदर ५ प्रतिशत मत बदर हुने गरेको निर्वाचन आयोगको रेकर्डले देखाउँछ। मत बदर हुनुको प्रमुख कारण मतदाता शिक्षा प्रभावकारी नहुुनु नै हो। जुन कुरा आयोगका पूर्वपदाधिकारीहरू स्वीकार्छन्। बदर मतलाई विश्लेषण गर्दा स्वस्तिक छाप सही रूपमा लगाएर, एउटै चुनाव चिह्नमा धेरैपटक स्वस्तिक चिह्नको प्रयोग गरेर, स्वस्तिक चिह्नको सट्टा औंठा छाप लगाएर, चुनाव चिह्नमा डटपेनको प्रयोग गरेर, तोकिएको घेराभित्र बाहिर स्वस्तिक छाप पारे, एउटै पदमा धेरै उम्मेदवारलाई मतदान गरेर मत बदर भएको देखिन्छ। एउटै पानामा लामो मतपत्र र थरीथरी चुनाव चिह्नका कारण पनि मतदाता अलमलमा परेर मतपत्र बदर हुने गरेको छ। बहुदलीय व्यवस्था आएपछिका हरेक निर्वाचनमा सरदर ५ प्रतिशत मत बदर हुने गरेको निर्वाचन आयोगको रेकर्डले देखाउँछ। आउँदो स्थानीय निर्वाचनमा १६ देखि ५६ लहरको मतपत्र हुनेछ। हरेक वर्ष उम्मेदवारी दिने दल र उम्मेदवारका आकांक्षी बढ्दै गएका छन्। त्यसैले यो समस्या अझै बढ्ने संकेत देखिन्छ। मतदातालाई हरेक निर्वाचनमा मतदाता शिक्षा दिइन्छ। त्यसका नाममा वर्षौं अर्बौ राज्यको ढुकुटी खर्च भइरहेको छ तर पनि बदर मत घटाउने वैकल्पिक विधि अपनाउन निर्वाचन आयोग र सरकारले बेवास्ता गरेका छन्। यो विषयमा दल पनि गम्भीर छैनन्। जसलाई मतदाताले भोट दिएको हो उसको मत बदर नभइदिएको भए हारेकाले जित्ने र जित्नेले हार्ने हुने थुप्रै उदाहरणका भुक्तभोगी दलका नेताहरू आफैं छन्। तैपनि उनीहरूको घैटामा घाम लागेको छैन। मत बदरै नहुने उपाय हुन्छ, त्यो भनेको विद्युतीय मतदान मेसिनको प्रयोग हो। तर आफूलाई नेता हुँ भन्नेहरू नै नयाँनयाँ प्रविधि स्वीकार्न तत्पर छैनन्। बरु मत बदरै हार स्वीकार्छन्। आफूलाई सुधार्दैनन्। निर्वाचन प्रणाली सुधार्न पहल कदमी उठाउँदैनन्। मत बदर कम नहुनुको दोष जति आयोगको पोल्टामा पारेर पन्छिने दल र तिनका नेताहरूको प्रवृत्ति पानीमाथिको ओभानो बन्न खोज्नुमात्रै हो। बदर मत घटाउने उपाय भनेकै विद्युतीय मतदान हो। त्यसो गर्न सके मत बदर नहुने त छँदैछ अरु थुप्रै फाइदा पनि हुन्छ। मतपत्र छपाइ, मतपत्र र मतपेटिका ढुवानी, स्वस्तिक चिह्न, कलम, मसीलगायत सामग्रीमा हुने खर्च पनि जोगिन्छ। मतको नतिजा पनि चाँडै आउँछ। सबैभन्दा ठूलो कुरा त झन् धाँधलीको मौका अति न्यून हुन्छ। मत गोप्य नै रहन्छ तर प्रक्रिया पारदर्शी र कम विवादित हुन्छ। मतपत्र च्यात्ने र पुनः मतदान गर्ने समस्या पनि हट्छ। छिमेकी भारत लगायत विश्वका विकसित देशहरू मतदानको आधुनिक प्रविधिको प्रयोग गरिरहेका छन्। हरेक निर्वाचनमा मतदाता शिक्षाका अर्बौ रुपैयाँ खर्च गर्नुभन्दा विद्युतीय मतदानका लागि राज्यले लगानी गर्ने हो भने निर्वाचन प्रक्रिया, मतदान र मतगणना प्रभावकारी हुन्छ। त्यसैले आधुनिक प्रविधिको प्रयोग गर्न ढिलो गर्नु हुँदैन। आउँदो स्थानीयमै सम्भव भएका ठाउँसम्म विद्युतीय मतदान प्रयोगमा ल्याऔं। २०७९ मै गर्नुपर्ने प्रदेशसभाप्रतिनिधिसभा निर्वाचनमा सबै ठाउँमा अनिवार्य गरौं।"
संघको सेपमा गण्डकी,"पोखरा : अहिले गण्डकी प्रदेश सरकार ५औं वर्षमा छ। २०७४ फागुन ४ गते गण्डकी मन्त्रिपरिषद्को पहिलो बैठकले केही महŒवपूर्ण निर्णय गरेको थियो। जसमध्येको एउटा निर्णय हो, प्रदेशभरका घरधुरीमा बिजुली पुर्याउने। त्यस्तै, अरू निर्णय हुन्, सबै घरपरिवारमा आधारभूत खानेपानी पुर्याउने, अन्तर्राष्ट्रिय सम्मेलन केन्द्र निर्माण, विशिष्टीकृत अस्पताल स्थापना, अन्तर्राष्ट्रिय स्तरको खेलकुद रंगशाला निर्माण। तर, सरकारले ५ वर्षे अवधि सकिँनै लाग्दा पनि तीमध्येका एउटा निर्णय पनि पुरापूर कार्यान्वयन हुन सकेका छैनन्। विस्तार र खानेपानी योजनाको काम उल्लेखनीय रूपमा भएको छ। प्रदेश सरकार स्थापना हुँदा विद्युत्मा पहुँच प्राप्त परिवार ८२ दशमलव २ प्रतिशत थियो। अहिले ९४ प्रतिशत पुगेको छ। त्यस्तै, ४ सय २२ वटा खानेपानी आयोजना सम्पन्न भई ८२ हजार १ सय ७० निजी धारा जडान भएको सरकारले जनाएको छ। तर, अरू योजनामा भने माखो मरेको छैन। सम्मेलन केन्द्र, स्टेडियम र अस्पतालका लागि त ठाउँसमेत एकिन भएको छैन। कारण हो, संघ सरकारबाट जग्गा प्राप्ति नहुनु। यद्यपि, बिजुली पुर्याउनै नसकेको गाउँठाउँमा भने सरकारले सौर्य ऊर्जा भने जोड्यो। खानेपानीका धारा धेरैजसो घरमा पनि पुर्यो। जसको प्रगति ९० प्रतिशतभन्दा माथि पुगिसकेको छ।जग्गा प्राप्त नहुनु मात्र कामको ढिलासुस्तीको कारण भने होइन। प्रदेश सरकारलाई काम गर्न अलमल बनाउने सबैभन्दा ठूलो समस्या भने संघको असहयोग नै भएको बताउँछन्, गण्डकीका मुख्यमन्त्रीहरू। यस विषयमा गण्डकीका प्रथम मुख्यमन्त्री पृथ्वीसुब्बा गुरुङ र अहिलेका मुख्यमन्त्री कृष्णचन्द्र नेपाली पोखरेलको एउटै स्वर छ। संघीय सरकारमा बस्नेहरूमा एकात्मक राज्यको मनोविज्ञान र व्यवहार रहेको उनीहरूको साझा निष्कर्ष छ। संयोग कस्तो थियो भने, एमाले नेता गुरुङ मुख्यमन्त्री हुँदा संघमा उनकै पार्टी अध्यक्ष केपी ओली प्रधानमन्त्री थिए। अहिले कांग्रेस नेता पोखरेल मुख्यमन्त्री हुँदा पनि संघमा उनकै पार्टी सभापति शेरबहादुर देउवा प्रधानमन्त्री छन्। पोखरेल भन्छन्, चाहे यसअघिको दुईतिहाइ नजिकको सरकार होस् या हालको कांग्रेस नेतृत्वको गठबन्धन सरकार। संघीय सरकार संघीयता सुदृढीकरण अर्थात् प्रदेश र स्थानीय तहलाई अधिकार दिनुपर्छ भन्नेमा उदार हुन सकेको छैन। गुरुङ मुख्यमन्त्री हुँदा सरकार हुनलाई उसको प्रहरी र उसकै प्रशासन हुनुपर्छ, भन्थे। उनको आशय हो, प्रदेश सरकारको मातहतमा प्रहरी र कर्मचारीहरू नै भएनन्। अहिले पनि त्यही समस्या जस्ताको तस्तै छ।प्रदेश प्रहरी भनेर नेपाल प्रहरीको युनिट यहाँ छ। तर, तिनको सरुवा, बढुवा र वृत्ति विकासमा प्रदेश सरकारले भूमिका खेल्न पाएको छैन, गुरुङ भन्छन्, प्रदेश सरकारले आफ्नै प्रहरी ऐन र निजामती कर्मचारी ऐन ल्याएर कार्यान्वयन गर्न चाहेको छ। तर, संघले ती ऐन संघमा नल्याइदिनाले यहाँको सरकार अलमलमा छ। प्रदेशमा कर्मचारीतन्त्रलाई प्रशिक्षण नदिएका कारण पनि प्रदेशले तीव्र गतिमा विकासको बाटो समाउन नसकेको उनको भनाइ छ। राजनीतिक आन्दोलनले संघीयता ल्यायो तर त्यसबारे कर्मचारीतन्त्रलाई प्रशिक्षण भएन। बेलामा जनशक्ति र स्रोतसाधन नदिँदा हामीले संघीयता कार्यान्वयन छिटो गर्न पाएनौं, उनी भन्छन्, अर्काेतिर राजनीतिक दलहरूबाट पनि संघीयता कार्यान्वयनमा अपेक्षित सहयोग पाइएन। तर, अन्तर्राष्ट्रिय अभ्यासलाई हेर्दा हाम्रो संघीयताको कार्यान्वयन चाँडै भएको मान्नुपर्छ। कतिपय देशमा १५२० वर्षसम्म पनि लागेको छ। त्यसैगरी मुख्यमन्त्री पोखरेलले प्रहरी ऐन ल्याएर पनि कार्यान्वयनमा अलमल हुनुको कारण संघले संघीय प्रहरी ऐन नल्याएको बताउँछन्। पोखरेल भन्छन्, प्रहरीलाई प्रदेश मातहत पूर्ण रूपमा सञ्चालन गर्दा मात्र प्रदेश सरकारको प्रत्यक्ष अनुभूति हुन्छ। गण्डकी सरकारले व्यहोरेको सबैभन्दा ठूलो चुनौतीमध्ये एक जग्गा प्राप्ति हो। मुख्यमन्त्री तथा मन्त्रिपरिषद् कार्यालय र मन्त्रालयहरू रहेका भवन पनि प्रदेश सरकारको स्वामित्वमा छैनन्। ती संघकै भवनमा छन्। भोगाधिकारमात्रै प्रदेशले पाएको छ। यद्यपि, प्रदेश सरकारले ४ वर्षको अवधिमा आफूलाई स्थापित मात्र नभई नागरिकसम्म पुग्ने प्रयास गरेको बताए। उनले भने, सरकार नजिक भएकै कारण लामो प्रशासनिक प्रक्रिया छोटिएको छ। तर, नागरिकका अपेक्षा तत्काल सम्बोधन गर्न सफल भएका छौं। उनका अनुसार शून्यबाट सुरु भएको प्रदेश सरकारले कार्यालय खोज्नेदेखि कर्मचारी व्यवस्थापन गर्दै यो अवस्थासम्म आउनु भनेको निकै ठूलो सफलता हो। राजनीतिक प्रणाली या सत्तापरिवर्तन हुनेबित्तिकै तत्काल केही बदलाब हुने भने पनि त्यसको सकारात्मक असर विस्तारै देखिँदै जान्छ। प्रदेश सरकारका हकमा पनि यो लागू हुन्छ, उनले भने, वास्तवमा हामी निकै संघर्षपूर्ण तरिकाले यो अवस्थामा आइपुगेका छौं। संघले कतिपय कानुन नबनाइदिएका कारण हाम्रा काम अगाडि बढ्न पाएका छैनन्। निजामती ऐन नआउँदा कर्मचारीहरूको वृत्ति विकास नै रोकिएको अवस्था छ । उनका अनुसार ७० प्रतिशत बजेटमाथि राखेर बाँकी ३० प्रतिशत २ तहका सरकारका भागमा पर्नु दुःखपूर्ण हो। यसमा सुधार अपरिहार्य छ। प्रदेश र स्थानीय तह पनि आम्दानीको खोजी गर्दै राजस्व वृद्धितर्फ लाग्नुपर्छ।प्रदेश सरकारले मन्त्रालय र प्रादेशिक संरचनाहरू स्थापनालाई अघि बढाएको छ। गण्डकीले सुरुकै वर्षमा योजना आयोग गठन गरेको थियो। त्यसपछि प्रदेश प्रशिक्षण प्रतिष्ठान, लोकसेवा आयोग, विश्वविद्यालय स्थापना गर्यो। पूर्वमुख्यमन्त्री गुरुङले प्रदेश सरकारको काम अघि बढाउन ती संरचना महŒवपूर्ण रहेको बताउँछन्। उनकै भनाइमा यी संरचना प्रदेशको अस्तित्वसँग जोडिएका छन्। प्रदेशले सुरुमा कर्मचारीको समस्या झेल्यो। लोकसेवा आयोग गठन गरिसकेको प्रदेशले कर्मचारी भर्ना थालिसकेको छ। आयोगले ९ सय कर्मचारी आह्वान गरी कतिपयको परीक्षा सकेर नतिजासमेत निकालिसकेको छ। तर, नतिजापछि जजसले कर्मचारी भएर खटिएका छन्। तिनको रेकर्ड राख्ने निजामती किताबखानामा रहने व्यवस्था भने अझै अलमलमै छ। मुख्यमन्त्री पोखरेल पर्याप्त र उचित जनशक्ति व्यवस्थापन बाँकी हुनुसँगै आवश्यकताको तुलनामा उपलब्ध वित्तीय स्रोत अत्यन्त न्यून रहेको सुनाउँछन्। संघ सरकारले अधिकार र बजेट दिन निकै कन्जुस्याइँ गरेको हुँदा ७ प्रदेशकै मुख्यमन्त्रीको भेला डाकेर दबाब सिर्जना गर्नुपरेको गुरुङ सम्झन्छन्। उनले २०७५ भदौ २१ गते पोखरामा मुख्यमन्त्री भेला गरेका थिए। उक्त भेलाले गरेका ९ बुँदे घोषणापछि संघ सरकारसँग २९ बुँदामा समझदारी बनेको र केही काम भएको उनको भनाइ छ। प्रदेश सरकारले कोरोना महामारीका बेला आफ्नो उपस्थिति देखाउने प्रयास भने गर्यो। गण्डकी त्यही प्रदेश भएको छ, जसले सबैभन्दा पहिला संक्रामक तथा सरुवा रोग अस्पताल स्थापना गर्यो। समुदायले चलाइरहेको अस्पताल प्रदेशको स्वामित्वमा ल्याएर सरकारले संक्रामक रोग अस्पताल बनाएको थियो। त्यसले कोरोना महामारीका बेला १ हजार ३ सय ४२ जना बिरामीको उपचार गर्यो। अस्पतालका कार्यकारी निर्देशक डा विकास गौचन भन्छन्, ती बिरामी निजी अस्पताल जानुपरेको भए तिनको ५० करोड रुपैयाँ खर्च हुन्थ्यो। अहिले गण्डकी सरकार सोही अस्पताललाई स्तरोन्नति गर्दै गण्डकी विश्वविद्यालयअन्तर्गतको शिक्षण अस्पताल स्थापना गर्ने प्रक्रियामा छ। भौतिक विकासतर्फ ८ सय ७३ किमि सडक निर्माण भएको गण्डकी सरकारको उपलब्धि सूचीमा छ। उपलब्धि विवरणअनुसार ४७ वटा मोटरेबल बनेको र ८९ वटा सडक पुल निर्माणाधीन छन्। तर, दुवै मुख्यमन्त्रीले अत्यधिक जोड दिएको भारतीय नाका त्रिवेणीसम्म जोड्ने सडकको काम भने अलमलमा छ। नवलपुरको त्रिवेणीमा चितवन राष्ट्रिय निकुञ्जको भागसमेत पर्दा त्यहाँ सडक निर्माणको अनुमति नै प्रदेशले पाउन सकेको छैन। प्रदेश सरकारले आफ्नो अस्तित्व देखाउने एउटा पक्ष भनेको विकास निर्माण नै हो। तर, त्यसका लागि बजेटै अभाव रहेको गुनासो दुवै पटकका सरकारले गरिरहे। पूर्वमुख्यमन्त्री गुरुङले संघमा ७० र प्रदेश तथा स्थानीय तहलाई ३० प्रतिशत बजेट छुट्ट्याउने प्रवृत्ति भयो भन्दै संघको चर्काे आलोचना गरेका थिए। अहिलेका मुख्यमन्त्रीले पनि आयोजनाहरूलाई नै बजेट पुगेन भन्दै प्रधानमन्त्री देउवासँग पटकपटक बजेट माग गरेका छन्। संघ सरकारले आयोजनाहरू हस्तान्तरण गर्ने तर बजेट भने नपठाइदिने गरेको गुनासो प्रदेश सरकारको छ। सरकारले आफ्नै प्रदेशका गौरवका आयोजना पनि कार्यान्वयन गर्न सकेको छैन। संघमा जस्तै गण्डकी प्रदेशमा पनि सरकार स्थिर रहन सकेन। तत्कालीन नेपाल कम्युनिस्ट पार्टीको दुईतिहाइको सरकार ३९ महिनामात्रै टिक्यो र अहिले कांग्रेस नेतृत्वमा एमालेबाहेकको गठबन्धन सरकार छ। एमाले नेता पृथ्वीसुब्बा गुरुङले २०७४ फागुन ४ गते मुख्यमन्त्रीको शपथ लिएका थिए। उनले माओवादीसँग मिलेर सरकार चलाए। दुई पार्टीपछि एक भए। जसै पार्टी फुट्यो उनको सरकार ढल्यो। २०७८ जेठ २७ गते उनी पदमुक्त भए। २९ गते कांग्रेस नेता कृष्णचन्द्र नेपाली पोखरेलले माओवादी, जनमोर्चा, जनता समाजवादी र एक स्वतन्त्र सांसदको समर्थनमा सरकार बनाए। सरकार ढाल्ने र बनाउने फोहोरी खेलकै क्रममा जनमोर्चाले एक सांसदलाई पदमुक्तसमेत गर्यो। तसर्थ ६० सदस्यीय गण्डकी प्रदेशसभा अहिले ५९ सदस्यीय बनेको छ। एमाले नेता गुरुङको सरकारविरुद्धको अविश्वास प्रस्तावमा मत हाल्न पार्टीले दिएको निर्देशन जनमोर्चाका सांसद कृष्ण थापाले मान्न चाहेनन्। त्यसपछि उनीमाथि कारबाही प्रक्रिया चल्यो। २०७८ वैशाख २ गते गुरुङ सरकारविरुद्ध अविश्वास प्रस्ताव दर्ता भएको थियो। त्यसमाथि मतदान हुने दिन वैशाख १५ गते जनमोर्चाका सांसद खिमविक्रम शाही अनुपस्थित थिए। त्यसै दिन मतदान भएको भए अविश्वास प्रस्ताव फेल हुन्थ्यो। त्यही देखेर सभामुख नेत्रनाथ अधिकारीले संसद् बैठक अनिश्चितकालीन अन्त्य गरिदिए। कृष्ण थापा र शाही गुरुङ सरकारका पक्षमा थिए। तर, उनीहरूको पार्टी केन्द्रले गुरुङ हटाउन अविश्वासको प्रस्तावका पक्षमा मतदान गर्न निर्देशन दिएको दियो। अविश्वास प्रस्तावमाथि मतदानै स्थगित भएको अर्काे साता गुरुङले मुख्यमन्त्रीबाट राजीनामा गरे। तर, लगत्तै उनी प्रदेशसभाको सबैभन्दा ठूलो दलको नेताको हैसियतमा मुख्यमन्त्री नियुक्त भए। त्यसको ३० दिनभित्र विश्वासको मत लिनुपर्दा भने असफल भए। जेठ २७ गते जनमोर्चाका कृष्ण थापाले विश्वासको मतको पक्षमा मत नदिई तटस्थ बसे। पार्टीले उनीलगायत आफ्ना ३ सांसदलाई विपक्षमा मतदान गर्न भनेको थियो। त्यो अटेरीपछि जनमोर्चाले कारबाही गरी थापालाई पदमुक्त गर्यो। कांग्रेस नेता पोखरेलले २९ जेठमा गठबन्धनको समर्थनमा मुख्यमन्त्रीको नियुक्ति पाए। थापा पदमुक्त हुँदा उनको पक्षमा विश्वासको मत आउने वातावरण बन्यो । असार ४ गते पोखरेलले विश्वासको मत लिए। सरकार हेरफेर मात्रै नभई संघीयताप्रति नकारात्मकता जगाउने गरी सरकारको आकार पनि गण्डकीमा ठूलो बनेको छ। संघीयता खर्चिलो व्यवस्था भयो भन्नेहरूलाई पोखरेलले सरकारले १२ सदस्यीय मन्त्रिमण्डल बनाएर बल पुर्याएका छन्। गुरुङ सरकार ७ सदस्यीय थियो। कार्यकालको अन्त्यमा उनले विवादास्पद छविका स्वतन्त्र सांसद राजीव गुरुङ (दीपक मनाङे)लाई मन्त्री नियुक्त गरी ८ सदस्यीय मन्त्रिमण्डल बनाए। त्यति मात्रै होइन, आफ्नो आदर्श र निष्ठाको राजनीतिक करियरमा कमजोरी देखाए। मनाङेले भने उल्टै उनलाई धोका दिए। कांग्रेस नेतृत्वमा गठबन्धन सरकार बनाउन उनकै एक मत निर्णायक बन्यो। फेरि उनी पोखरेल सरकारमा मन्त्री नियुक्त भए। अहिले युवा तथा खेलकुदमन्त्री छन्। १२ सदस्यीय मन्त्रिमण्डल, विवादास्पद छविका मन्त्री, सरकार ढलाउने र बनाउने खेलले संघीयता विरोधी मतलाई बल दिन भूमिका खेल्यो। गण्डकी प्रदेशसभाको ९औं अधिवेशन चलिरहेको छ। यो अधिवेशनलाई घान ४ वटा विधेयक छन्। तीमध्ये एउटा पारित गरिसकेको छ। त्यससँगै गण्डकी प्रदेशसभाले अहिलेसम्म ५१ वटा कानुन पारित गरिसकेको छ। तर, तीमध्ये थोरै मात्र कार्यान्वयनमा छन्। प्रदेशसभाका पदाधिकारी, सरकारका पदाधिकारी, स्थानीय तहका पदाधिकारीको पारिश्रमिक र सेवा सुविधासम्बन्धी कानुन प्रदेशसभाले सुरुआती चरणमै बनायो। ती कार्यान्वयन पनि भए। तर, अरू कानुन भने कमै कार्यान्वयनमा आए। सुर्ती र चुरोटको खोलको ९० प्रतिशत भागमा ती चिज हानिकारक हुन् भन्ने सन्देश लेख्नुपर्ने प्रावधानसहितको स्वास्थ्य विधेयक कार्यान्वयन भएको छैन। सुशासन, वन, वातावरणलगायत कानुन पनि कार्यान्वयनको अवस्था उल्लेखनीय बन्न सकेको छैन। प्रदेशसभाले आफ्नो सबैभन्दा ठूलो उपलब्धिका रूपमा प्रदेशको राजधानी र नामकरणलाई लिने गरेको छ। यो सभाले देशका अरू ५ प्रदेशभन्दा अघि प्रदेश राजधानी र नामकरण गर्न सफल भएको थियो। सबैभन्दा पहिला उक्त काम कर्णाली प्रदेशले गरेको थियो। त्यसपछि गण्डकी सफल भयो। २०७५ असार १८ गते प्रदेश राजधानी पोखरा तोकिएको थियो। २२ असारमा प्रदेशको नाम गण्डकी राखिएको हो। उपस्थित ५६ मध्ये ५४ जना सांसदले गण्डकीका पक्षमा मतदान गरेका थिए। विपक्षमा जनता समाजवादी पार्टीका २ सांसद हरिशरण आचार्य र धनमाया लामा पोखरेल थिए। अरू प्रदेशसभाभन्दा धेरै अधिवेशन गरेको गण्डकी प्रदेशसभाको दाबी छ। कोरोना महामारीका बेला विशेष अधिवेशन यहाँ बसेको थियो। त्यस्तो अभ्यास अन्त नभएको प्रदेशसभाका पदाधिकारी बताउँछन्। गण्डकी प्रदेशसभाको विशेष अधिवेशनले कोरोनाविरुद्ध सबै दलको साझा संकल्प पारित गरेको थियो। प्रदेश सरकारले ४ वर्षको अवधिमा आफूलाई स्थापित मात्र गरेको छैन, नागरिकसम्म पुग्ने प्रयास गरेको छ। शून्यबाट सुरु भएको प्रदेश सरकारले कार्यालय खोज्नेदेखि कर्मचारी व्यवस्थापन गर्दै यो अवस्थासम्म आउनु भनेको निकै ठूलो सफलता हो। संघले कतिपय कानुन नबनाइदिएका कारण हाम्रा काम अगाडि बढ्न पाएका छैनन्। कृष्णचन्द्र नेपाली पोखरेल मुख्यमन्त्री, गण्डकी प्रदेश परम्परागत शैलीको ब्युरोक्रेसीसँग अन्तरसंघर्ष रह्यो। राजनीतिक आन्दोलनले संघीयता ल्यायो तर त्यसबारे कर्मचारीतन्त्रलाई प्रशिक्षण भएन। बेलामा जनशक्ति र स्रोतसाधन नदिँदा हामीले संघीयता कार्यान्वयनछिटो गर्न पाएनौं। पृथ्वीसुब्बा गुरुङ  पूर्वमुख्यमन्त्री, गण्डकी प्रदेशप्रदेशको संरचना नितान्त नयाँ भएको र कार्यान्वयन गर्दा स्थानीय तह र संघसँग भर पर्नुपर्ने भएकाले प्रदेशको काममा निकै कठिनाइ भोग्नुपर्यो। सरकार निर्माण पहिला संघ, प्रदेश र स्थानीय तहको हुनुपथ्र्यो। तर, हाम्रोमा स्थानीय, प्रदेश र संघका सरकार निर्माण भए। संघले निर्माण गरेका कतिपय कानुनबाट प्रदेश र स्थानीय तहका अधिकार कटौती भएको देखिन्छ। नेत्रनाथ अधिकारी  सभामुख, गण्डकी प्रदेशसभा अलपत्र गौरवका आयोजना स्रोत : प्रदेश सरकारको नीति तथा कार्यक्रमबाट"
वैदेशिक ऋणको थपिँदो भार,"ऋण लिन डराएर पनि हुँदैन र डराउनु पर्छ पनि। पैसा नहुँदा पनि ऋण लिइएन भने चाहेको काम हुँदैन। तर त्यसो भनेर ऋणसँग कत्ति डराइएन भने त्यसले डुबाउन बेर लाग्दैन। ताजा उदाहरण छिमेकी देश श्रीलंका छँदैछ। वैदेशिक ऋणको चपेटामा परेर त्यो देश टाट पल्टिएको छ। पाउरोटीका लागि जनता लाइन लाग्न बाध्य भएका छन्। सरकार कफ्र्यु लगाउन बाध्य छ। त्यसले पक्कै पनि धेरै देशलाई झस्काएको हुनुपर्छ। अहिल्यै आत्तिहाल्नुपर्ने अवस्था नेपालको छैन, तर केही न केही सतर्क हुनैपर्छ। श्रीलंकाबाट पाठ सिक्नुपर्छ। किन पनि भने नेपालको समेत वैदेशिक ऋणमात्रा रफ्तारले बढेको छ। अहिले नेपालले तिर्न बाँकी वैदेशिक ऋण ९ खर्ब ७६ अर्ब ५९ करोड रुपैयाँ छ। ३४ वर्षमा तेब्बर मात्रामा वैदेशिक ऋण बढेको छ। यसो हुनुको कारण भूकम्पपछिको पुनर्निर्माणका लागि आवश्यक खर्च जुटाउनु पनि थियो। नेपालले ठूलाठूला पूर्वाधार निर्माणका लागि वैदेशिक ऋणको भर परिरहनु पनि परेको छ। भनिन्छ, ऋण देशको कुल गार्हस्थ्य उत्पादनको ५० प्रतिशतभन्दा कम हुनुपर्छ, बढी हुनु हुँदैन। नेपालको अर्थतन्त्रसँग दाँजेर हेर्दा अहिलेको ऋण त्यो मान्यताभन्दा कमै छ। तर, जुन गतिले हामीले ऋण लिइरहेका छौं, त्यस्तै भइरहने त्यो सीमा कट्न बेर लाग्दैन र संकट निम्तिन्न भन्न सकिन्न। हामीले लिएको ऋण विदेशी मुद्रामै भुक्तानी गर्नुपर्छ। मुलुकले २०७७७८ मा वैदेशिक ऋणको साँवा २३ अर्ब २६ करोड ८६ लाख रुपैयाँ भुक्तानी गरेको छ। वस्तु आयात गर्दा पनि विदेशी मुद्रामै कारोबार हुन्छ। तसर्थ, मुलुकको अर्थतन्त्र बलियो बनाउन स्वदेशी मुद्रा होइन वैदेशिक मुद्रा हुनुपर्छ। विदेशी मुद्रा आर्जन गर्ने भनेको निर्यातबाट हो, पर्यटक आगमनबाट हो। विप्रेषणबाट हो। अरू उपायहरू पनि छन्। तर दुर्भाग्य के भने नेपाल निर्यातमूलक मुलुक नभई आयात मात्रै धेरै गर्ने देश हो। निर्यातभन्दा धेरै बढी आयात हुँदा मुलुकको व्यापार घाटा साढे ११ खर्बभन्दा बढी छ। मुलुक भित्रिने विदेशी रकमभन्दा बाहिरिने बढी हुँदा शोधनान्तर घाटा २ खर्ब ५८ अर्ब रुपैयाँ पुगेको छ। राज्यको ढुकुटीमा विदेशी मुद्राको सञ्चिति ११ खर्ब ७० अर्ब रुपैयाँ छ। यो भनेको ६७ महिनाको आयात धान्न सक्ने क्षमता हो। विप्रेषण आम्दानी केही यता केही बढेको देखिन्छ। पर्यटक आगमनमा त्यस्तो विधि सुखद खबर छैन। निर्यातको कुरै नगरेको हुने अवस्था छ। बरु सरकारले एउटा संवेदनशीलता चाहिँ अपनायो कि विदेशी मुद्राको खपत कम गर्न कतिपय वस्तुको आयातमा रोक लगायो। तर, यो उपाय अल्पकालीन हो। दीर्घकालका लागि तै निर्यात वृद्धिको जुक्ति ननिकाली धरै छैन। विदेशमा काम गर्न गएका युवाले पठाउने विप्रेषणले अर्थतन्त्रलाई लगाइरहेको टेकोको पनि विकल्प खोज्नु नै पर्छ। नेपालले सन् १९६० को दशकदेखि वैदेशिक ऋण लिन सुरु गर्यो। यो अवधि त्यही समय हो, अफ्रिकी मुलुकहरूले अत्यधिक वैदेशिक ऋण लिएका थिए। दक्षिण अमेरिकी देशहरूले पनि त्यसै गरेका थिए। परिणाम उनीहरू ऋणमा चुर्लुम्म डुबे। माथि उठ्नै कठिन भयो। अहिले केही वर्षयता नेपालले थपिरहेको वैदेशिक ऋणको दर हेर्दा मुलुक कतै श्रीलंकाको दिशामा त जाँदै छैन् भन्ने आभास कतिपयलाई भएको छ। हो, घाँटी हेरी हाड निल्नुपर्छ भनेझैं हैसियत अनुसार वैदेशिक ऋण लिनुपर्छ। तर मुलुकको नेतृत्व गरिरहेकाहरू वितरणमुखी अर्थतन्त्रका अभ्यासकर्तामात्रै धेरै छन्। तिनका प्रवृत्तिले नेपाललाई श्रीलंकै जस्तो हालतमा लैजान्न भन्न सकिन्न। बुझ्न जरुरी छ कि ऋण भनेको आवश्यक राक्षस अर्थात् नेसेसरी इभिल हो। सचेत नभए यसले सखाप पार्न बेर लाउँदैन। वैदेशिक ऋण चंगुल बन्न सक्छ।"
"छुवाछूत गर्नेलाई कैद, पीडितलाई क्षतिपूर्ति","राजविराज : जातीय छुवाछूतको सिकार भएका दम्पतीले साढे चार वर्षपछि न्याय पाएको छ। सप्तरी जिल्ला अदालतले यही कसूरमा पाँच जनालाई जनही पाँच महिना कैद र ५ हजार रुपैयाँ जरिवानाको फैसला सुनाएको छ। पीडितहरूलाई ५०५० हजार रुपैयाँ क्षतिपूर्ति भराउनुपर्ने फैसलासमेत अदालतले गरेको छ। पीडित लीलाधर दास तत्माले आफूले ढिलै भए पनि न्याय पाएको प्रतिक्रिया दिएका छन्। ४२ वर्षीय तत्माले भने, न्याय पाउने आस मरिसकेको थियो। ढिलै भए पनि न्याय पाएँ। तत्माकी पत्नी ३५ वर्षीया दुखनीदेवी दासले अदालतले अभियुक्तहरूलाई दोषी ठहर गरेकोमा सन्तोष जनाइन्। अदालतले आफ्नो पक्षमा फैसला गरे पनि दलितलाई समाजमा फर्किएर सामान्य रूपमा जीवन जिउन गाह्रो रहेको उनले बताइन्। दोषीलाई कैद सजाय र जरिवाना भर्न लगाएर मात्रै हामीले न्याय पाउँदैनौं। समाजले बराबरी स्वीकार गर्नुपर्छ, उनले भनिन्, अमानवीय व्यवहार हुने सबै खाले विभेदको चलन हटाउनु पर्छ। बोदे बर्साइन८ काचनका लीलाधर र दुखनीदेवी असारी पूजा गर्न २०७४ असार १३ गते साँझ मन्दिर गएका बेला कुटपिटमा परेका थिए। उक्त घटनामा जिल्ला अदालतले सोमबार काचनकै ४५ वर्षीय राजकुमार यादव, ३० वर्षीय काशीन्द्र यादव, ५५ वर्षीय रामचन्द्र यादव, ४२ वर्षीय सकलदेव यादव र ४१ वर्षीय जितेन्द्र साहलाई जातीय छुवाछुतको कसुरमा दोषी ठहर गरेको हो। उनीहरूले तल्लो जातको भन्दै कुटपिट गरी पूजाको सामान फालिदिएका थिए। पीडितले घटना भएकै दिन इलाका प्रहरी बोदे बर्साइनमा उजुरी दिएका थिए। तर, इलाका प्रहरीले कारबाही प्रक्रिया अघि बढाएन। त्यसपछि अधिकारकर्मीको सहयोगमा २०७४ असार १४ गते जिल्ला प्रहरी कार्यालय सप्तरीमा उजुरी दिए। लीलाधर दास तत्मा, पीडित अधिकारकर्मीले संयुक्त विज्ञप्ति जारी गर्दै डेलिगेसन गएपछि जिल्ला प्रहरीले ०७४ असार १४ गते जातीय छुवाछूत र कुटपिट अंगभंगमा उजुरी दर्ता गर्यो। तर, आरोपितलाई पक्राउ गर्न तत्परता देखाएन। जिल्ला अदालतले २०७४ भदौ २८ गते म्यादी पुर्जी जारी गर्यो। पछिल्लो पटक जिल्ला अदालतले ०७६ असार २५ गते शारीरिक परीक्षणको आदेश गर्यो। न्याय पाउने आस मरिसकेको थियो। ढिलै भए पनि न्याय पाएँ। लीलाधर दास तत्मा, पीडित घरपरिवारको आर्थिक अवस्था कमजोर थियो। तापनि लीलाधरले हार खाएनन् र कानुनी लडाइँ लड्दै गए। अदालतमा लामो समय मुद्दा लम्बिँदा तत्माले धेरै व्यवधानको सामना गरे। एकातिर गाउँमा दबाब झेल्नुपर्यो। अर्कातर्फ गाउँमै घुमफिर गरिरहेका आरोपितहरूबारे सूचना दिए पनि प्रहरीले पक्राउ गर्न ध्यान दिएन। अदालतको पेसी, तारेख, परीक्षण, बयान, साक्षी बकपत्र आदिले आजित बनेका थिए लीलाधर। अभियुक्तहरू अदालतमा पछि हाजिर भए। जनही १ लाख २५ हजार धरौटी राखेर छुटेपछि लीलाधर अत्तालिएका थिए। उच्च अदालत जनकपुर राजविराज इजलासले पनि जिल्ला अदालतकै आदेशलाई सदर गरेपछि उनी निराश बने। तापनि हिम्मत हारेनन्। उक्त दिनको स्मरण गर्दै तत्माले भने, असारी पूजा गर्न दम्पती नै मन्दिर पुगेका थियौं। मन्दिरमा पस्न दिएनन्। बाहिरबाटै पूजा गर्छु भन्दा पनि मानेनन्। पूजा गर्न पाउनुपर्ने माग गर्दा कुटपिटबाट लीलाधरको कुमको हड्डी भाँचियो। दुखनीको शरीरभरि चोटपटक लाग्यो। राजविराजस्थित गजेन्द्रनारायण सिंह अस्पताल र विराटनगरमा उपचार गराए। विराटनगरमा कुमको शल्यक्रिया भयो। दलित समुदाय मान्छे हुन नपाउनुको दर्दले अझै घाइते रहेको विष्णुपुर गाउँपालिका१ का जितु रामले बताए। संसारमा मानवताभन्दा ठूलो र महत्वपूर्ण कुरा अरू छैन। तर अझै हामी आहत र छौं, रामले भने, गणतन्त्र आएको १४ वर्षमा पनि सार्वजनिक धारा, पँधेरा, इनार र मन्दिर छोएको बहानामा मान्छे अपमानित बन्नुपर्ने विडम्बना छ।"
वैदेशिक ऋणले थिचिँदै मुलुक,"काठमाडौं : मुलुकको विकासका लागि भनेर सरकारले लिएको ऋणको भार बर्सेनि बढिरहेको छ। तिर्न बाँकी वैदेशिक ऋण ९ खर्ब ७६ अर्ब ५९ करोड रुपैयाँ पुगेको छ। बर्सेनि लिइएको ऋण क्रमशः तिर्दै आउँदा पनि चालू आर्थिक वर्षसम्म चुक्ता गर्नुपर्ने दायित्व अत्यधिक बढेको सार्वजनिक ऋण व्यवस्थापन कार्यालयको तथ्यांकले देखाउँछ। यसमा दातृ निकायसँग जति अवधि र ब्याजमा सम्झौता भएको हो त्यो पनि थपिन्छ। यस्ता ऋणको भुक्तानी अमेरिकी डलरलगायत विदेशी मुद्रामा गर्नुपर्छ। यसले नेपालको विदेशी विनिमय सञ्चिति निख्रिने जोखिम बढेको छ। विदेशी मुद्राको सञ्चिति घटेर फागुनसम्म ११ खर्ब ७० अर्ब रुपैयाँ मात्रै छ। गत माघ मसान्तमा ११ खर्ब ७३ अर्ब र असारसम्म १३ खर्ब ९९ अर्ब ३ करोड रुपैयाँबराबर थियो। हालको सञ्चितिले ६७ महिनाको वस्तु तथा सेवा आयात धान्न पर्याप्त रहने नेपाल राष्ट्र बैंकका अधिकारी बताउँछन्। नेपालले समयमै श्रीलंकाको अवस्थाबाट पाठ सिक्न जरुरी रहेको बताउँछन् राष्ट्र बैंकका पूर्वकार्यकारी निर्देशक नारायण पौडेल। श्रीलंकाले विगतमा लिएको वैदेशिक ऋण उच्च भएको र अहिले आएर भुक्तानी दायित्वले संकट निम्त्याएको पौडेलको ठम्याइ छ। उनका अनुसार सन् २०१५ देखि २०१९ को अवधिमा कुल गार्हस्थ्य उत्पादन ७ देखि २ प्रतिशतमा झर्यो। वैदेशिक ऋण १५ अर्ब अमेरिकी डलरले नेपालले विदेशी सञ्चिति जोगाउन अत्यावश्यकबाहेकको आयात निरुत्साहित गर्ने उपाय अवलम्बन गर्नुपर्छ। वैदेशिक वित्त र गैरऋणजन्य वैदेशिक सञ्चिति तत्काल परिचालन गर्नुपर्छ, पौडेल भन्छन्, वैदेशिक विप्रेषण तथा लगानीलाई निरन्तर प्रोत्साहित गर्नुपर्छ। अर्थविद् डा रमेश पौडेलका अनुसार मुलुकसँग स्वदेशी नोट जति भए पनि मुलुक बलियो हुँदैन। मुलुक बलियो हुन विदेशी मुद्रा बढ्न जरुरी रहेको अर्थविद् डा पौडेल बताउँछन्। उनका अनुसार अब विदेशी मुद्रा आर्जन गर्ने स्रोत बढाउनुपर्छ। गएको वर्ष विदेशी ऋणको साँवा र ब्याज भुक्तानी बढी तिर्नुपर्यो। जसले गर्दा विदेशी मुद्रामा अहिले दबाब परेको हो। यसमा आयात बढी पनि भयो, उनी भन्छन्, यद्यपि ऋणको भार बढ्दै जाँदा सञ्चितिमा भोलिको दिनमा झन् दबाब पार्छ। मुलुकले २०७७७८ मा वैदेशिक ऋणको साँवा २३ अर्ब २६ करोड ८६ लाख रुपैयाँ भुक्तानी गरेको छ। ब्याजबापत ६ अर्ब १७ करोड ३५ लाख तिरेको छ। नेपालले विदेशी मुलुकका लागि प्रतिबद्धता शुल्क मात्रै १० करोड १० लाख र राष्ट्र बैंक कमिसनतर्फ १० करोड ७४ लाख रुपैयाँ भुक्तानी भएको छ। समीक्षा अवधिमा सरकारको कुल ऋणमध्ये ५३७८ प्रतिशत वैदेशिक छ। यसबाहेक ४६२२ प्रतिशत आन्तरिक ऋण हो। राष्ट्र बैंकका प्रवक्ता डा गुणाकर भट्ट श्रीलंकाले वैदेशिक ऋण धेरै लिएको र उनीहरूका नीतिमा समस्या परेकाले आर्थिक संकट आएको बताउँछन्। तर, नेपालले विदेशी ऋण धेरै कम लिएकाले यस्तो अवस्था नआउने प्रवक्ता डा भट्टको भनाइ छ। श्रीलंकाको ऋण नै धेरै थियो । यसै बेला उनीहरूले बढी अनुदान बाँडे। उद्योग कलकारखाना पनि खस्कियो, डा भट्ट भन्छन्, यसैले संकट आएको देखिन्छ। नेपालले भने विदेशी ऋणमा दबाब छैन। अर्थ मन्त्रालयका प्रवक्ता ढुण्डीप्रसाद निरौलाका अनुसार विकासोन्मुख मुलुक सबै ऋणबाटै चल्ने हुन्। ऋण पनि बढिरहेको छ। भुक्तानी सन्तुलन र विकास ऋणको विषय फरक हुन्। त्यो मोडालिटीमा ऋण निरन्तर चलिरहन्छ। तर, दातासँगबाट शोधभर्ना हामीले कति गर्न सक्यौं भन्ने महत्वपूर्ण हो, प्रवक्ता निरौला भन्छन्, ऋण पनि लामो समयदेखि खर्च गरेका रकमहरू अझै विदेशीसँग शोधभर्ना गर्न अल्झिरहेको अवस्था छ। यसो हुँदा विगतमा हामीले नेपाल सरकारको स्रोतबाट खर्च गर्यौं। जसले १ खर्ब ७ अर्बभन्दा बढी विदेशीसँग शोधभर्ना हुन बाँकी देखिन्छ। यो भनेको ४० अर्ब अनुदान छ। यसमा ब्याज परेन। बाँकी ६६ अर्ब ऋण खर्च भयो। सोबराबरको डलरमा ऋण आउन अझै बाँकी रहेको उनको भनाइ छ। भन्छन्, यो पैसा ल्याउन सके पनि धेरै राहत हुन्छ। सो रकम लिन पहल भएको छ। उनका अनुसार निर्यातभन्दा धेरै बढी आयात हुँदा साढे ११ खर्बभन्दा बढी व्यापार घाटा भएको छ। विदेशी विनिमय सञ्चिति ६७ महिना धान्ने छ। यसो हेर्दा अहिले अर्थतन्त्र दबाबमा छ। बजारमा हल्ला भएअनुसार बिग्रेको अवस्था भने होइन, उनी भन्छन्, हामीले शतर्कतापूर्वक परिचालन गर्नुपर्छ। अहिले धेरैले श्रीलंकासँग मात्रै जोडेर नकारात्मक सन्देश गएको छ। त्यस्तो होइन। अर्थमन्त्री जनार्दन शर्माको नेतृत्वमा मुलुकको यथार्थ अवस्थाबारे नागरिकलाई सुसूचित गर्नुपर्छ भनेर समीक्षा गरिएको उनको भनाइ छ। यसैले अब सम्बन्धित मन्त्रालय, निकायलाई यथार्थ अवस्थाबारे जानकारी गर्न भनिएको उनी बताउँछन्। सार्वजनिक ऋण व्यवस्थापन कार्यालय प्रमुख मुक्तिप्रसाद पाण्डे वैदेशिक ऋण भुक्तानीमा अहिले समस्या नरहेको दाबी गर्छन्। हामीले लिएको सबै ऋण कुल गार्हस्थ उत्पादन (जीडीपी)को ४० प्रतिशतमा छ। यो सामान्य फिगर हो, पाण्डे भन्छन्, श्रीलंकाजस्तो हामीले वैदेशिक मुद्रामा ऋण जारी गरेका छैनौं। हाम्रो आन्तरिक ऋण राष्ट्रिय मुद्रामै हो। वैदेशिक ऋण प्रायः परियोजनामा आधारित छन्। यस्तो ऋण ठूलो रकममा छैन। यसैले आन्तरिक र बाह्य (वैदेशिक) ऋणकै कारण अर्थतन्त्रलाई भार बनाएर अफ्ठ्यारो हुने अवस्था छैन। मुलुक भित्रिने विदेशी रकमभन्दा बाहिरिने बढी हुँदा शोधनान्तर घाटा फागुनसम्म २ खर्ब ५८ अर्ब रुपैयाँ पुगेको छ। विदेशी मुलुकबाट सामान आयात अत्यधिक बढिरहँदा शोधनान्तर घाटामा प्रभाव परेको हो। यसले अहिले विदेशी विनिमय सञ्चितिमा दबाब परेको जानकार बताउँछन्। भन्सार विभागको तथ्यांकअनुसार चालू आवको फागुनसम्ममा १३ खर्ब ८ अर्ब ७३ करोड रुपैयाँबराबरको आयात भएको छ। महिनामै खर्बभन्दा माथि आयात हुन थालेको छ। यस्तै गतिमा आयात बढिरहे मुलुकले ऋण तिर्न चुनौती हुने सरोकारवालाको तर्क छ। विदेशी मुद्रा जोगाउन राष्ट्र बैंकले कम आवश्यकता अर्थात् विलासिताका वस्तु आयात नियन्त्रण गर्न प्रत्यक्ष वा अप्रत्यक्ष रूपमा निर्देशन दिएको छ। यद्यपि मुलुकभित्रै उत्पादन गर्ने क्षमता नहँुदा धनियाँदेखि तोरीलगायत खाद्य आयातमै भर पर्नुपरेको छ। यो पनि युद्धमा होमिएको रूस र युक्रेनबाट। सो देशबीचको द्वन्द्वले गर्दा अन्तर्राष्ट्रिय स्तमै मूल्यवृद्धि भइरहेकाले आयातीत वस्तु खरिदमा धेरै मूल्य चुकाउनु परेको छ।अन्तर्राष्ट्रिय स्तरमै मूल्यवृद्धि हुँदा र विदेशी मुद्रा कम हँुदा श्रीलंकाको अर्थतन्त्र धरापमा परेको हो। श्रीलंका चरम आर्थिक संकटमा छ। यो देशले वैदेशिक ऋण धेरै लिएको थियो। सोही ऋण फर्काउँदा भएको विदेशी मुद्रा सकियो। महालेखा परीक्षकको कार्यालयका सहायक प्रवक्ता नेत्रप्रसाद पौडेलका अनुसार नेपाल र भारतको स्थिर विनिमयदर भए पनि खुला सीमानाका कारण पारीका व्यापारीले नेपाली रुपैयाँ अवमूल्यन हुने गरी अवैध कारोबार गर्ने गरेको देखिएको छ। भन्छन्, कतिपय नेपाली पैसा भारतका व्यवसायीको गल्लामा समेत गएर बसिरहेको हुन्छ। पैसा कहाँ गयो भन्ने यो पनि एउटा कारण हो। बजेटसँग सार्वजनिक ऋण (आन्तरिक र बाह्य)को आकार बढ्दो छ। यसो हुँदा ऋणको साँवा भुक्तानी वार्षिक वृद्धिदर बढ्दै गएको तथ्यांकमा देखिन्छ। सानो आकारको कुल गार्हस्थ उत्पादन, न्यून अंशको कुल गार्हस्थ बचत, आयातमा आधारित राजस्व संरचना, वैदेशिक सहायताको कमजोर प्रशोचन क्षमता एवं उचित प्रतिफल प्राप्त गर्नमा कमजोर रहेको पुँजीगत खर्च जस्ता कारणले ऋणको दिगोपनमा संवेदनशील हुनुपर्ने सार्वजनिक ऋण व्यवस्थापन कार्यालयले औंल्याएको छ। पछिल्लो समय समग्रमा मुलुकको कुल गार्हस्थ उत्पादनमा सार्वजनिक ऋण भुक्तानीको अनुपात २२३ प्रतिशत छ। नेपालले समग्रमा तिर्नुपर्ने वैदेशिक ऋणको दायित्व बढ्दो छ। पछिल्ला वर्ष बहुपक्षीय ऋण दायित्व १३८२ प्रतिशतले बढेको छ। द्विपक्षीय ऋण दायित्व १५०१ प्रतिशतले बढेको छ। सार्वजनिक ऋण व्यवस्थापन कार्यालयका अनुसार वैदेशिक ऋणको दायित्व घटबढ हुनुमा साँवा भुक्तानी र ऋण प्राप्तिका अतिरिक्त विनिमय दरमा हुने परिवर्तन पनि प्रमुख कारकका रूपमा छ। यस्तै, २०७२ सालमा गएको भूकम्पपछिको पुनर्निर्माणमा बाह्य ऋण बढी लिइएको थियो। २०७६७७ र २०७७७८ मा कोभिड महामारीको सामना गर्न लिइएको आन्तरिक र बाह्य ऋणमा भएको वृद्धि मूल कारण रहेको कार्यालयका अधिकारी बताउँछन्। नेपालले १८ दातृ निकायसँग १० वटा मुद्रामा ऋण सम्झौता गरेको छ। दातृ निकाय बहुपक्षीय र द्विपक्षीय छन्। कुल ऋणको ८७ प्रतिशत बहुपक्षीय र १२ प्रतिशत द्विपक्षीय दातृ निकायबाट लिएको देखिन्छ। बहुपक्षीय दातृ निकायअन्तर्गत एसियन डेभलपमेन्ट बैंक (एडीबी), युरोपियन इकोनोमी काउन्सिल (ईईसी), युरोपिएन इन्भेस्टमेन्ट बैंक (ईआईबी), एसियन इन्फ्रास्ट्रक्चर इन्भेष्टमेन्ट बैंक (एआईआईबी), इन्टरनेसनल डेभलपमेन्ट एसोसिएसन (आईडीए), इन्टरनेसनल फन्ड फर एग्रिकल्चर डेभलपमेन्ट आईफाड), इन्टरनेसनल मोनेटरी फन्ड (आईएमएफ), नर्डिक डेभलपमेन्ट फन्ड (एनडीएफ) र अर्गनाइजेसन अफ द पेट्रोलियम एक्सपोर्टिङ कन्ट्री (ओपेक) छन्। तर प्रत्येक यी सबैबाट ऋण लिएको छैन। पछिल्लो तथ्यांकअनुसार दातृ निकायगत वैदेशिक ऋण दायित्वमा अधिकांश अंश बहुपक्षीय स्रोतमा आईडीए र एडीबीको छ। कुल वैदेशिक ऋणको बढी हिस्सा इन्टरनेसनल डेभलपमेन्ट एसोसिएसन (आईडीए)को ५०४४ प्रतिशत छ। यससँगै एडीबीको ३१३६, आईएमएफ ३५१, आईफाड १०३, ओपेक ०८६, ईआबी ०४३, एनडीएफ ०२३, र ईईसी ००३ प्रतिशत छ। द्विपक्षीय दातृ निकायअन्तर्गत जापानसँगको ऋण बढी छ। सो देशसँग कुल वैदेशिक ऋणको ४७१ प्रतिशत छ। यसपछि चीनसँगको ऋण ३३९ र भारतसँग ३२९ प्रतिशत छ। दक्षिण कोरियासँग कुल ऋणको ०७०, कुवेत कोषबाट ०१३, बेल्जियमसँग ००८, साउदी कोषसँग ००७ र फ्रान्ससँगको ००३ प्रतिशत ऋण तिर्न बाँकी छ। नेपालले पछिल्लो समय अनुदान एकदम कम मात्रै पाएको छ। यसैले मुलुकको विकास खर्च ऋणमै भर छ। चालू आवको बजेटले वैदेशिक अनुदान २७ अर्ब ६ करोड लिन सकिने अनुमान गरेको थियो। आगामी आर्थिक वर्षको बजेट तयारीमा जुटेको अर्थ मन्त्रालयले पनि एडीबीलगायत दातृ निकायसँग ऋण लिन छलफल गरेको छ। यद्यपि चालुू आव २०७८७९ को बजेटले वैदेशिक ऋण १ खर्ब ६५ अर्ब १० करोड लिने लक्ष्य राखेको छ। विगतका वर्ष हेर्दा लक्ष्यअनुसार प्रायः वार्षिक आधा मात्रै ऋण लिएको देखिन्छ। यद्यपि चालू आवको फागुनसम्म ६१ अर्ब ६४ करोड वैदेशिक ऋण प्राप्त भएको सार्वजनिक ऋण व्यवस्थापन कार्यालय प्रमुख पाण्डेको भनाइ छ। उनका अनुसार यही अवधिमा मुलुकले यसअघिका यस्तो ऋणबापत १४ अर्ब ९० करोड रुपैयाँ साँवा भुक्तानी गरेको छ। साथै ब्याज पनि ४ अर्ब २९ करोड रुपैयाँ भुक्तानी गरेको छ। नेपालले २०७७७८ मा कुल वैदेशिक ऋण १ खर्ब २८ अर्ब ७० करोड १६ लाख ९ हजार रुपैयाँ प्राप्त गरेको थियो। सो ऋण २०७६७७ को तुलनामा २०८५ प्रतिशतले घटेको ऋण व्यवस्थापन कार्यालयको तथ्यांकमा उल्लेख छ। पछिल्लो समय अमेरिकी डलरमा भएको उतारचढावका कारण बाह्य ऋणमा कमी भएको सरोकारवाला बताउँछन्। वैदेशिक ऋणको प्रक्रिया कसैले पैसा चाहिएर बैंकमा गएर ऋण लिएजस्तो होइन। पाण्डेका अनुसार कुनै ऋण लिन प्रक्रियामै दुई वर्षसम्म लाग्छ। यसका लागि पहिला प्रोजेक्टको नेगोसिएसन हुनुपर्छ। यसमा दाताले मान्नुपर्छ। यो देशले ऋण तिर्न सक्छ भन्ने लाग्यो भने बल्ल कर्जा दिन्छ। नीतिभित्र छिर्नुपर्छ, उनी भन्छन्, धेरै जस्तो बहुपक्षीय ऋणमा नेगोसिएसन भइरहेको छ। प्रोजेक्ट आइरहेको छ। सकिएको ऋण तिरिरहेको छ। यो निरन्तर भइरहने प्रक्रिया हो। अर्थ मन्त्रालयको वैदेशिक सहायता महाशाखाका प्रशासन शाखा प्रमुख खिमबहादुर कुँवर वैदेशिक ऋण परियोजनाको अवधिअनुसार लिने गरेको बताउँछन्। उनका अनुसार ऋणको प्रकृतिअनुसार सामान्यतः २० वर्ष अवधिसम्मको कर्जा लिइएको छ। प्रायः आईफाडसँग लिएको ऋण ४० वर्ष अवधिको हुन्छ। एडीबीको कुनैमा २४ र कुनैमा ३२ वर्षसम्मको छ। आईएमएफको ब्याज नलाग्ने ईसीएफ ऋण छोटो अवधि अर्थात् १० वर्षसम्मको हुन्छ। यसबाहेकका कर्जा भने लामो अवधिका हुने गरेका छन्। दातृ निकायबाट लिने ब्याजदर संस्थाअनुसार फरकफरक छ। ऋण लिएको विदेशी मुद्राको आधारमा ब्याजदर निर्धारण हुन्छ। जस्तैः जापानको ००१ देखि ०१ प्रतिशत पनि छ। आईफाड र विश्व बैंकको ०७५ प्रतिशत छ। एडीबीको ग्रेस अवधिमा १ प्रतिशत र अरूबेला १५ प्रतिशत छ। श्रीलंकाको वैदेशिक ऋण उच्च भएको र अहिले भुक्तानी दायित्वले संकट निम्त्याएको हो। सो घटनाबाट नेपालले समयमै पाठ सिक्न जरुरी छ। नारायण पौडेल, पूर्वकार्यकारी निर्देशक, नेपाल राष्ट्र बैंक श्रीलंकाले ऋण नै धेरै लिएको र उनीहरूका नीतिमा समस्या परेकाले त्यस्तो स्थिति आएको हो। उनीहरूले बढी अनुदान बाँडे। उद्योग खस्कियो। नेपालले श्रीलंकाजस्तो ऋण लिएको छैन। डा गुणाकर भट्ट, प्रवक्ता, नेपाल राष्ट्र बैंक अब बढी ऋणमै भर पर्नुपर्ने अवस्था छ। वैदेशिक ऋण बढ्दा यसको उपयोगिता पनि बढ्नुपर्यो। ऋण ल्याएर साधारण खर्चमा जाने स्थिती भए राष्ट्रका लागि ठूलो दुर्भाग्य हो। डा रमेश पौडेल, अर्थविद् वैदेशिक ऋण भुक्तानीमा अहिले समस्या छैन। हामीले लिएको सबै ऋण कुल गार्हस्थ उत्पादन (जीडीपी)को ४० प्रतिशत छ। यो सामान्य फिगर हो। श्रीलंकाजस्तो हामीले वैदेशिक मुद्रामा ऋण जारी गरेका छैनौं। मुक्तिप्रसाद पाण्डे, प्रमुख, सार्वजनिक ऋण व्यवस्थापन कार्यालय निर्यातभन्दा धेरै बढी आयात हुँदा ११ खर्ब ५० करोडभन्दा बढी व्यापारघाटा भएको छ। विदेशी विनिमय सञ्चिति ६७ महिना धान्ने छ। यसो हेर्दा अहिले अर्थतन्त्र दबाबमा छ। ढुण्डीप्रसाद निरौलाप्रवक्ता, अर्थ मन्त्रालय"
आचारसंहिता सम्बन्धमा थप निर्णय हुन सक्छ : निर्वाचन आयोग,"काठमाडौं : निर्वाचन आयोगले स्थानीय निर्वाचन आचारसंहिता सम्बन्धमा थप निर्णय हुनसक्ने बताएको छ। प्रमुख प्रतिपक्षी दल नेकपा एमालेले आचारसंहिता सम्बन्धमा लिखितरुपमा असहमति जनाएपछि यस विषयमा आयोगले ध्यानाकर्षण भएको जनाएको हो। नियमित प्रेस ब्रिफिङमा आयोगका सहप्रवक्ता सूर्यप्रसाद अर्यालले निर्वाचन आचारसंहिताबारे अध्ययन गरेर थप निर्णय गर्न सकिने बताए। निर्वाचन आचारसंहिताबारे अध्ययन गरेर थप निर्णय हुनसक्छ। प्रमुख प्रतिपक्षी दलबाट आचारसंहिता सम्बन्धमा केही कुरा उठेको छ। यो विषयलाई आयोगले गम्भीररुपमा लिएको छ, उनले भने। निर्वाचन आयोगले जारी गरेको स्थानीय तह निर्वाचन आचारसंहिताको विषयमा एमालेले लिखितरुपमै ६ बुँदे असहमति जनाएको थियो। महासचिव शंकर पोखरेल नेतृत्वको टोलीले बिहीबार निर्वाचन आयोगका प्रमुख आयुक्त दिनेश थपलियालाई भेटेर असहमति राखेका थिए। प्रचार प्रसारमा सामाजिक सञ्जालको प्रयोग गर्न पाउनुपर्ने, मतपत्र निलो बनाउनुपर्ने लगायत माग एमालेले अघि सारेको छ।"
उद्योग मन्त्री दिलेन्द्रप्रसाद बडूले गरे पदभार ग्रहण,"काठमाडौंः नवनियुक्त उद्योग वाणिज्य तथा आपूर्तिमन्त्री दिलेन्द्रप्रसाद बडूले पदभार ग्रहण गरेका छन् । मन्त्रालयमा बिहीबार पदभार ग्रहण गर्दै मन्त्री बडूले साना तथा मझौला उद्योग महाशाखा गठन गर्ने र त्यसको छुट्टै नीति निर्माण,अध्ययनका लागि मन्त्रालयका सहसचिवको नेतृत्वमा कार्यदल गठन गर्ने निर्णयमा हस्ताक्षर गरे । मन्त्री बडूले कोरोना महामारीले सिथिल बनेको अर्थतन्त्र पुनःचलायमान हुन थालेको र मुलुकको अर्थतन्त्रसँग जोडिएको मन्त्रालयका तात्कालिक र दिर्घकालीन समस्या एवं चुनौतिहरु सबै मिलेर समाधान गर्नुपर्नेमा जोड दिए । उनले आयात र निर्यातको चेन सन्तुलनका लागि तत्कालिन र दिर्घकालीन योजना निर्माण गरेर अघि बढ्ने बताए । यसअघि मन्त्री बडूले कानुन,न्याय तथा संसदीय मामिला मन्त्रालयमा जिम्मेवारी सम्हाल्दै आएका थिए ।"
एमालेले भन्यो आचारसंहिताले लोकतन्त्रिक हक खोस्नु हुँदैन,"काठमाडौं : नेकपा एमालेका महासचिव शंकर पोखरेलले निर्वाचन आयोगले जारीको गरेको निर्वाचन आचारसंहिता आफ्नो दलले पालना गर्न तयारी रहेको बताएका छन्। तर, आचारसंहितामा रहेको लोकतन्त्रिक हक कुण्ठित हुने प्रावाधान आयोगले हटाउनुपर्ने बताए। चैत ३ मा राजपत्रमार्फत वैशाख ३० गते हुने स्थानीय तह निर्वाचन २०७९ का लागि निर्वाचन आचारसंहिता सार्वजनिक गरिएको थियो। आचारसंहिता संविधान र कानुनसँग बाझिएको भन्दै एमालेले निर्वाचन आयोगलाई बिहीबार ६ बुँदे लिखित असहमति पत्र बुझाएको छ। आचारसंहिताको दफा २ (न), दफा ४ को उपदफा (थ), दफा ५, दफा ११(ज), दफा १२(ढ), (ण), दफा ३६ र आचारसंहिता अनुसूची ३ को (८) का विषयमा एमालले कडा आपत्ति जनाएको छ। पार्टीका महासचिव शंकर पोखरेलले आयोगका प्रमुख आयुक्त दिनेश कुमार थपलियालाई पत्र बुझाए। महासचिव पोखरेललको नेतृत्वमा निर्वाचन विभाग प्रमुख विष्णु रिमाल, उपप्रमुख निरज अचार्य, सचिव केदार कोइराला, कानुन विभागको प्रमुख रमेश बडाल टोलीमा सहभागी थिए। निर्वाचन आयोगले चैत २२ गते जारी गरेको अचारसंहिताको विषयमा छलफल गर्न बैठक बोलाएको थियो। आचारसंहिता कार्यान्वयको विषयमा राजनीतिक दलको प्रतिबद्धता लिने कार्यक्रममा वादविवादका कारण उत्पन्न तनाव तथा असहज अवस्था सिर्जना भएको थियो। बिहीबार एमालले लिखितरुपमा पार्टीको दृष्टिकोण निर्वाचन आचारसंहिताको सन्दर्भमा आयोगमा राखेको हो। हाम्रो पार्टी आचारसंहिता पालना गर्न प्रतिबद्ध छ। आचारसंहिता सबैले पालना गर्नुपर्छ भन्ने पक्षमा हाम्रो पार्टी उभिएको छ। अचारसंहिताका कतिपय व्यवस्थाले निर्वाचन प्रचारप्रसार 'कन्फियुजन' बनाइरहेको छ। 'यसलाई स्पष्ट पार्न आयोगलाई आग्रह गरेका छौं, महासचिव पोखरेलले भने, खास गरेर लोकतन्त्रमा राजनीतिक दलहरुले आफ्ना विचार तथा मान्यताहरु मतदाता समक्ष राख्ने, प्रचारप्रसार गर्ने, आधुनिक सञ्चार माध्यम समाजिक सञ्जाललाई प्रचारका माध्यमका रुपमा प्रचारका प्रणालीको अभ्यासमा लानुपर्छ। यसको प्रयोगले निर्वाचनमा दलहरुले प्रचारमा गर्ने खर्च घटाउने माध्यमा रुपमा रहने उनले बताए। निर्वाचन स्वथ्य, निष्पक्ष, मर्यादित बनाउन नेता पोखरेलले आयोगसँग माग गरे। एक तरिकाले जनतामा छनौटको आधारमा सबै राजनीतिक दलहरुले आफ्ना विचार राख्ने वातावरण आचारसंहिताले प्रदान गर्नुपर्छ, उनले भने, यसमा निर्वाचन आयोगले निर्वाचन प्रचारप्रसारको लोकतन्त्रिक हक कुण्ठित हुँदैन भन्ने कुरामा आसस्वत पार्ने प्रयास गरेको छ। सबै लोकतान्त्रिक अभ्यासद्वारा निर्वाचन आयोग अघि बढ्नुपर्नेमा उनले जोड दिएका छन्। हामीले आफ्नो कुरा लिखितरुपमा दिएका छौं। हामी प्रतिपक्षमा छौं भने आफ्नो फाइदाका कुरा मात्रै गर्दैनौं। लोकतन्त्रका मूल्यमान्यतालाई निर्वाचनसँग जोड्न खोजेका छौं। अब व्यवस्थित निर्वाचन कानुन बनाइनुपर्छ। नियमावलीहरु व्यवस्थित गरिनुपर्छ, उनले भने। आचारसंहिताले प्रधानमन्त्री, मन्त्रीहरु निर्वाचनको प्रचारमा जान रोकेको छ। यसलाई अभ्यासमा लान सकिन्छ भने राम्रै हुने उनले औंल्याए। तर लोकतान्त्रिक सिस्टमाका हिसाबले हामी के ठान्छौं भने प्रधानमन्त्री, मुख्यमन्त्री जान नमिल्ने कुरा पछिसम्मका लागि उपयुक्त होइन। अहिलेको कानुनले रोकेको छ। यो कानुनको पालना गर्ने कर्तव्य सरकारको पनि हो, निर्वाचन आयोगको पनि हो। तर, भविष्यमा यसलाई सच्चयाइनुपर्छ। निर्वाचन आयोगसंग नेकपा एमालेको टसल नपरेको उनले दाबी गरे। सत्ता पक्षलाई पर्ने अप्ठ्यारालाई पनि हामीले उठाएका छौं। विगतमा प्रयोग भइआएको रंगकै मत पत्रमा प्रयोग गर्नु पर्छ, उनले भने।"
कांग्रेसले लोकतन्त्र दिवसका दिन घोषणापत्र सार्वजनिक गर्ने,"काठमाडौं : सत्तारुढ नेपाली कांग्रेसले लोकतन्त्र दिवसका दिन वैशाख ११ गते चुनावी घोषणापत्र सार्वजनिक गर्ने भएको छ। बिहीबार बसेको स्थानीय तह निर्वाचन घोषणापत्र तयारी समितिको बैठकले वैशाख ११ गते घोषणापत्र सार्वजनिक गर्ने निर्णय गरेको हो। स्थानीय तहको निर्वाचन वैशाख ३१ गते हुँदैछ। महामन्त्री गगनकुमार थापा नेतृत्वको समितिले पहिला सानो टिम बनाएर छलफल गरेर समेट्नुपर्ने विषय संकलन गर्ने र त्यसपछि सबै मस्यौदा एकीकृत गरेर अन्तिम रुप दिनेगरी कार्यविभाजन गरेको छ। अन्तिम मस्यौदा तयार गरेर ११ गते सार्वजनिक कुरा भएको छ, केन्द्रीय सदस्य अजयबाबु शिवाकोटीले भने। उनले ११ गते घोषणापत्र सार्वजनिक गर्ने र १२ गते उम्मेदवारी मनोनयन दर्ता गरिने बताए। घोषणापत्रका लागि विभिन्न माध्यममार्फत व्यापक सुझाव संकलन गरिने उनको भनाइ छ। टोल फ्रि नम्बरसहित अन्य माध्यमबाट आम नागरिकबाट सुझाव लिन्छौं, उनले भने।"
"संसद नाराबाजीमै सकियो, अदालत अदालत जस्तो भएन :अध्यक्ष लिङदेन","इलाम : राष्ट्रिय प्रजातन्त्र पार्टीका अध्यक्ष राजेन्द्र लिङदेनले अदालत अदालत जस्तो नभएको आरोप लगाएका छन् । इलामको सूर्योदयमा राप्रपाको आमसभालाई सम्बोधन गर्दै अदालतले अदालत जस्तो काम नगरेको आरोप लगाए । नागरिकले न्यायको लागि आश गर्ने ठाउँ नै सकिएको उनको भनाइ छ । उनले भने, 'एउटा न्यायाधीश अर्को न्यायधीशको विरुद्ध भष्टाचारी भन्छ यो सामान्य कुरा हो ।' अध्यक्ष लिङदेनले कतै न्याय पाइएन भने अदालत जान्छु भन्ने दिन सकिएको बताए । उनले संसद पनि संसद जस्तो नभएको दावी गरे । संसदले जनताको समस्यामा निर्णय लिन नसकेको आरोप लगाए । संसदले काम नगरेको कति भयो तपाईंलाई थाहा छ भन्दै उनले भने, 'संसद नाराबाजी गरेरै सकियो । आज संसद छ कि छैन भन्ने अवस्थामा छ ।' उनले प्रदेश संरचना आवश्यक नरहेको बताए । उनले भने, 'केन्द्र र स्थानीय तह भए पुग्छ प्रदेश आवश्यक छैन ।' उनले एकतीस वर्षदेखि केहि दलको बन्दक बनेको आरोप लगाए । कार्यक्रममा अभिनेतृ, राप्रपाकी केन्द्रीय सदस्य रेखा थापालगायतले सम्बोधन गरेका थिए ।"
"नेपालगञ्जमा ओली र थापाबीच भेट, के भयो कुराकानी?",काठमाडौं : नेकपा एमालेका अध्यक्ष एवं पूर्वप्रधानमन्त्री केपीशर्मा ओली र राप्रपा नेपालका अध्यक्ष एवं पूर्वउपप्रधानमन्त्री कमल थापाबीच नेपालगञ्जमा भेटवार्ता भएको छ। उपाध्यक्षद्वय राजीव पराजुली र राजेन्द्र वीर राय तथा सहमहामन्त्री हिक्मत ढकालका साथमा नेपालगञ्जमा रहेका थापाको बिहीबार ओलीसँग भेट भएको हो। भेटमा आसन्न स्थानीय तह निर्वाचनमा चुनावी गठबन्धन गर्ने विषयमा छलफल भएको नेता शशी भण्डारीले जानकारी दिए। भेटमा राप्रपा नेपालका उम्मेदवारले सूर्य चिन्हबाटै चुनाव लड्ने विकल्पमा पनि छलफल भएको थियो। यसै साताभित्र एमालेसँग गठबन्धनको मोडालिटी टुंग्याउने तयारी रहेको भण्डारीको भनाइ छ। उनकाअनुसार थापाले बुधबार पनि बालकोट पुगेर ओलीसँग भेट गरेका थिए। भेटमा ओलीले राजेन्द्र लिङ्देनको राप्रपासँग घोषित गठबन्धन नहुने बताएको भण्डारीको दाबी छ।
मन्त्रिपरिषद्ले गर्यो विभिन्न देशमा रिक्त राजदूत नियुक्तिका लागि २० जनाको नाम सिफारिस,"काठमाडौं : सरकारले विभिन्न देशमा रिक्त राजदूत नियुक्तिका लागि २० जनाको नाम सिफारिस गरेको छ। बिहीबार साँझ बसेको मन्त्रिपरिषद् बैठकले परराष्ट्र सेवाबाट ८ जना र १२ जनाको नाम राजनीतिक दलबाट सिफारिस गरिएको स्वास्थ्य मन्त्री विरोध खतिवडाले जानकारी दिए। कर्मचारी र नेताहरु मिलाएर राजदूत नियुक्ति सिफारिस गरिएको छ, उनले भने। २० जनामा माओवादी केन्द्रको निर्वाचन आयोग प्रमुख विष्णुपुकार श्रेष्ठ, एकीकृत समाजवादीबाट मिलन तुलाधर, केशवराज पोखरेल, डिल्ली पौडेल, जसपाबाट नवराज सुवेदीलगायत रहेका छन्। परराष्ट्र सेवातर्फ भने नाम खुलाइएको छैन। त्यसैगरी मन्त्रिपरिषद्ले नेपाल टेलिकमको प्रबन्ध निर्देशकमा सुनिल पौडेललाई नियुक्त गरेको छ। सञ्चार मन्त्रालयको छनोट समितिले सिफारिस गरेका तीन जनामध्ये क्याविनेटले पौडेललाई नियुक्त गरेको हो।"
२० जना राजदूतमा को को भए सिफारिस ?,"काठमाडौं : सरकारले विभिन्न देशमा रिक्त राजदूत नियुक्तिका लागि २० जनाको नाम सिफारिस गरेको छ। बिहीबार साँझ बसेको मन्त्रिपरिषद् बैठकले परराष्ट्र सेवाबाट ८ जना र १२ जनाको नाम राजनीतिक दलबाट सिफारिस गरिएको स्वास्थ्य मन्त्री विरोध खतिवडाले जानकारी दिए। कर्मचारी र नेताहरु मिलाएर राजदूत नियुक्ति सिफारिस गरिएको छ, उनले भने। को को छन्? विष्णुपुकार श्रेष्ठ (चीन), दानबहादुर तामाङ (दक्षिण अफ्रिका), शर्मिला पराजुली ढकाल (स्पेन), बासुदेव मिश्र (श्रीलंका), मिलन तुलाधर (रुस), कैलाश पोखरेल (अस्ट्रेलिया), डिल्लीराज पौडेल (मलेसिया), शान्ता रिजाल (इजरायल), ज्योति प्याकुरेल (दक्षिण कोरिया), प्राडा रामसुरज राय यादब (डेनमार्क), नवराज सुवेदी (साउदी अरब), नरेशविक्रम ढकाल (देश नखुलेको) परराष्ट्र सेवातर्फ (देश नखुलेको) : घनश्याम भण्डारी, हरिशचन्द्र घिमिरे, तिर्थराज वाग्ले, डोरनाथ अर्याल, सुशिलकुमार लम्साल, भरतकुमार रेग्मी, निर्मलराज काफ्ले र दुर्गाबहादुर सुवेदी।"
स्थानीय तह निर्वाचन : म्याग्दीमा पाँच दलले चुनावी तालमेल गर्ने,"बेनी :आगामी बैशाख ३० गते हुने स्थानीय तह चुनावमा म्याग्दीमा सत्ता गठबन्धनका पाँच दलले तालमेल गर्ने भएका छन् । नेपाली कांग्रेस, नेकपा माओवादी केन्द्र, नेकपा एकीकृत समाजवादी, राष्ट्रिय जनमोर्चा र जनता समाजवादी (जसपा) का नेताहरुको बिहीबार बेनीमा बसेको संयुक्त बैठकले म्याग्दीका छवटै स्थानीय तहमा साझा उम्मेदार तय गर्ने निर्णय गरेका हुन् । सबै दलको वडा तहबाट आएको रिपोर्टको आधारमा दलहरुबीच पालिका र उम्मेदवार बाँडफाँडका लागि सहमति गरिने नेपाली कांग्रेस म्याग्दीका सचिव हिराबहादुर पुनले बताए । 'गठबन्धनमा आवद्ध दलहरुको शक्ति सन्तुलनको आधारमा पालिका र वडामा उम्मेदवार बाँडफाँडको निर्णय हुन्छ, 'उनले भने, 'चुनावी तालमेल गर्न जिल्ला र पालिकास्तरीय संयन्त्र बनाएका छौं।' बैठकमा कांग्रेस सभापति खम्बिर गर्बुजा, माओवादी केन्द्रका जिल्ला संयोजक रेशम जुग्जाली, नेकपा एकीकृत समाजवादीका अध्यक्ष कृष्णकुमार विश्वकर्मा, राष्ट्रिय जनमोर्चाका जिल्ला अध्यक्ष छबि विश्वकर्मा र जनता समाजवादीका अध्यक्ष देबेन्द्रबहादुर विश्वकर्मालगायत नेताहरुको उपस्थिति थियो । २०७४ को निर्वाचनमा कांग्रेसले बेनी नगरपालिकामा प्रमुख र तीन गाउँपालिका अध्यक्ष, दुई गाउँपालिका उपाध्यक्ष र १५ वटा वडामा अध्यक्ष जितेको थियो । माओवादी केन्द्रले सातवटा वडा जितेको थियो । एमालेले दुई गाउँपालिका अध्यक्ष, तीन गाउँपालिका उपाध्यक्ष र २३ वटा वडा अध्यक्ष जितेको थियो । बेनी नगरको उपप्रमुख राप्रपाले जितेको थियो ।"
एमाले र केपी ओलीका कारण मधेसी जनताले अधिकार पाएनन् : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले मधेसी जनताको पहिचान र अधिकारसहितको संविधान संसोधन प्रस्ताव पारितको बाधक एमाले रहेको बताएका छन्। सिराहको मिर्चैयामा आयोजित कार्यक्रममा सम्बोधन गर्दै उनले त्यसका असली भागिदार केपी शर्मा ओली रहेको बताए। 'मधेसी जनताको पहिचान र अधिकार संविधानमा जति लेखिनुपर्थ्यो, लेखिएन। मधेसी जनताको अधिकारलाई परिमार्जनका निमित्त संसद सचिवालयमा प्रस्तावसमेत दर्तासमेत भयो। एमाले भन्ने पार्टी र केपी ओली भन्ने नेताकै कारण मधेसी जनताको पहिचान र अधिकारको संसोधन प्रस्ताव पारित हुन सकेन। यो ऐतिहासिक तथ्य पनि हो, उनले भने। पहिचान र अधिकारको लडाइँका लागि आफूहरुले अभियान अघि बढाएको उनले बताए। 'प्रचण्ड भनेको पहाडियामात्रै होइन, नेपाली जनताको छोरो हुँ भनेर सिराहबाट चुनाव लडेको थिएँ, उनले भने। उनले ठूलो बलिदानबाट प्राप्त गरेको पहिचान, अधिकार, समावेशी संघीयता, गणतन्त्र र धर्म निरपेक्ष उल्ट्याउने षड्यन्त्र भएको बताए। 'केपी ओलीले पार्टीमा अल्पमत परेको हुनाले संसद् विघटन गर्ने अपराध गरे। त्यो अपराध पार्टीका विरुद्ध संघर्षका नाममा गरियो। जनयुद्ध र जनआन्दोलनको बलमा प्राप्त उपलब्धि उल्ट्याउने दुस्साहस भयो। त्यो षड्यन्त्र सफल हुन्थ्यो भने यो देश राजनीतिक दुर्घटनामा परिसक्थ्यो, उनले भने।"
"१० महिनापछि उद्योग मन्त्रालयले पायो मन्त्री, यस्तो छ बडूको पहिलो निर्णय","काठमाडौं : नवनियुक्त उद्योग वाणिज्य तथा आपूर्तिमन्त्री दिलेन्द्रप्रसाद बडूले पदभार ग्रहण गरेका छन्। तत्कालीन मन्त्री राजकिशोर यादव सर्वोच्च अदालतको आदेशबाट पदमुक्त भएसँगै १० महिनादेखि खाली रहेको उद्योग मन्त्रालयले बिहीबार नयाँ मन्त्रीका रुपमा बडूलाई पाएको हो। प्रधानमन्त्री शेरबहादुर देउवाले मन्त्रिपरिषद् हेरफेर गर्दै यसअघि कानुनमन्त्री रहेका बडूलाई उद्योग मन्त्रालयको जिम्मा दिएका हुन्। मन्त्रालयमा विहीवार पदभार ग्रहण गर्दै मन्त्री बडूले साना तथा मझौला उद्योग महाशाखा गठन गर्ने र त्यसको छुट्टै नीति निर्माण, अध्ययनका लागि मन्त्रालयका सहसचिवको नेतृत्वमा कार्यदल गठन गर्ने पहिलो निर्णयमा हस्ताक्षर गरेका छन्। मन्त्री बडूले कोरोना महामारीले शिथिल बनेको अर्थतन्त्र पुनःचलायमान हुन थालेको र मुलुकको अर्थतन्त्रसँग जोडिएको मन्त्रालयका तात्कालिक र दीर्घकालीन समस्या एवं चुनौतीहरु सबै मिलेर समाधान गर्नुपर्नेमा जोड दिए। उनले आयात र निर्यातको चेन सन्तुलनका लागि तत्कालीन र दीर्घकालीन योजना निर्माण गरेर अघि बढ्ने बताए। यसअघि मन्त्री बडूले कानुन, न्याय तथा संसदीय मामिला मन्त्रालयमा जिम्मेवारी सम्हाल्दै आएका थिए।"
उद्योग वाणिज्य तथा आपूर्ति मन्त्रीमा बडू,"काठमाडौं : प्रधानमन्त्री शेरबहादुर देउवाले कांग्रेस नेता दिलेन्द्र बडूलाई उद्योग वाणिज्य तथा आपूर्ति मन्त्रालयको जिम्मेवारी दिने तयारी गरेका छन्। हाल कानुनमन्त्री रहेका दिलेन्द्र बडूको गोविन्द प्रसाद शर्मा (कोइराला) लाई कानुनमन्त्री नियुक्त गर्न सिफारिस गरेपछि बडू उद्योग, वाणिज्य तथा आपूर्ति मन्त्री बनेका हुन् । संविधान अनुसार, गोविन्द अब ६ महिनासम्म मन्त्री रहन सक्नेछन् । संविधानमा सभासद् नरहेको अवस्थामा पनि ६ महिनासम्म मन्त्री बन्न पाउने व्यवस्था छ। गैह्र सांसद मन्त्री नियुक्त भएको ६ महिनाभित्र संघीय संसदको सदस्यता नलिए मन्त्री पद स्वत: खारेज हुन्छ।"
राष्ट्रपतिले गरिन् बडूलाई उद्योग वाणिज्य तथा आपूर्ति मन्त्रीमा नियुक्त,काठमाडौं : राष्ट्रपति विद्यादेवी भण्डारीले नेपाली कांग्रेसका नेता दिलेन्द्रप्रसाद बडूलाई उद्योग वाणिज्य तथा आपूर्ति मन्त्रीमा नियुक्त गरेकी छन्। प्रधानमन्त्री शेरबहादुर देउवाको सिफारिसमा राष्टपति विद्यादेवी भण्डारीले बडूलाई उद्योग वाणिज्य तथा आपूर्ति मन्त्रीमा नियुक्त गरेकी हुन्। नेपालको संविधानको ७८ को उपधारा १ बमोजिम बडूलाई उद्योग वाणिज्य तथा आपूर्ति मन्त्रालयको कार्यभार सम्हाल्ने गरी नियुक्त गरिएको राष्ट्रपति कार्यालयले जनाएको छ।
मन्त्री झाँक्रीले मागिन् माफी,"काठमाडौं : शहरी विकास मन्त्री एवं नेकपा एकीकृत समाजवादी पार्टीकी सचिव रामकुमारी झाँक्रीले पार्टीलाई समय दिन नसकेकोमा नेता कार्यकर्तासँग माफी मागेकी छन्। स्थानीय तहको निर्वाचन नजिकिँदै गर्दा आचारसंहिता अघि सरकारी र प्रशासनिक काम गरिसक्नुपर्ने भएकाले त्यसमा व्यस्त हुँदा पार्टीलाई समय दिन नसकेको उनले उल्लेख गरेकी छन्। चुनावको समयमा पार्टीका नेता कार्यकर्तालाई नभेटेको भन्दै एकीकृत समाजवादीमा झाँक्रीप्रति असन्तुष्टि बढेका बेला उनले माफी मागेकी हुन्। कतिपय साथीहरू मन्त्रालय आएर पनि मसँग भेट हुन सकेको छैन। कतिपय साथीहरूलाई समय दिन सकेको छैन। त्यसको लागि क्षमा चाहन्छु, उनले भनेकी छन्। यो हप्तापछि नियमित पार्टी काममा फर्किने उनको भनाइ छ। निर्वाचन आचार संहिता लाग्नुभन्दा अगाडि गर्नुपर्ने काम, आगामी आर्थिक वर्षको नीति, कार्यक्रमको सैद्धान्तिक छलफल र त्यसको निर्णय गरेर राष्ट्रिय योजना आयोग र अर्थ मन्त्रालय पठाउनुपर्ने समय सीमा र आन्तरिक कामको कारणले गर्दा यो हप्ता एकदमै व्यस्त छु, उनले ट्वीटरमा भनेकी छन्।"
राष्ट्रपतिले गरिन् कानुनमन्त्रीमा गोविन्द बन्दी नियुक्त,"काठमाडौं : राष्ट्रपति श्रीमती विद्यादेवी भण्डारीले कानुनमन्त्रीमा गोविन्द प्रसाद शर्मा (कोइराला) लाई नियुक्त गरेकी छन्। नेपालको संविधानको ७८ को उपधारा (१) बमोजिम सम्माननीय प्रधानमन्त्री शेरबहादुर देउवाको सिफारिसमा गोविन्द प्रसाद शर्मा (कोइराला) लाई मन्त्री पदमा नियुक्त गरेको राष्ट्रपति कार्यालयका सहायक प्रवक्ता केशव प्रसाद घिमिरेले जानकारी दिए। कानून, न्याय तथा संसदीय मामिला मन्त्रालयको कार्यभार सम्हाल्दै आएका दिलेन्द्रप्रसाद बडूलाई उद्योग, वाणिज्य तथा आपूर्ति मन्त्रालयको कार्यभारको जिम्मेवारी दिएको छ। संविधान अनुसार, कोइराला अब ६ महिनासम्म मन्त्री रहन सक्नेछन्। संविधानमा सभासद् नरहेको अवस्थामा पनि ६ महिनासम्म मन्त्री बन्न पाउने व्यवस्था छ।"
चुनावी घोषणापत्र तयारीमा जुटे गगन थापा,"काठमाडौं : सत्तारुढ नेपाली कांग्रेसले स्थानीय तह निर्वाचनका लागि घोषणापत्र तयारी थालेको छ। वैशाख ३० गते हुने निर्वाचनका लागि कांग्रेसले महामन्त्री गगनकुमार थापाको संयोजकत्वमा २९ सदस्यीय स्थानीय तह निर्वाचन२०७९, घोषणापत्र तयारी समिति गठन गरेको छ। केन्द्रीय कार्यसम्पादन समितिबाट संयोजक तोकिएका थापाले सोमबार राजनीतिक विज्ञ, कांग्रेसबाट निर्वाचित जनप्रतिनिधि र सरोकारवाला व्यक्ति समेटेर समितिमा २८ जना सदस्य नियुक्त गरेका थिए। बिहीबार केन्द्रीय कार्यालय सानेपामा बैठक बसेर समितिले घोषणापत्र बनाउन गृहकार्य थालेको हो। केन्द्रीय सदस्यसमेत रहेका समिति सदस्य अजयबाबु शिवाकोटीले घोषणापत्र कस्तो बनाउने भनेर विभिन्न क्षेत्रबाट सुझाव संकलन भइरहेको जानकारी दिए।"
नेपाली सैनिकहरुले शान्ति मिसनमा वीरतापूर्ण काम गरेका छन् : राजदूत र्यान्डी बेरी,"काठमाडौं : अमेरिकी राजदूत र्यान्डी बेरीले विद्रोहीको आक्रमणबाट मृत्यु भएका नेपाली सैनिक जवानप्रति श्रदाञ्जली अर्पण गरेका छन्। शान्ति मिसनका लागि अफ्रिकन मुलुक कंगोमा रहेका सुर्खेत, गुर्माकोट१४का अनिल गुरुङ गत चैत २२ गते विद्रोहीको आक्रमणबाट घाइते भएका थिए। उनको उपचारको मृत्यु भएको थियो। राजदूत बेरीले आफूले पनि कंगोमा धेरै समय विताएको र नेपाली सैनिकहरुले वीरतापूर्ण गरेका कामको साक्षी भएको स्मरण गरे। 'शान्ति सैनिक अनिल गुरुङको शोक सन्तप्त परिवार र नेपाल सरकार र जनताप्रति गहिरो समवेदना प्रकट गर्न चाहन्छु। मैले प्रजातान्त्रिक गणतन्त्र कंगोमा धेरै समय बिताएको छु र नेपाली र अन्य शान्ति सेनाहरूले गरेको वीरतापूर्ण, महत्त्वपूर्ण कामको साक्षी भएको छु,' उनले ट्विटरमा लेखेका छन्। उनले शान्ति स्थापनाका लागि गरिएका मिसनहरुमा नेपालको उपस्थिति विश्वमै दोस्रो ठूलो भएको बताएका छन्। गुरुङजस्तै वीर नेपालीहरुका कारण जटिल बाटाहरु पछ्याउन सजिलो भएको उनले बताए। 'शान्ति स्थापना मिसनहरू विश्वव्यापी स्थायित्व र सुरक्षाका लागि अत्यावश्यक छन्, र संयुक्त राष्ट्रसंघको शान्ति मिशनहरूमा नेपाल दोस्रो ठूलो सेना योगदानकर्ता पनि हो। अनिल गुरुङजस्तै वीर नेपाली सैनिकहरुका कारण शान्तितर्फको कठिन बाटो पछ्याउन मद्दत गरेको छ,' उनले भनेका छन्। परेशन 'बाली'का क्रममा घाइते भएका सैनिक जवानको उपचारको क्रममा मृत्यु भएको जनसम्पर्क तथा सूचना निर्देशनालय जंगी अड्डाले जनाएको थियो।"
संघको सेपमा गण्डकी,"पोखरा : अहिले गण्डकी प्रदेश सरकार ५औं वर्षमा छ। २०७४ फागुन ४ गते गण्डकी मन्त्रिपरिषद्को पहिलो बैठकले केही महŒवपूर्ण निर्णय गरेको थियो। जसमध्येको एउटा निर्णय हो, प्रदेशभरका घरधुरीमा बिजुली पुर्याउने। त्यस्तै, अरू निर्णय हुन्, सबै घरपरिवारमा आधारभूत खानेपानी पुर्याउने, अन्तर्राष्ट्रिय सम्मेलन केन्द्र निर्माण, विशिष्टीकृत अस्पताल स्थापना, अन्तर्राष्ट्रिय स्तरको खेलकुद रंगशाला निर्माण। तर, सरकारले ५ वर्षे अवधि सकिँनै लाग्दा पनि तीमध्येका एउटा निर्णय पनि पुरापूर कार्यान्वयन हुन सकेका छैनन्। विस्तार र खानेपानी योजनाको काम उल्लेखनीय रूपमा भएको छ। प्रदेश सरकार स्थापना हुँदा विद्युत्मा पहुँच प्राप्त परिवार ८२ दशमलव २ प्रतिशत थियो। अहिले ९४ प्रतिशत पुगेको छ। त्यस्तै, ४ सय २२ वटा खानेपानी आयोजना सम्पन्न भई ८२ हजार १ सय ७० निजी धारा जडान भएको सरकारले जनाएको छ। तर, अरू योजनामा भने माखो मरेको छैन। सम्मेलन केन्द्र, स्टेडियम र अस्पतालका लागि त ठाउँसमेत एकिन भएको छैन। कारण हो, संघ सरकारबाट जग्गा प्राप्ति नहुनु। यद्यपि, बिजुली पुर्याउनै नसकेको गाउँठाउँमा भने सरकारले सौर्य ऊर्जा भने जोड्यो। खानेपानीका धारा धेरैजसो घरमा पनि पुर्यो। जसको प्रगति ९० प्रतिशतभन्दा माथि पुगिसकेको छ।जग्गा प्राप्त नहुनु मात्र कामको ढिलासुस्तीको कारण भने होइन। प्रदेश सरकारलाई काम गर्न अलमल बनाउने सबैभन्दा ठूलो समस्या भने संघको असहयोग नै भएको बताउँछन्, गण्डकीका मुख्यमन्त्रीहरू। यस विषयमा गण्डकीका प्रथम मुख्यमन्त्री पृथ्वीसुब्बा गुरुङ र अहिलेका मुख्यमन्त्री कृष्णचन्द्र नेपाली पोखरेलको एउटै स्वर छ। संघीय सरकारमा बस्नेहरूमा एकात्मक राज्यको मनोविज्ञान र व्यवहार रहेको उनीहरूको साझा निष्कर्ष छ। संयोग कस्तो थियो भने, एमाले नेता गुरुङ मुख्यमन्त्री हुँदा संघमा उनकै पार्टी अध्यक्ष केपी ओली प्रधानमन्त्री थिए। अहिले कांग्रेस नेता पोखरेल मुख्यमन्त्री हुँदा पनि संघमा उनकै पार्टी सभापति शेरबहादुर देउवा प्रधानमन्त्री छन्। पोखरेल भन्छन्, चाहे यसअघिको दुईतिहाइ नजिकको सरकार होस् या हालको कांग्रेस नेतृत्वको गठबन्धन सरकार। संघीय सरकार संघीयता सुदृढीकरण अर्थात् प्रदेश र स्थानीय तहलाई अधिकार दिनुपर्छ भन्नेमा उदार हुन सकेको छैन। गुरुङ मुख्यमन्त्री हुँदा सरकार हुनलाई उसको प्रहरी र उसकै प्रशासन हुनुपर्छ, भन्थे। उनको आशय हो, प्रदेश सरकारको मातहतमा प्रहरी र कर्मचारीहरू नै भएनन्। अहिले पनि त्यही समस्या जस्ताको तस्तै छ।प्रदेश प्रहरी भनेर नेपाल प्रहरीको युनिट यहाँ छ। तर, तिनको सरुवा, बढुवा र वृत्ति विकासमा प्रदेश सरकारले भूमिका खेल्न पाएको छैन, गुरुङ भन्छन्, प्रदेश सरकारले आफ्नै प्रहरी ऐन र निजामती कर्मचारी ऐन ल्याएर कार्यान्वयन गर्न चाहेको छ। तर, संघले ती ऐन संघमा नल्याइदिनाले यहाँको सरकार अलमलमा छ। प्रदेशमा कर्मचारीतन्त्रलाई प्रशिक्षण नदिएका कारण पनि प्रदेशले तीव्र गतिमा विकासको बाटो समाउन नसकेको उनको भनाइ छ। राजनीतिक आन्दोलनले संघीयता ल्यायो तर त्यसबारे कर्मचारीतन्त्रलाई प्रशिक्षण भएन। बेलामा जनशक्ति र स्रोतसाधन नदिँदा हामीले संघीयता कार्यान्वयन छिटो गर्न पाएनौं, उनी भन्छन्, अर्काेतिर राजनीतिक दलहरूबाट पनि संघीयता कार्यान्वयनमा अपेक्षित सहयोग पाइएन। तर, अन्तर्राष्ट्रिय अभ्यासलाई हेर्दा हाम्रो संघीयताको कार्यान्वयन चाँडै भएको मान्नुपर्छ। कतिपय देशमा १५२० वर्षसम्म पनि लागेको छ। त्यसैगरी मुख्यमन्त्री पोखरेलले प्रहरी ऐन ल्याएर पनि कार्यान्वयनमा अलमल हुनुको कारण संघले संघीय प्रहरी ऐन नल्याएको बताउँछन्। पोखरेल भन्छन्, प्रहरीलाई प्रदेश मातहत पूर्ण रूपमा सञ्चालन गर्दा मात्र प्रदेश सरकारको प्रत्यक्ष अनुभूति हुन्छ। गण्डकी सरकारले व्यहोरेको सबैभन्दा ठूलो चुनौतीमध्ये एक जग्गा प्राप्ति हो। मुख्यमन्त्री तथा मन्त्रिपरिषद् कार्यालय र मन्त्रालयहरू रहेका भवन पनि प्रदेश सरकारको स्वामित्वमा छैनन्। ती संघकै भवनमा छन्। भोगाधिकारमात्रै प्रदेशले पाएको छ। यद्यपि, प्रदेश सरकारले ४ वर्षको अवधिमा आफूलाई स्थापित मात्र नभई नागरिकसम्म पुग्ने प्रयास गरेको बताए। उनले भने, सरकार नजिक भएकै कारण लामो प्रशासनिक प्रक्रिया छोटिएको छ। तर, नागरिकका अपेक्षा तत्काल सम्बोधन गर्न सफल भएका छौं। उनका अनुसार शून्यबाट सुरु भएको प्रदेश सरकारले कार्यालय खोज्नेदेखि कर्मचारी व्यवस्थापन गर्दै यो अवस्थासम्म आउनु भनेको निकै ठूलो सफलता हो। राजनीतिक प्रणाली या सत्तापरिवर्तन हुनेबित्तिकै तत्काल केही बदलाब हुने भने पनि त्यसको सकारात्मक असर विस्तारै देखिँदै जान्छ। प्रदेश सरकारका हकमा पनि यो लागू हुन्छ, उनले भने, वास्तवमा हामी निकै संघर्षपूर्ण तरिकाले यो अवस्थामा आइपुगेका छौं। संघले कतिपय कानुन नबनाइदिएका कारण हाम्रा काम अगाडि बढ्न पाएका छैनन्। निजामती ऐन नआउँदा कर्मचारीहरूको वृत्ति विकास नै रोकिएको अवस्था छ । उनका अनुसार ७० प्रतिशत बजेटमाथि राखेर बाँकी ३० प्रतिशत २ तहका सरकारका भागमा पर्नु दुःखपूर्ण हो। यसमा सुधार अपरिहार्य छ। प्रदेश र स्थानीय तह पनि आम्दानीको खोजी गर्दै राजस्व वृद्धितर्फ लाग्नुपर्छ।प्रदेश सरकारले मन्त्रालय र प्रादेशिक संरचनाहरू स्थापनालाई अघि बढाएको छ। गण्डकीले सुरुकै वर्षमा योजना आयोग गठन गरेको थियो। त्यसपछि प्रदेश प्रशिक्षण प्रतिष्ठान, लोकसेवा आयोग, विश्वविद्यालय स्थापना गर्यो। पूर्वमुख्यमन्त्री गुरुङले प्रदेश सरकारको काम अघि बढाउन ती संरचना महŒवपूर्ण रहेको बताउँछन्। उनकै भनाइमा यी संरचना प्रदेशको अस्तित्वसँग जोडिएका छन्। प्रदेशले सुरुमा कर्मचारीको समस्या झेल्यो। लोकसेवा आयोग गठन गरिसकेको प्रदेशले कर्मचारी भर्ना थालिसकेको छ। आयोगले ९ सय कर्मचारी आह्वान गरी कतिपयको परीक्षा सकेर नतिजासमेत निकालिसकेको छ। तर, नतिजापछि जजसले कर्मचारी भएर खटिएका छन्। तिनको रेकर्ड राख्ने निजामती किताबखानामा रहने व्यवस्था भने अझै अलमलमै छ। मुख्यमन्त्री पोखरेल पर्याप्त र उचित जनशक्ति व्यवस्थापन बाँकी हुनुसँगै आवश्यकताको तुलनामा उपलब्ध वित्तीय स्रोत अत्यन्त न्यून रहेको सुनाउँछन्। संघ सरकारले अधिकार र बजेट दिन निकै कन्जुस्याइँ गरेको हुँदा ७ प्रदेशकै मुख्यमन्त्रीको भेला डाकेर दबाब सिर्जना गर्नुपरेको गुरुङ सम्झन्छन्। उनले २०७५ भदौ २१ गते पोखरामा मुख्यमन्त्री भेला गरेका थिए। उक्त भेलाले गरेका ९ बुँदे घोषणापछि संघ सरकारसँग २९ बुँदामा समझदारी बनेको र केही काम भएको उनको भनाइ छ। प्रदेश सरकारले कोरोना महामारीका बेला आफ्नो उपस्थिति देखाउने प्रयास भने गर्यो। गण्डकी त्यही प्रदेश भएको छ, जसले सबैभन्दा पहिला संक्रामक तथा सरुवा रोग अस्पताल स्थापना गर्यो। समुदायले चलाइरहेको अस्पताल प्रदेशको स्वामित्वमा ल्याएर सरकारले संक्रामक रोग अस्पताल बनाएको थियो। त्यसले कोरोना महामारीका बेला १ हजार ३ सय ४२ जना बिरामीको उपचार गर्यो। अस्पतालका कार्यकारी निर्देशक डा विकास गौचन भन्छन्, ती बिरामी निजी अस्पताल जानुपरेको भए तिनको ५० करोड रुपैयाँ खर्च हुन्थ्यो। अहिले गण्डकी सरकार सोही अस्पताललाई स्तरोन्नति गर्दै गण्डकी विश्वविद्यालयअन्तर्गतको शिक्षण अस्पताल स्थापना गर्ने प्रक्रियामा छ। भौतिक विकासतर्फ ८ सय ७३ किमि सडक निर्माण भएको गण्डकी सरकारको उपलब्धि सूचीमा छ। उपलब्धि विवरणअनुसार ४७ वटा मोटरेबल बनेको र ८९ वटा सडक पुल निर्माणाधीन छन्। तर, दुवै मुख्यमन्त्रीले अत्यधिक जोड दिएको भारतीय नाका त्रिवेणीसम्म जोड्ने सडकको काम भने अलमलमा छ। नवलपुरको त्रिवेणीमा चितवन राष्ट्रिय निकुञ्जको भागसमेत पर्दा त्यहाँ सडक निर्माणको अनुमति नै प्रदेशले पाउन सकेको छैन। प्रदेश सरकारले आफ्नो अस्तित्व देखाउने एउटा पक्ष भनेको विकास निर्माण नै हो। तर, त्यसका लागि बजेटै अभाव रहेको गुनासो दुवै पटकका सरकारले गरिरहे। पूर्वमुख्यमन्त्री गुरुङले संघमा ७० र प्रदेश तथा स्थानीय तहलाई ३० प्रतिशत बजेट छुट्ट्याउने प्रवृत्ति भयो भन्दै संघको चर्काे आलोचना गरेका थिए। अहिलेका मुख्यमन्त्रीले पनि आयोजनाहरूलाई नै बजेट पुगेन भन्दै प्रधानमन्त्री देउवासँग पटकपटक बजेट माग गरेका छन्। संघ सरकारले आयोजनाहरू हस्तान्तरण गर्ने तर बजेट भने नपठाइदिने गरेको गुनासो प्रदेश सरकारको छ। सरकारले आफ्नै प्रदेशका गौरवका आयोजना पनि कार्यान्वयन गर्न सकेको छैन। संघमा जस्तै गण्डकी प्रदेशमा पनि सरकार स्थिर रहन सकेन। तत्कालीन नेपाल कम्युनिस्ट पार्टीको दुईतिहाइको सरकार ३९ महिनामात्रै टिक्यो र अहिले कांग्रेस नेतृत्वमा एमालेबाहेकको गठबन्धन सरकार छ। एमाले नेता पृथ्वीसुब्बा गुरुङले २०७४ फागुन ४ गते मुख्यमन्त्रीको शपथ लिएका थिए। उनले माओवादीसँग मिलेर सरकार चलाए। दुई पार्टीपछि एक भए। जसै पार्टी फुट्यो उनको सरकार ढल्यो। २०७८ जेठ २७ गते उनी पदमुक्त भए। २९ गते कांग्रेस नेता कृष्णचन्द्र नेपाली पोखरेलले माओवादी, जनमोर्चा, जनता समाजवादी र एक स्वतन्त्र सांसदको समर्थनमा सरकार बनाए। सरकार ढाल्ने र बनाउने फोहोरी खेलकै क्रममा जनमोर्चाले एक सांसदलाई पदमुक्तसमेत गर्यो। तसर्थ ६० सदस्यीय गण्डकी प्रदेशसभा अहिले ५९ सदस्यीय बनेको छ। एमाले नेता गुरुङको सरकारविरुद्धको अविश्वास प्रस्तावमा मत हाल्न पार्टीले दिएको निर्देशन जनमोर्चाका सांसद कृष्ण थापाले मान्न चाहेनन्। त्यसपछि उनीमाथि कारबाही प्रक्रिया चल्यो। २०७८ वैशाख २ गते गुरुङ सरकारविरुद्ध अविश्वास प्रस्ताव दर्ता भएको थियो। त्यसमाथि मतदान हुने दिन वैशाख १५ गते जनमोर्चाका सांसद खिमविक्रम शाही अनुपस्थित थिए। त्यसै दिन मतदान भएको भए अविश्वास प्रस्ताव फेल हुन्थ्यो। त्यही देखेर सभामुख नेत्रनाथ अधिकारीले संसद् बैठक अनिश्चितकालीन अन्त्य गरिदिए। कृष्ण थापा र शाही गुरुङ सरकारका पक्षमा थिए। तर, उनीहरूको पार्टी केन्द्रले गुरुङ हटाउन अविश्वासको प्रस्तावका पक्षमा मतदान गर्न निर्देशन दिएको दियो। अविश्वास प्रस्तावमाथि मतदानै स्थगित भएको अर्काे साता गुरुङले मुख्यमन्त्रीबाट राजीनामा गरे। तर, लगत्तै उनी प्रदेशसभाको सबैभन्दा ठूलो दलको नेताको हैसियतमा मुख्यमन्त्री नियुक्त भए। त्यसको ३० दिनभित्र विश्वासको मत लिनुपर्दा भने असफल भए। जेठ २७ गते जनमोर्चाका कृष्ण थापाले विश्वासको मतको पक्षमा मत नदिई तटस्थ बसे। पार्टीले उनीलगायत आफ्ना ३ सांसदलाई विपक्षमा मतदान गर्न भनेको थियो। त्यो अटेरीपछि जनमोर्चाले कारबाही गरी थापालाई पदमुक्त गर्यो। कांग्रेस नेता पोखरेलले २९ जेठमा गठबन्धनको समर्थनमा मुख्यमन्त्रीको नियुक्ति पाए। थापा पदमुक्त हुँदा उनको पक्षमा विश्वासको मत आउने वातावरण बन्यो । असार ४ गते पोखरेलले विश्वासको मत लिए। सरकार हेरफेर मात्रै नभई संघीयताप्रति नकारात्मकता जगाउने गरी सरकारको आकार पनि गण्डकीमा ठूलो बनेको छ। संघीयता खर्चिलो व्यवस्था भयो भन्नेहरूलाई पोखरेलले सरकारले १२ सदस्यीय मन्त्रिमण्डल बनाएर बल पुर्याएका छन्। गुरुङ सरकार ७ सदस्यीय थियो। कार्यकालको अन्त्यमा उनले विवादास्पद छविका स्वतन्त्र सांसद राजीव गुरुङ (दीपक मनाङे)लाई मन्त्री नियुक्त गरी ८ सदस्यीय मन्त्रिमण्डल बनाए। त्यति मात्रै होइन, आफ्नो आदर्श र निष्ठाको राजनीतिक करियरमा कमजोरी देखाए। मनाङेले भने उल्टै उनलाई धोका दिए। कांग्रेस नेतृत्वमा गठबन्धन सरकार बनाउन उनकै एक मत निर्णायक बन्यो। फेरि उनी पोखरेल सरकारमा मन्त्री नियुक्त भए। अहिले युवा तथा खेलकुदमन्त्री छन्। १२ सदस्यीय मन्त्रिमण्डल, विवादास्पद छविका मन्त्री, सरकार ढलाउने र बनाउने खेलले संघीयता विरोधी मतलाई बल दिन भूमिका खेल्यो। गण्डकी प्रदेशसभाको ९औं अधिवेशन चलिरहेको छ। यो अधिवेशनलाई घान ४ वटा विधेयक छन्। तीमध्ये एउटा पारित गरिसकेको छ। त्यससँगै गण्डकी प्रदेशसभाले अहिलेसम्म ५१ वटा कानुन पारित गरिसकेको छ। तर, तीमध्ये थोरै मात्र कार्यान्वयनमा छन्। प्रदेशसभाका पदाधिकारी, सरकारका पदाधिकारी, स्थानीय तहका पदाधिकारीको पारिश्रमिक र सेवा सुविधासम्बन्धी कानुन प्रदेशसभाले सुरुआती चरणमै बनायो। ती कार्यान्वयन पनि भए। तर, अरू कानुन भने कमै कार्यान्वयनमा आए। सुर्ती र चुरोटको खोलको ९० प्रतिशत भागमा ती चिज हानिकारक हुन् भन्ने सन्देश लेख्नुपर्ने प्रावधानसहितको स्वास्थ्य विधेयक कार्यान्वयन भएको छैन। सुशासन, वन, वातावरणलगायत कानुन पनि कार्यान्वयनको अवस्था उल्लेखनीय बन्न सकेको छैन। प्रदेशसभाले आफ्नो सबैभन्दा ठूलो उपलब्धिका रूपमा प्रदेशको राजधानी र नामकरणलाई लिने गरेको छ। यो सभाले देशका अरू ५ प्रदेशभन्दा अघि प्रदेश राजधानी र नामकरण गर्न सफल भएको थियो। सबैभन्दा पहिला उक्त काम कर्णाली प्रदेशले गरेको थियो। त्यसपछि गण्डकी सफल भयो। २०७५ असार १८ गते प्रदेश राजधानी पोखरा तोकिएको थियो। २२ असारमा प्रदेशको नाम गण्डकी राखिएको हो। उपस्थित ५६ मध्ये ५४ जना सांसदले गण्डकीका पक्षमा मतदान गरेका थिए। विपक्षमा जनता समाजवादी पार्टीका २ सांसद हरिशरण आचार्य र धनमाया लामा पोखरेल थिए। अरू प्रदेशसभाभन्दा धेरै अधिवेशन गरेको गण्डकी प्रदेशसभाको दाबी छ। कोरोना महामारीका बेला विशेष अधिवेशन यहाँ बसेको थियो। त्यस्तो अभ्यास अन्त नभएको प्रदेशसभाका पदाधिकारी बताउँछन्। गण्डकी प्रदेशसभाको विशेष अधिवेशनले कोरोनाविरुद्ध सबै दलको साझा संकल्प पारित गरेको थियो। प्रदेश सरकारले ४ वर्षको अवधिमा आफूलाई स्थापित मात्र गरेको छैन, नागरिकसम्म पुग्ने प्रयास गरेको छ। शून्यबाट सुरु भएको प्रदेश सरकारले कार्यालय खोज्नेदेखि कर्मचारी व्यवस्थापन गर्दै यो अवस्थासम्म आउनु भनेको निकै ठूलो सफलता हो। संघले कतिपय कानुन नबनाइदिएका कारण हाम्रा काम अगाडि बढ्न पाएका छैनन्। कृष्णचन्द्र नेपाली पोखरेल मुख्यमन्त्री, गण्डकी प्रदेश परम्परागत शैलीको ब्युरोक्रेसीसँग अन्तरसंघर्ष रह्यो। राजनीतिक आन्दोलनले संघीयता ल्यायो तर त्यसबारे कर्मचारीतन्त्रलाई प्रशिक्षण भएन। बेलामा जनशक्ति र स्रोतसाधन नदिँदा हामीले संघीयता कार्यान्वयनछिटो गर्न पाएनौं। पृथ्वीसुब्बा गुरुङ  पूर्वमुख्यमन्त्री, गण्डकी प्रदेशप्रदेशको संरचना नितान्त नयाँ भएको र कार्यान्वयन गर्दा स्थानीय तह र संघसँग भर पर्नुपर्ने भएकाले प्रदेशको काममा निकै कठिनाइ भोग्नुपर्यो। सरकार निर्माण पहिला संघ, प्रदेश र स्थानीय तहको हुनुपथ्र्यो। तर, हाम्रोमा स्थानीय, प्रदेश र संघका सरकार निर्माण भए। संघले निर्माण गरेका कतिपय कानुनबाट प्रदेश र स्थानीय तहका अधिकार कटौती भएको देखिन्छ। नेत्रनाथ अधिकारी  सभामुख, गण्डकी प्रदेशसभा अलपत्र गौरवका आयोजना स्रोत : प्रदेश सरकारको नीति तथा कार्यक्रमबाट"
"तनहुँमा आठ पालिकाका प्रमुखमा कांग्रेसबाट ८३ जना आकांक्षी, महिला छ जना मात्रै","तनहुँ : आसन्न स्थानीय तहको मिति नजिकिंदै गर्दा राजनीतिक दलहरुको दौडधुप बढेको छ। राजनीतिक दलहरुले उम्मेद्वार छनौटका लागि आकांक्षीहरुको नाम संकलनका लागि मनोभावना बुझ्न भेला तथा छलपललाई तीव्रता दिएको छ। जिल्लामा नेपाली कांग्रेसले पालिका प्रमुख, उपप्रमुख, वडाध्यक्ष र वडा सदस्यमा उठ्न आकांक्षा राख्नेहरुको नाम संकलन गर्ने कार्य अन्तिम चरणमा पुर्याएको छ। चार नगरपालिका र ६ गाउँपालिका रहेको तनहुँमा दुई गाउँपालिका बाहेक अन्य पालिकामा उम्मेद्वारी दिन चाहानेहरुको नाम संकलन गरिसकेको छ। जिल्लाको सदरमुकामस्थित व्यास नगरपालिकामा प्रमुखका लागि कांग्रेसभित्र १५ जनाले आकांक्षा देखाएका छन्। मेयरका लागि वर्तमान मेयर वैकुण्ठ न्यौपानेदेखि जिल्ला समन्वय समितिका प्रमुख शान्तिरमण वाग्लेसम्मले उम्मेदवारीमा नाम दिएका छन्। पन्ध्रमध्ये पूर्वसभापति रघुनाथ पौडेल, जिल्ला उपसभापति देवकुमार श्रेष्ठ, सचिव लक्ष्मीभक्त खनाल, पूर्वसचिव विश्व बास्तोला, अशोककुमार श्रेष्ठ, समुन्द्र गोदार, डम्बरबहादुर अधिकारी, शेषरमण न्यौपाने, हरिदत्त पौडेल, शंकर पौडेल, विद्या खनाल, वृषराज श्रेष्ठ, दिपकराज जोशीले मेयरका लागि नाम दर्ता गराएका हुन्। त्यस्तै, उपमेयरका लागि हालका उपमेयर मिरा जोशीसहित सात जनाको उम्मेदवारी परेको छ। जसमा नारायणी अधिकारी, कल्पना पोख्रेल, इन्दिरा दरै, नोमा थापा, मुन्नि शाही ठकुरी, वीणा कैनी छन्। प्रमुखमा नाम दर्ता गर्नेमध्ये वैकुण्ठ, देवकुमार, अशोक र विश्वलाई बलियो उम्मेदवार मानिएको छ। उपमेयरमा भने जोशी दोहोरिने सक्ने राजनीतिक वृत्तमा चर्चा छ। भानु नगरपालिकामा पनि प्रमुखका लागि १५ जनाले आकांक्षा व्यक्त गरेका छन्। मेयरका लागि गरिएको आवेदन संकलनमा उपमेयर आशा थापासहित १५ जनाले नाम दर्ता गरेका हुन्। जसमा क्षेत्रीय सभापति श्याम मौराती, पूर्व सचिव लक्ष्मी आचार्य, चिनु पोख्रेल, आनन्दराज त्रिपाठी, टेकबहादुर गुरुङ, राजन श्रेष्ठ, विश्वेश्वर खनाल, विपिन्द्र अधिकारी, कमल पण्डित, सहदेव अधिकारी, गोविन्दराज सिलवाल, उत्तमप्रसाद लोहनी, छत्रराज भण्डारी र अर्जुन अधिकारीले मेयर दावी गरेका छन्। हालका मेयर उदयराज गौलीले भने मेयरमा इच्छा देखाएनन्। उनी वडा सदस्य हुँदै समन्वय समिति प्रमुख बन्ने तयारीमा रहेको चर्चा छ। यसैगरी उपमेयरका लागि रामकुमार श्रेष्ठ, उर्मिला पन्त केसी, विष्णु भण्डारी, दुर्गा भण्डारी, सविता उप्रेती र संगिता जिसीले दावी गरेका छन्। शुक्लागण्डकी नगरपालिकाको मेयरमा नेपाली कांग्रेसबाट १० जनाले दाबी गरेका छन्। हालका मेयर किसान गुरुङसहित १० जनाले मेयर पदका लागि आकांक्षा देखाएको कांग्रेसका शुक्लागण्डकी नगर कार्य समितिका सचिव दिपेन्द्र पौडेलले जानकारी दिए। मेयरको उम्मेद्वार बन्न हालका मेयर गुरुङ, व्यवसायी एंव पार्टीका पुर्वमहाधिवेशन प्रतिनिधि कृष्णराज पण्डित, महासमिति सदस्य प्राध्यापक डा कृष्णप्रसाद गौतम, महासमिति सदस्य महेश्वर भट्टराई, महाधिवेशन प्रतिनिधि भक्तबहादुर श्रेष्ठ, तनहुँ क्षेत्र नं२ का सचिव सन्तोष घिमिरे, पुर्वतरुण दल उपाध्यक्ष खेमराज अधिकारी, जिल्ला कोषाध्यक्ष श्रीराम सुवेदी, जिल्ला प्रवक्ता हरि वाग्ले र गण्डकी प्रदेश सदस्य माधव भट्टराईले नाम दर्ता गरेका छन्। मेयरका आकांक्षीमध्ये गुरुङ, पण्डित र भट्टराईमा एकले टिकट पाउने चर्चा छ। त्यस्तै, उपमेयरमा आठ जनाले आफ्नो दाबी प्रस्तुत गरेका छन्। पौडेलका अनुसार उपमेयरमा महासमिति सदस्य पम्फा थापा मगर, महिला संघ तनहुँको पूर्व उपसभापति चन्द्रकला भट्टराई, महिला संघ तनहुँको पुर्व कोषाध्यक्ष तारा अधिकारी, नगर सदस्य टिकामाया पौडेल, पुर्व महाधिवेशन प्रतिनिधि प्रकाश विक, नगर उपसभापति कृष्णप्रसाद रेग्मी, प्रदेश २ (क) प्रदेश प्रतिनिधि रेशमलाल पौडेल र तनहुँ क्षेत्र नं २ (क) प्रदेश प्रतिनिधि विना खनालले आकांक्षा व्यक्त गरेका छन्। भिमाद नगरपालिकामा मेयरका लागि काँग्रेसबाट ६ जनाले आकांक्षा व्यक्त गरेका छन्। अघिल्लो निर्वाचनमा एमालेले विजय हासिल गरेको भिमादमा मेयरका लागि पार्टीका जिल्ला सहसचिव मिलन आले, तनहुँ क्षेत्र नं २ का क्षेत्रीय सभापति चुडामणि खनाल, अरविन श्रेष्ठ, श्याम सुन्दर जोशी र गोपाल पराजुलीले दाबी गरेका छन्। मेयरका लागि महिलाबाट इन्दिरा खनालले मात्र आकांक्षा व्यक्त गरेकी छिन्। त्यस्तै उपमेयरमा निरञ्जना खनाल,याममाया थापा, रो माया थापा, त्रिभुवन सेन, देवी सुवेदी लगाएत आठ जना रहेका छन्। यसैगरी कांग्रेसको राम्रो पकड रहेको ऋषिङ गाउँपालिकाको अध्यक्षका लागि कांग्रेसबाट १३ जनाले इच्छा जाहेर गरेका छन्। अघिल्लो निर्वाचनमा पालिका प्रमुखदेखि वडा सदस्यससम्मका सबैमा काँग्रेस विजयी भएको यो पालिकामा अध्यक्ष बन्नका लागि हालका अध्यक्ष राजेन्द्रकृष्ण श्रेष्ठ, संविधानसभा सदस्य झुलबहादुर आले, तरुण नेता जीवनचन्द ठकुरी, मोहन गिरी, पर्शुराम गिरी, इन्द्र आले, तिलबहादुर थापा, दुर्गाबहादुर राना, श्रीराम आले, लालबहादुर थापा, मथुराकृष्ण श्रेष्ठ, महेन्द्र अधिकारी र अशोक गिरीले दावा गरेका छन्। उपाध्यक्षका लागि हालकी उपाध्यक्ष गिनुमाया थापा, सविना राना, पार्वती गिरी, लक्ष्मी मल्ल र इन्द्र आलेले चाहना राखेका छन्। म्याग्दे गाउँपालिकाको अध्यक्षका लागि सात जनाले दावी गरेका छन्। वर्तमान अध्यक्ष मायादेवी राना, उपाध्यक्ष बालकृष्ण घिमिरे, रामकृष्ण विक, रामभक्त घिमिरे, जीतराज राना, पवित्रा घिमिरे र हुतमणि अधिकारीले आकांक्षा राखेका हुन्। उपाध्यक्षका लागि शुभद्रा घिमिरे, जानकी थापा, लक्ष्मी वाग्ले, कुमारी रानाले आकांक्षा राखेका छन्। घिरिङ गाउँपालिकामा अध्यक्षका लागि आठ जनाले इच्छा व्यक्त गरेका छन्। गएको निर्वाचनमा एमालेले जितेको यो पालिकामा अध्यक्ष बन्न सूर्यकुमार श्रेष्ठ, यमबहादुर थापा, गंगाराम कुमाल, निर्जला अर्याल, सुमन थापा मगर, झलकथापा मगर, रबि घोरासिनी र इमान थापाले दावा गरेका छन्। उपाध्यक्षमा भने बोलमाया थापा र शान्त खनालले मात्र नाम दर्ता गरेका छन्। देवघाट गाउँपालिकामा अध्यक्ष पदका लागि नौ जनाले दाबेदारी प्रस्तुत गरेका छन्। अध्यक्ष बन्नका लागि हालकी उपाध्यक्ष बिमला थापा,पार्टी सभापति तिलबहादुर थापा , गाउँपालिकाका पूर्वपार्टी सभापति प्रेमबहादुर गुरुङ, प्रदेश सदस्य कर्णबहादुर गुरुङ , अर्जुन अधिकारी, छबिजंग वंशी ठकुरी, गोबिन्द प्रसाद न्यौपाने , खम्ब सिं राना, कुलबहादुर गुरुङले इच्छा व्यक्त गरेका छन्। यसैगरी, उपाध्यक्षमा भिमकुमारी थापा पौडेल, इन्द्रमाया थापा मगर, राधा खनाल र राममाया आलेले आकांक्षा राखेका हुन्। बन्दिपुर गाउँपालिकामा अध्यक्ष पदका लागि १४ जनाले दाबी गरेका छन्। इन्कन खनाल, दीपक भट्टराई, सरिता पिया, सन्तबहादुर गुरुङ, हस्तबहादुर जिसी, रोजन बानियाँ, ज्ञानेन्द्र अधिकारी, परशुराम अधिकारी, ध्रुबलाल प्रधान, मानकाजि श्रेष्ठ, बैंशबहादुर गुरुङ, शुरेश भट्टराई,रेशम गुरुङ, कर्णबहादुर खत्रीले आकांक्षा देखाएका हुन्। यसैगरी उपाध्यक्षमा सविना गुरुङ, रोशनी पिया, पन्चमाया गुरुङ, केशु गुरुङ र लिला गिरीले नाम दर्ता गरेका छन्। जिल्लाको आबुखैरेनी गाउँपालिकामा बिहीबार छलफल हुने र आकांक्षीको नामावली टुङ्गो लाग्ने जिल्ला सचिव लक्ष्मीभक्त खनालले जानकारी दिए। स्थानीय तहका प्रमुख, उपप्रमुख र वडाध्यक्षले पाउने अधिकार र सेवा सुविधाले गर्दा आकांक्षीहरु बढेको उनको भनाइ छ। जिल्ला प्रशासनबाट लिनुपर्ने करिब ७० देखि ९० प्रतिशत काम स्थानीय तहबाटै टुंगिने भयो, उनले भने, जे पर्दा पनि मेयर, उपमेयर र वडाध्यक्षको स्वीकृति, राय र सुझाव बीना केही नहुने भयो। यी पदहरु बढी पावरमा रहने हुँदा अध्यक्ष बन्न पाए हैसियत बन्थ्यो भन्ने चाहानाले गर्दा र अर्को पर्याप्त अधिकार र सेवा सुविधाले पनि आकांक्षीहरु अत्याधिक बढेको हो। अहिले पार्टीहरुमा राजनीतिक सोच, त्याग, सम्मान् र प्रतिष्ठाले भन्दा पनि पदीय लोभलालचबाट बढी प्रेरित हुने गरेको सचिव खनाल बताउँछन्। जिल्लामा चार दलिय गठबन्ध गर्ने सहमति बनेको छ। सत्तारुढ दल नेपाली कांग्रेस, नेकपा (माओवादी केन्द्र),नेकपा एकिकृत समाजवादी पार्टी र जनता समाजवादी पार्टीको जिल्लास्तरीय भेलाले गठबन्धनलाई बलिायो बनाएर लैजाने सहमति गरेका हुन्। शुक्रबारसम्म पालिकाको बाँडफाड हुने गरी तयारी गरिएको काँग्रेसका जिल्ला सचिव खनालले बताए। उनका अनुसार भागबन्डामा सहमति हुन नसके २६ गतेदेखि काँग्रेसले एक्लै आफ्नो चुनावी कार्यक्रम अगाडि बढाउने बताए।"
लोसपा अध्यक्ष ठाकुर डिस्चार्ज,"काठमाडौं : लोकतान्त्रिक समाजवादी पार्टी (लोसपा) अध्यक्ष महन्थ ठाकुर डिस्चार्ज भएका छन्। ललितपुरको मेडिसिटी अस्पतालमा उपचाररत ठाकुर बिहीबार दिउँसो स्वास्थ्य लाभ गरि डिस्चार्ज भएको नेता सुरेन्द्र झाले जानकारी दिए। पार्टीको विभिन्न कार्यक्रममा देशव्यापी सहभागिताका क्रममा ठाकुर मंगलबार भैरहवामा विरामी परेका थिए। उनलाई बुधबार काठमाडौं ल्याएर मेडिसिटी अस्पताल भर्ना गरिएको थियो। धपेडीले अस्वस्थ हुनुभएको थियो। पखाला लाग्ने र अरु समस्या देखिएपछि हिजो भर्ना गरेका थियौं। आज स्वस्थ भई फर्किनुभएको छ। उहाँले अब केही दिन घरमै आराम गर्नुहुनेछ, उनले भने।"
प्रधानमन्त्री देउवाले गरे गोविन्द बन्दीलाई कानुनमन्त्रीमा सिफारिस,"काठमाडौं : प्रधानमन्त्री शेरबहादुर देउवाले अधिवक्ता गोविन्द बन्दीलाई कानुनमन्त्री नियुक्त गर्न सिफारिस गरेका छन्। गैरसांसद रहेका बन्दीलाई कानुन मन्त्री बनाउन सिफारिस गरेको बालुवाटार स्रोतले जनाएको छ। बन्दीको सपथ दिउँसो २ बजेका लागि तय भएको राष्ट्रपति कार्यलयले जनाएको छ । संविधान अनुसार, बन्दी अब ६ महिनासम्म मन्त्री रहन सक्नेछन् । संविधानमा सभासद् नरहेको अवस्थामा पनि ६ महिनासम्म मन्त्री बन्न पाउने व्यवस्था छ। गैह्र सांसद मन्त्री नियुक्त भएको ६ महिनाभित्र संघीय संसदको सदस्यता नलिए मन्त्री पद स्वत: खारेज हुन्छ। हाल कानुनमन्त्री रहेका दिलेन्द्र बडू उद्योग वाणिज्य तथा आपूर्ति मन्त्रालयको जिम्मेवारी दिने देउवाको तयारी छ।"
"निर्वाचन आचारसंहितामा एमालेको ६ बुँदे आपत्ति, मतपत्र निलो बनाउन माग","काठमाडौं : निर्वाचन आयोगले जारी गरेको स्थानीय तह निर्वाचन आचारसंहिताको विषयमा नेकपा एमालेले लिखितरुपमै असहमति जनाएको छ। एमालेका तर्फबाट महासचिव शंकर पोखरेल नेतृत्वको टोलीले बिहीबार निर्वाचन आयोगका प्रमुख आयुक्त दिनेश थपलियालाई भेटेर ६ वटा विषयमा असहमति राखेका हुन्। आचारसंहितामा निर्वाचनलाई प्रभाव पार्ने गरी कसैको पक्ष वा विपक्षमा विचार राख्न, प्रचारप्रसार गर्न, कुनै विद्युतीय सामग्री उत्पादन गर्न तथा सामाजिक सञ्जालमा प्रकाशन गर्न वा अरूले प्रकाशन गरेका सामग्री सेयर गर्न नहुने, तर आयोगले तयार गरेको निर्वाचन तथा मतदाता शिक्षा सामग्री प्रकाशन वा पोष्ट गर्न यस खण्डले बाधा पुयाएको मानिने छैन भन्ने प्रावधानले राजनीतिक दललाई विचार अभिव्यक्ति गर्न, आफ्नो दलको पक्षमा मत माग्न र उम्मेद्वार स्वयंलाई प्रचार गर्न निषेध गरेको देखिन्छ, आयोगलाई बुझाएको पत्रमा भनिएको छ। निर्वाचनमा मत माग्ने मात्र नभई दलहरूले आफ्नो विचारद्वारा जनतालाई प्रशिक्षित गर्ने माध्यम पनि भएको एमालेले जनाएको छ। भेटमा एमालेले मतपत्रको रङ निलो हुनुपर्ने अडान राखेको छ।"
"निर्वाचन आयोगले हटायो ७१ निर्वाचन अधिकृत, नयाँलाई जिम्मेवारी (सूचीसहित)","काठमाडौं : निर्वाचन आयोगले स्थानीय तह निर्वाचनका लागि नियुक्त गरेको ७१ जना निर्वाचन अधिकृतलाई मंगलबार हटाएको छ। आयोगले आगामी वैशाख ३० गते हुने स्थानीय तह निर्वाचनका लागि नियुक्त गरेको ७१ जना निर्वाचन अधिकृतलाई हटाएर नयाँलाई जिम्मेवारी दिएको सूचना जारी गरेको हो। रिक्त भएका स्थानीय तहमा स्थानीय तह निर्वाचन ऐन, २०७३ को दफा ७ बमोजिम देहायका नेपाल सरकारका राजपत्राङ्कित द्वितिय श्रेणीका अधिकृत स्तरका कर्मचारीलाई चैत्र २९ देखि लागु हुने गरी सम्बन्धित स्थानको निर्वाचन अधिकृतको पदमा नियुक्त गरिएको आयोगले जनाएको छ। आयोगले नयाँ नियुक्त भएका निर्वाचन अधिकृतहरूले निर्वाचन व्यवस्थापन सम्बन्धी अभिमुखीकरण कार्यक्रममा अनिवार्य रूपमा सहभागी हुन निर्देशन दिएको छ। निर्वाचन अधिकृतको पदमा नियुक्त कर्मचारीको नियुक्ति पत्र अभिमुखीकरण कार्यक्रमकै दिन उपलब्ध गराइने आयोगको भनाई छ। यसैगरी १६ स्थानीय तहका निर्वाचन अधिकृतको स्थानीय तहमा परिवर्तन गरिएको छ।"
स्थानीय तह निर्वाचन : दैलेखका सबै स्थानीय तहमा चुनावी तालमेल गर्ने चार दलको निर्णय,"दैलेख : स्थानीय तहको निर्वाचन आउन अब ३६ दिन बाँकी छ । निर्वाचन आयोगले निर्वाचनको तयारी तीव्र पारेको छ । सरकारले ३० बैशाखमा स्थानीय तहको मिति तोकेसँगै दैलेखमा पनि राजनीतिक दलहरू चुनाव केन्द्रित भएका छन् । निर्वाचन नजिकिदै गर्दा दैलेखमा क्रियाशिल चार राजनीतिक दलले आसन्न स्थानीय तह चुनावमा गठबन्धन गर्ने निर्णय गरेका छन् । नेपाली कांग्रेस, नेकपा (माओवादी केन्द्र), नेकपा (एकीकृत समाजवादी) र राष्ट्रिय जनमोर्चाले दैलेखका ११ वटै स्थानीय तहमा गठबन्धन गरेर निर्वाचनमा जाने सहमति गरेका छन् । कांग्रेसका जिल्ला सभापति मणिराम रेग्मी, नेकपा (माओवादी केन्द्र) का जिल्ला संयोजक प्रेमबहादुर कटुवाल क्षेत्री, नेकपा (एकीकृत समाजवादी) का अध्यक्ष बरुनाथ योगी र राष्ट्रिय जनमोर्चाका कार्यवाहाक अध्यक्ष लोगपाल थापाको संयुक्त बैठकले जिल्लाका ११ वटै स्थानीय तहका सबै ९० वटै वडामा गठबन्धन गर्ने निर्णय गरेको हो । चार दलबीच चुनावी तालमेल गरेर अगाडि बढ्ने निर्णय भएको नेकपा (माओवादी केन्द्र) का संयोजक प्रेमबहादुर कटुवाल क्षेत्रीले बताए । बैठकपछि चार दलले जारी गरेको संयुक्त अपिल अनुसार निर्वाचन केन्द्रीत सम्पूर्ण कामहरुलाई व्यवस्थित गर्न चारवटै दलका पार्टी प्रमुखसहित ७ जनाको गठबन्धन संयन्त्र गठन गरेको उल्लेख छ । चारवटै दलले जिल्ला तथा पालिका तहमा सत्ता गठबन्धनलाई व्यवस्थित गर्न गठबन्धनको मर्ममा चोट पुग्ने कुनै पनि गतिविधि सञ्चालन तथा अभिव्यक्त नगर्न निर्देशन समेत दिएको छ । चारवटै दलहरुले पालिका तहमा समेत तत्काल जिल्लाकै मोडलमा संयन्त्र बनाएर बैठक बस्न निर्देशन समेत दिएको छ ।"
चुनावमा सहभागी नहुने निर्णय गरेर 'विप्लव' का नेता किन पुगे निर्वाचन आयोग ?,"काठमाडौंः कपिलवस्तुमा सम्पन्न केन्द्रीय कमिटि बैठकबाट निर्वाचनमा सहभागी नहुने निर्णय गरेको विप्लव नेतृत्वको नेकपाले निर्वाचन आयोगका प्रमुख आयुक्त दिनेश थपलियालाई भेटेको छ। आगामी स्थानीय तहको निर्वाचनमा सहभागी नहुने निर्णय गरेको नेकपाले आयोगका प्रमुख आयुक्त थपलियालाई बिहीबार भेटेको हो। आयोग पुगेका पार्टीका प्रवक्ता प्रकाण्डले पत्रकारसँग चुनावमा भाग लिने बताए । उनले भने, 'चुनावमा भाग लिने हो । त्यहिकारण हामी छलफलका लागि यहाँ आएका हौं ।' भेटमा पार्टी प्रवक्ता प्रकाण्डले दल दर्ताबारे आयोगसँग परामर्श गरेका थिए । यस्तै, निर्वाचनमा सहभागिताबारे छलफल भएको थियो । साथै आयोगले निर्वाचन सन्दर्भमा गरेको तयारीबारे जिज्ञासा राखेको थियो। स्थानीय तह निर्वाचनका लागि ७९ वटा राजनीतिक दल दर्ता भएका छन् । दल दर्ताको समय गत फागुन १५ मा सकिएको थियो ।"
नवनियुक्त कानुनमन्त्री बन्दीले लिए सपथ,"काठमाडौं : नवनियुक्त कानुन न्याय तथा संसदीय मामिलामन्त्री गोविन्द बन्दीले पद तथा गोपनीयताको सपथ लिएका छन्। राष्ट्रपति विद्यादेवी भण्डारीसमक्ष नवनियुक्त कानुनमन्त्री बन्दीले पद तथा गोपनीयताको सपथ लिएका हुन्। प्रधानमन्त्री शेरबहादुर देउवाले कानुन मन्त्री रहेका दिलेन्द्रप्रसाद बडूलाई उद्योग, वाणिज्य तथा आपूर्ति मन्त्रालयमा पठाएर कानुनमा बन्दीलाई ल्याएका हुन्।"
गठबन्धनको असर महिला उम्मेदवारीमा,"काठमाडौं : दलीय गठबन्धनकै कारण स्थानीय तह निर्वाचनमा महिला सहभागिता कम हुने सम्भावना देखिएको छ। नेपालको संविधान २०७२ अनुसार कुनै पनि दलले प्रमुख र उपप्रमुख लिंगको आधारमा (प्रमुख पुरुष भए उपप्रमुख महिला, प्रमुख महिला भए उपप्रमुख पुरुष) उम्मेदवार खडा गर्नुपर्ने व्यवस्था गरेको छ। तर, गठबन्धनमा फरकफरक दल भएकाले दुवै पदमा पुरुषकै उम्मेदवार पर्ने सम्भावना हुन्छ। यसअघिको निर्वाचनमा पनि केही स्थानमा यस्तै भएकाले महिला सहभागिता बढाउन गठबन्धनलाई एक दल मानिनुपर्ने आवाज उठ्न थालेको छ। यो विषयमा राष्ट्रिय महिला आयोग र महिला नेतृत्वले चासो दिएका छन्। राष्ट्रिय महिला आयोगकी अध्यक्ष कमला पराजुलीले राजनीति नीतिगत निर्णय गर्ने ठाउँ भएकाले महिला सहभागिता बढाउन आयोगले पहल गर्दै आएको बताइन्। महिलाले सम्झौता र योगदान गनुपर्ने गलत प्रवृत्ति भएको प्रतिनिधिसभा सदस्य सरिता न्यौपाने बताउँछिन्। हरेक पार्टीले महिला पुरुष नभनी समान रूपमा जानुपर्ने धारणा उनको छ। भनिन्, दलहरूको गठबन्धनले महिलालाई असर गर्छ भने कानुननै संशोधन गरेर जानुपर्छ भन्ने लाग्छ। सबै राजनीति दलका महिला नेतृत्वमा पुगेका छन्। त्यसैगरी स्थानीय तहमा पनि महिला सहभागिता बढाउनुपर्छ। हिजो जसरी महिलालाई प्रमुख वा उपप्रमुख भनेर छुट्ट्याउन नहुने उनी बताउँछिन्। संविधानले लैंगिक विभेद अन्त्य गर्न संसद् र अन्य सबै सरकारी पदमा ३३ प्रतिशत सिट सुनिश्चित गरेको छ। तर, दलहरू गठबन्धन गरी चुनावमा जाने विषयमा यस्तो कुनै प्रावधान छैन। राष्ट्रिय सूचना आयोगका पूर्वप्रमुखआयुक्त कृष्णहरि बास्कोटाले दलीय गठबन्धनको मिश्रणले महिलाहरूको सहभागी कम हुन सक्ने अनुमान गरे। उनले विगतमा भएको निर्वाचनमा एक्लै सन्तुलन मिलाएर गए वा मिलेर निर्वाचनमा गएको भए पनि यसपटकको आपसी साठगाँठले महिला समेटन् नसक्ने अनुमान लगाए। भने, सबैले पुरुष नै उठाए भने एउटा संभावना क्षीण देखिन्छ। यसका लागि दलहरूले सम्झौता गरी महिला पुरुष समान गरेर प्रमुख र उपप्रमुख एउटा ल्याउँछौ भनेर संकल्प प्रस्ताव गर्नुपर्छ। हाल स्थानीय तहको प्रमुखमा महिलाको सहभागिता २ ४ प्रतिशत र उपप्रमुख पदमा ९३ प्रतिशत महिलाको सहभागिता छ। स्थानीय तहको नीति निर्माण गर्ने प्रमुख वा अध्यक्षमा हाल महिलाको सहभागिता २४ प्रतिशत छ। उपप्रमुख वा उपाध्यक्ष पदमा ९३ प्रतिशत महिला छन्। वडाध्यक्षमा १ प्रतिशत मात्र महिला निर्वाचित भएका छन्। जिल्ला समन्वय समितिका प्रमुख शिवसुन्दर राज वैध भन्छन, गठबन्धन भयो भने महिला स्वाभाविक रूपमै कम हुन सक्छ। पितृसत्तात्क सोचका कारण पुरुषहरूले आफ्नो वर्चस्व कायम गर्न खोज्छन्। तर, पार्टीहरूले महिलाको विषयमा सोच्यो भने त्यो नहुन सक्छ। उनले गत वर्षको चुनावमा काठमाडौं महानगरपालिकाको उदाहरण दिँदै भने, अघिल्लो चुनावमा नेकपाले उपमेयर पुरुषलाई दियो तर कांग्रेसले जित्यो। किनभने उसले महिला उठायो। मिलाउन नसक्दा नेकपाले हार्नुपर्यो। नेतृत्व गर्न महिला सक्षम रहेको उनी बताउँछन्। ५ वर्ष काम गरेर धेरैले सिकेका छन्। पहिला दयामायाले राखेर बस्ने चलन थियो अहिले त्यस्तो छैन। महिलालाई समान रूपमा अवसर दिनुपर्छ। २०७४ सालको निर्वाचनमा नेपालको इतिहासमा नै पहिलोपटक विभिन्न जातजाति अपांगता व्यक्ति, अल्पसंख्यक तथा सीमान्तकृत समूहबाट ठूलो संख्यामा निर्वाचित भएका हुन्। तर, पनि अहिले महिललाई नेता मान्न र नेतृत्व दिन डराउने उनी बताउँछन्। संविधानले व्यवस्था गरेको ७ सय ५३ स्थानीय तहको विद्यमान संख्या हेर्दा स्थानीय तहका निर्वाचित ३५ हजार ४१ मध्ये १५ हजार ३ सय ५३ महिला निर्वाचित छन्। पूर्वसांसद रत्न गुरुङले सबै पार्टीले महिला सहभागिता बढाउन प्रतिबद्धता जाहेर गर्नुपर्ने धारणा राखिन्। भन्छिन्, सबैले आफ्ना पार्टीमा महिलाहरूको सहभागिता बढाउन प्रतिबद्धता गर्नुपर्छ। हामीले पार्टीको केन्द्रीय कमिटीको बैठकमा घण्टांै नारा लगाएर महिला हकहितका लागि लडेका हौं। यो हक त्यसै पाइएको होइन्। बियोण्ड बेइजिङ समिति बीबीसी नेपालका अध्यक्ष सुशीला श्रेष्ठले स्थानीय तहमा महिला प्रतिनिधिको अर्थपूर्ण सहभागिता हुनुपर्ने बताउँछिन्। दलीय गठबन्धनका कारण महिला सहभागीतामा कमी हुन नहुने उनको भनाइ छ।"
छापियो कर्णालीको मतपत्र,"काठमाडौं : प्रमुख निर्वाचन आयुक्त दिनेशकुमार थपलियाले कर्णाली प्रदेशको मतपत्र छपाइ सकिएको बताएका छन्। बुधबार सार्वजनिक सञ्चारमाध्यमका प्रमुख र प्रतिनिधिसँगको छलफलमा उनले कर्णालीसहित दुईवटा प्रदेशको मतपत्रका डिजाइन गरेकामा कर्णालीको छपाइ भइसकेको जानकारी दिए। उनले अब सम्पूर्ण स्रोत, साधन र जनशक्तिलाई स्थानीय तह निर्वाचनमा केन्द्रित गर्न पनि सबैलाई निर्देशन दिए। छलफलमा उनले सिंगो मुलुक नै निर्वाचनलाई स्वतन्त्र, स्वच्छ, मितव्ययी र भयरहित तुल्याउन केन्द्रित रही अघि बढनुपर्ने आवश्यकता औँल्याए। भने, हाम्रा सबै स्रोत, साधन र जनशक्ति निर्वाचनतर्फ केन्द्रित गरी निर्वाचनका निम्ति उपयुक्त वातावरण तयार गर्दै स्वच्छ, स्वतन्त्र, निष्पक्ष, मितव्ययी र भयरहित निर्वाचन गर्नु हामी सबैको साझा दायित्व हो। निर्वाचन प्रचारप्रसारका सन्दर्भमा कुनै पनि कमीको अनुभूति नहुने गरी उत्साहजनकरूपमा काम गर्ने सकिन्छ भन्ने सन्देश प्रवाह गर्न सुझाव दिँदै प्रमुख थपलियाले सञ्चारमाध्यमका प्रत्येक कार्यक्रम र गतिविधिलाई निर्वाचनसँग जोडेर लैजान सल्लाह दिए। सार्वजनिक सञ्चारमाध्यम आफैँ स्वायत्त र स्वतन्त्र रहेकाले आआफ्ना स्थानीय तहका संरचनामार्फत निर्वाचनसम्बन्धी समाचार संकलन र प्रसारण गर्ने प्रभावकारी व्यवस्था मिलाउन सुझाव दिँदै उनले मितव्ययीताका बीच कुशलता र सक्षमता देखाएर काम गर्न सक्नुपर्छ भने। एक प्रश्नको जवाफमा प्रमुख निर्वाचन आयुक्त थपलियाले स्वीकृत निर्वाचन कार्यतालिका एक दिन पनि प्रभावित नभएको मात्र नभई निर्वाचन सामग्री आउने र मतपत्र छपाइको काम सुरु भइसकेको जानकारी दिए।"
साथीलाई गोली हानी हत्या गरेको आरोपमा मनोज महरा पक्राउ,"जनकपुरधाम : साथीको चक्कु र गोली हानी हत्या गरेको अभियोगमा एक युवक पक्राउ परेका छन्। धनुषाको हंसपु्र नगरपालिकामा गोली हानी साथीलाई गहुँ खेतमा फालेका युवकलाई धनुषा प्रहरीले पक्राउ गरेको हो। पक्राउ पर्नेमा धनुषाको हंसपुर नगरपालिका७ नौवाखोरका २० वर्षीय मनोज महरा रहेका छन्। जिल्ला प्रहरी कार्यालय धनुषाका प्रहरी प्रवक्ता प्रहरी नायब उपरीक्षक जितेन्द्रकुमार बस्नेतका अनुसार बुधबार हंसपुर नगरपालिका७ का १८ वर्षीय विजय रामको हत्या गरी गँहु खेतमा फालिएको अवस्थामा शव फेला परेको थियो। शव फेला परेको खबरपश्चात प्रहरीले गरेको अनुसन्धानबाट यस घटनामा महरासहित तीन जनाको संलग्नता रहेको खुलेको छ। प्रहरी निरीक्षक विक्रम साहको नेतृत्वमा खटेको अनुसन्धान टोलीले घटनास्थलको सुक्ष्म अनुसन्धान र विभिन्न व्यक्तिहरुसँग सोधपुछ गर्दा विजय राम मंगलबार राति ७ बजे ३ जना साथीहरुसँग घर बाहिर घुम्न जाने बहानामा निस्केका थिए। प्रहरीले घटनामा महरालाई नियन्त्रणमा लिएर अनुसन्धान गर्दा हंसपुर७ कै १९ वर्षीय पंकज मण्डल, २२ वर्षीय जितु मण्डल र महराले मिलेर विजय रामलाई गोली हानी हत्या गरेको खुलेको प्रवक्ता बस्नेतले बताए। तीनै जनाले पुरानो रिसिबीको कारण विजयको हत्या गरेको खुलेको हो। धनुषाका प्रहरी उपरीक्षक बसन्त रजौरेले हत्या गरिएका युवा र हत्या गर्ने सबैजना साथी नै रहेको र सोही क्रममा उनीहरुबीच विवाद हुँदा हत्याको योजना बनेको बताए। यिनीहरु सँगै लागुऔषध खाने गरेका थिए। सोही क्रममा विवाद भएछ। हत्या भएका युवाले विभिन्न व्यक्तिको घरमा चोरी गर्ने साथीहरुको नाम भनेपछि प्रहरीले खोजतलास गर्दा दुःख हुन्थ्यो। त्यसपछि हत्याको योजना बनाएको खुलेको छ, उनले भने। घटनास्थलबाट बरामद भएको चस्मा र सर्ट पंकज मण्डलको रहेको मृत्तकका बुबा र पक्राउ परेका महराले सनाखत गरेका हुन्। पक्राउ परेका मनोजलाई ज्यानसम्बन्धी कसुर (कर्तव्य ज्यान) मुद्दामा म्याद लिई अनुसन्धान गरिरहेको र फरार रहेका दुबै जनाको खोजतलास भइरहेको जिल्ला प्रहरी कार्यालय धनुषाले जनाएको छ।"
नागढुंगास्थित सुरुङमार्गमा भौतिक प्रगति ३५ प्रतिशत,काठमाडौं : नागढुंगास्थित सुरुङमार्गमा भौतिक प्रगति ३५ प्रतिशत पुगेको छ। हालसम्म आर्थिक प्रगति मोबिलाइजेसन एडभान्ससहित ४३ प्रतिशत पुगेको छ। जमिनमा गरिने काममा सडकमार्ग खन्ने काम ७६ प्रतिशत सकिएको छ भने बाँधमा भर्ने काम ३७ प्रतिशत सकिएको नागढुङ्गा सुरुङमार्ग आयोजनाले जनाएको छ। निर्माण गर्नुपर्ने संरचनामध्ये ओभर पास सम्पन्न भइसकेको छ भने फ्लाइओभर निर्माणाधीन छ। तीन अण्डर पासमध्ये दुई सकिएको छ र चार बक्स कल्भर्टमध्ये तीन सकिएको छ। तीन पुल निर्माण गर्नुपर्नेमा हालसम्म दुई सकिएको छ। मुख्य सुरुङ हालसम्म पूर्वतर्फबाट ५५३ मिटर र पश्चिम तर्फबाट ५५३ मिटर गरी एक हजार १०६ मिटर सम्पन्न भएको छ। मुख्य सुरुङको लम्बाई दुई हजार ६८८ मिटर रहेको छ। निष्काशन टनेलको लम्बाइ दुई हजार ५५७ मिटरमध्ये एक हजार ३८४ मिटर सकिएको आयोजनाले जनाएको छ। पूर्वतर्फबाट ५०७ मिटर र पश्चिमतर्फबाट ५७७ मिटर सकिएको छ। वर्किङ अडिट सम्पन्न भइसकेको छ। क्रस प्यासेज १२८ मिटर लम्बाईमध्ये हालसम्म ४८ मिटर खनिसकेको छ। गत महिनामा ३० प्रतिशत भौतिक प्रगति रहेकामा एक महिनामा थप पाँच प्रतिशत प्रगति भएको हो। जापान अन्तर्राष्ट्रिय सहयोग नियोग (जाइका)को सफ्ट लोनमा निर्माणाधीन सो सुरुङमार्ग नेपालको पहिलो सुरुङ हो। जापान सरकारको सफ्ट लोन मा विसं २०७६ कात्तिकमा ४२ महिनामा सम्पन्न गर्ने गरी सो आयोजना निर्माण सुरु भएको थियो। नेपाल सरकार र जापानी निर्माण संस्था हाजमा आङ्दो कर्पोरेशनबीच विसं २०७६ असोजमा सम्झौता भएको थियो। सुरुङमार्ग सञ्चालनमा आएसँगै नागढुङ्गानौबिसे सडकखण्डमा दैनिकरूपमा हुने जाम हट्ने विभागले जनाएको छ। आयोजनाअन्तर्गत साढे नौ मिटर र चार मिटर चौडाइका गरेर दुई वटा सुरुङको निर्माण हुनेछ। तीन लेन नपुगे पनि मुख्य सुरुङमार्गमा तीनवटा सवारीसाधन सहज आवतजावत गर्न सक्नेछन्। एउटा गाडी बिग्रँदा पनि दुईवटै गाडी चल्न सक्नेछन्। सहायक सुरुङ तत्काल उद्धारका लागि प्रयोग हुने बताइएको छ। ठाउँठाउँमा मुख्य सुरुङबाट सहायक सुरुङ प्रवेशद्वार बन्नेछ।
हतियार बुझाउन अटेरी गर्दै सर्वसाधारण,"परासी : जिल्ला प्रशासन कार्यालय पश्चिम नवलपरासीले हतियार बुझाउन निकालेको सूचना कार्यान्वयन गर्न चासो दिएको पाइएको छैन । बैशाख ३० गते हुने स्थानीय तह निर्वाचनलाई मध्यनजर गर्दै जिल्ला प्रशासनले सर्वसाधारणले राखेका हतियार बुझाउन सूचना प्रकाशन गरेर अनुरोध गरेको छ । तर, अहिलेसम्म भने हतियार बुझाउन धेरैले अटेरी गर्दै चासो देखाएका छैनन् । हतियारको खोजी गर्दै छिटो बुझाउनका लागि प्रशासनले सर्वसाधारणलाई ताकेतासमेत गरेको पाइएको छैन । जसका कारण सूचनालाई मात्र आधार मानेर हतियार बुझाउन कसैले चासो नदेखाएका हुन् । यसले निर्वाचनको समयमा हतियारको दुरुपयोग हुने संभावना पनि नबढ्ला भन्न सकिदैन । चैत ११ गते प्रहरी कार्यालयमा हतियार बुझाउन प्रशासनले सूचना निकालेको हो । हतियार बुझाउने म्याद चैत मसान्तसम्म दिइएको छ । जिल्ला प्रशासन कार्यालयबाट इजाजत लिएर हतियार राख्नेको संख्या ३ सय ४६ रहेको प्रमुख जिल्ला अधिकारी श्रवण कुमार पोखरेलले जानकारी दिए । धेरै संख्यामा हतियार राखेको पाइएपनि बिहीबारसम्म जम्मा ५ जनाले मात्र बुझाएको जिल्ला प्रहरी कार्यालयका सूचना अधिकारी डीएसपी प्रेम शाहीले जानकारी दिए । बुझाइएकामा १२ बोरका राइफल हुन् । इजाजत दिएकामध्ये १ सय ११ नवीकरण छैनन् । हतियारको अवस्थाका बारेमा पनि प्रशासन बेखबर जस्तै छ । सम्बन्धित प्रहरी कार्यालयमा सूचना टाँस गर्ने र कार्यालयको फेसबुक पेजमा मात्र सूचनालाई केन्द्रित गर्दा आमसर्वसाधारणले त्यसको जानकारी पाउन नसकेको बताइएको छ । सूचनालाई व्यापक बनाउन नसक्दा पनि सोचे अनुसारका हतियार संकलन हुन नसकेको प्रमुख जिल्ला अधिकारी पोखरेलको भनाइ छ । 'अझ पनि केही दिन बाँकी छ । सर्वसाधारणले सूचना नपाएर पनि हुनसक्छ । त्यसलाई व्यापक बनाउँछौं,'प्रजिअ पोखरेलले भने । जिल्लामा विगतमा सम्पन्न भएका निर्वाचन शान्तिपूर्ण तरिकाले सम्पन्न भएकोले यो चुनाव पनि शान्तिपूर्ण हुनेमा आफू विश्वस्त रहेको पोखरेलको भनाइ छ । हतियारको दुरुपयोग हुनसक्ने अवस्थालाई पनि गम्भीरताका साथ लिएर संकलन गरिने प्रजिअ पोखरेलले बताए । सबैभन्दा बढी भारतीय सिमावर्ती गाउँका सर्वसाधारणले हतियार राखेका छन् । हतियार राख्नेमा नेतादेखि गाउँमा बस्ने सामान्य व्यक्तिले समेत रहेको पाइएको छ । कानुनले तोकेको समयभित्र नवीकरण नगराए स्वत : अवैधजस्तै हुने भएकाले नवीकरण गराउनु पर्ने प्रमुख जिल्ला अधिकारी पोखरेलले बताए । जिल्ला प्रशासन कार्यालयले व्यक्तिगत आत्मरक्षाका लागि अनुमति दिएर हतियार राख्न दिने गरेको छ । इजाजत लिएर हतियार राख्ने व्यक्तिहरुसँग १२ बोरका राईफल बढी छन् । त्यसैगरी ब्रिजलोड, १२ बोर, कटुवा, भरुवा बन्दुक, टोटालगायतका छन् ।"
विद्यार्थीहरु बिरामी हुन थालेपछि विद्यालय बन्द,"सिमकोट : धमाधम विद्यार्थी बिरामी पर्न थालेपछि विद्यालय बन्द गरिएको छ। हुम्लाको दक्षिण भेगमा रहेको सर्केगाड गाउँपालिका४ मा रहेको हिमज्योति माध्यमिक विद्यालयका विद्यार्थी धमाधम बिरामी थालेपछि विद्यालय बन्द गरिएको हो। कक्षा ६ देखि १० सम्मका विद्यार्थीमा अनौठो बिरामी देखिएको छ। सुरुको दिन कक्षा ६ मा अध्ययनरत एक छात्रामा हात खुट्टा बाउँडिने समस्या देखिएको भए पनि अहिले २० जनाभन्दा विद्यार्थीमा यो समस्या देखिएको प्रधानाध्यापक जयबहादुर धामीले बताए। छात्रा बिरामी हुँदा छात्रहरुमा देवता आउनुका साथै अनौठो बिरामी देखापरेको प्रधानाध्यापक धामीले बताए। छात्राछात्रमा काँप्ने, रुने, कराउने र चिच्याउने गर्नुका साथै शरीर बाउँडिने समस्या देखा परेको हो। पहिलो दिन एक जनामा देखिएको थियो भने दोस्रो दिन दुई जनामा हुँदै यो समस्या तेस्रो दिन २० जनाभन्दा बढीमा देखिएको उनले बताए। कक्षा १० मा अध्ययनरत दुई जनामा यो समस्या देखिएको छ। विद्यार्थी अचानक बिरामी हुन थालेपछि जनस्वास्थ्य सेवा कार्यालय हुम्ला, गाउँपालिकाको स्वास्थ्य शाखा र प्रदेशमा बिरामी विद्यार्थीको उपचारका लागि मनोचिकित्सकको चाँडो व्यवस्था गर्न पत्रचार गरिएको प्रधानध्यापक धामीले बताए। बिरामीको समस्या दिन प्रतिदिन बढ्दै गएपछि बिहीबार दुई वटा विषय पठनपाठन गराएर एक दिनका लागि विद्यालय बन्द गरिएको जानकारी प्राप्त भएको छ। विद्यार्थी बिरामी हुन थालेको तीन दिन भएको हो। महिला पुरुष विद्यार्थीमा देवता आएर धामी झाँक्रीको जस्तै शरीर काँप्ने गरेका छन्। कक्षा ६ देखि १० सम्मका छात्रछात्रा बिरामी पर्न थालेपछि अभिभावक चिन्तित भएका छन्। हुम्लामा यो समस्या विद्यार्थीमा पहिलो पटक देखापरेको हो।"
दार्चुला र धादिङमा विभिन्न परियोजना बनाउन भारतको सात करोड बढी आर्थिक सहायता,"काठमाडौं : दार्चुला र धादिङमा विभिन्न परियोजना निर्माण गर्न भारत सात करोड भन्दा बढी आर्थिक सहायता गर्ने भएको छ। दार्चुलाको जनविकास माध्यमिक विद्यालय र इरकोट स्वास्थ्य चौकी भवन तथा धादिङको महेशफाँट सिँचाई परियोजनाको निर्माणमा आर्थिक सहायताका लागि भारतीय दूतावास र दार्चुलाको दुहुँ र नौगाड गाउँपालिका तथा धादिङको गल्छी गाउँपालिकाबीच तीनवटा समझदारीपत्रमा हस्ताक्षर भएको छ। भारतनेपाल विकास सहकार्यअन्तर्गत निर्माण हुन लागेका तीनवटै सामुदायिक विकास परियोजनाको कूल अनुमानित लागत सात करोड ८ लाख रहेको छ। तीन करोड ३७ लाख लागतमा जनविकास माध्यमिक विद्यालय, दुई करोड ५३ लाख लागतमा इरकोट स्वास्थ्य चौकी भवन र एक करोड १७ लाख लागतमा महेशफाँट सिँचाई परियोजनाको निर्माण गरिने दूतावासले जनाएको छ।"
पशुपति क्षेत्रमा शुक्रबारदेखि तीन दिन हरसिद्धिको नाच प्रस्तुत गरिने,"काठमाडौं : पशुपति क्षेत्रमा शुक्रबारदेखि तीन दिनसम्म ऐतिहासिक, सांस्कृतिक, पुरातात्विक र धार्मिक महत्वको हरसिद्धिको नाच प्रदर्शन गरिने भएको छ। श्री श्री श्री हरसिद्धि (जलद्योः) नाच मूल समितिले आज जयवागेश्वरीमा आयोजना गरेको पत्रकार सम्मेलनमा तीन दिनसम्म नाचसहित परम्परागत नाटक प्रदर्शन गर्न लागिएको जानकारी गराइएको छ। जात्राका लागि हरसिद्धि मन्दिरस्थित ललितपुर महानगरपालिका वडा नं २८ बाट १०० जना देवगण आउने जानकारी गराइएको छ। देवगणलाई चावहिलको गोल्डेन लाइट पार्टी प्यालेसमा बस्ने, खाने व्यवस्था गरिएको मूल समितिका संयोजक दिलीप वैद्यले जानकारी दिए। हरसिद्धि नाच राजा विक्रमादित्यका पालामा सुरु भएर उनकै पालामा रोकिएको थियो। विसं ११३३ मा अमर मल्लले यो नाचलाई निरन्तरता दिएको तथ्य विभिन्न भाषा वंशावलीमा पाइने पशुपति क्षेत्रको संस्कृतिका ज्ञाता मुकुन्दराज वैद्यले बताए। अमर मल्लले सुरु गरेपछि पनि बीचमा यो नाच रोकिएको थियो। जसलाई राजा प्रताप मल्लले फेरि सुरु गरेका हुन्। विसं २०६६ अघि पनि करिब आधा शताब्दी जात्रा लोप भएको थियो। हरसिद्धिका स्थानीयवासी धर्मगोविन्द महर्जन पञ्चायतकालमा गुठी संस्थान, पशुपति र हरसिद्धि क्षेत्रका स्थानीयबासीबीच समन्वय हुन नसक्दा जात्रा रोकिएको बताउँछन्। तीनै वटा पक्षको समन्वयमा ५० वर्षपछि ऐतिहासिक महत्वको नाचसहितको यो जात्रा फेरि सुरु भएको हो। जात्रा सुरु भएको इतिहासअनुसार करिब दुई हजार वर्षअघिदेखि नै नेपालमा गीति नाटक परम्परा रहेको पुष्टि हुने पनि संस्कृतिविद् वैद्यले बताए। जात्रा चैत २५ गते पशुपति आई २७ गते बिदा हुने जनाइएको छ। जात्राका लागि रु २० लाख बजेट लाग्ने प्रारम्भिक अनुमान गरिएको छ। आवश्यक बजेट पशुपति क्षेत्र विकास कोष, स्थानीयवासी र सहयोगीबाट जुटाइने भएको छ।"
महिलाको मृत्युबारे छानबिनको माग गर्दै स्थानीयबासीले घेराउ गरे प्रहरी चौकी,"गोरखा : गोरखा नगरपालिका ११ बारकिलोस्थित एक महिलाको मृत्युको कारण छानबिन गर्न स्थानीयबासीले माग गरेका छन् । एकसाताअघि एक महिलाको कुटपिटबाट थला परेकी ३६ वर्षीया फूलमाया परियारको मृत्यु भएपछि घटनाको छानबिन गर्न माग गर्दै स्थानीयबासीले प्रहरी चौकी बारकिलोमा धर्ना र घेराउ गरेका छन् । बारकिलो बजारस्थित सार्वजनिक शौचालयमा सरसफाइ गरेर जीविका चलाउँदै आएकी परियारको भरतपुर अस्पतालमा उपचारको क्रममा गत मंगलबार मृत्यु भएको थियो । उनलाई स्थानीय होटल व्यवसायी दुर्गा आलेले गत चैत १७ गते साँझ कुटपिट गरेर घाइते बनाएको मृतकका आफन्त विकास परियारले बताए । 'सात वर्षकी छोरी वर्षा परियारले होटलबाट चिसो झिकेर आइछन् । त्यही विषयमा विवाद हुँदा दुर्गाले कुटेकी रहिछन्,' मृतकका भाइ नाता पर्ने परियारले भने, 'त्यसपछि भोलिपल्ट पनि दिदी ड्युटीमा जानु भएन । पर्सिपल्ट पनि जानु भएन । २० गते छिमेकीहरु घरमा हेर्न जाँदा निस्लोट भएर सुतिरहनु भएको रहेछ । अनि गाउँलेहरु भेला भएर गोरखा अस्पतालमा उपचार गर्न लगे ।' गोरखा अस्पतालले पनि नसकेपछि भरतपुर अस्पतालमा रिफर गरेको तर भरपुर अस्पतालमा उपचार गराउँदा गराउँदै गत मंगलबार मृत्यु भएको उनले बताए । घटनाको निश्पक्ष छानबिनको माग गर्दै स्थानीयबासीले प्रहरी चौकीमा शव राखेर बुधबार राती रातभर नाराबाजी गरेका छन् । दोषीमाथि कडा कारबाही हुनुपर्ने र मृतकको परिवारलाई राहतको व्यवस्था हुनु पर्ने उनीहरुको माग छ । घटनाबारे छानबिन भइरहेको जिल्ला प्रहरी कार्यालयले जनाएको छ । प्रहरी निरीक्षक हिमनाथ घिमिरेका अनुसार अहिले शव गोरखा अस्पतालमा राखिएको र अनुसन्धानको क्रममा रहेको छ ।"
मनास्लुमा पर्यटक बढ्दा व्यवसायी खुसी,"गोरखा : पर्यटक आउन थालेपछि मनास्लु क्षेत्रका पर्यटन व्यवसायी खुशी भएका छन् । चुम उपत्यका र नुब्री उपत्यकाका होटल, लज तथा टी हाउसका सञ्चालकहरु खुशी भएका मनास्लु क्षेत्र होटल व्यवसायी उपसमितिका अध्यक्ष गणेश कार्कीले जानकारी दिए । कोभिडका कारण पर्यटक आउन छाडेपछि धरासायी बनेका व्यवसायीमा खुशी छाउन थालेको उनले बताए । ' विगत दुई वर्षदेखि मनास्लु क्षेत्रका होटल, लज, टिहाउसहरु सुनसान थिए । लाखौं करोडौं लगानी गरेर व्यवसाय सञ्चालन गरेका व्यवसायीहरु टाट पल्टिने अवस्थामा पुगेका थिए, उनले भने, 'तर अहिले फाट्टफुट्ट पर्यटकहरु आउन थालेका छन् । अब विस्तारै व्यवसाय चल्ने भो भनेर सबै व्यवसायी खुशी छन् ।' बन्दाबन्दीका कारण गाउँघर छाडेर गोरखा, काठमाडौं गएर बस्न बसेका व्यवसायी फेरि फर्किए व्यवसाय सुरु गर्न थालेको उनले बताए । मनास्लु क्षेत्रअन्तर्गत चुम र नुब्री उपत्यकामा दैनिक २०, २५ जनाका दरले पर्यटक आउने गरेका मनास्लु संरक्षण क्षेत्र आयोजना(एमक्याप)का अजीत तुम्बाहाम्फेले बताए । 'यो सिजन लागेदेखि फागुन मसान्तसम्म नौसय पाँचजना मनास्लुक्षे त्र प्रवेश गरेका छन्,' उनले भने, 'गतवर्षभरि आएको पर्यटकको संख्या र यो तीन महिनामा आएको पर्यटकको संख्या बराबर भयो ।' चैत लागेदेखि अहिलेसम्म त्यो भन्दा धेरै पर्यटक आएका उनले बताए । दुई वर्षदेखि निराश भएका व्यवसायी पर्यटक आउन थालेपछि खुशी भएका चुम उपत्यकाका होटल व्यवसायी ङवाङ सोनाम लामा बताउँछन् । 'कोभिड र पहिरोले गर्दा दुई वर्षदेखि पर्यटक आउन सकेका थिएनन् । अहिले धमाधम गाउँमा विदेशी पर्यटक देखिन थालेका छन्, ' उनले भने, 'पर्यटक आउन थालेपछि लाखौँ, करोडौँ खर्च गरेर धमाधम होटल व्यवसाय सुरु गरेका नयाँ व्यवसायी र क्षमता बढाएका पुराना व्यवसायीहरु विगत दुई वर्ष निराश भएका थिए । तर अहिले खुशी हुन थालेका छन् ।' पर्यटक आएपछि होटल व्यसायी मात्र नभइ अन्य व्यवसायीहरु पनि खुशी भएका नुब्री उपत्यकाका होटल व्यवसायी छिरिङ धार्के लामाले बताए । 'पर्यटक आएपछि होटल व्यवसाय पनि चल्ने भयो । खाद्यान्न पसल पनि चल्ने भयो । सामान ढुवानी गर्ने खच्चड व्यवसाय पनि चल्ने भयो । सबैले काम पाउने भए ।' पर्यटक भित्रिएसँगै आउँदो अक्टोबर सिजनका लागि पनि धमाधम बुकिङ आएको खबरले व्यवसायीहरु उत्साहित बनेका सामागाउँका व्यवसायी मिङ्मार लामा बताउँछन् । मनास्लु आरोहणका लागि आरोहीहरु आउन सुरु गरेको उनले बताए ।मनास्लु क्षेत्रमा विश्वकै आठौँ अग्लो मनास्लु हिमाल आरोहणका लागि, लार्केपासका लागि, वीरेन्द्रताल, कालताललगायतका दृश्यावलोकनका लागि पर्यटक आउँछन् । त्यस्तै सयौं वर्षअघिदेखि अहिंसा क्षेत्र घोषित चुम उपत्यकाको वुद्ध धर्म, तिब्बती संस्कृतिको अध्ययनका लागि तथा प्राकृतिक दृश्यावलोकनका लागि पर्यटक चुम उपत्यका आउने एमक्यापले जनाएको छ ।"
डरपोक ढुंगा,"धेरै पहिले एक शिल्पकार मूर्ति बनाउन ढुंगा खोज्न जंगलमा गए। त्यहाँ उनले एउटा धेरै राम्रो ढुंगा भेट्टाए। ढुंगा देखेर उनी निकै खुसी भए र यो मूर्ति बनाउन एकदमै सही हुने उनले बताए। बाटोमा घर जाँदै गर्दा उनले अर्को ढुंगा भेट्टाए। त्यो पनि उनले साथमै लिए। घर गएर त्यो ढुंगामा औजारले हानेर काम गर्न थाले। औजारले ढुंगामा लागेपछि त्यो ढुंगाले मलाई छोडिदेऊ भन्न थाल्यो। तिमीले मलाई हिर्कायौ भने म टुक्रिनेछु। मलाई धेरै दुख्छ। तिमी अर्कै ढुंगामा मूर्ति बनाऊँ, ढुंगाले भन्यो। ढुंगाले भनेको सुनेर कालिगडलाई दया लाग्यो। उनले उक्त ढुंगा छाडेर अर्कोमा मूर्ति बनाउन थाले। त्यो ढुंगालाई जति हाने पनि त्यसले केही बोलेन। केही समयपछि कालिगडले त्यो ढुंगाबाट भगवान्को धेरै राम्रो मूर्ति बनाए। मूर्ति तयार भएपछि गाउँका मानिस मूर्ति लिन आए। नरिवल फुटाउन अर्को ढुंगा पनि चाहिने सोचेर उनीहरूले त्यहाँ राखिएको पहिलो ढुंगा पनि साथमा लिएर गए। मूर्ति लगेर मन्दिरमा सजाए र ढुंगालाई मूर्तिको अगाडि राखे। अहिले मन्दिर दर्शन गर्न आउने भक्तजनले उक्त मूर्तिलाई फूलमाला र दूधले नुहाउने गर्छन्। तर मूर्तिको अगाडि राखिएको ढुंगामा भने नरिवल फोड्ने गर्छन्। यसरी दिनहुँ आफूमाथि नरिवल फोड्दा, त्यो ढुंगालाई असाध्यै पीडा भयो। ऊ रोयो, करायो तर कसैले सुनेन। एक दिन उसले मूर्ति बनेको ढुंगासँग कुरा गर्दै भन्यो, तिमीलाई मानिसले धेरै पुज्छन् त्यसैले रमाइलो लागेको छ होला है। उसले आफ्नो भाग्य खराब रहेको बताएपछि मूर्ति बनेको ढुंगाले भन्यो, जब कालिगडले तिमीमाथि काम गरिरहेको थियो, त्यतिबेला तिमीले नरोकेको भए आज मेरो ठाउँमा तिमी हुने थियौ। त्यतिबेला तिमीले सहजता रोजेकोले अहिले दुःख पाइरहेका छौ। त्यस दिनदेखि उसले गुनासो गर्न छाड्यो। भक्तजन आएर नरिवल फोड्दा त्यसको पानी उमाथि पनि पर्न थाल्यो। अहिले मानिसले मूर्तिलाई प्रसाद चढाउँदा पनि त्यही ढुंगामाथि राख्ने गरेका छन्। नैतिक शिक्षा : हामी जुनसुकै कठिन परिस्थितिमा पनि डराउनु हुँदैन। परिस्थिति सधैं एउटै हुँदैन। धैर्य गरे, एक दिन अवश्य राम्रो समय आउँछ।"
एकल महिलाका पीडाः समाजमा बाँच्नै सकस,"अछाम :साँफेबगर नगरपालिका ४ की भगवती खड्का ३० वर्षकी भइन् । उनले २५ वर्षको उमेरमा श्रीमान् गुमाइन् । कलिलै उमेरमा जीवन साथी गुमाउनुको पीडा एकातिर छ भने अर्कोतिर ४ छोरीको पालनपोषण,पढाइ लेखाइको जिम्मेवारी छ, उनलाई । भगवतीकी जेठी छोरी सतिक्षा,माइली समीक्षा,साइली सदिक्षा र कान्छी सरिता जनकल्याण माविमा पढ्दैछन् । उनलाई छोरीहरुको पढाइ खर्च एक्लैले जुटाउन परिरहेको छ । एकल महिलालाई समाजले हेर्ने दृष्टिकोण र अर्कोतिर परिवार पाल्न आर्थिक कठिनाइ उनले झेल्नु परेको छ । उनले भनिन्,'श्रीमान् नहुने महिलालाई हाम्रो समाजले हेला गर्छ,समाजको नराम्रो नजरबाट बच्नुपर्छ, छोरीहरुको पालनपोषण एक्लै गर्न निकै मुश्किल छ । कहिले काहीँ खुशी हुँदा समेत खुलेर हाँस्न पाउँदैनौं,यसरी हाँस्दा श्रीमान् मरेको त कत्ति पनि दु:ख रैनछ यसलाई भनेर कुरा काट्छ, एकल महिलालाई खुलेर बाँच्न दिँदैन । राम्रो लगाएर हिँड्न समेत पाउँदैनौं ।' भगवती साँफेबगरमा रहेको दिदीबहिनी जैविक प्याड उद्योगमा काम गर्छिन् । प्याड बनाउने काम दैनिक गुजारा गर्ने माध्यम बनेको उनले बताइन् । जलाको १० वर्षको छोरा र ४ वर्षकी छोरी छन् । एकल हुनुको पीडा त भोग्नु परिरहेकै छ । त्यसमाथि सन्तानको भविष्य ,समाजको अपहेलानासँग लड्नु परिरहेको उनी बताउँछिन् । खप्तडकी जलादेवी कडायतको श्रीमान् वितेको एक वर्ष भयो । उनी अहिले २९ वर्षकी भइन् । भारतमा राम्रै कमाइरहेका श्रीमान् शेरबहादुर कडायतको मृत्युपछि दुई छोराछोरी लिएर उनी अछाम फर्किन् । जलाको १० वर्षको छोरा र ४ वर्षकी छोरी छन् । एकल हुनुको पीडा त भोग्नु परिरहेकै छ । त्यसमाथि सन्तानको भविष्य ,समाजको अपहेलानासँग लड्नु परिरहेको उनी बताउँछिन् । वर्षभरी खानपुग्ने गरी जग्गा जमिन छैन । चौमासिकमा पाउने सामाजिक सुरक्षा भत्ताले उद्यारो तिर्न समेत नपुग्ने बताइन् । उनले भनिन्, 'एक्लैले घरपरिवार चलाउन गरेको संघर्ष समाजले देख्दैन, हामीले लगाएको, खाएको,हिँडडुल गरेको, कोकोसँग बोलेको सबै कुराको हिसाबकिताब समाजले राख्ने गर्छ ।हामी त मान्छे नै होइनौं जस्तो व्यवहार गर्छ समाजले।' बाब्लाकी शान्ता नेपालीको पीडा भगवती र जलादेवीको भन्दा कम छैन। ३७ वर्षीया शान्ताको श्रीमान्को मृत्यु भएको ४ वर्ष भयो । भारतमा रोजगार गर्दै आएका उनका श्रीमान्को मृत्युपछि चार छोरोछोरीको पालनपोषणको जिम्मेरीवारी आइलाग्यो । शान्ताको घर बाजुरा हो । श्रीमान् निर्प नेपालीको मृत्युपछि घरमा बस्ने वातावरण नभएपछि उनी अहिले माइती घर बाब्लामा बस्दै आएकी छन् । उनी तल्लो पेट दुखिरहने समस्याबाट पीडित छन् । उनले भनिन्, जेठी छोरी अपाङ्ग छ, धेरै भयो आफ्नो पनि तल्लो पेट दुखिरहन्छ,उपचार गर्न पाएको छैन, छोराछोरीको चिन्ताले भोक छैन, निन्द्रा छैन । आफूले सुखदु:ख गरी कमाएर ल्याएको पनि राम्रोसँग खान लगाउन पाइदैन,गाउँका मान्छेहरु यसले के काम गरेर ल्याइ,कसले दियो यसलाई भनेर नानाथरी कुरा गर्न काट्छन।' पति बिछोडको पीडा एकातिर हुन्छ, त्यसमाथि परिवार र समाजबाट सान्त्वना, सहयोग, मायाको बदला दुव्र्यवहार खेप्नुपर्ने वातावरणले एकल महिलाको जीवन कठिन बन्न पुगेको एकल महिला तथा महिला अधिकारकर्मी दुतकला बिष्ट बताउँछिन् । जला सोमबार नगरपालिकाले एकल महिलालाई वितरण गरेको खाद्यान्न लिन नगरपालिका पुगिइन् । उनले खाद्यान्न वितरणभन्दा पनि आफू्लाई सीप सिकाएर परिवार पाल्ने र समाजमा सम्मानपूर्वक बाँच्न पाउने वातावरण मिलाइदिन आग्रह गरिन् । पति बिछोडको पीडा एकातिर हुन्छ, त्यसमाथि परिवार र समाजबाट सान्त्वना, सहयोग, मायाको बदला दुव्र्यवहार खेप्नुपर्ने वातावरणले एकल महिलाको जीवन कठिन बन्न पुगेको एकल महिला तथा महिला अधिकारकर्मी दुतकला बिष्ट बताउँछिन् । उनले भनिन्, 'एकल महिलाप्रति समाजमा विद्यमान कुरीतिको अन्त्य, विभेदपूर्ण व्यवहारको जरैदेखि उन्मूलन हुनुपर्छ। धार्मिक, सांस्कृतिक, आर्थिक, सामाजिक, राजनीतिक दृष्टिले एकल महिला पीडित बनिरहेकै छन् भने त्यस्तो अवस्थाको अन्त्यका लागि सरकार कठोर बन्नुपर्छ। यति हुन सके साँचो अर्थमा एकल महिलाको सम्मान हुन सक्छ।' विपन्न तथा एकल महिलालाई नगरपालिकाबाट बेलाबेलामा राहत तथा खाद्यान्न वितरण गर्दै आएको साँफेबगर नगरपालिकाका उपप्रमुख बिर्मला देबी बुड्थापाले बताइन् । उनले एकल महिला थुप्रै समस्याहरु रहेको भन्दै परिवार पाल्न र समाजले गर्ने व्यवहार एकल महिलाको प्रमुख समस्या रहेको बताइन् । साँफेबगर नगरपालिकामा ८९५ जना एकल महिला रहेका छन् । नगरपालिकामा ६० वर्ष मुनिका ६ सय र ६० वर्ष माथिका २९५ एकल महिला छन् ।"
"पाँच दिनदेखि बेपत्ता बालकको शव सेफ्टी ट्यांकीमा भेटियो, एकै परिवारका सातजना पक्राउ","मलंगवा : सर्लाहीको मलंगवा नगरपालिका वडा नं १२ गम्हरियामा एक ८ वर्षीय बालकको हत्या भएको छ । पाँच दिनदेखि हराई रहेका दिपेन्द्र ठाकुरका छोरा आकाश कुमार ठाकुरको शव भेटिएको हो। आकाशको शव छिमेकी जगदिश ठाकुर बडहीको चर्पीको सेफ्टी ट्यांकीमा फेला परेको जिल्ला प्रहरी कार्यालय सर्लाहीले जनाएको छ । आकाश गत चैत्र २० गते रातीबाट हराएका थिए। गाउँमै न्वारनको भोज खानका गएका आकाश हराएपछि परिवारजनले प्रहरीलाई सोही दिन राती ११ बजे खबर गरेका थिए । बालक हराएको खबर पाएपछि प्रहरीले अनुसन्धान सुरु गरेका थिए । अनुसन्धानको क्रममा शंकास्पद व्यक्तिलाई नियन्त्रणमा लिएर छानबिन गर्दै जाँदा आकाशलाई मारेर घरकै सेफ्टी ट्यांंकीमा फालेको पता लागेको हो । बिहीबार बिहान घटनास्थल पुगेको प्रहरीले आकाशको शव प्लाष्टिकको बोरामा बेरेर ट्यांकीमा फालेको अवस्थामा फेला परेको थियो । प्रहरीले घटनामा संलग्न रहेको आशंकामा एउटै परिवारका ७ जनालाई नियन्त्रणमा लिएर छानबिन सुरु गरेको जिल्ला प्रहरी कार्यालय सर्लाहीका प्रहरी नायब उपरीक्षक माधवप्रसाद बुढाथोकीले जानकारी दिए। 'हत्या के कति कारणले भएको हो त्यो अहिले खुलेको छैन, 'नायब उपरीक्षक बुढाथोकीले भने, 'शंकास्पद व्यक्तिहरुलाई ल्याएर छानबिन गर्दैछौं ।' बैदेशिक रोजगारीको क्रममा साउदी अरबमा रहेका मृतकका बुवा दिपेन्द्र छोरा हराउने वित्तिकै घर आएका थिए । आकाशको हत्यापछि गाउँ पुरै शोकमा डुबेको छ । आमा भने अचेत अवस्थामा छन्। त्यसैगरी बुधबार साँझ मलंगवा ९ मा एक भारतीय नागरिकको गोली प्रहारबाट हत्या भएको छ । भारतको बिहार राज्य सीतामढी जिल्ला थाना सोनबर्सा ग्राम पंचायत बिसनपुरको अन्दाजी ३५ वर्षीय इन्दल महतोको हत्या भएको हो । बि आर ३० ए ए ८५४५ नम्बरको मोटरसाइकलमा बजारतिर घुम्दै गरेको अवस्थामा महतोलाई अपरिचित समूहले गोली हानेको थियो ।"
"शान्ति समाजको 'हिमालय बचाऔं, नदी जोगाऔं' अभियान","सन्धिखर्क : मानव अधिकार तथा शान्ति समाज केन्द्रीय समितिले देशव्यापीरुपमा हिमालय बचाऔं, नदी जोगाऔं अभियान सञ्चालन गरेको छ । जलवायु परिवर्तन तथा मानिसले फोहर व्यवस्थापन गर्दा हिमाल र नदीहरु सुक्दै गएको निष्कर्ष निकाल्दै मानव अधिकार तथा शान्ति समाजले यो अभियान सञ्चालन गरेको हो । प्रकृतिले दिएको उपहार हिमालमा मानिसहरुले गरेको फोहोर, तथा प्लाष्टिकजन्य पलार्थले भरिदा समेत सम्बन्धित निकायले पहल नगरेको भन्दै मानव अधिकार तथा शान्ति समाजले अभियान सञ्चालन गरेको समाजका अध्यक्ष गोविन्द खनालले बताए । देशका विभिन्न जिल्लामा अभियानकैरूपमा सञ्चालन गरिएको कार्यक्रम सदरमुकाम सन्धिखर्कमा सम्पन्न भएको छ । उपल्लो मुस्तांगको लोमान्थांगबाट सुरु भएको अभियान कास्की, पाल्पा, गुल्मीहुँदै अर्घाखाँचीमा सम्पन्न भएको अध्यक्ष खनालले जानकारी दिए । हिमाल नभए वातावरणीय असन्तुलन हुने भन्दै हिमाल जोगाउन सरकारले नै जतिसक्दो छिटो पहल गर्नुपर्ने भन्दै ध्यानाकर्षण गराएको छ ।"
"छुवाछूत गर्नेलाई कैद, पीडितलाई क्षतिपूर्ति","राजविराज : जातीय छुवाछूतको सिकार भएका दम्पतीले साढे चार वर्षपछि न्याय पाएको छ। सप्तरी जिल्ला अदालतले यही कसूरमा पाँच जनालाई जनही पाँच महिना कैद र ५ हजार रुपैयाँ जरिवानाको फैसला सुनाएको छ। पीडितहरूलाई ५०५० हजार रुपैयाँ क्षतिपूर्ति भराउनुपर्ने फैसलासमेत अदालतले गरेको छ। पीडित लीलाधर दास तत्माले आफूले ढिलै भए पनि न्याय पाएको प्रतिक्रिया दिएका छन्। ४२ वर्षीय तत्माले भने, न्याय पाउने आस मरिसकेको थियो। ढिलै भए पनि न्याय पाएँ। तत्माकी पत्नी ३५ वर्षीया दुखनीदेवी दासले अदालतले अभियुक्तहरूलाई दोषी ठहर गरेकोमा सन्तोष जनाइन्। अदालतले आफ्नो पक्षमा फैसला गरे पनि दलितलाई समाजमा फर्किएर सामान्य रूपमा जीवन जिउन गाह्रो रहेको उनले बताइन्। दोषीलाई कैद सजाय र जरिवाना भर्न लगाएर मात्रै हामीले न्याय पाउँदैनौं। समाजले बराबरी स्वीकार गर्नुपर्छ, उनले भनिन्, अमानवीय व्यवहार हुने सबै खाले विभेदको चलन हटाउनु पर्छ। बोदे बर्साइन८ काचनका लीलाधर र दुखनीदेवी असारी पूजा गर्न २०७४ असार १३ गते साँझ मन्दिर गएका बेला कुटपिटमा परेका थिए। उक्त घटनामा जिल्ला अदालतले सोमबार काचनकै ४५ वर्षीय राजकुमार यादव, ३० वर्षीय काशीन्द्र यादव, ५५ वर्षीय रामचन्द्र यादव, ४२ वर्षीय सकलदेव यादव र ४१ वर्षीय जितेन्द्र साहलाई जातीय छुवाछुतको कसुरमा दोषी ठहर गरेको हो। उनीहरूले तल्लो जातको भन्दै कुटपिट गरी पूजाको सामान फालिदिएका थिए। न्याय पाउन निरन्तर संघर्ष पीडितले घटना भएकै दिन इलाका प्रहरी बोदे बर्साइनमा उजुरी दिएका थिए। तर, इलाका प्रहरीले कारबाही प्रक्रिया अघि बढाएन। त्यसपछि अधिकारकर्मीको सहयोगमा २०७४ असार १४ गते जिल्ला प्रहरी कार्यालय सप्तरीमा उजुरी दिए। लीलाधर दास तत्मा, पीडित अधिकारकर्मीले संयुक्त विज्ञप्ति जारी गर्दै डेलिगेसन गएपछि जिल्ला प्रहरीले ०७४ असार १४ गते जातीय छुवाछूत र कुटपिट अंगभंगमा उजुरी दर्ता गर्यो। तर, आरोपितलाई पक्राउ गर्न तत्परता देखाएन। जिल्ला अदालतले २०७४ भदौ २८ गते म्यादी पुर्जी जारी गर्यो। पछिल्लो पटक जिल्ला अदालतले ०७६ असार २५ गते शारीरिक परीक्षणको आदेश गर्यो। न्याय पाउने आस मरिसकेको थियो। ढिलै भए पनि न्याय पाएँ। लीलाधर दास तत्मा, पीडित घरपरिवारको आर्थिक अवस्था कमजोर थियो। तापनि लीलाधरले हार खाएनन् र कानुनी लडाइँ लड्दै गए। अदालतमा लामो समय मुद्दा लम्बिँदा तत्माले धेरै व्यवधानको सामना गरे। एकातिर गाउँमा दबाब झेल्नुपर्यो। अर्कातर्फ गाउँमै घुमफिर गरिरहेका आरोपितहरूबारे सूचना दिए पनि प्रहरीले पक्राउ गर्न ध्यान दिएन। अदालतको पेसी, तारेख, परीक्षण, बयान, साक्षी बकपत्र आदिले आजित बनेका थिए लीलाधर। अभियुक्तहरू अदालतमा पछि हाजिर भए। जनही १ लाख २५ हजार धरौटी राखेर छुटेपछि लीलाधर अत्तालिएका थिए। उच्च अदालत जनकपुर राजविराज इजलासले पनि जिल्ला अदालतकै आदेशलाई सदर गरेपछि उनी निराश बने। तापनि हिम्मत हारेनन्। उक्त दिनको स्मरण गर्दै तत्माले भने, असारी पूजा गर्न दम्पती नै मन्दिर पुगेका थियौं। मन्दिरमा पस्न दिएनन्। बाहिरबाटै पूजा गर्छु भन्दा पनि मानेनन्। पूजा गर्न पाउनुपर्ने माग गर्दा कुटपिटबाट लीलाधरको कुमको हड्डी भाँचियो। दुखनीको शरीरभरि चोटपटक लाग्यो। राजविराजस्थित गजेन्द्रनारायण सिंह अस्पताल र विराटनगरमा उपचार गराए। विराटनगरमा कुमको शल्यक्रिया भयो। दलित समुदाय मान्छे हुन नपाउनुको दर्दले अझै घाइते रहेको विष्णुपुर गाउँपालिका१ का जितु रामले बताए। संसारमा मानवताभन्दा ठूलो र महत्वपूर्ण कुरा अरू छैन। तर अझै हामी आहत र छौं, रामले भने, गणतन्त्र आएको १४ वर्षमा पनि सार्वजनिक धारा, पँधेरा, इनार र मन्दिर छोएको बहानामा मान्छे अपमानित बन्नुपर्ने विडम्बना छ।"
बारको अध्यक्षमा घिमिरेको अग्रता कायमै,"काठमाडौं : नेपाल बार एसोसिएसनको २६औँ केन्द्रीय कार्यसमितिको निर्वाचनको मतगणनामा बृहत् लोकतान्त्रिक प्रगतिशील समावेशी तथा पेशागत कानून व्यवसायी समूह तर्फबाट अध्यक्ष गोपालकृष्ण घिमिरेको अग्रता कायमै छ। हालसम्म २५ केन्द्रको ३२०३ मत गणना गर्दा उहाँले एक हजार ९९० मत प्राप्त गर्नुभएको छ भने प्रगतिशील तथा पेशागत कानून व्यवसायी समूहका अध्यक्ष विष्णुमणि अधिकारीले एक हजार चार मत प्राप्त गरेका छन्। नेपाल बार एसोसिएसन, २०७८ का प्रमुख निर्वाचन अधिृकत वरिष्ठ अधिवक्ता उषामल्ल पाठकका अनुसार हालसम्म २५ केन्द्रको मतगणना सम्पन्न भएको छ। छ स्थानमा गणना भइरहेको थियो। अब आजदेखि थप दुई स्थान बढाएर आठ स्थानमा मतगणना गर्ने तयारी भइरहेको छ। हालसम्म गणना भएको मतमा घिमिरेले नेतृत्व गरेका समूहको अग्रता रहेको छ। महासचिवमा अञ्जिता खनाल एक हजार ७६५ उनको प्रतिस्पर्धी केदारप्रसाद कोइराला एक हजार १५७ रहेको छ। कोषाध्यक्ष भरतबहादुर राउतले एक हजार ९२८ मत र उनका प्रतिस्पर्धी जगतबहादुर कार्कीले एक हजार ६६ मत प्राप्त गरेका छन्। मङ्गलबार बिहानदेखि मतगणना सुरु भएको थियो। बिहीबार बिहान ९ बजेदेखि पुनःमतगणना प्रारम्भ गरिनेछ। शुक्रबारसम्म सम्पूर्ण नजिता आउने गरी मतगणनाको तयारी भइरहेको प्रमुख निर्वाचन अधिकृत पाठकले जानकारी दिए। बारको यही चैत १९ गते काठमाडौँ केन्द्रसहित देशभर ३५ स्थानबाट शान्तिपूर्ण तरिकाले मतदान सम्पन्न भएको थियो। बारमा अध्यक्षसहित ११ पदाधिकारी र सदस्य गरी २५ जनाको कार्यसमितिका लागि भएको निर्वाचनमा नौ हजार ७०८ मतदाता रहेका थिए। तीमध्ये सात हजार ४२९ मत खसेको थियो। रासस"
नेपालमा लागुऔषध दुर्व्यसनको डरलाग्दो तथ्याकं,"काठमाडौं : नेपालभर भएका कारागारमा करिव २६ हजार बढी कैदी बन्दी लागुऔषध मुद्धाका रहेका छन्। यो संख्या सम्पूर्ण कैदीबन्दीको २१ प्रतिशत हो। दुई वर्षअघि गरिएको तथ्याङ्कअनुसार नेपालभर लागुऔषध प्रयोगकर्ता एक लाख ३० हजार ४२४ जना रहेका छन्। यो संख्या हरेक वर्ष ५०६ प्रतिशतको दरले वृद्धि हुन्छ। कुल अपराधिक घटनामा ९ प्रतिशत अपराध लागुऔषध दुर्व्यसनीका कारण घट्ने गर्छ। नेपालभर आधिकारिक रुपमा २५० वटा रिहाव सेन्टर सञ्चालनमा छन्। जहाँ ५ हजार बढी दुर्व्यसनी उपचाररत छन्। नेपालमा लागु औषध प्रयोगकर्ताको अस्वाभाविक रुपमा वृद्धि भएको छ। अपराधका घटनामा पनि वृद्धि भएको देखिन्छ। लागु औषध नियन्त्रण र रोकथामका लागि गृह मन्त्रालयले राष्ट्रिय गुरुयोजना तयार पारेको छ। राष्ट्रिय सुरक्षाको रुपमा चुनौती सिर्जना गरेको लागुऔषध ओसारपसार, उत्पादन, बिक्री वितरणको विषयमा गृहमन्त्रालयले गुरुयोजना कार्यन्वयनमा ल्याउने भएको छ। बुधबार गृहमन्त्रालयमा आयोजित एक कार्यक्रममा लागुऔषध नियन्त्रण र रोकथामको विषयमा छलफल भएको छ। यसका साथै गृहमन्त्रालय अन्तरगत लागु औषध नियन्त्रण शाखाले तयार पारेको गुरुयोजना सार्वजनिक गरिएको थियो। कार्यक्रममा गृहमन्त्रालयका सचिव टेकनारायण पाण्डेले लागुऔषध कारोवारीले सोझासाझा तथा स्कुल कलेजका विद्यार्थीलाई निसानामा पार्ने गरेको बताए। लागुऔषध मुद्धामा कारागारमा रहेका अधिकांश युवाहरु १९ वर्षभित्र नै दुर्व्यसनमा फसेको बताउँदै उनले सिर्जनशील काममा लाग्ने युवाहरु दुर्व्यसनमा फस्दा परिवारलाई मात्रै हैन राष्ट्रलाई नै नोक्सान परिरहेको जानकारी दिए। उनी भन्छन्, 'लागुऔषध दुर्व्यसनले परिवार मात्रै हैन समाज नै ध्वस्त बनायो। हरेक वर्ष दुर्व्यसनी बढ्नु निकै दुखद विषय हो। गृहमन्त्रालयले लागुऔषध नियन्त्रणका लागि प्रदेश तथा स्थानीय तहसँग समन्वय गरेर काम गर्ने जानकारी दिंदै यसको नियन्त्रणका लागी सरकार प्रतिबद्ध रहेको जनाए। गृहमन्त्रालयका प्रवक्ता फणिन्द्रमणि पोखरेलले लागुऔषध दुर्व्यसन नियन्त्रणका लागि परिवारले नै निगरानी गर्नुपर्ने राय व्यक्त गरे। उनी भन्छन्, 'दुर्व्यसनमा फसेर, भद्रगोल भएपछि मात्रै परिवार राज्यको सम्पर्कमा आउने गर्छ यो गलत हो। छोराछोरीले के गर्छन्?, के खान्छन्?, पैसा के मा खर्च गर्छन?, ध्यान दिन जरुरी छ। विद्यालय तथा कलेजमा सोल काउन्सिलर राख्न आवस्यक छ। विद्यालय क्षेत्रको ५०० किमीभित्र मदिराजन्य सामग्री बेच्न नपाइने नियम छ। तर कार्यान्वयन भने भएको छैन। कानुन कार्यान्वयनको लागि स्थानीय तह लगायत अभिभावकको भुमिका मुख्य हुने उनले बताए। यस्तै गृह मन्त्रालयका नीती योजना तथा अनुगमन महाशाखाका सहसचीव डा भीष्मकुमार भुषालले लागुऔषध दुर्व्यसनको बढ्दो असरबाट समाजलाई थप क्षति हुन नदिनको लागि सरकारले विशेष कार्ययोजना ल्यायको र तत्कालै कार्यान्वयनमा लैजाने जानकारी दिए। यसका साथै उनले मदिरा जन्य पदार्थ बिक्री वितरण तथा रोकथामका लागि अनुगमन गर्ने, रिहाव सेन्टर अनुगमन गर्ने प्रहरी तथा स्थानीय सरकारसँगको सहकार्यमा काम गरिरहेको जानकारी दिए। लागु औषध नियन्त्रण शाखाका उपसचिव गोकर्णप्रसाद उपाध्यायले गत बैसाखदिखी मंसिरसम्म देशभर भएका रिहाव सेन्टरमा ९ जना दुर्व्यसनीले ज्यान गुमाएको जानकारी दिए। उनी भन्छन्, 'हामी निरन्तर अनुगमन र अनुसन्धानमा छौं, रिहाव सेन्टरहरु सुधारिंदै गएका छन्। मानिस दुर्व्यसनको अन्तिम अवस्थामा पुगिसकेर मात्रै रिहाव सेन्टर जाने हुँदा कतिपय अवस्थामा बचाउन नसकिने जानकारी दिए। घरको कोही सदस्य दुर्व्यसनी भएको शंका लाग्नासाथ उपचारमा लग्न उनले अनुरोध गरे। लागुऔषधको दुरुपयोग र दुर्व्यसनबाट जोखिम रहित स्वस्थ्य र समुन्नत नेपालको निर्माणका लागि सरकारले यो गुरुयोजना निर्माण गरेको हो। गुरुयोजना अनुसार दुर्व्यसनबाट हुने स्वास्थ्य, सामाजिक र आर्थिक क्षति न्युनीकरण गर्ने लक्ष राखिएको छ। लागुऔषध दुर्व्यसनको क्रममा जोखिम न्युनीकरण, भरपर्दो उपचार र पुनर्स्थापना, अपराधमा न्युनीकरणका लागि सहकार्य र साझेदारी हुने उद्देश्य राखिएको छ। राष्ट्रिय गुरुयोजनामा समावेश विषयहरु राष्ट्रिय गुरूयोजनामा विभिन्न विषय समावेश गरिएका छन्। त्यसमा लागुऔषध नियन्त्रण ऐन २०३३ प्रतिस्थापन गर्ने, उपचार तथा पुनस्थापना सम्बन्धी प्रोटोकल निर्माण, लागुऔषध नियन्त्रण विभाग स्थापना, मावि तह र सरकारी तालीम केन्द्का पाठ्य पुस्तकमा लागुऔषध विषय समावेश गर्ने, लागुऔषधको संगठित अपराध रोक्नका लागि प्रभावकारी कदम चाल्ने आदि रहेका छन्। साथै गाँजाजन्य पदार्थ सम्बन्धी अन्तर्राष्ट्रिय सन्धी सम्झौता र राष्ट्रिय कानुन बमोजिम औषधीय प्रयोजनका लागि खुला गर्ने र नेपाल स्वास्थ्य अनुसनधान परिषद तथा अन्य स्वायत्त सरकारी अनुसन्धान संस्थाको सहकार्यमा आवश्यक वैज्ञानिक अनुसन्धान गर्ने लगयतका विषयहरु समावेश छन्।"
बैंककमा पाङ्ग्रा पंचर भएको नेपाल एयरलाइन्सको विमान मर्मत सम्भार गरी काठमाडौं ल्याइयो,"काठमाडौं : गत शुक्रबार थाइल्याण्डको बैंककबाट काठमाडौं उडानका क्रममा पाङ्ग्रा पंचर भएको नेपाल एयरलाइन्सको जहाज मर्मत सम्भार पछि काठमाडौं ल्याइएको छ। पाङ्ग्रा पंचरपछि जहाज बैंकक एयरपोर्टमा ग्राउन्डेड भएको थियो। उक्त जहाज क्याप्टेन प्रशान्त राई र कोपाइलट ग्रीष्म श्रेष्ठले उडाएका थिए। विमानस्थलबाट टेक अफ गर्ने क्रममा विमानको पाङ्ग्रामा प्राविधिक समस्या देखिएपछि पाइलटको सल्लाहअनुसार विमान चेकजाँच गरिएको थियो। थाई एयरवेजको प्राविधिक टिमले उक्त विमानको चारवटै पाङ्ग्रा फेर्नुपर्ने सुझाव दिएको थियो। आवश्यक पाङ्ग्रा कतार एयरवेजको विमानमार्फत २ अप्रिल २०२२ को उडानबाट बैंकक पठाइएको थियो । मर्मत सम्पन्न भएको (एनएकेडब्लू) विमान बुधबार काठमाडौं अवतरण गरेको नेपाल एयरलाइन्सले जनाएको छ। रद्द गरिएको उक्त उडानका १४१ यात्रुलाई निगमको नियमित उडानबाट २१ चैत्रमा काठमाडौं ल्याएको थियो। सो घटनाबारे अध्ययन, अनुसन्धान गरि प्रतिवेदन पेश गर्न निगमले सात सदस्यीय छानविन समिति समेत गठन गरेको छ। सो समितिले काम सुरु गरिसकेको छ।"
काठमाडौंको विभिन्न स्थानबाट बेवारिसे सात वटा बुलेट मोटरसाइकल बरामद,"काठमाडौं : प्रहरीले बेवारिसे अवस्थामा रहेका सात थान बुलेट मोटरसाइकल बरामद गरेको छ। महानगरीय अपराध महाशाखाको टोलीले काठमाडौँ उपत्यकाका विभिन्न क्षेत्रबाट ती मोटरसाइकल बरामद गरेको हो। बरामद गरिएका मोटरसाइकल आज भन्सार कार्यालयको जिम्मा लगाइएको छ। महाशाखाका प्रमुख प्रहरी वरिष्ठ उपरीक्षक वसन्तबहादुर कुँवरका अनुसार भारतीय नाकाबाट भन्सार छली चोरीपैठारी गरेर मोटरसाइकल भित्र्याइएको हो। सुप प्र ०१००९ प २०५०, से७प ८४८९, प्र०१०४९ प ३३२६, बा४९प ९३२२, बा प्र ०२०२३२४७४, सुप प्र ०१००९प ५१६६ र सु प प्र ०१००८ प ५५९ नम्बरका मोटरसाइकल बरामद गरिएका हुन्। ती मोटरसाइकलको मूल्य रु २१ लाख बराबर रहेको बताइएको छ।"
आईपीसीसी रिपोर्ट : जलवायुसम्बन्धी काम उत्साहप्रद,"काठमाडौं : जलवायु परिवर्तनको सवालमा यसपटक वैज्ञानिकहरूले आशाका जगाएका छन्। अघिल्ला प्रतिवेदनहरूमा जलवायुजन्य जोखिमले ल्याउन सक्ने महाविपत्तिका प्रमाणहरू पस्किँदै आएका थिए। तर, सोमबार संयुक्त राष्ट्रसंघको जलवायुसम्बन्धी अन्तरसरकारी प्यानल (आईपीसीसी) को रिपोर्टले आशा जगाइदिएको छ। ६३ राष्ट्रका २७८ वैज्ञानिकहरूले तयार गरेको आईपीसीसीको छैटौं रिपोर्टअन्तर्गतको तेस्रो वैज्ञानिक कारण हो। तर, रिपोर्ट सार्वजनिक कार्यक्रममा संयुत राष्ट्रसंघका महासचिव एन्टेनियो गुटेरसले मुलुकहरूले बोलेका कुरा पूरा नगरेको र जलवायुजन्य समस्या बढाएकोमा कडा आपत्ति जनाएका छन्। वैज्ञानिकहरूले ल्याएका यो प्रतिवेदन बढाइचढाइ गरिएको हैन। न त काल्पनिक नै हो, गुटेरसले भने, देशहरूले आफैंले गरेको बाचा पूरा नगर्दाको परिणाम हो। विज्ञानले स्पष्ट देखाएको छ। हामी विश्वव्यापी तापमान १५ भन्दा दोब्बर बनाउने बाटोमा छौं। जलवायुजन्य विपत्ति उत्कर्षमा पुगे पनि सरकारहरूले ढाँटिरहेको भन्दै असन्तुष्टि व्यत गरे। उनले भने, झुटा आश्वासनले भविष्यमा महाविपत्ति ल्याउन सक्छ। यी प्रतिबद्धताहरू पर्याप्त छैनन्। तर, आईपीसीसीका प्रमुख होसङ ली ले भने, धेरै राष्ट्रहरूले गरेको जलवायुसम्बन्धी कामले उत्साहित भएको छु। अहिले गरेको कामले भविष्यलाई सुरक्षित गर्नेछ। आईपीसीसीको रिपोर्टअनुसार सन् २०२५ सम्ममा हरित गृह ग्यास उत्सर्जन उत्कर्षमा पुग्नेछ। तर, सन् २०३० सम्ममा उत्सर्जन ४३ प्रतिशतले कटौती गर्नुपर्ने हुन्छ । जलवायु परिवर्तन न्यूनीकरण नाम दिइएको रिपोर्टमा सन् २०२५ सम्ममा हरित गृह उत्सर्जन उत्कर्षमा पुगे पनि शताब्दीको अन्त्यसम्ममा १५ को रेसियोमा ल्याउन सक्ने आशा देखाएको छ। त्यसका लागि देशहरूले न्यूनीकरणका कामलाई प्राथमिकता दिनुपर्ने उपप्रमुख ली को भनाइ छ । रिपोर्टले सन् २०१०२०१९ को बीचमा भएको उत्सर्जन मानव इतिहासकै उच्च भनेर उल्लेख गरेको छ। अबका केही वर्ष एकदमै संकटपूर्ण हुने देखिए पनि हाल गरिएका केही न्यूनीकरणका अभ्यासहरूले सकारात्म परिणाम देखिएको छ। ती उपायहरू संकट टार्नका लागि विश्वास गर्न सकिने खालको रहेको बताएको छ। सबै क्षेत्रबाट हुने उत्सर्जन ठूलो मात्रामा नघटाउने हो भने पेरिस सहमतिअनुसार १५ डिग्री तापमान कायम गर्न असम्भव छ। तर, पछिल्ला रिपोर्टहरूले जलवायुमैत्री कार्यहरूको प्रभावकारीता बढ्दै गएको प्रमाण वैज्ञानिकहरूले ल्याएकाले आशावादी बनाएको छ। प्रतिवेदनमा सन् २०१० पछि सोलार तथा वायु ऊर्जा तथा ब्याट्रीमा ८५ प्रतिशत मूल्य घटेको छ। नीति तथा कानुनको दायरा बढ्दै गएकाले ऊर्जामा जान प्रेरित गरेको छ। वन फँडानीको समस्यामा ह्रास आएको छ। नवीकरणीय ऊर्जाको प्रयोग बढ्दो देखाएको छ। ग्लोबल वार्मिङ कम गर्न ऊर्जामा अझै व्यापक रूपमा फड्को मार्नुपर्ने वैज्ञानिकहरूको सुझाव छ। सहरी क्षेत्रमा समेत उत्सर्जन कम गर्ने महत्त्वपूर्ण अवसरहरू रिपोर्टमा छ। उपयुत पैदलमार्ग बनाएर, विद्युतीय सवारी प्रयोग गरेर, कार्बन सोस्ने प्रविधिका प्रयोग गरेर बढ्दै गएको शहरीकरणबाट उत्सर्जन कम गर्न सकिने बताएको छ। आईपीसीसीका उपप्रमुख जीम स्कीका अनुसार शून्य कार्बनमा जानका लागि सबै मौसममा सम्भावना उतिकै छ । पृथ्वीको तापमानलाई १५ डिग्रीमा सीमित राख्न व्यापक रूपमा कार्बन कटौती गर्नुपर्नेछ । उनले भनेवस, अन्यथा असम्भव छ। नेट जिरोमा पुग्दासमेत पृथ्वीको तापक्रम स्थिर हुनेछ। यस दसकमा न्यूनीकरण कम गर्न औद्योगिक क्षेत्रहरूमा पुनः प्रयोग हुने वस्तुहरू, उत्सर्जन कम गर्ने सामानहरू प्रयोगमा ल्याउनुपर्ने हुन्छ । त्यसैगरी कृषि, वन तथा जमिनको प्रयोगबाट पनि उत्सर्जन कम गर्न तथा कार्बन भण्डारण गर्न सकिन्छ। अन्य क्षेत्रहरूमा भएका उत्सर्जन न्यूनीकरण यथाशीघ्र गरेमा जैविक विविधता बचाउन मद्दत गर्नेछ। जलवायुसँग अनुकूलन हुन, जीविकोपार्जन गर्न सजिलो हुनेछ। र, खाना, पानीका स्रोतलाई सुरक्षित बनाउँछ। उत्सर्जन कम गर्न लगानी आवश्यक छ। तर, विश्वमा जलवायुजन्य अर्थतन्त्रमा ठूलो खाडल (ग्याप) छ। त्यसका लागि सरकारी, अन्तर्राष्ट्रिय समुदायको बलियो सहकार्य आवश्यक रहेको निचोड छ। अनुकूलन तथा न्यूनीकरणका काम न्यायसंगत हुनेछ। यसले दीर्घकालीन विकासका लक्ष्य बनाउन भविष्यमा सहयोग गर्नेछ। उद्योगहरूमा न्युनकिरण अबलम्बन गर्दा पर्यावरणमा परेको प्रभाव घटाउने र रोजगारी तथा व्यापारको अवसर थपिनेछन्।"
विश्वमा दसमध्ये ९ जनाले फेर्छन् प्रदूषित हावामा श्वास,"काठमाडौं : विश्वमा प्रत्येक दस जनामध्ये ९ जनाले प्रदूषित हावामा श्वास फेर्ने गरेको पाइएको छ। विश्व स्वास्थ्य संगठनको अनुमानअनुसार प्रत्येक वर्ष विश्वभर १३ लाखभन्दा बढी मानिसहरुको मृत्यु नियन्त्रण गर्न सकिने वातावरणीय कारणहरुले गर्दा हुने गरेको छ। तथ्यांकअनुसार विश्वमा दसमध्ये नौ जनाले प्रदूषित हावामा श्वास फेर्छन् र यसका कारण हरेक वर्ष ७० लाख मानिसको ज्यान जाने गरेको छ। त्यस्तै नेपालमा प्रत्येक वर्ष सुर्तीजन्य रोगका कारण २७ हजार एक सयको अकालमै मृत्यु हुने गरेको छ। स्वास्थ्य तथा जनसंख्या मन्त्रालयले सो तथ्यांक सार्वजनिक गरेको हो। त्यस्तै विश्वमा २ अर्ब मानिस सुरक्षित पिउने पानी र ३६ अर्ब मानिस सुरक्षित सरसफाईको अभावमा रहेको स्वास्थ्य संगठनले जनाएको छ। प्रत्येक वर्ष प्रदूषित पानी र उचित सरसफाईको अभावका कारण हुने झाडापखाला रोगबाट ८ लाख २९ हजार मानिसको ज्यान जाने गरेको छ। नेपालमा वर्षेनि वायु प्रदूषणबाट ३७ हजार ६८३ जनाको अकालमै मृत्यु हुने गरेको तथ्यांकले देखाएको छ। नेपालमा विश्व स्वास्थ्य दिवस दिवस स्वच्छ वातावरण, स्वस्थ नेपाली भन्ने नाराका साथ मनाइएको छ।"
सबैको सहयोगले नसर्ने रोग नियन्त्रण गर्न सकिन्छ : मन्त्री खतिवडा,"काठमाडौं : स्वास्थ्य तथा जनसङ्ख्यामन्त्री विरोध खतिवडाले नसर्ने रोगहरूको रोकथाम र नियन्त्रणमा सबै पक्षको समन्वय र सहकार्य आवश्यक रहेको बताएका छन्। स्वास्थ्य मन्त्रालयमा बिहीबार आयोजित 'नसर्ने रोगको रोकथाम र नियन्त्रणका लागि बहुक्षेत्रीय कार्ययोजना' सार्वजनिक गर्दै मन्त्री खतिवडाले सबैको सहयोगले नसर्ने रोगको रोकथाम र नियन्त्रण गर्न सकिने उल्लेख गरे। उनले कार्ययोजनाको प्रभावकारी कार्यान्वयन गरेर सबै नागरिकलाई स्वस्थ्य बनाइने बताए। मन्त्री खतिवडाले नसर्ने रोगबाट उत्पन्न परिस्थितिलाई सम्बोधन गर्नका लागि बहुपक्षीय समन्वय तथा सहकार्य आवश्यक रहेको धारणा राखे । 'सबै नीतिको मूलप्रवाहमा नसर्ने रोगका विषयलाई सापेक्ष बनाई स्थानीयस्तरसम्म प्रभावकारी कार्यान्वयन गर्न आवश्यक छ,' उनले भने। नसर्ने रोग दिनानुदिन बढ्दै गएको र यसको मुख्य कारण जलवायु परिवर्तन, अखाद्य पदार्थको प्रयोग, निष्क्रिय जीवनशैली, लागुऔषधलगायत रहेको उनको भनाइ थियो । स्वास्थ्य सचिव डा रोशन पोखरेलले कार्ययोजनालाई प्रादेशिक र स्थानीय तहमा कार्यान्वयन गर्नतर्फ मन्त्रालयले ध्यान दिने बताए । राष्ट्रिय योजना आयोगका सदस्य डा उमाशङ्कर प्रसादले स्वास्थ्य उपचार गर्न विदेश जाँदा धेरै पैसा बाहिरीने गरेको भन्दै नेपालमा उपचार हुने रोग यही नै गर्नुपर्नेमा जोड दिए। विश्व स्वास्थ्य सङ्गठनका नेपाल प्रमुख डा राजेश पाण्डवले कार्ययोजनाको प्रभावकारी कार्यान्वयन गरेर नेपालले दिगो विकास लक्ष्य हासिल गर्नुपर्ने धारणा राखे। मन्त्रालयका प्रवक्ता डा सङ्गीता कौशल मिश्राले नसर्ने रोगको रोकथाम र नियन्त्रणका लागि पाँचवर्षीय ९२०७८८२० योजना ल्याइएको बताइन्। रासस"
नेपालगन्जमा तीन दिनदेखि लु,"नेपालगन्ज : बाँकेमा तातो हावा लु चल्न थालेको छ। जल तथा मौैसम विज्ञान विभागको नेपालगन्जको राँझास्थित हावापानी कार्यालयका प्रमुख पलबहादुर विकका अनुसार तीन दिनदेखि लु चलेको हो। घरभित्र चलेको पंखाले पनि तातै हावा फाल्ने गरेको छ। दिनमा पटकपटक विद्युत् काटिने भएकाले नागरिकलाई झनै सास्ती छ। अप्रिलका ६ दिनमा ३ डिग्री तापक्रम वृद्धि भएको छ। प्रमुख विक भन्छन्, अहिले नै डराउनुपर्ने अवस्था होइन। गत वर्षकै सरदर तापक्रम हो। तर, गत वर्षको यही अवधिमा भने साढे २ डिग्री सेल्सियसले तापक्रम बढी भएको छ। गत वर्ष अप्रिल पहिलो सातासम्म ३७ डिग्री सेल्सियसभन्दा बढी तापक्रम थिएन। यो वर्ष १ अप्रिलमा अधिकतम् तापक्रम ३६३ डिग्री सेल्सियस मापन भएको थियो। हरेक दिन तापक्रम बढ्दो क्रममै छ। २ तारिखमा ३६६, ३ तारिखमा ३७१, ४ तारिखमा ३९३, ५ तारिखमा ३८८ डिग्री तापक्रम मापन भएको छ। मंगलबार देशमै सबैभन्दा बढी तापक्रम नेपालगन्जमा ३८८ डिग्री सेल्सियस थियो। नेपालगन्जपछि धनगढीमा ३८ डिग्री सेल्सियस मापन भएको थियो। गत वर्ष सबैभन्दा बढी तापक्रम २८ अप्रिलमा ४१७ डिग्री सेल्सियस भएको थियो। यो वर्ष भने तीन सातायता नै सोमबार यो वर्षका सर्वाधिक तापक्रम ३९३ डिग्री सेल्सियस मापन भइसकेको छ। सन् २०१९ मा ४३५ डिग्री सेल्सियस तापक्रम मापन भएको थियो। १० वर्षयता सन् २०१२ मा भने नेपालगन्जको तापक्रम ४५ डिग्रीसम्म पुगेको थियो। त्यसैले नेपालगन्जको देशकै सबैभन्दा बढी गर्मी हुने सहरको परिचय छ। लु चल्न थालेपछि नेपालगन्जमा उखुको जुस, दहीको लस्सीलगायतका चिसो पेय पदार्थको बिक्री बढेको छ। नगरका चोक गल्लीमा ठेलामा तरबुजा बिक्री भइरहेको छ। तरबुजाको खुद्रा मूल्य नगरमा ८० देखि १०० रुपैयाँ छ। जल तथा मौसम विज्ञान विभाग मौसम पूर्वानुमान महाशाखाले मंगलबार साँझ जारी गरेको तीन दिने मौसम पूर्वानुमान बुलेटिनमा नेपालमा भारतको बिहार तथा आसपासमा रहेको न्यून चापीय प्रणालीको सामान्य प्रभाव रहेको उल्लेख गर्दै तराईका भूभागहरूमा हल्का तापक्रम बढ्ने क्रममा रहेको हुँदा आवश्यक सर्तकता अपनाउन अनुरोध गरेको छ।"

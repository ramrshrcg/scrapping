शीर्षक,विवरण
"बिकाऔं होइन, टिकाऔं युवा","राहदानी विभागमा युवाको भीड घट्दैन। त्यहाँ पुग्ने अधिकांशको लक्ष्य हो, वैदेशिक रोजगार। उच्च शिक्षा हासिल गरेकादेखि अक्षरसम्म नचिन्ने नेपाली युवा बिदेसिन बाध्य छन्। श्रम बजारमा आउने अधिकांश युवाको लक्ष्य नै वैदेशिक रोजगार बनेको छ। हरेक वर्ष करिब पाँच लाख युवा श्रम बजारमा आउँछन्। त्यसमध्ये ७५ प्रतिशतभन्दा बढी वैदेशिक रोजगारमा गएको तथ्यांक छ। औसतमा दैनिक १५ सय जना काम खोज्दै बिदेसिन्छन्। विदेशमा पाँच वर्ष काम गरेर फर्कंदा पनि उनीहरूले स्वदेशमा काम पाउँदैनन्। पुनः खाडी मुलुक नै फर्किनुपर्छ। दक्ष भए पनि मुलुकमा काम पाउने अवस्था बनेको छैन। नेपालमै काम दिनेभन्दा पनि विदेश पठाउन हौस्याउने नियत सरकारको देखिन्छ। यसको एउटा उदाहरण खाडी तथा मलेसियामा सरकारले प्राविधिक कामदार पठाउने तयारी गर्नुलाई लिन सकिन्छ। काममा दक्ष बनाएर नेपालमा नै रोजगार दिन सके मुलुककै विकास हुन्छ। रोजगारको क्षेत्र बढाउनुको साटो विदेशमा नेपाली कामदारको कोटा बढाउने तयारीमा सरकार हुन्छ। अझै दक्ष बनाएर बाहिरी देशमा गएर काम गर भन्नुभन्दा यही काम दिन्छु भन्न सरकारले सक्नुपर्ने हो। तर, आबुधावी डायलगका क्रममा श्रममन्त्री कृष्णकुमार श्रेष्ठ (किसान)ले दक्ष कामदार लिइदिन रोजगारदाता मुलुकसँग आग्रह गरे। उनको यो आग्रहलाई दुई तरिकाबाट लिन सकिन्छ। एउटा दक्ष कामदार लिए उनीहरूको पारिश्रमिक पनि बढी हुन्छ। नेपालीलाई नै यसले फाइदा हुन्छ। नेपालमा रेमिट्यान्स बढी भित्रिन्छ। अर्को नेपालमा काम गर्ने क्षेत्र छैन, त्यसैले दक्षलाई पनि विदेश पठाउनै पर्छ। यो आग्रहले क्षणिक फाइदा मिले पनि नेपालमा नै युवालाई टिकाउने अभियानमा भने घाटा नै छ। यो विषयमा सरकार गम्भीर हुनुपर्छ। सबै कुरामा सरकारलाई मात्रै दोष दिएर पनि हुँदैन। विदेशमा जस्तोसुकै परिस्थितिमा पनि काम गर्ने तर नेपालमा केही गर्न नचाहने आमनेपालीको प्रवृत्ति छ। यसले गर्दा विदेशमा दुःख गरेर कमाएको सम्पत्ति उत्पादनशील क्षेत्रमा लगानी नभई उपभोगमै सकिने गरेको छ। श्रम, रोजगार तथा सामाजिक सुरक्षा मन्त्रालयको एक तथ्यांकअनुसार पाँच वर्ष वैदेशिक रोजगारमा बिताएर फर्केका ४१ प्रतिशत व्यक्ति काम खोज्नै प्रयास नगर्ने देखाएको छ। विदेशमा कमाएको पैसा यहाँ बसेर खर्च गर्ने परिपाटीले रेमिट्यान्सको दिगो व्यवस्थापन हुन सकिरहेको छैन। उनीहरू आफैं लगानी गरी स्वरोजगार बन्न उत्साही छैनन्। परनिर्भरताको आसमा समय व्यतीत हुन्छ। यसले घाटा मुलुकलाई नै गरेको छ। वैदेशिक रोजगारबाट फर्केकाहरू उता आर्जन गरेको पुँजी, सीप र प्राविधिक ज्ञानलाई उपयोग गर्न रुचाउँदैनन्। उपयोग गर्न रुचाए पनि आवश्यक वातावरण बन्न नसक्दा स्वरोजगार बन्नेको संख्याभन्दा बेरोजगारको बढी छ। सरकारले उनीहरूलाई व्यवस्थापन गर्न ठोस कदम चाल्न सकेको छैन। देश रेमिट्यान्सबाट चलेको छ भन्दा फरक नपर्ला। तर, सरकारले रेमिट्यान्स सदुपयोग गर्ने वातावरण निर्माण गर्न नसक्दा वैदेशिक रोजगारबाट प्रतिफल पनि प्राप्त हुन सकिरहेको छैन। विदेशमा सिकेको सीप स्वदेशमा प्रयोग गर्नेको संख्या आधाभन्दा बढी छ। यस्तो काममा सरकारको पनि साथ छैन। बरु यता सिकेको सीप उता प्रयोग गर भन्न थालेको छ सरकार। त्यसका लागि राज्यले उपयुक्त वातावरण निर्माण गर्न आवश्यक छ। अहिले पनि विभिन्न मन्त्रालयअन्तर्गत उद्यमशीलतालक्षित कार्यक्रम सञ्चालन भइरहेका छन्। ती कार्यक्रम प्रभावहीन छन्। यसले उद्यमशीलता विकास हुन सकिरहेको छैन। अब सरकारले विदेश पठाउने नयाँ रणनीतिभन्दा पनि नेपालमा नै युवालाई टिकाउने रणनीति बनाउन आवश्यक छ।"
सरकार ! न्याय कहाँ छ ?,"अहिले न सरकार आफैंले कानुनको पालना गरेको छ, न त नागरिकलाई नै गर्न प्रेरित गरेको छ। शेरबहादुर देउवा नेतृत्वको सरकारको सय दिन पूरा भएको छ। यी सय दिनमा पाँचदलीय गठबन्धनको सरकार अव्यावहारिक देखिएको छ। संविधानको पालना गर्ने र त्यसको पालना गराउने अर्थात् कानुनको पालना गर्ने र नागरिकलाई त्यसको पालना गराउने मुख्य जिम्मेवारी सरकारको हो। अर्थात् सरकार आफैंले कानुनसम्मत ढंगबाट काम गर्ने र आमनागरिकलाई पनि कानुनसम्मत चल्न, कानुनअनुसारकै व्यवहार देखाउन र सही दिशामा हिँडाउनु सरकारको दायित्व हो। तर, अहिले न सरकार आफैंले कानुनको पालना गरेको छ न त नागरिकलाई नै गर्न प्रेरित गरेको छ। सरकार कानुनसम्मत भएन भने गल्ती औंल्याउने, त्यसलाई सच्याउने, अन्यायमा परेकालाई न्याय दिलाउने काम न्यायपालिकाको हो। तर, न्यायपालिकाले पनि निष्पक्षरूपमा काम गरेको देखिँदैन। न्यायपालिकाले पनि सरकार अनुकूलको काम मात्र गर्ने हो। उसले सरकारलाई सहयोग पुर्याउने काम मात्र गर्ने हो। सरकारका निर्णयहरूलाई कहीँ कतैबाट छेकबार नलाग्ने आदेश दिने काम गर्छ। सरकारका गैरसंवैधानिक निर्णयहरूलाई चुनौती नदिने, नसच्याउने, जे गर्दा पनि हुने वातावरण र परिस्थिति रहँदासम्म कानुनी राज्यको स्थापना हुन सक्दैन। यो भने कानुनी राज्यको उपहास हो। अझ नागरिकले स्वतन्त्ररूपमा रोजगारी गर्न पाउने अधिकार, कानुनसम्मत नियुक्ति पाएका कर्मचारीहरूले कानुनसम्मत तोकिएको अवधिसम्म काम गर्न पाउने अधिकार हुन्छ। सोसमेत सरकार परिवर्तन हुँदा हरण हुने अवस्था सिर्जना भएको छ। हरेक नयाँ सरकारले अघिल्लो सरकारका पालामा जिम्मेवारी पाएका नागरिकको अधिकार खोस्ने, बर्खास्त गर्ने, विभिन्न किसिमका लाञ्छना आरोप कथा बनाएर जागिरबाट हटाउने काम गर्दै आएका छन्। त्यो कामलाई अहिलेको सरकारले पनि निरन्तरता दिएको छ र त्यसलाई झनै नयाँ उचाइमा पुर्याएको छ। अर्थात्, सरकारले गैरकानुनी रूपले संविधानले देशका नागरिकलाई दिएको मौलिक हक र अधिकारको हरण गर्ने काम गरेको छ। यसरी सरकारले हरण गरेको अधिकार अदालतले सच्याएको देखिँदैन। जसले गर्दा न्याय निरूपण नहुने, सरकारले जे गर्दा पनि सरकारकै समर्थनमा फैसलाहरू हुने काम भइरहेका छन्। त्यसैले पनि होला, राजनीतिक आयस्ताका आधारमा गैरकानुनी तवरले रोजगारी खोस्ने, नियुक्ति बदर गर्ने, काम गरिरहेका मानिसलाई बर्खास्त गर्ने, कहीँ कसैले पाइरहेको काम ठेक्कापट्टा रद्द गर्नेजस्ता गैरकानुनी कामहरू पछिल्लो समय बढेको देखिन्छ। यी कानुनसम्मत काम होइनन्। गैरकानुनी र अन्यायपूर्ण काम हुन्। बाटो बिराएको सरकारलाई न्यायपालिकाले समात्नुपर्ने हो। व्यवस्थापिकाले बनाएको कानुनको सही कार्यान्वयन भए, नभएको व्याख्या गर्ने र सच्याउने काम पनि न्यायपालिकाको हो। त्यसमा न्यायपालिका चुक्दा सरकारलाई गैरकानुनी काम गर्न मनोबल बढेको छ। संविधानको रक्षा गर्ने नाममा सरकारले कानुनी राम राज्यको धज्जी उडाएको छ। अघिल्लो सरकार गैरसंवैधानिक भयो भनेर त्यसलाई हटाएर नयाँ बनेको सरकारले सय दिनमा एकपछि अर्को गैरकानुनी काम गर्दै गएको छ। विवाद नै विवादमा परेको छ। गठबन्धनको सरकारले सुरुमै कर्मचारी प्रशासनमा हस्तक्षेप गरेको देख्न सकिन्छ। सरकारले सरकार बन्दाको ८८ दिनसम्म मन्त्रिमण्डल विस्तार गर्न सकेको थिएन। अर्थात् डेढ दर्जन मन्त्रालय नेतृत्वविहीन हुँदाकै स्थितिमा सरकारले कर्मचारी प्रशासन चलाउन थाल्यो। त्यसै समयमा झन्डै १५ जना सचिवको सरुवा भयो। सय दिनको अवधिमा १ सय ४० भन्दा बढी सहसचिवको सरुवा गरियो। उपसचिवहरूको सरुवा पनि त्यसै रूपमा भयो। मात्र सय दिनको समयमा करिब ६० जिल्लामा प्रमुख जिल्ला अधिकारी फेरिए। अर्थात्, सरकारले व्यापक रूपमा कर्मचारी तन्त्रमाथि हस्तक्षेप गरेको छ। जुन पक्कै पनि सुहाउँदो कुरा होइन। यस अलावा संसद् अधिवेशन अन्त्य गरेर दल विभाजनसम्बन्धी अध्यादेश ल्याउने कुरा होस् या राजदूतहरू फिर्ता बोलाउने निर्णय सबै विवादित बन्न पुगे। उता सरकारले भूमिसम्बन्धी समस्या समाधान आयोग खारेज गरिदियो। केपी ओली नेतृत्वको सरकारले गठन गरेको आयोग खारेज गरेर आफूनिकट नेताहरूको संलग्नतामा नयाँ आयोग खडा गयो। आफूअनुकूल नियुक्ति गर्न सहज नदेखेपछि गठबन्धनको सरकारले आयोग नै खारेज गरेर नयाँ आयोग गठन गरी अनुकूल व्यक्तिहरूलाई नियुक्ति गरेको छ। नेपाल खेलकुद परिषद्का सदस्यसचिव, राष्ट्रिय युवा परिषद्का कार्यकारी उपाध्यक्ष, युवा तथा साना रोजगार व्यवसायी कोषका कार्यकारी निर्देशकसमेत सरकारले हटाउने निर्णय गरेको छ। सरकारका यस्ता निर्णयले कानुनी राज्यको स्थापना हुन सक्दैन। नियमनकारी निकायका प्रमुखहरूलाई बर्खास्त गरिनु र गर्न खोजिनु राम्रो कुरा होइन। जुन निकायले नियमन गरेको छ, त्यसमा स्थायित्व आवश्यक छ। तर, यस्ता निकायमा अस्थिरता निम्त्याउनु, पूरा कार्यकाल काम गर्न नदिनु र सरकारकै तर्फबाट हस्तक्षेप हुनु गैरकानुनी क्रियाकलाप हो। यस्ता गैरकानुनी कामले मुलुकका हरेक क्षेत्रलाई प्रभावमा पार्छ। खेलकुद परिषद्मा गरिएका काम कारबाहीबाट खेलकुदमा प्रभाव पार्छ। धितोपत्र बोर्डमा गरिएको काम कारबाहीबाट पुँजी बजारमा प्रभाव पार्छ। यस्ता कुरा गठबन्धनले नगर्नु नै राम्रो हो। गठबन्धनले अदालतको नेतृत्वलाई विवादमा तान्ने र न्यायपालिकामाथि शंका, उपशंका उब्जाउने काम गरेको छ। यस्ता क्रियाकलापले राज्यलाई कमजोर बनाउँछ। राज्य कमजोर हुनुहुँदैन। सरकार कानुनसम्मत भएन भने गल्ती औंल्याउने, त्यसलाई सच्याउने, अन्यायमा परेकालाई न्याय दिलाउने काम न्यायपालिकाको हो। तर, न्यायपालिकाले पनि निष्पक्षरूपमा काम गरेको देखिँदैन। नेताहरूमा आआफ्ना दलगत स्वार्थ राज्नु नेतृत्व र सत्ताको महवाकांक्षा हुनु स्वाभाविक हो। तर, जसरी पनि गर्नु नै पर्छ भन्नु राम्रो होइन। मुलुकको स्वार्थ भुलेर राजनीति गर्न आफू र आफ्नो दलको मात्र स्वार्थ हेर्नु त्यति कुरामा मात्र केन्द्रित भएर काम कारबाही गर्नु मुलुकको हितमा हुँदैन। यदि सरकार आफैं कानुनअनुसार चल्दैन भने त्यहाँ कसैले पनि कानुनको पालना गर्दैन। सरकार आफैं कानुनसम्मत चल्नुपर्छ। कानुनको पालना गर्नुपर्छ र नागरिकलाई कानुनको पालना गराउनुपर्छ। तर, आफैं गैरकानुनी बाटो हिँड्ने सरकारले नागरिकलाई गैरकानुनी काम गर्नबाट रोक्न सक्दैन। त्यसैले होला सरकारकै कारणले मुलुकमा अराजकता निम्तिन लागेको छ। आमउपभोक्ता मर्कामा पर्न थालेका छन्। जस्तो कि एउटा ट्याक्सीले मिटरको आधारमा भाडा लिएर यात्रा गर्न मान्दैन। एउटै रुटमा चल्ने दुईवटा बसले फरकफरक भाडा असुल्छन्। दुई ठाउँका मासु पसलेले फरकफरक मूल्य लिन्छन्। हरेक तरकारी र फलफूलका भाउ पसलैपिच्छे फरक फरक हुन्छन्। आमउपभोक्ता मारमा परेका छन् ठगिएका छन्। जसरी पनि एकले अर्कालाई ठग्ने नियतले काम कारबाही भएका छन्। यस्तो किन भयो त भन्दा देशमा रहेका अराजक तथा ठग व्यक्तिहरू कानुनसँग डराउन छाडे। उनीहरू सरकारले त कानुनको पालना गरेको छैन भने हामीले किन गर्ने भन्न थाले। व्यापार व्यवसाय नाफा गर्नकै लागि सञ्चालन गर्ने हो। तर, नाफा कमाउनु भनेको ठग्नु होइन। अहिले व्यापारीले उपभोक्तालाई ठग्छन् र उपभोक्ता ठगिएका छन्। त्यसको नियमन र नियन्त्रण राज्यबाट हुनुपर्ने हो तर सरकार आफैं गैरकानुनी काममा मुछिएको छ। गलत बाटोमा हिँडेको छ भने त्यसले गैरकानुनी काम गर्ने कसैलाई पनि गैरकानुनी काम गर्नबाट रोक्न सक्दैन। त्यसैले गठबन्धनले हालसम्मका कामको समीक्षा गर्नुपर्छ। आफू कहाँ कहाँ चुकियो त्यसलाई ध्यानमा राखेर अब अगाडि कसरी बढ्नुपर्छ। त्यसतर्फ ध्यान दिनुपर्छ अन्यथा मुलुक दुर्घटनातर्फ जाने निश्चित छ। सरकारले कर्मचारीतन्त्र अर्थात् कार्यपालिकालाई हस्तक्षेप गर्नु हुँदैन। कानुनी रूपले नियुक्ति भएको व्यक्तिलाई काम गर्न दिनुपर्छ। यसरी हरेक सरकारले सरकारैपिच्छे महŒवपूर्ण अंगका नेतृत्वहरू परिवर्तन गर्दै जाने हो भने राज्य प्रणाली ध्वस्त भएर जान्छ। गठबन्धनले त्यसतर्फ ध्यान दिनुपर्छ।"
"सम्भव छ गुन्जी, कुटी र नाभीको जनगणना","काठमाडौं : कात्तिक २५ देखि मंसिर ९ गतेसम्म हुने राष्ट्रिय जनगणनामा कुटी, नाभी, गुन्जी, तिंकर र छाङ्रूको जनगणनासमेत गर्न सहज देखिएको छ। जाडो बढेसँगै दार्चुला ती क्षेत्रका स्थानीयवासी बेंसी सर्ने भएकाले जनगणना गर्न कठिन नहुने सीमा अध्येता रतन भण्डारी बताउँछन्। चुच्चे नक्सामा दार्चुलाका लिपुलेक, कालापानी र लिम्पियाधुरा समेटिएपछि ती क्षेत्रका गाउँमा कसरी जनगणना गर्ने भन्ने अन्योलता थियो। भण्डारीका अनुसार ब्यास क्षेत्रका ब्यासीसौका सपरिवार कात्तिकपछि जाडो छल्न कुटी, नाभी, गुन्जी, तिंकर, छाङ्रुबाट दार्चुलाको खलंगा, बांगाबगर, जोलजीवी, लेकम, दुम्लिनराप्ला, सितौला, देथला, धुलीगडा, असिगडा झर्ने गर्छन्। उनीहरू बेंसी झरेको स्थानमा टोली पठाएर जनगणना गर्न सकिने भण्डारी बताउँछन्। बसाइँ सर्नुलाई उनीहरू कुन्चा जानु भन्दछन्। गर्मी सुरु भएपछि अर्थात् चैतको सुरुमै उनीहरू ब्यास (घर) फर्कछन्। यसरी ब्यास फर्कनुलाई सौकेडा फर्कनु भन्छन्। भण्डारीका अनुसार सदरमुकाम दार्चुला, बाँगाबगर, जोलजीवी, लेकमलगायतका ठाउँबाट ब्यास समुदायको लगत लिनुपर्ने हुन्छ। दार्चुलाको ब्यासमा मात्र होइन, मनाङ, मुस्ताङका थकाली समुदाय पनि हिउँदमा पोखरा र म्याग्दीतिर बसाइँ सर्छन्। केन्द्रीय तथ्यांक विभागका निर्देशक ढुण्डीराज लामिछानेले भारतद्वारा अतिक्रमित क्षेत्रको जनगणनाका लागि परराष्ट्र मन्त्रालयमा पत्रमार्फत अनुरोध गरिएको बताए। तर, केही जवाफ नआएको उनको भनाइ छ। उनले भने, भौतिक उपस्थितिमा भने असम्भव छ तर पनि कुनै उपाय लगाएर जनगणना गर्नेबारे विभागले सोच बनाएको छ। राष्ट्रिय जनगणनाका लागि ३९ हजार गणक खटिने भएका छन्। ती गणकको तालिम शनिबारबाट सुरु भएको छ। ७७ वटै जिल्लामा ३४९ वटा जनगणना कार्यालयले कात्तिक १३१६ गतेसम्म तालिम सञ्चालन गर्ने लामिछानेले बताए। काठमाडौंमा १७ गतेसम्म तालिम सञ्चालन हुने छ। यहाँ ट्यावलेट प्रयोग गरी जनगणना गरिने भएकोले तालिम एक दिन थप हुन लागेको उनले बताए। लामिछानेका अनुसार तालिममा जनगणना क्षेत्र कसरी पहिचान गर्ने ? सही तथ्यांक ल्याउन गणकले अपनाउनुपर्ने सावधानी, उत्तरदातासँग गर्नुपर्ने व्यवहार, तथ्यांकको गोपनीयतालगायतका विषयको जानकारी गराइने छ। गणकको साना गल्तीले सारा तथ्यांकको विश्वशनीयतामा प्रश्न आउने भएकोले आफ्नो जिम्मेवारी पूरा गर्न गम्भिर हुनुपर्छ, उनले भने, तालिम दिन क्याम्पस शिक्षक, माध्यमिक तहका शिक्षक, सरकारी निकायका अधिकृतस्तरका कर्मचारी, स्नातकोत्तर उत्तीर्ण सुपरीवेक्षकसमेत गरी १५ सय प्रशिक्षक खटिएको विभागका निर्देशक लामिछानेले बताए। विभाग तथा अन्य मन्त्रालयका अधिकृत, यूएनएफपीए र केन्द्रीय विभाग जनसंख्या शास्त्रका जनसंख्याविद् गरी करिब १ सय जना देशैभर सञ्चालन हुने गणक तालिमको अनुगमन तथा अवलोकनका लागि खटिएका छन्। जनगणनामा ५५ वटा प्रश्न सोधिने छन्। यी सबै प्रश्न गणकले हरेक घरपरिवारमा गएर सोध्नुपर्ने छ। एउटा घरका लागि एक गणकले सबै प्रश्न सोध्न परिवारको आधार हेरी २०३० मिनेट समय लगाउने अनुमान विभागको छ। व्यक्ति तथा पारिवारिक विवरण संकलन जनगणनाको मूल काम हो। त्यसका लागि हरेक घरपरिवारमा गणक पुगेर घरमूलीसँग परिवारका सदस्यको पारिवारिक तथा व्यक्तिगत विवरण लिने छन्। व्यक्तिको नाम, उमेर, घरमूलीसँगको नाता, शिक्षा, पेसा, रोजगारीका क्षेत्र,जाति, धर्म, भाषा, बसाइबराई अपांगतालगायतका प्रश्न सोधिने छन्।"
बार : वार कि पार ?,"काठमाडौं : प्रधानन्यायाधीश चोलेन्द्रशमशेर जबरासँग असन्तुष्ट न्यायाधीशले सर्वोच्च अदालतमा इजलास बहिष्कार गरेको एक साता भयो। प्रधानन्यायाधीश जबराले आइतबार बिहान पनि २ सय ४८ पेसी तोके। तर, सहकर्मी न्यायाधीश इजलासमा बसेनन्। न कानुन व्यवसायी नै बहस गर्न गए। बरु नेपाल बार एसोसिएसनको अगुवाइमा कानुन व्यवसायीले बिहान १० बजेदेखि एक घण्टा सर्वोच्च परिसरमा धर्ना दिए। धर्नामा बसेकाहरूले कालोपट्टी बाँधेका थिए। यो क्रम कात्तिक १७ गतेसम्म हरेक दिन चल्ने नेपाल बारको कार्यक्रम छ। उक्त अवधिसम्म प्रधानन्यायाधीश जबराको राजीनामा नआए विरोधका थप कार्यक्रम घोषणा गर्ने तयारी छ। बार उपाध्यक्ष रक्षा बस्यालले चार दिनको अवस्था हेरेपछि आन्दोलनको प्रकृति तय गरिने जानकारी दिइन्। चार दिन लगातार आन्दोलन गर्छौं। यो बीचमा प्रधानन्यायाधीशले निकास दिनुहुन्छ भन्ने आशा छ, उपाध्यक्ष बस्यालले भनिन्, चार दिनमा निकास आएन भने आन्दोलनका अन्य विकल्प खोज्छौं। बार महासचिव लीलामणि पौडेलले प्रधानन्यायाधीश जबराले विकृति, विसंगति, भ्रष्टाचार रोक्न नसकेको, न्यायपालिकाको स्वच्छता र गरिमा कायम राख्न नसकेका कारण राजीनामा मागिएको बताए। सर्वोच्च बारका अध्यक्ष पूर्णमान शाक्यले व्यक्ति नभई प्रवृत्तिविरुद्ध आन्दोलनमा उत्रिन बाध्य भएको बताए। न्यायपालिकाको स्वतन्त्रता कायम राख्न आन्दोलन गर्नुपरेको हो। शक्ति पृथकीकरण र शक्ति सन्तुलनको सिद्धान्तलाई कायम राख्न बाध्य भएर आन्दोलन गर्नुपरेको हो, अध्यक्ष शाक्यले अन्नपूर्ण पोस्ट्सँग भने, प्रधानन्यायाधीश जबराले कसरी निकास दिने भन्ने टुंगो लागेको छैन। आन्दोलन जारी रहन्छ। सर्वोच्चका न्यायाधीश, पूर्वन्यायाधीश, पूर्वप्रधानन्यायाधीश र नेपाल बारले राजीनामा दिन दबाब दिइरहे पनि आइतबार प्रधानन्यायाधीश जबराको एकल इजलास बस्यो। उनले एउटा मुद्दाको सुनुवाइ गर्दै आदेश दिए। एउटा मुद्दा हेर्दाहेर्दैमा राखे। नेपाल बारको शुक्रबार बसेको बैठकले इजलासमा नबस्न माग गरेको थियो। अरू इजलासमा मुद्दाको सुनुवाइ नभएपछि सेवाग्राही निराश हुँदै फर्किएका थिए। सर्वोच्चका न्यायाधीशहरू गत सोमबारदेखि इजलासमा नबसी प्रधानन्यायाधीशविरुद्ध विरोध जनाइरहेका छन्। असन्तुष्ट १५ न्यायाधीशले गत मंगलबार प्रधानन्यायाधीशलाई भेटी राजीनामा मागेका थिए। तर, जबराले संविधान एवं विधि पद्धतिअनुसार आफू प्रधानन्यायाधीश भएकाले कसैले माग गर्दैमा राजीनामा नदिने जवाफ दिएका थिए। नेपाल बारले जबरालाई २०७६ वैशाख ६ गते न्यायालयलाई विकृति, विसंगति र भ्रष्टाचारमुक्त गराउन सुझाव दिएको थियो। बार अध्यक्ष चण्डेश्वर श्रेष्ठले भने, साढे दुई वर्षसम्म लिखित र मौखिक रूपमा सुझाव दिँदै आएका हौं। तर, कार्यान्वयन नभएपछि बाध्य भएर आन्दोलनमा उत्रनुपरेको हो। एमाले अध्यक्ष केपी शर्मा ओली प्रधानमन्त्री भएका संवैधानिक नियुक्ति र कांग्रेस सभापति शेरबहादुर देउवा प्रधानमन्त्री हुँदा मन्त्रिपरिषद् विस्तारमा भागबन्डा खोजेकोलगायत आरोप लागेपछि जबरा थप विवादित बनेका हुन्। ओली प्रधानमन्त्री हुँदा जबरा सम्मिलित संवैधानिक परिषद्ले अध्यादेशका आधारमा संवैधानिक निकायमा ५२ जनालाई नियुक्तिको सिफारिस गरेको थियो। वरिष्ठ अधिवक्ता एवं नेपाल बारका पूर्वमहासचिव दमननाथ ढुंगानाले सर्वोच्च अदालतमा न्यायिक विकृति र विसंगतिको डुंगुर बन्न पुगेकाले न्यायाधीश र कानुन व्यवसायीले प्रधानन्यायाधीशको राजीनामा मागेको बताए। विकृतिको डुंगुरले सबैलाई गन्हाएको महसुस भयो, पूर्वसभामुख ढुंगानाले अन्नपूर्ण पोस्ट्सित भने, सम्पूर्ण कानुन व्यवसायी बहसका लागि इजलासमा नजानु असाधारण अवस्था हो। सर्वोच्च अदालतका न्यायाधीशहरू नै इजलासमा सहभागी नहुनुले झन् असाधारण अवस्थालाई उजागर गर्छ। न्यायालयको नेतृत्व स्वच्छ होस् भन्ने उद्देश्यले न्यायाधीशहरू इजलासमा गएका छैनन्। कानुन व्यवसायी पनि इजलास बहिष्कार गर्नुपर्ने बाध्यात्मक अवस्थामा पुगेका छन्। सर्वोच्च बारका अध्यक्ष शाक्यले कानुन व्यवसायीको आन्दोलन न्यायपालिकाको शुद्धीकरणका लागि भएको बताए। यो आन्दोलन फिर्ता हुँदैन। यस खालको आन्दोलन पटकपटक गर्नु नपरोस् भन्ने चाहना छ, उनले भने, अहिलेको प्रधान न्यायाधीशपछि पनि न्यायालयको शुद्धीकरणका लागि संविधान संशोधनको कुरासम्म हामीले अगाडि बढाउँछौं। धर्नामा पुगेका ९५ वर्षीय वरिष्ठ अधिवक्ता कृष्णप्रसाद भण्डारीले प्रधानन्यायाधीशको कामप्रति नै सहकर्मी न्यायाधीशलाई चित्त नबुझेको बताए। उनले भने, प्रधान न्यायाधीशप्रति नै न्यायाधीशको विश्वासको संकट भयो। अहिले न्यायालयको मूल घर सफा गर्न लागिएको अवस्था हो। सम्मानजनक बहिर्गमनको प्रस्तावसर्वोच्च अदालतका असन्तुष्ट न्यायाधीशले प्रधानन्यायाधीश चोलेन्द्रशमशेर जबरालाई सम्मानजनक बहिर्गमनको प्रस्ताव राखेका छन्। तर, प्रधानन्यायाधीशले अस्वीकार गरेको सर्वोच्च स्रोतले बताएको छ। असन्तुष्ट न्यायाधीशनिकट स्रोतले भने प्रधानन्यायाधीश स्वयंले सम्मानजनक बहिर्गमन चाहना गरेको प्रस्ताव राखेकाले तीन सदस्यीय वार्ता टोलीले थप छलफल गर्ने बतायो। जबराले आइतबार न्यायाधीश मनोजकुमार शर्मामार्फत सम्मानजनक बहिर्गमन चाहेको जानकारी पठाएको स्रोतको भनाइ छ। जबरासँग असन्तुष्ट न्यायाधीशका साथै नेपाल बार एसोसिएसन र सर्वोच्च बार कडा ढंगले आन्दोलनमा उत्रेपछि उनी पछि हटेको ती स्रोतको दाबी छ। असन्तुष्ट न्यायाधीशले सपना प्रधान मल्ल, अनिलकुमार सिन्हा र मनोज शर्मा रहेको तीन सदस्यीय वार्ता समिति गठन गरेका छन्। समितिले प्रधानन्यायाधीशको धारणा बुझ्ने र त्यसबारे रणनीति बनाउने जनाइएको छ। प्रधानन्यायाधीशले सम्मानजनक बहिर्गमन चाहनुभएको जानकारी पाएपछि वार्ता समिति बनाएका हौं, स्रोतले भन्यो। न्यायाधीश हरिकृष्ण कार्की र प्रकाशमान सिंह राउतको समितिले दिएको प्रतिवेदनअनुसार सुधार कार्य हुन नसकेको भन्दै न्यायाधीशमा असन्तुष्टि थियो। यस्तै, संवैधानिक निकायमा भएका नियुक्तिविरुद्धको मुद्दा सुनुवाइमा ढिलाइ गरेको, व्यापारिक मुद्दामा निश्चित न्यायाधीशको इजलासमा मात्र पेसी तोकिएको भन्दै असन्तुष्टि जनाएका छन् । यसअघि उनले असन्तुष्ट न्यायाधीशसँगको छलफलमा संविधान, कानुनले दिएको जिम्मेवारी पूरा गर्न आफू प्रतिबद्ध रहेको र अन्य न्यायाधीशलाई सोहीबमोजिम काम गर्न आग्रह गरेका थिए। धर्नामा ज्येष्ठ वकिलसर्व हिताय : सर्व सुखाय अर्थात् सबैको हित होस्, सबै सुखी होऊन्। यही कामना गर्ने वरिष्ठ अधिवक्ता कृष्णप्रसाद भण्डारी न्याय, निष्ठाका पर्याय मानिन्छन्। गान्धीका यी चेलाको उमेर ९५ वर्ष ५ महिना पुग्यो। यही उमेरमा पनि उनी आइतबार नेपाल बार एसोसिएसनले प्रधानन्यायाधीश चोलेन्द्रशमशेर जबराविरुद्ध सुरु गरेको धर्नामा भेटिए । राजा महेन्द्रका पालामा प्रधानन्यायाधीश पदको लोभ देखाइए पनि उनले अस्वीकार गरे। तत्कालीन राजा ज्ञानेन्द्र शाहका पालामा कानुनमन्त्री बन्न पनि मानेनन्। २०१४ सालमा अधिवक्ताको लाइसेन्स लिएका उनी अझै वकालतमा रमाइरहेका छन्। उनी आइतबार प्रधानन्यायाधीश जबराको राजीनामा माग गर्दै बारको कार्यालयमा पुगेका थिए। प्रधानन्यायाधीश चोलेन्द्रशमशेर जबराको बोलीमा त सबै कुरा कार्यान्वयन हुन्छ तर काममा हुँदैन। ठ्याक्कै उल्टो बानी, बारका पूर्वअध्यक्ष भण्डारीले भने, कानुन व्यवसायी मर्यादित र बौद्धिक हुन्छन। सडकमा हल्ला गर्ने होइनन्। तर, अहिले बाध्य भयौं। न्यायालयमा भ्रष्टाचार राणा शासन र पञ्चायतकालमा पनि भएको उनले बताए। उनले कानुनी ज्ञान दिएका केदारप्रसाद गिरी, गोविन्दबहादुर श्रेष्ठ प्रधानन्यायाधीश भए। लोकेन्द्रबहादुर चन्द प्रधानमन्त्री भए। तर, उनी कानुन व्यवसायमै छन्। २०४६ सालपछि न्यायालयमा पार्टी राजनीति प्रवेश गरेको हो, उनले निर्धक्क भने, ३० वर्ष अवधिमा जुनजुन राजनीतिक दल सरकारमा बसे, न्यायालयमा राजनीतीकरण गरे। दलनिकट व्यक्तिलाई न्यायाधीशका रूपमा अदालतमा घुसाए। त्यसैको विकृत रूप अहिले देखिइरहेको छ। विस १९८४ वैशाखमा रौतहटमा जन्मेका उनी बहस गर्न दिनहुँजसो सर्वोच्च अदालत पुग्छन्। तर, सातायता सर्वोच्चका न्यायाधीशहरू इजलासमा बसेका छैनन्। कानुन व्यवसायी पनि बहस गर्न जाँदैनन्। यति बेला न्यायालय राजनीतिको चरमसीमामा पुगेको उनको दाबी छ। मुलुकलाई मर्यादित वकिल, सम्मानित प्रधानन्यायाधीश चाहिएको हो। उनले एउटै नारा सुनाए, निमुखालाई न्याय देउ, सक्षम व्यक्तिलाई न्यायाधीश बनाऊ।"
यूएनएचसीआरको दबाबबीच ५ अफगानी निष्काशित,"काठमाडौं : नेपालस्थित शरणार्थीका लागि संयुक्त राष्ट्र संघीय उच्चायुक्तको कार्यालय (यूएनएचसीआर)को चर्को दबाबबीच गृह मन्त्रालयले अवैध रूपमा नेपाल प्रवेश गरेका ११ मध्ये ५ अफगानी नागरिकलाई निष्काशन गरेको छ। मन्त्रालयले ती पाँचै जनालाई तीन वर्ष नेपाल प्रवेशमा प्रतिबन्ध लगाएको छ। यूएनएचसीआरले ती अफगानीलाई शरण दिनुपर्ने भन्दै कुनै हालतमा निष्काशन नगर्न लबिङ गरेको थियो। तर, आन्तरिक सुरक्षामा गम्भीर असर पर्न सक्ने भन्दै मन्त्रालयले तीन वर्ष नेपाल प्रवेशमा प्रतिबन्ध लगाई उनीहरूलाई निष्काशन गरेको स्रोतले बताएको छ। उनीहरू आइतबार अपराह्न श्रीलंका गएका छन्। गृहले कात्तिक १० गते उनीहरूलाई निष्काशन गर्ने निर्णय गरेको थियो। मन्त्रालयले उनीहरूलाई त्रिभुवन अन्तर्राष्ट्रिय विमानस्थलबाट निष्काशन गरेको हो। उनीहरू श्रीलंकन एयरबाट कोलम्बो गएको विमानस्थलस्थित सुरक्षा स्रोतले बताएको छ। उनीहरूले बोकेको अफगानी राहदानीमा श्रीलंका र मेक्सिकोको प्रवेशाज्ञा (भिसा) थियो। उनीहरू श्रीलंका नै बस्छन् वा मेक्सिको जान्छन् भन्ने खुलेको छैन। श्रीलंकासम्मको हवाई टिकट पेस गरेपछि मन्त्रालयले ती अफगानीलाई कोलम्बो पठाएको हो। अध्यागमन विभागको स्थानहदमा अब ६ अफगानी छन्। मन्त्रालयले उनीहरूलाई के गर्ने भनेर अन्तिम निर्णय गरेको छैन। यूएनएचसीआरले पक्राउ परेका ११ जनै अफगानी आफूलाई सुम्पिन मन्त्रालयलाई चर्को दबाब दिएको थियो। मन्त्रालयले यूएनएचसीआरको अनावश्यक दबाबलाई बेवास्ता गर्दै ११ मध्ये ५ जनालाई निष्काशन गर्ने निर्णय गरेको हो। निष्काशित भएकाहरू एकै परिवारका हुन्। जसमा श्रीमान्श्रीमती, उनीहरूका दुई छोरी र एक छोरा छन्। यूएनएचसीआरले उनीहरूलाई निष्काशन गर्न नहुने भन्दै चर्को दबाब दिएपछि गृह मन्त्रालय केही दिन पर्ख र हेरको अवस्थामा थियो। अवैध ढंगले नेपाल प्रवेश गरेका विदेशीलाई निष्काशन नगर्ने हो भने भविष्यमा उनीहरूबाटै मुलुकको आन्तरिक सुरक्षामा खतरा निम्तिन सक्ने आँकलन गर्दै मन्त्रालय उनीहरूलाई निष्काशन गर्नुपर्ने निचोडमा पुगेको थियो। ११ जना अफगानी नाका छली अवैध ढंगले भारतीय बाटो हुँदै केही दिनअघि नेपाल प्रवेश गरेका थिए। काठमाडौंको सिनामंगलस्थित एक होटलमा अवैध रूपमा बसिरहेको अवस्थामा उनीहरूलाई प्रहरीले नियन्त्रणमा लिएको थियो। प्रहरीले थप अनुसन्धानका लागि अध्यागमन विभागमा बुझाएको थियो। निष्काशित हुने अफगानीहरूमोहम्मद स्टानिक्जाईनागिफा स्टानिक्जाईमिसबा जैनाब स्टानिक्जाईनुरुलआया स्टानिक्जाईमोहम्मद रयान स्टानिक्जाई"
सम्झौता अनुमोदन नगरेकामा एमसीसी निराश,"काठमाडौं : अमेरिकी सहयोग मिलेनियम च्यालेन्ज कर्पोरेसन (एमसीसी) सम्झौता अनुमोदन नगरी संसद् अधिवेशन अन्त्य गरिएको भन्दै एमसीसी मुख्यालयले निराशा व्यक्त गरेको छ। अधिवेशन अन्त्य भएको कात्तिक १२ गते नै अमेरिकाको वासिङ्टन डिसीस्थित मुख्यालयले यो विषयमा विज्ञप्ति जारी गरी प्रतिक्रिया जनाएको हो। उसले एमसीसी सम्झौतालाई अघि बढाउनेनबढाउनु अब नेपालकै हातमा रहेको स्पष्ट गरेको छ। उच्चस्तरीय प्रतिनिधिमण्डलको भ्रमणका बेला संसद्बाट अनुमोदन गर्ने प्रतिबद्धता नेपाल सरकारले जनाएको विज्ञप्तिमा उल्लेख छ। एमसीसी अनुमोदन नहुँदा लाखौं नेपाली यसबाट पाउने लाभबाट बञ्चित हुँदै छन्, विज्ञप्तिमा लेखिएको छ। एमसीसी उपाध्यक्ष फातिमा सुमार नेतृत्वको उच्चस्तरीय प्रतिनिधिमण्डल सेप्टेम्बरमा नेपाल आएको थियो। सुमारले प्रधानमन्त्री शेरबहादुर देउवादेखि सत्ता गठबन्धनका सबै नेतासँग भेटवार्ता गरेकी थिइन्। उपाध्यक्ष सुमारसँगको भेटमा सरकारले एमसीसी संसद्बाट अनुमोदन गर्ने विश्वास दिलाएको थियो। संसद्बाट सम्झौता अनुमोदनमा ढिलाइले २ करोड ३० लाखभन्दा बढी नेपालीलाई भरपर्दो ऊर्जा र सुरक्षित सडक पहुँच पुर्याउने महत्वपूर्ण ५० अर्बको अनुदान सहयोग नै जोखिममा परेको विज्ञप्तिमा उल्लेख छ। सम्झौता अनुमोदन गर्ने कि नगर्ने भन्नेमा सत्ता गठबन्धनका दल नै विभाजित देखिएका छन्। कांग्रेस जसरी पनि एमसीसी अनुमोदन गर्ने पक्षमा छ। माओवादी केन्द्र र नेकपा एकीकृत समाजवादी सम्झौता संशोधन गरेर मात्रै अनुमोदन गर्नुपर्ने पक्षमा छन्। जनता समाजवादी संघीय परिषद् अध्यक्ष डा बाबुराम भट्टराई पनि अनुमोदनका पक्षमा छन्। राष्ट्रिय जनमोर्चा भने एमसीसीको विरोधमा छ। प्रमुख प्रतिपक्ष एमाले भने सत्ता गठबन्धनको निर्णयअनुसार अघि बढने बताइरहेको छ। तत्कालीन अर्थमन्त्री ज्ञानेन्द्रबहादुर कार्कीले २०७४ भदौ २९ मा नेपालका तर्फबाट वासिङटन डीसीमा एमसीसी सम्झौतामा हस्ताक्षर गरेका थिए। एमसीसी मुख्यालयले ७० वर्षभन्दा बढी समयदेखि अमेरिका र नेपालले साझा मूल्य मान्यता, लोकतान्त्रिक आदर्श र विश्वासमा आधारित साझेदारी कायम गर्दै आएको जनाएको छ। उसले २०७२ सालमा विनाशकारी भूकम्पदेखि कोभिडसम्म सहयोग गरेको कुरालाई सम्झाएको छ। विज्ञप्तिमा लेखिएको छ, अमेरिकाले सन् २०१५ को भूकम्पपछिको विपद् सहायतादेखि हालसम्म १६ लाख कोभिड१९ खोपको सहयोगसहित कोरोना भाइरसको महामारीमा अमेरिकाले नेपाललाई ठूलो सहयोग गरेको छ। एमसीसीबाट ५० करोड डलर अनुदान आर्थिक वृद्धिमार्फत गरिबी न्यूनीकरण गर्न अमेरिका र नेपालबीचको बलियो साझेदारीको निरन्तरता हुने पनि विज्ञप्तिमा उल्लेख छ।"
"सम्भव छ गुन्जी, कुटी र नाभीको जनगणना","काठमाडौं : कात्तिक २५ देखि मंसिर ९ गतेसम्म हुने राष्ट्रिय जनगणनामा कुटी, नाभी, गुन्जी, तिंकर र छाङ्रूको जनगणनासमेत गर्न सहज देखिएको छ। जाडो बढेसँगै दार्चुला ती क्षेत्रका स्थानीयवासी बेंसी सर्ने भएकाले जनगणना गर्न कठिन नहुने सीमा अध्येता रतन भण्डारी बताउँछन्। चुच्चे नक्सामा दार्चुलाका लिपुलेक, कालापानी र लिम्पियाधुरा समेटिएपछि ती क्षेत्रका गाउँमा कसरी जनगणना गर्ने भन्ने अन्योलता थियो। भण्डारीका अनुसार ब्यास क्षेत्रका ब्यासीसौका सपरिवार कात्तिकपछि जाडो छल्न कुटी, नाभी, गुन्जी, तिंकर, छाङ्रुबाट दार्चुलाको खलंगा, बांगाबगर, जोलजीवी, लेकम, दुम्लिनराप्ला, सितौला, देथला, धुलीगडा, असिगडा झर्ने गर्छन्। उनीहरू बेंसी झरेको स्थानमा टोली पठाएर जनगणना गर्न सकिने भण्डारी बताउँछन्। बसाइँ सर्नुलाई उनीहरू कुन्चा जानु भन्दछन्। गर्मी सुरु भएपछि अर्थात् चैतको सुरुमै उनीहरू ब्यास (घर) फर्कछन्। यसरी ब्यास फर्कनुलाई सौकेडा फर्कनु भन्छन्। भण्डारीका अनुसार सदरमुकाम दार्चुला, बाँगाबगर, जोलजीवी, लेकमलगायतका ठाउँबाट ब्यास समुदायको लगत लिनुपर्ने हुन्छ। दार्चुलाको ब्यासमा मात्र होइन, मनाङ, मुस्ताङका थकाली समुदाय पनि हिउँदमा पोखरा र म्याग्दीतिर बसाइँ सर्छन्। केन्द्रीय तथ्यांक विभागका निर्देशक ढुण्डीराज लामिछानेले भारतद्वारा अतिक्रमित क्षेत्रको जनगणनाका लागि परराष्ट्र मन्त्रालयमा पत्रमार्फत अनुरोध गरिएको बताए। तर, केही जवाफ नआएको उनको भनाइ छ। उनले भने, भौतिक उपस्थितिमा भने असम्भव छ तर पनि कुनै उपाय लगाएर जनगणना गर्नेबारे विभागले सोच बनाएको छ। राष्ट्रिय जनगणनाका लागि ३९ हजार गणक खटिने भएका छन्। ती गणकको तालिम शनिबारबाट सुरु भएको छ। ७७ वटै जिल्लामा ३४९ वटा जनगणना कार्यालयले कात्तिक १३१६ गतेसम्म तालिम सञ्चालन गर्ने लामिछानेले बताए। काठमाडौंमा १७ गतेसम्म तालिम सञ्चालन हुने छ। यहाँ ट्यावलेट प्रयोग गरी जनगणना गरिने भएकोले तालिम एक दिन थप हुन लागेको उनले बताए। लामिछानेका अनुसार तालिममा जनगणना क्षेत्र कसरी पहिचान गर्ने ? सही तथ्यांक ल्याउन गणकले अपनाउनुपर्ने सावधानी, उत्तरदातासँग गर्नुपर्ने व्यवहार, तथ्यांकको गोपनीयतालगायतका विषयको जानकारी गराइने छ। गणकको साना गल्तीले सारा तथ्यांकको विश्वशनीयतामा प्रश्न आउने भएकोले आफ्नो जिम्मेवारी पूरा गर्न गम्भिर हुनुपर्छ, उनले भने, तालिम दिन क्याम्पस शिक्षक, माध्यमिक तहका शिक्षक, सरकारी निकायका अधिकृतस्तरका कर्मचारी, स्नातकोत्तर उत्तीर्ण सुपरीवेक्षकसमेत गरी १५ सय प्रशिक्षक खटिएको विभागका निर्देशक लामिछानेले बताए। विभाग तथा अन्य मन्त्रालयका अधिकृत, यूएनएफपीए र केन्द्रीय विभाग जनसंख्या शास्त्रका जनसंख्याविद् गरी करिब १ सय जना देशैभर सञ्चालन हुने गणक तालिमको अनुगमन तथा अवलोकनका लागि खटिएका छन्। जनगणनामा ५५ वटा प्रश्न सोधिने छन्। यी सबै प्रश्न गणकले हरेक घरपरिवारमा गएर सोध्नुपर्ने छ। एउटा घरका लागि एक गणकले सबै प्रश्न सोध्न परिवारको आधार हेरी २०३० मिनेट समय लगाउने अनुमान विभागको छ। व्यक्ति तथा पारिवारिक विवरण संकलन जनगणनाको मूल काम हो। त्यसका लागि हरेक घरपरिवारमा गणक पुगेर घरमूलीसँग परिवारका सदस्यको पारिवारिक तथा व्यक्तिगत विवरण लिने छन्। व्यक्तिको नाम, उमेर, घरमूलीसँगको नाता, शिक्षा, पेसा, रोजगारीका क्षेत्र,जाति, धर्म, भाषा, बसाइबराई अपांगतालगायतका प्रश्न सोधिने छन्।"
बार : वार कि पार ?,"काठमाडौं : प्रधानन्यायाधीश चोलेन्द्रशमशेर जबरासँग असन्तुष्ट न्यायाधीशले सर्वोच्च अदालतमा इजलास बहिष्कार गरेको एक साता भयो। प्रधानन्यायाधीश जबराले आइतबार बिहान पनि २ सय ४८ पेसी तोके। तर, सहकर्मी न्यायाधीश इजलासमा बसेनन्। न कानुन व्यवसायी नै बहस गर्न गए। बरु नेपाल बार एसोसिएसनको अगुवाइमा कानुन व्यवसायीले बिहान १० बजेदेखि एक घण्टा सर्वोच्च परिसरमा धर्ना दिए। धर्नामा बसेकाहरूले कालोपट्टी बाँधेका थिए। यो क्रम कात्तिक १७ गतेसम्म हरेक दिन चल्ने नेपाल बारको कार्यक्रम छ। उक्त अवधिसम्म प्रधानन्यायाधीश जबराको राजीनामा नआए विरोधका थप कार्यक्रम घोषणा गर्ने तयारी छ। बार उपाध्यक्ष रक्षा बस्यालले चार दिनको अवस्था हेरेपछि आन्दोलनको प्रकृति तय गरिने जानकारी दिइन्। चार दिन लगातार आन्दोलन गर्छौं। यो बीचमा प्रधानन्यायाधीशले निकास दिनुहुन्छ भन्ने आशा छ, उपाध्यक्ष बस्यालले भनिन्, चार दिनमा निकास आएन भने आन्दोलनका अन्य विकल्प खोज्छौं। बार महासचिव लीलामणि पौडेलले प्रधानन्यायाधीश जबराले विकृति, विसंगति, भ्रष्टाचार रोक्न नसकेको, न्यायपालिकाको स्वच्छता र गरिमा कायम राख्न नसकेका कारण राजीनामा मागिएको बताए। सर्वोच्च बारका अध्यक्ष पूर्णमान शाक्यले व्यक्ति नभई प्रवृत्तिविरुद्ध आन्दोलनमा उत्रिन बाध्य भएको बताए। न्यायपालिकाको स्वतन्त्रता कायम राख्न आन्दोलन गर्नुपरेको हो। शक्ति पृथकीकरण र शक्ति सन्तुलनको सिद्धान्तलाई कायम राख्न बाध्य भएर आन्दोलन गर्नुपरेको हो, अध्यक्ष शाक्यले अन्नपूर्ण पोस्ट्सँग भने, प्रधानन्यायाधीश जबराले कसरी निकास दिने भन्ने टुंगो लागेको छैन। आन्दोलन जारी रहन्छ। सर्वोच्चका न्यायाधीश, पूर्वन्यायाधीश, पूर्वप्रधानन्यायाधीश र नेपाल बारले राजीनामा दिन दबाब दिइरहे पनि आइतबार प्रधानन्यायाधीश जबराको एकल इजलास बस्यो। उनले एउटा मुद्दाको सुनुवाइ गर्दै आदेश दिए। एउटा मुद्दा हेर्दाहेर्दैमा राखे। नेपाल बारको शुक्रबार बसेको बैठकले इजलासमा नबस्न माग गरेको थियो। अरू इजलासमा मुद्दाको सुनुवाइ नभएपछि सेवाग्राही निराश हुँदै फर्किएका थिए। सर्वोच्चका न्यायाधीशहरू गत सोमबारदेखि इजलासमा नबसी प्रधानन्यायाधीशविरुद्ध विरोध जनाइरहेका छन्। असन्तुष्ट १५ न्यायाधीशले गत मंगलबार प्रधानन्यायाधीशलाई भेटी राजीनामा मागेका थिए। तर, जबराले संविधान एवं विधि पद्धतिअनुसार आफू प्रधानन्यायाधीश भएकाले कसैले माग गर्दैमा राजीनामा नदिने जवाफ दिएका थिए। नेपाल बारले जबरालाई २०७६ वैशाख ६ गते न्यायालयलाई विकृति, विसंगति र भ्रष्टाचारमुक्त गराउन सुझाव दिएको थियो। बार अध्यक्ष चण्डेश्वर श्रेष्ठले भने, साढे दुई वर्षसम्म लिखित र मौखिक रूपमा सुझाव दिँदै आएका हौं। तर, कार्यान्वयन नभएपछि बाध्य भएर आन्दोलनमा उत्रनुपरेको हो। एमाले अध्यक्ष केपी शर्मा ओली प्रधानमन्त्री भएका संवैधानिक नियुक्ति र कांग्रेस सभापति शेरबहादुर देउवा प्रधानमन्त्री हुँदा मन्त्रिपरिषद् विस्तारमा भागबन्डा खोजेकोलगायत आरोप लागेपछि जबरा थप विवादित बनेका हुन्। ओली प्रधानमन्त्री हुँदा जबरा सम्मिलित संवैधानिक परिषद्ले अध्यादेशका आधारमा संवैधानिक निकायमा ५२ जनालाई नियुक्तिको सिफारिस गरेको थियो। वरिष्ठ अधिवक्ता एवं नेपाल बारका पूर्वमहासचिव दमननाथ ढुंगानाले सर्वोच्च अदालतमा न्यायिक विकृति र विसंगतिको डुंगुर बन्न पुगेकाले न्यायाधीश र कानुन व्यवसायीले प्रधानन्यायाधीशको राजीनामा मागेको बताए। विकृतिको डुंगुरले सबैलाई गन्हाएको महसुस भयो, पूर्वसभामुख ढुंगानाले अन्नपूर्ण पोस्ट्सित भने, सम्पूर्ण कानुन व्यवसायी बहसका लागि इजलासमा नजानु असाधारण अवस्था हो। सर्वोच्च अदालतका न्यायाधीशहरू नै इजलासमा सहभागी नहुनुले झन् असाधारण अवस्थालाई उजागर गर्छ। न्यायालयको नेतृत्व स्वच्छ होस् भन्ने उद्देश्यले न्यायाधीशहरू इजलासमा गएका छैनन्। कानुन व्यवसायी पनि इजलास बहिष्कार गर्नुपर्ने बाध्यात्मक अवस्थामा पुगेका छन्। सर्वोच्च बारका अध्यक्ष शाक्यले कानुन व्यवसायीको आन्दोलन न्यायपालिकाको शुद्धीकरणका लागि भएको बताए। यो आन्दोलन फिर्ता हुँदैन। यस खालको आन्दोलन पटकपटक गर्नु नपरोस् भन्ने चाहना छ, उनले भने, अहिलेको प्रधान न्यायाधीशपछि पनि न्यायालयको शुद्धीकरणका लागि संविधान संशोधनको कुरासम्म हामीले अगाडि बढाउँछौं। धर्नामा पुगेका ९५ वर्षीय वरिष्ठ अधिवक्ता कृष्णप्रसाद भण्डारीले प्रधानन्यायाधीशको कामप्रति नै सहकर्मी न्यायाधीशलाई चित्त नबुझेको बताए। उनले भने, प्रधान न्यायाधीशप्रति नै न्यायाधीशको विश्वासको संकट भयो। अहिले न्यायालयको मूल घर सफा गर्न लागिएको अवस्था हो। सम्मानजनक बहिर्गमनको प्रस्तावसर्वोच्च अदालतका असन्तुष्ट न्यायाधीशले प्रधानन्यायाधीश चोलेन्द्रशमशेर जबरालाई सम्मानजनक बहिर्गमनको प्रस्ताव राखेका छन्। तर, प्रधानन्यायाधीशले अस्वीकार गरेको सर्वोच्च स्रोतले बताएको छ। असन्तुष्ट न्यायाधीशनिकट स्रोतले भने प्रधानन्यायाधीश स्वयंले सम्मानजनक बहिर्गमन चाहना गरेको प्रस्ताव राखेकाले तीन सदस्यीय वार्ता टोलीले थप छलफल गर्ने बतायो। जबराले आइतबार न्यायाधीश मनोजकुमार शर्मामार्फत सम्मानजनक बहिर्गमन चाहेको जानकारी पठाएको स्रोतको भनाइ छ। जबरासँग असन्तुष्ट न्यायाधीशका साथै नेपाल बार एसोसिएसन र सर्वोच्च बार कडा ढंगले आन्दोलनमा उत्रेपछि उनी पछि हटेको ती स्रोतको दाबी छ। असन्तुष्ट न्यायाधीशले सपना प्रधान मल्ल, अनिलकुमार सिन्हा र मनोज शर्मा रहेको तीन सदस्यीय वार्ता समिति गठन गरेका छन्। समितिले प्रधानन्यायाधीशको धारणा बुझ्ने र त्यसबारे रणनीति बनाउने जनाइएको छ। प्रधानन्यायाधीशले सम्मानजनक बहिर्गमन चाहनुभएको जानकारी पाएपछि वार्ता समिति बनाएका हौं, स्रोतले भन्यो। न्यायाधीश हरिकृष्ण कार्की र प्रकाशमान सिंह राउतको समितिले दिएको प्रतिवेदनअनुसार सुधार कार्य हुन नसकेको भन्दै न्यायाधीशमा असन्तुष्टि थियो। यस्तै, संवैधानिक निकायमा भएका नियुक्तिविरुद्धको मुद्दा सुनुवाइमा ढिलाइ गरेको, व्यापारिक मुद्दामा निश्चित न्यायाधीशको इजलासमा मात्र पेसी तोकिएको भन्दै असन्तुष्टि जनाएका छन् । यसअघि उनले असन्तुष्ट न्यायाधीशसँगको छलफलमा संविधान, कानुनले दिएको जिम्मेवारी पूरा गर्न आफू प्रतिबद्ध रहेको र अन्य न्यायाधीशलाई सोहीबमोजिम काम गर्न आग्रह गरेका थिए। धर्नामा ज्येष्ठ वकिलसर्व हिताय : सर्व सुखाय अर्थात् सबैको हित होस्, सबै सुखी होऊन्। यही कामना गर्ने वरिष्ठ अधिवक्ता कृष्णप्रसाद भण्डारी न्याय, निष्ठाका पर्याय मानिन्छन्। गान्धीका यी चेलाको उमेर ९५ वर्ष ५ महिना पुग्यो। यही उमेरमा पनि उनी आइतबार नेपाल बार एसोसिएसनले प्रधानन्यायाधीश चोलेन्द्रशमशेर जबराविरुद्ध सुरु गरेको धर्नामा भेटिए । राजा महेन्द्रका पालामा प्रधानन्यायाधीश पदको लोभ देखाइए पनि उनले अस्वीकार गरे। तत्कालीन राजा ज्ञानेन्द्र शाहका पालामा कानुनमन्त्री बन्न पनि मानेनन्। २०१४ सालमा अधिवक्ताको लाइसेन्स लिएका उनी अझै वकालतमा रमाइरहेका छन्। उनी आइतबार प्रधानन्यायाधीश जबराको राजीनामा माग गर्दै बारको कार्यालयमा पुगेका थिए। प्रधानन्यायाधीश चोलेन्द्रशमशेर जबराको बोलीमा त सबै कुरा कार्यान्वयन हुन्छ तर काममा हुँदैन। ठ्याक्कै उल्टो बानी, बारका पूर्वअध्यक्ष भण्डारीले भने, कानुन व्यवसायी मर्यादित र बौद्धिक हुन्छन। सडकमा हल्ला गर्ने होइनन्। तर, अहिले बाध्य भयौं। न्यायालयमा भ्रष्टाचार राणा शासन र पञ्चायतकालमा पनि भएको उनले बताए। उनले कानुनी ज्ञान दिएका केदारप्रसाद गिरी, गोविन्दबहादुर श्रेष्ठ प्रधानन्यायाधीश भए। लोकेन्द्रबहादुर चन्द प्रधानमन्त्री भए। तर, उनी कानुन व्यवसायमै छन्। २०४६ सालपछि न्यायालयमा पार्टी राजनीति प्रवेश गरेको हो, उनले निर्धक्क भने, ३० वर्ष अवधिमा जुनजुन राजनीतिक दल सरकारमा बसे, न्यायालयमा राजनीतीकरण गरे। दलनिकट व्यक्तिलाई न्यायाधीशका रूपमा अदालतमा घुसाए। त्यसैको विकृत रूप अहिले देखिइरहेको छ। विस १९८४ वैशाखमा रौतहटमा जन्मेका उनी बहस गर्न दिनहुँजसो सर्वोच्च अदालत पुग्छन्। तर, सातायता सर्वोच्चका न्यायाधीशहरू इजलासमा बसेका छैनन्। कानुन व्यवसायी पनि बहस गर्न जाँदैनन्। यति बेला न्यायालय राजनीतिको चरमसीमामा पुगेको उनको दाबी छ। मुलुकलाई मर्यादित वकिल, सम्मानित प्रधानन्यायाधीश चाहिएको हो। उनले एउटै नारा सुनाए, निमुखालाई न्याय देउ, सक्षम व्यक्तिलाई न्यायाधीश बनाऊ।"
सम्झौता अनुमोदन नगरेकामा एमसीसी निराश,"काठमाडौं : अमेरिकी सहयोग मिलेनियम च्यालेन्ज कर्पोरेसन (एमसीसी) सम्झौता अनुमोदन नगरी संसद् अधिवेशन अन्त्य गरिएको भन्दै एमसीसी मुख्यालयले निराशा व्यक्त गरेको छ। अधिवेशन अन्त्य भएको कात्तिक १२ गते नै अमेरिकाको वासिङ्टन डिसीस्थित मुख्यालयले यो विषयमा विज्ञप्ति जारी गरी प्रतिक्रिया जनाएको हो। उसले एमसीसी सम्झौतालाई अघि बढाउनेनबढाउनु अब नेपालकै हातमा रहेको स्पष्ट गरेको छ। उच्चस्तरीय प्रतिनिधिमण्डलको भ्रमणका बेला संसद्बाट अनुमोदन गर्ने प्रतिबद्धता नेपाल सरकारले जनाएको विज्ञप्तिमा उल्लेख छ। एमसीसी अनुमोदन नहुँदा लाखौं नेपाली यसबाट पाउने लाभबाट बञ्चित हुँदै छन्, विज्ञप्तिमा लेखिएको छ। एमसीसी उपाध्यक्ष फातिमा सुमार नेतृत्वको उच्चस्तरीय प्रतिनिधिमण्डल सेप्टेम्बरमा नेपाल आएको थियो। सुमारले प्रधानमन्त्री शेरबहादुर देउवादेखि सत्ता गठबन्धनका सबै नेतासँग भेटवार्ता गरेकी थिइन्। उपाध्यक्ष सुमारसँगको भेटमा सरकारले एमसीसी संसद्बाट अनुमोदन गर्ने विश्वास दिलाएको थियो। संसद्बाट सम्झौता अनुमोदनमा ढिलाइले २ करोड ३० लाखभन्दा बढी नेपालीलाई भरपर्दो ऊर्जा र सुरक्षित सडक पहुँच पुर्याउने महत्वपूर्ण ५० अर्बको अनुदान सहयोग नै जोखिममा परेको विज्ञप्तिमा उल्लेख छ। सम्झौता अनुमोदन गर्ने कि नगर्ने भन्नेमा सत्ता गठबन्धनका दल नै विभाजित देखिएका छन्। कांग्रेस जसरी पनि एमसीसी अनुमोदन गर्ने पक्षमा छ। माओवादी केन्द्र र नेकपा एकीकृत समाजवादी सम्झौता संशोधन गरेर मात्रै अनुमोदन गर्नुपर्ने पक्षमा छन्। जनता समाजवादी संघीय परिषद् अध्यक्ष डा बाबुराम भट्टराई पनि अनुमोदनका पक्षमा छन्। राष्ट्रिय जनमोर्चा भने एमसीसीको विरोधमा छ। प्रमुख प्रतिपक्ष एमाले भने सत्ता गठबन्धनको निर्णयअनुसार अघि बढने बताइरहेको छ। तत्कालीन अर्थमन्त्री ज्ञानेन्द्रबहादुर कार्कीले २०७४ भदौ २९ मा नेपालका तर्फबाट वासिङटन डीसीमा एमसीसी सम्झौतामा हस्ताक्षर गरेका थिए। एमसीसी मुख्यालयले ७० वर्षभन्दा बढी समयदेखि अमेरिका र नेपालले साझा मूल्य मान्यता, लोकतान्त्रिक आदर्श र विश्वासमा आधारित साझेदारी कायम गर्दै आएको जनाएको छ। उसले २०७२ सालमा विनाशकारी भूकम्पदेखि कोभिडसम्म सहयोग गरेको कुरालाई सम्झाएको छ। विज्ञप्तिमा लेखिएको छ, अमेरिकाले सन् २०१५ को भूकम्पपछिको विपद् सहायतादेखि हालसम्म १६ लाख कोभिड१९ खोपको सहयोगसहित कोरोना भाइरसको महामारीमा अमेरिकाले नेपाललाई ठूलो सहयोग गरेको छ। एमसीसीबाट ५० करोड डलर अनुदान आर्थिक वृद्धिमार्फत गरिबी न्यूनीकरण गर्न अमेरिका र नेपालबीचको बलियो साझेदारीको निरन्तरता हुने पनि विज्ञप्तिमा उल्लेख छ।"
सरकार ! न्याय कहाँ छ ?,"अहिले न सरकार आफैंले कानुनको पालना गरेको छ, न त नागरिकलाई नै गर्न प्रेरित गरेको छ। शेरबहादुर देउवा नेतृत्वको सरकारको सय दिन पूरा भएको छ। यी सय दिनमा पाँचदलीय गठबन्धनको सरकार अव्यावहारिक देखिएको छ। संविधानको पालना गर्ने र त्यसको पालना गराउने अर्थात् कानुनको पालना गर्ने र नागरिकलाई त्यसको पालना गराउने मुख्य जिम्मेवारी सरकारको हो। अर्थात् सरकार आफैंले कानुनसम्मत ढंगबाट काम गर्ने र आमनागरिकलाई पनि कानुनसम्मत चल्न, कानुनअनुसारकै व्यवहार देखाउन र सही दिशामा हिँडाउनु सरकारको दायित्व हो। तर, अहिले न सरकार आफैंले कानुनको पालना गरेको छ न त नागरिकलाई नै गर्न प्रेरित गरेको छ। सरकार कानुनसम्मत भएन भने गल्ती औंल्याउने, त्यसलाई सच्याउने, अन्यायमा परेकालाई न्याय दिलाउने काम न्यायपालिकाको हो। तर, न्यायपालिकाले पनि निष्पक्षरूपमा काम गरेको देखिँदैन। न्यायपालिकाले पनि सरकार अनुकूलको काम मात्र गर्ने हो। उसले सरकारलाई सहयोग पुर्याउने काम मात्र गर्ने हो। सरकारका निर्णयहरूलाई कहीँ कतैबाट छेकबार नलाग्ने आदेश दिने काम गर्छ। सरकारका गैरसंवैधानिक निर्णयहरूलाई चुनौती नदिने, नसच्याउने, जे गर्दा पनि हुने वातावरण र परिस्थिति रहँदासम्म कानुनी राज्यको स्थापना हुन सक्दैन। यो भने कानुनी राज्यको उपहास हो। अझ नागरिकले स्वतन्त्ररूपमा रोजगारी गर्न पाउने अधिकार, कानुनसम्मत नियुक्ति पाएका कर्मचारीहरूले कानुनसम्मत तोकिएको अवधिसम्म काम गर्न पाउने अधिकार हुन्छ। सोसमेत सरकार परिवर्तन हुँदा हरण हुने अवस्था सिर्जना भएको छ। हरेक नयाँ सरकारले अघिल्लो सरकारका पालामा जिम्मेवारी पाएका नागरिकको अधिकार खोस्ने, बर्खास्त गर्ने, विभिन्न किसिमका लाञ्छना आरोप कथा बनाएर जागिरबाट हटाउने काम गर्दै आएका छन्। त्यो कामलाई अहिलेको सरकारले पनि निरन्तरता दिएको छ र त्यसलाई झनै नयाँ उचाइमा पुर्याएको छ। अर्थात्, सरकारले गैरकानुनी रूपले संविधानले देशका नागरिकलाई दिएको मौलिक हक र अधिकारको हरण गर्ने काम गरेको छ। यसरी सरकारले हरण गरेको अधिकार अदालतले सच्याएको देखिँदैन। जसले गर्दा न्याय निरूपण नहुने, सरकारले जे गर्दा पनि सरकारकै समर्थनमा फैसलाहरू हुने काम भइरहेका छन्। त्यसैले पनि होला, राजनीतिक आयस्ताका आधारमा गैरकानुनी तवरले रोजगारी खोस्ने, नियुक्ति बदर गर्ने, काम गरिरहेका मानिसलाई बर्खास्त गर्ने, कहीँ कसैले पाइरहेको काम ठेक्कापट्टा रद्द गर्नेजस्ता गैरकानुनी कामहरू पछिल्लो समय बढेको देखिन्छ। यी कानुनसम्मत काम होइनन्। गैरकानुनी र अन्यायपूर्ण काम हुन्। बाटो बिराएको सरकारलाई न्यायपालिकाले समात्नुपर्ने हो। व्यवस्थापिकाले बनाएको कानुनको सही कार्यान्वयन भए, नभएको व्याख्या गर्ने र सच्याउने काम पनि न्यायपालिकाको हो। त्यसमा न्यायपालिका चुक्दा सरकारलाई गैरकानुनी काम गर्न मनोबल बढेको छ। संविधानको रक्षा गर्ने नाममा सरकारले कानुनी राम राज्यको धज्जी उडाएको छ। अघिल्लो सरकार गैरसंवैधानिक भयो भनेर त्यसलाई हटाएर नयाँ बनेको सरकारले सय दिनमा एकपछि अर्को गैरकानुनी काम गर्दै गएको छ। विवाद नै विवादमा परेको छ। गठबन्धनको सरकारले सुरुमै कर्मचारी प्रशासनमा हस्तक्षेप गरेको देख्न सकिन्छ। सरकारले सरकार बन्दाको ८८ दिनसम्म मन्त्रिमण्डल विस्तार गर्न सकेको थिएन। अर्थात् डेढ दर्जन मन्त्रालय नेतृत्वविहीन हुँदाकै स्थितिमा सरकारले कर्मचारी प्रशासन चलाउन थाल्यो। त्यसै समयमा झन्डै १५ जना सचिवको सरुवा भयो। सय दिनको अवधिमा १ सय ४० भन्दा बढी सहसचिवको सरुवा गरियो। उपसचिवहरूको सरुवा पनि त्यसै रूपमा भयो। मात्र सय दिनको समयमा करिब ६० जिल्लामा प्रमुख जिल्ला अधिकारी फेरिए। अर्थात्, सरकारले व्यापक रूपमा कर्मचारी तन्त्रमाथि हस्तक्षेप गरेको छ। जुन पक्कै पनि सुहाउँदो कुरा होइन। यस अलावा संसद् अधिवेशन अन्त्य गरेर दल विभाजनसम्बन्धी अध्यादेश ल्याउने कुरा होस् या राजदूतहरू फिर्ता बोलाउने निर्णय सबै विवादित बन्न पुगे। उता सरकारले भूमिसम्बन्धी समस्या समाधान आयोग खारेज गरिदियो। केपी ओली नेतृत्वको सरकारले गठन गरेको आयोग खारेज गरेर आफूनिकट नेताहरूको संलग्नतामा नयाँ आयोग खडा गयो। आफूअनुकूल नियुक्ति गर्न सहज नदेखेपछि गठबन्धनको सरकारले आयोग नै खारेज गरेर नयाँ आयोग गठन गरी अनुकूल व्यक्तिहरूलाई नियुक्ति गरेको छ। नेपाल खेलकुद परिषद्का सदस्यसचिव, राष्ट्रिय युवा परिषद्का कार्यकारी उपाध्यक्ष, युवा तथा साना रोजगार व्यवसायी कोषका कार्यकारी निर्देशकसमेत सरकारले हटाउने निर्णय गरेको छ। सरकारका यस्ता निर्णयले कानुनी राज्यको स्थापना हुन सक्दैन। नियमनकारी निकायका प्रमुखहरूलाई बर्खास्त गरिनु र गर्न खोजिनु राम्रो कुरा होइन। जुन निकायले नियमन गरेको छ, त्यसमा स्थायित्व आवश्यक छ। तर, यस्ता निकायमा अस्थिरता निम्त्याउनु, पूरा कार्यकाल काम गर्न नदिनु र सरकारकै तर्फबाट हस्तक्षेप हुनु गैरकानुनी क्रियाकलाप हो। यस्ता गैरकानुनी कामले मुलुकका हरेक क्षेत्रलाई प्रभावमा पार्छ। खेलकुद परिषद्मा गरिएका काम कारबाहीबाट खेलकुदमा प्रभाव पार्छ। धितोपत्र बोर्डमा गरिएको काम कारबाहीबाट पुँजी बजारमा प्रभाव पार्छ। यस्ता कुरा गठबन्धनले नगर्नु नै राम्रो हो। गठबन्धनले अदालतको नेतृत्वलाई विवादमा तान्ने र न्यायपालिकामाथि शंका, उपशंका उब्जाउने काम गरेको छ। यस्ता क्रियाकलापले राज्यलाई कमजोर बनाउँछ। राज्य कमजोर हुनुहुँदैन। सरकार कानुनसम्मत भएन भने गल्ती औंल्याउने, त्यसलाई सच्याउने, अन्यायमा परेकालाई न्याय दिलाउने काम न्यायपालिकाको हो। तर, न्यायपालिकाले पनि निष्पक्षरूपमा काम गरेको देखिँदैन। नेताहरूमा आआफ्ना दलगत स्वार्थ राज्नु नेतृत्व र सत्ताको महवाकांक्षा हुनु स्वाभाविक हो। तर, जसरी पनि गर्नु नै पर्छ भन्नु राम्रो होइन। मुलुकको स्वार्थ भुलेर राजनीति गर्न आफू र आफ्नो दलको मात्र स्वार्थ हेर्नु त्यति कुरामा मात्र केन्द्रित भएर काम कारबाही गर्नु मुलुकको हितमा हुँदैन। यदि सरकार आफैं कानुनअनुसार चल्दैन भने त्यहाँ कसैले पनि कानुनको पालना गर्दैन। सरकार आफैं कानुनसम्मत चल्नुपर्छ। कानुनको पालना गर्नुपर्छ र नागरिकलाई कानुनको पालना गराउनुपर्छ। तर, आफैं गैरकानुनी बाटो हिँड्ने सरकारले नागरिकलाई गैरकानुनी काम गर्नबाट रोक्न सक्दैन। त्यसैले होला सरकारकै कारणले मुलुकमा अराजकता निम्तिन लागेको छ। आमउपभोक्ता मर्कामा पर्न थालेका छन्। जस्तो कि एउटा ट्याक्सीले मिटरको आधारमा भाडा लिएर यात्रा गर्न मान्दैन। एउटै रुटमा चल्ने दुईवटा बसले फरकफरक भाडा असुल्छन्। दुई ठाउँका मासु पसलेले फरकफरक मूल्य लिन्छन्। हरेक तरकारी र फलफूलका भाउ पसलैपिच्छे फरक फरक हुन्छन्। आमउपभोक्ता मारमा परेका छन् ठगिएका छन्। जसरी पनि एकले अर्कालाई ठग्ने नियतले काम कारबाही भएका छन्। यस्तो किन भयो त भन्दा देशमा रहेका अराजक तथा ठग व्यक्तिहरू कानुनसँग डराउन छाडे। उनीहरू सरकारले त कानुनको पालना गरेको छैन भने हामीले किन गर्ने भन्न थाले। व्यापार व्यवसाय नाफा गर्नकै लागि सञ्चालन गर्ने हो। तर, नाफा कमाउनु भनेको ठग्नु होइन। अहिले व्यापारीले उपभोक्तालाई ठग्छन् र उपभोक्ता ठगिएका छन्। त्यसको नियमन र नियन्त्रण राज्यबाट हुनुपर्ने हो तर सरकार आफैं गैरकानुनी काममा मुछिएको छ। गलत बाटोमा हिँडेको छ भने त्यसले गैरकानुनी काम गर्ने कसैलाई पनि गैरकानुनी काम गर्नबाट रोक्न सक्दैन। त्यसैले गठबन्धनले हालसम्मका कामको समीक्षा गर्नुपर्छ। आफू कहाँ कहाँ चुकियो त्यसलाई ध्यानमा राखेर अब अगाडि कसरी बढ्नुपर्छ। त्यसतर्फ ध्यान दिनुपर्छ अन्यथा मुलुक दुर्घटनातर्फ जाने निश्चित छ। सरकारले कर्मचारीतन्त्र अर्थात् कार्यपालिकालाई हस्तक्षेप गर्नु हुँदैन। कानुनी रूपले नियुक्ति भएको व्यक्तिलाई काम गर्न दिनुपर्छ। यसरी हरेक सरकारले सरकारैपिच्छे महŒवपूर्ण अंगका नेतृत्वहरू परिवर्तन गर्दै जाने हो भने राज्य प्रणाली ध्वस्त भएर जान्छ। गठबन्धनले त्यसतर्फ ध्यान दिनुपर्छ।"
यूएनएचसीआरको दबाबबीच ५ अफगानी निष्काशित,"काठमाडौं : नेपालस्थित शरणार्थीका लागि संयुक्त राष्ट्र संघीय उच्चायुक्तको कार्यालय (यूएनएचसीआर)को चर्को दबाबबीच गृह मन्त्रालयले अवैध रूपमा नेपाल प्रवेश गरेका ११ मध्ये ५ अफगानी नागरिकलाई निष्काशन गरेको छ। मन्त्रालयले ती पाँचै जनालाई तीन वर्ष नेपाल प्रवेशमा प्रतिबन्ध लगाएको छ। यूएनएचसीआरले ती अफगानीलाई शरण दिनुपर्ने भन्दै कुनै हालतमा निष्काशन नगर्न लबिङ गरेको थियो। तर, आन्तरिक सुरक्षामा गम्भीर असर पर्न सक्ने भन्दै मन्त्रालयले तीन वर्ष नेपाल प्रवेशमा प्रतिबन्ध लगाई उनीहरूलाई निष्काशन गरेको स्रोतले बताएको छ। उनीहरू आइतबार अपराह्न श्रीलंका गएका छन्। गृहले कात्तिक १० गते उनीहरूलाई निष्काशन गर्ने निर्णय गरेको थियो। मन्त्रालयले उनीहरूलाई त्रिभुवन अन्तर्राष्ट्रिय विमानस्थलबाट निष्काशन गरेको हो। उनीहरू श्रीलंकन एयरबाट कोलम्बो गएको विमानस्थलस्थित सुरक्षा स्रोतले बताएको छ। उनीहरूले बोकेको अफगानी राहदानीमा श्रीलंका र मेक्सिकोको प्रवेशाज्ञा (भिसा) थियो। उनीहरू श्रीलंका नै बस्छन् वा मेक्सिको जान्छन् भन्ने खुलेको छैन। श्रीलंकासम्मको हवाई टिकट पेस गरेपछि मन्त्रालयले ती अफगानीलाई कोलम्बो पठाएको हो। अध्यागमन विभागको स्थानहदमा अब ६ अफगानी छन्। मन्त्रालयले उनीहरूलाई के गर्ने भनेर अन्तिम निर्णय गरेको छैन। यूएनएचसीआरले पक्राउ परेका ११ जनै अफगानी आफूलाई सुम्पिन मन्त्रालयलाई चर्को दबाब दिएको थियो। मन्त्रालयले यूएनएचसीआरको अनावश्यक दबाबलाई बेवास्ता गर्दै ११ मध्ये ५ जनालाई निष्काशन गर्ने निर्णय गरेको हो। निष्काशित भएकाहरू एकै परिवारका हुन्। जसमा श्रीमान्श्रीमती, उनीहरूका दुई छोरी र एक छोरा छन्। यूएनएचसीआरले उनीहरूलाई निष्काशन गर्न नहुने भन्दै चर्को दबाब दिएपछि गृह मन्त्रालय केही दिन पर्ख र हेरको अवस्थामा थियो। अवैध ढंगले नेपाल प्रवेश गरेका विदेशीलाई निष्काशन नगर्ने हो भने भविष्यमा उनीहरूबाटै मुलुकको आन्तरिक सुरक्षामा खतरा निम्तिन सक्ने आँकलन गर्दै मन्त्रालय उनीहरूलाई निष्काशन गर्नुपर्ने निचोडमा पुगेको थियो। ११ जना अफगानी नाका छली अवैध ढंगले भारतीय बाटो हुँदै केही दिनअघि नेपाल प्रवेश गरेका थिए। काठमाडौंको सिनामंगलस्थित एक होटलमा अवैध रूपमा बसिरहेको अवस्थामा उनीहरूलाई प्रहरीले नियन्त्रणमा लिएको थियो। प्रहरीले थप अनुसन्धानका लागि अध्यागमन विभागमा बुझाएको थियो। निष्काशित हुने अफगानीहरूमोहम्मद स्टानिक्जाईनागिफा स्टानिक्जाईमिसबा जैनाब स्टानिक्जाईनुरुलआया स्टानिक्जाईमोहम्मद रयान स्टानिक्जाई"
सम्झौता अनुमोदन नगरेकामा एमसीसी निराश,"काठमाडौं : अमेरिकी सहयोग मिलेनियम च्यालेन्ज कर्पोरेसन (एमसीसी) सम्झौता अनुमोदन नगरी संसद् अधिवेशन अन्त्य गरिएको भन्दै एमसीसी मुख्यालयले निराशा व्यक्त गरेको छ। अधिवेशन अन्त्य भएको कात्तिक १२ गते नै अमेरिकाको वासिङ्टन डिसीस्थित मुख्यालयले यो विषयमा विज्ञप्ति जारी गरी प्रतिक्रिया जनाएको हो। उसले एमसीसी सम्झौतालाई अघि बढाउनेनबढाउनु अब नेपालकै हातमा रहेको स्पष्ट गरेको छ। उच्चस्तरीय प्रतिनिधिमण्डलको भ्रमणका बेला संसद्बाट अनुमोदन गर्ने प्रतिबद्धता नेपाल सरकारले जनाएको विज्ञप्तिमा उल्लेख छ। एमसीसी अनुमोदन नहुँदा लाखौं नेपाली यसबाट पाउने लाभबाट बञ्चित हुँदै छन्, विज्ञप्तिमा लेखिएको छ। एमसीसी उपाध्यक्ष फातिमा सुमार नेतृत्वको उच्चस्तरीय प्रतिनिधिमण्डल सेप्टेम्बरमा नेपाल आएको थियो। सुमारले प्रधानमन्त्री शेरबहादुर देउवादेखि सत्ता गठबन्धनका सबै नेतासँग भेटवार्ता गरेकी थिइन्। उपाध्यक्ष सुमारसँगको भेटमा सरकारले एमसीसी संसद्बाट अनुमोदन गर्ने विश्वास दिलाएको थियो। संसद्बाट सम्झौता अनुमोदनमा ढिलाइले २ करोड ३० लाखभन्दा बढी नेपालीलाई भरपर्दो ऊर्जा र सुरक्षित सडक पहुँच पुर्याउने महत्वपूर्ण ५० अर्बको अनुदान सहयोग नै जोखिममा परेको विज्ञप्तिमा उल्लेख छ। सम्झौता अनुमोदन गर्ने कि नगर्ने भन्नेमा सत्ता गठबन्धनका दल नै विभाजित देखिएका छन्। कांग्रेस जसरी पनि एमसीसी अनुमोदन गर्ने पक्षमा छ। माओवादी केन्द्र र नेकपा एकीकृत समाजवादी सम्झौता संशोधन गरेर मात्रै अनुमोदन गर्नुपर्ने पक्षमा छन्। जनता समाजवादी संघीय परिषद् अध्यक्ष डा बाबुराम भट्टराई पनि अनुमोदनका पक्षमा छन्। राष्ट्रिय जनमोर्चा भने एमसीसीको विरोधमा छ। प्रमुख प्रतिपक्ष एमाले भने सत्ता गठबन्धनको निर्णयअनुसार अघि बढने बताइरहेको छ। तत्कालीन अर्थमन्त्री ज्ञानेन्द्रबहादुर कार्कीले २०७४ भदौ २९ मा नेपालका तर्फबाट वासिङटन डीसीमा एमसीसी सम्झौतामा हस्ताक्षर गरेका थिए। एमसीसी मुख्यालयले ७० वर्षभन्दा बढी समयदेखि अमेरिका र नेपालले साझा मूल्य मान्यता, लोकतान्त्रिक आदर्श र विश्वासमा आधारित साझेदारी कायम गर्दै आएको जनाएको छ। उसले २०७२ सालमा विनाशकारी भूकम्पदेखि कोभिडसम्म सहयोग गरेको कुरालाई सम्झाएको छ। विज्ञप्तिमा लेखिएको छ, अमेरिकाले सन् २०१५ को भूकम्पपछिको विपद् सहायतादेखि हालसम्म १६ लाख कोभिड१९ खोपको सहयोगसहित कोरोना भाइरसको महामारीमा अमेरिकाले नेपाललाई ठूलो सहयोग गरेको छ। एमसीसीबाट ५० करोड डलर अनुदान आर्थिक वृद्धिमार्फत गरिबी न्यूनीकरण गर्न अमेरिका र नेपालबीचको बलियो साझेदारीको निरन्तरता हुने पनि विज्ञप्तिमा उल्लेख छ।"
स्कटल्यान्डमा जलवायु सम्मेलन सुरु : प्रधानमन्त्री देउवाले आज सम्बोधन गर्ने,काठमाडौं : स्कटल्यान्डको ग्लास्गो शहरमा संयुक्त राष्ट्रसंघीय जलवायु परिवर्तन सम्बन्धि संरचना महासन्धि (युएनएफसीसीआई) को २६औं संस्करणको सम्मेलन सुरु भएको छ। कोभिडका कारण गतवर्ष सम्पन्न हुन नसकेको उक्त सम्मेलनमा संसारभरका १९६ मुलुकका राष्ट्रप्रमुखहरूले तथा २० हजार प्रतिनिधिहरू सहभागी हुने भनिएको छ। यस सम्मेलनलाई सन् २०१५ पछिको महत्वपुर्ण सम्मेलनको रुपमा हेरिएको छ। विकसीत तथा धनी मुलुकहरूले पृथ्वीको तापमान १५ सिमि गर्ने प्रतिबद्धता गरेका थिए। तर प्रतिवद्ध गरे अनुसार कार्बन उत्सर्जन न्युनिकरण नगरेको प्रतिवेदन सार्वजनिक भईसकेको छ। त्यसैले यो सम्मेलनमा धनी मुलुकहरूलाई आफनो प्रतिवद्धता पुरा गर्नका लागि जिम्मेवार बन्न पहल हुनेछ। उनीहरूले जलवायुजन्य संकट न्युनिकरणका लागि विकासोन्मुख मुलुकहरूलाई आर्थिक सहयोग गर्न थप जिम्मेवार बनाइनेछ। उक्त सम्मेलन नोभेम्बर १२ सम्म हुनेछ। औपचारिक भेलामा अन्तराष्ट्रिय समुदायमाझ नेपालले पनि आफना मागहरू प्रस्तुत गर्नेछ। ईटालीको रोममा जी २० मुलुकहरूको बैठक लगतै कोप २६ सुरु भएको हो। नेपाल सरकारले तीन वटा कार्ययोजना पारित गर्न जलवायुजन्य असरसँग जुध्नका लागि सन् २०५० सम्ममा करिब ५० खर्ब रुपैयाँ आवश्यक पर्ने उल्लेख गरेको छ। पुर्वसन्ध्यामा युवाहरूलाई सम्बोधन गर्ने क्रममा कोप २६ का अध्यक्ष तथा बेलायती सांसद आलोक शर्मालाई रोकेका थिए। युवा अभियन्ताहरूले उनलाई बेलायत सरकारको पक्ष लिएको आरोप लगाए। सरकारलाई तेल उत्पादनमा सहयोग गरेको भन्दै उनलाई ढोंगीभएको आरोप लगाएका छन्। प्रधानमन्त्री देउवा स्कटल्याण्डमा प्रधानमन्त्री शेरबहादुर देउवा कोप२६ अन्तर्गतको वर्ल्ड लिडर समिटमा भाग लिन नेपाली प्रतिनिधिमण्डलको नेतृत्व गर्दै आइतबार राति पुगेका छन्। त्यहाँ स्थानीय समयानुसार उनी सोमबार दिउँसो सम्मेलनको उद्घाटन समारोहमा सहभागी भई सम्मेलनलाई सम्बोधन गर्ने कार्यक्रम छ। साथै उनले विभिन्न विशिष्ट व्यक्तिसँग भेटवार्तासमेत गर्नेछन्। भ्रमणका दौरान उनले मङ्गलबार बिहान भारतीय समकक्षी नरेन्द्र मोदीसँग द्विपक्षीय भेटवार्ता गर्नेछन्। त्यसपश्चात सोही दिन उनले श्रीलङ्काका राष्ट्रपतिसँग भेटवार्ता गर्ने कार्यतालिका छ।
"ललिता निवास प्रकरणमा नेपाल र भट्टराईविरुद्धको मुद्दाको फैसला आज, कस्तो आउला आदेश ?",काठमाडौं : बालुवाटारस्थित ललिता निवास जग्गा प्रकरणमा सर्वोच्च अदालतले पूर्वप्रधानमन्त्री माधवकुमार नेपाल र बाबुराम भट्टराईविरुद्ध परेको मुद्दाको फैसला आज हुने भएको छ। प्रधानन्यायाधीश चोलेन्द्रशमशेर जबरा र न्यायाधीश नहकुल सुवेदीको इजलासले फैसला आज सुनाउने भएको हो। यस अगाडि असोज १८ गते ललिता निवास जग्गा प्रकरणमा पूर्वप्रधानमन्त्री नेपाल र भट्टराईमाथि किन मुद्दा नचलाएको भन्ने विषयमा सुनुवाइ गर्दै फैसला सुनाउने मिति कार्तिक १५ गते तोकेको थियो। यद्यपि प्रधानन्यायाधीश चोलेन्द्रशमशेर जबरासँग असन्तुष्ट न्यायाधीशले सर्वोच्च अदालतमा इजलास बहिष्कार गरेको एक साता भयो। जसका कारण आज (सोमबार) फैसला सुनाउने नसुनाउनेबारे भने अन्योल देखिएको छ। प्रधानन्यायाधीश जबराको एकल इजलासबाट भने फैसला भइरहेको छ। वरिष्ठ अधिवक्ता वालकृष्ण न्यौपानेले २९ माघ २०७६ मा पूर्वप्रधानमन्त्री नेपाल र भट्टराईलाई मुद्दा चलाउन माग गर्दै सर्वोच्च अदालतमा रिट दर्ता गरेका थिए। बालुवाटार जग्गा प्रकरणमा अख्तियार दुरुपयोग अनुसन्धान आयोगले तीन पूर्वमन्त्रीसहित १७५ विरुद्ध भ्रष्टाचार मुद्दा चलाएको थियो। नेपाल र भट्टराई प्रधानमन्त्री हुँदाको समयमा ललिता निवासको जग्गा व्यक्तिको नाममा नामसारी भएको थियो। त्यतिबेला अख्तियार दुरुपयोग अनुसन्धान आयोगले ललिता निवास जग्गा प्रकरणमा पूर्वप्रधानमन्त्रीद्वय नेपाल र डा भट्टराईविरुद्ध मुद्दा नचलाउने निर्णय गरेको थियो। मन्त्रिपरिषद्बाट सामूहिक रूपमा गरेका नीतिगत निर्णय आयोगको अनुसन्धानको क्षेत्राधिकारभित्र नपर्ने हुँदा तत्कालीन प्रधानमन्त्रीद्वय माधवकुमार नेपाल र डा बाबुराम भट्टटराईका हकमा केही गरिरहनु नपर्ने निष्कर्षमा अख्तियार पुगेको थियो। अख्तियारले उनीहरूसँग बयान भने लिएको थियो। अख्तियारको निर्णयलाई चुनौती दिँदै अधिवक्ता वालकृष्ण न्यौपानेले २९ माघ २०७६ मा पूर्वप्रधानमन्त्री नेपाल र भट्टराईविरुद्ध मुद्दा चलाउन माग गर्दै सर्वोच्च अदालतमा रिट दायर गरेका थिए। बहसको क्रममा अदालतले ललिता निवास प्रकरणमा मन्त्रिपरिषद् निर्णय झिकाउन पनि आदेश जारी गरेको थियो। यता विशेष अदालतले ललिता निवासको जग्गा प्रकरणमा भ्रष्टाचारको मुद्दा खेपेका नेपाली कांग्रेसका उपसभापति विजयकुमार गच्छदारसँग १० लाख धरौटी माग गरेको थियो। उनले १० लाख धरौटी बुझाएपछि छुटेका छन्।
नेपाली र अमेरिकी सेनाबीच टीक नेल सैन्य अभ्यास आजबाट,"काठमाडौं : नेपाली र अमेरिकी सेनाबीच संयुक्त सैन्य अभ्यास सोमबारबाट हुँदैछ। नेपाली सेना र अमेरिकी सेनाबीच सोमबारबाट टीक नेलनामक सैन्य अभ्यास सुरु हुन लागेका हो। विपद् व्यवस्थापनमा केन्द्रित हुने सैन्य अभ्यासमा भाग लिन २० जना अमेरिकी सेना नेपाल आएका छन्। नेपाली र अमेरिकी सेनाबीचको सैन्य अभ्यास काठमाडौं र पोखरामा हुनेछ। मुलुतः पानी र हिमालमा फसेकाहरुलाई कसरी उद्दार गरिन्छ भन्ने बारेमा अभ्यास केन्द्रित रहने छ। अमेरिकी सेनाहरु पानी र हिमाली क्षेत्रमा उद्दारका लागि निपूर्ण मानिन्छन्। अभ्यासका क्रममा अमेरिकी सेनाले हिमाली क्षेत्रमा फसेकाहरुलाई गरिने उद्दारका बारेमा नेपाली सेनालाई तालिम दिनेछन्। अभ्यास झण्डै एक महिनासम्म चल्ने छ। सैनिक प्रवक्ता सन्तोष बल्लभ पौड्यालले अन्नपूर्णसँग भने, विपद् व्यवस्थापन केन्द्रीत तालिम हो। तालिमले नेपाली सेनाको क्षमता अभिवृद्धि गर्न सहयोग पुर्याँउछ। टीक नेल सैन्य अभ्यासको यो २२ औं संस्करण हो। यसअघिका २१ वटा संस्करण नेपालमा भएका थिए। अभ्यासमा नेपाली सेनाका ५० र अमेरिकी सेनाका विशेष २० जना फौज सहभागी हुनेछन्। विपद् व्यवस्थापनको तालिमका लागि अमेरिकी सेनाले नेपाली सेनालाई उपलब्धिमुलक सहयोग गर्दै आएको छ।"
राष्ट्रिय महाधिवेशनस्थलको निरीक्षण गर्न ओली चितवन जाँदै,"काठमाडौं : नेकपा (एमाले) का अध्यक्ष केपी ओलीले सोमबार पार्टीको १० औं राष्ट्रिय महाधिवेशनस्थलको निरीक्षण र आवश्यक जानकारी लिने भएका छन्। महाधिवेशन आगामी मङ्सिर १०, ११ र १२ गते चितवनमा हुँदैछ। दुई दिनको चितवनको बसाईका क्रममा ओली माडीको अयोध्याधाम र नारायणी नदीमा क्रुजको अवलोकन गर्ने कार्यक्रम छ। पूर्वप्रधानमन्त्री समेत रहेका ओलीलाई बाटोका विभिन्न स्थानमा नेकपा एमालेका नेता कार्यकर्ताले स्वागतका कार्यक्रम राखेका छन्। चितवनको बसाईकाक्रममा विभिन्न नेता कार्यकर्ता भेटघाट कार्यक्रम रहेका छन्।"
मुख्यमन्त्री आचार्यले राजीनामा दिन सक्ने,"विराटनगर : प्रदेश १ का मुख्यमन्त्री भीमप्रसाद आचार्यले राजीनामा दिन सक्ने एमाले स्रोतले बताएको छ। स्रोतका अनुसार मुख्यमन्त्री आचार्यले विश्वासको मत नपाउने अवस्था आएमा संसद बैठक बस्नुअघि नै राजीनामा दिने छन्। मुख्यमन्त्री आचार्यले सोमबार (आज) प्रदेशसभामा विश्वासको मत लिने कार्यसूची रहेको छ। एमाले केन्द्रीय सदस्य एवं प्रदेशका पूर्व आन्तरिक मामिला तथा कानुन मन्त्री हिक्मतकुमार कार्कीले प्रदेशसभा बैठकबाट विश्वासको मत नपाउने अवस्था आएमा मुख्यमन्त्री आचार्यले राजीनामा दिनसक्ने बताए। एमाले संसदीय दलको बैठक आज बस्दैछ, उनले भने, मत नपाउने सम्भावना देखियो भने मुख्यमन्त्रीबाट राजीनामा आउन सक्छ। आचार्यले राजीनामा गर्ने कि संसदको फेस गर्ने भन्ने विषयमा बिहान ११ बजेपछि मात्रै जानकारी हुने कार्कीले बताए। प्रदेशका सामाजिक विकास मन्त्री बलबहादुर साम्सोहाङले भने मुख्यमन्त्री आचार्यले विश्वासको मत लिने बताएका छन्। मुख्यमन्त्रीले विश्वासको मत पाउने दाबी गर्दै उनले नपाउने वातावरण बनेमा विकल्पमा राजीनामा आउनसक्ने जानकारी दिए। प्रदेशसभामा यस्तो छ अंकगणित प्रदेशसभा सचिवालयका अनुसार दिउँसो बस्ने प्रदेशसभा बैठकमा आचार्यले विश्वासको मत लिने कार्यसूची छ। यसअघि आचार्यले कात्तिक ७ गते विश्वासको मत लिने कार्यक्रम थियो। तर गठबन्धनमा आवद्ध दल नेपाली कांग्रेस र सत्तारुढ एमालेकै लिखित आग्रहमा सभामुख प्रदीपकुमार भण्डारीले बैठक आजसम्मका लागि सारेका हुन्। कांग्रेस प्रदेशको प्रमुख प्रतिपक्षी दल पनि हो। प्रदेशसभा बैठक सरेसँगै आचार्यले विश्वासको मत लिने समय पनि एक सातालाई पछि धकेलिएको थियो। विपक्षी गठबन्धनले मुख्यमन्त्री आचार्यको विपक्षमा मतदान गर्ने निर्णय आइतबार गरिसकेको छ। आइतबार गठबन्धन दलको बैठक बसेको थियो। प्रदेश १ का तत्कालीन मुख्यमन्त्री शेरधन राईले राजीनामा दिएपछि आचार्य गत भदौ १० गते प्रदेशको दोस्रो मुख्यमन्त्री बनेका हुन्। तर सत्तारुढ एमालेबाट नेकपा (एकीकृत समाजवादी) विभाजन भएपछि आचार्य नेतृत्वको सरकार अल्पमतमा परेको छ। एमालेका १० सांसदले एकीकृत समाजवादी रोजेका छन्। एमालेबाट समाजवादी विभाजन हुनुअघि प्रदेशमा एमालेका ५१ सांसद थिए। अहिले सभामुखसहित ४१ जना मात्रै छन्। सत्तारुढ दल विभाजन भएपछि मुख्यमन्त्री आचार्यलाई विश्वासको मत लिनैपर्ने बाध्यता आइलागेको हो। सत्तारुढ दल विभाजन हुँदा मुख्यमन्त्रीले एक महिनाभित्र विश्वासको मत लिनुपर्ने व्यवस्था छ। तर आचार्य मुख्यमन्त्री बनेको र दल विभाजन भएको दुई महिनाभन्दा बढी भइसकेको छ। ९२ सदस्यीय प्रदेशसभामा बहुमत पुर्याउन ४७ मत आवश्यक पर्छ। एमालेसँग बहुमत पुर्याउन आवश्यक सांसद संख्या छैन। त्यसैले आचार्यले विश्वासको मत पाउने सम्भावना नरहेको बताइन्छ। गठबन्धनमा रहेकामध्ये कांग्रेसका २१, नेकपा (माओवादी केन्द्र)का १५, एकीकृत समाजवादीका १० र जनता समाजवादीका ३ सांसद छन्। विपक्षी गठबन्धनसँग जम्मा ४९ जना सांसद छन्। आचार्यले विश्वासको मत नपाउने सम्भावना रहेसँगै विपक्षी गठबन्धनले नेकपा (एकीकृत समाजवादी)का केन्द्रीय सचिव एवं प्रदेश संसदीय दलका नेता राजेन्द्रकुमार राईलाई मुख्यमन्त्रीका रूपमा अघि सारेको छ।"
प्रधानन्यायाधीशको राजीनामा माग्दै सर्वोच्चमा वकिलहरुको धर्ना,"काठमाडौं : प्रधानन्यायाधीश चोलेन्द्र शमशेर जबराको राजीनामा माग्दै कानुन व्यवसायीहरुले सर्वोच्च अदालत परिसरमा धर्ना दिएका छन्। नेपाल बार एसोसिएसनको अगुवाइमा सोमबार कानुन व्यवसायीहरु सर्वोच्च पुगेर धर्ना दिएका हुन्। उनीहरु न्यायापालिकाको गरिमा कायम राख्न नसक्ने विवादित प्रधानन्यायाधीश राजीनामा देऊलगायत नारा लेखिएको ब्यानर बोकेर धर्नामा बसेका हुन्। विरोधको पूर्वनिर्धारित कार्यक्रमअनुसार उनीहरुले हातमा कालो पट्टी बाँधेर सर्वोच्च परिसरमा धर्ना दिएका हुन् । बहस बहिष्कार गर्दै जबराविरुद्ध आन्दोलनमा उत्रिएका वकिलहरुले जबराले राजीनामा नदिएसम्म आन्दोलनलाई निरन्तरता दिने बताएका छन्। यसअघि नेपाल बारले जबरालाई २०७६ वैशाख ६ गते न्यायालयलाई विकृति, विसंगति र भ्रष्टाचारमुक्त गराउन सुझाव दिएको थियो।"
बार : वार कि पार ?,"काठमाडौं : प्रधानन्यायाधीश चोलेन्द्रशमशेर जबरासँग असन्तुष्ट न्यायाधीशले सर्वोच्च अदालतमा इजलास बहिष्कार गरेको एक साता भयो। प्रधानन्यायाधीश जबराले आइतबार बिहान पनि २ सय ४८ पेसी तोके। तर, सहकर्मी न्यायाधीश इजलासमा बसेनन्। न कानुन व्यवसायी नै बहस गर्न गए। बरु नेपाल बार एसोसिएसनको अगुवाइमा कानुन व्यवसायीले बिहान १० बजेदेखि एक घण्टा सर्वोच्च परिसरमा धर्ना दिए। धर्नामा बसेकाहरूले कालोपट्टी बाँधेका थिए। यो क्रम कात्तिक १७ गतेसम्म हरेक दिन चल्ने नेपाल बारको कार्यक्रम छ। उक्त अवधिसम्म प्रधानन्यायाधीश जबराको राजीनामा नआए विरोधका थप कार्यक्रम घोषणा गर्ने तयारी छ। बार उपाध्यक्ष रक्षा बस्यालले चार दिनको अवस्था हेरेपछि आन्दोलनको प्रकृति तय गरिने जानकारी दिइन्। चार दिन लगातार आन्दोलन गर्छौं। यो बीचमा प्रधानन्यायाधीशले निकास दिनुहुन्छ भन्ने आशा छ, उपाध्यक्ष बस्यालले भनिन्, चार दिनमा निकास आएन भने आन्दोलनका अन्य विकल्प खोज्छौं। बार महासचिव लीलामणि पौडेलले प्रधानन्यायाधीश जबराले विकृति, विसंगति, भ्रष्टाचार रोक्न नसकेको, न्यायपालिकाको स्वच्छता र गरिमा कायम राख्न नसकेका कारण राजीनामा मागिएको बताए। सर्वोच्च बारका अध्यक्ष पूर्णमान शाक्यले व्यक्ति नभई प्रवृत्तिविरुद्ध आन्दोलनमा उत्रिन बाध्य भएको बताए। न्यायपालिकाको स्वतन्त्रता कायम राख्न आन्दोलन गर्नुपरेको हो। शक्ति पृथकीकरण र शक्ति सन्तुलनको सिद्धान्तलाई कायम राख्न बाध्य भएर आन्दोलन गर्नुपरेको हो, अध्यक्ष शाक्यले अन्नपूर्ण पोस्ट्सँग भने, प्रधानन्यायाधीश जबराले कसरी निकास दिने भन्ने टुंगो लागेको छैन। आन्दोलन जारी रहन्छ। सर्वोच्चका न्यायाधीश, पूर्वन्यायाधीश, पूर्वप्रधानन्यायाधीश र नेपाल बारले राजीनामा दिन दबाब दिइरहे पनि आइतबार प्रधानन्यायाधीश जबराको एकल इजलास बस्यो। उनले एउटा मुद्दाको सुनुवाइ गर्दै आदेश दिए। एउटा मुद्दा हेर्दाहेर्दैमा राखे। नेपाल बारको शुक्रबार बसेको बैठकले इजलासमा नबस्न माग गरेको थियो। अरू इजलासमा मुद्दाको सुनुवाइ नभएपछि सेवाग्राही निराश हुँदै फर्किएका थिए। सर्वोच्चका न्यायाधीशहरू गत सोमबारदेखि इजलासमा नबसी प्रधानन्यायाधीशविरुद्ध विरोध जनाइरहेका छन्। असन्तुष्ट १५ न्यायाधीशले गत मंगलबार प्रधानन्यायाधीशलाई भेटी राजीनामा मागेका थिए। तर, जबराले संविधान एवं विधि पद्धतिअनुसार आफू प्रधानन्यायाधीश भएकाले कसैले माग गर्दैमा राजीनामा नदिने जवाफ दिएका थिए। नेपाल बारले जबरालाई २०७६ वैशाख ६ गते न्यायालयलाई विकृति, विसंगति र भ्रष्टाचारमुक्त गराउन सुझाव दिएको थियो। बार अध्यक्ष चण्डेश्वर श्रेष्ठले भने, साढे दुई वर्षसम्म लिखित र मौखिक रूपमा सुझाव दिँदै आएका हौं। तर, कार्यान्वयन नभएपछि बाध्य भएर आन्दोलनमा उत्रनुपरेको हो। एमाले अध्यक्ष केपी शर्मा ओली प्रधानमन्त्री भएका संवैधानिक नियुक्ति र कांग्रेस सभापति शेरबहादुर देउवा प्रधानमन्त्री हुँदा मन्त्रिपरिषद् विस्तारमा भागबन्डा खोजेकोलगायत आरोप लागेपछि जबरा थप विवादित बनेका हुन्। ओली प्रधानमन्त्री हुँदा जबरा सम्मिलित संवैधानिक परिषद्ले अध्यादेशका आधारमा संवैधानिक निकायमा ५२ जनालाई नियुक्तिको सिफारिस गरेको थियो। वरिष्ठ अधिवक्ता एवं नेपाल बारका पूर्वमहासचिव दमननाथ ढुंगानाले सर्वोच्च अदालतमा न्यायिक विकृति र विसंगतिको डुंगुर बन्न पुगेकाले न्यायाधीश र कानुन व्यवसायीले प्रधानन्यायाधीशको राजीनामा मागेको बताए। विकृतिको डुंगुरले सबैलाई गन्हाएको महसुस भयो, पूर्वसभामुख ढुंगानाले अन्नपूर्ण पोस्ट्सित भने, सम्पूर्ण कानुन व्यवसायी बहसका लागि इजलासमा नजानु असाधारण अवस्था हो। सर्वोच्च अदालतका न्यायाधीशहरू नै इजलासमा सहभागी नहुनुले झन् असाधारण अवस्थालाई उजागर गर्छ। न्यायालयको नेतृत्व स्वच्छ होस् भन्ने उद्देश्यले न्यायाधीशहरू इजलासमा गएका छैनन्। कानुन व्यवसायी पनि इजलास बहिष्कार गर्नुपर्ने बाध्यात्मक अवस्थामा पुगेका छन्। सर्वोच्च बारका अध्यक्ष शाक्यले कानुन व्यवसायीको आन्दोलन न्यायपालिकाको शुद्धीकरणका लागि भएको बताए। यो आन्दोलन फिर्ता हुँदैन। यस खालको आन्दोलन पटकपटक गर्नु नपरोस् भन्ने चाहना छ, उनले भने, अहिलेको प्रधान न्यायाधीशपछि पनि न्यायालयको शुद्धीकरणका लागि संविधान संशोधनको कुरासम्म हामीले अगाडि बढाउँछौं। धर्नामा पुगेका ९५ वर्षीय वरिष्ठ अधिवक्ता कृष्णप्रसाद भण्डारीले प्रधानन्यायाधीशको कामप्रति नै सहकर्मी न्यायाधीशलाई चित्त नबुझेको बताए। उनले भने, प्रधान न्यायाधीशप्रति नै न्यायाधीशको विश्वासको संकट भयो। अहिले न्यायालयको मूल घर सफा गर्न लागिएको अवस्था हो। सम्मानजनक बहिर्गमनको प्रस्तावसर्वोच्च अदालतका असन्तुष्ट न्यायाधीशले प्रधानन्यायाधीश चोलेन्द्रशमशेर जबरालाई सम्मानजनक बहिर्गमनको प्रस्ताव राखेका छन्। तर, प्रधानन्यायाधीशले अस्वीकार गरेको सर्वोच्च स्रोतले बताएको छ। असन्तुष्ट न्यायाधीशनिकट स्रोतले भने प्रधानन्यायाधीश स्वयंले सम्मानजनक बहिर्गमन चाहना गरेको प्रस्ताव राखेकाले तीन सदस्यीय वार्ता टोलीले थप छलफल गर्ने बतायो। जबराले आइतबार न्यायाधीश मनोजकुमार शर्मामार्फत सम्मानजनक बहिर्गमन चाहेको जानकारी पठाएको स्रोतको भनाइ छ। जबरासँग असन्तुष्ट न्यायाधीशका साथै नेपाल बार एसोसिएसन र सर्वोच्च बार कडा ढंगले आन्दोलनमा उत्रेपछि उनी पछि हटेको ती स्रोतको दाबी छ। असन्तुष्ट न्यायाधीशले सपना प्रधान मल्ल, अनिलकुमार सिन्हा र मनोज शर्मा रहेको तीन सदस्यीय वार्ता समिति गठन गरेका छन्। समितिले प्रधानन्यायाधीशको धारणा बुझ्ने र त्यसबारे रणनीति बनाउने जनाइएको छ। प्रधानन्यायाधीशले सम्मानजनक बहिर्गमन चाहनुभएको जानकारी पाएपछि वार्ता समिति बनाएका हौं, स्रोतले भन्यो। न्यायाधीश हरिकृष्ण कार्की र प्रकाशमान सिंह राउतको समितिले दिएको प्रतिवेदनअनुसार सुधार कार्य हुन नसकेको भन्दै न्यायाधीशमा असन्तुष्टि थियो। यस्तै, संवैधानिक निकायमा भएका नियुक्तिविरुद्धको मुद्दा सुनुवाइमा ढिलाइ गरेको, व्यापारिक मुद्दामा निश्चित न्यायाधीशको इजलासमा मात्र पेसी तोकिएको भन्दै असन्तुष्टि जनाएका छन् । यसअघि उनले असन्तुष्ट न्यायाधीशसँगको छलफलमा संविधान, कानुनले दिएको जिम्मेवारी पूरा गर्न आफू प्रतिबद्ध रहेको र अन्य न्यायाधीशलाई सोहीबमोजिम काम गर्न आग्रह गरेका थिए। धर्नामा ज्येष्ठ वकिलसर्व हिताय : सर्व सुखाय अर्थात् सबैको हित होस्, सबै सुखी होऊन्। यही कामना गर्ने वरिष्ठ अधिवक्ता कृष्णप्रसाद भण्डारी न्याय, निष्ठाका पर्याय मानिन्छन्। गान्धीका यी चेलाको उमेर ९५ वर्ष ५ महिना पुग्यो। यही उमेरमा पनि उनी आइतबार नेपाल बार एसोसिएसनले प्रधानन्यायाधीश चोलेन्द्रशमशेर जबराविरुद्ध सुरु गरेको धर्नामा भेटिए । राजा महेन्द्रका पालामा प्रधानन्यायाधीश पदको लोभ देखाइए पनि उनले अस्वीकार गरे। तत्कालीन राजा ज्ञानेन्द्र शाहका पालामा कानुनमन्त्री बन्न पनि मानेनन्। २०१४ सालमा अधिवक्ताको लाइसेन्स लिएका उनी अझै वकालतमा रमाइरहेका छन्। उनी आइतबार प्रधानन्यायाधीश जबराको राजीनामा माग गर्दै बारको कार्यालयमा पुगेका थिए। प्रधानन्यायाधीश चोलेन्द्रशमशेर जबराको बोलीमा त सबै कुरा कार्यान्वयन हुन्छ तर काममा हुँदैन। ठ्याक्कै उल्टो बानी, बारका पूर्वअध्यक्ष भण्डारीले भने, कानुन व्यवसायी मर्यादित र बौद्धिक हुन्छन। सडकमा हल्ला गर्ने होइनन्। तर, अहिले बाध्य भयौं। न्यायालयमा भ्रष्टाचार राणा शासन र पञ्चायतकालमा पनि भएको उनले बताए। उनले कानुनी ज्ञान दिएका केदारप्रसाद गिरी, गोविन्दबहादुर श्रेष्ठ प्रधानन्यायाधीश भए। लोकेन्द्रबहादुर चन्द प्रधानमन्त्री भए। तर, उनी कानुन व्यवसायमै छन्। २०४६ सालपछि न्यायालयमा पार्टी राजनीति प्रवेश गरेको हो, उनले निर्धक्क भने, ३० वर्ष अवधिमा जुनजुन राजनीतिक दल सरकारमा बसे, न्यायालयमा राजनीतीकरण गरे। दलनिकट व्यक्तिलाई न्यायाधीशका रूपमा अदालतमा घुसाए। त्यसैको विकृत रूप अहिले देखिइरहेको छ। विस १९८४ वैशाखमा रौतहटमा जन्मेका उनी बहस गर्न दिनहुँजसो सर्वोच्च अदालत पुग्छन्। तर, सातायता सर्वोच्चका न्यायाधीशहरू इजलासमा बसेका छैनन्। कानुन व्यवसायी पनि बहस गर्न जाँदैनन्। यति बेला न्यायालय राजनीतिको चरमसीमामा पुगेको उनको दाबी छ। मुलुकलाई मर्यादित वकिल, सम्मानित प्रधानन्यायाधीश चाहिएको हो। उनले एउटै नारा सुनाए, निमुखालाई न्याय देउ, सक्षम व्यक्तिलाई न्यायाधीश बनाऊ।"
"अहिले पनि नीति, नेता, कार्यक्रम र जनता माओवादीसँगै छ : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले अहिले पनि नीति, नेता, कार्यक्रम र जनता माओवादीसँगै रहेको दाबी गरेका छन्। सोमबार कीर्तिपुरमा आयोजित कार्यक्रमलाई सम्बोधन गर्दै उनले माओवादीले लिएको विचार र कार्यक्रमका आकर्षण बढिरहेको धारणा राखे। प्रचण्डले भने,अहिले फेरि माओवादी र अझ मधेशमा माओवादी प्रवेश गर्नेहरुको हजारौं हजारको लहर देखिन थालेको छ। अहिले पनि नीति, नेता, कार्यक्रम र जनता माओवादीसँगै रहेका छन्। हामीले राम्रो काम गरेर पनि जनतालाई माओवादीले बुझाउन नसकेको हो। माओवादी जनताले साथले अहिलेको अवस्थामा आएको उनले स्मरण गरे। उनले माओवादीले गरेका कामको प्रचार कम भएको बताए। हामीले राम्राराम्रा काम गर्यौं, सामान बनायौं तर बिक्रि गर्न जानिराखेका छैनौं, मार्केटिङ गर्ने हाम्रो क्षमता अलि पुगेको छैन। प्रचण्डले भने,ऐतिहासिक काम, जनताका जीवनमा परिवर्तन ल्याउन गरिएका विकास निर्माणका कामहरु जनताको बीचमा स्थापित गर्न जरुरी छ। उनले जनता बीचमा केहि कमजोरी गरिएकाले आत्मआलोचना गर्दै जनताको घरमा जाँदा केहि महिनामै उभार आउने दाबी गरे। लेनिनको भनाई दोहोर्याउँदै उनले भने, कम्युनिष्टहरुले परसम्म जाने सपना देख्छन्। त्यसकारण सपना देख्नु जायज हो। अध्यक्षले राम्रो सपना देखेर सपना पूरा गर्नको निम्ति संघर्ष गर्नु कम्युनिष्टहरुको चरित्र र विशेषता भएको बताए। उनले भने, हामीले धेरै सपना देख्यौं। जनयुद्ध, शान्ति प्रक्रिया, संविधान गणतन्त्र यी सबै हामीले सपना देखेर पूरा भएका हुन्। आफूहरुले संविधानमा मतभेद राखेरै भएपनि जारी गरेको स्मरण गर्दै अनुकुल समयमा संविधान संशोधन गरेर जाने बताउनुभयो। उनले कम्युनिष्ट सबैलाई एकतावद्ध गर्ने एउटा शक्तिशाली पार्टी बनाउन चाहेको बताए। प्रचण्डले भने हामीले त कम्युनिष्टहरु जति सबैलाई एकतावद्ध गर्ने एउटा शक्तिशाली पार्टी बनाउने, त्यो पार्टीलाई सही दिशा र विचारमा लिएर जाने र सामाजिक न्यायसहित आर्थिक विकास र समृद्धिको एउटा नयाँ समाजवादी अर्थतन्त्र, राजनीति र संस्कृतिको जग बसाउने भन्ने सपना देखेको हो।"
यूएनएचसीआरको दबाबबीच ५ अफगानी निष्काशित,"काठमाडौं : नेपालस्थित शरणार्थीका लागि संयुक्त राष्ट्र संघीय उच्चायुक्तको कार्यालय (यूएनएचसीआर)को चर्को दबाबबीच गृह मन्त्रालयले अवैध रूपमा नेपाल प्रवेश गरेका ११ मध्ये ५ अफगानी नागरिकलाई निष्काशन गरेको छ। मन्त्रालयले ती पाँचै जनालाई तीन वर्ष नेपाल प्रवेशमा प्रतिबन्ध लगाएको छ। यूएनएचसीआरले ती अफगानीलाई शरण दिनुपर्ने भन्दै कुनै हालतमा निष्काशन नगर्न लबिङ गरेको थियो। तर, आन्तरिक सुरक्षामा गम्भीर असर पर्न सक्ने भन्दै मन्त्रालयले तीन वर्ष नेपाल प्रवेशमा प्रतिबन्ध लगाई उनीहरूलाई निष्काशन गरेको स्रोतले बताएको छ। उनीहरू आइतबार अपराह्न श्रीलंका गएका छन्। गृहले कात्तिक १० गते उनीहरूलाई निष्काशन गर्ने निर्णय गरेको थियो। मन्त्रालयले उनीहरूलाई त्रिभुवन अन्तर्राष्ट्रिय विमानस्थलबाट निष्काशन गरेको हो। उनीहरू श्रीलंकन एयरबाट कोलम्बो गएको विमानस्थलस्थित सुरक्षा स्रोतले बताएको छ। उनीहरूले बोकेको अफगानी राहदानीमा श्रीलंका र मेक्सिकोको प्रवेशाज्ञा (भिसा) थियो। उनीहरू श्रीलंका नै बस्छन् वा मेक्सिको जान्छन् भन्ने खुलेको छैन। श्रीलंकासम्मको हवाई टिकट पेस गरेपछि मन्त्रालयले ती अफगानीलाई कोलम्बो पठाएको हो। अध्यागमन विभागको स्थानहदमा अब ६ अफगानी छन्। मन्त्रालयले उनीहरूलाई के गर्ने भनेर अन्तिम निर्णय गरेको छैन। यूएनएचसीआरले पक्राउ परेका ११ जनै अफगानी आफूलाई सुम्पिन मन्त्रालयलाई चर्को दबाब दिएको थियो। मन्त्रालयले यूएनएचसीआरको अनावश्यक दबाबलाई बेवास्ता गर्दै ११ मध्ये ५ जनालाई निष्काशन गर्ने निर्णय गरेको हो। निष्काशित भएकाहरू एकै परिवारका हुन्। जसमा श्रीमान्श्रीमती, उनीहरूका दुई छोरी र एक छोरा छन्। यूएनएचसीआरले उनीहरूलाई निष्काशन गर्न नहुने भन्दै चर्को दबाब दिएपछि गृह मन्त्रालय केही दिन पर्ख र हेरको अवस्थामा थियो। अवैध ढंगले नेपाल प्रवेश गरेका विदेशीलाई निष्काशन नगर्ने हो भने भविष्यमा उनीहरूबाटै मुलुकको आन्तरिक सुरक्षामा खतरा निम्तिन सक्ने आँकलन गर्दै मन्त्रालय उनीहरूलाई निष्काशन गर्नुपर्ने निचोडमा पुगेको थियो। ११ जना अफगानी नाका छली अवैध ढंगले भारतीय बाटो हुँदै केही दिनअघि नेपाल प्रवेश गरेका थिए। काठमाडौंको सिनामंगलस्थित एक होटलमा अवैध रूपमा बसिरहेको अवस्थामा उनीहरूलाई प्रहरीले नियन्त्रणमा लिएको थियो। प्रहरीले थप अनुसन्धानका लागि अध्यागमन विभागमा बुझाएको थियो। निष्काशित हुने अफगानीहरूमोहम्मद स्टानिक्जाईनागिफा स्टानिक्जाईमिसबा जैनाब स्टानिक्जाईनुरुलआया स्टानिक्जाईमोहम्मद रयान स्टानिक्जाई"
"आत्मआलोचना गर्दै जनताको घरमा जाऔं, केहि महिनामै उभार आउँछ : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले राजनीतिको केन्द्रमा माओवादी नै भएको दाबी गरेका छन्। सोमबार कीर्तिपुरमा आयोजित कार्यक्रमलाई सम्बोधन गर्दै उनले माओवादीको साथले नै गठबन्धनबाट ६ वटै प्रदेशमा ओली प्रवृति परास्त गरेको बताएका हुन्। प्रचण्डले माओवादीलाई साथ दिँदा राष्ट्रिय हित हुन्छ भन्ने जनतामा भाव पैदा हुन थालेको स्पष्ट पारे। उनले पार्टी विभाजन नभई अदालतबाट विभाजन गराइएको दाबी गरे। प्रचण्डले भने, ओलीलाई पार्टीबाट दुईतिहाई मतले निकालिएको थियो। संसदीय दलको नेताबाट पनि हटाइएको थियो तर संसदीय दलको नेताबाट मलाई निर्वाचित गरेर मलाई प्रधानमन्त्री बनाउने निर्णय गरिएकै दिन अदालतबाट नेकपालाई विभाजन गरी एमाले र माओवादी बनाइयो। उनले माओवादीले गरेका कामको प्रचार कम भएको बताए। हामीले राम्राराम्रा काम गर्यौं, सामान बनायौं तर बिक्रि गर्न जानिराखेका छैनौं, मार्केटिङ गर्ने हाम्रो क्षमता अलि पुगेको छैन। प्रचण्डले भने,ऐतिहासिक काम, जनताका जीवनमा परिवर्तन ल्याउन गरिएका विकास निर्माणका कामहरु जनताको बीचमा स्थापित गर्न जरुरी छ। उनले जनता बीचमा केहि कमजोरी गरिएकाले आत्मआलोचना गर्दै जनताको घरमा जाँदा केहि महिनामै उभार आउने दाबी गरे। उनले नयाँ संकल्पसहित पार्टी र जनसंगठन पुनर्गठन गर्दै अगाडि बढ्नुपर्ने आवश्यकता रहेको बताए। प्रचण्डले माओवादी नेता विचार,संगठनमा लाग्न छोडेको देख्दा बुर्जाहरुको मनोबल बढेको आशंका गरे। प्रचण्डले अलिअलि एमालेएमालेजस्तो, अलिअलि कांग्रेसजस्तो देखिएभन्ने जनताले ठान्न थालेको उल्लेख गर्दै माओवादी फरक हो भन्ने देखाउनुपर्ने धारणा राखे। जनआन्दोलनबाट प्राप्त उपलब्धि समाप्त पार्ने षडयन्त्र भइरहेको दाबी गरे। उनले जनताको लोकतन्त्र, संविधानको रक्षा र राष्ट्रियताका विषयमा आधारभूत सहमति भएपछि गठबन्धनको सरकार बनेको स्पष्ट पारे। उनले माओवादीकै सहमतिमा कांग्रेस सभापति शेरबहादुर देउवालाई प्रधानमन्त्री बनाउन सिफारिस गरेपछि अदालतले नियुक्त गर्न आदेश दिएकाले माओवादीकै विचारको जीत भएको दाबी गरे।"
"राष्ट्रपति भण्डारी मनाङमा, स्याउ फार्मको अवलोकन (फोटोफिचर)","मनाङ : राष्ट्रपति विद्यादेवी भण्डारी सोमबार मनाङ आएकी छन् । अवलोकन भ्रमणका लागि उनी मनाङ आउन आएकी हुन् । प्रमुख जिल्ला अधिकारी रवीन्द्रप्रसाद आचार्यले राष्ट्रपति भण्डारी सोमबार बिहान काठमाडौंबाट हेलिकोप्टरमार्फत मनाङ आएको जानकारी दिए । मनाङमा उनले सांसद पाल्देन छोपाङ गुरुङको एग्रो मनाङ प्रालि स्याउ फार्मलगायतको अवलोकन भ्रमण गरेकी छन्। राष्ट्रपति भण्डारीले अवलोकन गरेको स्याउ फार्म नेपालकै सबैभन्दा ठूलो फार्म हो । यो फार्म मनाङको ङिस्याङ गाउँपालिका वडा नं १ भ्राताङमा पर्छ । मनाङको चामेबाट यो फार्म करिब तीन किलोमिटर टाढा पर्दछ । यस फार्ममा इटालीबाट बिरुवा ल्याएर गाला, फुजी, गोल्डेनलगायतका स्याउ उत्पादन हुँदै आएको छ । गत आर्थिक वर्षमा उक्त फार्मबाट ४५० टन स्याउ उत्पादन भएको थियो । उक्त फार्म ७३५ रोपनी क्षेत्रफलमा छ र सो फार्मभरि स्याउ लगाइएको छ । मनाङको स्याउ स्वादिलो हुने भएकाले स्थानीय र बाह्य बजारमा पनि निकै लोकप्रिय रहिआएको छ । त्यसैगरी गत असारको वर्षाबाट मनाङका केही क्षेत्रमा भएको क्षति र सो बाढी प्रभावित क्षेत्रको समेत उनले अवलोकन गर्ने प्रजिअ आचार्यले जानकारी दिए। जलवायु परिवर्तनका कारण यस हिमाली जिल्लामा देखापरेका समस्या र अवस्थाका बारेमा पनि राष्ट्रपति भण्डारीले जानकारी लिने बताइएको छ । राससको सहयोगमा"
६ वटा इजलासमा बन्दी प्रत्यक्षीकरणसम्बन्धी रिटको पेशी तोक्यो,काठमाडौं : सर्वोच्च अदालतले सोमबारका लागि ६ वटा इजलासमा बन्दी प्रत्यक्षीकरणसम्बन्धी रिटको पेशी तोकेको छ। आन्दोलनरत न्यायाधीशहरु इजलासमा बस्न सकारात्मक देखिएपनि टुंगो भने लागेको छैन। प्रधानन्यायाधीश चोलेन्द्र शमशेर जबराले आफू नेतृत्वको इजलास भने तोकेका छैन। जबराले आइतबार आफू नेतृत्वको इजलासबाट दुईवटा मुद्दाको फैसला गरेका थिए। एउटा मुद्धामा कारण देखाउ आदेश जारी गरेको थियो भने अर्को मुद्धा हेर्दाहेर्दैमा सारिएको थियो। विवादकै बीच जबराले आइतबारका लागि आफूसहित १२ वटा इजलास तोकेका थिए। प्रधानन्यायाधीश जबरा र आन्दोलनरत न्यायाधीशबीच आइतबार बेलुकी छलफल भएको थियो। छलफलमा प्रधानन्यायाधीश सकारात्मक देखिएपछि न्यायाधीशहरु बन्दी प्रत्यक्षीकरणसम्बन्धी रिटमाथि सुनुवाइ गर्न सकारात्मक देखिएका हुन्। यता नेपाल बार एसोसिएसनले पनि आफ्नो आन्दोलनलाई निरन्तर दिएको छ।
"सम्भव छ गुन्जी, कुटी र नाभीको जनगणना","काठमाडौं : कात्तिक २५ देखि मंसिर ९ गतेसम्म हुने राष्ट्रिय जनगणनामा कुटी, नाभी, गुन्जी, तिंकर र छाङ्रूको जनगणनासमेत गर्न सहज देखिएको छ। जाडो बढेसँगै दार्चुला ती क्षेत्रका स्थानीयवासी बेंसी सर्ने भएकाले जनगणना गर्न कठिन नहुने सीमा अध्येता रतन भण्डारी बताउँछन्। चुच्चे नक्सामा दार्चुलाका लिपुलेक, कालापानी र लिम्पियाधुरा समेटिएपछि ती क्षेत्रका गाउँमा कसरी जनगणना गर्ने भन्ने अन्योलता थियो। भण्डारीका अनुसार ब्यास क्षेत्रका ब्यासीसौका सपरिवार कात्तिकपछि जाडो छल्न कुटी, नाभी, गुन्जी, तिंकर, छाङ्रुबाट दार्चुलाको खलंगा, बांगाबगर, जोलजीवी, लेकम, दुम्लिनराप्ला, सितौला, देथला, धुलीगडा, असिगडा झर्ने गर्छन्। उनीहरू बेंसी झरेको स्थानमा टोली पठाएर जनगणना गर्न सकिने भण्डारी बताउँछन्। बसाइँ सर्नुलाई उनीहरू कुन्चा जानु भन्दछन्। गर्मी सुरु भएपछि अर्थात् चैतको सुरुमै उनीहरू ब्यास (घर) फर्कछन्। यसरी ब्यास फर्कनुलाई सौकेडा फर्कनु भन्छन्। भण्डारीका अनुसार सदरमुकाम दार्चुला, बाँगाबगर, जोलजीवी, लेकमलगायतका ठाउँबाट ब्यास समुदायको लगत लिनुपर्ने हुन्छ। दार्चुलाको ब्यासमा मात्र होइन, मनाङ, मुस्ताङका थकाली समुदाय पनि हिउँदमा पोखरा र म्याग्दीतिर बसाइँ सर्छन्। केन्द्रीय तथ्यांक विभागका निर्देशक ढुण्डीराज लामिछानेले भारतद्वारा अतिक्रमित क्षेत्रको जनगणनाका लागि परराष्ट्र मन्त्रालयमा पत्रमार्फत अनुरोध गरिएको बताए। तर, केही जवाफ नआएको उनको भनाइ छ। उनले भने, भौतिक उपस्थितिमा भने असम्भव छ तर पनि कुनै उपाय लगाएर जनगणना गर्नेबारे विभागले सोच बनाएको छ। राष्ट्रिय जनगणनाका लागि ३९ हजार गणक खटिने भएका छन्। ती गणकको तालिम शनिबारबाट सुरु भएको छ। ७७ वटै जिल्लामा ३४९ वटा जनगणना कार्यालयले कात्तिक १३१६ गतेसम्म तालिम सञ्चालन गर्ने लामिछानेले बताए। काठमाडौंमा १७ गतेसम्म तालिम सञ्चालन हुने छ। यहाँ ट्यावलेट प्रयोग गरी जनगणना गरिने भएकोले तालिम एक दिन थप हुन लागेको उनले बताए। लामिछानेका अनुसार तालिममा जनगणना क्षेत्र कसरी पहिचान गर्ने ? सही तथ्यांक ल्याउन गणकले अपनाउनुपर्ने सावधानी, उत्तरदातासँग गर्नुपर्ने व्यवहार, तथ्यांकको गोपनीयतालगायतका विषयको जानकारी गराइने छ। गणकको साना गल्तीले सारा तथ्यांकको विश्वशनीयतामा प्रश्न आउने भएकोले आफ्नो जिम्मेवारी पूरा गर्न गम्भिर हुनुपर्छ, उनले भने, तालिम दिन क्याम्पस शिक्षक, माध्यमिक तहका शिक्षक, सरकारी निकायका अधिकृतस्तरका कर्मचारी, स्नातकोत्तर उत्तीर्ण सुपरीवेक्षकसमेत गरी १५ सय प्रशिक्षक खटिएको विभागका निर्देशक लामिछानेले बताए। विभाग तथा अन्य मन्त्रालयका अधिकृत, यूएनएफपीए र केन्द्रीय विभाग जनसंख्या शास्त्रका जनसंख्याविद् गरी करिब १ सय जना देशैभर सञ्चालन हुने गणक तालिमको अनुगमन तथा अवलोकनका लागि खटिएका छन्। जनगणनामा ५५ वटा प्रश्न सोधिने छन्। यी सबै प्रश्न गणकले हरेक घरपरिवारमा गएर सोध्नुपर्ने छ। एउटा घरका लागि एक गणकले सबै प्रश्न सोध्न परिवारको आधार हेरी २०३० मिनेट समय लगाउने अनुमान विभागको छ। व्यक्ति तथा पारिवारिक विवरण संकलन जनगणनाको मूल काम हो। त्यसका लागि हरेक घरपरिवारमा गणक पुगेर घरमूलीसँग परिवारका सदस्यको पारिवारिक तथा व्यक्तिगत विवरण लिने छन्। व्यक्तिको नाम, उमेर, घरमूलीसँगको नाता, शिक्षा, पेसा, रोजगारीका क्षेत्र,जाति, धर्म, भाषा, बसाइबराई अपांगतालगायतका प्रश्न सोधिने छन्।"
राजीनामा दिने तयारीमा मुख्यमन्त्री आचार्य,"विराटनगर : प्रदेश १ का मुख्यमन्त्री भीमप्रसाद आचार्यले पदबाट राजीनामा दिने तयारी गरेका छन्। त्यसअघि उनले प्रदेशसभा बैठकलाई सम्बोधन गर्ने बताइएको छ। आचार्यले संसदबाट विश्वासको मत लिने प्रयोजनका लागि आज (सोमबार) प्रदेशसभा बैठक आह्वान गरिएको छ। आचार्यले प्रदेशसभाको बैठकलाई सम्बोधन गरेर राजीनामा दिने तयारी गरेको उनीनिकट स्रोतले बतायो। स्रोतका अनुसार प्रदेशसभाबाट विश्वासको मत पाउने सम्भावना नरहेपछि उनी राजीनामा दिने मुडमा पुगेका हुन्। राजीनामा दिने कि विश्वासको मत लिनेभन्ने विषयमा उनले सत्तारुढ दल एमालेका नेताहरुसँग परामर्श एवं छलफल गरेका छन्। त्यसक्रममा एमाले नेताहरुले विश्वासको मत पाउने सम्भावना नरहेको भन्दै राजीनामा दिँदा उपयुक्त हुने सुझाव आचार्यलाई दिएको स्रोतले बतायो। आचार्यका स्वकीय सचिव अनिल राजधामीले अहिले पनि पार्टीका नेताहरुसँग मुख्यमन्त्रीको छलफल जारी रहेको जानकारी दिए। मुख्यमन्त्री ज्यू अहिले पनि छलफल एवं परामर्शमै हुनुहुन्छ, उनले भने, राजीनामा दिने वा संसद फेस गर्नेभन्नेमा यकिन भइसकेको छैन। राजीनामा दिने कि विश्वासको मत लिनेभन्ने बारेमा अहिलेसम्म आधाआधा मात्रै सम्भावना रहेको राजधामीले बताए। ९२ जना प्रदेशसभा सदस्य रहेको प्रदेश १ मा बहुमतका लागि ४७ मत आवश्यक पर्छ। सत्तारुढ एमालेसँग ४१ सांसद छन्। सांसद संख्या अपर्याप्त रहेपछि आचार्यले विश्वाको मत पाउने सम्भावना नरहेको बताइन्छ। एमाले सचिव आचार्य गत भदौ १० गते प्रदेश १ को मुख्यमन्त्री बनेका हुन्। विपक्षी गठबन्धनसँग ५० सांसद रहेको छ। कांग्रेस, माओवादी, नेकपा (एकीकृत समाजवादी), जसपासमेतको गठबन्धनले नेकपा (एस)का नेता राजेन्द्र राईलाई नयाँ मुख्यमन्त्रीको रूपमा अघि सारेको छ। गठबन्धनको आइतबार बसेको बैठकले आचार्यको विपक्षमा मतदान गर्ने निर्णय लिइसकेको छ।"
"कार्यकर्ता बिरामी, नेता महाधिवेशन सारेको सार्यै","काठमाडौं : कांग्रेस केन्द्रीय कार्यालय सानेपाको मूल ढोकामा लस्करै ९१० जना कार्यकर्ता सुतेका छन्। चिसो भुइँ, बढ्दो सिरेटो। १०० औं दिन भइसक्यो। नेताहरू दिउँसो आउँछन्, भाषण ठोक्छन्। तर, यी कार्यकर्ताको दुःख र पीडा भने उस्तै छन्। उल्टै बिरामी भएर थला पर्दैछन्। पार्टीको क्रियाशील सदस्यता वितरणमा अन्याय गरेको भन्दै चिसो भुइँमा साधारण म्याट बिछ्याएर रौतहट क्षेत्र१ का कांग्रेस कार्यकर्ता रिले अनशनमा छन्। अनशनको सुरुदेखि नै पूर्व स्वास्थ्यराज्यमन्त्री ब्रजकिशोर सिंह पनि सहभागी छन्। नदेखिएका शारीरिक समस्या चिसोले गर्दा देखिन थालेका छन्, सिंहले भने, देउवाजी (पार्टी सभापति शेरबहादुर देउवा) ले पार्टी विधान र परिपत्र विपरीत काम गर्नुभयो। हामीले भोगेको दुःखप्रति देउवाजीले बाँसुरी बजाएर बस्नुभएको छ। १२ वडाका पार्टी सभापतिलाई फर्म नै नदिइएको उनले बताए। रौतहट क्षेत्र१ का ४१ वटा वडाको समस्या अझै सुल्झेको छैन। जहाँ करिब १ सय जना पुराना नेताहरूकै क्रियाशील सदस्यता नवीकरण नभएको अनशनकारीको दाबी छ। क्षेत्रीय सदस्य गोमेन्द्र झा सुन्निएका हात देखाउँदै भन्छन्, अब दिनानुदिन चिसोका कारण समस्या हुँदै गएको छ। झा सय दिनअघि अनशन बस्नकै लागि काठमाडौं आएका थिए। झाको क्षेत्रमा ४१ वटा वडा छन्। ५७ वटा गाउँ छन्। ४१ मा १२ वटा वडा सभापतिलाई फर्म वितरण नै भएन। दिएका फर्ममा पनि कोड नम्बर पुरानै राखेर नयाँ नाम राखी क्रियाशील सदस्यता दिइएको छ। उनले भने, हामीले जिल्लास्तरमै मिलेर भेटेर अगाडि बढ्न चाहेका थियौं। तर, जिल्ला सभापति कृष्ण यादवले भेटेर कुरा गर्न चाहेनन्। उनका अनुसार जिल्ला सभापति श्रीकृष्ण यादव क्षेत्रीय सभापति शान्तिदेवी यादवले नवीकरण गर्ने सदस्यको नाम काटेर संस्थापन पक्ष निकटका सदस्यता थप गरिएको छ। त्यस्तै, अर्का नेता केशरकुमार सिंह अनशनमा बसेको सुरुवाति दिनदेखि हो। सिंह भन्छन्, खोकीले सताउन थाल्यो। चिसोमा बस्दाबस्दै दमको बिरामी जस्तै भएको छु। घरबाट बिरामी परेको सुनेर बोलाउँछन्। शरीरभन्दा पनि यतिका वर्ष राजनीति गरेको पार्टीमा अन्याय हुँदा न्यायको भोक बढ्ने रहेछ। डा देवचन्द्र मिश्र रौतहट क्षेत्र१ का महासमिति सदस्य भन्छन्, समस्या समाधानतर्फ लाग्न परै जाओस् पार्टी सभापति देउवाजी हामी अनशनमा बसेदेखि नै पार्टी कार्यालयमा आएको देखेका छैनौं। उहाँले कार्यकर्ता सडकमै मरेको देख्न चाहनुहुन्छ कि जस्तो लाग्छ। उनका अनुसार अनशनमा बसेका कार्यकर्ताको हालखबर बुझ्न अहिलेसम्म पार्टी सभापति शेरबहादुर देउवा र उपसभापति विमलेन्द्र निधिबाहेक अधिकांश शीर्ष नेताहरू पुगिसकेका छन्। प्रायः पुग्ने गरेका नेता डा शेखर कोइराला भन्छन्, अब धेरै नेता बिरामी पर्न थाल्नुभएको छ। हामीले पुगेर भेटेर मात्र केही हुँदैन। हामीले दिने आश्वासन मात्र हो। सभापति ज्यूलाई भने मतलब छैन। रौतहट क्षेत्र१ को २७ सदस्यीय कार्यसमिति सुरुवाति दिनमा सबै अनशनमा उपस्थित थिए। घरयासी कामका कारण २० जना अहिले पनि आलोपालो अनशनस्थलमै भेटिन्छन्। त्यति मात्र नभई प्रदेशसभा क्षेत्रीय समितिबाट पनि बहुमतको संख्यामा कार्यसमिति आन्दोलनरत छन्। पार्टीको विधान, नियमावली र केन्द्रीय परिपत्रविपरीत नवीकरण क्रियाशील र लोकतान्त्रिक तवरबाट समायोजनको संख्याभन्दा बढी सदस्यता वितरण गरिएका कारण रौतहटमा विवाद देखिएको नेताहरू बताउँछन्। विधानविपरीत काम गरेको आरोप लागेका रौतहट जिल्ला सभापति श्रीकृष्ण यादवले भने अनशनमा बसेकाहरू गैरकांग्रेसी भएको दाबी गरे। उनले भने, ४ जना गएर धर्नामा बसेकालाई हेर्ने कि १७ हजार कार्यकर्तालाई हेर्ने ? त्यसकारण सभापतिले वास्ता नगर्नुभएको हो। सदस्यता विवाद रहेको रसुवा जिल्लाका नेता भने जिल्ला नै फर्किएका छन्। रसुवामा नयाँ शक्ति पार्टीबाट कांग्रेसमा ठूलो संख्यामा पार्टी प्रवेश गरेका थिए। हाल रसुवामा रहेका जिल्ला सभापति पेम्बाछिरिङ तामाङ संस्थापन पक्षका हुन्। उनकै पहलमा सिंगो टिम नै पार्टी प्रवेश गरेको थियो। कांग्रेस प्रवेश गरेका नेता कार्यकर्तालाई ठूलो संख्यामा सदस्यता दिँदा एक पक्षको जित बलियो हुनाले रसुवाको समस्या यथावत छ। कांग्रेसको नयाँ कार्यतालिका सार्वजनिककांग्रेसको निर्वाचन समितिले चुनावी कार्यतालिका हेरफेर गरेको छ। पदाधिकारीको बैठकले निर्वाचन समितिद्वारा प्रस्तावित नयाँ कार्यकतालिकालाई अनुमोदन गरिसकेको छ। केन्द्रीय समितिले भने अन्तिम निष्कर्ष दिन बाँकी छ। निर्वाचन समिति सदस्य तेजप्रसाद रावलका अनुसार १३ जिल्लामा २७ कार्तिकबाट वडा अधिवेशन सुरु गर्ने गरी नयाँ कार्यतालिका बनाएको हो। केन्द्रीय अधिवेशन मंसिर २४ देखि २६ सम्म काठमाडौंमा गर्ने भएको छ।"
ललिता निवास जग्गा प्रकरण : पूर्वप्रधानमन्त्री नेपाल र भट्टराईविरुद्धको मुद्दा पेसीमा चढेन,काठमाडौं : पूर्वप्रधानमन्त्रीद्वय माधवकुमार नेपाल र बाबुराम भट्टराईविरुद्ध परेको मुद्दाको निर्णय सुनाउने मिति आज तोकिएपनि पेसी चढेको छैन। बालुवाटारस्थित ललिता निवास जग्गा प्रकरणमा प्रधानन्यायाधीश चोलेन्द्रशमशेर जबरा र न्यायाधीश नहकुल सुवेदीको इजलासले उनीहरुविरुद्धको मुद्दाको फैसला सोमबार सुनाउने दिन तोकेको थियो। यस अगाडि असोज १८ गते ललिता निवास जग्गा प्रकरणमा पूर्वप्रधानमन्त्री नेपाल र भट्टराईमाथि किन मुद्दा नचलाएको भन्ने विषयमा सुनुवाइ गर्दै फैसला सुनाउने मिति कार्तिक १५ गते तोकेको हो। प्रधानन्यायाधीश चोलेन्द्रशमशेर जबरासँग असन्तुष्ट न्यायाधीशले सर्वोच्च अदालतमा निरन्तर इजलास बहिष्कार गरिरहेका छन्। यद्यपि सोमबार फैसला सुनाउने दिन भएपनि न्यायाधीश नहकुल सुवेदी बिदामा रहेकाले सो मुद्दाको पेसी नतोकिएको सर्वोच्च अदालत स्रोतले जनाएको छ। तर सोमबार पनि बन्दी प्रत्यक्षीकरणका मुद्दाका पेसी भने तोकिएको छ। वरिष्ठ अधिवक्ता वालकृष्ण न्यौपानेले २९ माघ २०७६ मा पूर्वप्रधानमन्त्री नेपाल र भट्टराईलाई मुद्दा चलाउन माग गर्दै सर्वोच्च अदालतमा रिट दर्ता गरेका थिए। बालुवाटार जग्गा प्रकरणमा अख्तियार दुरुपयोग अनुसन्धान आयोगले तीन पूर्वमन्त्रीसहित १७५ विरुद्ध भ्रष्टाचार मुद्दा चलाएको थियो। नेपाल र भट्टराई प्रधानमन्त्री हुँदाको समयमा ललिता निवासको जग्गा व्यक्तिको नाममा नामसारी भएको थियो। त्यतिबेला अख्तियार दुरुपयोग अनुसन्धान आयोगले ललिता निवास जग्गा प्रकरणमा पूर्वप्रधानमन्त्रीद्वय नेपाल र डा भट्टराईविरुद्ध मुद्दा नचलाउने निर्णय गरेको थियो। मन्त्रिपरिषद्बाट सामूहिक रूपमा गरेका नीतिगत निर्णय आयोगको अनुसन्धानको क्षेत्राधिकारभित्र नपर्ने हुँदा तत्कालीन प्रधानमन्त्रीद्वय माधवकुमार नेपाल र डा बाबुराम भट्टटराईका हकमा केही गरिरहनु नपर्ने निष्कर्षमा अख्तियार पुगेको थियो। अख्तियारले उनीहरूसँग बयान भने लिएको थियो। अख्तियारको निर्णयलाई चुनौती दिँदै अधिवक्ता वालकृष्ण न्यौपानेले २९ माघ २०७६ मा पूर्वप्रधानमन्त्री नेपाल र भट्टराईविरुद्ध मुद्दा चलाउन माग गर्दै सर्वोच्च अदालतमा रिट दायर गरेका थिए। बहसको क्रममा अदालतले ललिता निवास प्रकरणमा मन्त्रिपरिषद् निर्णय झिकाउन पनि आदेश जारी गरेको थियो। यता विशेष अदालतले ललिता निवासको जग्गा प्रकरणमा भ्रष्टाचारको मुद्दा खेपेका नेपाली कांग्रेसका उपसभापति विजयकुमार गच्छदारसँग १० लाख धरौटी माग गरेको थियो। उनले १० लाख धरौटी बुझाएपछि छुटेका छन्।
धौलागिरि आधार शिविरमा अलपत्र पर्यटकको उद्दार,जोमसोम : बाक्लो हिमपातका कारण धौलागिरि आधार शिविरमा अलपत्र विदेशी पर्यटकको उद्दार गरिएको छ। धौलागिरि आधार शिविर नजिक अलपत्र परेका २ जना स्पेनिस नागरिक र ६ जना पर्यटक गाईडको सोमबार फिस्टेल एयरको हेलीकोप्टरमार्फत उद्दार गरिएको जिल्ला प्रहरी कार्यालय मुस्ताङले जनाएको छ। हिउँदयामसँगै मुस्ताङमा चिसो बढ्न थालेको छ। योसँगै मुस्ताङका उच्चलेकमा हिमपात पर्न थालेको हो। धौलागिरि पदमार्ग हुँदै यात्रा गर्ने उद्देश्यले उक्त क्षेत्रमा प्रस्थान गरेका उनीहरुको यात्रामा हिमपातले प्रभावित बनाएको हो। पोखराबाट म्याग्दी हुँदै अक्टोबर २८ तारिखमा उनीहरु मुस्ताङ भित्रिएको एक्याप पर्यटक चेक पोष्टमा कार्यरत पर्यटन सहायक प्रेम बस्नेतले जानकारी दिए। उनीहरु मुस्ताङको घरपझोङ गापा२ मार्फा हुँदै बतासो डाँडाको उपल्लो भागको धौलागिरि आधार शिविरमा अलपत्र परेका थिए। हिमपातले अलपत्र परेका पर्यटक तथा गाईडको जोमसोम ल्याई सकुशल उद्दार गरिएको प्रहरी नायब उपरिक्षक रामकुमार दानीले जानकारी दिए। यसअघि कार्तिक ७ गते मुस्ताङ र डोल्पाको सीमाना याकखर्कमा अलपत्र परेका जर्मनका २ पुरुष र र दुई महिला पर्यटकसहित २ जना गाईडको कैलाश एअरको हेलिमार्फत उद्दार गरिएको थियो। डोल्पाको दुनैबाट हिँडेर मुस्ताङ आउने क्रममा बाक्लो हिमपातका कारण ५३ सय मिटर अग्लो उचाईको याकखर्क भन्ने स्थानमा पदमार्ग पहिल्याउन नसक्दा उनीहरु अलपत्र परेका थिए। खाङ्तेगा हिमाल आरोहणका क्रममा तीन फ्रान्सेली बेपत्ता
ठूलो परिणाममा पटका बरामद,"भैरहवा : जिल्ला प्रहरी कार्यालय रुपन्देहीले ठूलो परिणाममा पटका बरामद गरी नष्ट गरेको छ। जिल्लाका विभिन्न नाका हुँदै भारतबाट मुलुकमा भित्र्याइएका करिब ७ लाख मूल्य बराबरका पटका बरामद गरी नष्ट गरिएको हो। जिल्ला प्रहरी कार्यालयले सोमबार पत्रकार सम्मेलन गरेर बरामद पटका पानीमा डुबाएर निष्कृय गरी खाल्डोमा नष्ट गरेको छ। अघिल्लो हप्ता पनि करिब तीन लाख मूल्यका पटका बरामद गरी नष्ट गरिएको थियो। एक हप्ताको अन्तरालमा करिब दश लाख मूल्य बराबरका पटका नष्ट गरिएको छ, रुपन्देही प्रहरी प्रवक्ता डिएसपी सत्यनारायण थापाले भने, चाडपर्वमा पड्काउनका लागि प्रतिबन्धित पटका प्रत्येक वर्ष नेपाल भित्र्याइन्छ, यसलाई प्रहरीले रोक्ने गरेको छ। उनका अनुसार विभिन्न क्षेत्रमा रहेका प्रहरी इकाइहरुले आइतबार पटाका बरामद गरेका थिए। जिल्ला प्रहरीले १ लाख १६ हजार, प्रहरी चौकी मेउडिहवाले १ लाख ४५ हजार ५ सय, प्रहरी चौकी मैनिहवाले ९१ हजार, इलाका प्रहरी मंगलापुरले ८३ हजार ४ सय १६, इलाका प्रहरी लुम्बिनी र मातहतले ८१ हजार रुपैयाँ बराबरको पटका बरामद गरेको छ। यस्तै, इलाका प्रहरी बेलहियाले ३५ हजार, इप्रका मर्चवारले २२ हजार पाँच सय, खैरेनीले २१ हजार, गुलरिया चौकीले १० हजार, कालीदहले १४ हजार र मर्यादपुरले ५० हजारको पटका बरामद गरेको प्रहरीले जनाएको छ।"
'हड्तालकारी न्यायाधीशलाई घिसारेर इजलासमा लैजानुपर्छ',"काठमाडौं : आन्दोलित न्यायाधीशहरुलाई घिसारेरै भएपनि इजलासमा लैजानुपर्ने कानुनव्यवसायीहरुले माग गरेका छन्। हातमा सेतो पट्टी बाँधेका कानुन व्यवसायी र कानुनका विद्यार्थीहरुले यथाशीघ्र इजलास सूचारु गर्नुपर्ने माग गरेका हुन्। उनीहरुले हड्तालकारी न्यायाधीशलाई जनताले घिसारेर इजलासमा लानैपर्छ, न्यायपालिकामाथिको हस्तक्षेप बन्द गर,सबैखाले गुठबन्दीको अन्त्य गर, जस्ता नारा लेखिएका ब्यानर बोकेर बानेश्वरस्थित संसद भवन अगाडि प्रदर्शन समेत गरेका छन्। इजलास सुचारुबारे कानुन व्यवसायीबीच विवाद चर्किएको छ। केही दिनअघि नेपाल बार एसोसिएसनका पदाधिकारीबीच विवाद हुँदा कुटाकुट समेत भएको थियो। यस्तै, प्रधानन्यायाधीश चोलेन्द्र शमशेर जबराको राजीनामा माग्दै कानुन व्यवसायीहरुले सर्वोच्च अदालत परिसरमा धर्ना दिएका छन्। नेपाल बार एसोसिएसनको अगुवाइमा सोमबार कानुन व्यवसायीहरु सर्वोच्च पुगेर धर्ना दिएका हुन्। उनीहरु न्यायापालिकाको गरिमा कायम राख्न नसक्ने विवादित प्रधानन्यायाधीशले राजीनामा दिनुपर्ने भन्दै धर्नामा बसेका हुन्। बहस बहिष्कार गर्दै आन्दोलनमा उत्रिएका कानुनव्यवसायीहरुले जबराले राजीनामा नदिएसम्म आन्दोलनलाई निरन्तरता दिने बताएका छन्। उनीहरु सर्वोच्चमै धर्ना बस्न थालेपछि अदालतमा सुरक्षामा थप कडाइ पारिएको छ। राजीनामा नदिने मुडमा रहेका जबरालाई आइतबार असन्तुष्ट न्यायाधीशले सम्मानजनक बहिर्गमनको प्रस्ताव राखेका थिए। सर्वोच्च अदालतका न्यायाधीशहरुको आइतबारको बैठकले प्रधानन्यायाधीश जबरासँग वार्ता गर्न तीन सदस्यीय टोली गठन गरेको थियो।"
कोरोना बिमाको रकम भुक्तानी माग्दै अदालतमा रिट,"नेपालगन्ज : बाँकेका ७ जना अधिकारकर्मीले कोरोना बिमाको रकम भुक्तानीको माग गर्दै २० वटा इन्स्योरेन्स कम्पनीविरुद्ध उच्च अदालत तुलसीपुर नेपालगन्ज इजलासमा परमादेशको रिट दायर गरेका छन्। नेपाल बार एशोसियसनका केन्द्रीय उपाध्यक्ष सुनिल श्रेष्ठ, इन्सेक लुम्बिनी प्रदेश प्रमुख भोला महत, अधिवक्ताहरु विकास आचार्य, लोकबहादुर शाह, बलबहादुर चन्द, वसन्त गौतम र विश्वजित तिवारीले सोमबार अदालतमा सार्वजनिक सरोकारको परमादेशको रिट दायर गरेका हुन्। बिमा कम्पनी लिमिटेड नेपालगन्ज शाखा, शिखर इन्स्योरेन्स कम्पनी लिमिटेड, सिद्धार्थ इन्स्योरेन्स कम्पनीसहित नेपालगन्जमा शाखा भएका २० वटा बिमा कम्पनीलाई विपक्षी बनाएर रिट दायर गरिएको हो। देशभर भने २५ कम्पनीले कोरोना बिमा गरेका थिए। रिटमा सम्झौता अवधिभित्र कोरोना पोजिटिभ देखिएका बिमितलाई सम्झौता मितिभित्रै सम्पूर्ण कागजात पेश गरी कोरोना बिमाको भुक्तानी माग गर्दा पनि केही समयपछि भैहाल्छ भन्दै आजभोलि गरेर टार्दै रकम भुक्तानी भएकाले रिट दायर गरिएको हो, उच्च अदालत नेपालगन्ज बार एशोसियसनका निवर्तमान अध्यक्षसमेत रहेको अधिवक्ता आचार्यले भने, हामीले प्रतिनिधिमूलक रुपमा रिट दायर गरेका हौं। परमादेश आउँदा बिमा गरेर रकम नपाएका सबैका लागि फाइदा हुनेछ। रिट दायरपछि अधिकारकर्मीले पत्रकार सम्मेलन गरी कोरोना संक्रमणको पुष्टि भएको कागजात, आइसोलेसनमा बसेर उपचार गरेको प्रमाण, बिमा सम्झौताको कागजात पेश गर्दा पनि धेरै जना पीडितले न्याय नपाएकाले रिट दायर गरेको बताएका थिए। रिट निवेदकहरु भोला महत, विकास आचार्य, वसन्त गौतम र बलबहादुर चन्द आफैँ पनि बिमा रकम भुक्तानी नपाउने पीडित हुन्।"
बेमौसमी वर्षाले क्षति : दुई सरकारी निकायबीच जुहारी,"काठमाडौं :जल तथा मौसम विज्ञान विभागले अविरल वर्षा हुने भन्दै असोज २९ गते नै गृह मन्त्रालय र विपद् व्यवस्थापन प्राधिकरणलाई मौसम पूर्वानुमान रिपोर्ट पठायो। विभागले बेमौमसी वर्षा र बाढीपहिरो जानुभन्दा २ दिनअघि उक्त रिपोर्ट पठाएको थियो। विभागको बुलेटिनमा मौसमी बदली भई अविरल वर्षा हुने र बाढी जाने भनी उल्लेख थियो। तर, विपद् व्यवस्थापन समितिले भने उक्त बुलेटिनलाई अघिपछिकै जस्तो सामान्य ठान्यो। थप सतर्कता अपनाएन। जनतालाई त्यसबारे जानकारी दिएन। र, असोज ३१ देखि देशभर आरिघोप्टे वर्षा भयो। जसबाट ठूलो धनजनको क्षति भयो। सरकारी तथ्यांकअनुसार ११ अर्बको धानमा क्षति पुग्यो। मौसम विभागका प्रवक्ता रामप्रसाद अवस्थी राष्ट्रिय विपद् जोखिम न्यूनीकरण तथा विपद् व्यवस्थापन प्राधिकरण र कृषि मन्त्रालयले बुलेटिनलाई गम्भीर रूपमा नलिँदा ठूलो क्षति भएको बताउँछन्। विभागले इमेलमार्फत बुलेटिन पठाइसकेपछि सम्बन्धित निकाय सजग हुनुपर्ने हो, अवस्थीले भने । तर, विभागले बुलेटिनको गम्भीरताबारे उल्लेख नगर्दा सूचनालाई सामान्य रूपमा लिइएको विपद् व्यवस्थापन प्राधिकरणका प्रवक्ता डा डिजन भट्टराईले बताए। पूर्वसूचनाले देशभरी वर्षा हुने त भन्यो। तर, कुन ठाउँमा हुन्छ ?, कति हुन्छ ? कुन ठाउँमा बढी प्रभाव पार्छ भन्ने स्पष्ट आएन, भट्टराईले भने। विभागले सूचनाको गम्भीरता बताउन नसक्दा क्षतिको पूर्वानुमान गर्न नसकिएको भट्टराईले बताए। उनले भने, अरू बेलाको भन्दा यो विशेष परिस्थिति हो है भनेर भन्नुपर्थ्यो । दुई सरकारी निकायबीच सहकार्य र समन्वय नहुँदा सूचनाको प्रभावकारिता र वितरणमा समस्या देखिएको विभागले स्वीकार्छ। तर, प्राधिकरण भने सूचनाको गम्भीरताबारे जानकारी नदिँदा सतर्कता अपनाउन नसकिएको भन्दै विभागलाई नै दोषी देखाउँछ। विभागले ३ दिनको मात्र मौसम पूर्वानुमान रिपोर्ट पठाउने हुँदा ठ्याक्कै अनुमान गर्न नसकिने प्राधिकरणको भनाइ छ। विश्वमा स्वचालित मौसमी केन्द्र छन्। जसले १०१० मिनेटमा मौसमी जानकारी दिने गर्छन्। सुपर कम्प्युटरलगायत मौसम मोडलिङमा पनि बढी क्षमता विकास भएको छ। नेपालमा वेदर रिसर्च एन्ड फोर्सकास्ट भन्ने मोडलिङ अभ्यस्त छ। विभागले प्राधिकरणसँग संस्थागत तवरबाट नै विशेष छलफल गरेको भए सतर्कताका उपायहरू अपनाइन्थ्यो र स्थानीय निकायसँग पनि समन्वय गर्न सकिन्थ्यो,भट्टराईले भने।"
अन्तर्राष्ट्रिय उडान र प्याराग्लाइडिङ एकै पटक सम्भव छैन : प्राधिकरण,"पोखरा : सन् १९९९ देखि पोखरामा व्यवसायिक रुपमा सञ्चालन हुँदै आएको शाहाशिक हवाइ खेल प्याराग्लाइडिङ, अन्तर्राष्ट्रिय विमानस्थल सञ्चालन भएसँगै अहिलेकै अवस्थामा सञ्चालन हुन नसक्ने नेपाल नागरिक उड्डयन प्राधिकरण (क्यान)ले जनाएको छ। नेपाल नागरिक उड्डयन प्राधिकरण (क्यान)का एयर ट्राफिक म्यानेजमेन्ट (एटिएम) विभागका प्रमुख सुवर्णराज उपाध्यायले अन्तर्राष्ट्रिय विमानस्थल सञ्चालनसँगै अन्तर्राष्ट्रिय हवाइ उडान र प्याराग्लाडिङको उडान अहिलेकै अवस्थामा एकैपटक सम्भव नरहेको बताएका हुन्। नेपाल हवाइ खेलकुद संस्थाको आयोजनामा पोखरामा सोमबार भएको अन्तर्राष्ट्रिय विमानस्थल सञ्चालन सँगै प्याराग्लाइडिङ एवं मनोरञ्जनात्मक हवाइ गतिविधिका अवसर र चुनौती विषयक अन्तरक्रिया कार्यक्रममा बोल्दै उपाध्यायले अन्तर्राष्ट्रिय उडान पश्चिम हुँदै उड्नु पर्ने अवस्थामा र मिस एप्रोच (पूर्वतिरबाट अवतरण गर्ने क्रममा समस्या भएर पश्चिम हुँदै अवतरण गर्नु पर्ने अवस्थामा) पोखरामा अहिले प्याराग्लाइडिङ उडान हुँदै आइरहेको सराङकोट, तोरीपानी र मान्द्रेढुंगा क्षेत्र हुँदै आएर जहाज अवतरण गर्नु पर्ने भएकोले अन्तर्राष्ट्रिय उडान र प्याराग्लाइडिङ एकै साथ अहिलेकै अवस्थामा सम्भव नरहेको बताएका हुन्। पोखरा उपत्यकाभित्र झन्डै ६ किलोमिटर चौडाइ र २६ किलोमिटर लम्बाइको एयरस्पेस रहेको छ। निर्माण कार्य अन्तिम चरणमा पुगेर सञ्चालनको तयारीमा रहेको पोखरा अन्तर्राष्ट्रिय विमानस्थलबाट अहिले प्याराग्लाइडिङका गतिविधि हुँदै आएको सराङकोट, तोरीपानी र मान्द्रेढुंगा क्षेत्रको दूरी ६ किलोमिटर भित्रै पर्ने उपाध्यायले बताए। पोखराको महत्वपूर्ण हवाइ गतिविधि प्याराग्लाइडिङ बचाइराख्न भिन्दै सम्भावना खोज्नुपर्ने उनले बताए। प्राधिकरणका महानिर्देशक राजकुमार क्षत्रीले अन्तर्राष्ट्रिय विमानस्थल सञ्चालनमा जोखिम हुने गरी प्याराग्लाइडिङ खेल सञ्चालन हुन नसक्ने बताए। प्याराग्लाइडिङ खेल विस्थापित नहोस् भन्ने प्राधिकरणको चाहाना रहेकोले त्यसै अनुसार पोखरामा प्याराग्लाइडिङ सञ्चालन हुने उनले सुनाए। अन्तर्राष्ट्रिय उडानको तालिका र समय हेरेर व्यवस्थापन गर्न सकिने तर्फ पनि प्राधिकरणले प्रयाश गर्ने बताए। यसको साथै विमानस्थलको रुट बाहिर पोखरा भित्रै प्याराग्लाइडिङ सञ्चालनतर्फ पनि खोजी हुनु पर्ने उनले बताए। पोखरा अन्तर्राष्ट्रिय विमानस्थलको लागनी ३० अर्ब रुपैयाँ पुगिसकोको उनले सुनाए। नेपाल हवाइ खेलकुद संस्थाका अध्यक्ष कृष्ण भण्डारीले २५ वर्ष लगाएर पोखराको ब्राण्ड बनेको प्याराग्लाइडिङ गतिविधि अहिलेको ठाउँबाट विस्थापित हुन नसक्ने बताए। अहिले पोखराको आकाशमा सञ्चालन भइरहेको प्याराग्लाइडिङ उडान क्षेत्र विश्वकै उत्कृष्ट तीनमा पर्ने भएकोले अन्तर्राष्ट्रिय पर्यटन बजारमै पोखराको प्याराग्लाइडिङ गतिविधि चिनिएकोले यो ब्राण्ड बचाइराख्नु पर्नेमा उनले जोड दिए। अन्तर्राष्ट्रिय उडानको सेडुअल लिएर उडान नहुने निश्चित समय उच्चतम प्रविधिको प्रयोग गरेर सुरक्षित रुपमा प्याराग्लाइडिङ सञ्चालन गर्ने गरी प्राधिकरणले तालिका मिलाउने उनले विश्वास गरे। प्राधिकरणका महानिर्देशकले पनि विस्थापित नहुने गरी व्यवस्थापन गरेर प्याराग्लाइडिङ सञ्चालन गर्ने बताएका उनले उल्लेख गरे। प्याराग्लाइडिङ क्षेत्रमा ३ सय ५० जना प्याराग्लाइडिङ पाइलटले प्रत्यक्ष रोजगारी पाएका छन्। ६४ वटा प्याराग्लाइडिङ कम्पनीमा प्यारापाइलट र अन्य कर्मचारी गरेर कुल १ हजार जनाले रोजगारी पाएको अध्यक्ष भण्डारीले बताए। प्याराग्लाइडिङ, अल्ट्रालाइट, हटएर बेलुनमा २ अर्ब लगानी रहेकोले पनि व्यवसाय बचाउन व्यवस्थित गरेर सञ्चालन गर्नु पर्नेमा जोड दिए। स्विजरल्याण्ड, फ्रान्स, न्युजिल्याण्ड लगायतका देशमा अन्तर्राष्ट्रिय विमानस्थल नजिकै यतिकै दुरीमा निर्वाद प्याराग्लाइडिङ व्यवसाय चलिरहेकोले विदेशबाट अनुभव सिकेर व्यवस्थापन गर्न पनि उनले अनुरोध गरे। पर्यटकको राजधानी पोखराको ब्राण्ड प्याराग्लाइडिङ खेल व्यवस्थित रुपमा बचाई राख्नु पर्नेमा पोखरा पर्यटन परिषदका उपाध्यक्ष पोमनारायण श्रेष्ठले जोड दिए। पोखराका अग्रज पर्यटन व्यवसायी गणेश भट्टराईले अन्नपूर्ण पदयात्रा क्षेत्रको २१ दिने पदयात्रा मार्ग विस्थापित हुँदा पोखराको पर्यटन उद्योगलाई धक्का परिरहेको अवस्थामा पोखराको ब्राण्ड प्याराग्लाइडिङ, अल्ट्रालाइट जस्ता हवाइ खेलकुद विस्थापित नहुने गरी व्यवस्थित गर्न अनुरोध गरे। अन्तर्राष्ट्रिय पर्यटन क्षेत्रमा ब्राण्ड बनेको पोखराको प्याराग्लाइडिङका कारण पर्यटकको बसाइ पोखरामा दुई दिन लम्बिने गरकोले पनि प्याराग्लाइडिङ उडानलाई व्यवस्थित गरी अहिलेकै क्षेत्रबाट सञ्चालन गर्न दिनु पर्ने नेपाल पर्यटन बोर्डका पूर्व सदस्य वासुदेव त्रिपाठीले बताए। प्याराग्लाइडिङका प्यारापाइलटले सोमबार उडान रोकेर अन्तरक्रिया कार्यक्रममा सहभागी भएका थिए।"
१७ विगाह १० कठ्ठाकाे गाँजा खेती नष्ट,"मकवानपुर जिल्लाको कैलाश गाउँपालीका ४, ९ र १० का विभिन्न गाउँमा लगाइएको अवैध गाँजा खेती प्रहरीले नष्ट गरेको छ। नामटार डाँडा, जलेश्वर टिमुरे, खैरेनीटार लगायतका ठाउँमा १७ विगाह १० कठ्ठा जमिनमा अवैध रुपमा गाँजा खेती गरिएको थियो। जिल्ला प्रहरी कार्यालय मकवानपुरका प्रवक्ता जयश्वर रिमालका अनुसार प्रहरी प्रधान कार्यालय, लागुऔषध नियन्त्रण ब्युरो कोटेश्वर, बागमती प्रदेश प्रहरी, बागमती प्रदेश दंगा नियन्त्रण गण र जिप्रका मकवानपुरबाट खटिएको ७२ जनाको प्रहरीको टोलीले गाँजा खेती नष्ट गरेको हो। प्रहरी निरिक्षक अविनाश अधिकारीको कमाण्डमा गाजा खेती नष्ट गर्ने अभियान कात्तिक १४ देखी १६ सम्म सञ्चालन हुने बताइएको छ।"
बालबालिकालाई श्वासको समस्या,"पोखरा : नवलपुर डेडगाउँका मीनबहादुर मगरकी एक महिनाकी छोरीलाई घाँटी घ्यारघ्यारसँगै हल्का ज्वरो देखियो। नजिकैको मेडिकलमा जँचाए। औषधि खुवाए। तर, सुधार नभएपछि पश्चिमाञ्चल क्षेत्रीय अस्पताल पोखरा ल्याए। मीनबहादुर ४ दिनदेखि छोरीको श्वासप्रश्वासको उपचार गराइरहेका छन्। विस्तारै सुधार भइरहेको उनले सुनाए। तनहुँको शुक्लागण्डकी३ का कमलबहादुर बिकले १४ महिनाको छोरा उपचारका लागि अस्पताल ल्याएका छन्। उनको छोरामा पनि श्वासप्रश्वासमा समस्या देखिएको छ। पश्चिमाञ्चल क्षेत्रीय अस्पताल पोखरामा भदौ १५ गतेदेखि श्वासप्रस्वासमा समस्या देखिएका बालबालिकाको चाप बढेको हो। शनिबार ५ जना यस प्रकृतिका बिरामी (बालबालिका) भर्ना भएको अस्पतालका बाल रोग विभाग प्रमुख डा रामचन्द्र बास्तोलाले जानकारी दिए। ४ जनालाई अक्सिजन नै दिएर उपचार गर्नु परेको बास्तोला बताउँछन्। बालबालिकामा रुघा, खोकी, छिटोछिटो श्वास फेर्ने, ज्वरो आउने समस्या बढी छ। तर, पीसीआर टेष्ट गर्दा रिपोर्ट नेगेटिभ देखिएको छ। के कारणले संक्रमण भयो भन्ने एकिन गर्न स्याम्पल काडमाडौं पठाइएको गण्डकी प्रदेश स्वास्थ्य निर्देशक खिमबहादुर खड्काले जानकारी दिए। निमोनिया, कोखा हान्ने, श्वासप्रश्वासमा समस्या हुने, निलोपनसमेत देखिएपछि कतिपयलाई भेन्टिलेटरमै राखेर उपचार गर्नुपरेको अस्पतालले जनाएको छ। श्वासप्रश्वाससम्बन्धी समस्या भएका ३ सय १७ जना बालबालिकाको उपचार गरिएकोमा जटिल किसिमको निमोनियाको समस्या भएर उपचार गर्न आएका ३ जनालाई बचाउन नसकिएको बास्तोलाले सुनाए। पश्चिमाञ्चल क्षेत्रीय अस्पताल पोखरामा ६ वटा पीआईसीयूबाट बढाएर १६ बेड पुर्याइएको छ। पश्चिमाञ्चल क्षेत्रीय अस्पतालमा उपचार गराउन नसक्ने नागरिकका बालबालिकाको निःशुल्क उपचार हुनु, अक्सिजनको प्रतिदिन १ सय रुपैयाँ बाहेक अन्य खर्च नलाग्ने भएकाले पनि बिरामीको चाप बढ्ने गर्छ। गण्डकी मेडिकल कलेजमा पनि उस्तै प्रकृतिको समस्या देखिएर उपचार गर्न आउने बालबालिकाको संख्या धेरै रहेको बालरोग विशेषज्ञ डा बन्दना श्रेष्ठले बताइन्। मौसम परिवर्तनका कारण चिसोको एलर्जीले गर्दा ४ वर्षमुनिको बच्चामा यस्तो समस्या देखिएको फिस्टेल अस्पतालका वरिष्ठ बाल रोग विशेषज्ञ डा भाइरत्न शाक्य बताउाछन्। चिसो र एलर्जीले श्वासनली खुम्चिएर अक्सिजन आपूर्ति कम हुँदा श्वासप्रश्वास बढ्दै जाने समस्या हुन्छ, शाक्यले भने, बिहान तीनचार बजे झ छिटो चिसोले भेट्न सक्छ।"
मुठभेटमा तीन माओवादी महिला मारिए,"छत्तिसगढ : भारतको छत्तिसगढमा तीन माओवादी महिला कार्यकर्ता मारिएका छन्। छत्तिसगढस्थित दान्तेवाडामा माओवादीका महिला कार्यकर्ता र भारतीय सुरक्षाकर्मीबीच भएको दोहोरो मुठभेटमा तीन महिला कार्यकर्ता मारिएका हुन्। घटना आइतबार साँझ कुन्जेरा र आदवाल गाउँको बीचमा पर्ने जंगलमा भएको बताइएको छ। १५ लाख भारु नगद बोकिरहेका तीन माओवादी महिला र भारतीय सुरक्षाकर्मीबीच दोहोरो भीडन्त भएको प्रहरीले बताएको छ। राजे मुचाकी, गिता मार्कम र ज्योती नुप्पोको रुपमा मृतकको पहिचान खुलेको र मृतकहरु कटल्यान क्षेत्रिय समितिका माओवादी कार्यकर्ता रहेको प्रहरीले उल्लेख गरेको छ। घटनापश्चात माओवादी कार्यकर्ताहरुको खोजी कार्य जारी राखिएको हिन्दुस्तान टाइम्समा खबर छ।"
खाङ्तेगा हिमाल आरोहणका क्रममा तीन फ्रान्सेली बेपत्ता,काठमाडौं : सोलुखुम्बुको खाङ्तेगा हिमाल आरोहण गर्ने क्रममा तीन फ्रान्सेली नागरिक बेपत्ता भएका छन्। काठमाडौंस्थित होलिडे हिमालयन एक्सपीडीसन नामक कम्पनीबाट आठ जना फ्रान्सेली नागरिकहरुले सोलुखुम्बुको खाङ्तेगा र चोलात्से हिमाल आरोहणका लागि अनुमति लिएका थिए। उनीहरु खाङ्तेगा हिमाल आरोहणका क्रममा बेपत्ता भएका हुन। बाँकी ५ जना फ्रान्सेलीहरु कम्पनीको सम्पर्कमा आएका छन्। सोमबार बिहानैदेखि नेपालस्थित फ्रान्सेली दूतावास र होलिडे हिमालयन एक्पीडीसनले संयुक्त रुपमा हेलिकप्टरबाट उनीहरुको खोजी गरिरहेको छ। तीन फ्रान्सेलीको खोजी कार्य तीब्र पारे पनि यो खबर तयार पार्दासम्म उनीहरु फेला नपरेको पर्यटन विभागले जानकारी दिएको छ।
दसैं मानेर फर्किनन् अञ्जली,"काठमाडौं : दसैंको टिका लगाउन असोज २९ गते माइती आएकी मेरी छोरी हाँस्दैहाँस्दै घर फर्केकी थिइन्। घर पुगेको केही घन्टा नबित्दै उसले आत्महत्या गरी भन्दा कसरी पत्याउनु? मृतक अञ्जली गौतमका बाबु होम बहादुर गौतमले छोरीको मृत्यु शंक्कास्पद भएको भन्दै शंका व्यक्त गरे। उसलाई केही समस्या भए त माइतमै बस्थी होला नी? आत्महत्या नै गनुपर्ने केही विषय भएको भए हामीलाई सुनाउँदी हो। ज्वाईले दुख दिन्छ भनेर आमालाई भनेकी रहिछन्। परिवार नै मिलेर उसलाई मारेका हुन्। उनले भने। चौरी देउराली ३ काभ्रेकी १९ वर्षीय अञ्जली गौतमले एक वर्षअघि गाँउ नजिकैका २८ वर्षीय लक्ष्मण मोक्तानसँग अन्तर जातिय प्रेमविवाह गरेकी थिइन्। तर ट्याक्सीचालक लक्ष्मण र अञ्जलीबीच विहे गरेको ६ महिनादेखी नै झगडा सुरु भयो। श्रीमानले वास्ता गर्न छाडेको र पटकपटक आफ्नो घर जा भन्ने गरेको भन्दै उनी माइतमा सुनाउने गर्थिन्। विवाह गरेको १ वर्ष पनि बितेको थिएन। असोज ३० मा आफ्नै घरको कोठामा उनी मृत भेटिइन्। उनका बुवाका अनुसार अञ्जलीको मृत शरिर उनकै कोठाको पलङमा लडिरहेको थियो। घाँटिमा सल बाँधिएको थियो। सल मिलाएर कैचीले काटेजस्तो थियो। जिल्ला प्रहरी कार्यालयबाट गएको प्रहरीले घटनाको अनुसन्धानमा लापरवाही गरेको भन्दै अञ्जलीका माइती पक्ष आन्दोलनमा छन्। 'बुहारी मार्न पाँइदैन, हत्यारालाई कारवाही गर' भन्दै उनीहरुले जिप्रका अघि नारावाजी गरिरहेका छन्। मृतक अञ्जलीका काका प्रेम गौतमका अनुसार प्रहरीले आत्महत्या दुरुत्साहनको जाहेरी दर्ता गर्न नमानेपछि आन्दोलन गर्न बाध्य भएको हाे। प्रेम भन्छन्, छोरीको शंस्कास्पद मृत्यु भएपछि हामीले आत्महत्या दुरुत्साहनको जाहेरी दर्ता गर्न पटकपटक कोशिस गर्यौं। तर प्रहरीले जाहेरी लिएन। हामीले मानव अधिकार तथा महिला आयोग पुगेर उजुरी दियौं। अनि मात्रै घटनाको १४ औं दिनमा जाहेरी दर्ता भएको छ। माइती पक्ष नपुगी छोरी झुण्डिएको सल किन काटीयो? घटनास्थलमा हामीलाई जान, फोटो भिडियो खिच्न समेत दिइएन। प्रहरी नै मिलेर प्रमाण नष्ट गर्यो। हामीलाई ज्वाईमाथी शंका छ। उसलाई प्रक्राउ गरेर अनुसन्धान अहिलेसम्म गरिएको छैन। अनुसन्धानका न्युनतम प्रक्रियाहरु पनि पुरा गरिएन। छोरी मार्ने ज्वाई निस्फिक्री गाँउघर डुलिरहेको छ। हामीलाई न्याय पाउनबाट वञ्चित गर्न मिल्छ?,उनले भने। अञ्जलीका बुबा प्रेमका अनुसार लक्ष्मणले छोरी भगाएपछि उनीमाथि बालविवाहको मुद्धा गर्न खोजेका थिए तर अञ्जलीले मेरो खुसिले विवाह गरेको हुँ भन्दै मुद्धा गर्न दिइनन्। उनले भने,अञ्जलीले आफ्ना साथीलाई फोन गरेर खान लाउन नदिएको, लक्ष्मणले अरु केटी लिएर हिँड्ने गरेको तथा बच्चैमा बिहे गरेको भन्दै सुनाउने गर्थिन्। माइत आउँदा पनि आमालाई सबैजनासँग कुरा गर्नु छ भन्थिन्। दसैंमा मिलेर बस्ने र पछि कुरा गर्छु भन्दै उनी आफ्नो घर गएकी थिइन्। तर एकाएक मृत्युको खबर आयो, उसलाई मारीएको हो। हैन भने भित्रबाट ढोका लक गरेको अवस्थामा लास किन भेटियो। सासुले सल काटेको भन्छन्। सल काट्दा लाश भुइमा बजारिनु पर्ने? सलक्क ओछ्यानमा कसरी पुग्यो?, उनले भने। माओवादीका स्थानीय नेतासमेत रहेका दुर्गा सिंह लामाको छोरा भएकै कारण प्रहरीले लक्ष्मणलाई जोगाउन लागीपरेको माइती पक्षको आरोप छ। उनीहरु भन्छन्, मृतकको मोवाइल बरामद गरिएको छ। तर घटनाको १६ दिन पुग्दा पनि लक खोल्न सकिएन भन्दै कुनै जानकारी दिएको छैन। यस्तै आरोपीत लक्ष्मणले प्रयोग गर्ने मोवाइल पनि बरामद नगरिएको, घटनाका सम्वन्धमा श्रीमान र सासुसँग कुनै वयान नलिएको माइती पक्षको आरोप छ। अञ्जली गौतम मृत्यु प्रकरणमा अन्नपुर्णपोष्टले जिल्ला प्रहरी कार्यालय काभ्रेका डिएसपी हरि खतीवडासँग जानकारी मागेको थियो। उनले घटनाका सम्बन्धमा अनुसन्धान भैरहेको र प्रमाण पुगेपछि आरोपितलाई प्रक्राउ गरीने जानकारी दिए। पोष्टमार्टम रिर्पोट अहिलेसम्म नआएको बताउँदै खतिवडाले घटनाको अनुसन्धान भैरहेकाले थप जानकारी दिन नमिल्ने बताए। उनी भन्छन्, 'यस्तो घटनामा अनुसन्धान गर्न हामीलाई कानुनले २ वर्षसम्म समय दिएको छ। समयमै अनुसन्धान सक्छौं।'"
हामीले चाह्यौं भने एक सातामा सरकार ढल्छ : ओली,"चितवन : नेकपा एमालेका अध्यक्ष केपी शर्मा ओलीले सरकार आफैँ ढले कोही अचम्ति हुन नपर्ने बताएका छन्। पाँच दलीय गठबन्धनको सरकार गन्तब्यविहीन हुँदै अल्मलिएको आरोप उनले लगाए। गठबन्धनका पाँच दल पाँचतिर फर्केको टिप्पणी गर्दै उनले भागवण्डा गर्नका लागि मिलेको आरोप उल्लेख गरे। आफूहरुले चाहे एक सातामा सरकार ढाल्न सक्ने बताउँदै अहिले पार्टीलाई एक्लै बहुमत ल्याउन आफूहरु निर्वाचनको तयारीमा लागेको बताए। नेकपा एमाले भरतपुर महानगरको पहिलो नगरसभालाई सम्बोधन गर्दै उनले पाँचदलको गठबन्धनलाई चुनौती दिएका हुन्। अध्यक्ष ओलीले पाँच दलीय सरकारलाई लुत्तो लागेको कुकुरसँग तुलना गरेका छन्। यो सरकार कहाँ जाने केही थाहा छैन। यी पञ्चमुखीहरु पाँचतिर फर्केका छन्। कता जाने थाहा छैन। यिनका मुखलाई खान आँउछ। यी खान पसेका छन् , उनले भने, यो सरकार आफैं ढल्यो भने कसैले अचम्म नमान्नु होला । यो सरकार लुतो लागेको कुकुरजस्तो हो। जति चल्छ उति खुइलिंदै जान्छ। उनले नेकपा माओवादी केन्द्रका अध्यक्ष पुष्पकमल दाहाललाई निर्वाचनमा बोकेर धोका आएको बताए। अब त्यसबाट सतर्क रहने उनको भनाइ छ। अघिल्लो चुनावमा म पनि दुईदुई पल्ट आएर रामको जन्मभूमिमा ,बाल्मिकीको आश्रममा के ल्याएर काँधमा बोकेर प्रचार गरेछु। अहिले आफैं छक्क परेको छु , उनले भने, काँग्रेसले छोरी बोकेर बढ्दै फूर्ति लायो। हामीले बाउ नै उठाइदियौं। तर अब हामीले त्यस्तो कुनै गल्ति गर्नुहुँदैन। एमालेले एकल बहुमत ल्याएर सरकारको नेतृत्व गर्ने दावी उनले गरे। उनले वर्तमान सरकार परमादेशाट बनेको भन्दै आफूहरु मूल ढोकाबाट सिंहदार प्रवेश गर्ने बताएका छन्। आउने निर्वाचनबाट एमाले एक्लैले बहुमत ल्याउने बताउँदै उनले जनताको अभिमतका साथ एमाले सत्तामा पुग्ने बताए। हामी बत्ति निभाएर होइन, मतपत्र च्यातेर होइन, धाँधली गरेर होइन पवित्र मतले जित्ने स्थिति बनाउँछौं, ओलीले भने, हामी गल्लिगल्लिबाट होइन , रातीराती होइन घाम लागेको बेलामा पवित्र माध्यमबाट मूल ढोकाबाट सिंहदरवार छिर्छौं। उनले सरकारको कार्यशैलीको तीव्र आलोचना गरे। पाँच दलीय गठबन्धन भाग खानका लागि भएको आरोप लगाए। पार्टी टुक्रिएर बनेको नेकपा एकीकृत समाजवादीलाई पनि उनले प्रहार गरे। कम्युनिष्ट सरकार ढालेर दक्षिणपन्थीको पक्षमा लागेको भन्दै माधव नेपालको आलोचना गरे।टुक्रिएर एउटा चोइटो गयो। त्यसको नाम चाहीं एकीकृत समाजवादी रे। पार्टी फुटाउने, कम्युनिष्ट सरकार ढाल्ने, दक्षिणपन्थी सरकार बनाउने नाम चाहीं एकीकृत समाजवादी रे , उनले व्यङ्ग्य गरे, त्यस्ता मान्छेको पछाडि लागेर दुई चार जना लुरुलुरु के हिंडेका छन्। उनीहरु हराउन लड्छन् हामी जित्नको लागि लड्ने हो। चुनावसम्म पाँचदलीय गठबन्धनको लागि एमाले उक्लै काफी रहेको दावी गरेका छन्। उनले बैशाखी नटेकेरै चिर्वाचन जित्ने बताए। पार्टीका बाग्मती प्रदेश इन्चार्ज रामबहादुर थापा बादलले मूलढोकाबाट सिंहदरवार छिरेर सत्तामा स्थापित हुने बताए। पार्टीको अधिवेशनलाई निर्वाचन केन्द्रीत अभियान चलाइको भन्दै पार्टीलाई जनादेशबाटै सत्ताको नेतृत्वमा पुर्याउने बताए। परमादेशबाट हाम्रो पार्टीलाई सबै ठाउँमा अपदस्थ गरिएको छ। परमादेशबाट होइन सिंहदरबारको मूलढोकाबाट राजकीय सत्तामा स्थापित गर्छौं, उनले भने, सुक्ष्म तरिकाबाट लोकतान्त्रिक विधिबाट पार्टीलाई पूर्नस्थापित गर्ने हो निर्वाचनको तयारीको योजनाबाट स्थानीय , प्रदेश र केन्द्रमा पूर्नस्थापित गर्ने हो। उनले वडाबाटै पार्टीको सुदृढीकरण थालेको बताए। अधिवेशनले पार्टी नेतृत्वको चयन मात्रै नगरी निर्वाचनको तयारी समेत गरेको बताए। उनले एमालेले मात्रै राजनैतिक स्थिरता कायम गर्ने बताए।"
नीति कथा : लुकेको गुण,"एक दिन सार्वजनिक छुट्टी थियो। दरबारमा कुनै काम थिएन। बादशाहले आफ्ना दरबारीहरूको दिमागको परीक्षा लिने निर्णय गरे। सबै दरबारियाहरूलाई बोलाउन पठाए। सबै आइपुगेपछि तीनवटा प्रश्न सोध्ने विचार गरे। आज सार्वजनिक बिदाको दिन पनि तपाईंहरूलाई बोलाउनु पर्यो। केही प्रश्न मेरा दिमागमा घुमिराखेका छन्। केही गर्दा पनि त्यसको उत्तर पाउन सकिनँ। आशा छ, तपाईंहरूले मेरो प्रश्नको उत्तर दिई मलाई सन्तुष्ट पार्नु हुनेछ। मेरा तीनवटा प्रश्न छन्। पहिलो हो, छोरा कसको बेस ? दोस्रो हो, दाँत कसको बेस ? र तेस्रो हो, गुण चाहिँ कसको बेस ? बादशाहले सोधे। सबै दरबारीहरू यस प्रश्नको सही उत्तर दिनको लागि कानेखुसी गर्न थाले। परस्परमा राम्ररी विचार विनिमय गरिसकेपछि मुख्य दरबारी अत्यन्त नम्रताको साथ बादशाहको प्रश्नको उत्तर दिन उठे। उनले भने महाराज ! हजुरको पहिलो प्रश्नको उत्तर हो सर्वमान्य सम्राट्को। दोस्रो प्रश्नको उत्तर हो हात्तीको दाँत। तेस्रो प्रश्नको उत्तर हो गुणमा विद्या बेस हो। यति भनेर उनी बसे। उनको उत्तर ठीक जस्तै थिए, तर किन हो कुन्नि बादशाह पूर्ण रूपले सन्तुष्ट हुन सकेनन्। उनलाई वीरबलको सम्झना भयो। त्यतिखेर वीरबल त्यहाँ उपस्थित थिएनन्। बादशाहले वीरबललाई बोलाउन एउटा सिपाही पठाए। त्यसबेला वीरबल आफ्नो परिवारको साथ हाँसोठट्टा गरिरहेका थिए। उनलाई जाने मन थिएन, तैपनि उनी बादशाहको आज्ञाका अवहेलना गर्न सक्दैनथिए, उनी सिपाहीको साथ दरबार गए। बादशाहले उही प्रश्न वीरबलसित पनि सोधे। केही बेर विचार गरेपछि वीरबलले भने सरकार ! सबभन्दा बेस छोरो गाईको हुन्छ। किनकि खेत जोत्ने काममा यसको काम प्रसिद्ध छ। यसका गोबरमल इन्धनको रूपमा उपयोग गरिन्छ। गोबरको मल अरू सबै मलभन्दा राम्रो हुन्छ। मेरो भन्नुको तत्पर्य यो हो कि कृषि कर्म गर्नेहरूको लागि यो धेरै उपयोगी हुन्छ। कृषि कर्मले नै संसारमा अन्न उब्जिन्छ र सारा मनुष्यको भरणपोषण हुन्छ र जीवन बाँचिन्छ। यी सब कारणले गर्दा गाईको छोरो बेस हुन्छ। वीरबलले दिएको दोस्रो प्रश्नको उत्तर यस्तो थियो सरकार, मेरो विचारमा हलोको दाँत बेस हुन्छ जसले खेत जोतिन्छ, प्राणीहरूको जीवन निर्वाह हुन्छ। त्यसकारण हलोको दाँत बेस हुन्छ। तेस्रो प्रश्नको उत्तर यस्तो थियो सरकार, जुन व्यक्तिमा आँटरूपी गुण हुन्छ, त्यो नै सबैभन्दा बेस गुण हो। आँट नहुने व्यक्ति जति बलियो भए पनि बेकार हुन्छ। उनको उत्तरबाट बादशाह प्रसन्न भए। नैतिक शिक्षा : हामी देखेको कुरालाई मात्रै लिएर विश्लेषण गर्छौं। तर, नदेखेका कुरा र वस्तुलाई पनि नियाल्ने हो भने त्यसको महत्व अझै बढी भेट्न सकिन्छ। त्यसैले बोक्रे रूपमा कुनै पनि कुराको अर्थ नलगाएको राम्रो।"
वृद्धालाई ५० प्रतिशत छुटसँगै 'हार्ट फाउन्डेसन' सञ्चालनमा,"काठमाडौं : मुटुसम्बन्धी उपचारमा वृद्धालाई ५० प्रतिशत छुटसँगै 'हार्ट फाउन्डेसन' महालक्ष्मी इकाई' सुरु भएको छ। ललितपुरस्थित लुभूमा 'हार्ट फाउन्डेसन' सुरु भएको हो। ७० वर्ष पार गरेका वृद्धाहरुलाई विशेष छुट उपलब्ध गराउने उद्देश्यले फाउन्डेसन सञ्चालनमा आएको छ। महालक्ष्मी नगरपालिकाका मेयर रामेश्वर श्रेष्ठको प्रमुख आतिथ्यतामा फाउन्डेसनको उद्घाटन भएको हो। कार्यक्रममा महालक्ष्मी नगरपालिकालाई 'स्वास्थ्य नगर' बनाउन लागि परेको श्रेष्ठले बताए। नगरलाई स्वास्थ्यसँगै अन्य सेवासुविधा सम्पन्न गर्न आवश्यक नीतिगत सेवा गर्नेसमेत उनले प्रतिवद्धता जनाए। त्यस्तै कार्यक्रममा बोल्दै वडा अध्यक्ष विश्वराज श्रेष्ठले भने,'सबै सेवा सुविधा सजिलै उपलब्ध हुने तर मुटु रोगीको लागि हामी टाढासम्म पुग्नुपर्ने। त्यसैले पनि लुभूमा मुटु उपचारका लागि हार्ट फाउन्डेसन आवश्यक छ। मुटु रोग जो कोहीलाई पनि हुन सक्ने मुटु रोग विशेषज्ञ डा सुमन्तप्रसाद बन्जाडेले बताए। रोगले धनी गरिब केही नभन्ने भएकाले उमेर बढेसँगै व्यक्तिले खानपानलाई ध्यान राख्नुपर्ने उनले बताए। वंशाणुगतको कारण पनि मुटु रोग हुने डाबन्जाडेको भनाइ छ। कार्यक्रममा ललितपुर र्हाट फाउन्डेसनका सभापति बालकृष्ण तुलाधरले १ लाख सहयोग गरे। कार्यक्रममा विभिन्न वडा अध्यक्षसहित फाउन्डेसनका पदाधिकारीहरुको उपस्थिती रहेको थियो। कार्यक्रममा उपमेयर निर्मला थापा,बालकृष्ण विष्ट र नेपाल र्हाट फाउन्डेसनका अध्यक्ष राम बहादुर श्रेष्ठ लगायतकाे उपस्थिति रहेको थियो।"
रेलका यात्रुमाथि अन्धाधुन्ध चक्कु प्रहार,टोक्यो : जापानको एक रेलभित्र अन्धाधुन्ध चक्कु प्रहार हुँदा कम्तीमा १७ जना घाइते भएका छन् । राजधानी टोक्योमा आइतबार साँझ एक व्यक्तिले चक्कु प्रहार गरेका हुन्। घटनामा संलग्न एक २४ वर्षीय युवकलाई जापान प्रहरीले पक्राउ गरेको अन्तराष्ट्रिय संचारमाध्यमले जनाएका छन्। चक्कु प्रहार गर्ने व्यक्ति जोकरको पोशाक लगाएका थिए । सोही पोशाक लगाएर उनले अन्धाधुन्ध रेलका यात्रुहरुलाई लक्षित गर्दै चन्कु प्रहार गरेका थिए । उनले एक ७० वर्षका पुरुषमाथि समेत चक्कु प्रहार गरेका छन् । रेलभित्र जथाभावी चक्कु प्रहार हुन थालेपछि भागदौड मच्चिएको थियो । यात्रुहरु झ्यालबाट हाम फालेका थिए भने कतिपय यात्रुहरु रेलको स्टेशन प्लेटफर्ममा भागेका थिए। लगत्तै आपलकालीन अवस्थामा गुडिरहेको रेल रोकेको थियो ।
ताकममा अस्पताल भवन निर्माण सुरु,"बेनी : म्याग्दीको धवलागिरी गाउँपालिका७ ताकममा पालिका स्तरीय अस्पतालको भवन निर्माण सुरु भएको छ। संघीय सरकारको सबै पालिकामा आधारभूत तहको अस्पताल सञ्चालन गर्ने योजना अनुसार ताकममा भवन निर्माण हुन लागेको हो। पाँच शैया क्षमताको अस्पतालका लागि दुई तले १६ कोठे दुई तले भवन निर्माण सुरु भएको धवलागिरी गाउँपालिकाका इञ्जिनियर सोबिन जिसीले जानकारी दिए। 'आकस्मिक, अन्तरंग, बहिरंग, प्रयोगशाला, प्रशासनिक, औषधी भण्डारण, उपचारका लागि छुट्टाछुट्टै कक्ष सहितको भूकम्प प्रतिरोधी क्षमताको अपाङ्गमैत्री भवन बनाउन लागिएको हो,' उनले भने,'आगामी २०७९ असार १५ गतेभित्र भवन निर्माण सम्पन्न गर्ने लक्ष्य छ। भवन निर्माणका लागि बिएमआइएसएसी जेभी बुर्तिबाङ बागलुङले चार करोड ७९ लाख ४० हजार ३३४ रुपैयाँमा ठेक्का सम्झौता गरेको छ। विद्युतीय माध्यमबाट भएको ठेक्का प्रतिस्पर्धामा छ वटा कम्पनी सहभागि थिए। गत चैत महिनामा सम्झौता गरेको ठेकेदारले जग्गा व्यवस्थापन सकेर पिल्लर ठडाई भुई ढलान (डिपिसी) सकेको छ। निर्धारित समय भित्रनै भवन निर्माण सम्पन्न गर्ने लक्ष्यसहित औजार, निर्माण सामग्री जुटाएर मजदुर परिचालन गरेको निर्माण व्यवसायीले बताएका छन्। विस २०७७ पौषमा भएको धवलागिरीको विशेष गाउँसभाले ताकममा पाँच शैया क्षमताको अस्पताल निर्माण गर्ने निर्णय गरेको थियो। निर्णय अनुसार गत वर्षदेखिनै ताकम स्वास्थ्य चौकीमा स्थापना भएको कोरोना अस्थायी अस्पताललाई निरन्तरता दिइएको छ। एक जना चिकित्सक, दुई जना नर्सका साथै ताकम स्वास्थ्य चौकीका मौजुदा जनशक्तिले सेवा दिइरहेका छन्। धवलागिरीको ७ मै पर्ने अर्को वस्ती धारापानीमा गत वर्ष स्थापना भएको स्वास्थ्य चौकी र ३ मुना स्वास्थ्य चौकीको भवन पनि निर्माण भइरहेको छ। ताकममा अस्पताल सञ्चालन भएपछि भौगोलिक रुपमा विकट र दुर्गम क्षेत्रमा पर्ने धवलागिरीका वासिन्दालाई स्वास्थ्य उपचारमा सहज भएको छ। चिकित्सकको सेवाका लागि दरबाङ, बेनी, बागलुङ, पोखरा लगायत बजारमा पुग्नुपर्ने बाध्यता कम भएको छ। गाउँ गाउँमा चिकित्सक पुगेर घुम्ति शिविर सञ्चालन गरि सेवा दिएका छन्। धवलागिरीको ताकमका साथै मंगला र अन्नपूर्ण गाउँपालिकाले पनि आधारभूत अस्पताल भवन निर्माण सुरु गरेका छन्। मंगलाले अर्मन स्वास्थ्य चौकीको भवन परिसर र अन्नपूर्ण गाउँपालिकाले १ दोबामा अस्पताल भवन निर्माण गर्न लागेका छन्। अस्पताल बनाउन सरकारले गत आवमा अन्नपूर्ण र धवलागिरी गाउँपालिकालाई ७०७० लाख, रघुगंगा र मंगला गाउँपालिकालाई ८५८५ लाख रुपैयाँ बजेट पठाएको थियो।"
युवक हत्याका आरोपित ४५ वर्षपछि पक्राउ,स्याङ्जा : झण्डैं ४५ वर्षअघि एक युवक हत्याका आरोपित पक्राउ परेका छन्। चापाकोटका ७३ वर्षीय गणेशबहादुर कुमाल (गोरे) पक्राउ परेका हुन्। विस २०३३ वैशाख २ गते चैते दसैं पूर्णिमा मेला हेर्न आएका जीतबहादुर रानाको हत्या अभियोग लागेका उनलाई पक्राउ गरेको प्रहरी नायब उपरीक्षक राजेन्द्रप्रसाद अधिकारीले जानकारी दिए। चापाकोटस्थित कालीगण्डकी नदी किनारस्थित खोरियाघाटमा लागेको मेला हेर्नका लागि पाल्पाको तत्कालिन गोदारछाप गाउँपञ्चायत बस्ने मृतक राना २४ वर्षका थिए। उनी भारतीय सेना हुन्। ती युवकको हत्यापछि चापाकोटबाट भागेर नवलपरासीमा आफ्नो नाम परिवर्तन गरी बस्दै आएको बताइएको छ। कुमाल दसैं मनाउन आफ्नो पुरानो घरमा आएर फर्कदै गर्दा पक्राउ परेका हुन्। प्रहरीका अनुसार उनले आफ्नो नाम गोरे कुमाल भनी परिवर्तन गराइ नवलपरासीमा परिवारसहित बस्दै आएका थिए। रानाको हत्यापछि शव कालीगण्डकी नदीमा फालेको भनि प्रहरी कार्यालय स्याङ्जामा जाहेरी परेको थियो। २०३६ माघ १७ गते स्याङ्जा जिल्ला अदालतबाट घटनाका प्रतिवादीलाई जन्मकैदको फैसला भ थियो। प्रतिवादीहरूले सर्वोच्च अदालतमा पुनरावेदन गरे पनि २०४० माघ ८ गते जिल्ला अदालतकै फैसला सदर भएको थियो। पक्राउ परेका कुमाललाई अदालतमा उपस्थित गराई कारागार पठाइएको छ।
"हल्का वर्षा र हिमपातको सम्भावना छ, सतर्क रहनू : मौसम विभाग","काठमाडौं : जल तथा मौसम विज्ञान विभागले नेपालमा उल्लेखनीय मौसम प्रणाली नभएपनि आंशिक बदली रहने जनाएको छ। विभागको मौसम पूर्वानुमान महाशाखाले सोमबार जारी गरेको मौसम बुलेटिनमा अझै केहि दिन उच्च पहाडी तथा हिमाली भूभागका एक वा दुई स्थानमा हल्का वर्षा र हिमपातको सम्भावना रहेको जनाएको छ। हाल देशको पहाडी तथा हिमाली भूभागमा आंशिक बदली रही बाँकी भूभागको मौसम सामान्यतया सफा रहेको छ। पछिल्लो समय काठमाडौं उपत्यकासहित देशभर चिसो बढेको छ। काठमाडौं उपत्यकासहित देशभर औसतमा दैनिक एकदेखि दुई डिग्री सेल्सियससम्म तापक्रम घट्न थालेको जल तथा मौसम विज्ञान विभागले जनाएको छ। दिउँसोपख घाम लागे पनि बिहान र बेलुका चिसो महसुस हुने गरेको छ। सोमबार दिउँसो देशको पहाडी भूभागमा आंशिकदेखि सामान्य बदली र बाँकी भूभागमा मौसम सामान्यतया सफा रहने छ। पहाडी भूभागका एकदुई स्थानहरुमा हल्का वर्षाको सम्भावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको बलेटिनमा उल्लेख छ। राती प्रदेश नं १, गण्डकी र कर्णाली प्रदेशको थोरै स्थानहरुमा हल्का वर्षाको सम्भावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको छ। मंगलबार दिउँसो देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। पहाडी भूभागका एकदुई स्थानहरुमा हल्का वर्षाको सम्भावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको छ। राती पहाडी भूभागका एक वा दुई स्थानहरुमा हल्का वर्षाको सम्भावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको महाशाखाले जनाएको छ। महाशाखाका अनुसार बुधबार देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। पहाडी भूभागका एक वा दुई स्थानहरुमा हल्का वर्षाको सम्भावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको छ।"

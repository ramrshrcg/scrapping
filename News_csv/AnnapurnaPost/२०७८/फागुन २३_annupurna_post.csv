शीर्षक,विवरण
अन्यायपूर्ण गैरन्यायिक थुना,"न्याय र कानुनका क्षेत्रमा प्रचलित भनाइ छ ढिला न्याय दिनु न्याय नदिनुसरह हो। रूपन्देहीको बालसुधार गृहमा थुनिएका ४० जना नाबालकको हकमा त्यस्तै भइरहेको छ। विभिन्न अभियोग लागेका नाबालकमाथिको अभियोग प्रमाणित हुनेनहुने अदालतले गर्ने निक्र्याेलमा भर पर्छ। त्यो जिम्मेवारी उसैको हो। सफाइ पाउने हो भने पनि बेलामा पाउनुपर्छ र दोषी हो भने पनि बेलामै त्यसको छिनोफानो गरिदिनुपर्छ। झन् बालबालिकासम्बन्धी ऐन २०७५ मा प्रष्टताका साथ व्यवस्था गरिएको छ कि मुद्दा दायर भएको मितिले सामान्यतयाः १ सय २० दिनभित्र किनारा गर्नुपर्नेछ। त्यो भनेको चार महिनाको समयावधि हो। तर रूपन्देही बालसुधार गृहका नाबालिगको मुद्दाको छिनोफानो नभएको २२ महिनाभन्दा पनि बढी भएको छ। छिटोभन्दा छिटो छिनोफानो गर्नकै लागि बालबालिकाका मुद्दाको सुनुवाइ निरन्तर हुनुपर्ने व्यवस्था पनि ऐनमा छ। मानौं, भोलिका दिनमा मुद्दा किनारा लाग्दा कुनै नाबालिग निर्दाेष ठहरिएलान् ? अनि तिनले भुक्तान गरेको सुधारगृहको जेल बसाइको क्षतिपूर्ति कसरी हुन्छ ? त्यो समय उनीहरूलाई फर्काइदिन्छ कसले ? कुनै दैवीशक्ति आएर समय फर्काउन सक्नेवाला हुँदैन। अर्काेतिर दोषी नै ठहर भएकाको पनि सजाय उनीहरूले भुक्तान गरेको कैद अवधिभन्दा कम भइदिए त्यो समय कसरी फर्काउने ? कुनै पनि मूल्यले समयको क्षतिपूर्ति हुन सक्दैन। बालबालिकाको हुर्कने, बढ्ने र पढ्ने समयको तुलना अरू कुनै पनि वयस्क नागरिकसँग हुँदैन। उनीहरूको उमेरको मूल्य अरूको भन्दा कता हो कता धेरै छ। एक त जीवनको आधार तयार गर्ने बेला थुनिनु छ र अर्काे पर्नेभन्दा बढी थुनिनुपर्यो भने त्यस्ता नाबालिगमाथि घोर अन्याय हुन्छ। कानुनले नै गरेका व्यवस्थाअनुसार चार महिनामा लगाउनुपर्ने मुद्दाको किनारा नलगाइनु अर्का अन्याय उनीहरूमाथि भइसकेको छ। न्याय दिलाउने अदालतले हो। न्यायदाताबाटै यस्तो अन्याय किन ? नेपालका संविधानमा धारा ३९ मा मौलिक हकको रूपमा बालबालिकाको हक छ। संयुक्त राष्ट्र संघको विश्वव्यापी मानवअधिकार घोषणामा पनि बालअधिकार समावेश छ। अर्थात् बालबालिकालाई न्यायको विशेष हक हुनुपर्छ भन्ने विश्वव्यापी मान्यता हो। जसलाई नेपालले आफ्नो संविधान, कानुन, नीतिहरूमार्फत सम्बोधन गरेको पनि छ। तर, व्यवहारमा उतार्न अझै कसर बाँकी देखिएको एउटा उदाहरण ४० नाबालिगको गैरकानुनी थुना हो। नाबालिगहरूको हककै कानुनी व्यवस्थाअनुसारै उनीहरूलाई कारागारमा नराखी सुधारगृहमा राखिएको हो। सुधारगृहमा राख्दैमा मात्रै राज्यको दायित्व पूरा हुँदैन। उनीहरूले पाउनुपर्ने सबै हकको प्रत्याभूति गर्ने कर्तव्य राज्यकै हो। न्यायालय राज्यकै अंग हो। मुद्दाको नियमित र निरन्तर सुनुवाइको व्यवस्था राज्यको त्यही अंगले पूरा गर्नुपर्छ। नाबालक भएकैले अपराधमा छुट हुँदैन। तर, बुझ्ने उमेर नपुगी भएको गल्ती र अपराधलाई त्यसैअनुसार राज्यले हेर्नुपर्छ भनेरै विशेष कानुनद्वारा सम्बोधन गर्ने प्रयास गरिएको हो। तर, जब व्यवहारमा कानुन लागू हुँदैन, त्यो फगत कागजमा सीमित हुन्छ। रूपन्देहीका हकमा ४० नाबालिग गैरकानुनी थुनामा भएको खबर आउँदा देशभरका सुधारगृहको अवस्थासमेत छानबिन गर्नुपर्छ। राज्यले उनीहरूका मुद्दा कानुनले तोकेको अवधिभित्रै छिनोफानो गरिदिनुपर्छ। राज्यका पहिलो र दोस्रो अंगले कमजोरी गर्दा पनि सच्याउने दायित्व न्यायपालिकाको हो। जब लास्टरिसोर्टबाट पनि सुनुवाइ भएन भने त्यसको कुनै विकल्प बाँकी रहन्न। विकल्पविहीन अवस्थामा पुग्नु राज्यविहीन हुनु हो। संविधानको धारा ३९ मै प्रत्येक बालबालिकालाई बालअनुकूल न्यायको हक हुनेछ भनिएको छ। संविधानमा लेखिएको कुरालाई व्यवहारमा उतारिदिने भनेको राज्यका अंगहरूले नै हो। न्याय दिलाउने अदालतले हो। न्यायदाताबाटै यस्तो अन्याय किन ?"
सुन आयातमा कडाइ : दैनिक ६ लाख ३० हजार डलर जोगिने,"काठमाडौं : मुलुकबाट प्रत्येक दिन २० किलो सुन खरिदमा १२ लाख ६० हजार अमेरिकी डलर बाहिरिरहेको थियो। यो प्रतिअमेरिकी डलर १२२२ को दरले १ खर्व ५३ अर्व ९२ करोड १६ लाख रुपैयाँ हो। बैंकले प्रतिकेजी सुनमा ६३ हजार अमेरिकी डलर खर्चिंदै आएको छ। एकातिर दैनिक आयातीत वस्तुमध्ये सबैभन्दा बढी हिस्सा सुनले ओगट्छ। अर्कोतर्फ यो महँगो वस्तुभित्र पर्छ। अहिले प्रति तोला छापावाला सुनको मुल्य प्रतितोला १ लाख १ हजार ९ सय रुपैयाँ र तेजावी सुनको प्रतितोला १ लाख १ हजार ४ सय रुपैयाँ छ। यसरी सुन आयातका कारण ठूलो भोलममा डलर खर्च हुँदै आएको छ। मुलुकमा विदेशी मुद्राको सञ्चितिमा चाप परेपछि नेपाल राष्ट्र बैंकले सुन आयातको सीमा घटाएको छ। अब सुन आयात गर्न अधिकार पाएका वाणिज्य बैंक र राष्ट्रिय स्तरका विकास बैंकले दैनिक १० केजी सुन मात्रै आयात गर्न पाउँछन्। केन्द्रीय बैंकले आइतबार एकीकृत परिपत्र २०७८ संशोधन गर्दै यस्तो व्यवस्था गरेको हो। यसअघि दैनिक २० केजी सुन आयात गर्दै आएका थिए। अब सुन आयातमा दैनिक आधा परिमाण कटौती गरेपछि मुलुकले दैनिक ६ लाख ३० हजार अमेरिकी डलर (७६ अर्व ९६ करोड ८ लाख रुपैयाँ) मात्रै खर्च हुने भएको छ। राष्ट्र बैंक विदेशी विनिमय व्यवस्थापन विभागका कार्यकारी निर्देशक रामु पौडेल बढी आयातीत वस्तुमै भर पर्नु परेकाले पछिल्लो समय विदेशी विनिमय सञ्चिति घट्दै गएका कारण सुन आयातको सीमा कटौती गर्नु परेको बताउँछन्। पछिल्लो समय लगातार विदेशी विनिमय सञ्चितिमा चाप परेको छ। सबैभन्दा बढी भोलुम र भ्यालुमा आयात हुने वस्तु सुन पनि एक हो, उनले अन्नपूर्णसँग भने,एक केजी सुनकै ६३ हजार अमेरिकी डलर तिर्नुपर्छ। यसो गर्दा २० केजीमा बढी मुद्रा जान थालेपछि सञ्चिति घटाउन यस्तो उपाय अपनाउन बाध्य भएका हौं। नेपाल सुनचाँदी व्यवसायी महासंघका अध्यक्ष मणिरत्न शाक्य मुलुकको हितका लागि सुन आयातको सीमा घटाए पनि पछि बढाउने गरी परिमार्जन हुने अपेक्षा गर्छन्। मूल्य बढेकाले बजारमा माग कम हुनसक्ने भएकाले यस अवधिमा आपूर्ति पनि कम भए केही फरक नपर्ने उनको भनाइ छ। यद्यपि अहिले बजारमा दैनिक २५ किलो हाराहारीमा सुन बिक्री भइरहेको उनले जानकारी दिए। मुलुकमा विदेशी मुद्राको सञ्चितिमा चाप परेपछि नेपाल राष्ट्र बैंकले सुन आयातको सीमा घटाएको छ। आयात गर्ने परिमाण बाहेकको सुन सर्वसाधारणसँग भएका पनि बजारमा आउने भएकाले किनबेच भइरहँदा २५ किलोसम्म किनबेच हुने गरेको उनको भनाइ छ। लगन भएको बेला दैनीक ३०४० केजी सुन खपत हुने गरेको थियो। उनले भने। बजारमा करिब २५ हजार सुनचाँदी व्यवसायी छन्। विदेशी मुद्रा सञ्चितिमा दबाब पर्न थालेपछि यसअघि केन्द्रीय बैंकले ४७ शीर्षकका १६ सय वस्तुको आयातमा ५० प्रतिशतदेखि शतप्रतिशतसम्म मार्जिनको व्यवस्था गरेको थियो। बैंकिङ क्षेत्रसँग रहेको विदेशी विनिमय सञ्चिति ६६ महिनाको वस्तु तथा सेवा आयात धान्न पर्याप्त रहनेछ। केन्द्रीय बैंकको तथ्यांकअनुसार गत पुससम्म कुल विदेशी विनिमय सञ्चिति ११ खर्ब ६५ अर्ब ८० करोड रुपैयाँ छ। अमेरिकी डलरमा यस्तो सञ्चिति ९ अर्ब ८९ करोड मात्र छ। कुल विदेशी विनिमय सञ्चितिमध्ये नेपाल राष्ट्र बैंकमा रहेको सञ्चिति ११ खर्ब १५ अर्ब ५९ करोड छ। बैंक तथा वित्तीय संस्था (नेपाल राष्ट्र बैंकबाहेक) सँग रहेको विदेशी विनिमय सञ्चिति २०७८ पुस मसान्तमा २७ प्रतिशतले कमी आई रु १ खर्ब ५० अर्ब २१ करोड कायम भएको छ। २०७८ पुस मसान्तको कुल विदेशी विनिमय सञ्चितिमा भारतीय मुद्राको अंश २४५ प्रतिशत रहेको छ।"
द्रुतमार्गमा सेनाको अनियमितता,"काठमाडौं : सरकारको अपेक्षा थियो, नेपाली सेनालाई जिम्मेवारी दिए काठमाडौंतराईमधेस द्रुतमार्ग निर्धारित अवधिमै निर्माण हुन्छ। पारदर्शी र मितव्ययी तवरले काम हुन्छ। भ्रष्टाचार हुँदैन। तर, सेनाले ठेक्का प्रक्रियामै ऐन, नियम मिचेर अनियमितता गरेको भेटिएको छ। प्रतिनिधिसभाको सार्वजनिक लेखासमितिले नियमअनुसार अघि बढ्न भनेको एक वर्ष भयो। उक्त निर्देशन न सरकारले मान्यो न त सेनाले नै। प्रतिनिधिसभाकै विकास तथा प्रविधि समितिले प्याकेज ४ र ५ मा छानबिन थालेको छ। ठेक्का प्रक्रिया पूर्वतयारीको कार्य सम्पन्न नगरी सुरु गरेको र कानुनसम्मत नभएको भनी प्रश्न उठेको समितिको फागुन ११ गते बसेको बैठकको निर्णयमा उल्लेख छ। उसले यसको यथार्थ विवरण रक्षा मन्त्रालय र काठमाडौंतराईमधेस द्रुतमार्ग आयोजनासँग माग गरेको छ। यी प्याकेजमा ऐन नाघेर ठेक्का दिएको देखिएकाले मन्त्रालय र आयोजनासँग कागजात माग गरिएको समिति सभापति कल्याणीकुमारी खड्का बताउँछिन्। संसदीय टोलीले यही फागुन २९ देखि चैत १ गतेसम्म स्थलगत अवलोकन गर्ने तय भएको छ। सुरुङ निर्माणअन्तर्गत प्याकेज १ र २ को ठेक्का प्रक्रियामा लेखा समितिले छानबिन गर्दा त्रुटि भेटिएको सभापति भरतकुमार शाह बताउँछन्। सुरुङ ठेक्का प्रक्रिया मिलेन। यो कानुनविपरीत छ। बेरुजु आउँछ भनेका हौं। त्यो काम अघि नबढाउनु होस् भनेर हामीले निर्देशन नै दिएका हौं, सभापति साह भन्छन्, तर, सेनाले काम गरिरहेको छ। नगर्नभन्दा पनि काम भइरहेको छ। प्याकेज १ र २ का लागि ठेकेदार मोबिलाइजेसनबापतको रकम लगेर सामान निर्मास्थलमा लाने, शिविर खडा गर्ने काम सुरु भएको छ। प्याकेज ३, ४ र ५ (राजदमारनिजगण्ढ) खण्ड ठेक्का लागिसकेको छ। नेपाली सेनाका प्रवक्ता नारायण सिलवाल ठेकेदारले मोबिलाइजेसनबापतको रकम लिएर निर्माणस्थलमा सामान लानेदेखि शिविर खडा गर्ने काम सुरुवात गरिसकेको बताउँछन्। लेखा समितिकाअनुसार तीनवटा कम्पनी छान्नुपर्नेमा बिनाप्रतिस्पर्धा चिनियाँ कम्पनीलाई ठेक्का दिइएको छ। समितिको २०७७ चैत १९ गतेको बैठकले दुई प्याकेजमध्ये दोस्रोका सम्बन्धमा सार्वजनिक खरिद ऐन, नियमावलीको प्रस्तावनाअनुसार प्रतिस्पर्धा, पारदर्शिता र मितव्ययिता सुनिश्चित हुने गरी खरिद प्रक्रिया सञ्चालन नभएको निष्कर्ष निकालेको थियो। बोलपत्रमा प्रतिस्पर्धा निषेध गरेको देखिएको भन्दै समितिले पूर्वयोग्यताका लागि अघि बढाइएको प्याकेजको खरिद प्रक्रिया रद्द गरी नियमानुसार अघि बढ्न भनेको थियो। प्रतिनिधिसभाको सार्वजनिक लेखा समितिको २०७७ चैत १९ गते बसेको बैठकले काठमाडौंतराईमधेस द्रुतमार्गको ठेक्का प्रक्रियामा प्रतिस्पर्धा निषेध गरिएको निष्कर्षसहित सरकारलाई दिएको निर्देशन। तर, एक वर्षसम्म संसदीय निर्देशनको पालना भएको छैन। सेनाले गत वर्ष प्याकेज नम्बर २ (धेद्रे र लेनडाँडा)मा सुरुङ बनाउन चीनको पोली चङ्दा इन्जिनियरिङ कर्पोरेसनलाई ठेक्का दिएको थियो। २०७७ असोज १४ मा पहिलो चरणका लागि २१ र दोस्रो चरणका लागि २२ कम्पनी पूर्वयोग्यतामा छनोट भएका थिए। तर, अघिल्लो पटक नै अयोग्य ठहर भएको चङ्दालाई सेनाले बिनाप्रतिस्पर्धा ठेक्का दिएको हो। पहिलो प्याकेज (प्याकेज नम्बर १) मा पनि चङ्दाले प्रतिस्पर्धा गरेको थियो। पहिलोको महादेवटारमा चाइना स्टेट कन्स्ट्रक्सन इन्जिनियरिङ कर्पोरेसनले ठेक्का हात पारेको थियो। महादेवडाँडामा ३३४ किलोमिटर सुरुङ, १२० मिटरका दुई, ४१० र ४३० मिटर गरी चारवटा पुल र चारलेनको बाटो बनाउनुुपर्नेछ।दोस्रो प्याकेजमा तीन किलोमिटरभन्दा बढी (१६३ र १४३ किलोमिटर)का दुईवटा दुई लेन सुरुङ, पाँचवटा पुल र चार लेनको बाटो बनाउनुपर्नेछ। लेखासमिति सचिव डा रोजनाथ पाण्डे यो ठेक्का पुनर्विचार गर्न गत वर्ष नै निर्देशन दिइएको सुनाउँछन्। पूर्वयोग्यता परीक्षण गर्दा दोस्रो प्याकेज सुरुङको ठेक्कामा प्रतिस्पर्धा नगरी दिएको पाइएको डा पाण्डेको भनाइ छ। पुनः योग्यता परीक्षणका लागि सार्वजनिक खरिद अनुगमन कार्यालय र सेना दुवैलाई निर्देशन दिइएको उनी बताउँछन्। समितिको निर्देशनमा लेखिएको छ, सार्वजनिक खरिद अनुगमन कार्यालयले खरिद ऐन २०६४ को दफा ६५(१) को खण्ड(ख) ले ईपीसी खरिद विधिका लागि निर्देशिका, कार्यविधि र प्राविधिक मार्गदर्शन जारी गर्नुपर्ने, सोही दफाको खण्ड (ग) अनुसार पूर्व योग्यतासम्बन्धी कागजातको नमुना तयार गर्नुपर्ने व्यवस्था गरेकोमा हालसम्म निर्देशिका वा कार्यविधि वा मार्गदर्शन नबनाएको अवस्थामा न्यूनतम तीनवटा फर्म वा कम्पनीहरू पूर्वयोग्यता, बोलपत्र वा प्रस्तावको चरणमा प्रतिस्पर्धी हुने सुनिश्चितता गरी पूर्वयोग्यता, बोलपत्र वा प्रस्ताव आह्वानसम्बन्धी उपयुक्त निर्देशिका, कार्यविधि वा मापदण्ड तयार गरी उपलब्ध गराउन सार्वजनिक खरिद अनुगमन कार्यालयलाई निर्देशन दिने। काठमाडौंतराईमधेस द्रुतमार्ग सडक आयोजना प्रमुख र नेताहरूको मिलेमतोमा बिनाप्रतिस्पर्धा ठेक्का दिएको भन्दै सार्वजनिक लेखा समिति उजुरी परेको थियो। यस्तै, सरकारलाई दिएको निर्देशनमा लेखिएको छ, काठमाडौं तराई फास्ट्र ट्र्याकको टनेल र ब्रिजको ईपीसी प्रकरणका दुई प्याकेजमध्ये दोस्रो प्याकेजका सम्बन्धमा सार्वजनिक खरिद ऐन २०६३ र सार्वजनिक खरिद नियमावली २०६४ को प्रस्तावनाअनुसार प्रतिस्पर्धा, पारदर्शिता र मितव्ययिता सुनिश्चित हुने गरी खरिद प्रक्रिया सञ्चालन नभएकाले बोलपत्रमा प्रतिस्पर्धा निषेध गरिएको देखिँदा पूर्वयोग्यताका लागि अघि बढाएको प्याकेजको खरिद प्रक्रिया रद्द गरी पुनः नियमानुसार पूर्वयोग्यताका लागि खरिद प्रक्रिया अघि बढाउन नेपाल सरकारलाई निर्देशन दिने। सेनाले भने ठेक्का रद्दको निर्देशनमा पुनर्विचार गर्न समितिलाई आग्रह गरेको थियो। तर, समितिबाट कुनै उत्तर नआएपछि रक्षा मन्त्रालयमार्फत पुनर्विचारका लागि अनुरोध गरिदिन आग्रहसहित उसले पत्र लेखेको थियो। रक्षा मन्त्रालयका प्रवक्ता कृष्णप्रसाद ज्ञवाली भने आफू यो विषयमा अपटेड नभएको प्रतिक्रिया दिन्छन्। काठमाडौंतराईमधेस द्रुतमार्ग सडक आयोजना प्रमुख र नेताहरूको मिलेमतोमा बिनाप्रतिस्पर्धा ठेक्का दिएको भन्दै सार्वजनिक लेखा समिति उजुरी परेको थियो। सडक संरचना निर्माण कार्य डिजाइन र सुपरिवेक्षणका लागि २ अर्ब ७० करोड ३१ लाख लागत अनुमान गरी एक विदेशी परामर्शदातासँग २ अर्ब ४० करोड ९४ लाखमा २०८१ मंसिर २ सम्मका लागि सम्झौता गरेको महालेखापरीक्षकको प्रतिवेदनमा उल्लेख छ। यो सम्झौतामा अन्तर्राष्ट्रिय र राष्ट्रिय विज्ञले परामर्श सेवा दिने समयावधिका आधारमा भुक्तानी हुने, निर्माण कार्यको ड्रइङ डिजाइन, बोलपत्र कागजात तर्जुमा गर्ने र आयोजनाको समग्र अनुगमन कार्य गर्ने उल्लेख छ। आयोजना समयमा नसकिए परामर्श सेवाको लागतसमेत बढ्ने देखिएको छ। महालेखा परीक्षकको कार्यालयले विस्तृत आयोजना प्रतिवेदन (डीपीआर)अनुसार मात्र निर्माण गर्नुपर्नेमा यो सम्बन्धमा पर्याप्त ध्यानाकर्षण नभएको औंल्याएको छ। प्रत्येक वर्ष महालेखाले दिएका निर्देशनलाई सेनाले बेवास्ता गरेको छ। मन्त्रिपरिषद्ले २०७३७४ देखि निर्माण व्यवस्थापनको जिम्मेवारी नेपाली सेनालाई दिने निर्णय गरेको थियो। यो आयोजना २०७४ साउन २७ गते चार वर्षमा निर्माण सम्पन्न गर्ने गरी सेनालाई दिइएको थियो। २०७३७४ देखि २०७७७८ सम्म २५ अर्ब ४० करोड वित्तीय खर्च भएको छ। जसमा गत आर्थिक वर्षसम्म १६१ प्रतिशत मात्र भौतिक प्रगति भएको छ। १४५१ प्रतिशत वित्तीय प्रगति भएको छ्र। गत आर्थिक वर्ष ८ अर्ब ९६ करोड ८८ लाख विनियोजन भएको थियो। सुरुङ खण्डको मोबिलाइजेसन पेस्कीसहित ८ अर्ब ७३ करोड १२ लाख खर्च भएको सेनाले जनाएको छ। चालू आव ८ अर्ब ९२ करोड ७९ लाख विनियोजन भएको छ। यो चालू आबमा पुँजीगततर्फ ८ अर्ब ८४ करोड ४ लाख र चालूतर्फ ८ करोड ७५ लाख विनियोजन भएको हो। आयोजनाको कुल कार्यको अनुपातमा चालू आवमा ५१० प्रतिशत काम थप सम्पन्न गरी कुल २१२० प्रतिशत प्रगति हासिल गर्ने लक्ष्य सेनाको छ। सेनाले यो आयोजना २०८०८१ सम्ममा निर्माण कार्य सम्पन्न गर्ने लक्ष्य राखेको छ। संघीय राजधानी काठमाडौंलाई तराईमधेससँग एसियन हाइवेस्तरको सडकले जोड्ने मुख्य उद्देश्य छ। उत्तर दक्षिण एक्सीसमा रेखांकित ७२५ किलोमिटर लम्बाइको यो सडकले छोटो दूरी र कम समयमा काठमाडौंबाट मध्य तराईको पूर्वपश्चिम राजमार्गअन्तर्गत निजगढलाई अन्तिम बिन्दु बनाउनेछ। त्यसले समग्रमा तराई मधेस एवं दक्षिण छिमेकी भारतको रक्सौल नाकालाई जोड्नेछ। द्रुतमार्ग निर्माणबाट काठमाडौंसम्मको यातायात र ढुवानीमा अत्यन्त सहज हुनुुको साथै आर्थिक रूपमा मितव्ययी हुनेछ। एसियाली विकास बैंकको सहयोगमा सन् २००८ मा तयार भएको सम्भाव्यता अध्ययन तथा प्रारम्भिक डिजाइनका आधारमा २०६४६५ मा निर्माण कार्य प्रारम्भ भएको थियो। यो आयोजना सेनालाई सुम्पिनुअघि नै ३ अर्ब ६७ करोड १४ लाख खर्च भइसकेको थियो। सुरुङ ठेक्का प्रक्रिया मिलेन, यो कानुनविपरीत छ, बेरुजु आउँछ भनेको हो, त्यो काम अगाडि नबढाउनु होस् भनेर हामी निर्देशन नै दिएका हौं। तर, सेनाले काम गरिरहेको छ। नगर्नभन्दा पनि काम भइरहेको छ। भरतकुमार शाह सभापति, सार्वजनिक लेखा समिति सेनाले बजेट र प्रस्थानबिन्दु खोकनामा जग्गा अधिग्रहणको विषयमा विवादका कारण समस्या भएको बताउँदै आएको छ। पुरातात्विक, ऐतिहासिक महत्वको स्थानबाट द्रुतमार्ग लान लागेको भन्दै स्थानीयवासीले विरोध गर्दै आएका छन्। जसकारण खोकनामा काम सुरुवात हुन सकेको छैन। खोकना यो सडकको जिरो प्वाइन्ट हो। तर, त्यही ठाउँमा नै अन्योल छ। अर्कोतिर बाह्य चक्रपथसँग जोडिने गरी द्रुतमार्ग निर्माण भइरहेको छ। तर, बाह्य चक्रपथको टुंगो छैन। जग्गा प्राप्तिमा ९२ प्रतिशत प्रगति भएको छ। खोकनाबुङमती क्षेत्रमा विवादका कारण ८ प्रतिशत जग्गा प्राप्तिमा बाधा परेकाले निर्माण प्रभावित भएको सेनाको भनाइ छ। आयोजनाको आवश्यकताअनुरूप ५१७२ रोपनी जग्गा अधिग्रहणको लागि सूचना प्रकाशित भएकोमा ४७६१ रोपनी जग्गा प्राप्ति भएको छ। खोकना बुङमती क्षेत्रको विवादले ४११ रोपनीको मुआब्जा वितरण गर्न बाँकी छ। २०७७ पुस १७ मा यो विवाद समाधान गर्न राष्ट्रिय योजना आयोगको संयोजकत्वमा समन्वय उपसमिति गठन भयो। विकास तथा प्रविधि समितिको टोलीले आयोजनाको खोकना खण्डमा समस्या समाधान गर्न गत साउन २५ मा निरीक्षण गरेको थियो। प्रतिनिधिसभाको विकास तथा प्रविधि समितिको फागुन ११ गते बसेको बैठकले काठमाडौंतराईमधेस द्रुतमार्गका सम्बन्धमा गरेको निर्णय । ललितपुरको खोकना बुङ्मतीलगायत पुरातात्विक महत्वका मठमन्दिर गरेका जग्गाको संरक्षण र उपयोगका व्यवस्था मिलाउन विगतका प्रतिवेदनमा समेत औंल्याए पनि स्थिति यथावत् रहेको महालेखाको पछिल्लो प्रतिवेदनमा छ। सेनाले आफ्नै मेसिनरी औजार तथा उपकरयण र जनशक्ति प्रयोग गरी सम्पन्न गरेको कार्यको मूल्यांकन गरी नापी किताबमा समावेश गर्नुपर्ने नगरेको देखिएको पनि महालेखाले जनाएको छ। आर्थिक वर्ष २०७६।७७ मा आयोजना कार्य कर्मचारीको लागि प्रोत्साहन खर्च भन्दै ३ करोड ९५ लाख खर्च गरेको पनि महालेखाको प्रतिवेदनमा छ। ट्रान्सपरेन्सी इन्टरनेसनल नेपालका पूर्वअध्यक्ष खेमराज रेग्मी नाम नै द्रुतमार्ग भएकाले त्यो समयमा नै सक्न सरकारले विशेष ध्यान दिनुपर्ने बताउँछन्। रेग्मी राष्ट्रिय गौरवको आयोजना छिटो सक्नकै लागि सेनालाई दिइएको उनको भनाइ छ। द्रुतमार्गको काम पादर्शी ढंगबाट गरेर समयमा नै सक्नुपर्छ, उनी भन्छन्। काठमाडौंतराईमधेस द्रुतमार्ग सडक आयोजना प्रमुख लामो समयदेखि एकै व्यक्ति छन्। उनको टिम पनि उही छ। यसबाट ठूलो अनियमितताको आंशका सरोकारवालाले गरेका छन्। सेनामा सामान्यतः दुई वर्षमा सरुवा हुने चलन छ। तर, ४५ वर्षसम्म प्राविधिक सहायक रथी विकास पोखरेल नै आयोजना प्रमुख छन्। योजनातर्फ प्रमुख सेनानीद्वय जयराम भट्टराई, रूपक विष्ट छन्। अनुगमनमा सेनानी रामसागर यादव छन्। यो टोलीले आयोजनाको मापदण्ड र मूल्यांकन नै फेरबदल गरी आफूले चाहेको कम्पनीलाई ठेक्का दिएको आरोप लाग्ने गरेको छ। नेपाली सेनाको माथिल्लो तहलाई गुमराह राखेर चलेखल भएको आशंका गरिएको छ। लेखासमिति सभापति शाह दोस्रो प्याकेजअन्तर्गतको ठेक्का प्रक्रिया गलत भयो भनेर निर्देशन दिँदा पनि काम नरोकिनुले ठूलै चलखेल भएको हुन सक्ने बताउँछन्। लेखासमिति सदस्य तेजुलाल चौधरी ठेक्का दिँदा नै भ्रष्टाचारको गन्ध आएको बताउँछन्। प्रक्रिया नै पूरा नगरी ठेक्का दिइएको छ। यसले त्यहाँ भ्रष्टाचारको गन्ध देखिएको छ, सांसद चौधरी भन्छन्, त्यो ठेक्का त पोली चङ्दाकै लागि बनाइएको जस्तो देखिन्छ।"
जनआन्दोलन दबाउनेलाई कारबाही खोइ ?,"काठमाडौं : दोस्रो जनआन्दोलनका क्रममा भएको दमन र ज्यादतीविरुद्ध जाँचबुझ गर्न कृष्णजंग रायमाझीको अध्यक्षतामा आयोग गठन भयो । आयोगले ६ महिना लगाएर समस्याको विस्तृत अध्ययन गरी २०६३ मंसिर २ मा प्रतिवेदन बुझाउँदा तत्कालीन प्रधानमन्त्री गिरिजाप्रसाद कोइरालाले प्रतिवेदन अक्षरशः कार्यान्वयन गर्ने प्रतिबद्धता जनाएका थिए । प्रतिवेदनमा मन्त्रिपरिषद्का उपाध्यक्ष डा तुलसी गिरी, कृतिनिधि विष्ट, गृहमन्त्री कमल थापा, कानुनमन्त्री निरन्जन थापा, सेनापति प्यारजंग थापा, सशस्त्र प्रहरी महानिरीक्षक वासुदेव ओलीलगायत २ सयभन्दा बढीलाई कारबाहीको सिफारिस गरेको थियो। शाही शसानविरुद्ध जनआन्दोलन देशभर चल्यो। यस क्रममा उपत्यकाका विभिन्न स्थानसहति ३७ जिल्लामा अत्याधिक दमन भएको प्रतिवेदनले औंल्याएको छ। प्रतिवेदनअनुसार काठमाडौंको कंलकी, गोंगबु, कोटेश्वर, तीनकुने, बुद्धनगर, गौशाला, चावहिल, कीर्तिपुर, त्रिपुरेश्वरमा बढी दमन भएको थियो। त्यस्तै, ललितपुरको सातदोबाटो, मंगलबजार र सुन्धरामा ज्यादा दमन गरिएको थियो। त्यस्तै, काठमाडौंबाहिर काभ्रे, चितवनको नारायणघाट र टाँडी, सप्तरीको राजविराज, बाराको निजगढ, रुपन्देहीको बुटवल, झापा, नवलपरासी, दाङ, बाँके, बर्दिया, कैलाली, महेन्द्रनगर, डोटी, डडेल्धुरा, दैलेख, कास्की, पर्वत, लम्जुङ, धादिङ, उदयपुर, दोलखा, इलाम, सर्लाही, मोरङ, सुनसरी, सिरहा, धनुषा, महोत्तरी, मकवानपुर, पर्सा, तनहु, कपिलवस्तु, सुर्खेत, बाग्लुङ र पाल्पामा बढी दमन, ज्यादति र मानवअधिकारको उल्लंघन भएको पाइएको थियो। आयोगका सदस्य हरिहर विरहीले प्रतिवेदन बुझाउने क्रममै तत्कालीन प्रधानमन्त्री अक्षरशः कार्यान्वन गर्ने प्रतिबद्धता जनाए पनि कार्यान्वयनमा नआउनु दुर्भाग्य भएको बताए। प्रतिवेदन अध्ययन गरेर रायसुझाव दिन तत्कालीन मन्त्री केपी शर्मा ओली, गोपालमान श्रेष्ठ र कृष्ण सिटौलालगायतको सदस्यतामा समिति पनि बनेको थियो। यो समितिले प्रायः कर्मचारीलाई विभागीय कारबाही गर्न सुझाव दिए पनि राजनीतिक व्यक्तिको मामलामा कानुनअनुसार प्रक्रिया अघि बढाउने निर्णय गर्ने भन्दै पन्छिएको थियो। प्रतिवेदनले दोषी ठहर गरिएका सुरक्षा निकायका प्रमुखलाई पदोन्तनी गरेको देखाएको छ। तर, दोषी ठहर गरिएका रुक्मांगत कटुवाल प्रधानसेनापति भए, वासुदेव ओली र दुजकुमार राई सशस्त्र प्रहरी महानिरीक्षकमा बढुवा भए। तर, कांग्रेसका पूर्वउपसभापति एवं तत्कालीन मन्त्री गोपालमान श्रेष्ठले भने यो विषय धेरै पुरानो भइसकेकोले सम्झना आउन छाडेको भन्दै पन्छिन खोजे। उनले भने, अहिले यो विषय किन ल्याउन खोज्नु भएको हो। यसको सन्दर्भ अहिले किन आयो ? यो धेरै पुरानो भइकेकोले मलाई त सम्झना पनि आउन छोड्यो। यसलाई नेताहरूले बिर्सन थालिसकेका छन्। रायमाझी आयोगले तत्कालीन राजा ज्ञानेन्द्रलाई समेत छानबिनको दायरामा ल्याएको थियो। चौतर्फी दबावका बीच आयोगले बयान दिन राजालाई पत्र नै लेखेको थियो। तर, राजाले भने पत्रको जवाफ फर्काएनन्। राजा राष्ट्राध्यक्ष रहे पनि माघ १९ को कदममा संविधानको भावनाविपरीत कदम चालेर स्वयं मन्त्रिपरिषद्को अध्यक्ष बनेको थिए। र, देशको धनजनका क्षतिसहित महत्वपूर्ण घटनाको जिम्मेवारी मन्त्रिपरिषदमै जाने एवं यो जिम्मेवारीबाट मन्त्रिपरिषदका अध्यक्ष मुक्त हुन नमिल्ने भएकोले तत्कालीन मन्त्रिपरिषदका अध्यक्षको हैसियतमा (राजा)लाई जाँचबुझ आयोगका दायरामा राख्ने र लिखित प्रश्न पठाउने निर्णय आयोगले गर्यो। यस विषयमा कोइरालाले समितिका एक सदस्यलाई बोलाएर राजा तथा प्रधानसेनापति प्यारजंग थापा र रुक्मांगत कटुवाललाई बयान नलिन दबाव दिए। ती सदस्यलाई अनेकौं प्रलोभनसमेत लिइएको थियो। तर, उनले मुख्य दोषीलाई नै उन्मुक्ति दिने हो भने आयोगको औचित्य नै नरहने, भन्दै इन्कार गरे। दबावका बीच थापा र कटुवालको बयान लिइएको थियो। ३ पटक चिठी लेखेर बोलाएपछि मात्रै थापा बयानको उपस्थित भएका थिए। कटुवालले पनि पहिलो पटकको म्यादलाई बेवास्ता गरेका थिए। दोस्रोपटक मात्रै उनी बयान दिन आएका थिए। पूर्वराजा शाहलाई बयानका लागि लेखेको चिठी प्रतिवेदनमा समावेश गरिएको छ। तत्कालीन शाही शासन समर्थन गर्नेलाई लागि मनपरी ढुकुटी बाँडिएको छ। अर्थात् जनआन्दोलन दमन गर्न राष्ट्रिय ढुकुटीको दोहन गरियो। प्रतिवेदनमा तत्कालीन जिम्मेवार मन्त्रालय र तिनका मातहतबाट करोडौं रकम दुरुपयोग गरिएको देखिएको छ। यो बेला गरिएको खर्चको प्रयोजन र बिल भर्पाइसमेत नखुलेको दिएको छ। आयोगको प्रतिवेदनअनुसार गृहमन्त्रालयबाट ५ करोड ४५ लाख, रक्षा मन्त्रालयबाट २ करोड १२ लाख २९ हजार, सूचना तथा सञ्चार मन्त्रालयबाट ६ करोड ३७ लाख ८६ हजार बिनाप्रयोजन खर्च गरिएको छ। अहिले यो विषय किन ल्याउन खोज्नु भएको हो। यसको सन्दर्भ अहिले किन आयो ? यो धेरै पुरानो भइसकेकोले मलाई सम्झना पनि आउन छोडिसक्यो। यसलाई नेताहरूले पनि बिर्सन थालिसकेका छन्।गोपालमान श्रेष्ठ, तत्कालीन मन्त्री दबाबकाबीच पनि प्रतिवेदन बुझाइयो। कार्यान्वयन गर्नुपर्ने प्रतिवेदन थन्क्याएर राख्दै जाने हो भने आयोग बनाउनुको के औचित्य ? राजनीतिक दलको स्वार्थ र प्राथमिकता फेरिएकालेजसलाई कारबाही गर्नुपर्ने हो उनीहरूलाई नै सत्तामा पुग्दा उनीहरू आफ्नो राजनीतिक स्वार्थका लागि सहकार्य गर्ने, रणनीति बनाउँदा यो अवस्था उत्पन्न भएको हो। हरिहर विरही, रायमाझी आयोग सदस्य भ्रष्टाचार नियन्त्रणका नाम शाही शासनकालमा २०६१ फागुन ५ गते पूर्वप्रशासक भक्तबहादुर कोइरालाको अध्यक्षतामा पाँच सदस्यीय भ्रष्टाचार नियन्त्रण शाही आयोग गठन भयो। उक्त आयोगले १ करोड खर्च गर्यो। आयोगको क्षेत्राधिकारभित्र तस्करी गरेको, राजस्व छलेको, अनियमित ठेक्कापट्टा, कमिसन, कानुनबमोजिम भ्रष्टाचार मानिने कार्य पर्यो। त्यस्तै, आफूसमक्ष उपस्थित गराई बयान लिने, प्रमाण बुझ्ने, लिखत मगाउनेलगायत विशेष अदालतको सम्पूर्ण अधिकारसमेत सो आयोगले पायो। शाही आयोगलाई अख्तियार दुरुपयोग निवारण आयोग जस्तै तहकिकात गर्ने गराउने, मुद्दा दायर गर्ने र दायर हुन आएका मुद्दा सुन्ने अख्तियारी दिएको थियो। शेरबहादुर देउवा, प्रकाशमान सिंहलगायतलाई त्यो आयोगले मुद्दा चलायो। त्यसपछि धेरै विवादमा परेपछि आयोग खारेज गर्न शाही सरकार नै बाध्य भयो। त्यस्तै, सबै दलले बहिष्कार गरेको नगरपालिका निर्वाचनका लागि ९ करोडभन्दा बढी खर्च गरिएको थियो। दलहरू आन्दोलनमा रहेका बेला तत्कालीन शाही सरकारले नगरपालिकाको निर्वाचन गराएको थियो। अन्य विभिन्न कार्यालयबाट १५ करोडभन्दा बढी खर्च गरिएको पाइएको छ। प्यारजंगले बिनाबिल भर्पाइ र प्रयोजन नखुलाई २ करोड १२ लाख २९ हजार ३१० रुपैयाँ खर्च गरेको देखिएको छ। आयोगले प्रारम्भिक विवरण संकलनपछि सरकारलाई पत्र लेखेर तत्कालीन मन्त्रिपरिषदका उपाध्यक्ष डागिरी, गृहमन्त्री थापा, मन्त्रीहरू टंक ढकाल, बद्री मण्डललगायत १३ जनालाई निगरानी राख्न पत्र पठायो। सरकारले उनीहरूको पासपोर्टसमेत नियन्त्रण लियो। र, उपाध्यक्षद्धय गिरी र विष्टबाट बयान थाल्यो। उनीहरूको बयान अध्यक्ष रायमाझी, सदस्यहरू विरही र रामप्रसाद श्रेष्ठले लिएका थिए। गृहमन्त्री थापाको बयान रायमाझी र विरहीले लिए। वरिष्ठ र महŒवपूर्ण व्यक्तिको बयान लिँदा अध्यक्षसहति १ वा दुई सदस्य बस्ने, अन्यको हकमा २२ जना रहने तथा सामान्य सिपाही, प्रहरी जवानको हकमा ११ जनाले बयान लिने कार्यविधि बनाइएको थियो। बयान दिन आउनेले कानुन व्यवसायीसमेत राख्न नपाउने व्यवस्था थियो। कसको बयान कसले लिने भन्ने विषयमा सोही दिनको सुरुमै अध्यक्षले तोक्ने नियम थियो। सामान्यता अदालती प्रक्रिया, गोपनीयता लगायतका कतिपय कार्यविधिअनुसार मन्त्रिपरिषद्का सबै सदस्य, केन्द्रीय सुरक्षा निकायका प्रमुख, सुरक्षा निकायको अपरेसन शाखाका प्रमुख, सुरक्षा निकायको उपत्यका कमान्डका प्रमुख, सरकाले निम्लिबन गरेका व्यक्ति, मृत्यु भएका जिल्ला र घटना सम्बन्धित प्रमुख जिल्ला अधिकारी र सुरक्षा निकाय प्रमुख एवं सम्बद्ध सुरक्षाकर्मीका साथै अञ्चल र क्षेत्रीय प्रशासकहरू, राजपरिषद् तथा निर्वाचन आयोगका प्रमुखहरू तथा उजुरी परेका सम्बन्धित व्यक्तिलाई बयान लिइएको थियो। त्यस्तै, गृह, सञ्चार, रक्षा सचिवका साथै राजाका प्रमुख सचिव र सैनिक सचिवलाई बयान लिएको थियो। प्रतिवेदन तयार पार्दासम्म आयोगका पाँचै जना सदस्य एकमत थिए। तर, प्रतिवेदन बुझाउने तरखरमा जब आयोग लाग्यो तब सत्ताबाटै त्यो प्रतिवेदन रोक्ने षड्यन्त्र भयो। विस्तारै असहमतिका स्वर आयोगका सदस्यबाटै आउन थाले। सदस्यहरू रामकुमार श्रेष्ठ र डा किरण श्रेष्ठले प्रतिवेदन तत्कालीन सत्तामा रहेकाहरूको उक्साहटमा रहस्यमय तरिकाले असहमति जाहेर गरेको आयोगका एक सदस्यले बताए। तत्कालीन गृहमन्त्री कृष्णप्रसाद सिटौलाले रामकुमार र श्रेष्ठलाई उक्साएको आयोगकै एक सदस्यको आशंका छ। उक्सावट गर्नु सरकारकै मन्त्री लाग्नुले नै सरकार कार्यान्वयनमा गर्ने संकेत देखिएको आयोगका एक सदस्यले बताए। उनले भने, अन्तिममा आएर २ सदस्यलाई गृहमन्त्रीबाटै एक्साउने काम भयो। त्यसपछि प्रतिवेदन नहुने अवस्थामा पुग्यो। आयोगका सदस्यद्वय श्रेष्ठले अन्तिम असहमति मात्रै जाहेर गरेनन्, प्रधानमन्त्री कोइरालाले उक्त प्रतिवेदन बुझाउने क्रममा लिखित असहमतिसमेत दिए। तर, उनीहरू प्रतिवेदन तयार पारुन्जेल कुनै सहमति जनाएनन्। तत्कालीन माहोललाई मत्थर पार्न, थमथमाउन मात्रै यो आयोग बनाएको देखिन्छ। तत्कालीन राजा ज्ञानेन्द्र शाहले २०६१ माघ १९ मा सम्पूर्ण राज्यसत्ता आफ्नो हातमा लिएर आफ्नै अध्यक्षतामा मन्त्रिपरिषद गठन गरे। मौलिक हकमा समेत प्रतिबन्द लगाए। उता २०५२ देखि नेकपा माओवादी सशस्त्र संघर्ष गरिरहेको थियो। लामो संघर्षपछि २०६२ मंसिर ७ मा भारतको नयाँ दिल्लीमा सशस्त्र संघर्ष गरिरहेको माओवादी र आन्दोलनरत सात राजनीतिक दलबीच १२ बुँदे सहमति भयो। माओवादी ती राजनीतिक दलसँग हतियार बिसाएर शान्तिपूर्ण आन्दोलनमा सहभागी हुन सहमत भयो। त्यसमा नागरिकबाट पनि सहयोग भयो। २०६२ चैत २४ गतेबाट निर्णायक जनआन्दोलन सुरु भयो। राजधानी काठमाडौंलगायत देशभर मानवसागर उर्लियो। १९ दिनसम्म भएको जनआन्दोलनमा तत्कालीन निरंकुश सत्ताले व्यापक दमन,ज्यादती र राष्ट्रिय ढुकुटीको दोहन गर्यो, दुई दर्जनभन्दा बढी शाहदत प्राप्त गरे। निरंकुश सत्ता जतिजति दमन उत्रियो त्यतियति नै आन्दोलन उग्र हुँदै गयो। २०६३ वैशाख ८ मा तत्कालीन राजा ज्ञानेन्द्र शाहले जनता नासो फिर्ता गरेको घोषणा गरे। तर, आन्दोलन थामिएन। वैशाख ११ मा प्रतिनिधिसभा पुनर्स्थापना गरी लोकतन्त्र स्थापना गर्र्न बाध्य भए, ज्ञानेन्द्र शाह। १९ दिन जनआन्दोलनपछि शाह घुँडा टेके। २०६३ वैशाख १५ प्रतिनिधिसभाको पहिलो बैठक बस्यो। २०६३ वैशाख १९ मा नेपाली कांग्रेसका तत्कालीन सभापति गरिजाप्रसाद कोइरालाको नेतृत्व गठन भयो। सोही दिन प्रतिनिधिसभा आन्दोलनका क्रममा निरंकुश सत्ताद्वारा भएको दमन र ज्यादतीबाट जाँचबुझ गर्न आयोग गठन गर्न सरकारलाई निर्देशन दियो। सरकारले वैशाख २२ मा प्रतिनिधिसभाको निर्णयअनुसार उच्चस्तरीय जाँचबझु आयोग गठन गर्यो। न्यायाधीश कृष्णजंग रायमाझीलाई आयोगको अध्यक्ष बनायो। आयोगले वैशाख २७ बाट काम थाल्यो र २०६३ मंसिर २ गते प्रतिवेदन बुझायो। जुन प्रतिवेदन अहिले गुमनाम छ। आयोगले जनआन्दोलनका घाइतेको जानकारी लिन विभिन्न अस्पतालको निरीक्षण गरेको थियो। दमन भएका घटनास्थलमै निरक्षण गर्यो। तत्कालीन सत्ता, प्रशासन यन्त्रमा रहेर निर्देशन दिने र निर्णय गर्ने व्यक्तिको सूची संकलन गर्ने र बयान लिने काम गरेको थियो। जनआन्दोलनका क्रममा भएको ज्यादती, दमन, मानवअधिकार उल्लंघन र राष्ट्रिय ढुकुटीको दुरुपयोग आयोगका कार्यदेश थियो।"
स्थानीय चुनावपछि पदाधिकारी चयन गर्ने माओवादी निर्णय,"काठमाडौं : नेकपा माओवादी केन्द्रले आसन्न स्थानीय तहको चुनावपछि मात्रै पदाधिकारी चयन गर्ने निर्णय गरेको छ। माओवादीको जारी केन्द्रीय कमिटी बैठकले जेठ २० गतेदेखि बस्ने बैठकले पदाधिकारीको निर्क्योल गर्ने निर्णय गरेको हो। माओबादी केन्द्रका नेता वर्षमान पुनले पोलिटव्यूरो, स्थायी कमिटी आगामी बैठकबाट चयन गर्ने निर्णय भएको बताए। यस्तै, बैठकले २ महिने निर्वाचन केन्द्रीत अभियान सञ्चालन गर्ने निर्णय गरेको छ। केन्द्रीय सदस्यहरु सबैलाई प्रदेश, पालिका र जिल्लामा केन्द्रीत गर्ने निर्णय गरेको छ। यस्तै, २५ प्रतिशतमा नबढ्ने गरी वैकल्पिक केन्द्रीय सदस्य मनोनित गर्ने बताएको छ।"
अर्कै ढंगले अदालत प्रयोग हुने स्थिति बन्यो भने कुनै संस्था बाँकी रहँदैन : ओली,"पोखरा : नेकपा (एमाले) का अध्यक्ष केपी शर्मा ओलीले संविधान अनुसार होइन अर्कै ढंगले अदालत प्रयोग हुने स्थिति बन्यो भने कुनै संस्था पनि बाँकी नरहने बताएका छन्। जनादेशबाट लोकतान्त्रीक ढंगले सरकार बन्ने, सरकार भत्कने, अर्को सरकार बन्ने स्वभाविक प्रक्रियाहरु रहेको बताउँदै पूर्व प्रधानमन्त्री ओलीले अर्कै ढंगले अदालत प्रयोग हुने स्थिति बन्न नहुनेमा जोड दिएका छन्। निस्पक्ष रहनु पर्ने, निस्पक्ष न्यायपाइन्छ भनेर आम जनताले विश्वास गर्नु पर्ने सर्वोच्च न्यायलयका न्यायधिशहरु आफै हड्तालमा उत्रेको र सर्वोच्च अदालतको प्राङ्गणमा बसेर बेन्च तर्फ फर्केर भित्र बसेका न्यायधिशहरुलाई भ्रष्टाचारी आदि भनेर तथानाम गाली गरेको दुनियाले तमासा हेर्नु परेको पनि उनले सुनाए। यस्तो खालको एउटा दुःखद स्थिति हामीले देख्नु पर्यो उनले भने। पोखरामा सोमबार मानव अधिकार एलायन्सको पाँचौ राष्ट्रिय महाअधिवेशनको उद्घाटन गर्दै ओलीले राजनीतिको सिमित उद्देश्य पुरा गर्न राष्ट्रिय मानव अधिकार आयोगलाई प्रयोग गर्न नहुनेमा पनि जोड दिए। आफू सरकारमा हुँदा मानव अधिकारको कही कतै छिसिक्क उल्लङघन नहुँदा पनि आप्नो विरोधीहरुले मानव अधिकारको उलंघन भनेर असाध्य धेरै हल्ला मच्चाएको बताए। यस्तो अवस्था आउनु वैचारिक हिसावले नै परिवर्तनकारी शक्ति विरोधी प्रतिक्रियावाधी चिन्तनको भएको देखिएको बताए। नेपालको मानवअधिकार आयोग अन्तर्राष्ट्रिय मञ्चमा गएर नेपालको जस्तो राम्रो स्थिति छ त्यसलाई बिकृतरुपमा प्रस्तुत गर्न नहुनेमा बिकृतरुपमा प्रस्तुत गरेको पनि पूर्व पूधानमन्त्री ओलीले सुनाए। हाम्रो देशका मानवअधिकार आयोगले भएको भन्दा पृथक नेपाल र नेपालीको हितमा होइन नेपाली जनताको मानवअधिकारको हितको पक्षमा होइन अरु कसैको हितका निम्ती हाम्रो सरकारलाई बदनाम गरेको उनले बताए। त्यस प्रयोजनकालागि मानवअधिकार आयोगका केही सदस्यहरु लागेको उनले सुनाए। त्यती बेलाका मानवअधिकार आयोगका सदस्य दक्षिणपन्थी र राजनीतिक हिसाबले पूर्वाग्रहपूर्ण ढंगले आप्नो सरकार विरुद्ध कसैको राजनीतिक स्वार्थ बोकेको पनि उनले सुनाए। यसो नगर्न आफूले बोलाएर आग्रह गरेको पनि उनले बताए। मानव अधिकार अयोग भनेको देशको संवैधानिक अयोग हो। नेपाली जनताले तिरेको करबाट तलब लिनुहुन्छ, मानसम्मान पाउनुहुन्छ, संविधानले तपाईहरुको अधिकारको व्यवस्था गरे छ। त्यस्तो सम्मानित संस्था हो तर तपाईहरु देशको बदनाम गर्न, झुटो अफवाह फैलाउन र देशको विरुद्ध काम गर्न किन क्रियासिल हुनु भयो उनले प्रश्न गरे।"
"पार्टी फुटबाट जोगाएपछि प्रफुल्लित हुँदै प्रचण्डले भने, बडो धैर्यतापूर्वक रचनात्मक ढंगले समाधान गर्यौं","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले धैयर्तापूर्वक पार्टीलाई फुटबाट जोगाएको बताएका छन्। अमेरिकी अनुदान सहायता एमसीसी सम्झौता अनुमोदन गर्दा विभाजनको संघार पुगेको पार्टीलाई संस्थागत रुपमै जोगाएपछि सोमबार साँझ अनुपम फुडल्याण्डमा सञ्चारकर्मीसँग प्रफुल्लित मुद्रामा अध्यक्ष दाहालले भने, एमसीसीलाई लिएर जुन समस्या आएको थियो, मिडियामा अति बढी नै अतिरञ्जित गरियो। बडो धैर्यतापूर्वक, विवेकपूर्ण र रचनात्मक ढंगले यसलाई समाधान गर्यौं। पार्टीलाई एकताबद्ध गर्यौं। अब एउटै कार्यक्रम र भाषा लिएर चुनावमा जाने उनको भनाइ थियो। आठौं महाधिवेशनको म्याण्डेट विपरीत केन्द्रीय समितिबाट निर्णय नगराएर नेतृत्वले पार्टीलाई एकलौटी रुपमा एमसीसी सम्झौता अनुमोदनमा सहभागी गराएको भन्दै नारायणकाजी श्रेष्ठ समूह असन्तुष्ट बनेको थियो। पार्टीबाट अलग हुनसम्मको विकल्पमा छलफल थालेको थियो। यही बीचमा अध्यक्ष प्रचण्डले नारायणकाजी एमसीसी विरोधमा बाहिर बोलेकोमा असन्तुष्टि जनाउँदै पार्टी छोडेर गए हुन्छ भन्ने आशयमा अभिव्यक्ति दिएपछि माओवादी दुर्घटनाको डिलमा पुगेको थियो। तर दाहालले आत्मालोचना गरेर स्थितिलाई काबुमा ल्याएका थिए। उनले एमसीसीका फरक मतलाई केन्द्रीय समितिमा दर्ज गराउँदै असन्तुष्ट समूहलाई पार्टीमै रहने वातावरण बनाएका छन्। साथै वैशाख ३० को स्थानीय तहको निर्वाचन देखाएर एमसीसीको बहसलाई जेठ मध्यसम्म धकेल्न सफल भएका छन्।"
माओवादी बैठक: मनोनीत ५० मध्ये ३७ जनाको नामावली सार्वजनिक (सूचीसहित),"काठमाडौं: नेकपा माओवादी केन्द्रको केन्द्रीय कमिटीको बैठकले ५० जना सदस्य थप्ने प्रस्ताव अनुमोदन गरेको छ। अनुमोदन भएकामध्ये ३७ जनाको नामावली सार्वजनिक भएको छ। बाँकी १३ जनाको नाम भने अनुमोदन हुन बाँकी रहेको माओवादीले जनाएको छ। कलस्टरतर्फ दलितबाट ४ र मधेसीबाट ९ गरी १३ जनाको नाम पछि सार्वजनिक गरिने बताइएको छ। यी हुन् केन्द्रीय कमिटीमा परेका ३७ जना बाबुराम गौतम, खेलप्रसाद बुढाथोकी, इन्द्र गोतामे, सूर्यमान दोङ, सत्यनारायण शेरचन, गोविन्द पौडेल, कपिल लामा, पारशमणि पौडेल, दीपक कोइराला, कमल चुदाली, नारायण अधिकारी, घनश्याम यादव, सुदर्शन बराल, कर्णबहादुर बस्नेत, मंगलबहादुर शाही, कर्णबहादुर बुढाथोकी, गगनबहादुर खड्का, रामलाल विक, मानबहादुर धामी, कर्णबहादुर विक, झपट बहादुर साउद, शिव सि ओली, जगत पार्की, रत्न ढकाल, रमेश मल्ल, सन्तोष विष्ट, रञ्जित तामाङ, तिलकराज भण्डारी, सुरेन्द्र बस्नेत, उत्तम अधिकारी, दिपक देवकोटा, विजय गौतम, सूर्यनारायण यादव, प्रकाश विकल्प, विमल अधिकारी, डा भरत लामिछाने"
केन्द्रीय नेताकै विरोधपछि प्रचण्ड छोरीज्वाइँको नाम सूचीबाट काटियो,काठमाडौं: नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले सोमबार केन्द्रीय कमिटी बैठकमा ९७ जना केन्द्रीय सदस्यको सूची प्रस्ताव गरे। उक्त सूचीमा उनले आफ्नै छोरी र ज्वाइँको नामसमेत समावेश गरेका थिए। छोरी गंगा दाहाल खसआर्य महिलाअन्तर्गत बागमतीबाट समेटिएकी थिइन् भने ज्वाइँ जीवन आचार्य खसआर्य युवाअन्तर्गत प्रदेश १ बाट समेटिएका थिए। छोरी ज्वाइँलाई केन्द्रीय कमिटीमा प्रस्ताव गरेपछि प्रचण्डको विरोधमा टीकाटीप्पणी भएको थियो। तर अन्तिम समयमा छोरी र ज्वाइँ केन्द्रीय कमिटीमा अटाएनन्। निर्वाचनको मुखमा आफ्नै मान्छेहरुलाई केन्द्रीय कमिटीमा ल्याउँदा पार्टीलाई क्षति पुग्ने भन्दै केन्द्रीय नेताहरुले नै विरोध गरेपछि ४७ जनाको नाम हाललाई हटाइएको एक केन्द्रीय सदस्यले बताए। बाँकी ४७ जना निर्वाचनपछि जेठ २० गते बस्ने केन्द्रीय कमिटीले मनोनीत गर्ने बताइएको छ। कूल ३४४ सदस्यीय केन्द्रीय समितिमा ५० जना मनोनीत गरेसँगै २९७ सदस्य पुगेको छ। अझै ४७ केन्द्रीय सदस्य मनोनीत गर्न बाँकी छ। आठौं महाधिवेशनबाट २४७ सदस्यीय केन्द्रीय समिति चयन भएको थियो।
परराष्ट्रमन्त्री खड्का भोलि टर्की जाँदै,"काठमाडौं : परराष्ट्रमन्त्री डा नारायण खड्का भोलि साँझ टर्कीको साताव्यापी भ्रमणमा जाने भएका छन्। टर्कीका विदेशमन्त्रीको निमन्त्रणामा उनी तीन सदस्यीय प्रतिनिधिमण्डलको नेतृत्व गर्दै त्यसतर्फ प्रस्थान गर्न लागेका हुन्। यही फागुन २७ देखि २९ गतेसम्म आयोजना हुने अन्तालिया कूटनीतिक मञ्चमा मन्त्री खड्का नेतृत्वको प्रतिनिधिमण्डल सहभागी हुनेछ। उक्त कार्यक्रममा दक्षिण एशियालगायत विश्वका विभिन्न मुलुकका राजनीतिज्ञ, कूटनीतिज्ञ तथा नीति निर्माताहरू भेला भई विद्यमान क्षेत्रीय तथा अन्तर्राष्ट्रिय मुद्दाहरू र तिनको समाधानमा केन्द्रित भएर छलफल गर्ने परराष्ट्र मन्त्रालयले जनाएको छ । टर्कीमा रहँदा मन्त्री खड्काले आफ्ना समकक्षीका साथै अन्य उच्चस्तरीय भेटघाट गर्ने कार्यक्रम छ। नेपाल र टर्कीबीच कूटनीतिक सम्बन्ध स्थापना भएको ६० औँ वर्ष प्रवेशको सन्दर्भमा हुन लागेको परराष्ट्रमन्त्रीको यो भ्रमण द्विपक्षीय सम्बन्ध अझ प्रगाढ तुल्याउन फलदायी हुने विश्वास गरिएको छ। भ्रमणबाट द्विपक्षीय व्यापार, लगानी, पर्यटन, वैदेशिक रोजगारी तथा जनस्तरको सम्बन्ध अभिवृद्धिमा योगदान पुग्ने अपेक्षा पनि गरिएको छ।"
माधव नेपालले पेस गरे राजनीतिक प्रतिवेदन,काठमाडौंः नेकपा एकीकृत समाजवादीको पोलीटव्युरो बैठकमा पार्टी अध्यक्ष माधवकुमार नेपालले समसामयिक राजनीतिक परिस्थिति र पार्टीको आगामी कार्ययोजनासहितको राजनीतिक प्रतिवेदन प्रस्तुत गरेका छन्। आगामी फागुन २५ देखि बस्ने केन्द्रीय कमिटीको बैठकमा पेस हुने समसामयिक राजनीतिक परिस्थिति र पार्टीको आगामी कार्ययोजनासहितको प्रतिवेदन पेस गरेका हुन्। पार्टीका प्रवक्ता जगननाथ खतिवडाका अनुसार पोलिटव्युरोको बैठकले केन्द्रीय कमिटीमा प्रस्तुत हुने एजेण्डा अनुमोदन गर्नेछ। उनले पार्टी अब आसन्न स्थानीय तहको निर्वाचनमा केन्द्रीत हुने बताए।
"पदाधिकारीमा सहमति गर्न सकेनौं, अब चुनावपछि : देव गुरुङ","काठमाडौं : नेकपा माओवादी केन्द्रले पदाधिकारी टुंगो लगाउन सकस परेको छ। पदाधिकारीमा सहमति जुट्न नसकेकाले स्थानीय तहको चुनावपछि मात्रै पदाधिकारी चयन हुने पार्टीका प्रमुख सचेतक देव गुरुङले जानकारी दिए। बैठकस्थलमा सञ्चारकर्मीसँग गुरुङले भने,सहमतिमा पदाधिकारी चयनको प्रयास भइरहेको छ। सहमति हुन नसकेकाले अब चुनावपछि मात्रै चयन हुन्छ। आजको केन्द्रीय कमिटी बैठकमा केन्द्रीय सदस्यलाई पूर्णता दिने र स्थानीय तहको चुनाव लक्षित छलफल हुने गुरुङले बताए। बैठकमा पदाधिकारी चयन, एमसीसी र स्थानीय निर्वाचन लगायतका एजेण्डालाई छलफलको मुख्य विषय बनाइएको छ। केन्द्रीय पदाधिकारी, पोलिटव्यूरो, केन्द्रीय समितिलाई पूर्णता दिन पार्टी अध्यक्ष पुष्पकमल दाहाल प्रचण्ड आन्तरिक गृहकार्य गरिरहेका छन्। महासचिव पदमा वर्षमान पुन र जनार्दन शर्माको कडा प्रतिस्पर्धा छ। यो पदमा सहमति नजुट्दा पार्टीको केन्द्रीय पदाधिकारी, पोलिटव्यूरो, केन्द्रीय समितिले पूर्णता पाउन सकेको छैन। पार्टीका कमिटीलाई पूर्णता नदिएको भन्दै पार्टीभित्र प्रचण्डको चर्को आलोचना भइरहेको छ। पुस १८ गतेको केन्द्रीय कमिटीको बैठकले पार्टी अध्यक्षमा प्रचण्डलाई निर्वाचित गरेको थियो। वरिष्ठ उपाध्यक्ष१, उपाध्यक्ष६, महासचिव१, सचिव३, कोषाध्यक्ष१ सहित १४ वटा पद खाली छ। महाधिवेशन भएको दुई महिनासम्म पनि पदाधिकारीले पूर्णता नपाउँदा पार्टी सञ्चालनमा समस्या भइरहेको छ। अपूरो केन्द्रीय समिति चयन गर्दै पुस १११८ जारी पार्टी आठौं राष्ट्रिय महाधिवेशन काठमाडौं सकिएको थियो। बन्दसत्रमा प्रचण्डले महाधिवेशन आयोजक समितिका तर्फबाट दुई सय ९९ सदस्यीय केन्द्रीय सदस्यमा ६२ जना रिक्त राखेर दुई सय ३७ जनाको नाम प्रस्तुत गरेका थिए।"
एकीकृत समाजवादीको पोलिटव्यूरो बैठक जारी,"काठमाडौं : नेकपा एकीकृत समाजवादीको पोलिटव्यूरोको बैठक जारी रहेको छ। सोमबार दिउँसो प्रथम बैठक समाजवादीको पोलिटव्यूरोको बैठक सुरु भएको हो। बैठकमा समसामयिक राजनीतिक घटनाक्रम, सत्ता गठबन्धन, आगामी निर्वाचन र एमसीसीको पक्षमा उभिएपछि उत्पन्न परिस्थितिलगायतका विषयमा छलफल हुनेछ। पार्टीको केन्द्रीय समितिको बैठक फागुन २५ र २६ गते बोलाएको छ।"
बारको निर्वाचनमा सत्ता गठबन्धनले उम्मेदवार टुंग्यायो,काठमाडौंः सत्ता गठबन्धनले नेपाल बार एसोसियसनको निर्वाचनका लागि नेतृत्व टुंग्याएको छ। सत्ता गठबन्धनले वरिष्ठ अधिवक्ता गोपालकृष्ण घिमिरेको नेतृत्वमा प्यानल बनाएर अघि बढ्ने सहमति भएको हो। आइतबार बसेको सत्तागठबन्धका नेताहरुले घिमिरेको नाममा सहमति जुटाएका हुन्। उनी कांग्रेस निकट कानुन व्यवसायीको संगठन डिएलएका पूर्वअध्यक्ष हुन्। घिमीरेले आगामी निर्वाचनका लागि उम्मेदवार टुंगो लागेको अन्नपूर्णलाई जानकारी दिए। महासचिवमा अंकिता खनाल उम्मेदवार बन्ने सहमति भएको छ। चैत १९ मा देशभरका ३५ वटा निर्वाचन केन्द्रमा मतदान हुँदैछ।
राष्ट्रियसभा अध्यक्ष जिपलाइनमा सररर,पर्वत: राष्ट्रियसभा अध्यक्ष गणेशप्रसाद तिमिल्सिनाले साहसिक खेल सुपरम्यान जीपलाइनमा सहभागी भएका छन्। कार्यक्रमको शिलशिलामा गृह जिल्ला पर्वत पुगेका अध्यक्ष तिमिल्सिनाले कुस्माबजार नजिक कालीगण्डकी नदीको खोँचमा बनेको जीपलाइनमा सयर गरेका हुन्। हार्नेस जिपलाइन प्रालि कुस्माले सञ्चालनमा ल्याएको सुपरम्यान जीपलाइन विश्वकै दोस्रो लामो भएको कम्पनीको दाबी रहेको छ। कालीगण्डकी नदीको सतहदेखि झन्डै २५० मिटरको उचाइबाट सुरु हुने जीपलाइन १४ सय ८० मिटर लामो रहेको छ। अध्यक्ष तिमिल्सिनाले सोही सुपरम्यान जीपलाइनबाट १४ सय ८० मिटर दूरीको रिसोर्टमा ल्याण्ड गर्नुभएको हो। जीपलाइन गरेपछि प्रतिक्रिया दिँदै उनले एकदमै रमाइलो र साहसिक अनुभव भएको बताए। सुपरम्यान जीपलाइनमा बालबच्चादेखि बृद्धबृद्धा सम्मको आकर्षण बढेको र पोखरालगायत देशभरबाट धेरै पर्यटकले आउने इच्छा राख्दै समय बुक गराउने गरेको कम्पनीका प्रबन्ध निर्देशक सुनिलसिंह बानियाँले जानकारी दिए। जीपलाइनका लागि ३५ सय रुपैँया शुल्क तोकिएको छ। नेपालकै पहिलो स्काइब्रिजको उद्घाटन यसैबीच अध्यक्ष तिमिल्सिनाले नेपालमै पहिलो पटक बनेको सिसाको पुल 'स्काइब्रिज' उद्घाटन गरे। आन्तरिक र बाहिय पर्यटकलाई लक्षित गरी विभिन्न साहशिक खेलसँगै स्काइब्रिज निर्माण गरेको कम्पनीका निर्देशक राजकुमार बस्नेतले जानकारी दिए। कालीगण्डकी नदीको सतहदेखि झन्डै २५० मिटरको उचाइमा रहेको पुलबाट नदी र भीरको दृश्य देखिन्छ। पुलमा एकैपटक एक सय जना सम्मले स्काइब्रिज चढ्न सक्ने क्षमता रहेको कम्पनीले जनाएको छ।
"माओवादीमा ५० केन्द्रीय सदस्य थपियो, विधान परिमार्जन गरेर ८५ जना वैकल्पिकको व्यवस्था","काठमाडौं : नेकपा माओवादी केन्द्रले ५० जना केन्द्रीय सदस्य मनोनीत गरेको छ। ९७ जना केन्द्रीय सदस्य नियुक्त गर्ने तयारी गरे पनि केन्द्रीय समितिमा विवाद भएपछि ४७ जना अस्वीकृत गरेको हो। आज विहान १२ बजे अनुपम फुडल्याण्डमा अध्यक्ष पुष्पकमल दाहाल प्रचण्डले १४ प्रस्तावितसहित ९७ जनाको नामवाली प्रस्तुत गरेका थिए। त्यसमा केन्द्रीय सदस्यहरुले प्रश्न उठाउँदा विवाद भएको थियो। कुल ३४४ सदस्यीय केन्द्रीय समितिमा ५० जना मनोनीत गरेसँगै २९७ सदस्य पुगेको छ। अझै ४७ केन्द्रीय सदस्य मनोनीत गर्न बाँकी छ। आठौं महाधिवेशनबाट २४७ सदस्यीय केन्द्रीय समिति चयन भएको थियो। त्यसैगरी केन्द्रीय समितिले ८५ जना वैकल्पिक केन्द्रीय सदस्यको व्यवस्था गरेको छ। यसअघिको वैकल्पिक केन्द्रीय प्रतिनिधिलाई विधानमा परिमार्जन गरेर वैकल्पिक केन्द्रीय सदस्य भन्ने र असन्तुष्टहरुलाई त्यसमा समेट्ने माओवादीको निर्णय छ। केन्द्रीय सदस्य लोकेन्द्र लम्सालले भने, पहिले वैकल्पिक केन्द्रीय प्रतिनिधि थियो। अहिले वैकल्पिक केन्द्रीय सदस्यको व्यवस्था गरियो। विधानमा परिमार्जन गरेर ८५ जना राख्ने कुरा भयो। व्यक्तिको बारेमा निर्णय भएको छैन । केन्द्रीय कार्यालयले टुंग्याउँछ। उनकाअनुसार हालको कुल केन्द्रीय सदस्य(३४४)को २५ प्रतिशत (८६) मा नबढ्ने गरी वैकल्पिक केन्द्रीय सदस्य मनोनीत गरिनेछ। अर्का केन्द्रीय सदस्य रामप्रसाद सापकोटा दीपशिखाकाअनुसार विधानबमोजिम माओवादी केन्द्रीय समिति २९९ हो। त्यसको १५ प्रतिशत मनोनीत गर्दा ३४४ पुग्छ। यसअघि २४७ सदस्य चयन भएका थिए। आजको बैठकबाट थप ५० जना मनोनीत भएका छन्। २९७ सदस्यीय पुगेको छ। अब ४७ जना थप्न बाँकी छ। ४७ जनाकै नाम प्रस्ताव भएको थियो। तर, केन्द्रीय समितिले अस्वीकार गरेको दीपशिखाले बताए।"
फरक मत राख्ने श्रेष्ठ र पोखरेल बने इन्चार्ज (सूचीसहित),"काठमाडौं: नेकपा माओवादी केन्द्रले स्थानीय निर्वाचन लक्षित गरेर चुनावी कमाण्डर तोकेको छ। काठमाडौंमा बसेको केन्द्रीय कमिटी बैठकले प्रदेशसहित विशेष क्षेत्रमा कमान्डर तोकेको हो। केन्द्रीय सदस्य लोकेन्द्र लम्सालका अनुसार श्रेष्ठलाई विभिन्न मोर्चाहरुको जिम्मेवारी तोकिएको छ भने पोखरेललाई उपत्यका विदेश समन्वय प्रदेशको जिम्मेवारी दिइएको छ। त्यस्तै प्रदेश १ मा राम कार्की, मधेस प्रदेशमा गणेश शाह, बागमती प्रदेशमा हितमान शाक्य, गण्डकी प्रदेशमा हितराज पाण्डेलाई जिम्मेवारी दिइएको छ। त्यस्तै लुम्बिनी प्रदेशमा चक्रपाणि खनाल, कर्णालीमा कालीबहादुर मल्ल र सुदूरपश्चिम प्रदेशमा खगराज भट्टलाई जिम्मेवारी दिइएको छ। सम्पर्क समन्वय प्रदेशमा भने डिलाराम आचार्यलाई तोकेको नेता लम्सालले बताए।"
"केन्द्रीय कमिटीले पूर्णता पाउँछ, पदाधिकारी चयन निर्वाचनपछि मात्रै : हरिबोल गजुरेल","काठमाडौं: नेकपा माओवादी केन्द्रका नेता हरिबोल गजुरेलले आजै केन्द्रीय कमिटीले पूर्णता पाउने बताएका छन्। शीर्ष नेतारुको छलफलपछि सञ्चारकर्मीसँग कुराकानी गर्दै उनले अध्यक्ष पुष्पकमल दाहाल 'प्रचण्ड'ले केन्द्रीय कमिटी पूर्णताका लागि प्रस्ताव गरेको र सो प्रस्तावमाथि छलफल भइरहेको बताए। 'केन्द्रीय कमिटीलाई आजै पूर्णता दिएर बैठक सकाउने भन्ने हो,' उनले भने। उनले बाँकी रहेका एमसीसीको विषय, पदाधिकारी चयन, स्थायी कमिटी र पोलिटव्युरो कमिटी पछि चयन हुने बताए। 'महाधिवेशनलगत्तै पदाधिकारीलगायतका कमिटीहरुले पूर्णता पाउनुपर्ने हो। तर त्यो हुन सकेन। अहिलेको समयमा पनि त्यो सम्भव छैन। त्यही भएर अहिलेलाई केन्द्रीय कमिटीलाई पूर्णता दिएर बाँकी अर्को बैठकमा टुंग्याउने भन्ने हो,' उनले भने। उनले बाँकी विषयहरु स्थानीय तहको निर्वाचनपछि मात्रै टुंग्याउने संकेत गरे। 'अहिलेको कोर्स भनेको चुनाव हो। हामी त्यता केन्द्रीत हुनुपर्छ। वैकल्पिकसहितको पूर्ण केन्द्रीय कमिटी बनाएर सबैलाई सकेसम्म आजै जिम्मेवारी दिएर पठाउने तयारी भइरहेको छ,' उनले भने। माओवादी अध्यक्ष प्रचण्डले ९७ जना केन्द्रीय सदस्य प्रस्ताव गरेका छन्। सोही प्रस्तावमाथि शीर्ष नेताहरुको छलफल चलिरहेको नेता गजुरेलले बताए।"
"माओवादीमा ९७ केन्द्रीय सदस्य थप, स्थानीय चुनावपछि एमसीसीमा छलफल","काठमाडौँ : नेकपा माओवादी केन्द्रले ९७ जना केन्द्रीय सदस्य थपेको छ। केही जिल्ला र प्रदेशबाट सिफारिस कलस्टरसहित समेटेर अध्यक्ष पुष्पकमल दाहाल प्रचण्डले ९७ जना केन्द्रीय सदस्य थपेका हुन्। शुक्रबारदेखि जारी केन्द्रीय समितिले अध्यक्ष दाहालले थपेका ९७ जनाको नाम पारित गरेको छ। अध्यक्ष दाहालले खुलातर्फ ५५ तथा समानुपातिक तर्फ ४२ जनाको नाम पेस गरेका थिए। यससँगै माओवादी केन्द्रीय समिति ३४३ सदस्यीय बनेको छ। यसअघि पुसमा सम्पन्न आठौं महाधिवेशनले २४६ केन्द्रीय सदस्य चयन गरेको थियो। केन्द्रीय समितिको थप ९७ जना थपिएको छ। केही मनोनीत र केही जिल्ला र प्रदेशहरुले कलस्टरहरुबाट थप्नुपर्ने थियो। त्यो सबै गरेर ९७ जना थप गरिएको छ, केन्द्रीय सदस्य राजु खड्काले भने । उनकाअनुसार केन्द्रीय समितिले एमसीसीको विषय टुंगो लगाएको छ। एमसीसीमा जे जति भएको छ त्यसलाई यथावत राख्दै नोट अफ डिसेन्ट र अध्यक्षले गरेको प्रस्तावलाई यथावत राखेर स्थानीय चुनाव सकिने वित्तिकै छलफल गर्ने भनेर केन्द्रीय कमिटीले एमसीसीको विषयमा टुंगो लगाएको छ, उनले भने। अहिले पार्टीभित्र देखिएका अन्तरविरोधलाई एकठाउँमा राखेर तलदेखि माथिसम्म सिंगो केन्द्रीय समितिलाई कार्यविभाजन गरेर चुनावी अभियानमा लैजाने निष्कर्ष पनि केन्द्रीय समितिले निकालेको छ। नेता वर्षमान पुनले स्थायी समिति र पोलिटब्यूरो तथा पदाधिकारी चुनावपछि टुंगो लाग्ने बताए।"
"एमालेले के गर्यो भन्नुपर्दैन, महाकालीमा पुल हालेको र डडेल्धुरामा बाटो बनाएको देखाइदिए पुग्छ : ओली","काठमाडौं : नेकपा एमालेका अध्यक्ष केपी शर्मा ओलीले आफू नेतृत्वको सरकारले विकासको लहर ल्याएको दाबी गरेका छन्। नवलपरासी पूर्वको मध्यविन्दु वहुमुखी क्याम्पस, कावासोतीको १६औं स्थापना दिवस समारोहलाई सम्बोधन गर्दै अध्यक्ष ओलीले एमालेको सरकारले मेचीदेखि महाकालीसम्म पुल हालेको र प्रधानमन्त्री शेरबहादुर देउवाको गृहजिल्ला डडेल्धुरामा बाटो बनाएकोसम्म दाबी गरे। एमालेको सरकारले के गर्यो भन्नुपर्दैन। महाकालीमा पुल हालेको छ। मेचीमा पुल बनेको छ। कोसी पुल बनाएको छ। डडेल्धुरामा बाटो बनाएको छ। केही गर्नुपर्दैन, यता बनाएको पुल, पर्तिर बनाएको बाटो देखाइदिनुस्। नमूना सदरमुकाम हेर्नुस्। बन्दै गरेको राजमार्ग, पूर्वपश्चिम रेल मार्ग, विद्युत प्रसारण लाइन, कालिगण्डकी करिडोर देखाइदिनुस्। तपाईका घरटोल अगाडिका बाटो हेर्नुस्, उनले भने। ओलीले आफू प्रधानमन्त्री हुँदा जाजरकोटको खानी, दैलेखको पेट्रोल खानीलगायतका काम अगाडि बढाएको बताए। नेपाललाई सुरुङमार्गमा प्रवेश गराएको उनको भनाइ थियो। ओलीले नेपालको अबको बाटो आधुनिकीकरण, ग्लोबलाइजेसन, प्रविधि हुनुपर्ने तथा पछौटेपन र गरिबी अन्त्य, रोजगारी सिर्जना हुनुपर्ने बताए। ओलीले नेपाल विद्धान पुर्खाको भूमि भएको नेपालीहरु उनका सन्तान भएको बताए। त्यसकारण यो ऋषिमुनिहरुको शहर हो। हामी विद्धान पुर्खाका सन्तान हौं, उनले भने। आजको प्रतिस्पर्धाको दुनियाँमा आफूहरु प्रतिस्पर्धी राजनीतिक प्रणालीमा प्रतिस्पर्धा गरिरहेका भन्दै ओलीले विद्यार्थीहरुलाई प्रतिस्पर्धाका लागि तयार बन्न अपिल गरे। मान्छे मार्ने कुरामा हामीले प्रतिस्पर्धा गर्दनौं। मान्छे बचाउने कुरामा हामीसँग कसैले प्रतिस्पर्धा गर्न सक्दैन, उनले भने, २६ सय वर्षअगाडि विश्वमा शान्तिको सन्देश प्रवाह गर्ने बुद्ध यहीँ जन्मिनुभयो। प्रतिस्पर्धाका साथ अघि बढ्ने विद्यार्थी तयार पार्न उनले विद्यालयलाई सुझाए। नेपाल सानो देश नभएको र हिमाल पहाड उचाईमामात्र होइन सभ्यता इतिहासमा अग्लो देश भएको उनको भनाइ थियो। नेपाल विकास देश बन्छ। आज दुनियाँ जलवायु परिवर्तनबाट पीडित छ। हिमाल रहेन भने समुद्रको अस्तित्व रहँदैन। यसकारण नेपाल प्राकृतिक विविधता र खानीले भरिएको नेपालको विकास जरुरी छ, उनले भने।"
राष्ट्रियता बलियो बनाउन एमसीसी ल्यायौं : गृहमन्त्री खाँड,"काठमाडौं : गृहमन्त्री बालकृष्ण खाँडले अमेरिकी सहायता परियोजना (एमसीसी) राष्ट्रको समृद्धि र विकासका लागि प्रतिनिधि सभाबाट पास गरिएको बताएका छन्। गृहमन्त्रालयमा आयोजित कार्यक्रममा बोल्दै गृहमन्त्री खाँडले एमसीसी पास भएका कारण कुनै विदेशी सेना नेपालमा नआउने स्पष्ट पारे। 'एमसीसी हामीले राष्ट्रको समृद्धि र विकासका लागि प्रतिनिधि सभाबाट पारित गरेका हौं। एमसीसी पास भएका कारण कुनै विदेशी सेना नेपालमा आउदैन,' गृहमन्त्री खाँडले भने। एमसीसी पास भएपछि अन्तर्राष्ट्रिय विश्वसनीयता कायम हुने र दातृ निकायले भरोसा कायम गर्ने वातावरण निर्माण भएको उनको भनाइ छ। मन्त्री खाँडले एमसीसीबाट विद्युतमा विकास, गरिवी निवारण र भौतिक विकासमा सहयोग पुर्याउने बताए। एमसीसीले दिएको सहयोगको ठूलो हिस्सा विद्युतको ट्रान्समिसन लाइन निर्माणमा र केही सडक निर्माणमा प्रयोग गरिने गृहमन्त्री खाँडले बताए। 'एमसीसी सहयोगबाट सञ्चालन हुने परियोजनामा अन्तराष्ट्रिय टेण्डर आब्हान हुन्छ । प्रक्रिया पुर्याएर जुनसुकै कम्पनीले पनि टेण्डर पार्न सक्छन् । बाहिर आएजस्तो हल्ला होइन ।' मन्त्री खाँडले राष्ट्रियतालाई सवल बनाउन एमसीसी ल्याइएको बताए। 'विद्युतको तारबाट विद्युत आउँछ, सेना आउँदैन,'गृहमन्त्री खाणले भने,'राष्ट्रियतालाई सवल बनाउन एमसीसी ल्याइएको हो ।' उनले नेपालमा उत्पादित विद्युत खपतका लागि आवश्यक ट्रान्समिसन लाइन एमसीसीमार्फत आउने सहयोगबाट निर्माण हुने बताए। एमसीसी ऋण नभइ अनुदान भएको बताउँदै मन्त्री खाँडले आयोजनामा काम गर्न अमेरिकी कामदार आउने भन्ने प्रचार भ्रम मात्रै भएको बताए । 'एमसीसी ऋण होइन, अनुदान हो,' गृहमन्त्री खाँडले भने,'आयोजनामा नेपालीले नै काम गर्ने हो, अमेरिकी कामदार आउँदैनन् ।' मन्त्री खाँडले एमसीसी सहयोगबाट सञ्चालन हुने परियोजनामा जुनसुकै कम्पनीले पनि टेण्डर हालेर काम पाउन सक्ने बताए। 'एमसीसी सहयोगबाट सञ्चालन हुने परियोजनामा अन्तराष्ट्रिय टेण्डर आब्हान हुन्छ । प्रक्रिया पुर्याएर जुनसुकै कम्पनीले पनि टेण्डर पार्न सक्छन् । बाहिर आएजस्तो हल्ला होइन ।'"
कांग्रेस सर्लाहीको निर्वाचन अनिश्चितकालका लागि स्थगित,मलंगवा: नेपाली कांग्रेस सर्लाहीको निर्वाचन स्थगित भएको छ। आन्तरिक विवादका कारण सोमबारका लागि तय भएको निर्वाचन अनिश्चित समयका लागि स्थगित गरिएको निर्वाचन समितिले जनाएको छ। विशेष परिस्थितिका कारण निर्वाचन गराउन नसकिएको भन्दै अर्को सूचना प्रकाशित नहुञ्जेलसम्मका लागि निर्वाचन स्थगित गरिएको निर्वाचन अधिकृत नागेश्वरप्रसाद सिंहले जानकारी दिए। उनका अनुसार आज बिहान ९ बजेदेखि सुरु हुने भनिएको निर्वाचन दिउँसो १:१५ बजे सूचना टाँसेर स्थगित गरिएको हो। निर्वाचन स्थगित भएपछि मतदानस्थल पब्लिक माध्यमिक विद्यालय बाहिर कांग्रेसका स्थानीय नेता कार्यकर्ताले नाराबाजी गरेका थिए। आज हुने भनिएको निर्वाचनका लागि सर्लाहीका २० स्थानीय निकायका २०० वडाबाट छानिएका क्षेत्रीय प्रतिनिधि मतदानस्थलमा पुगेका थिए। पदाधिकारी र सदस्य गरी ९३ जना चयन गर्न जिल्लामा तीन हजार २८७ जना क्षेत्रीय प्रतिनिधि अर्थात् मतदाता रहेका छन्। कांग्रेस सर्लाहीको सभापतिमा संस्थापन पक्ष अर्थात् सभापति शेरबहादुर देउवा पक्षबाट सुरेन्द्रप्रसाद सिंह र शेखर कोइराला पक्षबाट लक्ष्मण रायको प्यानल चुनावी मैदानमा छन्।
"एमसीसीमा माओवादी : एकमतसहित अपील जारी गर्ने, जेठ २० बाट बहस थाल्ने","काठमाडौं : नेकपा माओवादी केन्द्रले अमेरिकी अनुदान सहायता एमसीसी सम्झौतामा एकमत सहित अपील जारी गर्ने निर्णय गरेको छ। अनुपम फुडल्याण्डमा जारी केन्द्रीय समिति बैठकले एमसीसीमा तत्काल बहस नगर्ने निर्णय गरेको हो। एमसीसीको सन्दर्भमा अपिल जारी गर्ने एकमत लिएर बाहिर जाने निर्णय भएको छ, केन्द्रीय सदस्य लोकेन्द्र लम्सालले भने। उनकाअनुसार जेठ २० गते बस्ने केन्द्रीय समिति बैठकमा एमसीसीको विषय बहसमा आउनेछ। वैशाख ३० गते हुने स्थानीय तहको निर्वाचन सम्पन्न गरेर माओवादीले एमसीसीमा बहस थाल्ने भएको हो। जेठ २० गते हुने केन्द्रीय समितिले फोरम चलाउने निर्णय गरिएको छ, लम्सालले भने।"
माओवादी केन्द्रको केन्द्रीय कमिटी बैठक जारी (तस्बिर),"काठमाडौं : नेकपा माओवादी केन्द्रको केन्द्रीय कमिटी बैठक जारी रहेको छ। काठमाडौंमा शुक्रबार मध्यान्ह १२ बजेबाट केन्द्रीय कमिटी बैठक सुरु भएको हो। केन्द्रीय कमिटी बैठकमा एमसीसी अनुमोदन, समसामयिक राजनीतिक विषय, स्थानीय तहको निर्वाचन, केन्द्रीय कमिटीलाई पूर्णता लगायतका विषयमासमेत छलफल हुनेछ। बैठकले स्थानीय चुनावलाई लक्षित गर्दै पूर्व स्थायी कमिटीका १८ जना सदस्य रहेको चुनावी कमाण्ड बनाउने भएको छ। पदाधिकारी चयन गर्न नसकेपछि पूर्व स्थायी कमिटीको नेतृत्वमा चुनावी मोर्चा बनाउन लागेको हो। एमसीसी अनुमोदनले पार्टीमा विवाद चर्किएको छ। महाधिवेशन र पार्टी निर्णयविपरीत अध्यक्ष पुष्पकमल दाहाल 'प्रचण्ड'ले एकलौटी एमसीसी अनुमोदनका पक्षमा निर्णय गराएको भन्दै नारायणकाजी श्रेष्ठ समूह रुष्ट बनेको छ। नेकपा माओवादी केन्द्रले पदाधिकारी टुंगो लगाउन सकस परेको छ। सहमति जुट्न नसकेकाले स्थानीय तहको चुनावपछि मात्रै पदाधिकारी चयन हुने बैठक अगावै पार्टीका प्रमुख सचेतक देव गुरुङले जानकारी दिएका थिए।"
सहमति नजुटे माओवादी केन्द्रको पदाधिकारी चयन चुनावपछि,"काठमाडौं : सहमति नजुटे स्थानीय तहको चुनावपछि मात्रै नेकपा माओवादी केन्द्रले पदाधिकारी टुंगो लगाउने भएको छ। केन्द्रीय पदाधिकारी, पोलिटव्यूरो, केन्द्रीय समितिलाई पूर्णता दिन पार्टी अध्यक्ष पुष्पकमल दाहाल प्रचण्ड आन्तरिक गृहकार्य गरिरहेका छन्। महासचिव पदमा वर्षमान पुन र जनार्दन शर्माको कडा प्रतिस्पर्धा छ। यो पदमा सहमति नजुट्दा पार्टीको केन्द्रीय पदाधिकारी, पोलिटव्यूरो, केन्द्रीय समितिले पूर्णता पाउन सकेको छैन। महासचिव पदको टुंगो लगाउन अध्यक्ष प्रचण्डले कोसिस गरिरहेका छन्। पार्टीका कमिटीलाई पूर्णता नदिएको भन्दै पार्टीभित्र प्रचण्डको चर्को आलोचना भइरहेको छ। स्थानीय तहको चुनावका बेला पदाधिकारी छनौटका लागि पार्टीभित्र चुनाव गराउँदा पार्टीमा अन्तरविरोध बढ्ने पार्टीका नेताहरुले बताएका छन। त्यसैले अध्यक्ष प्रचण्ड सहमतिमै पार्टीका कमिटीहरु चयन गर्न चाहन्छन्। तर, पदाधिकारीमा सहमति हुने छाँटकाँट नदेखिएको पार्टीका केन्द्रीय सदस्य राजु खड्काले बताए। पदाधिकारी छनौटमा गृहकार्य नपुगको भन्दै आइतबार बोलाइएको केन्द्रीय कमिटिको बैठक आज सोमबार ११ बजेका लागि अन्तिम समयमा आएर सारिएको थियो। पदाधिकारी चयन, एमसीसी र स्थानीय निर्वाचन लगायतका एजेण्डालाई छलफलको बिषय बनाइएको छ। पदाधिकारी चयनका लागि गृहकार्य नपुगेर आइतबारको बैठक स्थगित भयो, पार्टीका प्रमुख सचेतक देव गुरुङले भने,सहमतिमा पदाधिकारी चयनको प्रयास भइरहेको छ। यसो हुन नसक्दा चुनावपछि नै होला। पदाधिकारी चयन नहुँदासम्म एउटा केन्द्रीय कार्यालय टिम बनाएर स्थानीय तहमा नेताहरुलाई परिचालन गर्न अध्यक्ष प्रचण्डले रोडम्याप बनाएका छन्। पुस १८ गतेको केन्द्रीय कमिटीको बैठकले पार्टी अध्यक्षमा प्रचण्डलाई निर्वाचित गरेको थियो। वरिष्ठ उपाध्यक्ष१, उपाध्यक्ष६, महासचिव१, सचिव३, कोषाध्यक्ष१ सहित १४ वटा पद खाली छ। महाधिवेशन भएको दुई महिनासम्म पनि पदाधिकारीले पूर्णता नपाउँदा पार्टी सञ्चालनमा समस्या भइरहेको छ। पदाधिकारीमा धेरै आकांक्षी देखिएपछि बैठक लम्बिएको पार्टीका केन्द्रीय सदस्य प्रकाश पोखरेलले जनाए। वरिष्ठ उपाध्यक्ष पदमा नारायणकाजी श्रेष्ठको दावी छ। उपाध्यक्षमा कृष्णबहादुर महरा, गिरिराजमणी पोखरेल, गणेश साह, पम्फा भूसाल, हरिबोल गजुरेल, देव गुरुङ, लिलामणी पोखरेल, मात्रिका यादवलगायत आकांक्षी देखिएका छन्। कमिटी निर्माणमा भोटिङ भए पार्टीभित्र अन्तरविरोध बढ्छ। त्यसको असर लगतै हुने स्थानीय तहको चुनावमा पर्छ,केन्द्रीय सदस्य पोखरेल भन्छन्, त्यसैले सहमतिमा पदाधिकारी छनौट भए राम्रो। नभएर स्थानीय तहको चुनावपछि मात्रै पार्टीका कमिटीलाई पूर्णता दिन नेताहरु सहमति नजिक पुग्नुभएको छ। केन्द्रीय कमिटिको २९९ सदस्यमध्ये ६२ सदस्यको नामावलीमा सहमति जुटेको अर्का केन्द्रीय सदस्य रामकुमार शर्माले बताए। सोमबारको बैठकले केन्द्रीय समितिले पूर्णता पाउँछ,उनले भने,अरुमा सहमति नभए चुनाव पछाडि हुन्छ। अपूरो केन्द्रीय समिति चयन गर्दै पुस १११८ जारी पार्टी आठौं राष्ट्रिय महाधिवेशन काठमाडौं सकिएको थियो। बन्दसत्रमा प्रचण्डले महाधिवेशन आयोजक समितिका तर्फबाट दुई सय ९९ सदस्यीय केन्द्रीय सदस्यमा ६२ जना रिक्त राखेर दुई सय ३७ जनाको नाम प्रस्तुत गरेका थिए।"
प्रधानमन्त्रीलाई माओवादी नेताको प्रश्न : नेपालमा रुसी टेलिभिजन कसले बन्द गरेको ?,"काठमाडौं : नेकपा माओवादी केन्द्रका केन्द्रीय सदस्य युवराज चौलागाईंले नेपालमा रुसी टेलिभिजन बन्द गराएको भन्दै आपत्ति जनाएका छन्। सोमबार बिहान उनले नेपालमा रुसी टेलिभिजन (आरटी) कसले र किन बन्द गरेको हो भन्दै प्रधानमन्त्री शेरबहादुर देउवालाई प्रश्न गरेका हुन्। माओवादी केन्द्रको विदेश विभागमा रहेका चौलागाईंले मूल परराष्ट्र नीतिबाट चिप्लिदै रुसी समाचारमाथि समेत प्रतिबन्ध लगाउने तहको अमेरिका परस्त खेमाबन्दीले मुलुक कहाँ पुग्ला भन्दै चिन्ता व्यक्त गरे। उनले भने, नेपालमा रुसी टेलिभिजन ()कसले र किन बन्द गरेको हो प्रधानमन्त्री ज्यू ? रुसयुक्रेन मामलामा परम्परा, भूराजनीति र मूल परराष्ट्र नीतिबाट चिप्लिदै रुसी समाचारमाथि समेत प्रतिबन्ध लगाउने तहको अमेरिका परस्त खेमाबन्दीले मुलुक कहाँ पुग्ला !? परराष्ट्र नीतिमा उत्ताउलोपन बढि भएकाले पुनर्विचार गर्नुपर्नेमा जोड दिँदै उनले नेपाललाई असंलग्न परराष्ट्र नीति नै ठिक भएको धारणा राखेका छन्। उनले भनेका छन्,उत्ताउलोपन बढ़ी भयो, पुनर्विचार गरौं। नेपाललाई असंलग्न परराष्ट्र नीति नै ठिक छ। नेपाल सरकारले युक्रेनको सार्वभौमसत्तामाथि रुसी हस्तक्षेपको नेपालले विरोध गरेको थियो। परराष्ट्र मन्त्रालयले युक्रेनको डोनेट्स्क र लुहान्स्क राज्यलाई रसियाले स्वतन्त्र राष्ट्रको रूपमा मान्यता दिनु संयुक्त राष्ट्रसंघको बडापत्रको प्रावधानविपरीत भएको जनाएको थियो। मन्त्रालयले कुनै पनि परिस्थितिमा सार्वभौमसत्ता सम्पन्न देशविरुद्ध कुनै पनि शक्तिको प्रयोगको नेपालले विरोध गर्ने स्पष्ट पारेको थियो।"
"कांग्रेस धनुषा : मतदान अझै जारी, ७५ प्रतिशत मत खस्यो","जनकपुरधाम : नेपाली कांग्रेसको जिल्ला अधिवेशन अन्तर्गत धनुषामा निर्वाचन जारी रहेको छ। पटकपटक स्थगित हुँदै आएको अधिवेशन सोमबार निर्वाचन प्रक्रियाबाट टुंगो लाग्ने भएकोमा हाल ७५ प्रतिशत निर्वाचन भएको छ भने अझै निर्वाचनमा मतदान जारी रहेको छ। जनकपुरधामको एतिहासिक तिरहुतिया गाछीमा निर्वाचन हुँदैछ। मतदानको समय तीन बजेसम्म मात्र तोकिएपनि मतदाता लागातररुपमा आएर मतदान गरिरहेकोले समयावधि बढाईएको जिल्ला निर्वाचन समितिले जनाएको छ। जिल्ला सभापतिका लागि धनुषामा तीन जना उम्मेदवारहरु प्रतिस्पर्धामा उर्तिएका छन्। केन्द्रीय सभापति शेरबहादुर देउवाको समूहबाट वर्तमान जिल्ला उपसभापति संतोष यादव, विमलेन्द्र निधिको समूहबाट क्षिरेश्वरनाथ नगरपालिकाका मेयर योगेन्द्र पजियार र शेखर कोइरालाको समूहबाट दिनेश प्रसैला यादव रहेका छन्। तीनै जना उम्मेदवारले पहिलो चरणमै आफूहरु जित्ने दावी गरे पनि दोश्रो चरणमा मात्रै टुङ्गो लाग्ने मतदातहरुको भनाई छ।"
"एमाले सचिवको प्रश्न : रसिया नेपालको सहयोगी मित्र हो, युक्रेनलाई हतारिएर साथ दिनुपर्ने के बाध्यता आइलाग्यो?","काठमाडौं : नेकपा (एमाले) का सचिव तथा पूर्वउपप्रधानमन्त्री रघुवीर महासेठले रसियायुक्रेन युद्धमा नेपाल सरकारले लिएको पक्षधरताको आलोचना गरेका छन्। अमेरिकी खेमाभित्र रहेको सन्देश दिन हतार हतार युक्रेनलाई साथ दिएको उनको आरोप छ। पूर्व परराष्ट्रमन्त्रीसमेत रहेका महासेठले सोमबार राजधानीमा आयोजित साक्षात्कारमा बोल्दै नेपाल सरकार हतार गरेर युक्रेनको पक्षमा उभिनु उपयुक्त नभएको बताए। रसियासँग २०१३ सालमै नेपालको दौत्य सम्बन्ध भएको हो। युक्रेनसँगको युद्धमा सरकारले प्रतिपक्षीसँग सल्लाह नगरी हतारिएर युक्रेनको पक्षमा मतदान गर्ने काम गर्यो। जबकी हाम्रा छिमेकी भारत र चीनसहित पाकिस्तान, बंगलादेश, श्रीलंका लगायत ३५ वटा देश तटस्थ बसे। दुई छिमेकीको बीचमा बसेको हामीलाई के हतार थियो? उनले प्रश्न गरे, हामी पनि त तटस्थ बस्नुपर्दथ्यो नि, यो सरकारले के देखाउन खोजेको छ? नेपाल कुनै देशको खेमाभित्र पर्यो वा हामी पार्छौं भन्ने सोचका साथ उहाँहरुले हतारिएर मतदान गर्नुभयो। रुसयुक्रेनलाई युद्ध रोक्नको लागि नेपाल सरकारले आह्वान गर्नुपर्ने उनको सुझाव छ। उनीहरुले युद्ध रोक्नुबाहेक अर्को विकल्प छैन्, तर नेपाल सरकारले आज देशलाई कहाँ लगेर फसाएको छ? परराष्ट्र नीति, पञ्चशीलको कुरा गर्छौं, हामीले तटस्थ बस्दा के हुन्थ्यो? तर यहाँ हतार भयो। सबैसँग सल्लाह गरेर, संसारको स्थिति बुझेर आफ्नो निर्णय गर्दा हुन्थ्यो, उनले भने। परराष्ट्रमन्त्री हुँदा आफूले एकदुई वटा भोटिङमा तटस्थ बस्ने निर्देशन दिएको स्मरण गर्दै अहिले नेपालले लिएको निर्णयको असर भावी दिनमा पर्ने उनको चिन्ता छ। त्यसको असर कस्तो पर्छ भनेर सरकारले सोच्नुपर्दैन्? प्रचण्ड र माधवजीहरुले सोच्नुपर्दैन्? देशलाई उहाँहरुले कुन खेमामा लग्न खोज्नुभएको हो, उनले प्रश्न गरे। सरकारले यो विषयमा हतारो गरेको उनको निष्कर्ष छ। जे गल्ती हुनुथियो, भैहाल्यो । तर, आगामी दिनमा कुनै पनि निर्णय लिँदा यहाँका परराष्ट्रविदहरुलाई बोलाएर छलफल गर्नुपर्छ। सबैसँग सल्लाह लिनुपर्छ। रातारात कसैको इसारामा तटस्थ नबसी मतदान गर्नुहुँदैन थियो, उनले भने। आफूलाई देखाउन र आफ्नो सरकारलाई देखाउन सत्ता गठबन्धनले हतार गरेको उनले टिप्पणी गरे। उनले हतारोको निर्णयलाई गलत भन्दै त्यसलाई किन नरोकेको भनेर प्रचण्ड र माधव नेपाललाई प्रश्न गरे। सबैलाई थाहा छ कि रसिया नेपालको एउटा राम्रो मित्र हो। जनकपुर चुरोट कारखाना कसले बनाईदिएको हो? महेन्द्र राजमार्गमा कति सडक बनाइदिएको छ, पुलहरु बनाएको छ, धेरै सेक्टरमा रुसको सहयोग थियो, अहिले पनि जचुका छ, उसले बनाएर नेपाल सरकारलाई जिम्मा लगाईदियो, उनले भने, जहाँसम्म यहाँले दबाबको कुरा सोध्नुभयो, यसमा म के भन्छु भने सरकारले नजानेर, नबुझेर त्यस्तो निर्णय लिएको हुनुपर्छ भन्ने मलाई विश्वास छ।"
"माओवादीमा थपिएका केन्द्रीय सदस्यमा प्रचण्डका छोरीज्वाइँ, पीएदेखि रामनारायण विडारीसम्म","काठमाडौं : नेकपा माओवादी केन्द्रमा ९७ जना केन्द्रीय सदस्य थप गरिएको छ। जिल्ला र प्रदेश कमिटीको सिफारिस तथा मनोनीत गरेर अध्यक्ष पुष्पकमल दाहाल प्रचण्डले वत्तीसपुतलीस्थित अनुपम फुडल्याण्डमा जारी केन्द्रीय समिति बैठकमा ९७ जनाको नाम प्रस्तुत गरेका छन्। प्रस्तुत नाममा अध्यक्ष दाहालका छोरी, ज्वाइँ, स्वकीय सचिव (पीए)देखि राष्ट्रियसभा सदस्यको कार्यकाल पूरा गरी हालै बाहिरिएका रामनारायण विडारीसम्म छन्। खसआर्य महिलाअन्तर्गत बागमतीबाट छोरी गंगा दाहाल केन्द्रीय समितिमा समेटिएकी छन्। खसआर्य युवाअन्तर्गत प्रदेश १ बाट ज्वाइँ जीवन आचार्य चुनिएका छन्। यसअघि प्रचण्डले जेठी छोरी चितवन भरतपुर महानगरपालिकाकी मेयर रेणु दाहाललाई केन्द्रीय सदस्य बनाइसकेका छन् भने केही नेताहरुको दम्पती नै केन्द्रीय समितिमा अटाएका थिए। त्यसैगरी आठौं महाधिवेशनबाट निर्वाचित केन्द्रीय कमिटीमा अध्यक्ष दाहालले बुहारी बिना मगर र भाई नारायण दाहाललाई पनि केन्द्रीय सदस्य बनाएका थिए। यसपालि प्रचण्डका स्वकीय सचिव रमेश मल्ललाई खसआर्य युवातर्फ गण्डकीबाट सूचीमा राखिएको छ। वाईसीएल अध्यक्ष सुमन देवकोटा, माओवादी उपत्यका विशेष प्रदेश सचिव एवं राष्ट्रिय युवा परिषद्का कार्यकारी उपाध्यक्ष सुरेन्द्र बस्नेत परेका छन्। खस आर्य पुरुषबाट रामनारायण विडारी परेका छन्। जनजाति पुरुषतर्फ अखिल क्रान्तिकारीका पूर्वअध्यक्ष रञ्जीत तामाङ केन्द्रीय समितिमा समेटिएका छन्। अध्यक्षले प्रस्तुत गरेका खुलातर्फ ५५ तथा समानुपातिक तर्फ ४२ जनाको नामलाई केन्द्रीय समितिले पारित गरेपछि केन्द्रीय सदस्यहरु चयन हुनेछन्। यससँगै माओवादी केन्द्रीय समिति ३४३ सदस्यीय बनेको छ। यसअघि पुसमा सम्पन्न आठौं महाधिवेशनले २४६ केन्द्रीय सदस्य चयन गरेको थियो।"
माओवादी केन्द्रीय कमिटी बैठक : प्रचण्डको नेतृत्वमा चुनावी कमाण्ड बनाइदै,"काठमाडौं : नेकपा माओवादी केन्द्रले पार्टी अध्यक्ष पुष्पकमल दाहाल प्रचण्डको नेतृत्वमा चुनावी कमाण्ड बनाउने भएको छ । केन्द्रीय कमिटीको बैठकबाट आगामी बैशाख ३० मा तोकिएको स्थानीय तहको निर्वाचनलाई मध्यनजर गर्दै प्रचण्डको नेतृत्वमा चुनावी कमाण्ड बनाउन लागेको हो । माओवादी केन्द्रका नेता रामप्रसाद सापकोटाका अनुसार चुनावी कमाण्डमा पूर्वस्थायी कमिटीका १८ जना सदस्यका रुपमा रहनेछन् । 'स्थानीय तहको चुनावमा भिड्ने गरी अघि बढेका छौं । पूर्वस्थायी समिती सदस्यहरु कमाण्डको सदस्यका रुपमा रहनुहुन्छ,' उनले भने,' यसको तयारीमा प्रचण्ड लाग्नुभएको छ । ' अर्का नेता डीलाराम आचार्यले एमसीसीलाई अन्तरफोरममा छलफल गरिने बताए। नेता आचार्नुयका अनुसार जेठ २० गते केन्द्रीय कमिटीको बैठक बस्ने र सो बैठकबाट वृहत छलफल गरिनेछ। पार्टीभित्र मतभेद रहेको भन्दै एमसीसीका सन्दर्भमा 'नोट अफ डिसेन्ट' माथि स्थानीय तहको निर्वाचनपछि छलफल हुने प्रचण्डले बताएको एक केन्द्रीय सदस्यले जानकारी दिए। माओवादी केन्द्रले चुनावपछि पदाधिकारीको टुंगो लाग्ने जनाएको छ । जारी केन्द्रीय कमिटी बैठकमा एमसीसी अनुमोदन, समसामयिक राजनीतिक विषय, स्थानीय तहको निर्वाचन, केन्द्रीय कमिटीलाई पूर्णतालगायतका विषयमा समेत छलफल भइरहेको छ ।बैठकले स्थानीय चुनावलाई लक्षित गर्दै पूर्वस्थायी कमिटीका १८ जना सदस्य रहेको चुनावी कमाण्ड बनाउने भएको छ। पदाधिकारी चयन गर्न नसकेपछि पूर्वस्थायी कमिटीको नेतृत्वमा चुनावी मोर्चा बनाउन लागेको हो। एमसीसी अनुमोदनले पार्टीमा विवाद चर्किएको छ। महाधिवेशन र पार्टी निर्णयविपरीत अध्यक्ष पुष्पकमल दाहाल 'प्रचण्ड' ले एकलौटीरुपमा एमसीसी अनुमोदनका पक्षमा निर्णय गराएको भन्दै नारायणकाजी श्रेष्ठ समूह रुष्ट बनेको छ।"
बहसमा अर्ली इलेक्सन,"काठमाडौं : सत्ता गठबन्धनका नेतासमेत रहेका नेकपा एकिकृत समाजवादीका अध्यक्ष माधव नेपालले संसद् विघटन गरेर अर्ली इलेक्सन मा जानुपर्ने बताएका छन्। एमालेले संसद् चल्न नदिएका कारण वैशाखमा निर्धारित स्थानीय तहको निर्वाचनपछि सारेर भए पनि संसद्को चुनावमा जानुपर्ने उनको तर्क छ। आइतबार संसद्बाट बाहिरिने क्रममा नेता नेपालले एमालेका कारण अर्ली चुनावमा जानुपर्ने बताए। हाउस चल्न पनि नदिने, गतिविधि गर्न पनि नदिने, उनले आक्रोश पोख्दै भने, संसदले केपी ओलीको बितन्डाको सामना गर्नुपर्ने कहिलेसम्म ? अब यसलाई भंग गरेर न संसद् रहन्छ न हंगामा गर्ने ठाउँ रहन्छ। उनले थपे, स्थानीय चुनाव सारेर भए पनि अर्ली इलेक्सनमा गइयो भने आश्चर्य मान्नुपर्ने ठाउँ छैन। नेता नेपालले संसद् अवरोधका कारण मात्र नभई गठबन्धन कायमै राख्न अर्ली इलेक्सनको कुरा गरेको कांग्रेसी नेताहरूको बुझाइ छ। सत्तारूढ गठबन्धनकै बैठकमा पनि संसदीय निर्वाचनमा जानेबारे पटकपटक चर्चा भएको कांग्रेसका एक नेताले बताए। असारमा अर्ली इलेक्सन गर्ने आन्तरिक तयारीमा गठबन्धनकै शीर्ष नेता छन्, उनले भने, दाहालजी र माधवजी अर्ली इलेक्सनको पक्षमा हुनुहुन्छ। किनभने संघ र प्रदेशमा उहाँहरूको सहभागिता अति न्यून निश्चित छ। यसकारण उहाँहरू अर्ली इलेक्सन चाहनु हुन्छ। यता माओवादी केन्द्रका नेता देव गुरुङले संविधान संशोधन नगरी अर्ली इलेक्सनमा जान नमिल्ने बताए। दलहरूको बीचमा सहमति भए पनि संविधान संशोधन गरेर अघि बढ्नुपर्छ, उनले भने, ५ बर्षे कार्यकाल पूरै हेरेर चल्नुपर्छ भन्ने सर्वोच्चको फैसला छ। एकातिर, एमालेले संसद् अवरोध जारी राखे संसद् विघटन गर्नुपर्ने सत्ता गठबन्धनका नेताहरूको भनाइ छ। अर्कोतिर, एमाले पनि अवरोध फुकाउनेतिर गएको छैन। माओवादी र समाजवादी पनि कांग्रेससँग गठबन्धन गर्दा एमालेलाई साइजमा ल्याउन सकिने निष्कर्षमा छन्। सत्ता गठबन्धनका नेताहरूले गरेको अर्ली इलेक्सनको प्रस्तावप्रति एमालेले भने शंका व्यक्त गरेको छ। एमाले संसदीय दलका उपनेता सुवास नेम्बाङले स्थानीय तहको निर्वाचन पछि सार्न अर्ली इलेक्सनको प्रस्ताव गरिएको आरोप लगाए।"
एमसीसी कार्यान्वयन हुँदैन : उपमहासचिव ज्ञवाली,"नुवाकोट : नेकपा एमालेका उपमहासचिव प्रदीप ज्ञवालीले नेपालमा एमसीसी कार्यान्वयन नहुने बताएका छन् । उनले सत्तारुढ दलहरुले 'व्याख्यात्मक घोषणा' नाममा १२ बुँदेसहित पत्र पठाएको एमसीसीको प्रस्ताव स्वीकार नहुने दाबी गरेका हुन् । नुवाकोटको विदुरमा प्रेस चौतारी नेपालद्वारा आयोजित पत्रकार सम्मेलनमा नेता ज्ञवालीले अनेक स्वार्थ र गिजलोकावीच संसदबाट पठाइएको एमसीसीको प्रस्ताव अमेरिकी सरकारले स्वीकार गर्ने सम्भावना नरहेको दाबी गरेका हुन् । उनले सत्ता, शक्ति र विविध आरोपवाट मुक्त हुने वहानामा मात्रै सत्तारुढ दलहरुले अनेक बहानावाजी गरेर एमसीसीमा नयाँ प्रस्ताव गरेर पठाएको बताए । पूर्वपरराष्ट्रमन्त्री ज्ञवालीले सडक र संसदमा दोहोरो चरित्र उदांगो पारेर सत्तामै रहेका केहि दलहरुले एमसीसीमा व्याख्यात्मक सहमति र प्रस्ताव भन्नु नै उनीहरुको लाज छोप्ने सानो पर्दामात्र भएको स्पष्ट पारे । ज्ञवालीले सत्तारुढ दलहरुले एमसीसीलाई संसदबाट नयाँ प्रस्तावसहित लैजानु आफूमाथिको विविध आरोप पन्छाउन खोज्ने सानो दुस्प्रयास मात्र रहेको र यसबाट पद तथा शक्ति जोगाउने श्रृंखलामात्र भएको पनि बताए । नेता ज्ञवालीले पहिले अदालतबाटै सरकार गठन गरेका सत्तारुढ दलहरुले प्रधानन्यायाधीशमाथि लगाएको महाअभियोगको भित्रि उद्देश्यले विविध स्वार्थले घेरिएको बताए । उनले प्रधानन्यायाधीशमाथि महाअभियोग लगाएर ललिता निवास प्रकरण, विविध हत्या अभियोगलगायत विभिन्न पदबाट जोगिने प्रपन्चमात्रै रहेको धारणा राखे। एमाले घोषित मितिमै स्थानीय तहको निर्वाचन हुनुपर्ने पक्षमा रहेको बताउँदै नेता ज्ञवालीले स्थानीय तहको चुनावलगत्तै प्रदेश सभा र प्रतिनिधि सभाको निर्वाचन भएमा आफ्नो दल जनतामाझ जान तयार रहेको बताए । ज्ञवालीले पहिले संसद विघटन हुँदा प्रतिगमन भयो भनेर सडकमा जाने दलहरु अहिले आएर अर्लि इलेक्सनको विषयमा केन्द्रीत हुनु खुसीको विषय र एमालेको उद्देश्य उचित थियो भन्ने पुष्टि भएको दाबी गरे। सभामुख अग्नीप्रसाद सापकोटाले पार्टीले कारबाही गरेका १४ जना सांसदलाई निलम्बन गर्नु वा राजीनामा दिनु उत्तम विकल्प रहेको ज्ञवालीले बताए । एमालेले माग गरेको दुई वटा विषयमाथि सम्बोधन नभएसम्म एमालेले संसद सुचारु गर्न नदिने नेता ज्ञवालीले बताए ।"
भूमिहिनको आधुनिक घर,"विराटनगर : दुहवी नगरपालिकाले दलित र भूमिहिनको लागि आधुनिक घर निर्माण गरेको छ। नगरप्रमुख आवास योजना अन्तर्गत दुहवी नगरपालिकाले भूमिहीन दलित र विपन्न अल्पसंख्यक मुस्लिमलाई लक्षित गरेर आधुनिक घर निर्माण गरेको हो। ८ करोडको लागतमा एक सय १६ वटा परिवारलाई सवै सुविधा सम्पन आधुनिक एकिकृत वस्ती निर्माण गरेर हस्तान्तरण गर्ने तयारी नगरपालिकाले गरेको छ। दुहवी नगरपालिका ११ स्थित एकसय १६ जनालाई प्रति परिवार ७ लाख १५ हजार मुल्य बराबरको घर निर्माण गरेर हस्तान्तरण गर्न लागिएको हो। २ विगहा क्षेत्रफलमा सुविधा सम्पन दुई वटा कोठा, भान्छा र शौचालयसहित घर निर्माण गरिको हो। एकीकृतरुपमा वस्तीको विकास गर्न नगरपालिका ९० लाखमा जग्गा किनेर ८ करोडको लागतमा घर निर्माण गरेको दुहवी नगरपालिका प्रमुख वेद गच्छदारले जानकारी दिए। उनका अनुसार निर्माण भइरहेको वस्तीमा दुवैतिर नालासहितको २० फिटको सडक, घरघरमा खानेपानी पुग्ने पाईम जडान गरिएको छ। वस्तीमा आधारभूत विद्यालय र प्राथमिक स्वास्थ्य केन्द्र लगायतका अति आवश्यक निर्माणको कामसमेत सुरु गर्ने योजना रहेको छ। ६ धुर क्षेत्रफलमा निर्माण भएको घरमा विजुलीको वाइरिङ्गसमेत गरिदै छ। नगरपालिका भित्र धेरै नै भूमिहिन र सुकुम्वासी रहेकाले एकीकृत वस्ती बनाएर समस्या समाधान गर्न नगर प्रमुख आवाश योजना मार्फत घर निर्माणको काम गरेको प्रमुख गच्छदारले बताए। उनले भनेपहिलो चरणमा ८० वटा घर हस्तान्तरण हुन्छ, त्यसपछि बाँकी घर वितरण गर्ने सोच बनाएका छौं।वडास्तरबाट सूचना निकालेर प्रक्रिया निर्माण गरेर घर हस्तान्तरण गर्ने प्रमुख गच्छदारले बताए। दुहवी नगरपालिका भित्र एक महत्पूर्ण समस्याकोरुपमा दलित र सुकुम्वासी र भूमिहिनको अव्यवस्थीत घरको थियो, प्रमुख गच्छदारले भने १सय १६ वटा घरसहित आधुनिक एकीकृत वस्ती निर्माण केही समाधान हुन्छ। आफू प्रमुखमा निर्वाचित भएर आउँदादेखि पूर्वाधार विकास र भूमिहिनको लागि निर्धारित रहेको मापढण्ड अनुसार नीतिगत काम अघि बढाएर वस्ती निर्माण गरेको दावी गरे। वस्तीमा घर पाउनेहरुलाई आत्मनिर्भर बनाउन निरन्तर तालिम दिएर सिपमुलक कामसमेत दिने योजना बनाएको बताए।"
साथीलाई गोली प्रहार गरी फरार युवक पक्राउ,जनकपुरधाम : आफ्नै साथीलाई गोली प्रहार गरी फरार युवकलाई प्रहरीले पक्राउ गरेको छ। शनिबार राति आफ्नै साथीलाई गोली प्रहार गरी फरार रहेको एक युवकलाई धनुषा प्रहरीले पक्राउ गरेको हो। पक्राउ पर्नेमा जनकपुरधाम उपमहानगरपालिका १९ शिवपुर बस्ने २५ वर्षिय रुपेश यादव रहेको प्रहरीले जनाएको छ। रुपेशले शनिबार धनुषाको कमला नगरपालिका ८ घर भई हाल जनकपुरधाम उपमहानगरपालिका१९ शिवपुरस्थित आफ्नो मामाको घरमा बस्दै आएका १८ वर्षिय मुकेश मुखियाको घाँटी माथिल्लो भागमा गोली हानी फरार भएको थियो। प्रहरीले अनुसन्धानको क्रममा मुकेश मुखिया र रुपेश यादव साथी रहेको र मुकेश आफ्नो मामाको किराना पसलमा बसिरहेको अवस्थामा रुपेशले आफ्नो साथमा बोकेर ल्याएको पेस्तोल निकाली मुकेशलाई गोली प्रहार गर्दा घाँटीमा गोली लागेर उनी गम्भीर घाईते भएका थिए। प्रहरीले घटनामा प्रयोग भएको पेस्तोल तथा संलग्न व्यक्तिलाई खोज तलाश गर्ने क्रममा आइतबार बिहान घटनास्थल भन्दा ६०७० मिटरको दुरीमा रहेको जनकपुरधाम उपमहानगरपालिका १९ स्थित जगदिश साहको खाली खेतमा सो वारदातमा प्रयोग भएको म्याग्जीन नभएको अटोमेटिक पेस्तोल फेला परेको थियो। घटनामा संलग्न रुपेशको खोज तलाश गर्दै जाने क्रममा जिल्ला प्रहरी कार्यालय धनुषाबाट खटिएको विशेष अनुसन्धान टोलीले धनुषाको धनौजी गाँउपालिका४ स्थित नेपाल भारतको सिमा क्षेत्रबाट भारततर्फ भाग्दै गरेको अवस्थामा पक्राउ गरेको जिल्ला प्रहरी कार्यालय धनुषाका प्रवक्ता प्रहरी नायव उपरीक्षक जितेन्द्र बस्नेतले बताए। रुपेशले घटनामा आफ्नो संलग्नता रहेको स्वीकार गरिसकेको प्रहरी प्रमुख उपरिक्षक बसन्त रजौरेको भनाई छ। पक्राउ परेको उनीमाथि ज्यान मार्ने उद्योग तथा हातहतियार खरखजना मुद्दा शिर्षकमा म्याद थप गरी थप अनुसन्धान भईरहेको छ। यता गोली लागि गम्भिर घाईते भएका मुकेश मुखियाको हाल काठमाण्डौंस्थित नर्भिक अस्पतालमा उपचार भईरहेको प्रहरीले जनाएको छ।
एक हप्ताभित्र भाडा समायोजन नभए आन्दोलन गर्छौ : यातायात केन्द्रीय महासंघ,"काठमाडौं : सार्वजनिक यातायात केन्द्रीय महासंघ नेपालले आन्दोलनको घोषणा गरेको छ। पेट्रोलियम पदार्थको मुल्यवृद्धी तत्काल फिर्ता लिई भाडा समायोजन गर्न माग गर्दै आन्दोलनको घोषणा गरेको हो। सोमबार रिपोर्टर्स क्लब नेपालमा पत्रकार सम्मेलन गरेर एक हप्ताभित्र समस्या समाधान नभएमा आगामी चैत्र १ गतेबाट आन्दोलनमा जाने घोषणा गरेको हो। महासंघले हाल कायम भाडा दरमा अन्तर प्रदेश र प्रदेशस्तरीयरुटमा न्युनतम २६ प्रतिशतले बृद्धि गर्न र ट्याक्सीको हकमा सुरुवाती ८० रुपैयाँ तथा भाडाप्रति मिटर ६० रुपैयाँदरले समायोजन गर्न सरकारसँग माग गरेको हो। महासंघका अध्यक्ष डोलनाथ खनालले अन्तिम पटक भन्दै सरकारलाई ७ दिनको समय अवधिमा माग सम्बोधन गर्न आग्रह गरेको बताए। उनले पेट्रोलियम पदार्थको मुल्य बृद्धिको आधारमा भाडा तत्काल समायोजन गर्न सरकारसँग माग गरे। अध्यक्ष खनालले विगतजस्तै आन्दोलनको निमित्त ७ दिने सरकारलाई अल्टिमेटम दिएको सुनाए। उनले केन्द्रीय सरकारदेखि प्रदेश सरकारसम्म, वर्तमानदेखि पूर्ववर्तमानसम्म, पहिलादेखि हालसम्म सरकारमा रहनेहरुले नीजि क्षेत्रका कुनै नीति निर्माण नगरीकन पलायन गराउन खोजेको आरोप लगाए। उनले भने,केन्द्रीय सरकारदेखि प्रदेश सरकारसम्म, वर्तमानदेखि पुर्ववर्तमानसम्म, पहिलादेखि हालसम्म सरकारमा रहनेहरुले नीजि क्षेत्रका कुनै निति निर्माण नगरीकन पलायन गराउने, लगानी ध्वस्त बनाउने, यसप्रति साझा दृष्टिकोण नबनाउने र आफै तडपिएर कमजोर भएर जाने परिस्थितिको सृजना भएको छ। उनले २०६५ सालमा यातायात क्षेत्रको लागि सरकारले एउटा भाडा नीति बनाएको उल्लेख गरे। सोही नीतिको आधारमा गत असारसम्म भाडादर कायम भइरहेको उनले बताए। ७३ सालदेखि ०७८ सालसम्म आइपुग्दा बाग्मती प्रदेशमा ट्याक्सीको भाडा अहिलेसम्म समायोजन हुन नसकेको पनि उनले स्पष्ट पारे। उनले भने,०७३ देखि ट्याक्सीको भाडा अहिलेसम्म समायोजन हुन सकेको छैन्। संघीय सरकारले गत असार २८ गते भाडा समायोजन गर्दा डिजेलको मुल्य प्रतिलिटर १०७ रुपैयाँ रहेको र तत्पश्चात पटकपटक मुल्य बृद्धि भै हाल डिजेल प्रतिलिटर १३३ रुपैयाँ कायम भएको पनि उनले जानकारी दिए। असार २८ गते पछि २७ रुपैयाँ पेट्रोलियम पदार्थको मुल्य बढेपनि आजसम्म भाडा समायोजन नगरेको उनले गुनासो पोखे। चैत्र १ गतेबाट आफु्हरुले आन्दोलन गर्ने, त्यसबाट पर्ने कठिनाई र जिम्मेवारी राज्यले लिन पर्ने उनले बताए। आजमात्रै सम्बन्धित मन्त्रालयमा गई मन्त्रीलाई ज्ञापनपत्र बुझाएर आएको उनले बताए।"
नोबेलमै पढ्ने वातावरण बनाउन संसदीय समितिको निर्देशन,"काठमाडौं : संसदीय समितिले स्थानान्तरणको माग गरिरहेका नोबेल मेडिकल कलेजका विद्यार्थीलाई कलेजमै पढ्ने वातावरण बनाउन सरकारलाई निर्देशन दिएको छ । संसदीय समितिले स्थानान्तरणको माग गर्दै आन्दोलनमा उत्रिएका विद्यार्थीलाई छलफल गराउन चिकित्सा शिक्षा आयोगलाई निर्देशन दिएको हो। संसदको शिक्षा तथा स्वास्थ्य समितिले सोमबार एक हप्ताभित्र कक्षामा सहभागी हुने वातावरण बनाउन निर्देशन दिएको हो । समिती सभापति जयपुरी घर्तीले अतिरिक्त कक्षा संचालन गरेर भएपनि पढाइ पूरा गराउनुपर्ने बताइन्। 'तीन महिना छुटेको कक्षा पुरा गर्नुपर्छ । अतिरिक्त कक्षा सञ्चालन गरेर भएपनि पढाइ पुरा गराउनुपर्छ । विद्यार्थीहरु पढ्न नसक्ने वातावरण सृजना भएको छ । होस्टेल अनिवार्य बनाइदिएको छ । यो कारणले गर्दा उनीहरुलाई तनाव भएको छ,' उनले भनिन्,' कलेजले कानुनलाई हातमा लिएर गलत ढंगले अघि बढ्ने कुरा सुधार्नैपर्छ । ' आयोगका उपाध्यक्ष प्राडा श्रीकृष्ण गीरीले विद्यार्थीलाई आवश्यक परे स्थानान्तरण सम्भावना रहेको बताए । उपाध्यक्ष प्राडा गीरीले विश्वविद्यालयलाई जिम्मेवारीमा हस्तान्तरण गर्न सम्बन्धित कलेजको सम्बन्धन खारेज गर्नुपर्ने बताए। ' सम्भावना सबै कुराको छ । कुन हदसम्म जाने भन्ने हो । विश्वविद्यालयले जिम्मेवारीमा हस्तान्तरण गर्नुपर्छ । विश्वविद्यालयलाई जिम्मेवारीमा हस्तान्तरण गर्न सम्बन्धित कलेजको सम्बन्धन खारेज गर्नुपर्छ ,' उनले भने,' सिट घटाउने, सिट नदिने वा सम्बन्धन खारेजसम्म गर्न निर्देशन दिएको छ । ' यस्तै, संसदीय समितिले कलेजले अटेरी गरे अन्यत्र भएपनि व्यवस्था गरेर छिटोभन्दा छिटो पढाइ सुरु गर्ने व्यवस्था मिलाउन निर्देशन दिएको हो । स्थानान्तरणको माग राख्दै नोबेल मेडिकल कलेजका १० जना विद्यार्थी आन्दोलनमा छन् ।"
सगरमाथा क्षेत्रमा १३ दिने पदयात्रामा रहेको महिला टोली गोरप्सेप प्रस्थान,"सोलुखुम्बु : सर्वोच्च अदालतका न्यायधीश सपना प्रधान मल्लसहितको टोली लबुचेबाट गोरप्सेपतर्फ प्रस्थान गरेको छ। आइतबार लबुचेमा बसेको उक्त टोली सोमबार बिहान गोरप्सेपतर्फ प्रस्थान गरेको हो। फागुन १६ गते लुक्ला आएको ४० जना महिलाको टाली अहिलेसम्म सकुशल रहेको आयोजक संस्था(साथ साथै)की अध्यक्ष प्रजिता कार्कीले बताइन। उनका अनुसार उक्त टोली मंगलबार बिहान ८ बजे कालापत्थर पुगेर अन्तराष्ट्रिय नारी दिवसको अवसरमा विशेष कार्यक्रम गर्नेछ। वुमन युनाइटेड फर क्लाइमेट जस्टिस नाराका साथ जलवायु परिवर्तनका असरबारे ध्यानाकर्षण गराउने उदेश्यसहित विभिन्न क्षेत्रमा क्रियाशिल महिलाहरु १३ दिने पदयात्रमा निस्किएको आयोजक संस्थाले जनाएको छ। विश्व तापमानमा भएको वृद्धिले हिमालमा हिउँ पग्लिने क्रम बढेको, पानीको मुहान सुक्ने लगायतको कार्य भईरहेको र यसको प्रत्यक्ष असर महिलामा परिरहेको विषयमा जानकारी गराउने उदेश्यले कार्यक्रम आयोजना गरिएको बताइएको छ। यस पदयात्रा अघि साथसाथैले अन्नपूर्ण आधारशिविर र मार्दी हिमाल क्षेत्रमा पदयात्रा सम्पन्न गरिसकेको जनाएको छ। यो अभियानले जलवायु परिवर्तन र महिलाको मुद्दा मात्रै उजागर नगरि आन्तरिक पर्यटन प्रवद्र्धनमा समेत सहयोग पुग्ने विश्वास लिइएको छ। अभियनमा निस्कदै गर्दा विभिन्न संघसंस्थादेखि अन्य व्यक्तिहरुलेसमेत सकरात्मकरुपमा सहयोग गरेको आयोजक संस्थाले जनाएको छ। सबैको सहयोग र कार्यक्रम आयोजना हुने अघिल्लो दिनसम्म अभियानमा रहेका सबै जना सकुशल गोरप्सेपमा पुग्नुले पनि अभियानको उदेश्य पूरा हुनेमा आफू विश्वस्त रहेको अध्यक्ष कार्कीले टेलिफोन सम्पर्कमा बताइन। अभियनका क्रममा अन्य व्यवस्थापनको जिम्मेवारी भने एलिट एक्सपिडिसनले लिएको छ। यस्तै अभियानका क्रममा हुन सक्ने सुरक्षा चुनौतिलाई ध्यानमा राखेर प्रहरीसमेत साथमै खटाइएको सोलुखुम्बु प्रहरीले जनाएको छ। गाउँपालिकालाई कार्यक्रमबारे जानकारी नै छैन कालापत्थर रहेको गाउँपालिका खुम्बुपासाङ ल्हामु हो। यहि गाउँपालिकामा विशेष कार्यक्रम आयोजना हुँदैछ। त्योपनि अन्तराष्ट्रिय नारीदिवसको अवसरमा जलवायु परिवर्तनका कारण महिलाको जनजीवनमा पारेको अवसरको विषयमा घोषणा पत्र नै जारी गर्ने योजना छ। तर कार्यवहाक अध्यक्ष महिला भएर नेतृत्व गरेको गाउँपालिका र सिङ्गो जनप्रतिनिधिले कार्यक्रमबारे सञ्चारमाध्यमबाट मात्रै जानकारी पाएको बताउँछन्। खुम्बुपासाङ ल्हामु गाउँपालिका कार्यवबहाक अध्यक्ष टासी ल्हुम शेर्पाले कालापत्थरमा कार्यक्रम गर्ने गरी महिलाटोली पदयात्रामा निस्किएको समाचारमा देखे भएपनि आधिकारीक संस्थाबाट खबर नभएको बताए। गाउँपालिकासंग यस अघि समन्वय गरेको भए आफूहरुलेपनि सहयोग गर्नसक्ने भन्दै कार्यवहाक अध्यक्ष शेर्पाले समन्वय नगरेको विषयमा कुनैपनि आपत्ति नभएपनि स्थानीय सरकारकोसमेत सहभागितामा गरेको कार्यक्रमले अझ बढी सार्थकता पाउन सक्ने बताइन्।"
६२ लाख ६३ हजार नागरिकलाई हात्तीपाइलेविरुद्धको औषधि खुवाइदै,"काठमाडौंः सरकारले आगामी फागुन २८ देखि हात्तीपाइलेविरुद्धको औषधि खुवाउने अभियान सञ्चालन गर्ने भएको छ । स्वास्थ्य सेवा विभागअन्तर्गत् इपिडिमीयोलोजी तथा रोग नियन्त्रण महाशाखाका निर्देशक डा चमनलाल दासका अनुसार १० जिल्लामा ६२ लाख ६३ हजार नागरिकलाई हात्तीपाइलेविरुद्धको औषधि खुवाउन लागेको हो। विश्व स्वास्थ्य संगठनले सन् २०२० सम्ममा विश्वबाटै हात्तीपाइले रोग निवारण हुने लक्ष्य लिएको थियो । मोरङ, कपिलवस्तु, दाङ, बाँके, कैलाली, झापा, बारा, लमजुङ, पर्वत, बागलुङलगायत १० जिल्लामा हात्तीपाइलेविरुद्धको औषधि खुवाउन कार्यक्रम रहेको इपिडिमीयोलोजी तथा रोग नियन्त्रण महाशाखाले जनाएको छ। कार्यक्रम सञ्चालनका लागि चार हजार ७ सय स्वास्थ्यकर्मी परिचालन हुनेछन् ।"
सर्वोच्चको अन्तरिम आदेशपछि मेडिकल कलेज खोल्न गौशालावासी तयार,"महोत्तरी : सर्वोच्च अदालतले जग्गा विवादको कारण देखाउँदै वर्दिवासमा प्रदेशस्तरीय मेडिकल कलेज निर्माण गर्नका लागि अन्तरिम आदेश जारी गरेलगतै सो संरचना निर्माणका लागि गौशालावासी ईच्छुक भएका छन्। यहाँका सार्वजानिक जग्गामा प्रदेशस्तरीय मेडिकल कलेज संचालनका पहलकदमी गर्ने भएका छन्। गौशाला उद्योग वाणिज्य संघको अगुवाईमा यहाँ सो संरचना निर्माणका लागि प्रक्रिया प्रारम्भ भएको हो। सोमबार गौशाला उद्योग वाणिज्य संघको कार्यालयमा बसेको सर्वदलीय वैठकले यथासिघ्र यस सम्बन्धमा पहलकदमी गरिने निर्णय गरिएको हो। यस विषयमा शिक्षा, विज्ञान तथा प्रविधीमन्त्रालयमा डेलिगेशन लिएर जाने निर्णय भएको वैठकमा सहभागी जनता समाजावादी पार्टीका नगरअध्यक्ष कुमरकान्त झाले बताए। यहाँ गौशाला नगरपालिकाको अधिनमा १ हजार २ सय विगहा रहेको छ भने महोत्तरी गुठी संस्थानको यसै नगरपालिकाको वडा नं ४ मा ५२ विगहा सार्वजानिक जग्गा रहेको गौशाला नगरपालिकाका मेयर शिवनाथ महतोले जानकारी दिए। सो सार्वजानिक जग्गामा हरेक तवरले संरचना निर्माण गर्न सकिने मेयर महतोले बताए। यसअघि वर्दिवासमा खोल्न लागेको प्रदेशस्तरीय मेडिकल कलेज जग्गाकै कारण विवादित भएको थियो। पछि सर्वोच्च अदालतले सो स्थानमा मेडिकल कलेजका संरचना निर्माण नगर्नका लागि अन्तरिम आदेश जारी गरेका थिए। न्यायाधीशद्वय ईश्वरप्रसाद खतिवडा र टंकबहादुर मोक्तानको संयुक्त इजलासले मेडिकल कलेज खोल्न प्रस्तावित वन क्षेत्रको जग्गामा रहेका सम्पदामा प्रतिकूल असर पर्ने कुनै कार्य नगर्न, नगराउन आदेश दिएको हो। बर्दिवासस्थित पूर्व पश्चिम राजमार्गसँगै जोडिएको उत्तर र भब्सी खोलाको पश्चिमी किनारको वन क्षेत्रमा मेडिकल कलेज स्थापना गर्ने तयारी अन्तिम चरणमा रहेको थियो। गत फागुन १८ गते वातावरण अभियन्ता देवनारायण मण्डलले प्रधानमन्त्री तथा मन्त्रिपरिषदको कार्यालयलाई विपक्षी बनाएर दायर गरेको रिटमा सुनुवाइ गर्दै सर्वोच्चले यस्तो अन्तरिम आदेश जारी गरेको हो। बर्दिवासस्थित मेडिकल कलेज निर्माण गर्ने भनिएको प्रस्तावित बन क्षेत्रको जग्गामा रहेका वन सम्पदामा प्रतिकूल असर पर्ने कुनै कार्य नगर्नु, नगराउनु, त्यस स्थानमा रहेका रूख विरुवा नकाट्नु, वन्यजन्तुलाई हानी नोक्सानी हुने कार्य नगर्नु नगराउनु त्यो वनक्षेत्र हाल यथास्थितिमा संरक्षित रुपमा राख्नु भनी सर्वोच्च अदालत नियमावली, २०७४ को नियम ४९ (१) (क) बमोजिम प्रत्यर्थीहरुले नाममा अन्तरिम आदेश जारी गरिएको छ, आदेशमा भनिएको छ। सर्वोच्चले रिट निवेदन उपरको सुनुवाइ टुङ्गो नलागेसम्मका लागि त्यस जग्गामा मेडिकल स्थापना नगर्न आदेश दिएको हो। प्रस्तावित मेडिकल कलेजका लागि १०५ हेक्टर वन क्षेत्रका ५६८१ रुख कटान गर्नुपर्ने तथ्य खुल्न आएको पाइयो भन्ने आदेशमा उल्लेख छ। सर्वोच्चले निश्चित योजना र कार्यक्रमको अभाव रहेको यस अवस्थामा अहिले रूख कटान गर्ने कार्य गरिएमा अपुरणीय रूपमा वातावरणीय क्षती हुन जाने अवस्था देखिएकाले सुविधा सन्तुलनका दृष्टिले हेर्दा अन्तरिम आदेश जारी गर्नु मनासिव देखिएको भन्दै आदेश दिएको छ। यस रिटमा वादीको तर्फबाट अधिवक्ताहरू पंकज कुमार कर्ण, केशरमणि अर्याल, उमेश प्रसाद र मोहना अन्सारीले बहस गरेका थिए भने विपक्षीको तर्फबाट मधेश प्रदेश सरकारको मुख्यमन्त्री तथा मन्त्रिपरिषदको कार्यालय र उद्योग, पर्यटन तथा वन मन्त्रालयको तर्फबाट मुख्य न्यायाधिवक्ता दीपेन्द्र झा र नेपाल सरकारको तर्फबाट सहन्यायाधिवक्ता लोकराज पराजुलीले बहस गरेका थिए। संघ सरकारले आर्थिक वर्ष २०७३०७४ को नीति तथा कार्यक्रममा मुलुकका सातवटै प्रदेशमा एक एकवटा मेडिकल कलेज स्थापना गर्ने अवधारणाअनुसार मधेश प्रदेशमा बर्दिबास मेडिकल कलेज निर्माण गर्ने तय भएको थियो।"
ठूलोखोला जलविद्युत आयोजना : ईआईए स्वीकृत बिनै धमाधम निर्माण,"बेनी : म्याग्दीको रघुगंगा गाउँपालिका७ र ८ को भूगोलमा संयुक्त उर्जा प्रालिले मनोमानी दंगले प्रक्रिया मिचेर जलविद्युत आयोजना निर्माण गरिरहेको छ। २१३ मेगावाट क्षमताको ठूलाखोला जलविद्युत आयोजना वातावरणीय प्रभाव मूल्याङ्कन प्रतिवेदन (ईआईए) स्विकृत नगराई निर्माण कार्य अघि बढाएको पाइएको हो। वातावरण संरक्षण ऐन २०७६ को दफा ३ मा राष्ट्रिय गौरवको आयोजनाले पनि विकास निर्माणका कार्य गर्दा वातावरणीय प्रभाव मूल्यांकन प्रतिवेदन (ईआईए) वन तथा वातावरण मन्त्रालयबाट स्वीकृत गराउनुपर्ने व्यवस्था छ। ईआईए स्वीकृति, वन क्षेत्रको जग्गा भोगाधिकार, रुख हटाउने स्विकृति, वन तथा वातावरण विभागसँग सम्झौता र डिभिजन वन कार्यालयसँग पूर्वसहमति लिनुपर्ने लगायत प्रक्रिया पूरा गर्नुपर्छ। वन डिभिजन कार्यालय म्याग्दीका निमित्त प्रमुख मनोज रानाभाटले ठूखोला जलविद्युत आयोजना ईआईए स्विकृत नगरि निर्माण अघि बढाएको पाइएको बताए। अनुगमनका क्रममा वन क्षेत्रमा बाटो, पुल, सुरुङ खन्ने काम भैरहेको भेटियो, उनले भने सडक निर्माणमा प्रयोग भएका दुई वटा स्काभेटरको चावी र कागजात नियन्त्रणमा लिएका छौ। छानविन र अनुसन्धान भैरहेको छ। बन्दीघाटदेखि सुगरथलामा रहने बाँध निर्माण स्थलसम्म नौ किलोमिटर पहुँचमार्ग र छहरीमा वन्ने पावरहाउस जोड्ने राहुघाट नदीमाथि ३७ मिटर लामो बेलिब्रिज निर्माण गरिसकेको छ। आउटलेटबाट १०० मिटरभन्दा बढी सुरुङ खनिसकेको छ। एसएसएसएन साकुरा जेभीलाई सिभिल ठेकेदार छनौट गरेको छ। प्रतिक्रियाका लागि आयोजनाका जनसम्पर्क अधिकृत राम केसीलाई सम्पर्क गर्दा उनको मोवाइल स्विच अफ छ। अनुगमनबाट फर्कने क्रममा वन कर्मचारी चढेको गाडीलाई चिमखोलामा शनिबार करिब एक घण्टासम्म राकेर नियन्त्रणमा लिएको स्काभेटरको चावी र कागजात फिर्ता गर्न दवाव दिएका थिए। वातावरण ऐनको दफा १३ मा ईआईए स्वीकृत नगराई आयोजना कार्यान्वयन गरेमा त्यस्तो आयोजनालाई तत्काल रोक लगाउन सक्ने प्रावधान छ। ऐनको दफा ३५ मा ईआईए स्वीकृत नगराई निर्माण गर्ने र ईआईएविपरीत निर्माण गर्नेउपर ५० लाखसम्म जरिवाना हुने व्यवस्था छ। राष्ट्रिय गौरवको जलविद्युत् आयोजना सञ्चालन गर्नुअघि वन ऐन २०७६ को दफा ४१ र ४२ अनुसार सरकारसँग स्वीकृत लिनुपर्ने तथा खरिद नियमावलीको छैटौं संशोधनअनुसार प्रचलित कानुनअनुसार वातावरण अध्ययन प्रतिवेदन स्वीकृत नगराई बोलपत्र आह्वान गर्न नपाइने व्यवस्थासमेत आयोजनाले मिचेको छ। संरक्षण क्षेत्र व्यवस्थापन नियमावली २०५३ को नियम १६ मा संरक्षण क्षेत्रभित्र अनुमति नलिई कुनै पनि व्यक्तिले रूख, बिरुवा, झाडी वा अन्य कुनै वन पैदावार काट्न, ढाल्न, हटाउन, छेक्न, वन पैदावार नाश हुने कुनै काम गर्न वा हानिनोक्सानी गर्न नपाउने व्यवस्था छ। तर सडक लगायत संरचना निर्माणका क्रममा करिब ४०० रुख काटिएका सहायक वन अधिकृत क्षेत्रीले बताए। ईआईए स्वीकृत नगराई आयोजना निर्माण गरेको उजुरी परेपछि वन डिभिजनले स्थलगत अगुमगन गरी छानविन थालेको उनले बताए। अनुगमनमा पुगेका वन डिभिजनका कर्मचारीसँग आयोजनाका कर्मचारीले ईआईए प्रतिवेदन स्वकृतिको प्रक्रियामा रहेको बताएका थिए। आयोजनाले प्रयोग गर्ने सरकारी जग्गा बराबरको जग्गा खरिद गरेर उपलब्ध गराई त्यहाँ काटिने प्रति एक बराबर दश वटाका दरले रुख रोपेर ५ वर्षसम्म स्याहारसम्भार गर्नुपर्ने नीतिगत व्यवस्था पनि उल्लङ्घन गरेको छ। भौगोलिकरुपमा बिकट र दुर्गम क्षेत्रमा बस्तीदेखि टाढा अवस्थित आयोजनाको दुई वर्षअघिदेखि पहुँचमार्ग निर्माण थालिएको थियो। विद्युत विकास बिभागका अनुसार राहुघाट र सहायक खोलामा १४६८ मेगावाट क्षमताका चार वटा जलबिद्युत आयोजनाले निर्माणको अनुमति लिएका छन्। ५५ मेगावाट क्षमताको १ वटा आयोजनाले निर्माणको अनुमति मागेको छ। २४६५ मेगावाट क्षमताका ३ वटा आयोजना सर्बेक्षणका क्रममा छन्।"
रत्नेचौरमा धार्मिक महोत्सव,"बेनी : म्याग्दीको बेनी नगरपालिका१ मा सोमबारदेखि रत्नेचौर धार्मिक महोत्सव सुरु भएको छ। परम वैदिक सनातन धार्मिक आश्रममा अवस्थित श्रीलक्ष्मी हरी मन्दिरमा फागुन ३० गतेसम्म सञ्चालन हुने महोत्सवको गण्डकी प्रदेशका मुख्यमन्त्री कृष्णचन्द्र पोखरेलले उद्घाटन गरेका हुन्। उद्घाटनपछि मुख्यमन्त्री पोखरेलले धार्मिक पर्यटनको विकासका लागि मुक्तिनाथ, लुम्बिनी, जनकपुरधाम र बिन्धबासिनीलाई समेटेर धार्मिक सर्किट बनाउन लागिएको बताए। धार्मिक पर्यटक भित्र्याउनका लागि गण्डकी, लुम्बिनी र मधेश प्रदेशको सर्किट बनाउन लागिएको हो, उनले भने धार्मिक स्थलहरुलाई हवाई र सडक मार्गबाट जोड्न प्राथमिकता दिएका छौ। धार्मिक पर्यटनको विकासका लागि शनिबारदेखि पोखराजनकपुरधाम हवाई उडान सुरु गरिएको र मधेश प्रदेशको भ्रमण गरेर आएको पोखरेलले बताए। निर्माणाधिन कालिगण्डकी कोरीडोर सडकलाई पूर्णता दिने र कोरला नाका खुलाएर चिनका वौद्धधर्मावलम्बीलाई लुम्बीनी तथा भारतका हिन्दुधर्मावलम्बीलाई मुक्तिनाथ भित्र्याउने योजना सुनाए। गण्डकीका पर्यटकीय र धार्मिक स्थलहरुलाई पनि एक अर्कासँग जोडेर विकास गर्न थालिएको बताए। हिमाल र मधेशको सम्बृद्धीमा एक अर्काको सम्बन्ध छ, पोखरेलले भने कालीगण्डकी सभ्यता गण्डकीको सम्बृद्धीको आधार हो। लक्ष्मीहरी मन्दिरको २५ औं रजत जयन्ती तथा संस्थापकचार्य जगतगुरु अनन्त श्री विभूषित श्रीपराङ्कुशाचार्य यतिराज जीयर स्वामीजी महाराजको नाक्षत्र शताब्दीको अवसरमा महोत्सव आयोजना गरिएको मुल आयोजक समितिका अध्यक्ष नेत्रबहादुर महतले बताए। लक्ष्मीहरी मन्दिरका संस्थापक जीयर स्वामीले रत्नेचौर मुक्तिक्षेत्रको प्रवेशद्धार भएकाले यसको धार्मिक र पर्यटकीय दुवै किसिमको महत्व भएको बताए। पौलत्स्य ऋषिले यही क्षेत्रमा तपस्या गरेका हुन, उनले भने रत्नेचौर मुक्तिनाथको दैलोको बत्ति जस्तै हो। आफू र आफ्नो ठाउँको पहिचान गर्नुपर्ने बताउदै जीयर स्वामीले सामूहिक भावनाले सबैको भलो हुने बताए। रत्नेचौर क्षेत्रमा रहेको धार्मिक महत्वलाई उजागर तथा प्रचार प्रसार र लक्ष्मीहरी मन्दिरको चौतर्फि विकासका लागि महोत्सवले सहयोग पुग्ने अपेक्षा गरिएको वडा अध्यक्ष एवम् मुल आयोजक समितिका बरिष्ठ उपाध्यक्ष टेकबहादुर रावलले बताए। तोरीवारीका कारण भाइरल बनेको रत्नेचौरमा धार्मिक पर्यटनको समेत सम्भावना छ, उनले भने महोत्सवले यहाँका धार्मिक महत्वको गरिमा बढाउन सहयोग पुग्ने हामीले विश्वास गरेका छौँ। भौगोलिक रुपमा रमणीय र मुक्तिनाथ प्रवेशद्धारको रुपमा रहेको रत्नेचौरको धार्मिक महिमालाई उजागर गर्न महोत्सव सहयोगी हुने जगतगुरु रामानुजाचार्य यतिराज स्वामी हिमालय बाबाजीले बताए। हिमालय बाबाजीको तत्वावधानमा महोत्सव सञ्चालन भएको हो। यहाँ बिस २०६६ र २०७५ मा पनि धार्मिक महोत्सव भएको थियो। पछिल्लो पटक मन्दिर परिसरमा आश्रम निर्माण भएको छ। रत्नेचौर र बाग्लुङको कुडुले जोड्ने ३५० मिटर लामो झोलुङ्गे पुल निर्माण भैरहेको छ। मन्दिर स्थापना भएको २५ बर्ष र मन्दिरका संस्थापकाचार्य १०० नक्षेत्र पार गरेको अवसरमा आयोजित महायज्ञमा संकलन हुने रकमलाई समेत यस क्षेत्रको धार्मिक पर्यटन पुर्वाधार निर्माणमा परिचालन गरिने मुल आयोजक समितिका उपाध्यक्ष चिरञ्जीवी बोगटीले जानकारी दिए। उद्घाटन कार्यक्रममा नेपाली काँग्रेसका गण्डकी प्रदेश सभापति शुक्रराज शर्मा, बेनी नगरपालिकाका प्रमुख हरिकुमार श्रेष्ठ, उपप्रमुख सञ्जु बरुवाल, नेकपा माओवादी केन्द्रका बेनी नगर अध्यक्ष सेरबहादुर केसी लगायतले बोलेका थिए। महोत्सव उद्घाटन गर्नुअघि हेलिकप्टरबाट पुष्पबृष्टि गरिएको थियो।"
"काठमाडौंको रामकोटमा एकै परिवारका ५ जना बेहोस भेटिए, एकको मृत्यु","काठमाडौं : काठमाडौंको नागार्जुन नगरपालिकास्थित रामकोटमा एकै परिवारका ५ जना बेहोस अवस्थामा भेटिएका छन्। तीमध्ये एक जनाको मृत्यु भएको महानगरीय प्रहरी परिसर काठमाडौंका एसएसपी सुदिप गिरीले जानकारी दिए। चार जनाको गम्भीर अवस्थामा स्वयम्भूस्थित मनमोहन अस्पतालमा उपचार भइरहेको छ। घटनास्थलमा विषका बोतल भेटिएकाले सामुहिक आत्महत्याको प्रयास गरेको हुनसक्ने प्रहरीले अनुमान गरेको छ। घटनाका विषयमा अनुसन्धान भइरहेको एसएसपी गिरीले बताए। सोमबार नै ललितपुर कोन्जोसोम गाउँपालीका ४ नल्लुमा एकै परिवारका चारजना मृत भेटिएको महानगरीय परिसर ललितपुरका प्रवक्ता शिद्धिविक्रम शाहले अन्नपूर्णलाई बताए। एक नाबालकको भने उपचारका क्रममा मृत्यु भएको हो। अर्का एकजनाको उपचार भइरहेको छ। प्रवक्ता शाहका अनुसार मृत्यु हुनेमा घरमुली ५५ वर्षीया काइली स्याङताङ, २२ वर्षीया बुहारी सुस्मा स्याङताङ, ९ वर्षका नाती आसिस, ५ वर्षीय नातिनि आस्मा र २ दिनका नाबालक हुन्। नाबालकको उपचारका क्रममा पाटन अस्पतालमा मृत्यु भएको हो। सुस्मा दुई दिनकी सुत्केरी थिइन्। गए राती खाना खाएर कोइला बालेर सुतेकाले निस्सासिएर मृत्यु भएको हुनसक्ने प्रहरीको अनुमान छ।"
पल शाह प्रकरण: एक युट्युबर पक्राउ,काठमाडौं: अभिनेत्री रेखा थापाको जाहेरीमा एक जना युट्युबर पक्राउ परेका छन्। युट्युबमार्फत् गाली गलौज गरेको भन्दै प्रहरीको साइबर व्युरोले २१ वर्षीय राहुल थापा मगरलाई काठमाडौंबाट पक्राउ गरेको हो। थापाले सेलेब नेपाल नामक युट्युब च्यानलमा भिडियो बनाइ अभिनेत्री थापालाई गाली गलौज गरेका थिए। गुल्मीको मदाने गाउँपालिका निवासी उनलाई अदालतले ५ दिन थुनामा राख्न अनुमति दिएको वरिष्ठ प्रहरी उपरीक्षक एवं साइबर व्युरो प्रवक्ता नविन्द्र अर्यालले अन्नपूर्णलाई बताए। केही दिनअघि पल शाह प्रकरणमा अभिव्यक्ति दिएकी अभिनेत्री थापामाथि युट्युबरहरुले गाली गलौज गरेका थिए। गाली गलौजपछि अभिनेत्री थापाले साइबर ब्युरोमा उजुरी दिएकी थिइन्।
अश्लिल तस्बिर हाल्ने युवकलाई प्रहरीले समात्यो,"काठमाडौं: सामाजिक सञ्जालमा नाबालिगको अश्लिल तस्बिर पोस्ट गर्ने एक जना पक्राउ परेका छन्। अश्लिल तस्बिर र स्टाटस लेखेको भन्दै प्रहरीले २९ वर्षीय दिपु भनिने विकास महर्जनलाई पक्राउ गरेको हो। ललितपुर महानगरपालिका२१ का २९ वर्षीय महर्जनले एक नाबालिगको अश्लिल तस्बिर फेसबुकमा हालेको साइबर व्यूरो काठमाडौंका प्रवक्ता एवं सूचना अधिकारी नविन्द अर्यालले जानकारी दिए। उनलाई विद्युतीय कारोबार ऐन, २०६३ अन्तर्गतको कसुर गरेको अर्यालले बताए। उनलाई जिल्ला अदालत काठमाडौंको आदेशमा प्रहरीले पाँच म्याद थप गरी अनुसन्धान गरिरहेको छ।"
वडा कार्यालय भवन तथा सभाहलको उद्धाटन,"सन्धिखर्क : सन्धिखर्क नगरपालिका४ को वडा कार्यलय भवन तथा सभाहलको उद्धाटन गरिएको छ। सन्धिखर्क नगरपालिकाको आर्थिक सहयोगमा निर्माण सम्पन्न भएको सभाहलको जिल्ला समन्वय समिति प्रमुख पिताम्वर शर्मा र वडा कार्यालय भवनको नगर प्रमुख कमलप्रसाद भुसालले उद्धाटन गरेका हुन्। वडा कार्यालय भवन निर्माण गर्न नि:शुल्क जग्गा दान गर्नुहुने जग्गादाता सिद्धिप्रसाद भट्टराई, तारा भट्टराईलगायतलाई सम्मानपत्र, दोसल्ला, फुलमाला र अबीरले सम्मान गरिएको छ। सोही कार्यक्रममा भवन निर्माण गर्ने अर्घाखाँची पुस्पा जेभीका कृष्ण बस्याललाई पनि दोसल्ला र सम्मान पत्रले सम्मान गरिएको छ। १ करोड ३७ लाख ५ हजारको लागतमा वडा कार्यालय भवनको निर्माण भएको हो। कार्यकर्मको उद्धाटन गर्दै जिल्ला समन्वय समिति प्रमुख पिताम्बर शर्माले विकास निर्माणका काममा स्थानीयले निगरानी गर्नुपर्ने बताए। उनले जनप्रतिनिधिहरु सबैको साझा ब्यक्ति भएकाले सोही अनुसार काम गर्नु पर्ने बताएका छन्। सन्धिखर्क नगरपालिकाका नगर प्रमुख कमलप्रसाद भुसालले जनताको घरदैलोमा सिंहदरबारको नारालाई सार्थकता दिने गरी नगरपालिकाले काम गरिररहेको बताए। कृषि र पर्यटनलाई प्राथमिकतामा राखेर भौतिक पूर्वाधार निर्माणका कामहरुलाईसंगै लगेको बताउदै जनताले देखिनेगरी सन्धिखर्क नगरपालिकामा काम भैरहेको बताए।"
चिकित्सकको लापर्बाहीले पेट भित्रै सुई र धागो छोडियो,रौतहट : चिकित्सकको लापर्बाहीको कारण सुत्केरी महिलाको पेटमा टांका लगाउने सुई फेला परेको छ। रौतहटको दुर्गाभगवती गाउँपालिका १ छतवनाटोलका जितेन्द्र महतोकी १९ वर्षिया श्रीमती अम्बिका महतोको अप्रेसन गर्ने क्रममा पेटभित्र दुईवटा टांका लगाउने सुइ र धागो चिकित्सकले छुटाएका छन्। प्रसुति गराउन अम्बिकालाइ आइतबार राति गंगापिपरामा रहेको स्वास्थ्य केन्द्रमा लगिएकोमा अप्रेसन गर्दा सुई पेटमा छुटेको अम्बिकाका श्रीमान जितेन्द्र महतोले बताए। स्वास्थ्य केन्द्रका डासंजित कुमार साह नेतृत्वको स्वास्थ्यकर्मीको टोलीले उनको अप्रेसन गरेको थियो। अप्रेसन गरेको केही समयपछि सुत्केरी महिलाको पेट दुख्नथालेपछि उनलाइ चन्द्रनिगाहपुरमा रहेको चन्द्रपुर अस्पतालमा ल्याइएको थियो। हाल महिलाको पेटमा रहेको सुई धागो निकालिएको र बिरामीको अवस्था सामान्य रहेको चन्द्रपुर अस्पताल प्रालिका प्रमुख डाक्टर सुभाष कुमार चौधरीले जानकारी दिए।
"अख्तियारमा सबैभन्दा बढी उजुरी संघीय मामिलासम्बन्धी, दोस्रोमा शिक्षा क्षेत्र","काठमाडौं: अख्तियार दुरुपयोग अनुसन्धान आयोगले जारी आर्थिक वर्षमा ७ हजार बढी उजुरीको फर्स्यौट गरेको छ। सोमबार आयोजित पत्रकार सम्मेलनमा कूल १६ हजार १६३ उजुरीमध्ये ७ हजार ५२० उजुरीको प्रारम्भिक छानबिनबाट फर्स्यौट गरेको जनाएको छ। यो कूल उजुरीको ४६५३ प्रतिशत हो। आर्थिक वर्ष २०७८०७९ मा आयोगको केन्द्रीय कार्यालय र मातहतका कार्यालयहरूमा गरी जम्मा ८,०७० उजुरीहरू विभिन्न माध्यमबाट प्राप्त भएको जनाइएको छ। अघिल्लो आर्थिक वर्षबाट जिम्मेवारी सरेर आएका ८,०९३ उजुरीहरू समेत गरेर कारबाही गर्नुपर्ने जम्मा उजुरीको संख्या १६,१६३ रहेको आयोगले जनाएको छ। प्रारम्भिक छानबिनबाट फर्स्यौट भएका उजुरीहरुमध्ये २२५ वटा उजुरीउपर विस्तृत अनुसन्धान गर्ने निर्णय गरिएको, २,०९८ उजुरी तामेली गरिएको, १५६ उजुरीउपर सुझाव दिई तामेली गरिएको र ५,०४१ उजुरीउपर कानुनबमोजिम अन्य आवश्यक कारबाही गरिएको आयोगले जनाएको छ। उजुरीहरूको संख्या हेर्दा सबैभन्दा बढी संङ्घीय मामिला (स्थानीय तह समेत) सँग सम्बन्धित ३३४६ प्रतिशत उजुरी रहेका छन् भने त्यसपछि क्रमश: शिक्षा क्षेत्रअन्तर्गत (स्थानीय तहसमेत) १५७० प्रतिशत, भूमि प्रशासनसँग सम्बन्धित ८१७ प्रतिशत, वन तथा वातावरण क्षेत्रअन्तर्गत ४३९ प्रतिशत, स्वास्थ्य तथा जनसंख्यासँग सम्बन्धित ३६४ प्रतिशत, भौतिक पूर्वाधार तथा यातायातसँग सम्बन्धित ३५७ प्रतिशत, गृह प्रशासनसँग सम्बन्धित २९३ प्रतिशत, ऊर्जा, जलस्रोत तथा सिंचाइ क्षेत्रअन्तर्गत २९२ प्रतिशत र अर्थमन्त्रालयसँग सम्बन्धित १६४ प्रतिशत उजुरी रहेका छन्। त्यस्तै, नक्कली शैक्षिक प्रमाणपत्रतर्फ ७६६ प्रतिशत, गैरकानुनी सम्पत्ति आर्जनतर्फ ४३२ प्रतिशत र अन्य निकायक्षेत्रअन्तर्गत् ११६० प्रतिशत उजुरीहरू रहेका छन्।"
विद्युत प्राधिकरणका सवस्टेशन प्रमुखविरुद्ध मुद्दा,काठमाडौं : नेपाल विद्युत प्राधिकरण ग्रिड महाशाखा पाटनका सवस्टेशन (प्रमुख) सुपरभाइजर सोमप्रसाद पहाडीविरुद्ध मुद्दा दायर भएको छ । अख्तियार दुरुपयोग अनुसन्धान आयोगले घुस मुद्दामा पहाडीविरुद्ध सोमबार विशेष अदालतमा आरोपपत्र दायर गरेको हो । उनले बिजुलीको पोल सार्नमा सहयोग गर्ने भन्दै सेवाग्राहीसँग घुस लिएको बताइएको छ। अख्तियारले पहाडीलाई १ लाख ४० लाख घुस लिदालिदै पक्राउ गरेको थियो। उनीहरुविरुद्ध भ्रष्टाचार निवारण ऐन बमोजिम सजायको मागदावीसहित विशेष अदालतमा आरोपपत्र दायर गरिएको अख्तियारले जनाएको छ।
कर्णालीमा प्रादेशिक विमानस्थलको खोजी,"सुर्खेत : कर्णालीमा प्रादेशिकस्तरको विमानस्थलका लागि नयाँ विकल्पको खोजी सुरु भएको छ। हाल कर्णालीमा छोटा धावनमार्ग भएका र साँघुरा विमानस्थल छन्। जसले गर्दा धेरै सिट क्षमता भएका जहाज अवतरण गर्न सक्दैनन्। यही समस्या समाधानका लागि प्रदेश स्तरको ठूलो विमानस्थलको खोजी गर्न लागिएको हो। भौगोलिक विकटताका कारण प्रदेश राजधानीमा रहेको सुर्खेत विमानस्थल एकमात्र विकल्प थियो। केन्द्र र प्रदेश सरकारले अघिल्लो आर्थिक वर्षमा सुर्खेत विमानस्थल विस्तारका लागि बजेट नै विनियोजन गरेका थिए। तर स्थानीय बासिन्दाको असहमतिका कारण काम अगाडि बढ्न सकेन। यो विमानस्थल विस्तारका लागि स्थानीय बासिन्दासँग सहमति जुट्न नसकेको, आर्थिकरुपमा पनि खर्चिलो र दिर्घकालीनरुपमा समस्याको समाधान नहुने भएपछि प्रदेश सरकारले अब नयाँ विमानस्थलको खोजी गर्ने भएको हो। स्थानीय नागरिक, जनप्रतिनिधि, प्रदेश सरकार र सुर्खेत नागरिक उड्डयन प्राधिकरणबीच विमानस्थल विस्तारबारे आइतबार मात्र छलफल भएको थियो। उक्त छलफलमा अब सुर्खेत विमानस्थल विस्तार नगर्ने निस्कर्ष निकालिएको हो। बरु नयाँ स्थानमा ठूलो क्षमताको विमानस्थलको खोजी गर्ने सहमति जुटेको छ। सुर्खेत विमानस्थल विस्तार गर्दा आर्थिक र प्राविधिक रुपले दीर्घकालीन देखिएन नागरिक सरोकार समितिका संयोजक टिकाराम आचार्यले भने, अब विमानस्थलको विकल्प खोज्ने सहमति भयो। विस्तार गर्दा पनि यो विमानस्थलबाट दीर्घकालीन समाधान नहुने भएकाले नयाँ विकल्प खोज्ने सहमति भएको उनको भनाइ छ। अहिलेको योजनाअनुसार विमानस्थल विस्तार गर्दा दीर्घकालीन नहुने भयो, दुईचार वर्षपछि फेरि विस्तार गर्नुपर्ने देखियोवीरेन्द्रनगर नगरपालिका वडा नं १२ का वडाध्यक्ष लोकप्रसाद चालिसेले भने, यहीकारण अब प्रादेशिक विमानस्थलका लागि नयाँ विकल्प खोज्ने सहमति भएको छ। सुर्खेत विमानस्थलको धावनमार्गको लम्बाई हाल एक हजार दुई सय ५५ मिटर मात्र छ। विस्तार गरेर धावनमागलार्ई एक हजार पाँच सय ५५ मिटर बनाउने योजना थियो। विस्तार गर्दा पनि ठूला जहाजका लागि उपयुक्त नहुने, विमानस्थल विस्तार तथा प्रभावित क्षेत्रका नागरिकलाई मुआब्जा बाँड्न मात्रै साढे नौ अर्ब रूपैयाँ खर्च हुने देखिएपछि विमानस्थल विस्तारको योजनाबाट सरकार पछाडि हटेको हो। धावनमार्ग छोटा र साँघुरा भएकै कारण हाल कर्णालीमा ठूला जहाजले उडान भर्न सकेका छैनन्। ठूला जहाजले सेवा नदिँदा कर्णालीवासीले महंगो शुल्कमा काठमाडौंसुर्खेत आउजाउ गर्नु परिरहेको छ। यही समस्या समाधानका लागि भन्दै कर्णालीमा ठूला जहाज अवतरण गराउने बहस चल्दै आएको छ। तर प्रादेशिक स्तरको विमानस्थलका लागि उपयुक्त स्थान र जग्गा भेटिएको छैन। मुख्यमन्त्री जीवनबहादुर शाहीले प्रादेशिक विमानस्थलका लागि अब विकल्प खोजिने बताए। कर्णालीमा कम्तिमा एउटा ठूलो विमानस्थल आवश्यक छ उनले भने, अब सरकारले नयाँ विकल्प खोज्छ। उनले सकेसम्म अब नयाँ ठाउँमा विकल्प खोज्ने र विकल्प नै नभएको अवस्थामा सबैको सहमतिमा पुनः सुर्खेत विमानस्थललाई नै विस्तार गर्नेगरी योजना ल्याउन सकिने बताए। देशका अन्य स्थानसँग कर्णालीको सहज हवाइ सेवाको पहुँच विस्तारका लागि पनि प्रादेशिक विमानस्थल अनिवार्य भएको उनको भनाइ छ।"
'जब सेन्टर' खोलेर जागिर लगाइदिने भन्दै ठग्ने ९ जना पक्राउ,"काठमाडौं : जागिर लगाइदिने भनि जब सेन्टरको नाममा ठगि गर्ने गिरोहका ९ जना पक्राउ परेका छन्। काठमाडौं उपत्यकाका विभिन्न ठाउँहरु जब सेन्टरहरु स्थापना गरी विभिन्न काममा जागिर लागईदिने बहानामा ठगी गरेको उजुरी परेपछि प्रहरीले सो कार्यमा ठगी गर्ने ९ जनालाई पक्राउ गरेको जनाएको छ। विभिन्न स्थानहरुमा जब प्लेसमेन्ट कम्पनीहरु दर्ता गरेर उनीहरुले सामाजिक सञ्जाल फेसबुक, टीकटक, पत्रपत्रिका, प्रचारपम्पलेटका माध्यमबाट घरमै बसी जागिर मिल्छ भनि प्रचारप्रसार गर्ने तथा जागिरका लागि जब सेन्टरको सम्पर्कमा आउने व्यक्तिहरुलाई फाराम भर्न भनि ३०० देखि रु ५०० सम्म फाराम चार्ज तथा १ हजार देखि ६ हजारसम्म जब ग्यारेन्टि शुल्क लिने गरेको पनि प्रहरीले जनाएको छ। त्यस्तै कुनै एक जब सेन्टरमा फाराम दर्ता गरिसकेको व्यक्तिलाई तपाईंको जागिर पक्का भईसकेको छ भनि एक जब सेन्टरबाट अर्को जब सेन्टरमा पठाई त्यहाँ समेत फाराम शुल्क असुल्ने गरेको पाईएको प्रहरीले जनाएको हो। यसरी पक्राउ पर्नेमा नयाँ बानेश्वरस्थित जब प्लेसमेन्ट कम्पनीका सञ्चालक २६ वर्षिय अमर पाण्डे, पेप्सिकोला बस्ने ३२ वर्षिय तिलकराम पाण्डे, २२ वर्षिय आनन्द मरहठ्ठा, कोटेश्वरस्थित एक प्लेसमेन्ट कम्पनीका सञ्चालक २३ वर्षिय विवेक यादव, कपनका अर्का कम्पनी सञ्चालक २८ वर्षिय अश्विन राई रहेका छन्। यस्तै कोटेश्वरस्थित सिन्धु रोजगारी सेवाका सञ्चालक २२ वर्षिय घनश्याम पहाडी, चाबहिलस्थित प्राश्ना जब ईन्टरनेशनल मल्टिप्रपोज प्रालिका २५ वर्षिय सृजना लामिछाने, कोटेश्वरस्थित अर्का सञ्चालिका ४० वर्षिय ज्ञानु न्यौपाने र कोटेश्वरस्थित अनमोल जब मल्टिपल प्रालिका २२ वर्षिय रामवचन कुमार यावद पक्राउ परेको प्रहरीले जनाएको छ।"
मधेश भ्रमणको क्रममा मुख्यमन्त्री पोखरेलले गरे मटिहानी अवलोकन,"जनकपुरधाम : मधेश प्रदेशको भ्रमणमा आएका गण्डकी प्रदेशका मुख्यमन्त्री कृष्णचन्द्र नेपाली पोखरेलले नेपालकै सबैभन्दा पुरानो राजकीय संस्कृत माध्यमिक विद्धालयको अवलोकन गरेका छन्। तीन दिवसीय भ्रमणमा आएका मुख्यमन्त्री पोखरेल भ्रमणको तेश्रो तथा अन्तिम दिन सोमबार मटिहानी नगरपालिकामा भ्रमण गरेका हुन्। सोही क्रममा उनले लक्ष्मीनारायण मन्दिरमा पूजापाठ गर्नुका साथै लक्ष्मी सागरमा आरती गरेका छन्। राजकीय संस्कृत माध्यमिक विद्धालयको अवलोकन गरेका मुख्यमन्त्री पोखरेलले रुद्रीपाठमा सहभागी भएका थिए। मटिहानी पुगेका मुख्यमन्त्री पोखरेलसहितको टोलीलाई नगर प्रमुख हरिप्रसाद मण्डल, नेपाल उद्योग वाणिज्य महासंघका केन्द्रीय सदस्य विजय कुमार साह, महोत्तरी उद्योग वाणिज्य संघका अध्यक्ष मोहन प्रसाद गुप्ता लगायत स्थानीयहरुले स्वागत तथा सम्मान गरेका थिए। हवाई कनेक्टिभिटी अन्तर्गत शनिवारबाट जनकपुरधामदेखि पोखरासम्म सिधा हवाई सेवा शुभारम्भ भएपछि पोखराबाट आएको पहिलो फलाईटमा मुख्यमन्त्री पोखरेले १८ जनाको टोलीसहित मधेश भ्रमणमा आएका थिए। मधेश भ्रमणको क्रममा मुख्यमन्त्री पोखरेलले जनकपुरधामको जानकी मन्दिर, रेल्वे स्टेशन, धनुषाधाम, महोत्तरीको टुटेश्वरनाथ, सर्लाहीको मानव निर्मित नेपालकै सबैभन्दा ठूलो भरत ताल, पर्सा राष्ट्रिय निकुञ्ज लगायतका क्षेत्रको भ्रमण गरेका हुन्। तीन दिवसीय भ्रमण गरेर सोमबार उनी पूनः पोखरा फर्कने कार्यक्रम रहेको छ।"
मिथिला मध्यमा परिक्रमामा भारतीय महिलाको मृत्यु,जनकपुरधाम : मध्यमा मिथिला परिक्रमाको क्रममा एक भारतीय महिलाको मृत्यु भएको छ। परिक्रमाको क्रममा पदयात्रा गरेर जलेश्वर पडाव स्थल पुगेकी परिक्रमा यात्री भारतको विहार राज्य मधुवनी जिल्ला बासोपट्टीका राजेन्द्र साहकी श्रीमती ५० वर्षीया प्रमीला देवी साहको मृत्यु भएको हो । जिल्ला प्रहरी कार्यालय महोत्तरीका प्रहरी प्रवक्ता प्रहरी नायव उपरीक्षक प्रकाश विष्टले महोत्तरीकै मठिहानी पडाव स्थलबाट जलेश्वरको पुगेकी महिला जलेश्वर नगरपालिका वडा नं २ स्थित पोखरीमा नुहाउने क्रममा रिंगाटा लागेर बेहोस भएकी थिइन् । बेहोस भएकी साहलाई उपचारका लागि जलेश्वरस्थित शान्ति कम्युनिटी अस्पताल जलेश्वरमा लगेकोमा चिकित्सकले मृत घोषणा गरेको प्रवक्ता विष्टले बताए । शव पोस्टमार्टमका लागि जलेश्वर अस्पतालमा लगिएको र घटना सम्बन्धमा थप अनुसन्धान भइरहेको जिल्ला प्रहरी कार्यालय महोत्तरीले जनाएको छ । मिथिलाको महाकुम्भको रुपमा रहेको मिथिला मध्यमा परिक्रमा बिहीबारबाट सुरु भएको हो । जनकपुरधामस्थित अग्निकुण्डबाट किशोरीजी अर्थात माता जानकीको डोला र मिथिला बिहारी अर्थात् भगवान रामको डोलासँगै १५ दिनसम्म मिथिलाका विभिन्न धार्मिक स्थलहरुको परिक्रमा गर्ने गरिन्छ । नेपालकै सबैभन्दा लामो १५ दिने मिथिला मध्यमा परिक्रमाको क्रममा नेपाल र भारतका विभिन्न स्थानमा श्रद्धालुहरु पुग्ने गर्छन् । नेपालको धार्मिक ऐतिहासिक ठाउँहरुको १०७ किलोमिटर र भारतको २६ किलोमिटर गरी जम्मा १३३ किलोमिटर भूभागको यात्रा गर्नेछ । यसमा नेपाल तथा भारतका श्रद्धालु भक्तजनहरु पदयात्रा गर्ने गर्छन् ।
बस्ती जोगाउन ढुंगा हटाउँदै सेना,नुवाकोट : २०७२ सालको भूकम्पले जोखिमपूर्ण बनाएको दुप्चेश्वर गाउँपालिका१ नेगीस्थित भीमकाय ढुंगा नेपाली सेनाले हटाउन सुरु गरेको छ। भूकम्पले चिराचिरा पारेको नेगीगाउँमा उक्त ढुंगा खस्ने त्रास थियो। नेगीगाउँमा ४७ परिवार बस्छन्। ढुंगाको जोखिमका कारण स्थानीयले उक्त बस्ती सार्न माग गर्दै आएका थिए। भूकम्पले ढुंगा करिब एक हात सारेको र बस्तीमा खस्ने जोखिम रहेको दुप्चेश्वर गाउँपालिकाका अध्यक्ष योविन्द्रसिह तामाङले बताए। उक्त ढुंगा मानव बस्तीभन्दा पाँच सय मिटरमाथि छ। ढुंगा हटाउन हाल संघीय सरकारले २५ लाख र बागमती प्रदेश सरकारले २० लाख रुपैयाँ बजेट निकासा गरेको गाउँपालिका अध्यक्ष तामाङले बताए। ढुंगा फुटाउन आवश्यक उपकरण हेलिकप्टरमार्फत ल्याइसकिएको उनले जानकारी दिए। उक्त ढुंगा फुटाउन एक करोड रुपैयाँ आवश्यक पर्ने र नपुग रकम गाउँपालिकाबाट खर्च गरिने अध्यक्ष तामाङले बताए।
ललितपुरमा एकै परिवारका ५ जनाको मृत्यु,"ललितपुर : ललितपुर कोन्जोसोम गाउँपालीका ४ नल्लुमा एकै परिवारका चारजना मृत भेटिएका छन् । एक नाबालकको भने उपचारका क्रममा मृत्यु भएको हो। अर्का एकजनाको उपचार भइरहेको प्रहरीले बताएको छ। उनीहरु सबैजना सोमबार बिहान घरमै मृत अवस्थामा भेटिएको महानगरीय परिसर ललितपुरका प्रवक्ता शिद्धिविक्रम शाहले अन्नपूर्णलाई बताए। प्रवक्ता शाहका अनुसार मृत्यु हुनेमा घरमुली ५५ वर्षीया काइली स्याङताङ, २२ वर्षीया बुहारी सुस्मा स्याङताङ, ९ वर्षका नाती आसिस, ५ वर्षीय नातिनि आस्मा र २ दिनका नाबालक हुन्। नाबालको उपचारका क्रममा पाटन अस्पतालमा मृत्यु भएको हो। सुस्मा दुई दिनकी सुत्केरी थिइन् । घाइते अवस्थामा भेटिएका सुवासको पाटन अस्पतालमा उपचार भइरहेको छ । राती खाना खाएर कोइला बालेर सुतेकाले निस्सासिएर मृत्यु भएको हुनसक्ने प्रहरीको अनुमान छ । घटनाका विषयमा अनुसन्धान भइरहेको प्रवक्ता शाहले बताए । उनीहरु एउटै कोठामा सुतेका थिए । वडाध्यक्ष तीर्थ घलानेले घटनाबारे प्रहरीलाई जानकारी दिएका थिए ।"
चिकित्सा शिक्षा आयोगका पदाधिकारीलाई बर्खास्त गर्न सांसदहरुको माग,"काठमाडौं : सांसदहरुले चिकित्सा शिशा आयोगका पदाधिकारीलाई बर्खास्त गर्न माग गरेका छ्न् । संसद्को शिक्षा तथा स्वास्थ्य समितिमा सांसदहरुले पीडित विद्यार्थीको माग सम्बोधन गर्न वेवास्था गरेको भन्दै आयोगका पदाधिकारीलाई कारवाहीको माग गरेको हुन् । नोबेल मेडिकल कलेजले विद्यार्थीलाई 'टर्चर' दिँदै आएको छ । कलेजले छात्रबासमा नबसे अनुत्तीर्ण गराइदिने पीडित विद्यार्थीले बताएका छन्। कलेजले छात्रबास बनाउन धेरै खर्च लागेको र अनिवार्य बस्न भनेको हो । आयोगका उपाध्यक्ष प्राध्यापक डाश्रीकृष्ण गिरिले कलेजबाट विद्यार्थीलाई धम्की आएको गुनासो आएको बताए। उनले भने, 'कलेजले विद्यार्थीलाई होस्टेल नबसे ब्याक लाग्छ भनेर 'थ्रेट' दियो । त्यसपछि आइतबार कलेजका प्रतिनिधि, आयोग र शिक्षा मन्त्रालयका प्रतिनिधिबीच छ्लफल भयो । २५ गतेसम्म यो विषय सल्टाउने सहमति भएको छ ।' शिक्षा मन्त्रालयका सचिब हरि लम्सालले कलेजले विद्यार्थीका समस्या नसल्ट्याए कारवाही प्रक्रिया अघि बढ्ने बताए । एेन अनुसार छात्रबास एेच्छिक विषय हो । तर, नोबेलले अनिवार्य गरेको छ । पूर्वशिक्षा मन्त्री गिरिराजमणी पोख्रेलले कानुनी झन्झट खुकुलो बनाएर स्थानान्तरण गर्नुपर्ने बताए । सांसद जीवनराम श्रेष्ठले विद्यार्थीहरुलाई डरत्रास धम्की दिइनु आपत्तिजनक भएको बताए । उनले भने,' राज्य नै नभएको महशुस भयो । अतिरिक्त शुल्क नदिनेलाई टर्चर दिनु कति लज्जासपद विषय हो । आयोग मुकदर्शक बन्यो । उहाँहरुले पदीय जिम्मेवारीनै निर्वाह गर्नुभएन ।' उनले भने, 'विद्यार्थीको माग स्थानान्तरण गर्ने भन्ने छ । बरु कानुनी प्रावधान खुकुलो बनाएर हल गर्नुपर्यो।' सांसद योगेश भट्टराईले आयोग जबाफदेही हुनुपर्ने बताए । उनले भने, 'आयोग संवेदनसिल भएन, आयोगका पदाधिकारिलाई स्पष्टीकरण सोध्नुपर्छ । विद्यार्थीले प्रधानमन्त्री, शिक्षा मन्त्रीसँग गुनासो गरेका छ्न् । नोबेलमा पढ्ने वातावरण आयोगले गरिदिनुपर्छ । आयोगले पढ्ने व्यवस्थापन नोबेलमै गर्नुपर्छ । २६ गतेपछि सबै विद्यार्थीले नोबेलमा बसेको फोटो ल्याउनुस् । नोबेलमा अनुगमन गरिनुपर्छ ।' सांसद जीवनराम श्रेष्ठले विद्यार्थीहरुलाई डरत्रास धम्की दिइनु आपत्तिजनक भएको बताए । उनले भने,' राज्य नै नभएको महशुस भयो । अतिरिक्त शुल्क नदिनेलाई टर्चर दिनु कति लज्जासपद विषय हो । आयोग मुकदर्शक बन्यो । उहाँहरुले पदीय जिम्मेवारीनै निर्वाह गर्नुभएन ।' सांसद नबिना लामाले विद्यार्थीको मागमा आयोग संवेदनशील नभएको बताइन् । उनले भनिन,'कलेज, आयोग र शिक्षा मन्त्रालयलाई कारबाही गर्नुपर्छ ।विद्यार्थीको भविष्यलाई सुरक्षित गरिनुपर्छ ।' नोबेलले अतिरिक्त शुल्क नबुझाएका विद्यार्थीलाई कक्षाबाट बञ्चित गराएको छ । आयोगको एकीकृत प्रवेश परीक्षाबाट योग्यता क्रममा परेर चिकित्सा शिक्षा अध्ययनका लागि अतिरिक्त शुल्क लिएको कुरा उठाउँदा जीवन सुरक्षित नरहने र राज्यका नीति नियम निर्देशन पालना नहुने भएकाले अन्यत्र सार्वजनिक शिक्षण संस्थामा स्थानान्तरणको माग गरेका छ्न् ।"
"लुक्ला विमानस्थल नजिकै आगलागी, सुर्के खोलाको पानी भरेर निभाउँदै सिम्रिक हेलिकोप्टर","काठमाडौं : सिम्रिक एयरको हेलिकोप्टरले सोलुखुम्बुको तेन्जिङ हिल्लारि विमानस्थल लुक्ला नजिकैको वनमा लागेको आगो निभाउन सुरु गरेको छ। फायर फाइटिङसहितको हेलिकोप्टर आगो निभाउन सोमबार बिहान लुक्ला गएको हो। स्थानीय सुर्के खोलाबाट पानी भरेर नक्चुङ वनमा लागेको आगो सिम्रिक एयरको हेलिकोप्टरले निभाउन थालेको छ। सोमबार बिहान धुवाँले गर्दा करिब १ घण्टा विमानस्थल नै बन्द भएको नागरिक उड्डयन प्राधिकरण लुक्लाले जनाएको छ। प्राधिकरण प्रमुख द्वारिका अछामीका अनुसार विमानस्थल नजिकैको जङ्गलमा लागेको आगोको धुवाँले धावन मार्ग नै ढाकेपछि विमानस्थल नै बन्द गरिएको हो। अहिले हावाका कारण धुवाँ अन्यत्र ड्राइभड भएकाले उडान भइरहेको उनको भनाइ छ। आगोका कारण सल्ला, उत्तिस लगायतका प्रजातिका बोटबिरुवाहरु धेरै मात्रामा नष्ट भइसकेको स्थानीयले बताएका छन्। लुक्ला विमानस्थल नजिकैको जङ्गलमा आगलागी, उडान प्रभावित"
जहाँ पुगे पनि बारपाककै माया,"बारपाक : गोरखा बारपाकका ६३ वर्षका मीनबहादुर घले ब्रिटिस सेनामा १९ वर्ष काम गरी निवृत्त भए। त्यसपछि स्थायी आवासीय सुविधा पाएर बेलायत बसेको पनि १४ वर्ष बित्यो। तर, उनले बारपाकमा करोडभन्दा धेरै खर्च गरेर सुविधासम्पन्न घर बनाए। बिगत चार महिनादेखि उनी परिवारसहित यही घरमा बस्छन्। जलविद्युत् उद्यमी वीरबहादुर घले बिगत ३० वर्षदेखि काठमाडौंमै व्यस्त छन्। काम विशेषले वर्षमा धेरै पटक देश तथा विदेश आउजाउ गरिरहनुपर्छ। उतै बन्दोबस्तीसहित घरजम छ, तर सबै काम थाती राखेर पनि उनी नियमित बारपाक आउजाउ गर्छन्। गाउँ आउँदा बस्नका लागि उनले अहिले सुविधासम्पन्न पक्की घर बनाउँदैछन्। सहरको रहरले गाउँ खण्डहर भएका धेरै उदाहरण छन्, तर बारपाकमा त्यस्तो छैन। देशका ठूला सहर र देशबाहिर बसोबास गर्ने बारपाकीको संख्या सरोबरी छ। कामको सिलसिलामा जहाँ गए पनि, जहाँ बसे पनि उनीहरू पलायन भएका छैनन्। गाउँसित नियमित जोडिन्छन्। भूकम्पले तहसनहस बनाएका सबै घर उनीहरूले लाखौं, करोडौं खर्च गरेर पुनर्निर्माण गरिसकेका छन्। चर्नका लागि जहाँ पुगे पनि बुढेसकालमा गाउँको मोहले फर्किने परम्परा रहेको मीनबहादुर घले बताउँछन्। चार वर्षअघि बुबा बित्नुभयो। साथमा ८३ वर्षको आमा हुनुहुन्छ। उहाँले गाउँमै फर्कौं भन्नुभयो। त्यसैले फर्किएका हौं, उनी भन्छन्, मेरो काठमाडौंमा पनि घर छ। यूकेमा पनि घर छ। छोराछोरी उतै पढ्छन्। तर म बारपाकमै आएको छु। सेनामा काम गरुञ्जेल पनि नियमित रूपमा जन्मथलो आउजाउ गरिरहेको उनको अनुभव छ। कामको सिलसिलामा जुन देशमा गए पनि गाउँ फर्कने हाम्रो गाउँको चलनै हो, उनी भन्छन्।"
नक्चुङ वनमा आगलागी : बस्तीमा फैलिने जोखिम टर्यो,"सोलुखुम्बु : सोलुखुम्बुको तेन्जिङ हिल्लारी विमानस्थल लुक्ला नजिकैको वनमा लागेको आगो स्थानीय बस्तीमा फैलिनबाट रोकिएको छ। सिम्रिक एयरको हेलिकोप्टर सोमबार बिहानै आगो नियन्त्रण गर्न लुक्का गएको थियो। हेलिकोप्टरले स्थानीय सुर्के खोलाको पानी ल्याएर खन्याएपछि स्थानीय बस्तीतिर आगो फैलिन रोकिएको हो। आगो नियन्त्रण गर्न फायर फाइटरसहितको सिम्रिक एयरको हेलिकोप्टर आगलागी क्षेत्रमा खटिएको थियो। आइतबार रातीदेखि लुक्ला नजिकैको नक्चुङ वनमा आगो लागेको थियो। आगलागी भएको वन क्षेत्रबाट निस्केको धुवाँका कारणा बिहान करिब १ घण्टा विमानस्थलको उडान प्रभावित भयो । हावाका कारण धुवाँ अन्यत्र गएपछि उडान सुचारु भएको थियो। आगलागीबारे अनुसन्धान भइरहेको बताइएको छ। लुक्ला विमानस्थल नजिकैको जङ्गलमा आगलागी, उडान प्रभावित लुक्ला विमानस्थल नजिकै आगलागी, सुर्के खोलाको पानी भरेर निभाउँदै सिम्रिक हेलिकोप्टर लुक्ला विमानस्थल नजिकैको वनमा लागेको आगो हावाका कारण झनै फैलियो"
महंगी नियन्त्रणको तयारी थाल्न उद्योगी व्यवसायीको आग्रह,"विराटनगर : उद्योगी व्यवसायीले सम्भावित महंगी नियन्त्रणका लागि तयारी थाल्न सरकारलाई आग्रह गरेका छन् । मोरङ व्यापार संघद्वारा विराटनगरमा आइतबार आयोजित पत्रकार सम्मेलनमार्फत् उद्योगी व्यवसायीले युक्रेनरुस युद्धका कारण नेपालमा महंगी बढ्नसक्ने पूर्वानुमान गर्दै नियन्त्रणका लागि बेलैदेखि तयारी थाल्नुपर्ने सुझाव दिएका हुन् । महंगी नियन्त्रणका लागि सरकारले पहल नथाले अवस्था असामान्य बन्न सक्ने चेतावनी उनीहरुको छ । युक्रेन र रुस युद्धका कारण इन्धनको मूल्य अत्याधिक बढेको निस्कर्ष निकाल्दै उनीहरुले त्यसको प्रभाव अन्य क्षेत्रमा पनि पर्नसक्ने औंल्याएका छन् । उनीहरुले विश्वबजारमा २ महिना अघिसम्म प्रति ब्यारल ७२ पर्ने कच्चा तेलको मूल्य पछिल्लो समय १ सय २३ डलर पुगेको बताए । 'महंगीको मार, सरकार बनौं जिम्मेवार' भन्ने नाराका साथ आयोजित पत्रकार सम्मेलनमा उद्योगी व्यवसायीले महंगी नियन्त्रणका लागि तयारी थाल्न सरकारलाई विभिन्न सुझाव पनि दिएका छन् । मोरङ व्यापार संघका अध्यक्ष नवीन रिजालले युक्रेनरुस युद्धको प्रभाव नेपाली भान्सासम्म पर्ने भएकाले सरकारले अहिल्यैदेखि सतर्कता अपनाउन आवश्यक रहेको बताए । बजेट भाषणमार्फत भन्सार महशुल निर्धारण गर्ने परिपाटी अन्त्य गरी महंगीलाई ध्यानमा राखेर भन्सार महशुल घटबढको व्यवस्था सरकारले गर्नुपर्ने उनको भनाइ छ । 'विश्व बजारमा भएको मूल्यवृद्धिको असर भन्सार महशुलमा पर्छ,' रिजालले भने, 'भन्सार महशुल धेरै तिर्नु पर्दा उपभोक्ता मारमा पर्छन् ।' उनका अनुसार यसअघि १ सय रूपैयाँको सामानको भन्सार महशुल १० रूपैयाँ तिर्दै आएकोमा मूल्य बढेर १ सय ८० रूपैयाँ पुग्दा नेपाल ल्याउने क्रममा सोही अनुसारको महशुल बुझाउनुपर्ने अवस्था छ । महंगी अनुसार भन्सार शुल्क बुझाउने व्यवस्था भए उपभोक्तालाई राहत मिल्ने रिजालले बताए । बैंकले बढाएको ब्याजदरका कारण पनि महंगी बढ्दै गइरहेको संघका पूर्वअध्यक्ष प्रकाश मुन्दडाले बताए । संस्थागत बचतमा बैंकले दिने ब्याजलाई सीमित गर्दा उपभोक्तालाई सहुलीयत मिल्ने उनको भनाइ छ । संघका अर्का पूर्वअध्यक्ष पवनकुमार सारडाले खाने तेलको मूल्यवृद्धि हुने अवस्थामा रहेकाले राज्यले बेलैमा सचेत हुनुपर्ने बताए । तरलता अभावले व्यापारमा प्रभाव परेको बताउँदै उनले राज्यले निजी क्षेत्रका बारेमा पनि सोच्नुपर्ने उल्लेख गरे । पूर्वअध्यक्ष महेश जाजुले महंगी नियन्त्रणको प्रयास सरकारले नगरेमा जनतामाथि भार थपिने बताएका छन् । बैंकले संस्थागत बचतकर्तालाई दिने महंगो ब्याजदरलाई परिमार्जन गरे निजी क्षेत्र र जनताले राहत पाउने उनको दाबी छ । 'संस्थागत बचतकर्ता सञ्चयकोष, प्रहरी लगायत संगठनले बचत गर्दा ११ प्रतिशत ब्याजदर दिइन्छ,' जाजुले भने,' बचतकर्तालाई बढी ब्याज दिँदा ऋण लिनेहरु मारमा पर्छन् ।' उद्योगी व्यवसायीले महंगी नियन्त्रण गर्न सरकारले खाद्य संस्थान, साल्ट ट्रेडिङ, नेशनल ट्रेडिङ जस्ता सरकारी निकायमार्फत खाद्यवस्तुको व्यवस्थित भण्डारण गर्नुपर्ने, सबै वस्तुमा स्वदेशी आत्मनिर्भरता बढाउने नीति ल्याउनुपर्ने, स्वदेशी उद्योग र कृषकको संरक्षणका लागि ऋणमा अधिकतम ५७ प्रतिशत ब्याजदर कायम गर्नुपर्ने, बैंकले स्वदेशी उद्योग र कृषकलाई चाहिएजति ऋण सहुलियत दरमा प्राथमिकतासाथ उपलब्ध गराउनुपर्ने लगायतका सुझाव दिएका छन् । त्यस्तै, उत्पादन बढाउने रणनीति बनाउनुपर्ने, स्वदेशी उद्योगका लागि ५ वर्षीय नीति ल्याएर उद्योगहरुको स्थापना, संरक्षण र प्रवद्र्धन गर्ने तथा आयात प्रतिस्थापन गर्ने नीति लिनुपर्ने, उद्योगका लागि ५० प्रतिशत छुट र कृषकका लागि निःशुल्क विद्युत उपलब्ध गराउनुपर्ने, पेट्रोलियम पदार्थमा करको दर घटाउनु पर्ने, नीति निर्माण गर्ने सरकार र नीति पालना गराउने राष्ट्र सेवक कर्मचारीहरु जनताको समस्या प्रति संवेदनशील एवं उत्तरदायी हुनुपर्ने लगायतका सुझाव उनीहरुको छ ।"
"लुक्ला विमानस्थल नजिकैको जङ्गलमा आगलागी, उडान प्रभावित","सोलुखुम्बु : सोलुखुम्बुको तेन्जिङ हिल्लारि विमानस्थल लुक्ला नजिकैको एक वनमा भीषण आगलागी भइरहेको छ। लुक्ला नजिकैको नक्चुङ भन्ने स्थानको वनमा लागेको आगोको धुवका कारण आज बिहान करिब १ घण्टा विमानस्थल नै बन्द भएको नागरिक उड्डयन प्राधिकरण लुक्लाले जनाएको छ। प्राधिकरण प्रमुख द्वारिका अछामीका अनुसार विमानस्थल नजिकैको जङ्गलमा लागेको आगोको धुवाँले धावन मार्ग नै ढाकेपछि विमानस्थल नै बन्द गरिएको हो। अहिले हावाका कारण धुवाँ अन्यत्र ड्राइभड भएकाले उडान भइरहेको उनको भनाइ छ। खुम्बु पासाङ ल्हामु गाउँपालिका २ को नाक्चुङस्थित जङ्गलबाट गएरातिदेखि सुरु भएको आगो फैलदो अवस्थामा रहेको तारा एयर लुक्लाका स्टेसन इनचार्ज अमृत मगरले जानकारी दिए। आगो कसले र किन लगाए भन्नेबारे अनुसन्धान भइरहेको बताइएको छ। आगोका कारण सल्ला, उत्तिस लगायतका प्रजातिका बोटबिरुवाहरु धेरै मात्रामा नष्ट भइसकेको स्थानीयले बताएका छन्।"
"दमौली आगलागीः करोडौंको क्षति, यकिन विवरण आउन बाँकी","तनहुँ : जिल्लाको व्यास नगरपालिका ४ भोर्लेटारस्थित भुपाल हार्डवेयरको गोदामबाट अचानक सल्किएको आगोबाट करोडौंको क्षति भएको प्रारम्भिक अनुमान गरिएको छ । आगलागीबाट तनहुँ उद्योग वाणिज्य संघ दमौली बजार इकाईका सभापति भुपाल आलेको भुपाल हार्डवेयर र ज्योतिकुमार श्रेष्ठको ज्योति जनरल सप्लायर्समा ठूलो क्षति पुगेको छ । तनहुँ उद्योग वाणिज्य संघका अध्यक्ष पविन्द्रकुमार श्रेष्ठले करोडौंको क्षति भएको बताए । भुपाल हार्डवेयर र ज्योति जनरल सप्लायर्स मात्र १२ करोड बढीको क्षति भएको अनुमान छ। उनले भने,' अन्य साना पसल र छिमेकी घरहरुमा भएको क्षतिलाई हेर्दा २० देखि २२ करोड बढी क्षति भएको हाम्रो अनुमान हो , यकिन विवरण केहि दिनमा आउला ।' प्रहरी नायब उपरीक्षक युवराज खड्काले क्षतिको यकिन विवरण संकलन भइनसकेको बताए । 'क्षतिको पुरा विवरण प्राप्त भइसकेको छैन। अहिले पनि हामी विवरण संकलनमा लागिरहेका छौँ,'उनले भने। जिल्ला प्रहरी कार्यालय तनहुँका अनुसार आलेले सञ्चालन गरेको हार्डवेयर पसल र गोदाम पूर्णरुपमा क्षति भएको छ। श्रेष्ठको ३ तले पक्की घरको पछाडिको भाग आंशिक र गोदाम पूर्णरुपमा क्षति भएको छ । हार्डवेयरबाट सल्किएको आगोले नजिकका अन्य नौ घरहरुमा समेत क्षति पुर्याएको छ। दमौली बजारको हार्डवेयर पसलमा भीषण आगलागी आगो नियन्त्रण गर्न फायर फाइटिङको टोली लिएर सिम्रिकको हेलिकोप्टर दमौली गयो दमौली आगलागी : मादी नदीबाट पानी निकाल्दै सिम्रिकको हेलिकोप्टरले थाल्यो आगो निभाउन दमौली आगलागी : पृथ्वीराज मार्गमा यातायात अस्तव्यस्त दमौली आगलागी : आगो नियन्त्रणमा यसरी जुटिरहेको छ सिम्रिकको हेलिकोप्टर (तस्बिरसहित) दमौलीमा लागेको आगो नियन्त्रणमा आउँदै दमौलीको आगलागी नियन्त्रणमा दमौली आगलागीः करोडौंको क्षति, यकिन विवरण आउन बाँकी स्थानीय बलराम रानाको तीन तले पक्की घरको पछाडिको भागमा आंशिक क्षति पुगेको छ । कृष्णबहादुर थापाले सञ्चालन गरेको तनहुँसुर मिनी मार्केटको दुईवटा सटरमा पनि क्षति पुगेको छ। । होमबहादुर गुरुङको तीन तले घरको पछाडि भागको झ्यालढोकालगायत गारोमा क्षति पुगेको छ। यस्तै, राममाया गुरुङ,लालबहादुर गुरुङ,लिलबहादुर विक,नविन गुरुङ र दिपककुमार श्रेष्ठको पक्की घरमा क्षति पुगेको प्रहरीले जनाएको छ। सबै घरका झ्याल, चौकोस जेलका छन्। आइतबार बिहान १० बजेबाट सुरु भएको आगो नियन्त्रणमा निकै कठिन भएको थियो। आगो नियन्त्रणका लागि काठमाडौंबाट फायर फाइटिङसहितको सिम्रिक एयरको हेलिकोप्टर आएको थियो। दमौली नजिकैको खोलाबाट पानी लगेर फायर फाइटिङ टोलीले आगो नियन्त्रणमा लिएको हो। एक घण्टा १५ मिनेटको निरन्तर प्रयासपछि आगो नियन्त्रणमा आएको थियो। आगलागी नियन्त्रणका लागि व्यास नगरपालिका, पोखरा महानगरपालिका,आयन नियम पोखा र लमजुङबाट आएका दमकलको प्रयोग गरिएको थियो ।"
यात्रा गर्दै हुनुहुन्छ ? यस्तो छ तीन दिनको मौसम,"काठमाडौं : नेपालमा अहिले उल्लेखनीय मौसमी प्रणाली नभएको जल तथा मौसम विज्ञान विभागले जनाएको छ। मौसम पूर्वानुमान महाशाखाले जारी गरेको बुलेटिनमा सोमबार दिउँसो देशको पहाडी तथा हिमाली भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने उल्लेख छ । कर्णाली र सुदूरपश्चिम प्रदेशका उच्च पहाडी तथा हिमाली भूभागका एक वा दुई स्थानमा हल्का हिमपातको सम्भावना छ। राती गण्डकी र सुदुरपश्चिम प्रदेशका उच्च पहाडी तथा हिमाली भूभागका एक वा दुई स्थानमा हल्का हिमपातको सम्भावना रहेको महाशाखाको भनाई छ। मंगलबार सुदूरपश्चिम, गण्डकी र प्रदेश १ को उच्च पहाडी तथा हिमाली भूभागका एक वा दुई स्थानमा हल्का हिमपातको सम्भावना रहेको छ। बुधबार देशको पहाडी तथा हिमाली भूभागमा आंशिक बदली रही बाँकी भूभागमा मौसम सामान्यतया सफा रहने छ।"
नीति कथा : निन्दा गर्ने बानी,"समुद्रको किनारमा मान्छेहरू मस्तले रमाइरहेका थिए। कोही छालसँग रमाएका थिए त कोही घाम तापिरहेका थिए। कोही आपसमा कुराकानी गरिरहेका थिए त कोही मनलाग्दी खानेकुरामा मस्त थिए। घाम लागिरहेको थियो तर पनि हावा चलिरहेको थियो। छालको आरोह, अवरोहमा मानिस पलपल रमाइरहेका थिए। सोही नदीकिनारमा सानो गँगटो घस्रिरहेको थियो। ऊ आमासँगको यात्रामा थियो। यात्रा बिल्कुलै फरक। अर्थात्, उक्त सानो गँगटो हिँड्न सिकिरहेको थियो। त्यसमा उसकी आमाले तालिम दिइरहेकी थिई। जबजब ऊ बच्चालाई सिकाउँथी तबतब छाल आउँथ्यो र उनीहरूको प्रयास विफल पारिदिन्थ्यो। धेरै पटक उनीहरूले यो अवस्थाको सामना गरे। केही नलागेपछि आमा गँगटोले बच्चा गँगटोलाई पाखातिर लैजान खोजी। आफूले गर्न नसकेको काम नगरेकोमा कसैलाई पनि निन्दा गर्नु हुँदैन। सानो गँगटो जब हिँड्न खोज्छ तब किनारातिर लागिहाल्छ। आमाले फेरि त्यता होइन यता भनेर देखाउँछे र हिँड्न सिकाउँछे तर उसले भने जसरी बच्चा हिँडिदिँदैन। ऊ दिक्क मान्छे। आफ्ना औंला देखाएर पुनः अगाडि बढ्न सुझाव दिन्छे तर बच्चा गँगटो फेरि उही पारामा हिँड्छ। आमाले हप्काउँछे, गाली गरिरहन्छे तर भने जस्तो काम हुन सक्दैन। बच्चा गँगटो भन्छ, म अगाडि हिँड्न चाहन्छु आमा तर मलाई थाहा छैन कसरी गर्ने ? बच्चाको कुरा सुनेर आमा उसलाई हिँडेरै देखाउँछु भनेर उठ्छिन्। तर, उनी पनि आफ्नो खुट्टा भने जसरी अगाडि बढाउन सक्दिनन्। बच्चो गँगटो छक्क पर्छ। आमाले पनि सक्नु भएन मलाई त सिकाउनु हुन्थ्यो। ऊ मनमनै सम्झन्छ। आमा गँगटो आफूले गरेको कुराप्रति क्षमा याचना गर्छिन्। माफी माग्छिन् र बालुवामा थचक्क बस्छिन्। नैतिक शिक्षा : आफूले गर्न नसकेको काम नगरेकोमा कसैलाई पनि निन्दा गर्नु हुँदैन।"

शीर्षक,विवरण
अर्थतन्त्रप्रति चिन्ता खै ?,"बैंकको मुख्य काम नै सर्वसाधारणको पैसा जम्मा गरिदिने र मागेको बेला साँवाब्याज फिर्ता दिने हो। तर, आजभोलि बैंकमै पैसा छैन। रगत मागे दिन सक्छांै, पैसा दिन सक्दैनौं भन्ने जवाफ दिन थालेका छन्। ऋण त परै जाओस्, सर्वसाधारणले जम्मा गरेको ठूलो रकम पनि दिन नसक्ने स्थितिमा बैंकहरू पुगेका छन्। यो भनेको बैंकको मात्र नभई समग्र अर्थतन्त्रकै संकटको अवस्था हो। यसले, कुनै पनि बेला मुलुकमा आर्थिक विपत् नआउला भन्न सकिन्न। वाणिज्य बैंकहरूको छाता संस्था नेपाल बैंकर्स संघका अनुसार, साउनदेखि पुस १६ सम्म जम्मा ४४ अर्ब रुपैयाँ निक्षेप वृद्धि भएको छ। कर्जा प्रवाह भने ३ खर्ब ७८ अर्ब रुपैयाँ छ। वाणिज्य बैंक, विकास बैंक, वित्त कम्पनीसमेत हेर्ने हो भने यस आर्थिक वर्षमा ४ खर्ब ५० अर्ब रुपैयाँभन्दा धेरै ऋण प्रवाह भइसकेको छ। वाणिज्य बैंकहरूले गत आर्थिक वर्ष २०७७७८ मा मात्रै झन्डै ८ खर्ब ऋण प्रवाह गरेका थिए। गत आर्थिक वर्षको अन्त्यतिर असारे विकासरूपी सरकारको खर्च बढेपछि बैंकमा निक्षेप बढेको थियो। अहिलेसम्म बैंकहरूले त्यसैले तानतुन पारेर ऋण दिइरहेका छन्। तर, तानतुन पारेर कहिलेसम्म चल्छ भन्ने मूल चिन्ताको विषय हो। सरकारको सुस्त विकास खर्च, घट्दो रेमिट्यान्स, निराशाजनक निर्यातका कारण बैंकमा पैसाको अभाव भएको हो। बैंक तथा वित्तीय संस्थाहरूले कर्जा र निक्षेपको अनुपात (सीडी रेसियो) ९० प्रतिशतको सीमामा राख्नु पर्छ। अर्थात्, बैंकले १०० रुपैयाँ निक्षेप लियो भने त्यसबाट ९० रुपैयाँ ऋण प्रवाह गर्न पाइन्छ। १० रुपैयाँ तरलता राख्नुपर्छ। कर्जाको माग अत्यधिक हुने तर ब्याजदर बढाउँदा पनि निक्षेप नआएपछि केही बैंकहरूको कर्जानिक्षेप अनुपात असन्तुलित बनेको छ। पुस १७ गतेसम्मको राष्ट्र बैंकको तथ्यांकअनुसार क, ख र ग वर्गकै बैंकको कर्जानिक्षेप अनुपात औसत ९७६४ प्रतिशत पुगेको छ। यसमा वित्त कम्पनीको कर्जानिक्षेप अनुपात अत्यधिक असन्तुलित भएको देखिन्छ। सञ्चालनमा रहेका २७ वाणिज्य बैंकको औसत ९१२९ प्रतिशत, १७ ओटा विकास बैंकको ९१७७ प्रतिशत र १६ ओटा वित्त कम्पनीहरूको कर्जानिक्षेप अनुपात औसत ११४६० प्रतिशत पुगेको छ। बैंक तथा वित्तीय संस्थाहरूले अहिले नै नियामकले तोकेको निक्षेपको ९० प्रतिशतसम्म ऋण दिन पाउने सीमा मिचिसकेका छन्। पुस महिनामा राजस्व दाखिला गर्न बैंकबाट थप निक्षेप बाहिरिँदा यो अवस्था अझै चिन्ताजनक हुन सक्ने राष्ट्र बैंकको अनुमान छ। पुसमा आयकरको पहिलो ४० प्रतिशत किस्ता तिर्नुपर्ने हुँदा व्यक्तिगत र संस्थागत निक्षेप केही फिर्ता हुन सक्ने आकलन राष्ट्र बैंकको छ। अर्थतन्त्र भनेको चक्रीय प्रणालीमा आधारित हुन्छ। सरकारको बजेट खर्च भएपछि नै, त्यो पैसा ठेकेदार हुँदै निर्माण सामग्री आपूर्तिकर्ता, मेसिनरी आपूर्तिकर्ता, श्रमिक, परामर्शदातालगायत विभिन्न पक्षमा पुग्छ, उनीहरूबाट प्रवाह हुँदै बजार चलायमान गराएर बैंकमै फिर्ता हुन्छ। तर, सरकारको विकास खर्च निकै सुस्त हुँदा अर्थतन्त्र चलायमान हुन सकेको छैन। अर्थतन्त्र चलायमान नहुंँदा रोजगारी सिर्जना र आर्थिक उन्नतिका अरू कार्य प्रभावित हुनै नै भए। सरकारले आधा वर्ष बित्दा पनि मुस्किलले साढे ३७ अर्ब रुपैयाँ मात्रै विकास बजेट खर्च गरेको छ। चालू वर्षमा ४ खर्ब ३९ अर्ब रुपैयाँ विकासनिर्माणमा खर्च गर्ने गरी सरकारको बजेट छ। सरकारको यही रफ्तारले ७ प्रतिशतको आर्थिक वृद्धिदर हासिल नहुने निश्चितै छ। अर्कोतिर, कोरोना महाव्याधीको तेस्रो लहर देखा पर्दैछ। यसबाट पनि आर्थिक गतिविधिमा सुस्तता आउने देखिएको छ। सरकार आफू पनि बजेट खर्च नगर्ने र बैंकहरूमार्फत निजी क्षेत्रलाई पनि चलायमान गराउने स्थिति नहुनु विडम्बना नै मान्नुपर्छ। मुलुकमा जब आयात बढ्छ, त्यससँगै रेमिट्यान्स घट्ने गरेको छ। सेयर बजार उकालो लाग्दा पनि रेमिट्यान्स घट्ने गरेको छ। सेयर बजारबाट आर्जन गर्नेले हुन्डीमार्फत विदेशमा पैसा पुर्याउँदा रेमिट्यान्स घटने गरेको आशंका छ। पछिल्ला दिनमा सेयर बजार पनि ओरालोतिर छ। बैंक तथा वित्तीय संस्थाहरूलाई पैसाको अभाव हुँदा पनि सरकार र अर्थमन्त्री भने मौन छन्। अर्थतन्त्रमा देखिएको यो समस्यालाई तत्काल समाधान गर्ने र जनतालाई आश्वस्त पार्ने काममा सरकारले ढिलाइ गर्नु हुँदैन।"
"फर्किने बढे, भित्रिँदै कोरोना","शिवराज भट्टधनगढी, शंकरप्रसाद खनालनेपालगन्ज, क्रान्ति शाहवीरगन्ज, सलमान खानभैरहवा, जितेन्द्रनारायण ठाकुरविराटनगर छिमेकी मुलुक भारतबाट घर फर्किरहेका ठूलो संख्याका नेपालीमा कोभिड संक्रमण भेटिएको छ। भारतमा कोरोनाको नयाँ भेरियन्ट (ओमिक्रोन) व्यापक रूपमा फैलिएपछि नेपालीहरू धमाधम घर फर्किन थालेका छन्। पूर्वको वीरगन्जदेखि सुदूरपश्चिमको गड्डाचौकी नाका भएर घर फर्केका नेपालीमा सीमा नाकामा चेकजाँच गर्दा व्यापक रूपमा कोभिड संक्रमण भेटिएको हो। पछिल्ला दिनमा, भारतीय सीमा बजारमा किनमेल गर्न जानेमा पनि कोभिड संक्रमण भेटिन थालेपछि सीमामा कडाइ गर्नुपर्ने स्थिति देखिएको छ। तर, सीमा नाकामा नेपालको पर्याप्त सुरक्षा चेकजाँच र सतर्कता देखिएको छैन। यसबाट, कुनै पनि बेला मुलुकमा भयावह अवस्था नआउला भन्न सकिन्न। वीरगन्ज नाकाको हेल्थ डेस्कमा भारतबाट आउनेहरूको आइतबार एन्टिजेन परीक्षण गर्दै स्वास्थ्यकर्मी । पछिल्ला दिनमा भारतको सीमावर्ती रक्सौल बजारबाट किनमेल गरेर फर्किनेमा पनि कोभिड संक्रमण देखिन थालेको छ । यो नाकाबाट दैनिक ५ हजार मान्छेको आउजाउ हुने गरे पनि ४ सयको मात्रै परीक्षण हुने गरेको छ । नाकामा परीक्षणको दायरा नबढाउने र थप स्वास्थ्य सतर्कता नअपाउने हो भने स्थिति भयावह बन्ने स्वास्थ्यकर्मीहरू बताउँछन्। तस्बिर : क्रान्ति साह दैनिक रूपमा हजारौंले नेपालभारत सीमा ओहोरदोहोर गर्छन्। तर, सबैको परीक्षण हुन सकेको छैन। चोर बाटोबाट ओहोरदोहोर गर्नेको संख्या पनि उत्तिकै छ। त्यसैले सीमामा हुने यिनै लापरबाहीले संक्रमितको संख्या ह्वात्तै बढेको छ। दिनदिनै बढ्दै संक्रमित सुदूरपश्चिममा पछिल्लो ६ दिनमा ६ सय ६८ जनामा कोरोना संक्रमण भेटिएको छ। प्रदेश स्वास्थ्य निर्देशनालयका अनुसार पुस २० गते यता भारतबाट स्वदेश फर्किरहेका नेपालीमा कोरोना बढी देखिन थालेको हो। कञ्चनपुरको गड्डाचौकी र कैलालीसँग सीमाना जोडिएको गौरीफन्टा नाकामा गरिएको एन्टिजेन परीक्षणमा भारतबाट आउने नेपालीमा कोरोना देखिएको हो। अहिले सुदूरपश्चिमका सेती प्रादेशिक अस्पताल, महाकाली प्रादेशिक अस्पताल, डडेल्धुरा अस्पताल र केही जिल्ला अस्पतालहरूमा पीसीआर जाँच भइरहेको छ। निर्देशनालयले आइतबार मात्रै ६२ जनामा कोरोना पोजेटिभ देखिएको जनाएको छ। विभिन्न अस्पतालमा गरिएको १५ जनाको पीसीआरमा ९ जना र सीमा नाकासहित अस्पतालहरूमा गरिएको १० हजार ४५ जनाको एन्टिजेन परीक्षणमा ५३ जनामा कोरोना पोजेटिभ देखिएको हो। स्वास्थ्य निर्देशनालयका निमित्त प्रमुख ओमप्रकाश जोशीले पुसको २० गतेपछि कोरोना बढ्न थालेको बताए। सुदूरपश्चिम प्रादेशिक प्रयोगशालाले अहिलेसम्म तीन पटक ५ जना, १३ जना र १ सय ४६ जना गरी १ सय ६४ जनाको नमुना केन्द्रीय प्रयोगशालामा पठाएको जनाएको छ। पहिलो पटकको ५ र १३ गरी १८ जनामा ओमिक्रोन भेटिएन, १ सय ४६ जनाको भने रिपोर्ट आएको छैन, प्रादेशिक प्रयोगशाला धनगढीका प्रमुख रामप्रसाद ओझाले भने। प्रदेश सरकारले पनि सीमा क्षेत्रमा कडाइ गरिएको जनाएको छ। प्रदेश सरकार सामाजिक विकास मन्त्रालयका प्रवक्ता नरेन्द्रसिंह कार्कीले सीमा नाकाबाट आउने प्रत्येकको एन्टिजेन परीक्षण भइरहेको जनाए। सेती प्रादेशिक अस्पतालका वरिष्ठ फिजिसियन डा निसान भट्टराईले ओमिक्रोन भारतमा धेरै फैलिसकेकाले त्यसलाई नेपालमा फैलिन नदिन सरकार समयमै सचेत हुनुपर्ने बताए। किनमेल गर्न जानेमा पनि संक्रमण वीरगन्ज नाकाबाट दैनिक हजारौंको संख्यामा नेपालीहरू भारतीय सीमा बजारमा किनमेल गर्न जान्छन्। रक्सौलमा दैनिक उपभोग्य सामान किनमेल गरेर फर्किनेहरूमा पनि कोरोना संक्रमणदर उच्च देखिन थालेको छ। यसअघि नाकाको हेल्थ डेस्कमा भारतबाट लामो यात्रा गरेर नेपाल प्रवेश गर्नेहरूको मात्र एन्टिजेन परीक्षण हुँदै आएको थियो। पछिल्लो ३४ दिन यता सीमावर्ती बजार रक्सौलमा किनमेल गर्न जानेहरूको पनि परीक्षण गर्न थालिएपछि कोरोना संक्रमण पुष्टि हुनेमा अधिकांश पर्सा र बाराका स्थानीयवासी छन्। आइतबार अपराह्नसम्म मात्रै नाकाको हेल्थ डेस्कमा ४ सय २१ जनाको एन्टिजेन परीक्षण गर्दा ८ जनामा संक्रमण भेटिएको छ। तीमध्ये २ जना मात्र भारतीय नागरिक हुन्। बाँकी ६ जना पर्सा, बारा र मकवानपुरका हुन्। उनीहरू सबै आइतबार रक्सौलबाट किनमेल गरेर फर्र्केका थिए। हेल्थ डेस्क इन्चार्ज डाअनिषा महतोले पुस ९ गते यता ५४ जनामा संक्रमण भेटिएको जानकारी दिइन्। परीक्षण ४ सयको मात्रै पर्सा र बाराका स्थानीयमा संक्रमण देखा पर्न थालेपछि वीरगन्ज नाकाको हेल्थ डेस्कमा दुई दिन यता परीक्षणको दायरा बढाइएको छ। गत शुक्रबारसम्म दैनिक १ सय ५० देखि २ सयसम्मको मात्र परीक्षण हुने गथ्र्यो। शनिबारदेखि दैनिक ४ सय जनाको हाराहारीमा परीक्षण गर्न थालिएको छ। नेपाल प्रवेश गर्ने मुख्य नाका वीरगन्जमा दैनिक कम्तीमा ५ हजार मानिसको नेपाल भारत ओहोर दोहोर गरे पनि परीक्षण पर्याप्त छैन। भारतमा आउने सबैको एकएक गरेर परीक्षण गर्ने हो भने नाकामा अहिलेको हेल्थ डेस्क जस्तो कम्तीमा १० वटा र ४०५० जना सुरक्षाकर्मी थप्नुपर्ने इनर्वा नाकास्थित सीमा प्रहरी चौकीका इन्चार्ज प्रहरी नायव निरीक्षक हीरा बुढाथोकीले बताए। नाकामा परीक्षणको दायरा अझ बढाउन नसक्ने हो भने स्थिति भयावह हुने जोखिम उच्च रहेको उनको भनाइ छ। संक्रमित व्यवस्थापनमा समस्यावीरगन्ज नाकाको परीक्षणमा कोरोना पोजेटिभ देखिएका संक्रमितको व्यवस्थापनमा पनि भद्रगोल देखिएको छ। भारतीय संक्रमितलाई सीमावर्ती रक्सौलका भारतीय प्रहरीले जिम्मा लिन नमानेका कारण यस्तो समस्या देखिएको हेल्थ डेस्क इन्चार्ज डा महतोले बताइन्। उनका अनुसार नेपाली संक्रमितको व्यवस्थापनमा पनि उस्तै समस्या छ। नाकामा संक्रमण पुष्टि भएका संक्रमितको व्यवस्थापन र परीक्षणमा समस्या भइरहँदा पनि जिल्लाको कोरोना संक्रमणसम्बन्धी उच्चस्तरीय समितिले कुनै सुनुवाइ नगरेको उनको गुनासो छ। यस्तै परिस्थिति रहिरहे पहिलेको जस्तै संक्रमणको महामारी फैलिएर वीरगन्ज फेरि हटस्पट बन्ने सम्भावना रहेको डा महतोले बताइन्। भारतीय पर्यटकमा संक्रमण भारतको महाराष्ट्रबाट नेपाल भ्रमणका लागि भारतीय पर्यटक सवार एउटा गाडी शनिबार रुपन्देहीको बेलहिया नाकामा आइपुग्यो। सुरक्षाकर्मीले गाडीलाई नाकामा रोक्न लगाए। गाडीमा सवार केही नागरिकको एन्टिजन विधिबाट कोरोना जाँच गरियो। चालकमा संक्रमण देखिएपछि यात्रु सवार गाडीलाई नाकाबाटै फिर्ता पठाइयो। त्यस्तै भारतबाट नेपाल भ्रमणका लागि मुलुक प्रवेश गर्न लागेको २१ जनाको टोलीलाई पनि सुरक्षाकर्मीले बेलहिया नाकामा रोके। आवश्यक सोधपुछ गरे। र, बेलहिया हेल्थ डेस्कमा उनीहरूमध्ये केही व्यक्तिमा कोरोना परीक्षण गरियो। सात जनामा कोरोना संक्रमण देखिएपछि उनीहरूलाई मुलुक प्रवेशको अनुमति दिइएन। झिँटीगुन्टा बोकेर स्वदेश फर्किने नेपाली र विदेशी पर्यटकहरूको नाकामा एन्टिजेन विधिबाट कोरोना परीक्षण हुँदै आएको छ। स्वदेशीमा संक्रमण देखिए अवस्थाअनुसार सुरक्षित रूपमा उनीहरूको गन्तव्यसम्म पुर्याइने र भारतबाट आउने पर्यटकहरूमा संक्रमण देखिए उनीहरूलाई नाकाबाट नै फर्काउने गरिएको रुपन्देहीको इलाका प्रहरी कार्यालय बेलहियाका प्रहरी निरीक्षक नवीन पौडेलले जानकारी दिए। कोरोना संक्रमणको रोकथाम तथा नियन्त्रणका लागि नाकामा नेपाल प्रहरी, सशस्त्र प्रहरी, स्वास्थ्यकर्मी, संघसंस्थाका कर्मचारी खटिएका छन्। बेलहियामा सर्वसाधारणलाई छुट भारतमा रोजगारी गरेर फर्केका नेपाली र भारतीय पर्यटकमा संक्रमण भेटिन थालेको छ। उनीहरूको एन्टिजेन विधिबाट कोरोना जाँच हुने भए पनि स्थानीय सर्वसाधारणलाई नाकाबाट आवतजावतमा कुनै रोकटोक छैन। यसले पनि संक्रमणको जोखिम बढेको ओमसतिया गाउँपालिकाका अच्यूत आचार्य बताउँछन्। नाकाबाट आवतजावत गर्ने अधिकांश सर्वसाधारणले स्वास्थ्य मापदण्डको पालना नगर्ने गरेको पाइएको छ। बेलहिया नाकाबाट दैनिक हजारौं व्यक्ति आवतजावत गर्छन्। रुपन्देहीको बेलहिया नाकामा सतर्कता अपनाइए पनि अन्य साना नाकाहरूबाट सहजै आवतजावत भइरहेको छ। नाकामा एन्टिजेन परीक्षणको दायरा बढाउँदा संक्रमितको दर पनि बढेको स्वास्थ्य कार्यालय रुपन्देहीका भेक्टर कन्ट्रोल निरीक्षक केदारनाथ शाहले बताए। नाकाबाट आवतजावत गर्ने सबैको कोरोना परीक्षण हुँदैन। केही समय यता नाकाबाट संक्रमित यात्रु प्रवेश गर्नेको संख्या बढ्दै गएको देखिएको छ। परीक्षणको क्रममा संक्रमण देखिए पहिचान हुने, नभए नहुने अवस्था छ। नाकाबाट संक्रमणको रोकथाम तथा नियन्त्रणका लागि सतर्कताका साथै एन्टिजेन परीक्षणको दायरा बढाइएको रुपन्देहीका प्रमुख जिल्ला अधिकारी ऋषिराम तिवारीले बताए। उनले संक्रमित नेपाली यात्रुहरूका लागि होल्डिङ सेन्टर र आइसोलेसन सेन्टर सञ्चालनको तयारी सुरु भएको बताए। साथै सुरक्षित रूपमा उनीहरूको गन्तव्यसम्म पुर्याउन यातायातको व्यवस्थासमेत मिलाउने तयारी भएको छ। यसका लागि जिल्ला कोभिड संकट व्यवस्थापन केन्द्रको बैठकले यातायात र आइसोलेसनका लागि होटल व्यवसायीसँग समन्वय गर्ने र नाकामा कडाइ गर्नेलगायतको निर्णय गरेको छ, उनले भने। साथै उनले जिल्लामा भएका सबै स्वास्थ्य संस्था र अस्पतालहरूलाई पनि तयारी अवस्थामा रहन निर्देशन दिइएको बताए। उनका अनुसार शनिबारसम्म जिल्लामा ५४ जना मात्र कोरोना संक्रमित छन्। त्यसैगरी नेपालगन्जको जमुनाहा नाकामा आइतबार ७ सय ८० जनाको परीक्षण गरिएकोमा ४१ जनामा कोरोना पोजेटिभ देखिएको छ। जसमध्ये १४ महिला र २७ पुरुष छन्। छैन सावधानी पूर्वी नेपालको प्रमुख नाका विराटनगरको रानीबाट दैनिक हजारभन्दा बढी ओहोरदोहोर गर्ने गरेका छन्। तर, नयाँ भेरियन्ट ओमिक्रोन फैलनबाट रोक्न कुनै सावधानी अपनाइएको छैन। विराटनगर महानगरपालिकाले एक हेल्थ डेस्क स्थापना गरे पनि भारतबाट आउने यात्रुको कोरोना परीक्षण नगराई नेपाल सहजै प्रवेश गर्ने गरेका छन् । भारतीय रेल आएको बेला डेस्कमा कार्यरत कर्मचारीहरूले स्थानीय प्रहरीको सहयोगमा कोरोनाको एन्टिजेन चेक गर्ने गरेका छन्। भारतबाट आउनेको दैनिक रूपमा १ सयको हाराहारीमा हेल्थ डेस्कमा परीक्षण गर्ने गरेको त्यहाँ कार्यरत चिकित्सक सुरेन्द्र यादवले जानकारी दिए। उनका अनुसार हेल्थ डेस्कमा कोरोनाको एन्टिजेन परीक्षणबाट पुस महिनामा मात्र २२ जनामा कोरोना पोजेटिभ देखिएको हो । १२ जना भारतीय सहित १० जना नेपालीमा कोरोना भेटिएको उनले जानकारी दिए। हेल्थ डेस्कले भारतीय नागरिकमा संक्रमण भेटिए उतै फिर्ता गर्ने गरेको छ भने नेपालीलाई होम आइसोलेसनमा पठाउने गरेको छ। यादवले भने, चेकजाँज गर्न आफंै कोही आउँदैनन्। लामो दूरीको यात्रा गरेर आएको हुलियाका आधारमा चेक गर्ने गरेका छौं। होम आइसोलेसनमा पठाएका व्यक्ति पनि खुला रूपमा बस्ने गरेको स्थानीयहरू बताउँछन्। प्रदेश १ का सामाजिक विकासमन्त्री जयराम यादवले प्रदेशको १४ वटै जिल्लामा रहेको अस्पताल एवं जिल्ला जनस्वास्थ्य कार्यालयका प्रमुखलाई तयारी अवस्थामा रहन निर्देशन दिएको बताए। हामी सजग हुनुपर्ने अवस्था आएको छ, मन्त्री यादवले भने, नयाँ भेरियन्ट देखा परेको अवस्थामा सरकारी संयन्त्र मात्र होइन सबै प्रकारका संयन्त्र परिचालित गरेर नियन्त्रणमा राख्ने तयारीमा छौं। मन्त्री यादवले कोभिड अस्पतालसँगै अन्य उपचारमा लाग्ने औषधिहरूको व्यवस्थापनामा कुनै कमी नहुने बताए।"
"भरिन थाले अस्पताल, कडाइ गर्दै सरकार","काठमाडौं : अस्पतालमा कोभिड१९ का संक्रमितको भर्नादर बढेको छ। गत साताभन्दा दोब्बरले संक्रमित संख्या बढेका छन्। कोभिड१९ संकट व्यवस्थापन समन्वय केन्द्र (सीसीएमसीसी)ले पनि सरकारलाई प्रतिबन्धात्मक व्यवस्था गर्न सिफारिस गरेको छ। सीसीएमसीसीको आइतबार बसेको बैठकले विद्यालय बन्दसहित विभिन्न प्रतिबन्धात्मक व्यवस्थाका लागि सरकारलाई सिफारिस गरेको हो। अब अर्को सूचना जारी नभएसम्मका लागि सार्वजनिक स्थलमा २५ जनाभन्दा बढी भेला हुन पाइने छैन। भेला तथा महोत्सव आयोजना नगर्न नगराउन सबै स्थानीय प्रशासनलाई गृह मन्त्रालयमार्फत लेखी पठाउन सिफारिस गर्ने निर्णय बैठकले गरेको छ। केन्द्रकी प्रवक्ता सुनिता नेपालका अनुसार आगामी माघ १५ गतेसम्म मुलुकका आधारभूत तथा माध्यमिक विद्यालयहरूले बिदा दिन सिफारिस गर्ने निर्णयसमेत गरिएको छ। वार्षिक बिदामा मिलान हुने गरी बिदा दिनसमेत बैठकले निर्णय गरेको हो। केन्द्रका सिफारिस सम्बन्धित मन्त्रालयको निर्णयपछि कार्यान्वयनमा आउने कानुनी व्यवस्था छ। बैठकले विद्यालय बन्दका लागि शिक्षा, विज्ञान तथा प्रविधि मन्त्रालयमार्फत सूचना जारी गर्न सिफारिस गर्ने निर्णय गरेको छ। बिदाकै अवधिमा १२ देखि १७ वर्षसम्मका विद्यार्थी र १८ वर्षमाथिका सबै उमेरका पूर्ण खोप लगाउन बाँकी शिक्षक, कर्मचारी तथा अभिभावकहरूलाई खोप उपलब्ध गराउन सरकारलाई भनेको छ। स्वास्थ्य तथा जनसंख्या मन्त्रालयले आवश्यक खोप आपूर्ति गर्नुपर्ने निर्णयसमेत बैठकले गरेको छ। यसका लागि जिल्ला खोप समन्वय समितिले प्राथमिकता साथ खोप अभियान सञ्चालन गर्न सहजीकरण गर्नुपर्ने देखिएको छ। बैठकले सार्वजनिक स्थलमा सबै प्रकारका राजनीतिक तथा धेरै जना उपस्थित हुने प्रशासनिक, सामाजिक एवं त्यहीँ प्रकृतिको कार्यक्रम नगर्न आह्वान गरेको छ। नगरी नहुने नियमित कामको हकमा स्थानीय प्रशासनको अनुमति लिएर गर्ने व्यवस्था मिलाउन पनि बैठकले निर्णय गरेको छ। सार्वजनिक स्थानहरूमा (कार्यालय, होटल, रेस्टुराँ, सिनेमा हल, रंगशाला, हवाईयात्रा, पार्क आदि) प्रवेश गर्दा अनिवार्य कोभिडविरुद्धको भ्याक्सिन लगाएको कार्ड (मोबाइलमा भए पनि हुने) साथमा देखाउनुपर्ने छ। ती निकायहरूले आगामी माघ ७ गतेदेखि लागू हुने गरी खोपकार्ड हेरेर मात्र प्रवेश दिने व्यवस्था मिलाउन गृह मन्त्रालयमार्फत सिफारिस गर्ने निर्णय गरेको छ। सार्वजनिक सेवा प्राप्त गर्न खोप कार्ड माघ ७ गतेदेखि सार्वजनिक सेवा प्राप्त गर्न खोप कार्ड अनिवार्य गर्ने निर्णय भएको छ। प्रदेश सरकारहरूले प्रधानमन्त्री तथा मन्त्रिपरिषद् कार्यालयमार्फत सबै स्थानीय तहहरूलाई बिगतमा झैं आवश्यक सहयोग तथा सहजीकरण गर्न संघीय मामिला तथा सामान्य प्रशासन मन्त्रालयमार्फत अनुरोध गर्ने निर्णयसमेत बैठकले गरेको छ। नेपाल प्रवेश बिन्दुमा एन्टिजेन परीक्षणको कार्यलाई थप प्रभावकारी बनाउने र परीक्षणका क्रममा पोजेटिभ देखिएकालाई तत्काल संस्थागत आइसोलेसन (होल्डिङ सेन्टर, होटल) आदिमा राख्न सम्बन्धित कोभिड१९ संकट जिल्ला व्यवस्थापन समन्वय केन्द्रले समन्वय गर्नुपर्ने छ। विगतमा भएको अभ्यास अनुरूप भुक्तानी गर्ने स्रोत सुनिश्चितताका लागि स्वास्थ्य मन्त्रालयले आवश्यक व्यवस्था मिलाउने निर्णय बैठकले गरेको छ। सार्वजनिक स्थलमा निःशुल्क एन्टिजेन बुथसार्वजनिक स्थानहरूमा निःशुल्क एन्टिजेन टेस्ट बुथहरू स्थापना गर्ने र नियमित खोप केन्द्रहरूलाई खोप अभियानकै रूपमा अगाडि बढाउने निर्णय गरिएको छ। विश्वविद्यालय र शैक्षिक प्रतिष्ठानका पूर्वनिर्धारित सेमेष्टर र वार्षिक परीक्षाहरू जनस्वास्थ्य सुरक्षा मापदण्ड पालना हुने गरी जेड आकारमा बसाई सञ्चालन गर्न निर्णय गरिएको छ। परीक्षा केन्द्रमा मास्क र स्यानिटाइजरको व्यवस्था अनिवार्य गर्न र भौतिक दूरीको प्रावधान कडाइका साथ गर्ने व्यवस्था मिलाउन शिक्षा मन्त्रालयलाई सिफारिस गर्ने निर्णय गरिएको छ। पर्यटन मन्त्रालयले आन्तरिक र अन्तर्राष्ट्रिय विमानस्थलमा यात्रुको भीडभाड कम हुने गरी उडान तालिका मिलाउनुपर्ने छ। बैठकले माघ ७ गतेपछि आन्तरिक उडानमा खोप कार्ड हुने यात्रुलाई मात्र बोर्डिङ पास उपलब्ध गराउने व्यवस्था गर्नुपर्ने निर्णय गरेको छ। सरकारले मंसिर १३ र पुस ८ गते जारी आदेशलाई अध्यागमन विभागबाट टाभल एड्भाइजरी जारी गर्दा थप कडाइ गरिएको छ। पूर्ण मात्रा खोप लगाएको र बोर्डिङ पास जारी हुनुभन्दा ७२ घण्टा भित्रको पीसीआर नेगेटिभ भएको यात्रुलाई विदेशबाट नेपाल प्रवेशका लागि सम्बन्धित वायुसेवाले बोर्डिङ पास जारी गर्ने निर्णय गरेको छ। त्यस्तै दक्षिण अफ्रिकालगायत ९ वटा मुलुकबाट नेपाल आउने वा ती मुलुकहरूबाट ट्रान्जिट बनाई नेपाल यात्रा गर्ने नेपाली नागरिक, कूटनीतिक तथा अफिसियल राहदानी बाहक वा आवासीय प्रवेशाज्ञा प्राप्त यात्रुको हकमा मात्र क्वारेन्टाइन तथा आइसोलेसनको व्यवस्था लागू गर्ने निर्णय गरेको छ। अध्यागमन विभागले ट्राभल एड्भाइजरी सूचना जारी गर्दा गृह मन्त्रालय, संस्कृति, पर्यटन तथा नागरिक उड्डयन मन्त्रालय र परराष्ट्र मन्त्रालयसँग समन्वय गर्ने निर्णय भएको छ। त्यस्तो सूचना जारी भएको मिति, समय र अवधिपछि मात्र लागू गर्ने व्यवस्था मिलाउनु पर्नेछ। कोभिड१९ को स्थानीय अवस्था हेरी जोखिम नियन्त्रणका लागि स्मार्ट लकडाउनसम्बन्धी कार्यविधि, २०७८ र एकीकृत कोभिड१९ रोकथाम, नियन्त्रण र उपचार कार्ययोजना, २०७८ कार्यान्वयनलाई थप प्रभावकारी बनाउन सम्बन्धित प्रमुख जिल्ला अधिकारीलाई गृह मन्त्रालयमार्फत निर्देशित गर्ने निर्णय गरिएको छ। ओमिक्रोनलगायतका भेरियन्टको प्रभाव र ध्यान दिनुपर्ने विषयमा स्वास्थ्य क्षेत्रका विभिन्न व्यक्तित्वमार्फत नागरिक स्तरमा सकारात्मक सूचना जानकारी गराउने कार्यमा स्वास्थ्य मन्त्रालयले थप पहल गर्नुपर्ने निर्णय पनि बैठकले गरेको छ। भर्नादर दोब्बर बढीकोभिड१९ युनिफाइड केन्द्रीय अस्पतालका प्रमुख प्रशासकीय अधिकृत डा भुपेन्द्रकुमार बस्नेतका अनुसार, एक साताअघि कोभिड अस्पतालहरूमा भन्दा अहिले भर्नादर बढेको छ। कोभिड१९ केन्द्रीय वीर अस्पतालले समन्वय गरेका उपत्यकाका १३ वटा अस्पतालमा संक्रमितको भर्ना दर बढेको हो। त्यस्तै उपत्यका बाहिर प्रदेशका ७ वटा अस्पतालमा पनि बिरामीको भर्ना हुने दर बढेको डा बस्नेतले जानकारी दिए। केन्द्र र प्रदेशमा रहेका अस्पतालमा रहेका समस्याको पहिचान गरिएको पूर्तिका लागि कदम पनि अगाडि बढाइसकेको उनले बताए। ओमिक्रोन भेरियन्टका कारण हुन सक्ने बिरामीको चापलाई मध्यनजर गरी सबै अस्पताललाई तयारी अवस्थामा राख्न निर्देशनसमेत दिइएको छ। स्वास्थ्य तथा जनसंख्या मन्त्रालयकी प्रवक्ता डा संगीता कौशल मिश्राले अस्पतालमा आईसीयू, अक्सिजन, भेन्टिलेटरलगायत अन्य सामग्रीको यथेष्ठ जोहो गरिएको बताइन्। डा मिश्राका अनुसार, ओमिक्रोन माथिल्लो श्वासप्रश्वास प्रक्रियामा नै वृद्धि विकास भइरहेको पाइएको छ। कोरोना भाइरसको डेल्टालगायतका अन्य भेरियन्टहरू तल्लो श्वासप्रश्वास नली अर्थात् फोक्सोमा वृद्धि हुने गरेका थिए। हालसम्म नेपालमा कुल २७ जनामा ओमिक्रोन भेरियन्ट पुष्टि भइसकेको मन्त्रालयले जनाएको छ। अहिले एसजीन नेगेटिभको संख्या बढिरहेकाले ओमिक्रोनको संक्रमणमा वृद्धि भइरहेको प्रवक्ता मिश्राले जानकारी दिइन्। ओमिक्रोनको पुष्टि गर्न एसजिन नेगेटिभ देखिएका नमुनाहरूको मात्र जिन सिक्वेन्सिङको लागि पठाइने गरेको छ। अहिले मुलुकभर संक्रमण दर जसमध्ये ९ दशमलव ५ प्रतिशत छ। सक्रिय संक्रमितमध्ये होम आइसोलेसनमा ६ हजार १ सय २७ जना छन्। जसमध्ये संस्थागत आइसोलेसनमा ६ सय २८ जना गरी ६ हजार ७ सय ५५ जना आइसोलेसनमा छन्। अहिले आईसीयूमा ७० जना संक्रमित उपचाररत छन्। त्यस्तै भेन्टिलेटरमा १६ जना छन्। संस्थागत क्वारेन्टाइनमा १ सय १३ जना छन्। कोरोना भाइरसको संक्रमण नेपालमा पनि बढ्दो क्रममा रहेको प्रवक्ता डा मिश्राले बताइन्। पछिल्लो चौबीस घण्टामा १ हजार ६ सय ६७ जनामा संक्रमण पुष्टि भएको छ। १२ हजार ६ सय ३२ वटाको नमुना परीक्षण गरिएको थियो। जसमध्ये ६ सय १५ जना काठमाडौं उपत्यकामा संक्रमित भएका छन्।"
जसले डुबाए सर्वसाधारण,"काठमाडौं : कुनै समय सुधीर बस्नेत चर्चित घरजग्गा व्यवसायी थिए। हाउजिङ र सहकारीमार्फत हजारौं सर्वसाधारण ठगे। ओरेन्टल सहकारीका अध्यक्षसमेत रहेका बस्नेतबाट सहकारीका निक्षेपकर्ता, अपार्टमेन्ट बुकिङकर्ता, सेयर सदस्य तथा अन्य साहू पीडित छन्। जब घरजग्गामा मन्दी आयो एकाएक ओरालो लागे। ओरेन्टलको दायित्व १६ अर्ब १ करोड ४५ लाख रुपैयाँ तिर्नुपर्ने छ। ओरेन्टलबाट ९ हजार जना पीडित छन्। उनीहरूको ८ अर्ब ४० करोड सावाँ निक्षेप डुबेको छ। त्यस्तै ६ सय ८१ जनाले अपार्टमेन्ट बुकिङका नाममा ओरेन्टल र कोअपरेटिभका अध्यक्ष सुधीर बस्नेतबाट ठगिएका छन्। सहकारी संस्थाका निक्षेपकर्ताको ८ अर्ब ३८ करोड र अपार्टमेन्ट बुकिङकर्ताको ४ अर्ब ९२ करोड रकम फसेको छ। तर, सुधीर बस्नेत छाती फुलाएर हिँडिरहेका छन्। उनले निक्षेपकर्तालाई निक्षेप फिर्ता गर्न विभिन्न बहाना बनाइरहेका छन्। सुधीर बस्नेत ओरेन्टल समस्या समाधान गर्न सरकारले नसकी रमिते बनेको छ। ओेरेन्टलबाट हात झिकिसकेको छ। सर्वोच्च अदालतले अनौठो आदेश दिएपछि समितिको काम अलपत्र परेको छ। सुधीरले मनोमानी ढंगले भेगासलगायत अधुरा परियोजनाको काम गरे पनि पीडित असन्तुष्ट छैनन्। कोहिनुर हिल हाउजिङ प्रालिअन्तर्गतको भेगाससिटी परियोजनामा आवास निर्माण र जग्गा खरिद गर्न बस्नेतले १ अर्ब ९० करोड लगानी गरेका थिए। त्यसका लागि ६७ करोड ५० लाख ऋण लिएका थिए। बुकिङकर्ताबाट ६२ करोड रुपैयाँ उठाएको समितिले गरेको अध्ययनले देखाएको थियो। ४० रोपनीभन्दा बढी क्षेत्रफलमा बन्न लागेको भेगाससिटी परियोजना अझै अधुरो अवस्थामा छ। समस्याग्रस्त सहकारी व्यवस्थापन समितिले भेगाससिटी लिलामीमा बिक्री गरेर निक्षेपकर्ताको पैसा फिर्ता गर्ने योजना बनाएको थियो। सूचना प्रकाशित गरेर लिलामीको अन्तिम तयारी गरे पनि सर्वोच्चको अवरोधका कारण लिलामी हुन सकेन। समस्याग्रस्त सहकारी छानबिन समिति तथा व्यवस्थापन समितिका संस्थापक अध्यक्ष गौरीबहादुर कार्कीले समितिले सेटिङमा अर्बौंको भेगाससिटी अर्पाटमेन्टलाई थोरै मूल्यमा बेच्ने दाउ गरेकाले सुधीर अदालत गएको बताउँछन्। मैले निक्षेपकर्ता, सुधीर र हाउजिङवालको त्रिपक्षीय सम्झौता गराएका थिएँ, उनले भने, तर समितिले भेगाससिटीमा काम गर्न नदिएपछि सुधीर सर्वोच्च गएका हुन्। ओरेन्टल सहकारीको समस्या समाधान गर्न सरकारले प्रयास गरेको थियो। सरकारले समस्याग्रस्त सहकारी व्यवस्थापन समिति बनायो। तर, उक्त समितिले कामै गर्न सकेन। सुधीरका जग्गा लिलाम गर्नेक्रममा सर्वोच्चले अनौठो फैसला गरेपछि पीडित झन् पीडित बन्न पुगेका छन्। सर्वोच्च अदालतले उनकै पक्षमा फैसला गरेपछि उनी खुलेआम हिँडिरहेका छन्। निक्षेपकर्ताको पैसा फिर्ता गर्र्न ध्यान दिएका छैनन्। सर्वोच्चको आदेशपछि पनि उनले निक्षेपकर्ताको पैसा फिर्ता गर्न कुनै पहल गरेका छैनन्। उल्टै बजार मूल्यभन्दा झन्डै दोब्बर मूल्य कबोलेर फेरि सर्वसाधारणलाई ठग्ने प्रपञ्च रचेका छन्। पीडितले पहिलाको पैसा नपाउनुभन्दा केही बढी पैसा तिरेर घरजग्गा पाइन्छ भने लैजाउ भन्ने सोचका कारण केहीले भने घरजग्गा बढी मूल्यमा लिइरहेका छन्। समितिले भेगाससिटीलगायत ओरेन्टलको नाममा भएका जग्गा लिलाम बिक्रीबाट निक्षेपकर्ताको निक्षेप फिर्ता गर्ने प्रक्रिया अघि बढाएको थियो। तर, सर्वोच्च अदालतले २०७७ मंसिर १७ गते अन्तरिम आदेश जारी गर्दै लिलामी प्रक्रिया अवरुद्घ गर्यो। समितिविरुद्व १९ वटा उजुरी परेका थिए। बस्नेतले भेगाससिटी परियोजना निर्माण गर्न पाए आफूले आवास दिने सक्ने बताउँदै आएका थिए। तर, सर्वोच्चले ०७६ मै भेगाससिटी लिलामी हुन रोके पनि निक्षेपकर्ताको निक्षेप फिर्ता गर्न कसैले पहल गरेका छैनन्। समितिका अध्यक्ष कुमारराज पोखरेलले सर्वोच्चले नहेर्नु भन्ने आदेश दिएपछि ओरेन्टल हेर्न नभ्याएको बताए। उनले प्रतिवेदन सहकारी विभागलाई बुझाए पनि कसैले स्वामित्व लिएको छैन। जसले गर्दा सुधीरको मनोमानी बढेको छ। यसले सहकारी क्षेत्रमा ठग्ने नियत भएका व्यक्तिहरूलाई बल पुगेको छ। तर, सहकारी अभियान मौन छ। सहकारी अभियानले ओरेन्टल, सिभिललगायतको समस्या समाधान गर्न चासो नदेखाएको सहकारीका पीडित बताउँछन्। समितिले सुधीर बस्नेत तथा ओरेन्टलका सञ्चालकसँग सम्बन्धित आयुषा डेभलपर्स प्रालि, कोहिनुर हिल हाउजिङ प्रालि, ओरेन्टल डेभलपर्स एन्ड बिल्डर्स प्रालि र त्यसअन्र्तगत २२ वटा परियोजनाको मूल्यांकन गरी पीडितलाई न्याय दिलाउन लागिपरेको थियो। पूर्वअध्यक्ष सुवेदीले सर्वोच्चको अवरोधका कारण समितिले काम गर्न नसकेको सुनाउँछन्। सर्वोच्च अदालतले लिलामी गर्न रोकेपछि हामीले प्रक्रिया अघि बढाउन पाएनौं, उनले भने। पूर्वअध्यक्ष सुवेदीले बस्नेतलाई ८ अर्ब सावाँ भुक्तान गर्न अनेकन प्रयास गरे पनि अटेर गरेको बताउँछन्। ओरेन्टल सहकारी समस्या समाधान गर्न समितिको नेतृत्व तीन पटक फेरिएको छ। सुवेदीले पीडितलाई दामासाहीमा बाँड्ने गरी ओरेन्टल तथा अध्यक्ष सुधीर बस्नेतको जग्गा लिलामीमा बिक्री प्रक्रिया सुरु गरेका थिए। भेगाससिटी, गुन्डुको जग्गा, सेयरको रकम र उठ्न बाँकी रहेको ऋण असुल गरी निक्षेपकर्तालाई रकम फिर्ता गर्ने समितिले तयारी गरेको थियो। समितिको अध्ययनअनुसार ओरेन्टल सहकारीका अध्यक्ष सुधीर बस्नेत तथा सञ्चालकको नाममा अचल सम्पत्ति देखिएको छैन। सरकारले सञ्चालकको नाममा अचल सम्पत्ति नभए पनि अध्यक्ष र सञ्चालकको लगानीमा रहेको कम्पनीको सम्पत्ति लिलाम गरी निक्षेप फिर्ता गर्ने तयारी गरेको थियो। तर, समितिले उठाएको र सञ्चालकबाट भेटाएको रकमसमेत पीडितलाई बाँड्न सकेको छैन। समितिले भेगाससिटीमा २ अर्ब चाहिने, समितिले आफैं बनाउन नसक्ने र समयमै बन्ने ग्यारेन्टी नभएकाले अक्सनमा गएर निक्षेपकर्ताको रकम फिर्ता गर्ने तयारी गरेको थियो। समिति सहकारी ऐन र सरकारको निर्णयअनुसार नै अघि बढेका दाबी गरेको थियो। स्रोतको ग्यारेन्टी नभएका कारण भेगाससिटी बन्ने अवस्थामा नदेखिएको भन्दै समितिले लिलाममा बिक्री गरेर दामासाहीमा रकम वितरण गर्ने योजना बनाएको थियो। समितिले पटकपटक ताकेता गर्दा पनि बस्नेतले अटेर गर्दै आएका थिए। समितिले सार्वजनिक गरेको विवरणमा सुधीर बस्नेतको व्यक्तिगत बैंक खातामा जम्मा २ लाख २९ हजार रुपैयाँ मात्रै थियो। बस्नेतको प्राइम बैंकमा १ लाख ९८ हजार, प्रभु बैंकमा २५ हजार र एभरेष्ट बैंकमा ६ हजार रुपैयाँ छ। १० वर्षअघि समस्याग्रस्त भएको ओरेन्टल सहकारी समस्या समाधान गर्न सरकार असफल देखिएको छ। वर्षौंदेखि थाती रहेको सहकारी समस्या समाधान गर्न नसकी सरकार रमिते बनेको छ। सरकारले सहकारी समस्या समाधान गर्न २०७४ पुस २९ गते समस्याग्रस्त सहकारी व्यवस्थापन समिति गठन गरे पनि देखिने गरी कुनै काम गर्न सकेको छैन। सरकारले २०७४ कात्तिक २० गते ओरेन्टल सहकारीलाई समस्याग्रस्त घोषणा गरेको थियो। समितिले चार वर्षसम्म कुनै पनि काम गर्न नसक्दा सहकारी पीडितले न्याय पाउने आशा मारिसकेका छन्। सरकारले हरेक वर्ष तीन करोडभन्दा बढी बजेट विनियोजन गरे पनि देखिने गरी कुनै काम गर्न नसकेको समितिका पदाधिकारी स्वीकार गर्छन्। भूमि व्यवस्था, सहकारी तथा गरिबी निवारण मन्त्रालयले समितिले प्रभावकारी रूपमा काम गर्न नसकेको भन्दै समितिको ध्यानाकर्षण गराएको हो। २०७० सालमा गठित गौरीबहादुर कार्की आयोगका अनुसार १ सय ३२ सहकारीको १० अर्ब ८७ लाख जोखिममा छ। ती संस्थाबाट २२ हजार १ सय ७० जना ठगिएका छन्। ०००लापरबाहीले समस्यासुधीर बस्नेत असफल भएको आफ्नै लापरबाहीले हो। उनी श्री ५, श्री ३ जस्ता थिए। भेट्न पाँच तहको सुरक्षा घेरा पार गर्नुपथ्र्यो। सुधीर व्यवस्थापक, नजिकका आफन्त र अति विश्वास गरेका व्यक्तिले धोका दिएका कारण समस्यामा परेका हुन्। जग्गा किन्दा पनि राजेश श्रेष्ठलगायतले अर्बभन्दा बढी खाइदिएको सुनाउँथे। सुधीरको नेताहरूले पैसा खाए। जो पावरमा आए, उनैलाई समात्ने गर्थे। बच्नका लागि जे पनि गर्नुपर्छ भन्ने गर्थे। उजुरी परे भने सहकारी न्यायाधीकरण चाहिन्छ। अदालत जानुपर्दैन। छिटो जानुपर्छ भन्ने थियो। ऐन बन्दा कुरा आयो। मूल कानुनमा आउन सकेन। आफ्नै क्रियाकलाप, विश्वास नभएर उनी समस्यामा परेका हुन्।  गौरीबादुर कार्की, अध्यक्ष, समस्याग्रस्त सहकारी छानबिन आयोग००० नियमनमा जोड दिनुपर्छसहकारीको अनुगमनमा फितलोपना छ। सहकारीको नियमन हुन नसक्दा सहकारी डुब्ने क्रम बढ्दै गएको छ। राज्यले ठगी रोक्न नियमनमा जोड दिनैपर्छ। सहकारी क्षेत्रमा व्यावसायिक मान्छे भएनन्। भावनात्मक रूपमा जम्मा भयो। आजका दिनमा पनि अनुगमन हुन सकेको छैन। अझै सहकारी डुब्ने खतरा हुृन्छ। सहकारीले पैसा कारोबार गर्ने होइन, उद्देश्यविपरीत काम गरिरहेका छन्। विभिन्न प्रकृतिका सहकारीले उद्देश्यअनुसार काम नगरी बचत तथा ऋण, घरजग्गा, हाउजिङ क्षेत्रमा काम गरेका छन्। सर्वोच्चको फैसलापछि काम हुन सकेन। हामीले ८ अर्बको मुद्दा बनायौं। जिल्ला अदालतमा थुनियो। तर, सर्वोच्च अदालतमा बन्दी प्रत्यक्षीकरणमा मुद्दा दायर भयो। सबै आउट गरेर पेसी तोकियो र छोडियो।  युवराज सुवेदी, पूर्वअध्यक्ष, समस्याग्रस्त छानबिन आयोग०००विभागले स्वामित्व लिनुपर्छसर्वोच्च अदालतको आदेशपछि हामीले ओरेन्टल सहकारीको केस हेरेका छैनौं। भूमि व्यवस्था, सहकारी तथा गरिबी निवारण मन्त्रालयमा छलफलपछि हामीले प्रतिवेदनसहित उठेको रकमसमेत सहकारी विभागमा बुझाएका थियौं। तर, विभागले अझै स्वामित्व लिएको छैन। सर्वोच्चको फैसलासँगै ओरेन्टल अलपत्र अवस्थामा छ। सुधीर बस्नेतले मनोमानी ढंगले काम गरिरहेको छ। पीडित निक्षेपकर्ताहरू अझै पनि हामीकहाँ आउने गर्नुहुन्छ। हामीले केही गर्न सकेका छैनौं। सर्वोच्चले नहेर्ने भनेपछि हामीले प्रतिवेदन विभागलाई बुझाएका हौं।  कुमारराज पोखरेल, अध्यक्ष, समस्याग्रस्त व्यवस्थापन समिति"
पहुँचमा छैन सहुलियत ऋण,"सुर्खेत : कर्णालीमा प्रदेश सरकारले अघिल्लो वर्षदेखि किसानलाई आत्मनिर्भर बनाउन सहुलियत ऋण कार्यक्रम सञ्चालन गरिरहेको छ। जसअन्तर्गत व्यावसायिक किसानले बैंक तथा सहकारीबाट लिएको कृषि ऋणमा लाग्ने ब्याज सरकारले नै तिर्दै आएको छ। तर, सहुलियत अर्थात् ब्याज तिर्न नपर्ने उक्त ऋण दुर्गमका किसानले पाउन सकेका छैनन्। दुर्गमका किसानको पहुँचमा यो कार्यक्रम छैन। प्रदेश सरकारले बैंकमार्फत् व्यावसायिक किसानले लिने एक करोड रुपैयाँसम्मको ब्याज तिरिदिने गरेको छ। यस्तै विपन्न किसानले सहकारी संस्थाबाट लिने पाँच लाखसम्मको ऋणमा लाग्ने ब्याज पनि प्रदेश सरकारले नै तिरिदिने नीति तयार भएको छ। यसका लागि प्रदेश सरकारले किसानलाई ऋण उपलब्ध गराउन विभिन्न ६ वटा बैंक र ९ वटा सहकारी संस्थाहरू पनि छनौट गरेको छ। यद्यपि हालसम्म हिमाली र दुर्गम जिल्लाका किसानले भने सहुलियतमा पाइने भनिएको ऋणमा आफूहरूको पहुँच पुग्न नसकेको गुनासो गरेका छन्। साढे एक वर्षको अवधिमा दुर्गमका ३८ जना किसानले मात्र सहुलियतमा पाइने ऋण लिएका छन्। बाँकी किसानले प्रदेश सरकारले भनेअनुसार बैंक तथा सहकारीबाट सहुलियतको ऋण पाउन सकेका छैनन्। हिमाली जिल्ला मुगुमा त हालसम्म एकजना किसानले पनि सहुलियतको ऋण पाएका छैनन्। प्रदेश सरकारको भूमि, व्यवस्था, कृषि तथा सहकारी मन्त्रालयका अनुसार हुम्लामा ३, जुम्लामा ७, डोल्पामा ६ र कालिकोटका १९ जना किसानले मात्र सहुलियतको ऋण लिएका छन्। उनीहरूले बैंकमार्फत ऋण लिएका हुन्। सहकारीबाट भने हालसम्म एकजनाले पनि ऋण लिएका छैनन्। प्रदेश सरकारले नै सहकारीको योग्यता नपुगेपछि सुर्खेत बाहेकका जिल्लाका सहकारीलाई सहुलियत ऋण कार्यक्रममा समावेश गरेको छैन। यहीकारण दुर्गमका साना किसान सहुलियत ऋण कार्यक्रमबाट बन्चित भएका हुन् । ऋण लिनका लागि सरकारले विभिन्न २० वटा क्षेत्र तोकेको छ। बैंक तथा वित्तीय संस्थाबाट ऋण लिन किसानले तरकारी उत्पादन, प्रशोधन, भण्डारण तथा बिक्री वितरण, पुष्प व्यवसाय, पशुपन्छी पालन, फलफूल उत्पादन, दुग्ध उत्पादन, प्रशोधन र बिक्री वितरण लगायतका व्यवसाय तोकेको छ। यस्तै मत्स्यपालन, च्याउ उत्पादन, पशु बधशाला मासुजन्य उत्पादन र बिक्री वितरण गर्ने किसानलाई पनि सहुलियत ऋण दिइन्छ। तर, दुर्गममा व्यवसाय दर्ता गरेका र सरकारको नियमअनुसार सबै प्रक्रिया पुगेका किसान कम छन्। त्यस्तै ऋण लिनका लागि प्यान नम्बर अनिवार्य छ। दुर्गमका अधिकांश किसानले प्यान नम्बर नै लिएका छैनन्। त्यसमा पनि दुर्गमका सहकारीहरू नै ऋण प्रवाहका लागि प्रदेश सरकारको छनौटमा नपर्नुलगायतका कारणले पनि दुर्गमका किसान सहुलियत ऋण पाउनबाट बन्चित भएका हुन्। कृषि अनुदान कार्यक्रममा दुरुपयोग बढेपछि प्रदेश सरकारले २०७७ देखि सहुलियत ऋण कार्यक्रम सुरु गरेको छ।"
जसले डुबाए सर्वसाधारण,"काठमाडौं : कुनै समय सुधीर बस्नेत चर्चित घरजग्गा व्यवसायी थिए। हाउजिङ र सहकारीमार्फत हजारौं सर्वसाधारण ठगे। ओरेन्टल सहकारीका अध्यक्षसमेत रहेका बस्नेतबाट सहकारीका निक्षेपकर्ता, अपार्टमेन्ट बुकिङकर्ता, सेयर सदस्य तथा अन्य साहू पीडित छन्। जब घरजग्गामा मन्दी आयो एकाएक ओरालो लागे। ओरेन्टलको दायित्व १६ अर्ब १ करोड ४५ लाख रुपैयाँ तिर्नुपर्ने छ। ओरेन्टलबाट ९ हजार जना पीडित छन्। उनीहरूको ८ अर्ब ४० करोड सावाँ निक्षेप डुबेको छ। त्यस्तै ६ सय ८१ जनाले अपार्टमेन्ट बुकिङका नाममा ओरेन्टल र कोअपरेटिभका अध्यक्ष सुधीर बस्नेतबाट ठगिएका छन्। सहकारी संस्थाका निक्षेपकर्ताको ८ अर्ब ३८ करोड र अपार्टमेन्ट बुकिङकर्ताको ४ अर्ब ९२ करोड रकम फसेको छ। तर, सुधीर बस्नेत छाती फुलाएर हिँडिरहेका छन्। उनले निक्षेपकर्तालाई निक्षेप फिर्ता गर्न विभिन्न बहाना बनाइरहेका छन्। सुधीर बस्नेत ओरेन्टल समस्या समाधान गर्न सरकारले नसकी रमिते बनेको छ। ओेरेन्टलबाट हात झिकिसकेको छ। सर्वोच्च अदालतले अनौठो आदेश दिएपछि समितिको काम अलपत्र परेको छ। सुधीरले मनोमानी ढंगले भेगासलगायत अधुरा परियोजनाको काम गरे पनि पीडित असन्तुष्ट छैनन्। कोहिनुर हिल हाउजिङ प्रालिअन्तर्गतको भेगाससिटी परियोजनामा आवास निर्माण र जग्गा खरिद गर्न बस्नेतले १ अर्ब ९० करोड लगानी गरेका थिए। त्यसका लागि ६७ करोड ५० लाख ऋण लिएका थिए। बुकिङकर्ताबाट ६२ करोड रुपैयाँ उठाएको समितिले गरेको अध्ययनले देखाएको थियो। ४० रोपनीभन्दा बढी क्षेत्रफलमा बन्न लागेको भेगाससिटी परियोजना अझै अधुरो अवस्थामा छ। समस्याग्रस्त सहकारी व्यवस्थापन समितिले भेगाससिटी लिलामीमा बिक्री गरेर निक्षेपकर्ताको पैसा फिर्ता गर्ने योजना बनाएको थियो। सूचना प्रकाशित गरेर लिलामीको अन्तिम तयारी गरे पनि सर्वोच्चको अवरोधका कारण लिलामी हुन सकेन। समस्याग्रस्त सहकारी छानबिन समिति तथा व्यवस्थापन समितिका संस्थापक अध्यक्ष गौरीबहादुर कार्कीले समितिले सेटिङमा अर्बौंको भेगाससिटी अर्पाटमेन्टलाई थोरै मूल्यमा बेच्ने दाउ गरेकाले सुधीर अदालत गएको बताउँछन्। मैले निक्षेपकर्ता, सुधीर र हाउजिङवालको त्रिपक्षीय सम्झौता गराएका थिएँ, उनले भने, तर समितिले भेगाससिटीमा काम गर्न नदिएपछि सुधीर सर्वोच्च गएका हुन्। ओरेन्टल सहकारीको समस्या समाधान गर्न सरकारले प्रयास गरेको थियो। सरकारले समस्याग्रस्त सहकारी व्यवस्थापन समिति बनायो। तर, उक्त समितिले कामै गर्न सकेन। सुधीरका जग्गा लिलाम गर्नेक्रममा सर्वोच्चले अनौठो फैसला गरेपछि पीडित झन् पीडित बन्न पुगेका छन्। सर्वोच्च अदालतले उनकै पक्षमा फैसला गरेपछि उनी खुलेआम हिँडिरहेका छन्। निक्षेपकर्ताको पैसा फिर्ता गर्र्न ध्यान दिएका छैनन्। सर्वोच्चको आदेशपछि पनि उनले निक्षेपकर्ताको पैसा फिर्ता गर्न कुनै पहल गरेका छैनन्। उल्टै बजार मूल्यभन्दा झन्डै दोब्बर मूल्य कबोलेर फेरि सर्वसाधारणलाई ठग्ने प्रपञ्च रचेका छन्। पीडितले पहिलाको पैसा नपाउनुभन्दा केही बढी पैसा तिरेर घरजग्गा पाइन्छ भने लैजाउ भन्ने सोचका कारण केहीले भने घरजग्गा बढी मूल्यमा लिइरहेका छन्। समितिले भेगाससिटीलगायत ओरेन्टलको नाममा भएका जग्गा लिलाम बिक्रीबाट निक्षेपकर्ताको निक्षेप फिर्ता गर्ने प्रक्रिया अघि बढाएको थियो। तर, सर्वोच्च अदालतले २०७७ मंसिर १७ गते अन्तरिम आदेश जारी गर्दै लिलामी प्रक्रिया अवरुद्घ गर्यो। समितिविरुद्व १९ वटा उजुरी परेका थिए। बस्नेतले भेगाससिटी परियोजना निर्माण गर्न पाए आफूले आवास दिने सक्ने बताउँदै आएका थिए। तर, सर्वोच्चले ०७६ मै भेगाससिटी लिलामी हुन रोके पनि निक्षेपकर्ताको निक्षेप फिर्ता गर्न कसैले पहल गरेका छैनन्। समितिका अध्यक्ष कुमारराज पोखरेलले सर्वोच्चले नहेर्नु भन्ने आदेश दिएपछि ओरेन्टल हेर्न नभ्याएको बताए। उनले प्रतिवेदन सहकारी विभागलाई बुझाए पनि कसैले स्वामित्व लिएको छैन। जसले गर्दा सुधीरको मनोमानी बढेको छ। यसले सहकारी क्षेत्रमा ठग्ने नियत भएका व्यक्तिहरूलाई बल पुगेको छ। तर, सहकारी अभियान मौन छ। सहकारी अभियानले ओरेन्टल, सिभिललगायतको समस्या समाधान गर्न चासो नदेखाएको सहकारीका पीडित बताउँछन्। समितिले सुधीर बस्नेत तथा ओरेन्टलका सञ्चालकसँग सम्बन्धित आयुषा डेभलपर्स प्रालि, कोहिनुर हिल हाउजिङ प्रालि, ओरेन्टल डेभलपर्स एन्ड बिल्डर्स प्रालि र त्यसअन्र्तगत २२ वटा परियोजनाको मूल्यांकन गरी पीडितलाई न्याय दिलाउन लागिपरेको थियो। पूर्वअध्यक्ष सुवेदीले सर्वोच्चको अवरोधका कारण समितिले काम गर्न नसकेको सुनाउँछन्। सर्वोच्च अदालतले लिलामी गर्न रोकेपछि हामीले प्रक्रिया अघि बढाउन पाएनौं, उनले भने। पूर्वअध्यक्ष सुवेदीले बस्नेतलाई ८ अर्ब सावाँ भुक्तान गर्न अनेकन प्रयास गरे पनि अटेर गरेको बताउँछन्। ओरेन्टल सहकारी समस्या समाधान गर्न समितिको नेतृत्व तीन पटक फेरिएको छ। सुवेदीले पीडितलाई दामासाहीमा बाँड्ने गरी ओरेन्टल तथा अध्यक्ष सुधीर बस्नेतको जग्गा लिलामीमा बिक्री प्रक्रिया सुरु गरेका थिए। भेगाससिटी, गुन्डुको जग्गा, सेयरको रकम र उठ्न बाँकी रहेको ऋण असुल गरी निक्षेपकर्तालाई रकम फिर्ता गर्ने समितिले तयारी गरेको थियो। समितिको अध्ययनअनुसार ओरेन्टल सहकारीका अध्यक्ष सुधीर बस्नेत तथा सञ्चालकको नाममा अचल सम्पत्ति देखिएको छैन। सरकारले सञ्चालकको नाममा अचल सम्पत्ति नभए पनि अध्यक्ष र सञ्चालकको लगानीमा रहेको कम्पनीको सम्पत्ति लिलाम गरी निक्षेप फिर्ता गर्ने तयारी गरेको थियो। तर, समितिले उठाएको र सञ्चालकबाट भेटाएको रकमसमेत पीडितलाई बाँड्न सकेको छैन। समितिले भेगाससिटीमा २ अर्ब चाहिने, समितिले आफैं बनाउन नसक्ने र समयमै बन्ने ग्यारेन्टी नभएकाले अक्सनमा गएर निक्षेपकर्ताको रकम फिर्ता गर्ने तयारी गरेको थियो। समिति सहकारी ऐन र सरकारको निर्णयअनुसार नै अघि बढेका दाबी गरेको थियो। स्रोतको ग्यारेन्टी नभएका कारण भेगाससिटी बन्ने अवस्थामा नदेखिएको भन्दै समितिले लिलाममा बिक्री गरेर दामासाहीमा रकम वितरण गर्ने योजना बनाएको थियो। समितिले पटकपटक ताकेता गर्दा पनि बस्नेतले अटेर गर्दै आएका थिए। समितिले सार्वजनिक गरेको विवरणमा सुधीर बस्नेतको व्यक्तिगत बैंक खातामा जम्मा २ लाख २९ हजार रुपैयाँ मात्रै थियो। बस्नेतको प्राइम बैंकमा १ लाख ९८ हजार, प्रभु बैंकमा २५ हजार र एभरेष्ट बैंकमा ६ हजार रुपैयाँ छ। १० वर्षअघि समस्याग्रस्त भएको ओरेन्टल सहकारी समस्या समाधान गर्न सरकार असफल देखिएको छ। वर्षौंदेखि थाती रहेको सहकारी समस्या समाधान गर्न नसकी सरकार रमिते बनेको छ। सरकारले सहकारी समस्या समाधान गर्न २०७४ पुस २९ गते समस्याग्रस्त सहकारी व्यवस्थापन समिति गठन गरे पनि देखिने गरी कुनै काम गर्न सकेको छैन। सरकारले २०७४ कात्तिक २० गते ओरेन्टल सहकारीलाई समस्याग्रस्त घोषणा गरेको थियो। समितिले चार वर्षसम्म कुनै पनि काम गर्न नसक्दा सहकारी पीडितले न्याय पाउने आशा मारिसकेका छन्। सरकारले हरेक वर्ष तीन करोडभन्दा बढी बजेट विनियोजन गरे पनि देखिने गरी कुनै काम गर्न नसकेको समितिका पदाधिकारी स्वीकार गर्छन्। भूमि व्यवस्था, सहकारी तथा गरिबी निवारण मन्त्रालयले समितिले प्रभावकारी रूपमा काम गर्न नसकेको भन्दै समितिको ध्यानाकर्षण गराएको हो। २०७० सालमा गठित गौरीबहादुर कार्की आयोगका अनुसार १ सय ३२ सहकारीको १० अर्ब ८७ लाख जोखिममा छ। ती संस्थाबाट २२ हजार १ सय ७० जना ठगिएका छन्। ०००लापरबाहीले समस्यासुधीर बस्नेत असफल भएको आफ्नै लापरबाहीले हो। उनी श्री ५, श्री ३ जस्ता थिए। भेट्न पाँच तहको सुरक्षा घेरा पार गर्नुपथ्र्यो। सुधीर व्यवस्थापक, नजिकका आफन्त र अति विश्वास गरेका व्यक्तिले धोका दिएका कारण समस्यामा परेका हुन्। जग्गा किन्दा पनि राजेश श्रेष्ठलगायतले अर्बभन्दा बढी खाइदिएको सुनाउँथे। सुधीरको नेताहरूले पैसा खाए। जो पावरमा आए, उनैलाई समात्ने गर्थे। बच्नका लागि जे पनि गर्नुपर्छ भन्ने गर्थे। उजुरी परे भने सहकारी न्यायाधीकरण चाहिन्छ। अदालत जानुपर्दैन। छिटो जानुपर्छ भन्ने थियो। ऐन बन्दा कुरा आयो। मूल कानुनमा आउन सकेन। आफ्नै क्रियाकलाप, विश्वास नभएर उनी समस्यामा परेका हुन्।  गौरीबादुर कार्की, अध्यक्ष, समस्याग्रस्त सहकारी छानबिन आयोग००० नियमनमा जोड दिनुपर्छसहकारीको अनुगमनमा फितलोपना छ। सहकारीको नियमन हुन नसक्दा सहकारी डुब्ने क्रम बढ्दै गएको छ। राज्यले ठगी रोक्न नियमनमा जोड दिनैपर्छ। सहकारी क्षेत्रमा व्यावसायिक मान्छे भएनन्। भावनात्मक रूपमा जम्मा भयो। आजका दिनमा पनि अनुगमन हुन सकेको छैन। अझै सहकारी डुब्ने खतरा हुृन्छ। सहकारीले पैसा कारोबार गर्ने होइन, उद्देश्यविपरीत काम गरिरहेका छन्। विभिन्न प्रकृतिका सहकारीले उद्देश्यअनुसार काम नगरी बचत तथा ऋण, घरजग्गा, हाउजिङ क्षेत्रमा काम गरेका छन्। सर्वोच्चको फैसलापछि काम हुन सकेन। हामीले ८ अर्बको मुद्दा बनायौं। जिल्ला अदालतमा थुनियो। तर, सर्वोच्च अदालतमा बन्दी प्रत्यक्षीकरणमा मुद्दा दायर भयो। सबै आउट गरेर पेसी तोकियो र छोडियो।  युवराज सुवेदी, पूर्वअध्यक्ष, समस्याग्रस्त छानबिन आयोग०००विभागले स्वामित्व लिनुपर्छसर्वोच्च अदालतको आदेशपछि हामीले ओरेन्टल सहकारीको केस हेरेका छैनौं। भूमि व्यवस्था, सहकारी तथा गरिबी निवारण मन्त्रालयमा छलफलपछि हामीले प्रतिवेदनसहित उठेको रकमसमेत सहकारी विभागमा बुझाएका थियौं। तर, विभागले अझै स्वामित्व लिएको छैन। सर्वोच्चको फैसलासँगै ओरेन्टल अलपत्र अवस्थामा छ। सुधीर बस्नेतले मनोमानी ढंगले काम गरिरहेको छ। पीडित निक्षेपकर्ताहरू अझै पनि हामीकहाँ आउने गर्नुहुन्छ। हामीले केही गर्न सकेका छैनौं। सर्वोच्चले नहेर्ने भनेपछि हामीले प्रतिवेदन विभागलाई बुझाएका हौं।  कुमारराज पोखरेल, अध्यक्ष, समस्याग्रस्त व्यवस्थापन समिति"
"फर्किने बढे, भित्रिँदै कोरोना","शिवराज भट्टधनगढी, शंकरप्रसाद खनालनेपालगन्ज, क्रान्ति शाहवीरगन्ज, सलमान खानभैरहवा, जितेन्द्रनारायण ठाकुरविराटनगर छिमेकी मुलुक भारतबाट घर फर्किरहेका ठूलो संख्याका नेपालीमा कोभिड संक्रमण भेटिएको छ। भारतमा कोरोनाको नयाँ भेरियन्ट (ओमिक्रोन) व्यापक रूपमा फैलिएपछि नेपालीहरू धमाधम घर फर्किन थालेका छन्। पूर्वको वीरगन्जदेखि सुदूरपश्चिमको गड्डाचौकी नाका भएर घर फर्केका नेपालीमा सीमा नाकामा चेकजाँच गर्दा व्यापक रूपमा कोभिड संक्रमण भेटिएको हो। पछिल्ला दिनमा, भारतीय सीमा बजारमा किनमेल गर्न जानेमा पनि कोभिड संक्रमण भेटिन थालेपछि सीमामा कडाइ गर्नुपर्ने स्थिति देखिएको छ। तर, सीमा नाकामा नेपालको पर्याप्त सुरक्षा चेकजाँच र सतर्कता देखिएको छैन। यसबाट, कुनै पनि बेला मुलुकमा भयावह अवस्था नआउला भन्न सकिन्न। वीरगन्ज नाकाको हेल्थ डेस्कमा भारतबाट आउनेहरूको आइतबार एन्टिजेन परीक्षण गर्दै स्वास्थ्यकर्मी । पछिल्ला दिनमा भारतको सीमावर्ती रक्सौल बजारबाट किनमेल गरेर फर्किनेमा पनि कोभिड संक्रमण देखिन थालेको छ । यो नाकाबाट दैनिक ५ हजार मान्छेको आउजाउ हुने गरे पनि ४ सयको मात्रै परीक्षण हुने गरेको छ । नाकामा परीक्षणको दायरा नबढाउने र थप स्वास्थ्य सतर्कता नअपाउने हो भने स्थिति भयावह बन्ने स्वास्थ्यकर्मीहरू बताउँछन्। तस्बिर : क्रान्ति साह दैनिक रूपमा हजारौंले नेपालभारत सीमा ओहोरदोहोर गर्छन्। तर, सबैको परीक्षण हुन सकेको छैन। चोर बाटोबाट ओहोरदोहोर गर्नेको संख्या पनि उत्तिकै छ। त्यसैले सीमामा हुने यिनै लापरबाहीले संक्रमितको संख्या ह्वात्तै बढेको छ। दिनदिनै बढ्दै संक्रमित सुदूरपश्चिममा पछिल्लो ६ दिनमा ६ सय ६८ जनामा कोरोना संक्रमण भेटिएको छ। प्रदेश स्वास्थ्य निर्देशनालयका अनुसार पुस २० गते यता भारतबाट स्वदेश फर्किरहेका नेपालीमा कोरोना बढी देखिन थालेको हो। कञ्चनपुरको गड्डाचौकी र कैलालीसँग सीमाना जोडिएको गौरीफन्टा नाकामा गरिएको एन्टिजेन परीक्षणमा भारतबाट आउने नेपालीमा कोरोना देखिएको हो। अहिले सुदूरपश्चिमका सेती प्रादेशिक अस्पताल, महाकाली प्रादेशिक अस्पताल, डडेल्धुरा अस्पताल र केही जिल्ला अस्पतालहरूमा पीसीआर जाँच भइरहेको छ। निर्देशनालयले आइतबार मात्रै ६२ जनामा कोरोना पोजेटिभ देखिएको जनाएको छ। विभिन्न अस्पतालमा गरिएको १५ जनाको पीसीआरमा ९ जना र सीमा नाकासहित अस्पतालहरूमा गरिएको १० हजार ४५ जनाको एन्टिजेन परीक्षणमा ५३ जनामा कोरोना पोजेटिभ देखिएको हो। स्वास्थ्य निर्देशनालयका निमित्त प्रमुख ओमप्रकाश जोशीले पुसको २० गतेपछि कोरोना बढ्न थालेको बताए। सुदूरपश्चिम प्रादेशिक प्रयोगशालाले अहिलेसम्म तीन पटक ५ जना, १३ जना र १ सय ४६ जना गरी १ सय ६४ जनाको नमुना केन्द्रीय प्रयोगशालामा पठाएको जनाएको छ। पहिलो पटकको ५ र १३ गरी १८ जनामा ओमिक्रोन भेटिएन, १ सय ४६ जनाको भने रिपोर्ट आएको छैन, प्रादेशिक प्रयोगशाला धनगढीका प्रमुख रामप्रसाद ओझाले भने। प्रदेश सरकारले पनि सीमा क्षेत्रमा कडाइ गरिएको जनाएको छ। प्रदेश सरकार सामाजिक विकास मन्त्रालयका प्रवक्ता नरेन्द्रसिंह कार्कीले सीमा नाकाबाट आउने प्रत्येकको एन्टिजेन परीक्षण भइरहेको जनाए। सेती प्रादेशिक अस्पतालका वरिष्ठ फिजिसियन डा निसान भट्टराईले ओमिक्रोन भारतमा धेरै फैलिसकेकाले त्यसलाई नेपालमा फैलिन नदिन सरकार समयमै सचेत हुनुपर्ने बताए। किनमेल गर्न जानेमा पनि संक्रमण वीरगन्ज नाकाबाट दैनिक हजारौंको संख्यामा नेपालीहरू भारतीय सीमा बजारमा किनमेल गर्न जान्छन्। रक्सौलमा दैनिक उपभोग्य सामान किनमेल गरेर फर्किनेहरूमा पनि कोरोना संक्रमणदर उच्च देखिन थालेको छ। यसअघि नाकाको हेल्थ डेस्कमा भारतबाट लामो यात्रा गरेर नेपाल प्रवेश गर्नेहरूको मात्र एन्टिजेन परीक्षण हुँदै आएको थियो। पछिल्लो ३४ दिन यता सीमावर्ती बजार रक्सौलमा किनमेल गर्न जानेहरूको पनि परीक्षण गर्न थालिएपछि कोरोना संक्रमण पुष्टि हुनेमा अधिकांश पर्सा र बाराका स्थानीयवासी छन्। आइतबार अपराह्नसम्म मात्रै नाकाको हेल्थ डेस्कमा ४ सय २१ जनाको एन्टिजेन परीक्षण गर्दा ८ जनामा संक्रमण भेटिएको छ। तीमध्ये २ जना मात्र भारतीय नागरिक हुन्। बाँकी ६ जना पर्सा, बारा र मकवानपुरका हुन्। उनीहरू सबै आइतबार रक्सौलबाट किनमेल गरेर फर्र्केका थिए। हेल्थ डेस्क इन्चार्ज डाअनिषा महतोले पुस ९ गते यता ५४ जनामा संक्रमण भेटिएको जानकारी दिइन्। परीक्षण ४ सयको मात्रै पर्सा र बाराका स्थानीयमा संक्रमण देखा पर्न थालेपछि वीरगन्ज नाकाको हेल्थ डेस्कमा दुई दिन यता परीक्षणको दायरा बढाइएको छ। गत शुक्रबारसम्म दैनिक १ सय ५० देखि २ सयसम्मको मात्र परीक्षण हुने गथ्र्यो। शनिबारदेखि दैनिक ४ सय जनाको हाराहारीमा परीक्षण गर्न थालिएको छ। नेपाल प्रवेश गर्ने मुख्य नाका वीरगन्जमा दैनिक कम्तीमा ५ हजार मानिसको नेपाल भारत ओहोर दोहोर गरे पनि परीक्षण पर्याप्त छैन। भारतमा आउने सबैको एकएक गरेर परीक्षण गर्ने हो भने नाकामा अहिलेको हेल्थ डेस्क जस्तो कम्तीमा १० वटा र ४०५० जना सुरक्षाकर्मी थप्नुपर्ने इनर्वा नाकास्थित सीमा प्रहरी चौकीका इन्चार्ज प्रहरी नायव निरीक्षक हीरा बुढाथोकीले बताए। नाकामा परीक्षणको दायरा अझ बढाउन नसक्ने हो भने स्थिति भयावह हुने जोखिम उच्च रहेको उनको भनाइ छ। संक्रमित व्यवस्थापनमा समस्यावीरगन्ज नाकाको परीक्षणमा कोरोना पोजेटिभ देखिएका संक्रमितको व्यवस्थापनमा पनि भद्रगोल देखिएको छ। भारतीय संक्रमितलाई सीमावर्ती रक्सौलका भारतीय प्रहरीले जिम्मा लिन नमानेका कारण यस्तो समस्या देखिएको हेल्थ डेस्क इन्चार्ज डा महतोले बताइन्। उनका अनुसार नेपाली संक्रमितको व्यवस्थापनमा पनि उस्तै समस्या छ। नाकामा संक्रमण पुष्टि भएका संक्रमितको व्यवस्थापन र परीक्षणमा समस्या भइरहँदा पनि जिल्लाको कोरोना संक्रमणसम्बन्धी उच्चस्तरीय समितिले कुनै सुनुवाइ नगरेको उनको गुनासो छ। यस्तै परिस्थिति रहिरहे पहिलेको जस्तै संक्रमणको महामारी फैलिएर वीरगन्ज फेरि हटस्पट बन्ने सम्भावना रहेको डा महतोले बताइन्। भारतीय पर्यटकमा संक्रमण भारतको महाराष्ट्रबाट नेपाल भ्रमणका लागि भारतीय पर्यटक सवार एउटा गाडी शनिबार रुपन्देहीको बेलहिया नाकामा आइपुग्यो। सुरक्षाकर्मीले गाडीलाई नाकामा रोक्न लगाए। गाडीमा सवार केही नागरिकको एन्टिजन विधिबाट कोरोना जाँच गरियो। चालकमा संक्रमण देखिएपछि यात्रु सवार गाडीलाई नाकाबाटै फिर्ता पठाइयो। त्यस्तै भारतबाट नेपाल भ्रमणका लागि मुलुक प्रवेश गर्न लागेको २१ जनाको टोलीलाई पनि सुरक्षाकर्मीले बेलहिया नाकामा रोके। आवश्यक सोधपुछ गरे। र, बेलहिया हेल्थ डेस्कमा उनीहरूमध्ये केही व्यक्तिमा कोरोना परीक्षण गरियो। सात जनामा कोरोना संक्रमण देखिएपछि उनीहरूलाई मुलुक प्रवेशको अनुमति दिइएन। झिँटीगुन्टा बोकेर स्वदेश फर्किने नेपाली र विदेशी पर्यटकहरूको नाकामा एन्टिजेन विधिबाट कोरोना परीक्षण हुँदै आएको छ। स्वदेशीमा संक्रमण देखिए अवस्थाअनुसार सुरक्षित रूपमा उनीहरूको गन्तव्यसम्म पुर्याइने र भारतबाट आउने पर्यटकहरूमा संक्रमण देखिए उनीहरूलाई नाकाबाट नै फर्काउने गरिएको रुपन्देहीको इलाका प्रहरी कार्यालय बेलहियाका प्रहरी निरीक्षक नवीन पौडेलले जानकारी दिए। कोरोना संक्रमणको रोकथाम तथा नियन्त्रणका लागि नाकामा नेपाल प्रहरी, सशस्त्र प्रहरी, स्वास्थ्यकर्मी, संघसंस्थाका कर्मचारी खटिएका छन्। बेलहियामा सर्वसाधारणलाई छुट भारतमा रोजगारी गरेर फर्केका नेपाली र भारतीय पर्यटकमा संक्रमण भेटिन थालेको छ। उनीहरूको एन्टिजेन विधिबाट कोरोना जाँच हुने भए पनि स्थानीय सर्वसाधारणलाई नाकाबाट आवतजावतमा कुनै रोकटोक छैन। यसले पनि संक्रमणको जोखिम बढेको ओमसतिया गाउँपालिकाका अच्यूत आचार्य बताउँछन्। नाकाबाट आवतजावत गर्ने अधिकांश सर्वसाधारणले स्वास्थ्य मापदण्डको पालना नगर्ने गरेको पाइएको छ। बेलहिया नाकाबाट दैनिक हजारौं व्यक्ति आवतजावत गर्छन्। रुपन्देहीको बेलहिया नाकामा सतर्कता अपनाइए पनि अन्य साना नाकाहरूबाट सहजै आवतजावत भइरहेको छ। नाकामा एन्टिजेन परीक्षणको दायरा बढाउँदा संक्रमितको दर पनि बढेको स्वास्थ्य कार्यालय रुपन्देहीका भेक्टर कन्ट्रोल निरीक्षक केदारनाथ शाहले बताए। नाकाबाट आवतजावत गर्ने सबैको कोरोना परीक्षण हुँदैन। केही समय यता नाकाबाट संक्रमित यात्रु प्रवेश गर्नेको संख्या बढ्दै गएको देखिएको छ। परीक्षणको क्रममा संक्रमण देखिए पहिचान हुने, नभए नहुने अवस्था छ। नाकाबाट संक्रमणको रोकथाम तथा नियन्त्रणका लागि सतर्कताका साथै एन्टिजेन परीक्षणको दायरा बढाइएको रुपन्देहीका प्रमुख जिल्ला अधिकारी ऋषिराम तिवारीले बताए। उनले संक्रमित नेपाली यात्रुहरूका लागि होल्डिङ सेन्टर र आइसोलेसन सेन्टर सञ्चालनको तयारी सुरु भएको बताए। साथै सुरक्षित रूपमा उनीहरूको गन्तव्यसम्म पुर्याउन यातायातको व्यवस्थासमेत मिलाउने तयारी भएको छ। यसका लागि जिल्ला कोभिड संकट व्यवस्थापन केन्द्रको बैठकले यातायात र आइसोलेसनका लागि होटल व्यवसायीसँग समन्वय गर्ने र नाकामा कडाइ गर्नेलगायतको निर्णय गरेको छ, उनले भने। साथै उनले जिल्लामा भएका सबै स्वास्थ्य संस्था र अस्पतालहरूलाई पनि तयारी अवस्थामा रहन निर्देशन दिइएको बताए। उनका अनुसार शनिबारसम्म जिल्लामा ५४ जना मात्र कोरोना संक्रमित छन्। त्यसैगरी नेपालगन्जको जमुनाहा नाकामा आइतबार ७ सय ८० जनाको परीक्षण गरिएकोमा ४१ जनामा कोरोना पोजेटिभ देखिएको छ। जसमध्ये १४ महिला र २७ पुरुष छन्। छैन सावधानी पूर्वी नेपालको प्रमुख नाका विराटनगरको रानीबाट दैनिक हजारभन्दा बढी ओहोरदोहोर गर्ने गरेका छन्। तर, नयाँ भेरियन्ट ओमिक्रोन फैलनबाट रोक्न कुनै सावधानी अपनाइएको छैन। विराटनगर महानगरपालिकाले एक हेल्थ डेस्क स्थापना गरे पनि भारतबाट आउने यात्रुको कोरोना परीक्षण नगराई नेपाल सहजै प्रवेश गर्ने गरेका छन् । भारतीय रेल आएको बेला डेस्कमा कार्यरत कर्मचारीहरूले स्थानीय प्रहरीको सहयोगमा कोरोनाको एन्टिजेन चेक गर्ने गरेका छन्। भारतबाट आउनेको दैनिक रूपमा १ सयको हाराहारीमा हेल्थ डेस्कमा परीक्षण गर्ने गरेको त्यहाँ कार्यरत चिकित्सक सुरेन्द्र यादवले जानकारी दिए। उनका अनुसार हेल्थ डेस्कमा कोरोनाको एन्टिजेन परीक्षणबाट पुस महिनामा मात्र २२ जनामा कोरोना पोजेटिभ देखिएको हो । १२ जना भारतीय सहित १० जना नेपालीमा कोरोना भेटिएको उनले जानकारी दिए। हेल्थ डेस्कले भारतीय नागरिकमा संक्रमण भेटिए उतै फिर्ता गर्ने गरेको छ भने नेपालीलाई होम आइसोलेसनमा पठाउने गरेको छ। यादवले भने, चेकजाँज गर्न आफंै कोही आउँदैनन्। लामो दूरीको यात्रा गरेर आएको हुलियाका आधारमा चेक गर्ने गरेका छौं। होम आइसोलेसनमा पठाएका व्यक्ति पनि खुला रूपमा बस्ने गरेको स्थानीयहरू बताउँछन्। प्रदेश १ का सामाजिक विकासमन्त्री जयराम यादवले प्रदेशको १४ वटै जिल्लामा रहेको अस्पताल एवं जिल्ला जनस्वास्थ्य कार्यालयका प्रमुखलाई तयारी अवस्थामा रहन निर्देशन दिएको बताए। हामी सजग हुनुपर्ने अवस्था आएको छ, मन्त्री यादवले भने, नयाँ भेरियन्ट देखा परेको अवस्थामा सरकारी संयन्त्र मात्र होइन सबै प्रकारका संयन्त्र परिचालित गरेर नियन्त्रणमा राख्ने तयारीमा छौं। मन्त्री यादवले कोभिड अस्पतालसँगै अन्य उपचारमा लाग्ने औषधिहरूको व्यवस्थापनामा कुनै कमी नहुने बताए।"
पहुँचमा छैन सहुलियत ऋण,"सुर्खेत : कर्णालीमा प्रदेश सरकारले अघिल्लो वर्षदेखि किसानलाई आत्मनिर्भर बनाउन सहुलियत ऋण कार्यक्रम सञ्चालन गरिरहेको छ। जसअन्तर्गत व्यावसायिक किसानले बैंक तथा सहकारीबाट लिएको कृषि ऋणमा लाग्ने ब्याज सरकारले नै तिर्दै आएको छ। तर, सहुलियत अर्थात् ब्याज तिर्न नपर्ने उक्त ऋण दुर्गमका किसानले पाउन सकेका छैनन्। दुर्गमका किसानको पहुँचमा यो कार्यक्रम छैन। प्रदेश सरकारले बैंकमार्फत् व्यावसायिक किसानले लिने एक करोड रुपैयाँसम्मको ब्याज तिरिदिने गरेको छ। यस्तै विपन्न किसानले सहकारी संस्थाबाट लिने पाँच लाखसम्मको ऋणमा लाग्ने ब्याज पनि प्रदेश सरकारले नै तिरिदिने नीति तयार भएको छ। यसका लागि प्रदेश सरकारले किसानलाई ऋण उपलब्ध गराउन विभिन्न ६ वटा बैंक र ९ वटा सहकारी संस्थाहरू पनि छनौट गरेको छ। यद्यपि हालसम्म हिमाली र दुर्गम जिल्लाका किसानले भने सहुलियतमा पाइने भनिएको ऋणमा आफूहरूको पहुँच पुग्न नसकेको गुनासो गरेका छन्। साढे एक वर्षको अवधिमा दुर्गमका ३८ जना किसानले मात्र सहुलियतमा पाइने ऋण लिएका छन्। बाँकी किसानले प्रदेश सरकारले भनेअनुसार बैंक तथा सहकारीबाट सहुलियतको ऋण पाउन सकेका छैनन्। हिमाली जिल्ला मुगुमा त हालसम्म एकजना किसानले पनि सहुलियतको ऋण पाएका छैनन्। प्रदेश सरकारको भूमि, व्यवस्था, कृषि तथा सहकारी मन्त्रालयका अनुसार हुम्लामा ३, जुम्लामा ७, डोल्पामा ६ र कालिकोटका १९ जना किसानले मात्र सहुलियतको ऋण लिएका छन्। उनीहरूले बैंकमार्फत ऋण लिएका हुन्। सहकारीबाट भने हालसम्म एकजनाले पनि ऋण लिएका छैनन्। प्रदेश सरकारले नै सहकारीको योग्यता नपुगेपछि सुर्खेत बाहेकका जिल्लाका सहकारीलाई सहुलियत ऋण कार्यक्रममा समावेश गरेको छैन। यहीकारण दुर्गमका साना किसान सहुलियत ऋण कार्यक्रमबाट बन्चित भएका हुन् । ऋण लिनका लागि सरकारले विभिन्न २० वटा क्षेत्र तोकेको छ। बैंक तथा वित्तीय संस्थाबाट ऋण लिन किसानले तरकारी उत्पादन, प्रशोधन, भण्डारण तथा बिक्री वितरण, पुष्प व्यवसाय, पशुपन्छी पालन, फलफूल उत्पादन, दुग्ध उत्पादन, प्रशोधन र बिक्री वितरण लगायतका व्यवसाय तोकेको छ। यस्तै मत्स्यपालन, च्याउ उत्पादन, पशु बधशाला मासुजन्य उत्पादन र बिक्री वितरण गर्ने किसानलाई पनि सहुलियत ऋण दिइन्छ। तर, दुर्गममा व्यवसाय दर्ता गरेका र सरकारको नियमअनुसार सबै प्रक्रिया पुगेका किसान कम छन्। त्यस्तै ऋण लिनका लागि प्यान नम्बर अनिवार्य छ। दुर्गमका अधिकांश किसानले प्यान नम्बर नै लिएका छैनन्। त्यसमा पनि दुर्गमका सहकारीहरू नै ऋण प्रवाहका लागि प्रदेश सरकारको छनौटमा नपर्नुलगायतका कारणले पनि दुर्गमका किसान सहुलियत ऋण पाउनबाट बन्चित भएका हुन्। कृषि अनुदान कार्यक्रममा दुरुपयोग बढेपछि प्रदेश सरकारले २०७७ देखि सहुलियत ऋण कार्यक्रम सुरु गरेको छ।"
"भरिन थाले अस्पताल, कडाइ गर्दै सरकार","काठमाडौं : अस्पतालमा कोभिड१९ का संक्रमितको भर्नादर बढेको छ। गत साताभन्दा दोब्बरले संक्रमित संख्या बढेका छन्। कोभिड१९ संकट व्यवस्थापन समन्वय केन्द्र (सीसीएमसीसी)ले पनि सरकारलाई प्रतिबन्धात्मक व्यवस्था गर्न सिफारिस गरेको छ। सीसीएमसीसीको आइतबार बसेको बैठकले विद्यालय बन्दसहित विभिन्न प्रतिबन्धात्मक व्यवस्थाका लागि सरकारलाई सिफारिस गरेको हो। अब अर्को सूचना जारी नभएसम्मका लागि सार्वजनिक स्थलमा २५ जनाभन्दा बढी भेला हुन पाइने छैन। भेला तथा महोत्सव आयोजना नगर्न नगराउन सबै स्थानीय प्रशासनलाई गृह मन्त्रालयमार्फत लेखी पठाउन सिफारिस गर्ने निर्णय बैठकले गरेको छ। केन्द्रकी प्रवक्ता सुनिता नेपालका अनुसार आगामी माघ १५ गतेसम्म मुलुकका आधारभूत तथा माध्यमिक विद्यालयहरूले बिदा दिन सिफारिस गर्ने निर्णयसमेत गरिएको छ। वार्षिक बिदामा मिलान हुने गरी बिदा दिनसमेत बैठकले निर्णय गरेको हो। केन्द्रका सिफारिस सम्बन्धित मन्त्रालयको निर्णयपछि कार्यान्वयनमा आउने कानुनी व्यवस्था छ। बैठकले विद्यालय बन्दका लागि शिक्षा, विज्ञान तथा प्रविधि मन्त्रालयमार्फत सूचना जारी गर्न सिफारिस गर्ने निर्णय गरेको छ। बिदाकै अवधिमा १२ देखि १७ वर्षसम्मका विद्यार्थी र १८ वर्षमाथिका सबै उमेरका पूर्ण खोप लगाउन बाँकी शिक्षक, कर्मचारी तथा अभिभावकहरूलाई खोप उपलब्ध गराउन सरकारलाई भनेको छ। स्वास्थ्य तथा जनसंख्या मन्त्रालयले आवश्यक खोप आपूर्ति गर्नुपर्ने निर्णयसमेत बैठकले गरेको छ। यसका लागि जिल्ला खोप समन्वय समितिले प्राथमिकता साथ खोप अभियान सञ्चालन गर्न सहजीकरण गर्नुपर्ने देखिएको छ। बैठकले सार्वजनिक स्थलमा सबै प्रकारका राजनीतिक तथा धेरै जना उपस्थित हुने प्रशासनिक, सामाजिक एवं त्यहीँ प्रकृतिको कार्यक्रम नगर्न आह्वान गरेको छ। नगरी नहुने नियमित कामको हकमा स्थानीय प्रशासनको अनुमति लिएर गर्ने व्यवस्था मिलाउन पनि बैठकले निर्णय गरेको छ। सार्वजनिक स्थानहरूमा (कार्यालय, होटल, रेस्टुराँ, सिनेमा हल, रंगशाला, हवाईयात्रा, पार्क आदि) प्रवेश गर्दा अनिवार्य कोभिडविरुद्धको भ्याक्सिन लगाएको कार्ड (मोबाइलमा भए पनि हुने) साथमा देखाउनुपर्ने छ। ती निकायहरूले आगामी माघ ७ गतेदेखि लागू हुने गरी खोपकार्ड हेरेर मात्र प्रवेश दिने व्यवस्था मिलाउन गृह मन्त्रालयमार्फत सिफारिस गर्ने निर्णय गरेको छ। सार्वजनिक सेवा प्राप्त गर्न खोप कार्ड माघ ७ गतेदेखि सार्वजनिक सेवा प्राप्त गर्न खोप कार्ड अनिवार्य गर्ने निर्णय भएको छ। प्रदेश सरकारहरूले प्रधानमन्त्री तथा मन्त्रिपरिषद् कार्यालयमार्फत सबै स्थानीय तहहरूलाई बिगतमा झैं आवश्यक सहयोग तथा सहजीकरण गर्न संघीय मामिला तथा सामान्य प्रशासन मन्त्रालयमार्फत अनुरोध गर्ने निर्णयसमेत बैठकले गरेको छ। नेपाल प्रवेश बिन्दुमा एन्टिजेन परीक्षणको कार्यलाई थप प्रभावकारी बनाउने र परीक्षणका क्रममा पोजेटिभ देखिएकालाई तत्काल संस्थागत आइसोलेसन (होल्डिङ सेन्टर, होटल) आदिमा राख्न सम्बन्धित कोभिड१९ संकट जिल्ला व्यवस्थापन समन्वय केन्द्रले समन्वय गर्नुपर्ने छ। विगतमा भएको अभ्यास अनुरूप भुक्तानी गर्ने स्रोत सुनिश्चितताका लागि स्वास्थ्य मन्त्रालयले आवश्यक व्यवस्था मिलाउने निर्णय बैठकले गरेको छ। सार्वजनिक स्थलमा निःशुल्क एन्टिजेन बुथसार्वजनिक स्थानहरूमा निःशुल्क एन्टिजेन टेस्ट बुथहरू स्थापना गर्ने र नियमित खोप केन्द्रहरूलाई खोप अभियानकै रूपमा अगाडि बढाउने निर्णय गरिएको छ। विश्वविद्यालय र शैक्षिक प्रतिष्ठानका पूर्वनिर्धारित सेमेष्टर र वार्षिक परीक्षाहरू जनस्वास्थ्य सुरक्षा मापदण्ड पालना हुने गरी जेड आकारमा बसाई सञ्चालन गर्न निर्णय गरिएको छ। परीक्षा केन्द्रमा मास्क र स्यानिटाइजरको व्यवस्था अनिवार्य गर्न र भौतिक दूरीको प्रावधान कडाइका साथ गर्ने व्यवस्था मिलाउन शिक्षा मन्त्रालयलाई सिफारिस गर्ने निर्णय गरिएको छ। पर्यटन मन्त्रालयले आन्तरिक र अन्तर्राष्ट्रिय विमानस्थलमा यात्रुको भीडभाड कम हुने गरी उडान तालिका मिलाउनुपर्ने छ। बैठकले माघ ७ गतेपछि आन्तरिक उडानमा खोप कार्ड हुने यात्रुलाई मात्र बोर्डिङ पास उपलब्ध गराउने व्यवस्था गर्नुपर्ने निर्णय गरेको छ। सरकारले मंसिर १३ र पुस ८ गते जारी आदेशलाई अध्यागमन विभागबाट टाभल एड्भाइजरी जारी गर्दा थप कडाइ गरिएको छ। पूर्ण मात्रा खोप लगाएको र बोर्डिङ पास जारी हुनुभन्दा ७२ घण्टा भित्रको पीसीआर नेगेटिभ भएको यात्रुलाई विदेशबाट नेपाल प्रवेशका लागि सम्बन्धित वायुसेवाले बोर्डिङ पास जारी गर्ने निर्णय गरेको छ। त्यस्तै दक्षिण अफ्रिकालगायत ९ वटा मुलुकबाट नेपाल आउने वा ती मुलुकहरूबाट ट्रान्जिट बनाई नेपाल यात्रा गर्ने नेपाली नागरिक, कूटनीतिक तथा अफिसियल राहदानी बाहक वा आवासीय प्रवेशाज्ञा प्राप्त यात्रुको हकमा मात्र क्वारेन्टाइन तथा आइसोलेसनको व्यवस्था लागू गर्ने निर्णय गरेको छ। अध्यागमन विभागले ट्राभल एड्भाइजरी सूचना जारी गर्दा गृह मन्त्रालय, संस्कृति, पर्यटन तथा नागरिक उड्डयन मन्त्रालय र परराष्ट्र मन्त्रालयसँग समन्वय गर्ने निर्णय भएको छ। त्यस्तो सूचना जारी भएको मिति, समय र अवधिपछि मात्र लागू गर्ने व्यवस्था मिलाउनु पर्नेछ। कोभिड१९ को स्थानीय अवस्था हेरी जोखिम नियन्त्रणका लागि स्मार्ट लकडाउनसम्बन्धी कार्यविधि, २०७८ र एकीकृत कोभिड१९ रोकथाम, नियन्त्रण र उपचार कार्ययोजना, २०७८ कार्यान्वयनलाई थप प्रभावकारी बनाउन सम्बन्धित प्रमुख जिल्ला अधिकारीलाई गृह मन्त्रालयमार्फत निर्देशित गर्ने निर्णय गरिएको छ। ओमिक्रोनलगायतका भेरियन्टको प्रभाव र ध्यान दिनुपर्ने विषयमा स्वास्थ्य क्षेत्रका विभिन्न व्यक्तित्वमार्फत नागरिक स्तरमा सकारात्मक सूचना जानकारी गराउने कार्यमा स्वास्थ्य मन्त्रालयले थप पहल गर्नुपर्ने निर्णय पनि बैठकले गरेको छ। भर्नादर दोब्बर बढीकोभिड१९ युनिफाइड केन्द्रीय अस्पतालका प्रमुख प्रशासकीय अधिकृत डा भुपेन्द्रकुमार बस्नेतका अनुसार, एक साताअघि कोभिड अस्पतालहरूमा भन्दा अहिले भर्नादर बढेको छ। कोभिड१९ केन्द्रीय वीर अस्पतालले समन्वय गरेका उपत्यकाका १३ वटा अस्पतालमा संक्रमितको भर्ना दर बढेको हो। त्यस्तै उपत्यका बाहिर प्रदेशका ७ वटा अस्पतालमा पनि बिरामीको भर्ना हुने दर बढेको डा बस्नेतले जानकारी दिए। केन्द्र र प्रदेशमा रहेका अस्पतालमा रहेका समस्याको पहिचान गरिएको पूर्तिका लागि कदम पनि अगाडि बढाइसकेको उनले बताए। ओमिक्रोन भेरियन्टका कारण हुन सक्ने बिरामीको चापलाई मध्यनजर गरी सबै अस्पताललाई तयारी अवस्थामा राख्न निर्देशनसमेत दिइएको छ। स्वास्थ्य तथा जनसंख्या मन्त्रालयकी प्रवक्ता डा संगीता कौशल मिश्राले अस्पतालमा आईसीयू, अक्सिजन, भेन्टिलेटरलगायत अन्य सामग्रीको यथेष्ठ जोहो गरिएको बताइन्। डा मिश्राका अनुसार, ओमिक्रोन माथिल्लो श्वासप्रश्वास प्रक्रियामा नै वृद्धि विकास भइरहेको पाइएको छ। कोरोना भाइरसको डेल्टालगायतका अन्य भेरियन्टहरू तल्लो श्वासप्रश्वास नली अर्थात् फोक्सोमा वृद्धि हुने गरेका थिए। हालसम्म नेपालमा कुल २७ जनामा ओमिक्रोन भेरियन्ट पुष्टि भइसकेको मन्त्रालयले जनाएको छ। अहिले एसजीन नेगेटिभको संख्या बढिरहेकाले ओमिक्रोनको संक्रमणमा वृद्धि भइरहेको प्रवक्ता मिश्राले जानकारी दिइन्। ओमिक्रोनको पुष्टि गर्न एसजिन नेगेटिभ देखिएका नमुनाहरूको मात्र जिन सिक्वेन्सिङको लागि पठाइने गरेको छ। अहिले मुलुकभर संक्रमण दर जसमध्ये ९ दशमलव ५ प्रतिशत छ। सक्रिय संक्रमितमध्ये होम आइसोलेसनमा ६ हजार १ सय २७ जना छन्। जसमध्ये संस्थागत आइसोलेसनमा ६ सय २८ जना गरी ६ हजार ७ सय ५५ जना आइसोलेसनमा छन्। अहिले आईसीयूमा ७० जना संक्रमित उपचाररत छन्। त्यस्तै भेन्टिलेटरमा १६ जना छन्। संस्थागत क्वारेन्टाइनमा १ सय १३ जना छन्। कोरोना भाइरसको संक्रमण नेपालमा पनि बढ्दो क्रममा रहेको प्रवक्ता डा मिश्राले बताइन्। पछिल्लो चौबीस घण्टामा १ हजार ६ सय ६७ जनामा संक्रमण पुष्टि भएको छ। १२ हजार ६ सय ३२ वटाको नमुना परीक्षण गरिएको थियो। जसमध्ये ६ सय १५ जना काठमाडौं उपत्यकामा संक्रमित भएका छन्।"
अतिरिक्त शुल्कविरुद्धको आन्दोलनमा संयुक्त विद्यार्थी संगठनको एक्यबद्धता,"काठमाडौंः काठमाडौं विश्वविद्यालय मातहतका मेडिकल कलेजले गैरकानुनी शुल्क असुलेको भन्दै पीडित विद्यार्थीको आन्दोलनमा संयुक्त विद्यार्थी संगठनले ऐक्यबद्धता जनाएका छन्। विद्यार्थी संगठनको संयुक्त बैठकले पीडित विद्यार्थीको आन्दोलनमा ऐक्यबद्धता जनाएका हुन्। नेवी संघ, अखिल (क्रान्तिकारी), अनेरास्ववीयु, समाजवादी विद्यार्थी नियन, अखिल(क्रान्तिकारी), अखिल छैटौंले जारी गरेको संयुक्त प्रेस विज्ञप्तिमा भनिएको छ, आन्दोलनरत विद्यार्थीहरुमाथि भएको दमनविरुद्ध सरकारका गृह मन्त्री र शिक्षा मन्त्रीको ध्यानाकर्षण गराउने साथै उपरोक्त समस्या समाधानका निम्ति चिकित्सा शिक्षा आयोग र काठमाडौं विश्वविद्यालयसंग छलफल गर्ने। बैठकले सरकारले लागू गरेको मापदण्डविपरीत शैक्षिक संस्था चल्दै गएका र शैक्षिक संस्थामा समस्या देखिएको भन्दै समाधानका लागि सम्बन्धित विश्वविद्यालय र सरकारको ध्यानाकर्षण गराउने निर्णय गरेको अखिल (क्रान्तिकारी)का केन्द्रीय अध्यक्ष प्रकाश शाहीले जानकारी दिए।"
माघ १५ सम्म विद्यालय बन्द गर्ने शिक्षा मन्त्रालयको निर्णय,"काठमाडौं : शिक्षा विज्ञान तथा प्रविधि मन्त्रालयले आगामी माघ १५ गतेसम्म विद्यालय बन्द गर्ने निर्णय गरेको छ। मन्त्रालयमा सोमबार बसेको बैठकले कोभिड१९ संकट व्यवस्थापन समन्वय केन्द्र (सीसीएमसीसी) ले गरेको सिफारिस कार्यान्वयनमा पठाउने निर्णय गरेको शिक्षा मन्त्रालयका प्रवक्ता दिपक शर्माले अन्नपूर्णलाई जानकारी दिए। उनले भने,' सीसीएमसीसीको निर्णय हामीले कार्यान्वयन गर्छौं । केहीबेरमा सूचना जारी गर्छौं।' आइतबार मात्र कोभिड १९ सङ्क्रमण व्यवस्थापन समन्वय समिति (सीसीएमसीसी) ले विद्यालयहरु माघ १५ गतेसम्म बन्द गर्न शिक्षा मन्त्रालयलाई सिफारिस गरेको थियो। जनस्वास्थ्यविदहरूको सल्लाहअनुसार आइतबार मात्र सीसीएमसीसीले आधारभूत र माध्यमिक तहका विद्यालयमा १५ माघसम्म बिदा दिन तथा विश्वविद्यालय र शैक्षिक प्रतिष्ठानका पूर्वनिर्धारित परीक्षा मापदण्ड पालना गरेर मात्र सञ्चालन गर्न सरकारलाई सिफारिस गरेको थियो । माघ १५ गतेसम्म विद्यालय बन्द गर्ने सीसीएमसीको निर्णय"
थारु आयोगद्वारा थारु महिलालाई कानुन विषयक प्रशिक्षण,"काठमाडौं: थारु आयोगले थारु महिल लक्षित कानुनी जनचेतना कार्यक्रम आयोजना गरेको छ। पर्साको पर्सागढी नगरपालिका२ स्थित बगबानामा आयोजित कार्यक्रममा विभिन्न वक्ताहरुले नेपालमा महिलाहरुका लागि भएको कानुन र उनीहरुको सशक्तीकरणको विषयमा प्रशिक्षण दिएका थिए। दुई दिने अन्तर्क्रियाको पहिलो दिन पर्सा जिल्लाका प्रहरी निरीक्षक दीपेन्द्र श्रेष्ठले लैंगिक हिंसा र न्युनीकरण विषयमा अन्तर्क्रिया गरेका थिए। त्यस्तै वीरगन्ज महानगरपालिकाका तर्फबाठ रन्जना पण्डितले महिलाको हक, अधिकार र शसक्तीकरणबारे प्रशिक्षण दिएकी थिइन्। त्यस्तै दोस्रो दिन अधिवक्ता अमय दास थारुले विवाह, सम्बन्ध विच्छेदबारे जानकारी दिएका थिए। त्यस्तै पटेर्वा सुगौली गाउँपालिकाकी उपमेयर ममता महतोले न्यायिक समितिको कार्यक्षेत्र र न्यायमा महिलाहरुको पहुँच विषयमा प्रशिक्षण दिएकी थिइन्। कार्यक्रममा थारु आयोगका सदस्य शान्ति मोदीले स्वागत मन्तव्य गर्नुका साथै कार्यक्रमको सहजीकरण गरेकी थिइन्। आयोगका अध्यक्ष विष्णु चौधरीको अध्यक्षतामा भएको दुई दिने अन्तर्क्रियामा पर्सा जिल्लाका विभिन्न क्षेत्रबाट ५४ जनाको सहभागिता रहेको थियो। कार्यक्रममा थारु कल्याणकारिणी सभाका केन्द्रीय सदस्य बृजमोहन चौधरीको समेत सहभागिता रहेको थियो।"
विदा अवधिमा विद्यार्थीको सिकाइमा आवश्यक सहजीकरण गर्न मन्त्रालयको निर्देशन,"काठमाडौं: शिक्षा विज्ञान तथा प्रविधि मन्त्रालयले भौतिक उपस्थितिमा पठनपाठन नगराउन आग्रह गर्दै सो अवधिमा विद्यार्थिको सिकाइमा सहजीकरण गर्न शैक्षिक संस्थालाई आग्रह गरेको छ। शिक्षा मन्त्रालयले सोमबार सूचना जारी गर्दै यस्तो आग्रह गरेको हो। विदाको अवधिमा विद्यालयहरूले सिकाइ सहजीकरण निर्देशिका २०७७ ले गरेको व्यवस्था बमोजिम विद्यार्थीको सिकाइमा आवश्यक सहजीकरण गर्ने प्रबन्ध मिलाउनहन तथा विश्वविद्यालय र शैक्षिक प्रतिष्ठानहरूले पूर्व निर्धारित सेमेष्टर र वार्षिक परीक्षाका कार्यक्रमहरू जनस्वास्थ्य र सुरक्षाका मापदण्डहरू पूर्णरूपमा पालना हनेगरी जेड आकारमा बसाइ व्यवस्था गरी सञ्चालन गर्नेगरी प्रबन्ध गर्नसमेत सम्बन्धित सबैको जानकारीको लागि यो सूचना प्रकासित गरिएको व्यहोरा अनुरोध छ, सूचनामा भनिएको छ। देशभरिका सबै आधारभूत तथा माध्यमिक विद्यालयहरूमा वार्षिक विदामा मिलान हनेगरी यही २०७८ पुस २७ गतेदेखि २०७० माघ १५ सम्म विदा दिने निर्णय गरेको हो। सो अवधिमा १२ वर्ष देखि १७ वर्ष उमेर समूहका विद्यार्थीहरूलाई सबै स्थानीय तहमा रहेको स्वास्थ्य चौकीमार्फत् खोप लगाउने कार्यक्रम रहेकाले विद्यालयसँग सम्पर्क गरी तोकिएको दिनमा खोपलगाउने कार्यमा आफ्ना बालबालिकाहरूलाई पठाइदिन हुन सबै अभिभावकहरूमा अनुरोध गरेको छ।"
६५ करोड लगानीमा पशुपंक्षीको दाना उद्योग सञ्चालन,"नेपालगन्ज : बाँकेको नेपालगन्ज उपमहानगरपालिका२१ बिर्तामा ६५ करोड रुपैयाँको लागतमा दाना उद्योग खुलेको छ । पूर्वमन्त्री तथा प्रतिनिधिसभा सदस्य मोइस्तियाक राई र उनका परिवारका सदस्यको लगानीमा खुलेको किसान फिड मिल प्रालिको सोमबार संघीय सरकारका कृषि तथा पशुपंक्षी विकास मन्त्री महेन्द्र राय यादवले उद्घाटन गरे । मन्त्री राईले मासु र अण्डामा देश आत्मनिर्भर भइसकेपनि खाद्य वस्तुमा आत्मनिर्भर बनाउन किसानका कृषि उपज सरकारले किनेर बजारीकरण गर्नुपर्ने बताए । उनले भने, अहिले कृषि क्षेत्रको बजेट पर्याप्त छैन् । यसका लागि सरकारले कृषि क्षेत्रलाई प्राथकिता दिएर बजेट विनियोजन गर्नुपर्छ । अनि मात्र निर्वाहमुखी कृषिलाई व्यवसायिक बनाउन सकिन्छ । मन्त्री यादवले विदेशबाट आयात गरिने रसायनिक मलले सिजनमा सधै सास्ती दिने भएकाले स्वदेशमै मल कारखाना स्थापना गर्ने र स्थानीयस्तरमा अर्गानिक, कम्पोष्ट मल उत्पादन गर्न प्रेरित गर्नुपर्ने बताए । बेमौसमी वर्षाका कारण किसानको धान खेतीमा भएको क्षतिलाई चाँडै अनुदान दिने प्रक्रिया सुरु भइसकेको उनले आश्वासन दिएका थिए । ४० कठ्ठा क्षेत्रफलमा रहेको उद्योगले ब्रोइलर कुखुराको पेलेट दाना, लेयर्स कुखुराको मेस दाना, पशुको केटल दाना र माछाको दाना उत्पादन गरिरहेको छ । उद्योगले प्रति घण्टा १० मेट्रिक टन दाना उत्पादन गर्नसक्ने क्षमता रहेको छ । उद्योग परिसरमा ९ हजार मेट्रिक टन दाना भण्डारण गर्नसक्ने गोदाम बनाइएको छ । सञ्चालक राईले पश्चिम नेपाल (लुम्बिनी, कर्णाली र सुदूरपश्चिम प्रदेश)का जिल्लालाई दाना उत्पादनबाट राहात मिल्ने बताए । पूर्वमन्त्री राईकै २० करोड लगानीमा दाना उद्योगको छेवैमा ७५ हजार कुखुरा क्षमताको रजा ग्रुप्स प्रालि पनि सञ्चालनमा छ । जहाँ ब्रोइलर र लेयर्स कुखुरा पालन भइरहेको छ । ४० करोड रुपैयाँको लगानीमा मलेसियन र थाइ प्रविधिमा आधारित अरहक हेचरी पनि निर्माणाधीन छ । आगामी ६ महिनाभित्रै हेचरी सञ्चालनमा आउँदैछ । झन्डै सवा अर्ब रुपैयाँ कृषि क्षेत्रमा लगानी गरेर दुई हजार स्थानीयलाई रोजगारी दिइने राईले बताए । उनले भने, करोडौं लगानीमा हामीले उद्योग खोलेका छौं । भारतबाट कुखुरा र मासुजन्य खाद्य पदार्थ निर्बाध रुपमा आयात हुने हो भने हाम्रो लगानी डुब्नेछ । बैंकको ब्याज नै कसरी तिर्ने भन्ने समस्या हुन्छ । त्यसैले सीमा क्षेत्रमा यी खाद्य वस्तुको आयातमा कडाइ गरौं ।"
हालसम्म ३७ प्रतिशत नागरिकले मात्रै लगाए कोरोनाको पूर्ण मात्रा खोप,काठमाडौंः नेपालमा हालसम्म ३७ प्रतिशत नागरिकले मात्रै कोरोनाविरुद्धको पूर्ण मात्रा खोप लगाएका छन्। कूल जनसंख्या ३ करोड ३ लाख ७८ हजार ५५ नागरिकमध्ये ३७ प्रतिशतले पूर्ण खोप लगाएको स्वास्थ्य तथा जनसंख्या मन्त्रालयले जानकारी दिएको छ। मन्त्रालयका अनुसार ४९९ प्रतिशतले एक मात्रा खोप लगाएका छन्। त्यस्तै १८ वर्षमाथिका नागरिकमध्ये ५६४ प्रतिशतले पूर्ण मात्रा खोप लगाएको र ७६२ प्रतिशत नागरिकले एक मात्रा खोप लगाएको मन्त्रालयले जनाएको छ। त्यस्तै सोमबारमात्रै २ लाख १० हजार ५९४ नागरिकले कोरोनाविरुद्धको खोप लगाएका छन्। सरकारले कोरोनाविरुद्ध खोप अभियान तीव्र पारेको बताए पनि लक्षित वर्गले द्रूत गतिमा अझै खोप पाउन सकेका छैनन्।
त्रिविले सोध्यो एक उपप्रध्यापकसहित चार कर्मचारीलाई स्पष्टीकरण,"काठमाडौं : त्रिभुवन विश्वविद्यालयले एक उपप्रध्यापकसहित चार कर्मचारीमाथि स्पष्टीकरण सोधेको छ ।त्रिवि कर्मचारी प्रशासन महाशाखाले त्रिविको सम्पर्कमा नआएको भन्दै स्पष्टिकरण सोधेको हो । जसमा रत्नराज्य क्याम्पसका उपप्राध्यापक चीरञ्जीवी काफ्ले, रत्नराज्य क्याम्पसका लेखा सहायक सावीत्रा गौतम, चिकित्सा शास्त्र अध्ययन संस्थान डिनको कार्यालयका मुख्य प्राविधिक सहायक सुजन गुरुङ र त्रिवि सामान्य प्रशासन महाशाखाका कार्यालय सहयोगी शर्मिला डंगोल रहेका छन् । सम्बन्धित कार्यालयमा नआएकाले चारैजनालाई त्रिविले सार्वजनिक सूचना जारी गरी स्पष्टिकरण सोधिएको हो । उपप्राध्यापक काफ्ले ०७४ जेठ २ देखि ०७५ जेठ १ गतेसम्म अध्ययन बिदा लिएपनि हालसम्म सम्पर्कमा आएका छैनन् । गौतम बेतलवी बिदा माग गरेको र अस्वीकृत भएपछि सम्पर्कमा नरहेको त्रिविले जनाएको छ । यस्तै, गुरुङले अध्ययन विदाका लागि निवेदन दिएपनि कागजात नपुगेपछि विदा स्वीकृत भएको थिएन । डंगोललाई कार्यालय नआएपछि स्पष्टिकरण सोधिएको त्रिविले जनाएको छ ।"
वीरगन्जका विद्यालय बन्द नगर्ने महानगरको निर्णय,"वीरगन्ज: कोरोना संक्रमण बढ्दै गएपछि सरकारले मंगलबारदेखि माघ १५ गतेसम्म देशभरिका विद्यालयहरु बन्द गर्ने निर्णय गरे पनि वीरगन्ज महानगरका विद्यालयहरु भने बन्द नहुने भएका छन्। यसअघि कोरोनाको दुवै लहरमा संक्रमणको हटस्पट बनेको वीरगन्ज महानगरपालिकाले अहिले वीरगन्जमा कोरोना संक्रमणको स्थिति नियन्त्रणमै रहेकाले विद्यालयहरु बन्द नगर्ने जनाएको छ। महानगरको शैक्षिक प्रशासन महाशाखाले सोमबार साँझ एक सूचना जारी गर्दै महानगरका विद्यालयहरु बन्द नहुने जानकारी गराएको हो। वीरगन्जमा अहिलेसम्म कोरोना संक्रमणको स्थिति नियन्त्रणममै रहेकाले विद्यालयहरु सञ्चालनमा कुनै नसमस्या नभएकाले महानगरका विद्यालयहरु नियमितरुपमै सञ्चालनमा रहने महानगर प्रमुख विजय कुमार सरावगीले बताए। वीरगन्ज अहिले ग्रिन जोनकै अवस्थामा छ। त्यसैले अहिले नै विद्यालय बन्द गरिहाल्नुपर्ने अवस्था छैन,' उनले भने। विद्यालय बन्द गर्ने वा सञ्चालन गर्ने निर्णय स्थानीय तहको अधिकारभित्र पर्ने भएको भन्दै सरावगीले थपे, जुन दिन वीरगन्जमा संक्रमणको अवस्था नियन्त्रण बाहिर जाने संकेत देखिन्छ। त्यही बेलादेखि मात्र महानगरका विद्यालयहरु बन्द गरिन्छ।' सरावगीले अहिले भने आफना बालबालिकाहरुलाई स्वास्थ्य सुरक्षाको सावधानी अपनाएर ढुक्क भएर विद्यालयमा पठाउन अभिभावकहरुसँग आग्रह पनि गरे।"
जसले लडेथे ज्येष्ठ नागरिकका लागि,"काठमाडौं : सीताराम ढकाल भोजपुरको किसान परिवारमा जन्मिए। हुर्किए। गाउँमै लामो समय समाजसेवामा सक्रिय रहेका उनी २०५६ सालमा काठमाडौं बसाइ सरे। काठमाडौं आए पनि गाउँको सेवा र ज्येष्ठ नागरिकको हितमा निरन्तर लागिरहे। ज्येष्ठ नागरिकका समस्या समाधानका लागि नीति निर्माण गर्न राज्यलाई दबाब दिए। शिक्षाको आवश्यकता महसुस गर्दै भोजपुरमा विद्यालय स्थापना र सञ्चालन गर्न सक्रिय भूमिका खेले। आफू जन्मिएको गाउँमा कृषि आधुनिकीकरण, बाटो, पुल, पाटीपौवा निर्माणको नेतृत्व गरे। काठमाडौं कोटेश्वरमा टोलको नेतृत्व गरी खानेपानी, ढल, बिजुली व्यवस्थापन, मन्दिर पार्क बनाउन खटिए। आफ्नो गरगहना बेचेरै स्कुल बनाउने अभियानमा लागे। ढकाल समाजको अध्यक्ष भएर लामो समयसम्म सामाजिक कार्यमा योगदान दिए। सामाजिक कार्यमा संलग्न रहेकै अवस्थामा ढकालको ७७ वर्षको उमेरमा गत वर्ष निधन भयो। वार्षिक पुण्यतिथिका अवसरमा परिवारले सीताराम पदमकुमारी फाउन्डेसन स्थापना गरेका छन्। फाउन्डेसनमा आयोजित कार्यक्रमबीच शनिबार ढकालले गरेका समाजसेवामा दिएको योगदान समेटिएको पुस्तक ज्येष्ठ नागरिक योद्धा तथा समाजसेवी सीताराम ढकाल सार्वजनिक गरिएको छ। उनी ढकाल बा नामले परिचित थिए। विमोचन कार्यक्रममा नेपाल प्रज्ञा प्रतिष्ठानका कुलपति गंगाप्रसाद उप्रेतीले ढकालले समाजमा गरेका हरेक काम अनुकरणीय भएको बताए। उप्रेतीले देशले असल समाजसेवी गुमाएकोमा दुःख व्यक्त गरे। कृति लोकार्पण गरी बाबुको सम्झना र कामलाई अमर तुल्याएकामा ढकाल परिवारको प्रशंसा गरे। डा गोविन्दमान सिंह कार्कीले छोटो समयमै परिवारले फाउन्डेसन स्थापना गरेर पुस्तक तयार गरेकामा खुसी व्यक्त गरे। साहित्यकार डा शैलेन्द्रप्रकाश नेपालले ज्येष्ठ नागरिकका मुद्दामा सरकारलाई चुनौती दिने ढकालको साहस हरेक पक्षबाट स्मरणयोग्य रहेको बताए। सीताराम ढकालले पारिवारिक सम्बन्धभन्दा माथि उठेर गरेका कार्य पठनीय छन्। त्यसैले यो पुस्तक ऐतिहासिक दस्तावेज हो, उनले भने। पूर्वमन्त्री शंकरप्रसाद कोइरालाले ढकाल राष्ट्रिय व्यक्तित्व भएको धारणा राखे। साहित्यकार बिन्दु अधिकारीले समाजमा गरिबी र अशिक्षाको अन्धकार हटाउन ढकालको योगदान महत्त्वपूर्ण रहेकाले त्यही योगदान समेटेर पुस्तकारका रूपमा ल्याइएको बताए। कलाकार मदनदासले ढकाल एक कुशल कलाकारसमेत भएको बताए। ढकालको योगदानबारे साहित्यकार विप्लव ढकाल, पुस्तकका प्रधानसम्पादक कुलप्रसाद पराजुली, फाउन्डेसनका अध्यक्ष विश्वमणि गौतमलगायतले चर्चा गरेका थिए। सो लोकार्पण समारोहमा ९२ वर्षीय गोपाल प्रजापतीलाई सम्मान गरिएको थियो।"
भक्तपुरमा १२ देखि १८ वर्षका विद्यार्थीलाई खोप,"भक्तपुर : जिल्लामा विद्यालय जाने विद्यार्थी तथा १२ वर्षदेखि १८ वर्ष उमेर समूहका बालबालिकाका लागि कोरोना विरुद्धको खोप अभियान सुरु गरिएको छ। जिल्लाका ४५ हजारभन्दा बढी बालबालिकालाई कोरोनाविरुद्धको खोप लगाउने उद्देश्यसहित अभियान सुरु गरिएको जनस्वास्थ्य कार्यालयका प्रमुख कृष्णप्रसाद मिजारले जानकारी दिए। कार्यालयले आइतबारदेखि सूर्यविनायक र चाँगुनारायण नगरपालिकामा, आजदेखि मध्यपुरथिमि नगरपालिका र भोलिदेखि भक्तपुर नगरपालिका क्षेत्रमा खोप अभियान सञ्चालन गर्ने उनले बताए। विद्यार्थी तथा बालबालिकालाई मोडर्ना खोप लगाउन थालिएको हो। कार्यालयले पठनपाठन सञ्चालन भएका विद्यालय र विद्यालय नजिक रहेका स्वास्थ्य चौकीमार्फत खोप दिन सुरु गरेको छ। कार्यालय प्रमुख मिजारका अनुसार २५० भन्दा बढी विद्यार्थी भएका विद्यालयमा खोप केन्द्र सञ्चालन गरेर खोप दिन थालिएको र त्योभन्दा कम सङ्ख्या भएका विद्यालयको हकमा भने नजिकैको अर्को विद्यालयमा खोप केन्द्र सञ्चालन गरिएको छ। विद्यालयमा जाडो बिदा भएर पठनपाठन बन्द भएको तथा परीक्षा सञ्चालन भइरहेको अवस्थामा भने नजिकैको स्वास्थ्यचौकीमा गएर खोप लगाउन सकिने व्यवस्था गरिएको छ। एक पालिकामा कम्तीमा तीन दिन खोप अभियान सञ्चालन गरिने छ। तीन दिनमा नसकिए केही दिन थप गरेर भए पनि सबै बालबालिकालाई खोप दिने गरी अभियान सुरु भएको हो। चाँगुनारायण र सूर्यविनायकका विद्यालयमा हिजोदेखि नै खोप अभियान सुरु भएपछि विद्यार्थीको उल्लेख्य सहभागिता रहेको विद्यालय सञ्चालकले बताए। आफ्ना विद्यालयका विद्यार्थीलाई विद्यालय आफैँले नेतृत्व गर्दै खोप केन्द्रसम्म पुर्याएर खोप दिलाउने व्यवस्था गरिएको थियो।"
विद्यार्थीमाथि यौन दुर्व्यवहार गर्ने शिक्षक पक्राउ,काठमाडौं : रामेछापको गेलुमा कार्यरत एक शिक्षक विद्यार्थीलाई यौन दुर्व्यवहार गरेको आरोपमा पक्राउ परेका छन्। मन्थली नगरपालिका११ स्थित शारदा मावि गेलुमा कार्यरत शिक्षक दिनेशकुमार गुप्तालाई कक्षा ९ मा अध्ययनरत बालिकामाथि बाल यौन दूर्व्यवहार गरेको आरोपमा आइतबार पक्राउ गरिएको हो। जिल्ला प्रहरी कार्यालय रामेछापका अनुसार कक्षा ९ मा अध्यनरत बालिकालाई आइतबार बिहान विद्यालयको बाटो हुँदै घर आउनेक्रममा जबरजस्ती कोठाभित्र लगेर संवेदनशिल अंगहरुमा समाई बालिकालाई दुर्व्यवहार गरेका थिए। घटनाको प्रारम्भिक अनुसन्धानमा गुप्ताले उत्तर पुस्तिका जाँच भइ सकेको छ हेर्न आउ भनि बोलाउँदा सरले कक्षा कोठा मै सुनाउनु हुन्छ आँउदिन भन्दा बाटोबाटै हात समाई जबरजस्ती कोठा भित्र लगि उत्तर पुस्तिका हेर्न लगाई संवेदनशिल अंगहरुमा समाएर बालिकालाई दुर्व्यवहार गरेको देखिएको प्रहरीले जनाएको छ। सप्तरी जिल्लाको बलान बिहुल गाउँपालिका२ स्थायी ठेगाना भएका उनी शिक्षकलाई बसोबासको लागि उपलब्ध गराएको विद्यालयको भवनमा बस्दै आएका थिए। आइतबार साँझै प्रहरीले गुप्तालाई पक्राउ गरी बाल यौन दुरुपयोग गर्न नहुने कसुर अन्तर्गत अनुसन्धान गरिरहेको जनाएको छ।
"कालीञ्चोकमा बाक्लो हिमपात, हिउँ खेल्नेको घुइँचो","कालीञ्चोक : दर्जनौँ हिमालका समिपमा रहेको कालीञ्चोक धार्मिक दृष्टिले मात्र नभई प्राकृतिकरुपमा पनि मनोरम छ। समुद्र सतहबाट तीन हजार ८४२ मिटरको उचाइमा रहेको दोलखा जिल्लाको कालीञ्चोकमा यतिबेला आन्तरिक तथा बाह्य पर्यटकको भीड बाक्लो छ। केही समय अगाडि कालीञ्चोकसहित आसपासमा बाक्लो हिमपातका कारण यहाँ आउने सङ्ख्यामा वृद्धि भएको छ। सोही कारण कुरी बजारले पर्यटक धान्नै सकेको छैन। हिउँ खेल्न साथै अग्लो पहाडमा उभिएकी कालीञ्चोक भगवतीको दर्शन गर्न आउने पर्यटक बाक्लिएका छन्। कालीञ्चोक कुरी बजारमा रहेको डिकी होटेलका सञ्चालक राम तामाङ भन्छन्, हिमपात पूर्वभन्दा हिमपातपछि पर्यटकको चाप धेरै हुने गरेको छ। हिउँ पर्नुभन्दा अघि यतिको सङ्ख्यामा पर्यटक आउने गरेका थिएनन्। आएका पर्यटकलाई सजिलैसँग सेवा दिन सकिन्थ्यो। अहिले पर्यटकको चाप बढेसँगै धेरै खट्नुपरेको छ। शुक्रबार त झन् थामिसक्नु हुँदैन। कालीञ्चोक भगवती मन्दिर परिसर साथै वरपरबाट आँखै अगाडि देखिने गौरीशङ्कर, दोर्जेलाक्पा, रोल्वालिङ, जुगल, लाङटाङलगायतका हिमशृङ्खलाको कारण पनि कालीञ्चोकको सुन्दरतामा सुनमा सुगन्ध थपिदिएको छ। हिमालै हिमालको बीच र हिउँनै हिउँको पहाडमा रहेकी कालीञ्चोक भगवतीको दर्शनमा भने युवाभन्दा बढी पाको उमेरका भक्तजन आउने गरेका छन्। काठमाडौँबाट कालीञ्चोक आएकी रमिता रेग्मी भन्छिन्, नजिकैबाट आजसम्म हिउँ देखेको थिइन्। हिमपात भयो भन्ने समाचार आउने बित्तिकै साथीहरु मिलेर घुम्न आएका हौँ। हिउँसँग खेलेर अघाएपछि कालीञ्चोक भवगतीको दर्शन गर्ने र फर्कर्ने योजना छ। यस्तै रामेछापबाट कालीञ्चोक आएका पदम कार्की भन्छन्, हिउँनै हिउँको पहाड हेर्न र खेल्नको लागि कालीञ्चोक आएको बताउँछन्। उनी भन्छन्, आँखै अगाडि यतिधेरै हिउँमा रमाउन पाएको पहिलोपटक हो। कालीञ्चोकमा भगवतीको दर्शन गर्न आउनेको सङ्ख्याभन्दा हिउँ खेल्न र रमाइलो गर्न आउने धेरै हुने गरेका छन्। त्यसमध्ये पनि जोडीसहित आउने युवायुवती बढी देखिन्छन्। कुरी बजार नपुग्दै हिउँ परेका पहाडमा सयौँको सङ्ख्यामा युवायुवती झुम्मिएको देख्न सकिन्छ। जेठ असारमा हरियालीको मनोरम दृश्य देखिने कालीञ्चोक हिउँदमा हिउँले ढपक्क ढाक्ने गरेको छ। अधिकांश युवा हिउँ खेल्नका लागि कालीञ्चोक आउने गरेको स्थानीय होटल व्यवसायी बताउँछन्। विगतको भन्दा अहिले कुरी बजारमा दर्जनौँ सुविधायुक्त होटल खुलेका छन्। जसले गर्दा कालीञ्चोक आउने पर्यटकको लागि विगतको जस्तो आवासको चिन्ता गर्नुपर्ने छैन। अनलाइनमार्फत कालीञ्चोकको होटल पनि बुकिङ गर्न सकिने स्थानीय होटल व्यवसायी बताउँछन्। हिउँ परेपछि आउने पर्यटकका गाडीले तीन किलोमिटरसम्म ट्राफिक जाम हुने गरेको छ। बिदामा परिवार र साथीभाइसहित कालीञ्चोकमा पर्यटक आउँछन्। मन्दिर पनि दर्शन गर्ने र रमाइलोसँग मनोरम दृश्यावलोकनसमेत गर्न पाइने हुँदा कालीञ्चोकमा पर्यटक क्रमशः वृद्धि भइरहेका छन्। विशेष गरी जनैपूर्णिमाका दिन ठूलो मेला लाग्ने यस क्षेत्रमा बडादसैँमा देवीको दर्शन गर्न निकै भीड हुन्छ। कुरीदेखि कालीञ्चोक मन्दिरसम्म केबुलकारमार्फत सजिलै पुग्न सकिने भएको हुँदा ज्येष्ठ नागरिक तथा बालबालिकालाई समेत सहज भएको छ। कालीञ्चोक भगवतीको दर्शनले मनोकांक्षा पूरा हुने, परिवारमा सुखसमृद्धि हुने, शत्रु पराजित हुने, निरोगी हुने, विश्वास रही आएको छ। कसरी पुग्ने कालीञ्चोक ? काठमाडौँबाट करिब १३८ किलोमिटरको यात्रा पछि कालीञ्चोक कुरी बजार पुगिन्छ। सो यात्रा गर्न पाँचदेखि छ घण्टासम्म लाग्ने गर्छ। भक्तपुर, काभ्रेको बनेपा, पाँचखाल, दोलालघाट, सिन्धुपाल्चोकको सुकुटे, खाँडीचौर, मुडे र दोलखाको खरिढुङ्गा, चोथाङ देउराली हुँदै कालीञ्चोक पुगिन्छ। चरिकोटबाट १७ किलोमिटरको यात्रा पछि कालीञ्चोकको कुरी बजार पुग्न सकिन्छ। हिउँ परेको समयमा देउरालीसम्म मात्रै गाडी पुग्दछ। त्यसपछि पैदल वा त्यहाँको स्थानीयले सञ्चालन गरेको टायरमा चेन लगाएको बोलेरो जिपको सहायताले कुरी बजार पुग्न सकिन्छ। कुरीबाट केबुलकारमार्फत भगवतीको मन्दिरमा पुग्न सकिने व्यवस्था पनि छ। यसको लागि नेपालीले प्रतिटिकट रु ५०० तिर्नुपर्ने हुन्छ। विद्यार्थी र ज्येष्ठ नागरिकको लागि भने २५ प्रतिशत छुट छ। कुरीबाट कालीञ्चोक मन्दिरसम्म हिँडेर जानको लागि एक घण्टाभन्दा बढी समय लाग्दछ।"
सुदूरपश्चिम प्रादेशिक महोत्सव स्थगित,कैलाली: अत्तरिया उद्योग वाणिज्य संघले यही पुस २७ गतेदेखि माघ ९ गतेसम्म कैलालीको अत्तरियामा आयोजना गर्न लागेको सुदूरपश्चिम प्रादेशिक महोत्सव स्थगित गरिएको छ। उद्योग वाणिज्य संघले आज विज्ञप्ति जारी गर्दै कोरोनाको सङ्क्रमण बढ्दै गएकाले महोत्सव स्थगित गरिएको जनाएको छ। कोभिड१९ तीव्र रुपमा फैलिन गएकाले महोत्सव स्थगित गरिएको सङ्घका अध्यक्ष अशोकराज देवकोटाद्वारा जारी विज्ञप्तिमा उल्लेख छ। महामारी बढ्दै गएकाले महोत्सव कोरोना फैलाउने स्थल नबनोस् भनेर स्थगित गरिएको उनको भनाइ छ।
आफ्नै साथीको हत्या आरोपमा ६ जना पक्राउ,"स्याङ्जा : ज्यानसम्बन्धी कसुरमा ६ जनालाई पक्राउ गरेको जिल्ला प्रहरी कार्यालय स्याङ्जाले जनाएको छ। पक्राउ पर्नेमा स्याङ्जा आँधीखोला गाउँपालिका १ का वर्षीय भिमबहादुर सुनार, १८ का सुनिल विक, २४ का दिनेश (रेवत) पौडेल, ३७ का धनबहादुर विक, २४ का (गोबिन्द) फुननारायण अधिकारी र २८ का साजन कामी रहेको प्रहरी नायव उपरीक्षक राजेन्द्र प्रसाद अधिकारीले जानकारी दिए। उनका अनुसार, पुस २० गते राती अन्दाजी १० बजे आँधीखाला गाउँपालिका १ कालिखर्क जंगलमा अबैध भरुवा बन्दुकसहित वन कुखुरा मार्न गएका ७ जना मध्ये सोही स्थान बस्ने २७ वर्षीय मनोज विकको बन्दुकको छर्रा (गोली) लागि घटनास्थलमै मृत्यु भएपछि फरार रहेका उनीहरु पक्राउ परेका हुन्। त्यसपछि विभिन्न मितिमा छुट्टाछुट्टै पक्राउ परेका उनीहरुलाई ज्यानसम्बन्धी कसूर (कर्तव्य ज्यान) मुद्धा दर्ता गरिएको छ। अनुसन्धानका लागि स्याङ्जा अदालतबाट म्याद थप भएको र त्यस घटनाबारे अनुसन्धान जारी रहेको प्रहरीले जनाएको छ। घटनास्थलबाट एउटा एक नाले भरुवा बन्दुक, २ ग्राम बारुद, २४ थान सिसाको छर्रा, र ३० बट्टा सलाई बरामद गरेको प्रहरीले जनाएको छ।"
चीनमा शैक्षिक कारबाहीपछि एक संस्थाले शिक्षकसहित ६० हजार कर्मचारी हटायो,बेइजिङ : चीनको निजी शैक्षिक संस्था न्यु ओरिएन्टलले शिक्षकसहित आफ्ना ६० हजार कर्मचारीलाई पदबाट हटाएको छ । चीन सरकारले देशका निजी शैक्षिक उद्योगलाई कानुनी दायरामा ल्याएसँगै ओरियन्टलले सो संख्यामा आफ्ना कर्मचारीलाई पदबाट हटाएको हो । न्यु ओरियन्टल सन् १९९३ मा स्थापना भएको हो । सो संस्थाका संस्थापक यु मिनहोङ हुन् । करिब ५४ हजार शिक्षकसहित विगतमा करिब १ लाख ५ हजार भन्दा बढी कर्मचारी सो संस्थामा कार्यरत रहेको वेवसाइटमा उल्लेख छ । सो संस्थाको आधिकारिक सामाजिक सञ्जाल माध्यम विच्याट अकाउन्टमार्फत न्यु ओरियन्टलले हालै आफ्ना ६० हजार कर्मचारी हटाएको जानकारी दिएको छ । चीन सरकारले गत वर्ष निजी ट्युसन संस्थालाई नियमन गर्ने भन्दै अधिकांश नाफामुखी संस्था बन्द गराएको थियो । त्यसपछि चीन सरकारले नयाँ पाठ्यक्रम विकास र शैक्षिक नियम परिमार्जन गरेको थियो । जसका कारण सो संख्यामा आफ्ना कर्मचारी हटाउनु परेको संस्थापक मिनहोङले सीएनए न्युजसँग बताएका छन् । न्यु ओरियन्टल चीनको निजी क्षेत्रको सबैभन्दा ठूलो शैक्षिक संस्था हो ।
मुअब्जाका लागि १६ वर्षदेखि भौँतारिदै,"गौर : चन्द्रपुर नगरपालिका४ का चुडामणी आचार्य १६ वर्ष देखि जमिनको उचित मुअब्जा पाउनुपर्ने माग राख्दैँ भौँतारि रहेका छन्। २०६२ साल देखि उनले नेपाल विद्युत प्राधिकरणले अधिग्रहण गरेको चारकठ्ठा १० धुर जमिनको मुअब्जा पाएका छैनन्। जिल्लाको साविक चन्द्रनिगाहपुर गाविस१ हालचन्द्रपुर नगरपालिका४ मा रहेको कित्ता नम्बर ८४७भएको जमिनको नेपाल विद्युत प्राधिकरणले हालसम्म मुअब्जा उपलब्ध नगराएको आचार्यको गुनासो छ। तात्कालिन समयमा कठ्ठाको एक लाख मुअब्जा तोकेकोमा आचार्यलाइ चित्त नबुझेपछि रकम थपको माग गर्दैै उनले निवेदन गरेका थिए। त्यसपछि जिल्लास्थित मुअब्जा निर्धारण समितीले सो जमिन धनीलाइ मर्का परेको भन्दै पुन मुल्यांकनको लागि माथील्लो निकायमा सिफारीससमेत गरेकोउनी बताउछन्। समितीको सिफारीसपछि सरकारले उचित मुअब्जा दिने आशामा बसेका पीडित आचार्य अहिले सम्म मुअब्जा नपाएपछि विभिन्न सरकारी निकायहरुमा धाइरहेका छन्। जग्गाधनी आचार्यले भने, सो जमिन नेपाल बंैकमा धितो राखेर ऋण निकालेको थिए। अहिलेसम्म ऋण समेत चुक्तागर्न सकेको छैन्। २०५६सालमा उनले सो जमिनधितो राखेर दुई लाख ऋण लिएका थिए। अहिले करीब २० लाख पुगेको उनी बताउछन्। अहिले उक्त जमिनको विषयमा मालपोत कार्यालय नै अलमलमा परेको देखिन्छ। मालपोत कार्यालय चन्द्रपुरले नेपाल बैक चन्द्रपुर शाखालाई २०७८ असार ९ गते लेखेको पत्रमा उक्क्त जमिन आचार्यकै नाममा रहेको उल्लेख गरेको छ। यता विद्युत सबस्टेसनमा विद्युत जडान गरेको सोलार कम्पनी अपीपावर कम्पनीलाई भने २०७८ असार २० गते सो जमिन नेपाल विद्युत प्राधिकरणको नाममा रहेको पत्र मालपोत कार्यालयले दिएको छ । यसरी मुअब्जा नपाएको जमिनको बारेमा जग्गाधनी आचार्यले मालपोत कार्यालय चन्द्रनिगाहपुरसंग २०७८ साउन १७गते जानकारी माग्दा आफ्नै नाममा दर्ता रहेको पत्र दिएको उनले बताएका छन्। जिल्ला प्रशासन कार्यालय रौतहटले २०७३ कार्तिक ३० गते मन्त्रीपरिषदको कार्यालय, आर्थिक तथा पूर्वाधार विकास शाखालाई लेखेको पत्रमा जग्गाधनीले मुअब्जा नबुझेको उल्लेख गरेको छ। उक्क्त जमिनमा प्राधिकरणले वर्षौ अघि सबस्टेसन निमार्ण गरीसकेको छ। सबस्टेसन निमार्णको चरणमा मुअबजा बढाउन आग्रह गरेकोमा विद्युुत प्राधिकारणले उचित मुअब्जा दिने आश्वासन दिएको तर नपाएको जग्गाधनी आचार्य दुखेसो पोख्छन्।जिल्ला प्रशासन कार्यालय, विभाग, मन्त्रालय, विधुत प्राधिकरण लगाएयका निकायमा आफू अन्यायमा परेकोले न्याय माग्न जादाँ कतै सुनवाइ नभएकोले भौतारी रहेको उनले बताए । उनले भने बैंकमा रोक्का भएको जमिनको मालपोत कर अहिलेसम्म तिरीरहेको छु। मालपोत, बैंकमा बुझ्दा कर्मचारीहरुले चित्तबुझ्दो जवाफ नदिएको उनको गुनासो छ। मुअब्जा नपाइ जमिन नेपाल विद्युत प्राधिकरणको नाममा दर्ता भएको जानकारी पाएपछि जग्गाधनी आचार्यले प्राधिकरणले बनाएको संरचना हटाइ जमिन खाली गरी पाउँ भनि उच्चअदालत जनकपुरको अस्थायी इजालस बिरगंजमा परमादेशको लागि मुद्धा दर्ता गराएका छन्। मालपोत कार्यालय चन्द्रनिगापुरले सो जमिन भुलवस प्राधिकरणको नाममा गर्दा हुन गएको आचार्यलाइ बताउने गरेको छ। मालापोत कार्यालय चन्द्रनिगाहपुरका प्रमुख सुमनप्रसाद चौधरीले जिल्ला प्रशासन कार्यालयले पहिले नै अधिग्रहण गरेकाले सो जमिनको विषयमा विभागमा रायसल्लाहको लागिपत्र पठाएको बताए। तात्कालिन मालपोत कार्यालय रौतहट गौरमा सो जमिनको विषयमा बुझ्दा सो जमिनको सक्कल फाइल नभेटीएको र तामेली फांटमा फिर्ता नभएको जानकारी पाएको मालपोत प्रमुख चाधरीको भनाइरहेको छ। मुअब्जा नपाएको भन्दै सवस्टेसनमा वर्षौ अघिदेखि उनीहरुको जग्गा परेको स्थानमा पर्खाल लगाउन दिएका छैनन्। पर्खाल नहुँदा जोखिमसमेत उतिकै रहेको छ ।"
भारतीय दूतावासले मनायो विश्व हिन्दी दिवस,"काठमाडौं: काठमाडौँस्थित भारतीय राजदूतावासले विश्व हिन्दी दिवसको आयोजना गरेको छ। सन् १९७५ जनवरी १० मा भारतको नागपुरमा पहिलो विश्व हिन्दी सम्मेलन मनाइएपश्चात प्रत्येक वर्ष जनवरी १० तारिखका दिन भारत र विश्वका विभिन्न मुलुकहरुमा अवस्थित भारतीय राजदूतावास एवं उच्च आयोगहरुमा विश्व हिन्दी दिवस मनाउने गरिन्छ। दूतावासस्थित प्रेस, सूचना एवं संस्कृति प्रभागका प्रमुख नवीन कुमारको अध्यक्षतामा आयोजित कार्यक्रममा भारतका प्रधानमन्त्री नरेन्द्र मोदीले यस अवसरमा दिएको सन्देश पढेर सुनाइएको थियो। भारतका विदेश राज्यमन्त्री मीनाक्षी लेखीले विश्व हिन्दी दिवसको अवसरमा दिएको सन्देश तथा शुभकामना भिडियोमार्फत प्रस्तुत गरियो। नेपालका वरिष्ठ हिन्दी साहित्यकार राम दयाल राकेश कार्यक्रमको मुख्य अतिथिको रुपमा उपस्थित थिए भने नेपाल प्रज्ञा प्रतिष्ठान प्राज्ञ परिषदका सदस्य प्रा डा उषा ठाकुर विशिष्ट अतिथि थिइन्। विश्व हिन्दी दिवसको अवसरमा विशेष गरी हास्य कवि सम्मेलनको आयोजना गरिएको थियो । सो सम्मेलनमा भारतबाट आएका तीन प्रख्यात कवि सुदिप भोला, विनित पाण्डे र अभिषेक त्रिपाठीले कविता वाचन गरेका थिए। सो कार्यक्रममा काठमाडौँका विभिन्न विद्यालयका १२ जना विद्यार्थीले हिन्दी कविता वाचन गरे जसका लागि उनीहरुलाई पुरस्कृत गरिएको थियो। हिन्दी मासिक पत्रिका द पब्लिक का सम्पादक वीणा सिन्हाद्वारा लिखित लघुकथा संग्रह सुनसान गल्लीहरु, द पब्लिक पत्रिका र नेपालका हिन्दी साहित्यकार करुणा झाको कविता संग्रहको विमोचन गरियो। कार्यक्रममा स्वामी विवेकानन्द सांस्कृतिक केन्द्र, काठमाडौँका विद्यार्थीहरुले समूह गीत प्रस्तुत गरेका थिए। आफ्नो मन्तव्यका क्रममा मुख्य अतिथि राकेशले भारत र नेपालको मैत्री सम्बन्धमा हिन्दी भाषाको सदियौंदेखि अहम् भूमिका रहेको बताए।"
जलवायु परिवर्तन न्यूनीकरणमा लघुजलविद्युत्को योगदान महत्वपूर्ण,"काठमाडौं : जलवायु परिवर्तनको असर न्यूनीकरणमा लघु तथा मझौला जलविद्युत् आयोजनाले सकारात्मक प्रभाव पार्ने भएकाले यसको दिगो सञ्चालनका लागि सरकार, निजी क्षेत्र र समुदायले उपयुक्त संस्थागत संरचना निर्माण गर्नुपर्नेमा विज्ञहरुले जोड दिएका छन् । नेपाल इनर्जी फाउण्डेसनको छैठौं साधारणसभाको अवसरमा राजधानीमा आयोजित विचार गोष्ठीका सहभागी वक्ताले जलवायु परिवर्तनका कारण खोलामा पानीको बहाव कम हुँदै जाने, बाढीपहिराका कारण आयोजनामा क्षति पुग्ने गरेको छ, भने लघु जलविद्युत्बाट उत्पादित ऊर्जाबाट डिजेल तथा मट्टितेलको खपत न्यून गर्न तथा जीविकोपार्जनमा सहयोग पुगेकाले यी दुई पक्षबीच पारस्परिक सम्बन्ध रहेको धारणा राखे। कार्यक्रममा राष्ट्रिय योजना आयोगका सदस्य प्रा डा सुरेन्द्रलाल कर्णले नेपालको भौगोलिक र आर्थिक अवस्थाले गर्दा ठूला विद्युत् आयोजनाभन्दा साना तथा लघुजलविद्युत् आयोजना निकै उपयोगी हुने जनाउँदै यस तथ्यलाई दिगो विकास लक्ष्य र १५औँ योजनामा पनि आत्मसाथ गरी लघुजलविद्युत् आयोजनाको दिगो सञ्चालनमा जोड दिइएको बताए। उनले जलवायु परिवर्तनका कारण नेपालमा केही वर्षयता प्राकृतिक प्रकोप तथा अन्य वातावरणीय समस्या बढ्दै गएकाले यसतर्फ ध्यान दिनुपर्नेमा जोड दिए। वैकल्पिक ऊर्जा प्रवद्र्धन केन्द्रका नायब कार्यकारी निर्देशक नवराज ढकालले नेपालमा जलवायु परिवर्तका असर न्यूनीकरणमा भइरहेका प्रयासबारे जानकारी दिँदै केही समयअघि बेलायतको ग्यास्लोमा सम्पन्न जलवायु परिवर्तन सम्मेलनले स्वच्छ ऊर्जाको प्रवद्र्धनमा सहभागी मुलुकले प्रतिबद्धता जनाएकाले त्यसबाट नेपालले धेरै फाइदा लिन सक्नुपर्ने धारणा राखे। उनले लघुजलविद्युत् आयोजनालाई स्वच्छ विकास संयन्त्रमा दर्ता गरी कार्बन व्यापारबाट लाभ लिनसक्ने सम्भावना रहेको उल्लेख गरे । फाउण्डेशनका अध्यक्ष मोहनदास मानन्धरले जलवायु परिवर्तनका विषय, यसका कारक र न्यूनीकरणका उपायबारे विभिन्न तहमा व्यापक छलफल हुन तथा समाधानको उपाय सुझाउन सबैलाई आग्रह गरे। फाउण्डेशनका कार्यकारी निर्देशक डिल्ली घिमिरेले ऊर्जामा गरिब जनताको पहुँच विस्तार गर्न, जलवायु परिवर्तनको असर न्यूनीकरणका लागि नवीकरणीय ऊर्जामा जोड दिन र नेपालमा लघु जलविद्युत्को दिगो सञ्चालनका विभिन्न विकल्पहरुका बारेमा प्रकाश पारे। कार्यक्रममा अधिवक्ता दिलराज खनालले लघु तथा साना जलविद्युत् आयोजनाका बारेमा प्रचलित विभिन्न ऐन कानुनमा रहेका प्रावधान र अस्पष्टताका बारेमा प्रस्तुतिकरण दिएका थिए। सो अवसरमा विद्युतीय सुरक्षासम्बन्धी जनचेतनामूलक म्युजिक भिडियोको विमोचन पनि गरिएको थियो । रासस"
"दाङमा बस दुर्घटना : एक शिशुको मृत्यु, ९ जना घाइते","दाङ : दाङमा बस दुर्घटना भएको छ। राप्ती गाउँपालिका५ सिसहनियाँस्थित दालाई खोला नजिक विरगञ्जबाट सुर्खेत जाँदै गरेको ना ५ ख २०६ नम्बरको यात्रुवाहक बस दुर्घटना हुँदा एक शिशुको मृत्यु भएको हो। दुर्घटनामा ९ जना यात्रु घाइते भएका छन्। जिल्ला प्रहरी कार्यालय दाङका अनुसार भारत जिल्ला मोतीहार बस्ने असिर आलकका ९ महिने शिशुको नानु आलमको मृत्यु भएको छ। दुर्घटनामा गम्भीर घाइते शिशुको उपचारका लागि कोहलपुर लैजादै गर्दा बाटोमा नै मृत्यु भएको प्रहरीले बताएको छ। घाइते हुनेहरुमा पर्सा जिल्ला विरगञ्ज उपमहानगरपालिका १६ बस्ने ३५ वर्षीय रतन शाही, रौतहट जिल्ला पुर्वाह गाउँपालिका ६ बस्ने ३४ वर्षीय रामविनायक कुर्मी, भारत जिल्ला विहार बस्ने ४० वर्षीय सन्सात खातुन, सोही ठाउँ निवासी एन्डिल आलक, सुर्खेत जिल्ला सिन्चु नगरपालिका ९ बस्ने १७ वर्षीय दिलबहादुर क्षेत्री रहेका छन्। अन्य घाइतेहरुमा बर्दिया जिल्ला गेरुवा गाउँपालिका१ बस्ने ३८ वर्षीय पुर्णप्रसाद पाण्डे, बाँके जिल्ला कोहलपुर नगरपालिका १८ बस्ने ३५ वर्षीया शान्ता वली, हुम्ला जिल्ला तातोपानी गाउँपालिका ७ बस्ने ४५ वर्षीय धनबहादुर रावत र सोही ठाउँ बस्ने ५२ वर्षीय गोरख रावत रहेका छन्। बसमा २० जना यात्रु सवार रहेका थिए।"
"टिपरको ठक्करबाट दाजुको मृत्यु, खाना पकाएर कुरिरहेकी थिइन् कौशिल्या","काठमाडौं : दाईको जन्मदिन आउनै लागेको थियो। जन्मदिन मनाउन घरमा जान्छु भन्थ्यो दाई। अब कहिल्यै नफर्कने गरी गयो। अब हाम्रो कोही छैन। मैले नजानु दाई भनेकै थिए। शनिबार हो साथीहरुसँग जान्छु भनेर बिहानै हिडेको। बझाङ फलरा घर भै काठमाडौं भैसेपाटी बस्ने कोशिल्या विष्ट आइतबार महानगरीय प्रहरी वृत कालीमाटी परिसरमा भेटिँदा उभिन सकिरहेकी थिइनन्। परिसरमा नयाँ बनेको भवनको भुइतल्लामा उनी दाजु सम्झीएर निकै बेर भक्कानीइन्। उनी भन्दै थिइन्, मलाई केही थाहा थिएन, परीक्षा राम्रो भएकाले खुसि हुँदै कोठा फर्किएकी थिए। दाईलाई मनपर्छ भनेर मासु पकाएर राखेकी थिए। दाई आउँछ र सँगै खाना खाउँला भन्दै। मलाई कसले पढाँउछ ? मेरो कोही छैन अब। शनिबार राती १० बजे काठमाडौं कलङी चोकमा बा ४ ख ६८४३ नम्बरको टिपरले बा २ ब ५४०१ नम्बरको मोटरसाइकललाई ठक्कर दियो। बल्खुबाट कलङी जाँदै गरेको मोटरसाइकललाई थानकोटबाट कालीमाटीतर्फ जाँदै गरेको टिपरले कलङी चोकमा ठक्कर दिएको थियो। ठक्करबाट मोटरसाइकल चालक बझाङ चैनपुर घर भै ललितपुर धोबीघाट बस्ने निखिल बम गम्भीर घाइते भएका छन्। भ्याली अस्पताल सुन्धारामा उनको उपचार भैरहेको छ। मोटरसाइकलमा पछाडि बस्ने बझाङ फलरा घर भै हाल भैसेपाटी बस्ने २४ वर्षीय बसन्त विष्टको मृत्यु भएको छ। दुर्घटनामा गम्भीर घाइते भएका विष्टको उपचारका क्रममा शहिद मेमोरीयल अस्पतालमा राती नै मृत्यु भएको हो। बसन्तको आमा धनगढीमा पसल चलाउँछिन्। बुवा रोजगारीको शिलशिलामा भारतमा छन्। दाजु बैनी काठमाडौंमा पढ्दै थिए। बैनी डिएभी कलेजमा ११ कक्षाको परीक्षा दिँदैछन्। बसन्त शंकरदेव क्याम्पसमा स्नातकमा पढ्दै थिए। सँगसँगै नेबीको कम्पनीमा मार्केटिङ गर्दे थिए। बसन्तकै कमाइकै भरमा जसोतसो दाजुबहिनी काठमाडौंमा टिकिरहेका थिए। के भन्छन् साथी ? प्रहरी परिसरमा भेटिए धनगढीका भरत ऐर। बसन्त र निखीलका मिल्ने साथी। जो हिजो दिनभर बसन्त र निखिल सँगै थिए। राती ९ बजे मात्रै किर्तिपुरमा सँगै खाना खाएर छुटेका।निकै भावविह्वल अवस्थामा भेटिएका भरतलाई थाहा थिएन्, हिजोको भेट नै बसन्तसँगको अन्तिम भेट हुनेछ भनेर। उनी भन्दै थिए, 'काठमाण्डौमा नै केही विजनेस शुरु गर्न चाहन्थ्यो बसन्त। बझाङबाट ६ वर्ष अघि मैले नै काठमाडौं बोलाएको हुँ। निकै इमान्दार बसन्त सबैसँग मिल्ने मिलनसार थिए। काम सिक्दै पढ्दै थियो। बसन्त, निखिल सहित हामी ४ जना मिलेर हिजो दिनभर घुम्न निस्किएका थियौँ। सिंगल ट्रि, स्वयम्भु, हुदै खाजा खान किर्तिपुर पुगेका थियौ। हिजो खिचेका सिंगल तथा सामुहिक फोटाहरु स्क्रोल गरेर सकेकै छैन मैले। अहिले बसन्त छैन भनेर कसरी पत्याउने ? मसँग एकजना साथी भएकाले निखिल र बसन्त अर्को बाइकमा गएका थिए। राती मेरो रुममा नै बस्ने सल्लाह थियो। हिजोको रात सपनाजस्तो लागिरहेछ। म कोठा पुगेर राती उसलाई फोन गर्दा दुर्घटना भैसकेको रहेछ। म कतिबेला अस्पताल पुगे थाहै छैन। निखिल राम्रो बाइक चलाउथ्यो। स्पिडमा आएको टिपरले जानीजानी ठक्कर दिएको हुनुपर्छ। पछाडीबाट हानेको छ बाइकलाई। टिपर आतंकले गर्दा अहिले रातीमा सडकमा हिँड्नै नसक्ने अवस्था छ। टिपरको स्पिड कन्ट्रोल गर्नुपर्देन ? रातभर पनि भिडभाड हुने कलङ्की जस्तो चोकमा प्रहरीसमेत देखिदैन। ट्राफिक लाइट समेत छैन। सरकारको लापरबाहीको कारण बसन्तको परिवार उजाडियो। घाइते निखिल कहिले ठिक हुनेहुन् भन्न सकिन्न। थाहा छैन यहि भिडमा हामी कहिले मिचिने हौ ? कहिले सकिने हो ? दुर्घटना बढ्यो पछिल्लो समय कलङ्की क्षेत्रमा दुर्घटना बढ्दो छ। तीन दिन अघि मात्रै कलंकीमा मोटरसाइकल दुर्घटना हुँदा धादिङकी सोफिया श्रेष्ठको मृत्यु भएको थियो। अघिल्लो महिना पनि भाटभटेनी अगाडि बसले मोटरसाइकललाई ठक्कर दिँदा दुई जनाको मृत्यु भएको थियो। महानगरीय प्रहरी परिसर कालीमाटीका डीएसपी अनिलकुमार घिमिरेले शनिबार रातीको दुर्घटना पुष्टि गरे। मोटरसाइकल चोकमा पुग्दा पुग्दै पछाडीबाट आएको टिपरले ठक्कर दिएको हो। उनले भने दुर्घटना कसरी कतिबेला हुन्छ भन्ने सकिन्न ? सकभर कम गर्ने र रोक्ने कोसिस गरेकै छौँ। बल्खु चोक तथा कलंकीमा पनि चेकजाँच हुने गरेको छ। सडक राम्रो भयो। सवारीको स्पिड बढ्न थाल्यो यसले गर्दा दुर्घटना बढ्यो। सवारी चालक आफैँ जिम्मेवार नहुँदासम्म दुर्घटना कम गर्न सकिन्न। टिपरसहित चालक चन्द्रविर तामाङ प्रहरी नियन्त्रणमा रहेको घिमिरेले जानकारी दिए"
डरको अर्थ,"एउटा घना जंगल थियो। त्यसैले पनि कुनै जनावार, पक्षी र किराफट्यांग्रालाई मानिसको डर थिएन। डर थियो त केवल एकआपसमा बलियोले निर्धोलाई गर्ने व्यवहार र निशानाको। उनीहरू सबै आआफ्नो गतिमा जीवन चलाइरहेका थिए। यताउति हिँडिरहँदा बेलाबखत एउटा सिंहको हात्तीसँग भेटघाट हुन्थ्यो। अचम्म तरिकाले एकआपसमा मित्रता गहिरियो। घना जंगल भए पनि छेउको बस्तीबाट कुखुरा त्यो जंगलको छेउछाउ पुग्थे। सिंह र हात्ती पनि बस्तीको आसपासमै रहन्थे। सिंह जंगलको राजा भए पनि उसलाई एउटै डर थियो अर्थात् उसलाई कुखुराको भालेदेखि डर थियो। जब भाले बास्थ्यो तब सिंहको मेरुदण्डसम्म डरको चिसो पस्थ्यो। एक दिन उसले हात्तीलाई यो कुरो सुनायो। तब हात्ती बेस्कन हाँस्यो। उसले भन्यो, सिंह भएर पनि तिमीलाई भाले बास्दा कसरी चोट पुग्छ हँ ? यसबारे तिमी गहिरिएर सोच त ? हात्ती हाँस्दा सिंह झनै अचम्ममा पर्यो। अर्को एक दिन सिंह र हात्ती भेट भए। त्यसैबेला एउटा लामखुट्टे हात्तीको टाउको वरिपरि आएर घेरा हाल्दै आवाज निकाल्यो। हात्तीको सातो गयो। उसले हत्तपत्त सिंहलाई सुनायो, ए सिंह ! यो लामखुट्टे मेरो कानमा पुग्यो भने म बर्बाद हुन्छु। यत्तिकैमा सिंहले देखायो, हात्ती हेर त तिम्रो दाह्रामा त एउटा किरो मरिरहेको छ। हात्ती अतालियो। सिंह मरुञ्जेल हाँसिरहेको थियो। नैतिक शिक्षा : हामी मानिसको स्वभाव वा बानी पनि यस्तै हुन्छ प्रायः। अरूलाई समस्या पर्यो कि हाँसेरै उडाउने। उसलाई परेको आपत्लाई बेवास्ता गर्ने तर आफूलाई त्यही समस्या परे सबै गम्भीर होउन् र सहयोग गरुन् भन्ने चाहने। हो, यस कथाबाट अर्को पनि गतिलो पाठ सिक्न सकिन्छ। यदि हामीले हाम्रो डरलाई अरूले देखेको जस्तो देख्न सक्यौं भने धेरै डरहरूको कुनै अर्थ हुँदैन भनेर महसुस गर्न सक्छौं।"
क्रिश्चियन धर्म प्रचारको उजुरी परेपछि ३ विद्यालय बन्द,"गोरखा : गोरखाको चुमनुब्री गाउँपालिकाका सातवटा वडाहरूमा सेवा दिइरहेको माउन्टेन चाइल्ड नामक एक सामाजिक संस्थाले सेवा बन्द गरेको छ। क्रिश्चियन धर्म प्रचार गरेको आरोपमा गृह मन्त्रालयमा संस्थाविरुद्ध उजुरी परेपछि ६ महिनादेखि सेवा बन्द गरेको स्थानीयले बताएका छन्। संस्थाले चुमनुब्री गाउँपालिका४ मा सञ्चालन गरेको तीनवटा पूर्वप्राथमिक विद्यालय, एउटा गाउँघर क्लिनिक र सुत्केरी तथा घाइतेको हेलिकोप्टरबाट उद्धार गर्ने कार्यक्रम साउनदेखि बन्द भएको स्थानीय नीमा ग्याल्बो लामाले बताइन्। माउन्टेन चाइल्डको सहयोगमा गप जागरण समाजले गप, क्वाक र छाकमा पूर्वप्राथमिक विद्यालय(ईसीडी) सञ्चालन गरेको थियो। तर, गत साउनदेखि बन्द भयो, गप जागरण समाजका कार्यकारी निर्देशक लामाले भने, गपमा गाउँघर क्लिनिक सञ्चालन गरेको थियो। त्यो पनि बन्द भयो। सबैभन्दा बढी सेवा चुमनुब्री गाउँपालिकाभरीका घाइते र सुत्केरी हेलिकोप्टरबाट उद्धार गर्ने (हेलो) कार्यक्रम सञ्चालन गरिरहेको थियो। त्यो पनि बन्द भयो। अहिले दुर्घटनामा परेका घाइते तथा अस्पताल लानुपर्ने सुत्केरीहरूलाई उपचार सेवामा ठूलो समस्या आएको उनले बताए। संस्थाले चुमनुब्री गाउँपालिकाभर यीबाहेक अन्य स्वास्थ्य, सरसफाइ तथा शिक्षा सम्बन्धी कार्यक्रम सञ्चालन गरिरहेको थियो। गृह मन्त्रालयको निर्देशनमा समाज कल्याण परिषद्ले कार्यक्रम गर्न अनुमति नदिएपछि सबै सेवा बन्द भएको स्थानीयवासीको गुनासो छ। संस्थाले नियमित रूपमा विद्यार्थीलाई दिँदै आएको स्टेसनरी, पोसाक, ओढ्ने, ओछ्याउने भाडाकुँडा किन्न दिइरहेको रकम पनि बन्द भएको छ। अपरिचित व्यक्तिले संस्थाविरुद्ध झुटो आरोपमा उजुरी दिएको उनको दाबी छ। अध्यक्ष म स्वयं लामा गुरु हुँ। समुदायस्तरमा काम गर्ने माउन्टेन चाइल्ड होइन हाम्रो संस्था हो। उ त केवल दातृ संस्था मात्र हो। हामी कसरी धर्म प्रचार गर्न दिन्छौँ र ? कसैले रिसिइबीले बिल्कुल झूटा उजुरी दिँदा दुर्गमका समुदायले दुःख पाए, उनले भने। आफ्नो वडामा सो संस्थाले धर्म प्रचार हुने खालका कुनै काम नगरेको गाउँका मुख्य लामासमेत रहेका चुमनुब्री७ छेकम्पारका वडाअध्यक्ष पासाङफुञ्जो लामाले बताए। धर्म प्रचार गरेको उजुरी झुटो हो भन्न समाज कल्याण परिषद्मा हामी सबै वडाअध्यक्षहरू जाने कार्यक्रममा म पनि सहभागी थिएँ, लामाले भने, म आफैं मुख्य लामा हो, क्रिश्चियन धर्म प्रचार गरेको त केही पनि थाहा पाएको छैन। नखाएको विष लागेको भन्दै माउन्टेन चाइल्डले आफूहरू स्थानीयवासीको आस्था र विश्वास पाए मात्र अघि बढ्ने बताएको छ। धर्म प्रचार गरेको आरोपले हामी स्तब्ध भएका छौं, सो संस्थाका कार्यक्रम संयोजक सुशील रञ्जित भने।"
अझै भएन पीडितको पुनर्स्थापना,"सुर्खेत : २०७१ साउन अन्तिम साता आएको बाढीले सुर्खेतमा १ हजार ५४ परिवार विस्थापित भए। उनीहरूलाई संघ, प्रदेश, स्थानीय तह र विभिन्न संघसंस्थाले राहत वितरण गरे। तर, पीडितलाई पुनर्स्थापना गर्ने प्रभावकारी योजना भने कसैले ल्याएनन्। परिणामतः ७ वर्ष बितिसक्दा पनि अधिकांश विस्थापित अहिले पनि त्रिपालमुनि बस्न बाध्य छन्। यस्तै अघिल्लो वर्ष माघ १४ गते जुम्लाको तिला गाउँपालिका७ को गोठीगाउँमा भीषण आगलागी भयो। आगलागीबाट ३० वटा घर जलेर खरानी भए। घटनापछि प्रदेश सरकारले केही राहत उपलब्ध गरायो। तर, अहिलेसम्म पनि गोठीगाउँमा जलेका घरहरू ठडिएका छैनन्। गाउँपालिकाले पुनर्स्थापनाका लागि प्रदेश हुँदै केन्द्र सरकारसम्म गुहारेको छ। तर, पनि पीडितहरूको पुनर्स्थापना अनिश्चित छ। क्षतिको विवरणसहित प्रदेश र केन्द्र सरकारमा फाइल पठाएका छौं, गाउँपालिकाका अध्यक्ष रतननाथ योगीले भने, केन्द्रले राहतको कार्यविधि परिमार्जन गरेपछि मात्रै पुनर्स्थापना गर्ने भनेको छ। केन्द्र सरकारले राहतको कार्यविधि परिमार्जन गरेपछि मात्र पीडितहरूको पुनर्स्थापना हुन सक्ने उनको अनुमान छ। यस्तै, कात्तिक २ गते आएको बाढीले सुर्खेतको चौकुने गाउँपालिका४ झालाका १२ परिवार विस्थापित भए। विस्थापितहरूलाई चौकुने गाउँपालिका र रेडक्रसले राहत उपलब्ध गराए पनि अहिलेसम्म झालाका विस्थापितहरू खुला चौरमा बस्दै आएका छन्। पहिलेको बस्ती जोखिममा रहेको भन्दै उनीहरूले बस्ती स्थानान्तरणको माग गरेका छन्। वडा र गाउँपालिकाले बस्ती स्थानान्तरणका लागि उपयुक्त स्थान छनौट गरेर प्रदेश र केन्द्र सरकारमा पठाएका छन्। तर, प्रदेश र केन्द्र सरकारले तत्काल बस्ती स्थानान्तरणको योजना ल्याउन सक्ने अवस्था छैन। फेरि बाढी आउने डरले पीडितहरू पुरानो गाउँ जान मान्दैनन्, वडा४ का वडाध्यक्ष ममराज जैसीले भने, वडाबाट बस्ती स्थान्तरण गर्न सिफारिस गरेका हौं, प्रदेश र केन्द्रले निर्णय नगर्दा पीडितको विचल्ली भएको छ।बाढी, पहिरो र आगलागीबाट पीडितको बिचल्ली भएका उल्लेखित घटना केही प्रतिनिधिमुलक मात्रै हुन्। कर्णाली प्रदेशमा बर्सेनि बाढी, पहिरो र आगलागीबाट सयौं नागरिक घरबारविहीन हुन्छन्। तर, वर्षौंसम्म पनि पीडितहरूलाई केवल राहतमै अलमल्याउने गरिएको छ। दैवी प्रकोप पीडितको राहत र पुनर्स्थापनाका लागि प्रदेश सरकारले विपद् बीमा कार्यक्रम ल्याएको छ। जसबाट पीडितले २ लाखसम्म राहत पाउँछन् । केन्द्र र स्थानीय तहले पनि विभिन्न नाममा राहत प्याकेजहरू ल्याउँछन्। तर, पूर्ण रूपमा घर क्षति भएका पीडितका लागि तीनवटै तहका सरकारसँग पुनःस्थापनाको प्रभावकारी योजना छैन। उनीहरूलाई सरकारले हालसम्म १ लाख रुपैयाँ राहत उपलब्ध गराउँदै आएको छ। तर, १ लाख रुपैयाँले घर निर्माण गर्न सम्भव छैन। कर्णाली प्रदेश सरकारका प्रवक्ता एवं आर्थिक मामिला तथा योजनामन्त्री विन्दमान बिष्टले भने पीडितलाई प्राथमिकताका आधार पुनःस्थापना गरिने दाबी गरे।"
अर्घाखाँचीमा खानेपानी संकलन गर्न ट्याङ्की वितरण,"सन्धिखर्क : सुख्खाग्रस्त क्षेत्र अर्घाखाँचीको छत्रदेव गाउँपालिकाले खानेपानी संकलन गर्न ट्याङ्की वितरण गरेको छ। छत्रदेव गाउँपालिका वडा नं १ चिदिकाका घरधुरीलाई खानेपानी ट्याङ्की प्रदान गरिएको हो। पानी संकलन गरि खानेपानीको समस्या केही हदसम्म भए पनि समाधान गर्न ५ सय लिटरका ज्ञानी पोली ट्याङ्की वितरण गरिएको छत्रदेव गाउँपालिका अध्यक्ष लेखनाथ पोख्रेलले बताए। उनले ट्याङ्कीमा खानेपानी तथा आकासे पानीलाई संकलन गरेर उपयोग गर्दा पानी बोक्ने समयको पनि सदुपयोग गरी सिर्जनात्मक काममा लाग्न सबैलाई आग्रह गरे। खानेपानीको समस्या समाधानको निम्ति गाउँपालिकाले काम गरिरहेको छ। महिला दिदीबहिनीलाई खानेपानीको समस्याका कारण घण्टौँ हिंडेर खानेपानी बोक्नु पर्ने समस्यालाई अन्त्य गर्न ट्याङ्की वितरण गरिएको छत्रदेव गाउँपालिकाका उपाध्यक्ष तुल्सीदेवी श्रेष्ठले बताइन्। निशुल्क ट्याङ्की पाएपछि स्थानीय खुशी भएका छन्। ट्याङ्की वितरण कार्यक्रममा नेपाली कांग्रेसका वडा सभापति हरि भुसाल, एमालेका वडा कमिटी अध्यक्ष काजिबाबु ज्ञवाली, माओबादी केन्द्रका अध्यक्ष मेघबहादुर ज्ञवाली, राष्ट्रिय जनमोर्चाका वडा कमिटी अध्यक्ष गोकर्णबहादुर कुमाल, पत्रकार महासंघका प्रदेश सदस्य प्रेम आचार्य लागायतले मन्तब्य राखेका थिए।"

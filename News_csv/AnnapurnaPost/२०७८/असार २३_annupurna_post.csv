शीर्षक,विवरण
उर्जाबाट समृद्धि,"नेपाल जलस्रोतको धनी देशको रूपमा परिचित छ। ब्राजिलपछि विश्वकै दोस्रो धनी मुलुकको सूचीमा रहेको नेपालका नदीनालाको सरदर वार्षिक बहाव करिब २ सय २५ अर्ब घनमिटर रहेको अनुमान छ। पुनर्भरणयोग्य भूमिगत जल ५८ र ११५ अर्ब घनमिटरको बीचमा रहेको सरकारी तथ्यांक छ। उपलब्ध जलस्रोतमध्ये सिँचाइमा २८८ अर्ब घनमिटर, उद्योगमा ०५ अर्ब घनमिटर र सेवा क्षेत्रमा ००१ अर्ब घनमिटर पानी उपयोग भइरहेको अनुमान छ। हाल नेपालको जल उपयोग दक्षता ०६ अमेरिकन डलर प्रतिघनमिटर रहेको छ। यस हिसाबले आर्थिक तथा सामाजिक रूपमा पानीको उपयोग न्यून देखिन्छ। तर, यति पानीको प्रयोग गर्दै उर्जाको क्षेत्रमा लगानी गर्दा पनि अहिले नेपाल उर्जामा आत्मनिर्भर बन्ने मुलुकको सूचीमा उक्लदै गरेको पाइन्छ। नेपालको संविधानले जनसहभागितामा आधारित स्वदेशी लगानीलाई प्राथमिकता दिँदै जलस्रोतको बहुउपयोगी विकास गर्ने नीतिगत व्यवस्था गरेको छ। नेपालका पछिल्ला आवधिक योजनाहरूमा पनि ऊर्जा क्षेत्रले उच्च प्राथमिकता पाउँदै आएको छ। सरकारी, निजी र सामुदायिक लगानीका साथै विदेशी लगानीमार्फत जलविद्युत् क्षेत्रको विकास तथा प्रवद्र्धन गर्ने प्रयास भइरहेको छ। १९६८ जेठ ९ मा ५०० किलोवाटको फर्पिङ जलविद्युत् केन्द्रबाट नेपालको विद्युत् विकासको यात्रा सुरु भएको मानिन्छ। त्यसपछिका समयमा धेरै क्षमताका विद्युत् आयोजनाहरू राष्ट्रिय विद्युत् प्रणालीमा आबद्ध भइसकेका छन्। ४५६ मेगावाटको माथिल्लो तामाकोसी आयोजनाको पहिलो युनिटबाट ७६ मेगावाट बिजुली सोमबारदेखि राष्ट्रिय प्रसारणमा जोडिएको छ। यो स्वदेशी लगानीमा बनेको नेपालकै पहिलो जलविद्युत्् आयोजना हो। यसलाई नेपालको उर्जा क्षेत्रको प्रगतिका रूपमा लिन सकिन्छ। नेपाललाई उर्जामा अत्मनिर्भर बनाउने बाटोमा यसले थप मद्दत गरेको छ। राष्ट्रिय गौरवको यो आयोजनाका ६ वटा युनिट छन्। बाँकी युनिट १५१५ दिनमा गरी भदौसम्ममा पूर्ण क्षमतामा सञ्चालनमा आउँछन्। यसले नेपालको विद्युत् भार घटाउन उल्लेख्यरूपमा मद्दत पुर्याउने उर्जाक्षेत्रका विज्ञ बताउँछन्। सरकारले ऊर्जा क्षेत्रलाई आर्थिक समृद्धिको आधारका रूपमा लिँदै त्यसलाई प्रमुख प्राथमिकतामा राखेका कारण एक दशकभन्दा बढी समय व्यतित भइसकेका विद्युत् आयोजनाहरू धमाधम सम्पन्न हुने अवस्थामा पुगेका छन्। काम गर्ने निकायको सार्थक प्रयास, निर्माणको जिम्मा लिएको पक्षको इमान्दारिता र नागरिकको साथकै कारण यस्ता प्रयास सफल भएका हुन्। प्राधिकरणको निरन्तरको अनुगमन, आयोजना प्रमुखलाई जिम्मेवार बनाइनु तथा तालुकदार मन्त्रालयको निगरानीका कारण विगतमा विभिन्न समस्याका कारण अलपत्र परेका आयोजनाहरू सम्पन्न भएका छन्। इमान्दार भएर निरन्तर काम गरे प्रतिफल सहजै पाउन सकिन्छ भन्ने तथ्य माथिल्लो तामाकोसी आयोजनाको उत्पादन सुरुआतले स्थापित गरिदिएको छ। नेपालका प्रायः सबै नदीबाट विद्युत् उत्पादन गर्न सकिने विभिन्न समयमा गरिएका अध्ययनले देखाएका छन्। अझै तराईका भन्दा पहाड र हिमालबाट बग्ने नदीबाट विद्युत् उत्पादन गर्न कम लागत पर्छ। तराईमा नदी थुनेर ड्याम बनाउँदै विद्युत् उत्पादन गर्न महँगो हुने हुँदा विद्युतीय आयोजना निर्माण गर्ने कम्पनीहरूको ध्यान पनि पहाडी क्षेत्रका नदीमा छ। पहाडी क्षेत्र भएर बग्ने नदीबाट उत्पादन गरे मात्रै पनि नेपाललाई पुगेर बाहिरी मुलुकमा विद्युत् बिक्री गर्न सकिन्छ। केही आयोजना समयमा सफल भए पनि अझै पनि धेरै आयोजनाको काम त्यसै थन्किएको छ। आयोजना निर्माण स्थलमा बिचौलियाको उक्साहटमा प्रभावितको नाममा स्थानीयले विभिन्न माग राखेर काममा अवरोध गर्नु एउटा समस्या छ। अर्को आयोजना निर्माण कम्पनीले खोला दर्ता गरेर लाइसेन्स झोलामा थन्क्याउने समस्या अझै पनि छन्। खोला ओगट्ने र अन्य निर्माण गर्न इच्छुकलाई पनि नदिने परिपाटीले विद्युत् क्षमता त्यसै खेर गएको छ। यस्तै समस्या रहँदा विद्युत् विकास कार्यहरूमा नेपालले अझै पनि अपेक्षाकृत उपलब्धी हासिल गर्न सकेको छैन। अधिकांश जलविद्युत् आयोजनाहरू रन अफ द रिभर प्रकृतिका रहेकाले हिउँद याममा नदीहरूको बहाव घट्न गई उत्पादन क्षमता पनि घट्ने हुँदा विद्युत्को माग पूरा हुन सकेको छैन। विद्युत् उत्पादन, प्रसारण र वितरण लाइन आयोजनाहरूको निर्माणमा निर्माण कम्पनी र परामर्शदाता कम्पनीहरूको लापरबाही र काममा ढिलाई गर्ने प्रवृत्ति अझै छ। सरकारले जुन कुनै कम्पनीलाई निर्माण र वितरणको लाईसेन्स दिँदा यस्ता समस्याको समाधान नभएको हो। अब सरकारले यो क्रमलाई रोक्नुपर्छ। खोला ओगट्ने तर, काम नगर्नेको लाईसेन्स खारेज गर्नुपर्छ। अनि मात्रै विद्युत्मा आत्मनिर्भर बन्दै बिक्री गरेर समृद्ध बन्न सकिन्छ।"
खोप एक मात्र विकल्प,"कोरोना भाइरस (कोभिड १९) को दोस्रो लहरमा फैलिएको नयाँ भेरियन्टले हजारौंको ज्यान लियो। पहिलो चरणभन्दा दोस्रोपटक फैलिएको संक्रमणले छिटो असर गर्ने हुँदा लक्षणसहितका संक्रमितसँगै मृतकको संख्या उच्च भयो। निरन्तरको निषेधाज्ञाले अहिले कोरोना संक्रमणदर घट्दै गएको छ। केही जिल्लामा त अस्पतालका विषेश उपचार कक्ष पनि खाली हुँदै गएका छन्। संक्रमित घट्दै जाँदा सरकारले जिल्लाहरूमा लगाएको निषेधाज्ञा पनि क्रमश खकुलो पार्दै लगेको छ। अहिले निश्चित समय बजारपसल खुल्न थालेका छन् भने, जोरबिजोर प्रणालीमा सार्वजनिक र निजी यातायातका साधन पनि सञ्चालन भएका छन्। जसका कारण सार्वजनिक स्थानमा भीड बढ्न थालेको छ। महामारीले आतंकित बनेका नागरिकलाई भीड बढ्दै जाँदा पुनः संक्रमण फैलने चिन्ता पनि छ। तर, दैनिकी चलाउनु पर्ने बाध्यताकै कारण पनि सुरक्षित भएर अब बाहिर निस्कनुको विकल्प पनि छैन। बारम्बारको निषेधाज्ञा र लकडाउनले नागरिकको आर्थिक अवस्था कमजोर मात्रै पारेको छैन, देशकै अर्थतन्त्रमा नकारात्मक प्रभाव पनि परेको छ। त्यसैले अब स्वास्थ्य मापदण्ड अपनाउँदै निषेधाज्ञालाई क्रमशः खकुलो बनाउँदै लगिएको हो। यसले सबैभन्दा बढी मजदुरी गरेर दैनिकी चलाउने र यातायात व्यवसायीलाई राहत मिलेको छ। बैंकबाट लोन लिएर यातायातसहितका अन्य व्यवसाय गर्नेको थन्किएको व्यवसाय क्रमशः चलायमान हुँदै गएको छ। समयसमयमा फैलने भाइरसको महामारी यसअघि पनि नेपाली नागरिकले भोगेका छन्। कोरोना भाइरसको दोस्रो भेरियन्टको फरकफरक रूप पनि दुई वर्षमा भोगिएको छ। यसबाट बच्ने उत्तम विकल्प भनेकै खोप, सामाजिक दुरी, मास्क, स्यानीटाइजरको प्रयोग र साबुनपानीले हात धुनको साथै आफूलाई स्वास्थ्य राख्न प्रयास गर्नु हो। भाइरसबाट सुरक्षित राख्न खोपको पनि विकास भएको छ। नेपालले पनि छिमेकी मुलुकमा उत्पादन भएको केही समयमै नागरिकलाई खोप लगाउन सुरु गर्यो, यो सकारात्मक प्रयास हो। तर, पुनः खोप उत्पादन गर्ने देश भारतसहित अन्य मुलुकमा पनि संक्रमण फैलँदा नेपालका सबै नागरिकले खोप पाएका छैनन्। भारतबाट ल्याइएको कोभिडसिलको पहिलो डोज पाउनेले दोस्रो पाएका छैनन्। सम्झौताबमोजिम खोप नआएकाले खोपको मात्रा पुगेको छैन। यसको विकल्प के हुनसक्छ ? सरकारले समयमै निकास दिनुपर्छ। भेरोसिल खोप पहिलोपटक पाएकाले अब पुनः पाउँदैछन्। सरकारले पनि खोप खरिद गर्ने र सबै नागरिकलाई लगाउने प्रतिबद्धता जनाएको छ। यो प्रतिबद्धता पुनः महामारी फैलनु अघिनै सरकारले पूरा गर्नुपर्छ। जुनै समय पनि संक्रमण बढ्न सक्ने भएकाले उपचारको तयारीमा अलर्ट रहनुपर्ने अवस्था छ। भाइरसको संक्रमण र यसले पर्ने असर सकिने होइन। कोरोना भाइरस अब मानवका लागि थपिएको रोग हो। यसबाट आफैं सचेत बन्नु, खोप लगाएर सुरक्षित हुनु र स्वास्थ्य मापदण्ड अपनाउनु अबको एक मात्र विकल्प हो। पश्चिमा देशहरूमा भएको नयाँ अध्ययनले एकपटक कोरोना जितिसकेका मानिसका लागि खोपको एउटै डोज नै पर्याप्त हुने दाबी पनि गरेको छ। यसले धेरै देशले खोप लगाउने रणनीति बदल्न सक्ने भएकाले यो निकै महŒवपूर्ण विषय पनि हो। यस्ता विषयको समयमा सही जानकारी लिएर आधिकारिक भए नेपालमा पनि यसको प्रयोग गर्न सकिन्छ। अब निषेधाज्ञा र लकडाउनलाई नियन्त्रणको विकल्प बनाउने भन्दा सबैलाई खोप दिन सरकार गम्भीर रूपमा लाग्नुपर्छ भने नागरिक आफैं पनि सचेत बन्नुपर्छ।"
सुटुक्क दलाई लामाको जन्मोत्सव,"काठमाडौं : नेपालमा बसोबास गर्दै आएका तिब्बती समुदायले आफ्ना धार्मिक नेता दलाई लामाको ८६ औं जन्मदिन मंगलबार सुुटुुक्क मनाएका छन्। तिब्बतबाट निर्वासित धार्मिक नेता लामा मंगलबारदेखि ८६ वर्ष पुुगेका छन्। उनी १४ औं दलाई लामा हुन्। जन्मोत्सव कार्यक्रमको संयोजन लाजिम्पाटस्थित तिब्बती शरणार्थी कार्यालय (टिबेटिएन रेफ्युजी वेलफेयर अफिस)ले गरेको थियो। तिब्बती समुदायले मंगलबार स्वयम्भूमा एक कार्यक्रमको आयोजना गरी धार्मिक नेता दलाई लामाको जन्मदिन मनाएका हुन्। उनीहरूले लामाका नाममा दीप प्रज्वलन गरे। तिब्बती समुदायले नेपालसहित विश्वव्यापी रूपमा फैलिएको कोरोना भाइरसको संक्रमण नियन्त्रण होस् भनेर विशेष पूजासमेत गरेका छन्। विश्व शान्तिको कामना गर्दै नेपालमा रहेका तिब्बती समुदायले आफ्ना धार्मिक नेता लामाको जन्मदिन मनाएका हुन्। कोरोना भाइरस संक्रमण जोखिमको कारण देखाउँदै उनीहरूले जन्मोत्सव कार्यक्रममा कुनै तामझाम गरेनन्। उनीहरूले छोटो कार्यक्रम गरी लामाको जन्मदिन मनाएका हुन्। उनीहरूले कोरोना भाइरस जोखिमका कारण नेपालमा रहेका कूटनीतिक समुदायका व्यक्तिहरूलाई समेत निमन्त्रणा गरेनन्। तिब्बती समुदायले विगतमा कूटनीतिक क्षेत्रका प्रतिनिधिको उपस्थितिमा सार्वजनिक स्थलमा लामाको जन्मोत्सव मनाउने गरेका थिए। कोरोना भाइरस संक्रमणका कारण गत वर्षदेखि जन्मोत्सव कार्यक्रम कोठामा सीमित हुँदै आएको छ। कार्यक्रममा धर्मगुरु लामाका प्रतिनिधि एवं नेपालस्थित तिब्बती शरणार्थी शिविरका संयोजक छुल्त्रिन ग्यात्सोलगायत २५ जना तिब्बती समुदायका अगुवाहरूको उपस्थिति थियो। तिब्बती समुदायले तिब्बती परम्पराअनुसार दलाई लामाको तस्बिरमा पूजाअर्चना गरी दीर्घायुुको कामना गरेका थिए। नेपाल प्रतिनिधि ग्यात्सोले भौतिक दूरी कायम गरी धार्मिक नेता लामाको दीर्घायुको कामना गरी जन्मदिन मनाएको बताए। ग्यात्सोले अन्नपूर्ण पोस्ट्सित भने, धार्मिक नेता लामाको जन्मदिन मनाउने अवसर दिएकोमा नेपाल सरकारलाई धन्यवाद दिन चाहन्छौं। नेपालले एक चीन नीति अख्तियार गर्दै आएको छ। चीन विरोधी हुने भन्दै सरकारले तिब्बती शरणार्थीका गतिविधिमा रोक लगाउँदै आएको छ। राजनीतिक अभिप्रायले नभई धार्मिक आस्थाअनुसार आफ्ना धार्मिक नेता लामाको जन्मोत्सव मनाइएको दाबी तिब्बती शरणार्थी समुदायका अगुुवाले गरेका छन्। विश्वभर छरिएका तिब्बतीले जुलाई ६ मा धार्मिक नेता लामाको जन्मदिन मनाउँदै आएका छन्। अमेरिकी दूतावासले पनि धार्मिक नेता लामाको जन्मदिनका अवसरमा बधाई तथा शुभकामना दिएको छ। अमेरिकी दूतावासले सामाजिक सञ्जालमार्फत लामालाई ८६ औं जन्मदिनको शुभकामना दिएको हो। दूतावासले अमेरिकी राष्ट्रपति जो बाइडेनले दलाई लामासँग खिचेको तस्बिर सामाजिक सञ्जालमा राखेर जन्मदिनको शुभकामना दिएको हो। कोरोना भाइरसको संक्रमणको जोखिमका कारण तिब्बती रेफ्युजी वेलफेयर अफिसको निर्देशनअनुसार बौद्ध, जावलाखेल, स्वयम्भूलगायत उपत्यकाबाहिर भएका तिब्बती शरणार्थीले धार्मिक नेता लामाको जन्मदिन आआफ्नो शिविरमा मनाएका छन्। उनीहरूले विगतमा नेपालका लागि अमेरिका, बेलायत, जापान, स्विट्जरल्याण्ड, भारत, युरोपेली युनियनलगायत मुलुकका राजदूत र तिनका प्रतिनिधिलाई निमन्त्रणा गर्ने गरेका थिए। तिब्बती समुदायले २०७५ सालमा जावलाखेलमा मनाएको लामाको जन्मोत्सवमा कूटनीतिक समुदायको बाक्लो उपस्थिति थियो। २०७२ मा बौद्धमा दलाई लामाको जन्मदिन मनाइरहेका बेला प्रहरीले हस्तक्षेप गरेपछि बीचमै कार्यक्रम रोकिएको थियो।"
पुल नबन्दा सास्ती,"विराटनगर : हुलाकी राजमार्गअन्तर्गत भुट्हा हरिनगरा सडकखण्डमा पर्ने मर्या खोलाको पुल नबन्दा स्थानीयहरूले सास्ती खेप्नु परेको छ। राष्ट्रिय गौरवको आयोजना हुलाकी राजमार्गअन्तर्गत भुट्हा हरिनगरा सडक खण्डमा पर्ने सो खोलामा पुल नबन्दा दुई गाउँपालिकाका बासिन्दाको यात्रा जोखिमपूर्ण बनेको हो। राजमार्गको काम सुरु भए लगत्तै खोलामा पुल निर्माणको लागि सडक डिभिजन कार्यालय विराटनगरले विराटनगरकै कार्की बन्धु कन्सल्टेन्ट प्रालिलाई ठेक्का दिएको थियो। विसं २०७४ साल माघ २६ गते ६ करोड ३३ लाख १९ हजार ५सय ठेक्का रकममा कार्की बन्धुलाई दुई वर्षमा निर्माणको काम सम्पन्न गर्ने गरी ठेक्का दिइएको थियो । तर तोकिएको समयबाहेक दुई पटक म्याद थप भए पनि पुल निर्माणको काम आधा मात्र भएको छ। दोस्रो पटकको थप गरिएको म्याद साउनमा सकिँदै छ। पुल निर्माण नहुँदा हरिनगरा र देवानगन्ज गाउँपालिकाका बासिन्दा बढी प्रभावित भएका छन्। दैनिक एक हजारको हाराहारीमा खोला तरेर ओहोरदोहोर गर्दै आएका स्थानीयहरूले जनप्रतिनिधि र ठेकेदारको लापरवाहीले पुल नबनेको बताउँछन्। स्थानीय मो नुरले भने पुल बनाउने मनसाय नै ठेकेदारको छैन। विभिन्न बहाना देखाएर काम गर्दै छु भनेर मात्र देखाउने गरेको उनले बताए । पुलको कारण हरिनगर, वसन्तपुर, भोक्रहा, नसिङ, जलपापुर, घुस्की, फुलचौकसम्मको बाटो पूर्ण रूपामा अवरुद्ध भएको छ। प्रत्येक वर्षायाममा स्थानीय बासको चचरी पुल बनाउनका लागि यात्रुसँग १० रुपैयाँ असुली गर्दै आइएको छ। सो सडक खण्डको विराटनगरको बरगाछीदेखि सुनसरीको नरसिङस्थित महेन्द्र राजमार्ग सडकसम्म २६ किलोमिटर सडकको निर्माण कार्यसमेत पुलको कारण प्रभावित बनेको छ। २६ किलोमिटरमध्ये २२ किलोमिटर सडको कालोपत्रे गर्ने काम सम्पन्न भए पनि पुल नबन्दा काम प्रभावित भएको हुलाकी राजमार्गको इटहरीस्थित कार्यालयका प्रमुख दीपेन्द्र पाण्डेले जानकारी दिए । पुल नबन्दा सडक कालोपत्रे गर्न चाहिने आवश्यक निर्माण सामग्रीको ढुवानीमा समेत समस्या भएको प्रमुख पाण्डेले बताए । पटकपटक सडक डिभिजन कार्यालय विराटनगरलाई आग्रह गर्दा पनि सुनुवाइ नभएको उनको गुनासो छ। पुल नहुँदा जनता र हुलाकी राजमार्ग प्रयोग गर्ने यात्रुलाई सास्ती खेप्नु परेको हरिनगरा गाउँपालिका अध्यक्ष गफार अन्सारीले बताए ।उता, सडक डिभिजन कार्यालय विराटनगरका इन्जिनियर प्रियंका झाले पुल निर्माणको काम करिब ६० प्रतिशत सम्पन्न भएको बताइन्। उनले वैशाखदेखि पानी पर्न थालेकाले खोलाको पुल निर्माणको काम प्रभावित बनेको जनाकारी दिइन् । मर्या खोलामा ४० मिटर लामो पुल निर्माणको ठेक्का लिएका विराटनगरकै कार्की बन्धु कन्सल्टेन्ट प्रालिका दिलीप कार्कीसँग पटकपटक सम्पर्क गर्न खोज्दा सम्पर्कमा आउन भने चाहेनन्। सो खोला विस २०१५ मा बीपी कोइराला प्रधानमन्त्री हुँदा भारतको लगानीमा सिँचाइको लागि सुनसरी खोलाबाट निकालिएको नहर हो। २०२६ सालमा सुनसरीको बाँध भत्किएपछि उक्त नहर खोलामा परिणत भएको हो। पटकपटक खोलामा बाँध बनाउने काम भए पनि दिगो नभएपछि २०४१ साल पछि मर्या खोलामा परिणत भएको बताइएको छ।"
मलमा सेटिङ,"जनकपुरधाम : कृषि सामग्री कम्पनी लिमिटेड शाखा कार्यालय जनकपुर अगाडि मंगलबार बिहान ७ः३० बजे नै दुईवटा ट्र्याक्टरमा मलखाद लोड गरिएको थियो। धनुषाको मिथिला बिहारी नगरपालिकाकी उपमेयर अनिताकुमारी साहले सामान ढुवानी नगर्न भनिरहेकी थिइन्। चालकहरूले ट्रयाक्टर सडकछेउमा उभ्याए। सोही बेला कृषि सामग्रीका शाखा प्रबन्धक रामकुमार चौधरी आइपुगे। उपमेयर साहले चौधरीलाई प्रश्न गरिन्, मैले कालोबजारी गर्ने सहकारीहरूलाई मल नपठाउनु भनेर तपाईलाई पत्र पठाउँदा पनि तपाईं किन सामान ढुवानी गरेर पठाउँदै हुनुहुन्छ ? जवाफमा चौधरीले भने, हामीलाई माथिबाटै निर्देशन छ, किसानलाई मर्का हुन नदिन र मलखाद पठाउन। त्यसैले पठाउन लागेको छु। तपाई सक्नुहुन्छ भने प्रहरी प्रशासन बोलाएर यिनलाई रोकाई हाल्नुस्। उपमेयर साहले मल ढुवानी रोक्न सक्दो प्रयास गरिन्। तर, उनकै अगाडि ट्रयाक्टर चालकहरू सामान लिएर हिँडे। मिथिला बिहारी नगरपालिकाका मेयर अनिलकुमार यादव र प्रमुख प्रशासकीय अधिकृत वीरेन्द्रलाल कर्णको मिलेमतोमा मलको कालोबजारी हुन थालेपछि उपमेयर साह त्यसलाई रोक्न सक्रिय भएकी हुन्। मेयरको सहयोगमा प्रशासकीय अधिकृत कर्णले छोरा राजीव कर्णको नाममा दर्ता रहेको ६ नम्बर वडाको मैत्रीय सहयोगी कृषि सहकारी संस्था लिमिटेडलाई मुख्य वितरकको सूचीमा राख्न लगाएको स्रोत बताउँछ। स्थानीय तहमा उपप्रमुखको संयोजकत्वमा मल वितरण व्यवस्थापन समिति रहने कानुनी प्रावधान छ। तीन सदस्यीय समितिमा प्रशासकीय अधिकृत र कृषिका प्रमुख सदस्य हुन्छन्। सो समितिले नै वडाहरूमा इजाजतप्राप्त मलखाद्य विक्रेता सहकारी संस्था छनोट गर्छ। त्यसपछि मल उपलब्ध गराउन कृषि सामग्री कम्पनीलाई पत्राचार गर्ने गरिन्छ। सोहीअनुसार सम्बन्धित सहकारीलाई मल उपलब्ध गराउनुपर्ने हो। तर, उपमेयरले मलखादको अनुगमन गर्दा निर्धारित मूल्यभन्दा बढी रकम लिई किसानलाई मल बिक्री गरिरहेको पाइन्। मलको कालोबजारी गर्ने सहकारीलाई रोक्का गर्न कृषि सामग्रीलाई पत्राचार गरे पनि त्यसविपरीत थप मल उपलब्ध गराइएको हो। सहकारी संस्थाले किसानलाई डीएपी प्रतिबोरा २२ सय ५१ र युरिया प्रतिबोरा ८०१ रुपैयाँमा बिक्री गर्नुपर्ने हो। तर, मिथिला बिहारीमा एक वडाका लागि ल्याइएको मल अर्को वडाका किसानलाई डीएपी प्रतिबोरा २५ सयसम्म र युरिया १२ सयसम्ममा बिक्री गरिएको उपमेयर साहले बताइन्। वडा नम्बर ४ को मनकामना कृषि सहकारी संस्था लिमिटेड, ६ को मैत्रीय सहयोगी कृषि सहकारी संस्था र ९ को माँ जानकी उपभोक्ता सहकारी संस्थाले किसानलाई बढी मूल्यमा मल उपलब्ध गराएको गुनासो व्यापक आयो, साहले अन्नपूर्ण पोस्ट्सित भनिन्, मल व्यवस्थापन निर्देशिका २०७७ को नियमविपरीत गैरकानुनी तरिकाले रासायनिक मल बिक्री वितरण गरेको पाइएको छ। त्यसैले तत्काल यी तीनटै विक्रेतालाई रोक्का राखी दिन कृषि सामग्री कम्पनीलाई पत्राचार गरेकी हुँ। तर, आज बिहानैदेखि सोही विक्रेताहरूका लागि मल ढुवानी हुँदैछ। उनका अनुसार कालोबजारी गर्नेमा प्रमुख प्रशासकीय अधिकृत कर्णका छोराको सहकारी पनि पर्छ। त्यसैगरी मेयरनिकट व्यक्तिका सहकारी पनि पर्ने उनको भनाइ छ। त्यसैले उनीहरू माथि कुनै छानबिन अगाडि बढाउँदा बाधा अड्चन खडा गरिएको छ, उनले भनिन्। कृषि सामग्रीका शाखा प्रबन्धक चौधरीले उपमेयरको पत्र फर्जी रहेको भनी आफूलाई मेयर यादव र प्रमुख प्रशासकीय अधिकृत कर्णले सोमबार पत्राचार गरेको हुनाले ढुवानी नरोकेको बताए। मेयरको पत्र देखाउँदै चौधरीले भने, मलाई त शाखा चलाउन गाह्रो भो। एउटाले भन्छ मल दे अर्कोले भन्छ न दे साह्रै तनाव भो। मेयर यादवले कृषि सामग्रीलाई चिठ्ठी कार्यान्वयन नगर्ने सम्बन्धमा पत्र पठाएका हुन्। पत्रमा लेखिएको छ, उपप्रमुख साहले दस्तखत गरेको, नगरपालिकाको लेटर प्याड प्रयोग गरेको सन्दर्भमा सो लेटरप्याड नगरपालिकाको नरहेको र चलानी नम्बर पनि गलत रहेको हुनाले उपप्रमुखले आफ्नो अधिकार क्षेत्र बाहिर गई कुन के कति कारणले विक्रेता दर्ता भएको संस्थालाई तत्कालको लागि रोक्का गर्नुपर्ने प्रष्ट कारण उल्लेख नभएको हुँदा उपप्रमुखको पत्र कार्यान्वयन नगर्न अनुरोध छ। मलखाद्य व्यवस्थापन समितिले जेठ १९ गते नगरपालिकाको १० वटा वडामा रहेका सहकारी संस्था छनोट गरी मल पठाउन कम्पनीलाई सिफारिस गरिएको थियो। तर, मेयर र प्रशासकीय अधिकृतको निर्देशनमा कम्पनीले ७ सहकारीलाई मात्रै मल उपलब्ध गराएको जनाइएको छ। सहकारीले समयमा मल उपलब्ध नगराउँदा किसान मर्कामा परेको भन्दै वडा नम्बर १ को मधेस किसान कृषि सहकारी संस्था लिमिटेड, ५ नम्बर वडाको गणेश कृषि सहकारी संस्था लिमिटेड र वडा नम्बर ७ को तारकेश्वरनाथ कृषि सहकारी संस्था लिमिटेडले कम्पनीमाथि जिल्ला अदालत धनुषामा मुद्दासमेत दायर गरेका छन्। प्रमुख प्रशासकीय अधिकृत कर्णले मलखाद सम्बन्धमा प्रमुख जिल्ला अधिकारीको समन्वयमा सहकारी छनोटसम्बन्धी निर्णय भएको र यस सम्बन्धमा प्रदेश २ कृषि मन्त्रालयमा पनि जानकारी गराएको बताए। कर्णले आफ्नो छोराको सहकारीलाई नियमअनुसार नै प्रक्रिया पुर्याएर मुख्य वितरकको सूचीमा राखिएको दाबी गरे। यस विषयमा प्रतिक्रिया लिन खोज्दा मेयर यादवसँग सम्पर्क हुन सकेन।"
"परीक्षण घट्यो, संक्रमणदर उस्तै","धनगढी : सुदूरपश्चिम प्रदेशमा निषेधाज्ञा खुकुलो पारिएसँगै कोरोनाका बिरामीको संख्या बढ्न थालेको छ। प्रदेशभरि गरिएको परीक्षणमा मंगलबार ६१ जनामा संक्रमण देखिएको छ। प्रदेश स्वास्थ्य निर्देशनालयले दिएको जानकारीअनुसार ६ सय ४८ जनाको एन्टिजेन परीक्षण गर्दा २० जनाको रिपोर्ट पोजिटिभ आएको हो। यस्तै, १ सय ९९ जनाको पीसीआर परीक्षण गर्दा ४१ जनामा कोरोना पुष्टि भएको निर्देशनालयले जनाएको छ। सेती प्रादेशिक अस्पतालमा मात्रै १ सय ५ जनाको पीसीआर परीक्षण गर्दा ३९ व्यक्तिमा कोरोना पुष्टि भएको छ। अस्पतालको प्रयोगशालामा परीक्षण गर्दा पोजिटिभ देखिएकामध्ये ३७ जना कैलाली र २ जना अरू जिल्लाका रहेको जारी सूचनामा उल्लेख छ। अस्पतालका कोभिड विभाग प्रमुख डा शेरबहादुर कमरले यो संख्या चिन्ताजनक भएको बताए। अहिले परीक्षण संख्या घटेको छ। त्यसैले कम मानिसहरूमा कोरोना पुष्टि भइरहेको छ। तर, प्रतिशत खासै घटेको छैन, डा कमरले भने, १ सय ५ जनामा ३९ भनेको ३७ प्रतिशत हो। हिजोका दिनमा दैनिक ५ हजारमा १५१६ सयमा कोरोना देखिन्थ्यो। त्यो प्रतिशत र अहिलेको प्रतिशत तुलना गर्ने हो भने संक्रमणको दर खासै घटेको छैन। उनले अहिले देखिएको कोरोनामा गम्भीर प्रकृतिका बिरामीको संख्या भने घटेको बताए। सेती प्रादेशिकमा अहिले पनि तीन जना आईसीयू र तीन जनाको भेन्टिलेटरमा उपचार भइरहेको छ। अस्पतालमा १० जना कोरोनाका बिरामी भर्ना भएका छन्। आईसीयू र भेन्टिलेटर पनि खाली छैन, उनले भने, त्यसैले हेलचेक्र्याइँ गर्ने बेला भएको छैन। सुदूरपश्चिमका बढी कोरोनाका बिरामी हुने तराईका दुई जिल्ला कैलाली र कञ्चनपुरमा प्रशासनले निषेधाज्ञा खुकुलो गरेका छन्। दुवै जिल्लाका बजार पूरै खुलेका छन्। प्रशासन कार्यालयले २५ जनाको संख्यामा मात्रै कार्यक्रम गर्ने अनुमति दिए पनि नापी, मालपोत र यातायात कार्यालयमा भने दैनिक हजारभन्दा बढी सेवाग्राहीको भीड लाग्ने गरेको छ। मालपोत र नापी कार्यालयमा टाँसिएर सेवाग्राही लाम लागिरहेका छन्। बारअनुसार सेवा तोकिए पनि पहुँच हुनेहरूको जुनसुकै दिन पनि कार्यालयको काम हुने गरेको छ, मालपोतमा भेटिएका गोदावरी ८ का रतनबहादुर बमले भने, त्यसकारण यी कार्यालयहरूमा भीडभाड बढेको हो। कैलाली र कञ्चनपुरको पूरै बजार खुलेका छन्। होटल रेष्टुराँ पनि बिहान ५ देखि बेलुकी ८ बजेसम्मका लागि खुलेका छन्। स्थानीयवासी स्वास्थ्यका मापदण्ड नअपनाएर होटल रेस्टुराँ जाने गरेका छन्। स्वास्थ्यकर्मी भन्छन्, निषेधाज्ञामा मात्र कोरोना सर्छ भन्ने भावनाको विकास भयो। मानिसहरू अझै लापरवाही गरिरहेका छन्। अझ जिल्लाभित्रको सार्वजनिक यातायात पनि खुलेको छ। सार्वजनिक यातायात र निजी गाडीहरू जोरबिजोर प्रणालीमा सञ्चालन हुन थालेपछि भीडभाड बढ्न थालेको छ। प्रशासनले अटो रिक्सामा चालकसहित तीन र चारपांग्रे सवारीमा चालकसहित चार जना तोके पनि त्यसको पालना भएको छैन। अटोमा चालकसहित पाँचपाँच जनासम्म पनि सवारी बोक्न थालेका छन्। यसले संक्रमण झन् बढाउँछ, धनगढी मुख्य बजारका वीरबहादुर महराले भने। एकै वडामा १९ जना संक्रमितबैतडीको दोगडाकेदार गाउँपालिका७ मा गरिएको एन्टिजेन परीक्षणमा एकै वडाका १९ जनामा कोरोना संक्रमण देखिएको छ। कोरोना अस्थायी अस्पतालका चिकित्सक कुमार कार्कीले वडा नम्बर ४ का एकै परिवारका चार जनामा कोरोना पुष्टि भएपछि त्यहाँ मंगलबार नमुना परीक्षण गरिएको बताए। एकै परिवारका चार जना बिरामी भएर श्रीकोट स्वास्थ्यचौकी आए। हामीले कोरोनाजस्तै लक्षण देखिएपछि एन्टिजेन परीक्षण गर्यौं। चारै जनामा कोरोना पुष्टि भयो, डा कार्कीले भने, त्यसपछि गाउँमै गएर कोरोना जाँच गरिएको हो। वडा नम्बर ७ को चडेपानी गाउँमा मात्रै मंगलबार गरिएको ७१ जनाको परीक्षणमा १५ जनामा कोरोना देखिएको हो। तीमध्ये दुई जना गम्भीर बिरामीलाई जिल्ला कोरोना अस्पताल बैतडी लगिएको छ। ७१ जनामा १५ जनामा कोरोना पुष्टि हुनु भनेको झण्डै २१ प्रतिशत हुन्छ। गाउँबाट धेरै आफन्तहरू, ज्वरो खोकी छ भनेर औषधि माग्न आउने गरेका छन्, त्यहाँ अझै बृहत् रूपमा परीक्षणको आवश्यकता छ डाक्टर कार्कीले भने। बैतडीमा अहिले ८१ जना सक्रिय संकमित छन्। अहिलेसम्म त्यहाँ १४ जनाले ज्यान गुमाई सकेका छन्। एकै वडामा गरिएको नमूना परीक्षणमा १५ जनामा कोरोना भेटिनु भनेको समुदायमा संक्रमणको दर उच्च रहेको अनुमान गर्न सकिने सुदूरपश्चिम स्वास्थ्य निर्देशनालयका निर्देशक डाक्टर गुणराज अवस्थीले बताए। उनले, उक्त वडामा, कोरोना संक्रमण भएका परिवारका सबैलाई परीक्षण गरिने बताए। प्रदेशभरि ५७१ सक्रिय संक्रमितसुदूरपश्चिमका ९ जिल्लामा मंगलबारसम्म एन्टिजेन र पीसीआर प्रविधिबाट परीक्षण गरिएका ५ सय ७१ जना सक्रिय संक्रमित रहेको प्रदेश स्वास्थ्य निर्देशनालयले जनाएको छ। निर्देशनालयले मंगलबार बेलुकी सार्वजनिक गरेको बुलेटिनमा सबैभन्दा बढी कैलालीमा १ सय ८४ जना, कञ्चनपुरमा १ सय १६ जना, बैतडीमा ९० जना, दार्चुलामा ५२ जना, डडेल्धुरामा ४४जना, अछाममा ३९ जना, बाजुरामा ३१ जना, बझाङमा १२ जना, डोटीमा ७ जना गरी ५७१ जना सक्रिय संक्रमित रहेको उल्लेख छ।"
अन्ततः जसपा विभाजनतर्फ,"काठमाडौं : जनता समाजवादी पार्टी (जसपा) अन्ततः एक नरहने भएको छ। निर्वाचन आयोगमा मंगलबार छलफल हुँदा दुवै पक्ष पार्टी एकताभन्दा छुट्टिएर जान सहमत देखिएका छन्। महन्थ ठाकुर र उपेन्द्र यादव दुवैले राजनीतिक दलसम्बन्धी ऐन र नियमावलीअनुसार प्रक्रिया अगाडि बढाउन आयोगलाई जिम्मा दिएका छन्। आयोगका प्रवक्ता राजकुमार श्रेष्ठले महन्थ ठाकुर र उपेन्द्र यादव दुवै पक्षलाई बोलाएर छलफल गराउँदा सहमति हुन नसकेको जानकारी दिए। प्रवक्ता श्रेष्ठका अनुसार अब आयोगले इजलास गठन गरी सुनुवाइ अगाडि बढाउनेछ। दुई पक्षलाई नै छलफलमा बोलाएका थियौं। सहमति हुन सकेन। अब प्रचलित ऐन कानुनअनुसार प्रक्रिया अघि बढ्छ, प्रवक्ता श्रेष्ठले भने, इजलास गठन गरी सुनुवाइको प्रक्रिया अगाडि बढाएर अदालतले अवलम्बन गर्ने प्रक्रिया बहस, पैरवी, प्रमाणहरू पेस गरी इजलासले फैसला गरेर विवाद निरुपण गरिन्छ। उपेन्द्र यादव पक्षले राजनीतिक दलसम्बन्धी ऐनको दफा ४४ अनुसार पार्टीको आधिकारिकता विवाद टुंग्याउन आयोगमा निवेदन दिएको थियो। त्यसपछि छलफलका लागि दुवै पक्षलाई आयोगमा बोलाइएको थियो। सहमतिका लागि छलफल चलाइए पनि उनीहरू छुटिन चाहेको देखियो आयोग स्रोतले बतायो। दुवै पक्षले राजनीतिक दलसम्बन्धी ऐन र नियमावलीअनुसार प्रक्रिया अगाडि बढाउन आयोगलाई जिम्मा दिएका छन्। ऐनको दफा ४४ (३) अनुसार छिनोफानो हुन नसकेपछि अब जसपा विवाद दफा ४५ बमोजिम निरुपण हुनेछ। यो दफामा सुनुवाइ गर्नुपर्ने व्यवस्था छ। ठाकुर पक्षका नेता अनिलकुमार झाले उपेन्द्र यादवले सँगै बस्न नसक्ने भनेर छुट्टिने माग गरेको त्यसमै सहमति भएको जानकारी दिए। अब मिल्न नसक्ने भएकाले नियामानुसार जाने भन्दै दुवै पक्षले हस्ताक्षर गरेको नेता झाको भनाइ छ। मिलेर जानेबारे केहीबेर छलफल भए पनि त्यो सम्भावना देखिएन, झाले भने, हामी अब मिलेर जान सकेनौं, हामीलाई अलग गरिदिनुस् भनेर माइन्युटमा हस्ताक्षर गरेर आइसकियो। उनले अब जसपाको विवाद आयोगले आधिकारिक रूपमा टुंगो लगाउने जानकारी दिए।यादव पक्षका नेता मो इस्तियाक राईले आत्मालोचना गरी सच्चिएर आए मिल्न सकिने बताए। उहाँहरू पार्टी विधान, निर्णयविपरीत जानुभएको छ। आत्मालोचना गरी सच्चिएर आए मिल्न सकिन्छ, नेता राईले भने। उनले जेठ ४ मा दुवै अध्यक्ष ठाकुर र यादवबीच भएको ८ बुँदे सहमति ठाकुरले उल्लंघन गरेको आरोप लगाए। पार्टी एकता हुने कि नहुने भन्नेमा ठाकुर पक्षको हात रहेको उनको भनाइ छ। उनले आफ्नो पक्ष पार्टी विधानअनुसार चलेकाले आधिकारिकता पनि आफूहरूलाई दिने दाबी गरे। उनले ३० जना केन्द्रीय कार्यकारिणी समितिको हस्ताक्षरसहित आधिकारिकताका लागि आफ्नो पक्षले निवेदन दिएको बताए। उनले पार्टी विभाजन गर्न सक्ने आधार पनि नभएकाले नयाँ पार्टी खोल्नुको विकल्प ठाकुर पक्षसँग नरहेको दाबी गरे। उहाँहरूसँग कार्यकारिणी समितिमा ४० प्रतिशत पनि छैन, उनले भने, त्यसैले पार्टी फुटाउन पनि उहाँ सक्नुहुन्छ। नयाँ पार्टी खोल्न मात्रै सक्नुहुन्छ। एक खेमाबाट उपेन्द्र यादव, महेन्द्र राय, राजेन्द्र श्रेष्ठ, प्रकाश अधिकारी र मृगेन्द्र सिंह मंगलबार आयोग पुगेका थिए। अर्को खेमाबाट महन्थ ठाकुर, राजेन्द्र महतो, शरदसिंह भण्डारी, अनिल झा, लक्ष्मणलाल कर्ण, केशव झा र सुरेन्द्र झा उपस्थित भएका थिए। यसअघि आयोगले जसपामा दुवै पक्षले गरेका कारबाहीलाई कानुनसम्मत नदेखिएको भन्दै अमान्य ठहर गरेको थियो। आयोगले दुई अध्यक्षसहित पुरानै पदाधिकारी कायम रहने निर्णय दिएको थियो। अध्यक्ष ठाकुरले अर्का अध्यक्ष यादवलाई निष्कासन गरेका थिए। यादवले ठाकुर, वरिष्ठ नेता महतो, कर्ण, सर्वेन्द्रनाथ शुक्लसहित ११ जनालाई निष्कासन गरेका थिए। एकअर्का पक्षले पार्टी विधानविपरीत गतिविधि गरेको भन्दै साधारण सदस्यसमेत नरहने गरी कारबाही गरागर गरेका थिए। दुवै पक्षले कारबाही गरिएको जानकारी दिँदै राजनीतिक दलसम्बन्धी ऐनको दफा ५१ बमोजिम अद्यावधिक गर्न आयोगलाई पत्र पठाएका थिए। प्रमुख निर्वाचन आयुक्त दिनेशकुमार थपलिया र आयुक्त जानकीकुमारी तुलाधर, रामप्रसाद भण्डारी र ईश्वरीप्रसाद पौड्यालको संयुक्त निर्णयमा जसपाका दुवै पक्षको निवेदनलाई खारेज गरिएको थियो।"
थन्किए प्रदेश परिवहन,"जनकपुरधाम : प्रदेश २ सरकार आफैंले चलाउने भनेर एक वर्षघि ३ करोडभन्दा बढी रकममा खरिद गरेका पाँचवटा वातानुकूलित बस प्रयोगविहीन बनेका छन्। जनकपुरस्थित जनकपुर चुरोट कारखाना लिमिटेड परिसरको खुला ठाउँमा राखिएका प्रदेश परिवहन घाम र पानीले बिग्रिन थालेका छन्। तत्कालीन भौतिक पूर्वाधार विकासमन्त्री जितेन्द्र सोनलले प्रदेशका आठै जिल्लालाई जोड्ने गरी यी बस सञ्चालनमा ल्याइने बताएका थिए। सोनलले चार महिनाअघि मन्त्रालयमै पत्रकार सम्मेलन गरी प्रदेश परिवहन सञ्चालन कार्यविधि निर्माण सम्पन्न हुन लागेको जानकारी दिएका थिए। चाँडै बस सेवा सञ्चालन हुने उनको भनाइ थियो। प्रदेश परिवहन चलाउनका लागि सञ्चालन समिति गठन गरिनेछ। सोही समितिले भाडादर पनि निर्धारण गर्नेछ, सोनलले भनेका थिए, समितिलाई सरकारले निर्देशिका उपलब्ध गराउनेछ। सोहीअनुसार सार्वजनिक यातायातभन्दा कम दरमा सरल, सुलभ, सुरक्षित र व्यवस्थित तरिकाले प्रदेश परिवहन सञ्चालन हुनेछ। तर, सोनल मन्त्री पदबाट हटेपछि प्रदेश परिवहन योजना अलपत्र परेको छ। जनता समाजवादी पार्टी (जसपा)मा दुई खेमा भएपछि महन्थ ठाकुर पक्षधर नेता सोनललाई मुख्यमन्त्री लालबाबु राउतले मन्त्री पदबाट बर्खास्त गरेका थिए। सोनलको स्थानमा कांग्रेसका रामसरोज यादव भौतिक पूर्वाधार विकासमन्त्री बनेका छन्। नवनियुक्त मन्त्री यादव भने प्रदेशमा बस सेवा सञ्चालन गर्ने योजना नै बेकार रहेको तर्क दिन्छन्। यी बस बिनायोजना खरिद गरिएका हुन्। सरकारले यातायात सञ्चालन गर्नुको कुनै तुक छैन, मन्त्री यादव भन्छन्, प्रदेश परिवहन के गर्ने भन्ने विषयमा सोचविचार भइरहेको छ। तर, यी बसहरूलाई अन्य कामका लागि विभिन्न संस्थालाई वितरण गर्ने हो कि भन्नेतर्फ पनि छलफल गरिरहेका छौं। ९ वटा वारुणयन्त्र अलपत्र प्रदेश परिवहनजस्तै प्रदेश २ सरकारले कोरोना महामारीको दोस्रो लहरका बेला खरिद गरेका नौवटा वारुणयन्त्र पनि प्रयोगविहीन भई अलपत्र परेको छ। ५३ लाख रुपैंयाका दरले खरिद गरिएका वारुणयन्त्र आठै जिल्ला प्रशासन कार्यालय र एउटा प्रदेश प्रहरी कार्यालयलाई उपलब्ध गराइने आन्तरिक मामिला तथा कानुनमन्त्री ज्ञानेन्द्र यादवले बताएका थिए। तर, हालसम्म ती साधन बेवारिसे अवस्थामा थन्काइएका छन्।"
दल दर्ता खारेजीको माग गर्दै पूर्वमाओवादी केन्द्रका नेता निर्वाचन आयोग जाँदै,"काठमाडौं : पार्टीबाट कारबाहीमा परेका नेताहरु नेकपा माओवादी केन्द्रको दल दर्ता खारेजीको माग गर्दै निर्वाचन आयोग जाने भएका छन् । सर्वोच्च अदालतले गत फागुन २३ गते नेपाल कम्युनिष्ट पार्टी (नेकपा) खारेज गरेपछि नेकपा माओवादी केन्द्रको कारबाहीमा परेका पूर्वसांसद र नेताहरु पार्टी खारेजीको माग गर्दै आयोगमा निवेदन दिन लागेका हुन्। नेकपा विघटनपछि एमालेमा लागेका पूर्वमाओवादी नेताहरु कारबाहीमा परेका थिए। पूर्वसांसद रामबहादुर थापा बादल, लेखराज भट्ट, प्रभु साह, टोपबहादुर रायमाझी र गौरीशंकर चौधरीसहितको टोली माओवादी केन्द्रका अध्यक्ष पुष्पकमल दाहाल प्रचण्डविरुद्ध उजुरी दिन निर्वाचन आयोग जान लागेको हो। उनीहरुले केहीदिन भित्रै सर्वोच्च अदालतमा पनि रिट निवेदन दर्ता गर्न लागिएको बताएका छन्। उनीहरुले ५ वर्षमा महाधिवेशन हुनुपर्नेमा हालसम्म नभएकाले माओवादी केन्द्रको वैधानिक सकिएको बताएका छन्। माओवादी केन्द्रको महाधिवेशन २०७१ जेठमा हेटौँडामा गरिएको थियो। त्यसपछि माओवादीले महाधिवेशन गर्न सकेको छैन। माओवादी नेतृत्वमा लामो समयदेखि प्रचण्ड अध्यक्ष रहँदै आएका छन्।"
एमाले एकता सकारात्मक : ओली र नेपालसँगै बसेर कार्यदलले खाका तयार गर्ने,"काठमाडौं : नेकपा (एमाले)को विवाद समाधानका लागि कार्यदलले सकारात्मक ढंगले छलफल अगाडि बढाएको छ। आन्तरिक विवाद समाधानका लागि गठित कार्यदलले सहमतिका लागि तयार पारेको खाकाका विषयमा एमाले अध्यक्ष केपी ओली र वरिष्ठ नेता माधवकुमार नेपालसँग छलफल गर्ने भएको छ। जेठ २ गते बनेको १० सदस्यीय कार्यदलको छलफल सकारात्मक भएपछि अध्यक्ष ओली र वरिष्ठ नेता नेपालसँग बसेर एकताको खाका तयार पार्ने सहमति गरेको कार्यदल सदस्य प्रदीप ज्ञवालीले जानकारी दिए। बुधबार सिंहदरबारमा बसेको बैठकले प्राप्त परामर्शका आधारमा तयार गरिएको सहमतिको मस्यौदालाई शीर्ष तहमा प्रस्तुत गरेर बिहीबार पुनः बैठकपछि ठोस रुप दिइने समझदारी भएको नेता सुवास नेम्वाङले जानकारी दिए। नेम्वाङका अनुसार सहमतिका लागि गम्भीर र सकारात्मक रुपमा छलफल भएको छ। एकताको विषय चाँडै निष्कर्षमा पुग्ने विश्वास उनको छ। पार्टी एकताका लागि पछिल्ला दिनमा अध्यक्ष केपी ओली लचक भएपछि कार्यदलले तीन दिनदेखि छलफललाई तीव्रता दिएको हो। अध्यक्ष ओली महाधिवेशन आयोजक कमिटी विघटन गराई २०७५ जेठ ३ गते अगाडिको साङ्गठनिक स्थितिका आधारमा सञ्चालन गर्न तयार भएपछि सहमतिको खाका तयार बनेको नेताहरुको भनाइ छ। कार्यदल सदस्य गोकर्णराज विष्टले सहमतिका लागि खाका तयार भएको बताए। अदालतको फैसला अनुसार एमाले २०५७ जेठ २ मा फर्किएपछिको विवाद समाधान खोज्ने, नेकपा माओवादीबाट एमालेमा एकता हुन आएका नेताको व्यवस्थापन गर्ने, प्रतिनिधिसभा विघटन र अदालतमा परेको मुद्दाको विषय समाधानका लागि नजिक पुगेको विष्टको भनाइ छ। एमाले केन्द्रीय कमिटीको १३ औँ बैठकले नेपाली कांग्रेसका सभापति शेरबहादुर देउवालाई प्रधानमन्त्री बनाउने प्रस्ताव र सर्वोच्च अदालतमा रिट दायर गर्दा पार्टीका २३ निवर्तमान सांसदबाट गरिएको हस्ताक्षर फिर्ता गर्न बुधबार साँझ ५ बजेसम्म समय दिइएका सन्दर्भमा कार्यदल सक्रिय भएको हो। नयाँ प्रधानमन्त्री चयन प्रक्रिया सफल हुन नसकी गत जेठ ८ गते प्रतिनिधिसभा दोस्रो पटक विघटन भएपछि एमालेको कार्यदल निष्क्रिय भएको थियो। कार्यदलमा प्रधानमन्त्री एवं एमाले अध्यक्ष ओली पक्षबाट नेता नेम्वाङ, विष्णुप्रसाद पौडेल, प्रदीपकुमार ज्ञवाली, शङ्कर पोखरेल र विष्णुप्रसाद रिमाल तथा नेता नेपाल पक्षबाट भीमबहादुर रावल, घनश्याम भुसाल, सुरेन्द्रप्रसाद पाण्डे, गोकर्णराज विष्ट र रघुजी पन्त छन्।"
एमाले कार्यदल बैठक जारी : संयुक्त वक्तव्यमार्फत एकताको सन्देश दिने प्रयास,"काठमाडौं : नेकपा एमालेको विवाद समाधान गर्न बनेको कार्यदलको बैठक बुधबार पनि जारी रहेको छ। मंगलबार औपचारिक रूपमा पार्टीको विवादित विषयमा छलफल थालिएको बैठक बुधबार पनि सिंहदरबारमा बसिरहेको छ। कार्यदल बैठक बस्नुअघि भीम रावल माधवकुमार नेपालसँग परामर्श गर्न कोटेश्वर पुगेपछि तोकिएको समयभन्दा केही ढिला छलफल सुरु भएको हो। बैठकमा एमालेका दुवैपक्षबीच सहमतिको मस्यौदा तयार भएमा अध्यक्ष केपी ओली र वरिष्ठ नेता माधवकुमार नेपालको संयुक्त वक्तव्य निकाल्न सक्ने सम्भावना रहेको कार्यदलका एक सदस्यले जानकारी दिए। अनौपचारिक रूपमा पार्टीका दोस्रो तहका नेताहरूबीच लामो समयदेखि चल्दै आएको संवादमा भएका सहमतिको प्रस्तावका विषयमा पनि छलफल भएको छ। तर बैठक मंगलबार कुनै निश्कर्षमा भने पुग्न सकेन जसले संयुक्त वक्तव्य आएन। डेढ महिनापछि बिउँतिएको कार्यदलको बैठक सोमबारबाटै सुरु भएको हो। पहिलो दिनको बैठकमा विगतमा भएका अनौपचारिक संवादका विषयमा समीक्षा गरिएको थियो। अध्यक्ष केपी शर्मा ओलीले माधव पक्षका नेता एवं पार्टी उपाध्यक्ष भीम रावललाई बालुवाटार बोलाएर कार्यदल बिउँत्याएका हुन्। पछिल्लो समयमा ओली एकताका लागि लचिलो बनेका छन्। कार्यदलमा संवाद सुरुवातसँगै विपक्षी दलका नेता शेरबहादुर देउवालाई प्रधानमन्त्री बनाउने माधव पक्षका २३ जनाले गरेका हस्ताक्षर फिर्ता गर्न २१ गते बेलुका ५ बजेसम्मका लागि लिएको अल्टिमेटमको सन्दर्भिकता पनि सकिएको दुवै पक्षका नेताले स्वीकार गरेका छन्। माधव पक्षका कार्यदल संयोजक एवं पार्टी उपाध्यक्ष भीम रावलले कार्यदल बैठकमा पार्टीको संगठनात्मक विषयमा छलफलको सुरुवात भएको जानकारी दिए। बैठकपछि छोटो प्रतिक्रिया दिँदै उपाध्यक्ष रावलले दोस्रो दिनको बैठक संगठनात्मक प्रणालीसँग सम्बन्धित विषयमा केन्द्रित भएको स्पष्ट पारे। जसरी अदालतको फैसलापछि नेकपा एमाले पुनर्जीवित भएको छ, एमालेको संगठनात्मक विषयसँग सम्बन्धित समस्याहरू उत्पन्न भएका छन्। ती विषयमा कार्यदलका सबै सदस्यहरूबाट सहमतिका आधारमा अघि बढ्ने बारेमा छलफल भयो, उपाध्यक्ष रावलले भने। कार्यदलका सदस्य गोकर्ण विष्टले दुवै पक्षका नेता समस्या समाधानका लागि सकारात्मक रूपमा प्रस्तुत भएका कारण यसपल्ट आशावादी हुन सकिने स्पष्ट पारे। कार्यदलका सबै सदस्यले आआफ्नो सुझाव राख्नुभएको छ। कसरी टुंगोमा पुग्ने भन्ने छलफल अघि बढेको छ, विष्टले भने, सोमबारभन्दा मंगलबार धेरै प्रगति भएको छ। केही विमतिका कुरा थिए। कहाँकहाँ विमति छ, त्यसमा कसरी टुंगोमा पुग्ने भन्ने छलफल भएको छ। छिटोभन्दा छिटो निश्कर्षमा पुर्याउने प्रयास भइरहेको संस्थापन पक्षका एक नेताले भने। अध्यक्ष केपी शर्मा ओली र वरिष्ठ नेता माधवकुमार नेपालले संयुक्त रूपमा वक्तव्यमार्फत एकता सन्देश दिलाउने प्रयास पनि भइरहेको छ। कार्यदलले संयुक्त वक्तव्यको प्रस्तावको गहृकार्य गरिरहेको छ। ओली र नेपालबीच भेटघाट गराउने पहल पनि भइरहेको छ। विवादित विषयमा बीचको बाटो खोज्ने प्रयास गरिएको छ। कार्यदलमा संस्थापन पक्षको संयोजकमा सुवास नेम्वाङ र सदस्यहरूमा विष्णु पौडेल, प्रदीप ज्ञवाली, विष्णु रिमाल र शंकर पोखरेल छन्। माधव तर्फबाट भीम रावलको नेतृत्वमा घनश्याम भुसाल, गोकर्ण विष्ट, रघुजी पन्त र सुरेन्द्र पाण्डे छन्। कार्यदल जेठ २ मा गठन गरिएका थियो। जेठ ५ बाट कार्यदल निष्क्रिय भएको थियो। सिंहदरबारमा कार्यदल, कोटेश्वरमा दाहाल कार्यदलको बैठक बसिरहेका बेला नेकपा माओवादी केन्द्रका अध्यक्ष पुष्पकमल दाहाल कोटेश्वरस्थित एमालेका वरिष्ठ नेता माधवकुमार नेपालको निवासमा पुगेका छन्। कार्यदलको बैठक भइरहेको बेला दाहाल कोटेश्वर पुग्नुलाई अर्थपूर्ण रूपमा हेरिएको छ। एमाले वरिष्ठ नेता नेपाल र माओवादी केन्द्रका अध्यक्ष दाहालबीच झन्डै एक घण्टा संवाद भएको छ। एमालेको एकता प्रक्रियाले गति लिने सम्भावना बढेर गएपछि विपक्षी गठबन्धनबाट नेपाललाई फुत्किन नदिन दाहाल कोटेश्वर पुगेको स्रोतले बताएको छ। स्रोतका अनुसार उनी नेपाली कांग्रेस, माओवादी केन्द्र, एमालेको माधव पक्ष र जसपाको उपेन्द्र पक्षको विपक्षी गठबन्धनलाई आगामी निर्वाचनसम्मै सँगै लाने रणनीतिमा छन्। माधव पक्ष ओलीसँग मिलेर एमाले एक भएमा विपक्षी गठबन्धनमा आफू कमजोर हुने देखेर उनी जनकपुरबाट फिर्ता हुने क्रममा सिधै नेपाल निवास गएको बताइन्छ।"
घटाइयो गाडी खरिद बजेट,"पोखरा : पाँच सदस्यीय गण्डकी प्रदेश मन्त्रिपरिषद्को विस्तार असार सकिएपछि मात्रै हुने भएको छ। २९ जेठमा नेपाली कांग्रेस संसदीय दलका नेता कृष्णचन्द्र नेपाली पोखरेलले अरू ४ मन्त्रीसहित मुख्यमन्त्रीको शपथ लिएका थिए। २ मन्त्रीलाई अझै बिना विभागीय राखेका मुख्यमन्त्रीले बजेट पारित गरेपछिमात्रै सरकारलाई पूर्णता दिने भएका हुन्। मुख्यमन्त्री पोखरेल मंगलबार पत्रकारहरूसँगको भेटघाटमा बोल्दै थिए। मन्त्रालय भागबन्डा नमिल्दा उनले मन्त्रिपरिषद् विस्तार गर्न सकेका छैनन्। असार १ गते ३० अर्बको बजेट ल्याएको उनको सरकारले २५ असारबाट त्यसमाथिको छलफल प्रारम्भ गर्ने भन्दै संसद् सचिवालयमा पत्राचार गरेको छ। सरकारका प्रवक्तासमेत रहेका सामाजिक विकासमन्त्री कुमार खड्काले ५ दिनमा छलफल सकी असारभित्रै बजेट पारित गरिने जानकारी दिए। ल्याएको यतिका समयसम्म पनि बजेटमाथिको छलफल संसद्मा हुन पाएको छैन। सरकारले बजेट कार्यक्रम समेटिएको रातो किताब पनि ल्याउन सकेको छैन। रातो किताबभन्दाअघि श्वेतपत्र जारी गर्नुपर्ने हुन्छ, मन्त्री खड्काले भने, त्यसका लागि योजना आयोगमा पदाधिकारी चाहिन्थ्यो, पदाधिकारी आउनुभएको छ, अब श्वेतपत्र पनि जारी र्छौँ। एउटै पार्टीको सरकार हुँदा त समय लाग्छ, मन्त्रिपरिषद् विस्तार ढिलाइबारेको प्रश्नमा मुख्यमन्त्री पोखरेलले भने, गठबन्धन सरकार हो, समय लागेको हो, लुकाउनुपर्ने कुरा छैन। आइतबार बसेको मन्त्रिपरिषद् बैठकले गरेका निर्णयबारे जानकारी दिन आयोजित पत्रकार भेटघाटमा सरकारका प्रवक्ता खड्काले मन्त्री र कर्मचारी आवास तथा मर्मत सम्बन्धी नीति अभाव भएको सुनाए। अहिलेसम्म सम्बन्धित मन्त्रालयहरूबाट हुँदै आएको रहेछ, अब भौतिक पूर्वाधार मन्त्रालयलाई जिम्मा दिने निर्णय गर्यांै, उनले भने। मन्त्री खड्काले मन्त्री र कर्मचारीहरूका लागि गाडी खरिद गर्ने भनेर माग आएको ३८ करोडलाई १० करोडमा सीमित गरिएको जानकारी पनि दिए। आवश्यकता पूरा गर्ने हो, तर लक्जरी गाडी चाहिन्न, सहरभित्रै कार भए हुन्छ, उनले भने, गाडी पनि कुनै महँगा र कुनै सस्ता नकिन्ने, मूल्यमा पनि एक रूपता ल्याउने निर्णय गरेका छौं। मुख्यमन्त्री पोखरेलको राजनीतिक सल्लाहकारमा नवलपुरको बुलिङटार गाउँपालिका निवासी खड्कबहादुर कमाललाई नियुक्त गर्ने निर्णय पनि मन्त्रिपरिषद्ले गरेको छ। कमाल पूर्वकर्मचारी हुन्। मुख्यमन्त्रीको प्रेस संयोजकमा पत्रकार भरत कोइराला नियुक्त भएका छन्। प्रदेश सरकारले स्वास्थ्यमन्त्री मधु अधिकारी गुरुङको संयोजकत्वमा विपद् व्यवस्थापन टास्कफोर्स गठनको निर्णय गरेको जानकारी पनि प्रवक्ता खड्काले दिए। त्यस्तै प्रदेश नीति तथा योजना आयोगको सदस्यमा तनहुँका डा सुवास अधिकारीलाई नियुक्तिको निर्णय सरकारले गरेको छ। उपाध्यक्षमा भने तनहुँकै डा रघुराज काफ्ले यसअघि नै नियुक्त भएका थिए। प्रदेश स्वास्थ्य निर्देशनालयको निर्देशकमा डाखिमबहादुर खड्का नियुक्त भएका छन्। उनले यसअघिदेखि सम्हाल्दै आएको प्रदेश आपूर्ति व्यवस्था कार्यालय प्रमुखका जिम्मेवारी पनि यथावत छ। मन्त्री खड्काले विपद् व्यवस्थापनका लागि प्रत्येक पालिकालाई ५५ लाख रुपैयाँका दरले पठाउने निर्देशन मुख्यमन्त्रीबाट भएको र मन्त्रिपरिषद्को अर्काे बैठकबाट त्यसलाई निर्णय गराइने पनि सुनाए। उनले प्रदेशमा आर्थिक सुशासनका निम्ती सहयोग गर्न पत्रकार महासंघ र नागरिक समाजलाई अनुगमनका लागि भनेर बजेट विनियोजन गरेको जानकारी दिए। उनले भने, गोरखाको चुमनुब्री गाउँमा खाद्यान्न अभाव छ, त्यहाँ खाद्यान्न र खोप पुर्याउन पनि मुख्यमन्त्रीज्यूले निर्देशन दिइसक्नुभएको छ।"
अध्यक्ष ओली र वरिष्ठ नेता नेपालको छलफल सकियो : वार्ता सकारात्मक,"काठमाडौं : सत्तारुढ नेकपा (एमाले)को विवाद समाधानका लागि अध्यक्ष केपी ओली र वरिष्ठ नेता माधवकुमार नेपाल बीचको वार्ता सकिएको छ। नेता भीम रावलले एकता कार्यदलको सहमति अनुसार शीर्ष नेताबीचको छलफल सकारात्मक भएको जानकारी दिए। सुरेन्द्र पाण्डेले अध्यक्ष ओली र नेपालबीच वान टु वान वार्ता भएको जानकारी दिए। नेता रावल जस्तै नेता पाण्डेलेसमेत वार्ता सकारात्मक भएको बताए । नेताहरुबीच भएको छलफलमा ठोस सहमति बनेको वा नबनेको भन्ने विषयमा नेताहरुले प्रष्ट रुपमा बताएका छैनन्। पार्टी एकताका लागि खाका तयार पारेर कार्यदल सदस्यले शीर्ष नेतालाई साथमा राखेर त्यसमा हस्ताक्षर गर्ने तयारी गरेका थिए। नेताहरुले वार्ता सकारात्मक भएको बताए पनि वार्ता असफल भएको स्रोतको दाबी छ । नेपाल समूहसँगको वार्ता असफल भएपछि अध्यक्ष ओलीले राति नै आफ्नो सरकारी निवास बालुवाटारमा आफ्नो समूहका नेतासँग छलफल गरेका छन् । कार्यदलको योजना अनुसार शीर्ष नेताको वार्तापछि एकताको मस्यौदामा हस्ताक्षर हुन नसकेको हो । बैठक स्थलबाट बाहिरिएपछि अध्यक्ष ओली र नेता नेपाल सञ्चारकर्मीलाई कुनै प्रतिक्रिया दिन चाहेनन्। कार्यदल सदस्यले भने भोलि फेरि कार्यदलको बैठक बस्ने बताएका छन्। कुराकानी सकारात्मक ढंगले अगाडि बढेको छ। पत्रकारसँग प्रतिक्रिया दिँदै सुरेन्द्र पाण्डेले भने, भोलि कार्यदलको बैठक बस्छ। ओली र नेपालसँगै वार्तामा ओली पक्षका ईश्वर पोखरेल, विष्णु पौडेल सहभागी थिए भने वरिष्ठ नेता नेपाल पक्षबाट भीम रावल र सुरेन्द्र पाण्डेको उपस्थिति थियो।"
एमाले एकताकाे खाका तयार : अनुमाेदनका लागि अध्यक्ष ओली र वरिष्ठ नेता नेपालबीच छलफल,काठमाडौं : सत्तारुढ नेकपा (एमाले) विवाद समाधानको प्रयास स्वरुप अध्यक्ष केपी ओली र वरिष्ठ नेता माधवकुमार नेपालबीच भेटवार्ता सुरु भएको छ। काठमाडौंस्थित मेरियट होटलमा भर्खरै अध्यक्ष एवम् प्रधानमन्त्री ओली र वरिष्ठ नेता नेपालबीच भेटवार्ता सुरु भएको हो। अध्यक्ष र वरिष्ठ नेताको भेटमा एमाले एकता प्रयासमा सक्रिय भएका नेताहरुसमेत सहभागी छन्। बुधबार सिंहदरबारमा बसेको एमाले एकता कार्यदलले सहमतिको मस्यौदा तयार पारेर अध्यक्ष र वरिष्ठ नेता नेपालबीच भेटवार्ताको तय गरेको थियो। सोही अनुसार अध्यक्ष ओली र नेता नेपालबीच कुराकानी सुरु भएको हो। अध्यक्ष ओली र वरिष्ठ नेता नेपालबीचको छलफलमा नेता विष्णु पौडेल र सुरेन्द्र पाण्डेसमेत सहभागी छन्। अध्यक्ष एवम् प्रधानमन्त्री ओलीले एकलौटी ढंगले असंवैधानिक कदम चालेको भन्दै लामो समयदेखि माधव नेपाल समूहले पार्टीविरुद्ध विद्रोह गर्दै आएको थियो। पुस ५ गते पहिलो पटक प्रतिनिधिसभा विघटन भएपछि ओलीविरुद्ध संघर्ष गरेको नेपाल समूहले दोस्रो पटक प्रतिनिधिसभा पुनः विघटन भएपछि प्रमुख प्रतिपक्षी दलका नेता कांग्रेस सभापति शेरबहादुर देउवालाई प्रधानमन्त्री बनाउन हस्ताक्षर संकलन गरेपछि एमाले विवाद उत्कर्षमा पुगेको थियो। पछिल्ल दिनमा पार्टी विवादकै कारण अध्यक्ष एवम् प्रधानमन्त्री अप्ठेरोमा पर्दै गएपछि ओली एकताका लागि लचक भएका हुन्। नेपाल समूहको माग अनुसार ओलीले एमालेलाई २०७५ जेठ २ को अवस्थामा फर्काउने निर्णय लिएपछि एकता प्रयासका लागि भएका वार्ता सकारात्मक बन्दै आएका थिए।
जसपा विवाद टुंग्याउन निर्वाचन आयोगले गठन गर्यो विशेष इजलास,"काठमाडौं : जनता समाजवादी पार्टी (जसपा)को आधिकारिकता सम्बन्धी विवाद समाधान गर्न निर्वाचन आयोगले इजलास गठन गरेको छ। प्रमुख निर्वाचन आयुक्त दिनेश थपलियाको अध्यक्षतामा बुधबार इजलास गठन भएको हो। इजलासमा आयुक्तहरू इश्वरीप्रसाद पौड्याल, रामप्रसाद भण्डारी, जानकीकुमारी तुलाधर र सगुन सम्शेर जबरा सदस्य छन्। ३ साउन ११ बजेदेखि इजलासमा सुनुवाई सुरु हुने जानकारी आयोगले दिएको छ। दुबै पक्षलाई आयोगले आफ्ना आधिकारिक प्रतिनिधि पठाउन पत्राचार गरेको छ। कुनै पक्षको प्रतिनिधि अनुपस्थित भए पनि सुनुवाई भने नरोकिने आयोगले जनाएको छ। आयोगमा दुवै पक्षले आफू आधिकारिक रहेको दाबी गरेका छन्। जसपा अध्यक्षद्वय महन्थ ठाकुर र उपेन्द्र यादव पक्षले मंगलबार सहमति दिएपछि आयोगले कानूनी प्रक्रिया अगाडि बढाएको हो। ५१ सदस्यीय जसपा केन्द्रीय कार्यकारिणी समितिमा यादव पक्षमा बहुमतमा छ।"
लुम्बिनीको स्थायी राजधानीबाट मन्त्रालयको काम सुरु,"दाङ : लुम्बिनी प्रदेशको स्थायी राजधानी राप्ती उपत्यका देउखुरीबाट मन्त्रालयले काम सुरु भएको छ । एक महिनाअघि स्थापना भएको ग्रामीण तथा शहरी विकास मन्त्रालयले बुधवारदेखि औपचारिक रुपमा स्थानीय रानजधानीबाटै काम थालेको हो । प्रदेश राजधानी क्षेत्रमा स्थापना हुने यो पहिलो मन्त्रालय पनि हो । यस अघि प्रदेशको विकास प्राधिकरणले कार्यालय स्थापना गरेर काम थालेको थियो । मन्त्रालयको कामको शुभारम्भ गर्दे लुम्बिनी प्रदेशका मुख्यमन्त्री शंकर पोखरेलले राजधानी कार्यान्वयनको लागि मन्त्रालय स्थापना गरेर काम सुरु हुनु आफैँमा ऐतिहासिक कार्य भएको बताएका छन् । टेलिफोनमार्फत कार्यक्रमलाई सम्बोधन गर्दै मुख्यमन्त्री पोखरेलले राजधानी कार्यान्वयन र व्यवस्थित बनाउन मन्त्रालयले नेतृत्वदायी भूमिका निर्वाह गर्ने बताए । स्थायी राजधानीको नामाकरण र राजधानीको नाम टुंगो लगाएपछिको यो ऐतिहासीक कार्य हो, मुख्यमन्त्री पोखरेलले भने, व्यवस्थित राजधानी शहर बनाउने योजना अनुरुप पूर्वाधार निर्माणको काम पनि थालनी हुन्छ । मन्त्रालय स्थापनासँगै राजधानीले पनि पूर्णता पाउँदै जाने उनको भनाइ छ । मौसम प्रतिकुलताका कारण भौतिक रुपमा उपस्थित हुन नसकेको पोखरेलले बताए । प्रदेश सभाको हिउँदे अधिवेसन स्थायी राजधानीमा सञ्चालन गर्ने तयारी रहेको छ । प्रदेशसभाको हिउँदे अधिवेशन स्थायी राजधानीबाट सुरुहुन्छ, उनले भने, प्रदेश पूर्वाधार विकास प्राधिकरणले संसद भवनको निर्माण गरिरहेको छ । प्रदेश सभाको बैठकबाट राजधानी र नाम टुंगो लागेको नौ महिनापछि स्थायी राजधानीमा मन्त्रालय स्थापना गरेर कामकाज सुरु गरिनु ऐतिहासीक भएको ग्रामीण तथा शहरी विकासमन्त्री हरिप्रसाद रिजालले बताए । आन्तरिक मामिला तथा कानुन मन्त्रालय र भूमि व्यवस्था कृषि तथा सहकारी मन्त्रालय पनि राजधानीमा स्थापना गरेर कामकाज थालनीको योजना बनेको मन्त्री रिजालको भनाइ छ । ग्रामीण तथा शहरी विकास मन्त्रालयले राजधानी कार्यान्वयन र व्यवस्थापनको लागि नेतृत्वदायी भूमिका निर्वाह गर्ने आर्थिक मामिला तथा योजनामन्त्री बैजनाथ चौधरीले बताए ग्रामीण तथा शहरी विकास मन्त्रालयको खानेपानी तथा सरसफाई स्वच्छता, भवन आवास तथा शहरीकरण र पर्यटन प्रर्वद्धन तथा विकास गरी तीन क्षेत्र प्रमुख जिम्मेवारी क्षेत्र रहेको मन्त्रालयका सचिव महेशचन्द्र न्यौपानेले जानकारी दिए । राप्ती गाउँपालिकका अध्यक्ष नुमानन्द सुवेदीले राजधानी कार्यान्वयनको लागि प्रदेश सरकारले चालेका कदम महत्वपूर्ण रहेको बताए । राजधानीको लागि एक हजार ६ सय ५१ विगाह जग्गा प्रदेश सरकारलाई उपलब्ध गराउने गरी पालिकाबाट सिफारिस भएको जानकारी दिए ।"
गोरखामा एक प्रहरी २३ दिनदेखि बेपत्ता,"गोरखा : गोरखामा एक प्रहरी जवान २३ दिनदेखि बेपत्ता भएका छन्। कञ्चनपुर जिल्ला वेदकोट नगरपालिका २ (साबिक दैजी गाविस ५) घर भई हाल प्रहरी चौकी सामागाउँमा कार्यरत ३१ वर्षका प्रहरी मोहनसिँह कुँवर गत असार १ गतेदेखि सम्पर्कविहिन भएका जिल्ला प्रहरी कार्यालय गोरखाले जनाएको छ। घरबिदामा गएर हाजिरमा फर्केको प्रहरी कार्य क्षेत्रमा जाँदाजाँदै सम्पर्कबिहिन भयो, प्रहरी उपरीक्षक शेखर खनालले भने, सम्पर्कविहिन भएकोबारे हामीले नै चार दिनपछि थाहा पायौँ। अहिले खोजी कार्य भइरहेको उनले बताए। ५२ कोस टाढा रहेको सामागाउँ पुग्न गोरखा सदरमुकामबाट एकदिन मोटरबाट र चार दिन पैदल हिड्नुपर्छ। असार एकगते बिहान उनलाई साथीहरुले धार्चे गाउँपालिका३ तातोपानीसम्म पुर्याएर फर्किएका थिए। बहिनीको बिहे भनेर बिदामा आएका रहेछन्। बिदा सकेर हाजिर हुनका लागि जिल्ला प्रहरी कार्यालयमा सम्पर्क नगरी कार्यक्षेत्र गएका रहेछन्, एसपी खनालले भने, साथीहरुले तातोपानीसम्म पुर्याएर फर्किएको भन्ने जानकारी आयो, तर त्योभन्दा माथिको बाटैमा पर्ने जगत प्रहरी चौकीको सम्पर्कमा पनि छैनन्, सिर्दिबास चौकी, नाम्रुङ चौकीमा पनि सम्पर्कमा छैनन्। यत्तिका दिन भइसक्यो, घरमा पनि सम्पर्कमा छैनन्। अत्याधिक बर्षादका कारण सो दिनमा सो क्षेत्रमा विभिन्न ठाउँमा बाढी पहिरो गएको थियो। बाढी पहिरोले तातोपानीभन्दा पारि, हुल्चुक दोभान, यारु, सल्लेरी, हावाडाँडा लगायतका क्षेत्रका बाटो हिड्नै नसक्ने गरी पहिरिएको थियो। सोही बाढीले सल्लेरीको ६ घर बगाएको थियो। त्यस दिनमा अवरुद्ध भएको बाटो अहिलेसम्म पनि सुचारु हुन सकेको छैन। ११ वर्षअघि प्रहरी सेवामा भर्ना भई कार्यरत कुँबर गत चैतदेखि प्रहरी चौकी सामागाउँमा गत चैतदेखि सेवारत थिए। घटना रहस्यमय नै रहेको एसपी खनालले बताए। जे पनि हुन सक्ने देखिन्छ, एसपी खनालले भने, भागेर कतै लुकिरहेको पनि हुनसक्छ अथवा बाढी पहिरोमा परेको पनि हुनसक्छ। उनको खोजबिन तथा घटनाको छानबिनका लागि जिल्ला प्रहरी कार्यालय गोरखाले इलाका प्रहरी कार्यालय आरुघाटमा कार्यरत प्रहरी निरीक्षक संयोजक रहेको खोजबिन तथा छानबिन समिति गठन गरी काम गरिरहेको एसपी खनालले जानकारी दिए।"
बीपी कोइराला स्वास्थ्य विज्ञान प्रतिष्ठानको अझै सुल्झिएन समस्या,"धरान : स्वास्थ्य तथा जनसंख्या मन्त्रालयको टोलीले समेत बीपी कोइराला स्वास्थ्य विज्ञान प्रतिष्ठान धरानको समस्या समाधान गर्न सकेन। २२ दिनदेखि प्रतिष्ठानका चिकित्सक र कर्मचारीहरूले आन्दोलन जारी राखेपछि सोमबार बेलुका मन्त्रालयबाट दुई सदस्यीय टोली प्रतिष्ठान आएको थियो। मन्त्रालयको टोलीले आन्दोलनरत पक्ष र चार पदाधिकारीलाई वार्ताको टेबलमा राख्न नसकेपछि प्रतिष्ठानमा देखिएको समस्या समाधानमा सकस देखिएको छ। स्वास्थ्य मन्त्रालयका विशिष्ट श्रेणीका डा रोशन पोखरेल र डा मदन उपाध्यायको टोलीले आन्दोलनरत पक्ष र प्रतिष्ठान व्यवस्थापन पक्षसँग छुट्टाछुट्टै छलफल गरेर तत्काल प्रतिष्ठानको समस्या समाधान गर्न निर्देशन दिएको थियो। तर, वार्तामा बस्न आन्दोलनरत चिकित्सक र कर्मचारीहरू सहमत नभएपछि समस्या जीवितै रहेको बताइएको छ। प्रतिष्ठानका चार जना पदाधिकारीको राजीनामा, भ्रष्टाचारको छानबिन गरी दोषी उपर कारबाहीको माग राखेर आन्दोलनमा उत्रिएका चिकित्सक कर्मचारीहरूले स्वास्थ्य मन्त्रालयको टोलीको आग्रहलाई वार्तामा बस्न अस्वीकार गरेका हुन्। प्रतिष्ठानका उपकुलपति डा ज्ञानेन्द्र गिरी, शिक्षाध्यक्ष डा गुरु खनाल, रजिस्ट्रार डा मोहनचन्द्र रेग्मी र निर्देशक डा गोरीशंकर साह गैरजिम्मेवार भएको भन्दै उनीहरूसँग कुनै हालतमा वार्तामा नबस्ने जानकारी गराएको बीपी प्रतिष्ठान शुद्धीकरण अभियान संघर्ष समितिका सहसंयोजक डा विष्णु पोखरेलले बताए। नैतिकता गुमाएर पदमा बसेका चारै जना पदाधिकारीहरू नालायक भएकाले प्रतिष्ठान शुद्धीकरण गर्न माग राखेर आन्दोलन सुरु गरिएकाले पदीय मर्यादा बिर्सिएर आर्थिक अनियमितता गर्ने, नैतिक आचारणविरुद्धका काम गर्ने व्यक्तिहरूलाई बर्खास्त गर्नुपर्ने आन्दोलनको मूल एजेन्डा भएकोले मन्त्रालयको टोलीको आग्रहलाई समेत मान्न सक्ने अवस्था नरहेको उनको भनाइ छ। बीपी प्रतिष्ठानमा हुने आर्थिक अनियमितताको अन्त्य र प्रतिष्ठानलाई शुद्धीकरण गरी पहिलाकै अवस्थामा ल्याउन माग राखेर आन्दोलन सुरु गरेका चिकित्सक र कर्मचारीहरूलाई प्रतिष्ठानका उपकुलपति गिरीले असार १५ गते वार्तामा बोलाएर मादक पदार्थ सेवन गरी अभद्र व्यवहार गरेपछि आन्दोलनले उग्र रूप लिएको छ। बिहान ८ बजेदेखि १० बजेसम्म काम छाडेर चिकित्सक र कर्मचारीले दैनिक आन्दोलन गरेका कारण प्रतिष्ठानको दैनिक काम कारबाहीमा असर परेको छ। प्रतिष्ठानका चारै जना पदाधिकारीहरूको कार्यकक्षमा तलाबन्दी गरिदिएपछि दैनिक प्रशासनिक कामकाजसमेत प्रभावित बनेको छ।"
टेकबहादुरको हत्यामा संलग्न पक्राउ,फिदिम : पाँचथरको फिदिम नगरपालिका ४ कुमालेटारमा बस्दै आएका ८० बर्षीय बृद्ध टेकबहादुर इङ्वाको हत्यामा संलग्न एक व्यक्तिलाई प्रहरीले पक्राउ गरेको छ। फिदिम नगरपालिका २ पल्लोटारका ५९ वर्षीय जीव नारायण श्रेष्ठलाई प्रहरीले बुधबार पक्राउ गरेको हो। श्रेष्ठलाई उनकै घरबाटपक्राउ गरिएको जिल्लाप्रहरी कार्यालय पाँचथरका प्रहरी निरीक्षक डम्बर विश्वकर्माले जानकारी दिए। टेक बाहादुरको जेठ २९ गते राति सुतेकै ठाउमा हत्या भएको थियो। जग्गाको साँध सिमानाको बिषयमा पटकपटक झगडा हुने र पछिल्लो पटक खेतमा धानको बियाड राख्ने क्रममा पानीको विषयलाई लिएर टेकबहादुर र श्रेष्ठको झगडा भएको प्रहरीको भनाइ छ। उक्त झगडाकै कारण आक्रोसमा आएर टेकबहादुरलाई बाम्फोक र फलामको सोत प्रहार गरेर त्या गरेको श्रेष्ठले प्रहरी समक्ष स्वीकारेका छन्। श्रेष्ठ सडक विभाग यान्त्रिक कार्यालय पाँचथरका सुरक्षागार्ड हुन्।
"बाढीले बगाउँदा युवक बेपत्ता, २५ परिवारलाई सुरक्षित स्थानमा सारियो",बागलुङ : ताराखोलामा अबिरल बर्षापछि आएको बाढीले बगाएर एक युवा बेपत्ता भएका छन्। मंगलबार राति परेको भारी बर्षासँगै आएको लेदोसहितको बाढीले ताराखोला गाउँपालिका१ हिलस्थित घुस्मेलीका १८ वर्षीय राजेन्द्र कार्कीलाई बगाएको प्रहरी चौकी ताराखोलाका प्रमुख राजेन्द्र न्यौपानेले बताए। बाढीले खोला छेउमा रहेको बाख्रा फार्म बगाउन थालेपछि जोगाउन रातको समयमा बाख्रा फर्ममा पुगेका बेला बगाएको उनले जानकारी दिए। उनकाअनुसार बाख्रा जोगाउन खोज्दा बाख्रा फर्मसँगै युवकलाई पनि बगाएको छ। बाढीले स्थानीय चन्द्र कार्कीको ४१ बाख्रा पनि बगाएको छ। बाढीले बगाएका कार्कीको प्रहरी र स्थानीयले रातीदेखि नै खोजी कार्य जारी रहेपनि बुधवार बिहान सम्म फेला परेको छैन। बाढीसँगै बजार छेउमा रहेको खोलामा पानीको बहाब बढेपछि घुस्मेली बजार क्षेत्रका २५ परिवारलाई रातिनै सुरक्षित स्थानमा सारिएको छ। बजारका क्षेत्रमै बाढी पस्न थालेपछि स्थानीय त्रसित बनेका छन्। अविरल वर्षासँगै आएको पहिरोले ताराखोला वडा नं २ अर्गलमा पनि एक घर पुरिएको छ। घरका सबै सदस्य भने सुरक्षित रहेका छन्।
मौसम अपडेट : कुनकुन प्रदेशमा भारी वर्षाको सम्भावना ?,"काठमाडौं : देशभर मनसुनी वायुको प्रभाव रहेको जल तथा मौसम विज्ञान विभागले जनाएको छ। हाल देशभर सामान्यदेखि पुर्ण बदली रहेको छ। मौसम पूर्वानुमान महाशाखाका अनुसार प्रदेश १, गण्डकी प्रदेश र लुम्बिनी प्रदेशका केही स्थानहरुमा तथा बाँकी प्रदेशका थोरै स्थानहरुमा हल्कादेखि मध्यम वर्षा भइरहेको छ। बुधबार दिउँसो देशका अधिकांश भूभागहरूमा सामान्यदेखि पूर्ण बदली रहनेछ। बुधबार बिहान जारी मौसम बुलेटिनअनुसार प्रदेश १, प्रदेश २, बागमती प्रदेश, गण्डकी प्रदेश लुम्बिनी र कर्णाली प्रदेशका धेरै स्थानहरुमा तथा सुदूरपश्चिम प्रदेशका केही स्थानहरुमा हल्का देखि मध्यम वर्षाको सम्भावना रहेको छ। प्रदेश १, प्रदेश २, बागमती प्रदेश, गण्डकी प्रदेश र लुम्बिनी प्रदेशका थोरै स्थानहरुमा मेघ गर्जन चट्याङ्ग सहित भारी वर्षाको सम्भावना रहेको छ। प्रदेश १ का एक वा दुई स्थान धेरै भारी वर्षाको सम्भावना रहेको महाशाखाले जनाएको छ। प्रदेश १, प्रदेश २, बागमती प्रदेश, गण्डकी प्रदेश र लुम्बिनी प्रदेशका धेरै स्थानहरुमा तथा कर्णाली र सुदूरपश्चिम प्रदेशका थोरै स्थानहरुमा हल्कादेखि मध्यम वर्षाको सम्भावना रहेको छ। प्रदेश १, प्रदेश २, बाग्मती प्रदेश, गण्डकी प्रदेश र लुम्बिनी प्रदेशका केहि स्थानहरुमा मेघ गर्जन चट्याङ्गसहित भारी वर्षाको सम्भावना रहेको छ। प्रदेश १, बागमती प्रदेश, गण्डकी प्रदेश र लुम्बिनी प्रदेशका एक वा दुई स्थानहरुमा धेरै भारी वर्षाको पनि सम्भावना रहेको महाशाखाको भनाई छ। महाशाखाले प्रदेश १, प्रदेश २, बागमती प्रदेश, गण्डकी प्रदेश र लुम्बिनी प्रदेशका थोरै स्थानहरुमा मेघ गर्जन चट्याङ्गसहित भारी वर्षाको सम्भावना रहेकाले छ। पहाडी भूभागमा पहिरो जाने, नदीनाला तथा खहरे खोलाहरुमा पानीको सतह बढ्न सक्ने भएकोले आवश्यक सतर्कता अपनाउनु अनुरोध गरेको छ। बिहीबार प्रदेश १, प्रदेश २, बागमती प्रदेश, गण्डकी प्रदेश र लुम्बिनी प्रदेशका धेरै स्थानहरुमा तथा कर्णाली र सुदूरपश्चिम प्रदेशका थोरै स्थानहरुमा हल्कादेखि मध्यम वर्षाको सम्भावना रहेको छ। प्रदेश १, प्रदेश २, बाग्मती प्रदेश, गण्डकी प्रदेश र लुम्बिनी प्रदेशका केहि स्थानहरुमा मेघ गर्जन चट्याङ्गसहित भारी वर्षाको सम्भावना रहेको छ। बागमती प्रदेश, गण्डकी प्रदेश र लुम्बिनी प्रदेशका एक वा दुई स्थानहरुमा धेरै भारी वर्षाको पनि सम्भावना रहेको महाशाखाको भनाई छ। शुक्रबार देशभर सामान्यदेखि पूर्ण बदली रही धेरै स्थानहरुमा हल्कादेखि मध्यम वर्षाको सम्भावना रहेको छ। प्रदेश १, बागमती प्रदेश, गण्डकी प्रदेश र सुदुरपश्चिम प्रदेशका थोरै स्थानहरुमा मेघ गर्जन चट्याङ्गसहित भारी वर्षाको सम्भावना रहेको छ भने सुदुरपश्चिम प्रदेशको एक वा दुई स्थानहरुमा धेरै भारी वर्षाको पनि सम्भावना रहेको छ। कहाँकहाँ छ बाढीको जोखिम"
परीक्षा केन्द्रमा सामूहिक बलात्कार : मुख्य आरोपित पक्राउ,"राजविराज : परीक्षा केन्द्रमा भएको सामूहिक बलात्कार घटनाका मुख्य आरोपित पक्राउ परेका छन् । सप्तरीको रुपनी गाउँपालिका६ स्थित परीक्षा केन्द्र रहेको तेरहौता उच्च मावि परिसरमा दुई वर्ष अघि भएको घटनाका फरार आरोपित सोही ठाउँका २५ वर्षीय छोटु भनिने देबनारायण मण्डल पक्राउ परेका हुन्। जिल्ला न्यायाधीश ईश्वरमणि ओझाको इजलाशले मण्डललाई पुर्पक्षका लागि राजविराज कारागारमा थुनामा पठाएको छ । न्यायाधीश ओझाकै इजलासले यसअघि पुस १२ गते उक्त घटनाका आरोपित सोही ठाउँका २० वर्षीय मुन्ना भनिने बेदप्रकाश मण्डललाई सात वर्ष कैद सजायको फैसला सुनाएको थियो । दोषी ठहरिएका मुन्ना ०७६ असार १ गतेदेखि नै पुर्पक्षका लागि राजविराज कारागारमा थुनामा छन् । अन्य आरोपितहरु रुपनी गाउँपालका६ बिरेन्द्र बजारका ३७ वर्षीय दिलिपकुमार खंग, २८ वर्षीय आनन्द सरदार, सोही उमेरका ओमप्रकाश मण्डल, २० वर्षीय पुकपुक भनिने सुमित मण्डल र सोही उमेरका बिद्यानन्द सरदार हालसम्म पक्राउ परेका छैनन् । कक्षा ११ को परीक्षा दिन अन्यत्र गाउँबाट आएकी किशोरी रुपनी गाउँपालिका६ बिरेन्द्रबजारस्थित सानीआमाको घरमा बसेकी थिइन् । पीडितका अनुसार परीक्षाका विषयमा परीक्षा केन्द्रमा केटा साथीसँग छलफल गरिरहेका बेला आएका आरोपितहरुले उनको साथीलाई कुटपिट गर्दै सामूहिक बलात्कार गरेका थिए । केटा साथीले सहयोगीहरु लिएर परीक्षा केन्द्र पुग्दा आरोपितहरुले स्थान परिवर्तन गरेकाले पत्ता लगाउन सकेनन् । ६ जना आरोपितहरुले बलात्कार गरेपछि पुगेका मुन्नालाई समेत उनीहरुले बलात्कार गर्न लगाए । बलात्कारका लागि प्रेरित गर्दा आरोपितहरुले मुन्ना नाम उच्चारण गरेका थिए । सोही नाम नै घटना पत्ता लगाउन प्रहरीलाई सुराक बनेको प्रहरीले जनायो । पीडित र पीडितका साथी बाहिरका भएकाले आरोपितहरु कसैलाई चिन्दैन्थे र नाम पनि जान्दैन्थे । पीडित होसमा आएपछि राति ११ बजे घर पुगेकी थिइन् । घटनाबारे आफन्तलाई बताएपछि भोलिपल्टै जिल्ला प्रहरी कार्यालयमा उजुरी दिइयो । वयानका क्रममा पीडितले कसैलाई नचिनेको बताइन । उनले आरोपितहरुले पछिल्लो पटक एक जनालाई मुन्ना भनेर सम्बोधन गरेको बताइन् । प्रहरीका अनुसार गाउँमा सो नामका युवक पत्ता लगाएर जेठ ५ गते सोधपुछ गर्दा घटनाबारे वास्तविकता खुलेको हो । उनै मुन्नाले दिएको बयानका आधारमा अन्य आरोपितहरुको नाम पहिचान हुन सकेको र उजुरी दर्ता गरी कारवाही अगाडि बढाइएको हो । समूहमा नभए पनि आरोपित ६ जनाले सामूहिक बलात्कार गरेपछि अन्तमा पुगेका मुन्नाले पनि बलात्कार गरेको स्वीकारेको प्रहरीले जनाएको छ । सोही आधारमा मुन्नालाई बलात्कारतर्फ मात्र सात वर्ष कैद सजायको फैसला भएको अदालतले जनाएको छ । अन्य आरोपितहरुले सामुहिक बलात्कार गरेको ठहर भएका थप पाँच वर्ष कैद सजाय खापिने कानुनी व्यवस्था छ । कारागारमा थुनामा पठाइएको छोटुका हकमा समेत चाँडै फैसला हुने बताइएको छ ।"
नक्कली बुवा बनाएर नेपाली नागरिकता,विराटनगर : ब्राउन सुगर र दोहरो नागरिकताको मुद्दा खेप्दै आएका भारतीय नागरिक राजकुमार सिंहले नक्कली बुवा बनाएर नेपाली नागरिकता लिएको खुलेको छ । नेपाली नागरिकतामा बुवा बनाएका ठाकुरप्रसाद सिंह पनि भारतीय नागरिक भएको प्रमाण सप्तरी प्रहरीले फेला पारेको हो। सुनसरीको धरानमा ब्राउन सुगरसहित पक्राउ परेका राजकुमार सिंह माथि दोहरो नागरिकता लिएको प्रमाण सप्तरी प्रहरीले फेला पारेको केही दिनपछि उनले नक्कली बुवा बनाएको ठाकुरप्रसाद सिंह पनि भारतीय नागरिक भएको खुलेको हो। मंसिर १९ गते सुनसरीको धरानमा ७७ ग्राम ब्राउन सुगरसहित पक्राउ परेका सिंह भारतीय नागरिक हुँदाहुँदै नेपाली नागरिक भएको प्रमाण सप्तरी प्रहरीले भारतमा नै गरेर ल्याएको थियो। सिंह सप्तरीको तत्कालीन पकरी गाविस२ निवासी भनिए पनि उनको नेपाली नागरिकता नै किर्ते रहेको रहस्य बाहिर आएपछि सप्तरी प्रहरीले सुरु गरेको अनुसन्धानमा भारतीय नागरिक रहेको प्रमाण फेला परेको पारेको थियो। सप्तरीको पकरी गाउँविकास समितिबाट बनाएको नागरिकतामा बुवा बनेका ठाकुरप्रासद भारत बिहारको राज जिरोगा ग्राम पञ्चायत अन्तर्गत भरफोरी ग्राम र थाना आन्द्रामण्ड र जिल्ला मधुवनी निवासी भएको प्रमाण फेला सप्तरी प्रहरीले गरेको छ । ग्राम पंचायत राज जिरोगाका मुखिया नुतन कुमारीले सप्तरी प्रहरीलाई उनी भारतीय नागरिक भएको उनको भारतमा दुई छोरा रहेको प्रमाणीत गरेर दिएकी छिन् । ठाकुर प्रसाद सिङका भारतमा गजेन्द्र सिंह र अरुण कुमार सिंह दुई छोरा रहेको प्रमाणीत गरेर दिएकी छिन् । गजेन्द्रको भारतीय मतदाता प्रमाण पत्रको क्रमांक ५सय ९० र अरुण कुमार सिङको मतदाता प्रमाण पत्रको क्रमाङ ५८८ रहेको प्रमाणी गरेर दिएकी छन् । केहि महिना अगागी प्रतिबन्धीत लागुऔषध ब्राउन सुगर सहित पक्राउ परेका सिंहलाई दोहरो नागरिकता लिएको पुष्टी भएपछि सप्तरी प्रहरीले करागार वाटै व्यानको लागि सप्तरी ल्याउने तयारी गरेको छ। सप्तरी प्रहरी स्रोतका अनुसार राजकुमारको भारतीय नागरिक भएको प्रमाण फेला परेपछि नक्कली बुवा बनाएकाले ठाकुरप्रसादको नागरिकताको छानबिन सुरु गरेको थियो। उनी अहिले सुनसरीको झुम्का कारागारमा पूर्वपक्षको लागि रहेका छन् । उनको मुद्दा उच्च अदालत विराटनगरमा विचाराधिन रहेको छ । अदालतबाट ब्राउन सुगर सहित पक्राउ परेको उनीमाथि दोहरो मुद्दा चल्ने भएको हो। सप्तरी प्रहरी सई जायप्रकाश साहको नेतृत्वमा सिंह भारतीय नागरिक भएको प्रमाण जुटाउन विरपुर पुगेको थियो। राजकुमार साह स्वर्गीय रामबालक सिंहको चार छोरा मध्ये कान्छो छोरा भएको र भारतमा समेत नागरिक भएको सबै प्रमाण भेटिएको थियो। सिंह भारतीय नागरिक हुनु र भारतमा पनि उनको आपराधिक पृष्ठभूमी नै रहेको अनुसन्धानबाट खुलेपछि सप्तरी प्रहरी भारतीय प्रहरीसँग सहयोग मागेको थियो। इलाका प्रहरी कार्यालय धरानले बा १५ च ९०८८ नम्बरको स्कारपियोमा रहेका बेला सिंहलाई ७७ ग्राम ब्राउन सुगरसहित पक्राउ गरेको थियो । बिहारको भीमनगरका स्थायी बासिन्दा सिंह बिहारमा हत्या र लुटपाटका घटनामा जेल परेका थिए। पक्राउ परेका सिंहको साथबाट बरामद् भएको उनको सवारीचालक अनुमति पत्रमा रहेको नेपाली नागरिकता प्रमाणपत्रको नम्बरका आधारमा उनको नागरिकता किर्ते भएको खुलेको हो । नेपाली नागरिकता नम्बर २०७३९३११३ उल्लेख रहेको छ भने ठेगाना सप्तरी जिल्लाको तत्कालिन पकरी गाविस वडा नम्बर २ रहेको छ। तर उक्त नम्बरको नेपाली नागरिकता प्रमाणपत्र जिल्ला प्रशासन कार्यालय सप्तरीबाट जारी नै नभएको देखिन्छ। जिल्ला प्रशासन कार्यालय सप्तरीमो २०७३९३११३ नम्बरको नेपाली नागरिकता सप्तरीबाट जारी नभएको पाइएपछि प्रहरीले भारतीय प्रहरीको सहयोग लिएको हो। सवारीचालक अनुमति पत्रमा ठेगाना तात्कालीन पकरी गाविस २ सप्तरी रहे पनि उक्त ठाउँमा सिंह थरका एकजना पनि नरहेको स्थानीयको भनाइ छ। ब्राउन सुगरसहित पक्राउ गरिएका तथा सप्तरीबाट जारी भएको भनिएको किर्ते नागरिकताधारी राजकुमार सिंह बिहारको सुपौल जिल्ला अन्तर्गत बसन्तपुर प्रखण्डको भिमनगर पञ्चायतका बासिन्दा रहेको प्रहरीले प्रमाण सप्तरी प्रहरीले भेटेको छ । बिहारको भिमनगरमा स्थायी वासिन्दा सिंह बिहारमा हत्या र लुटपाटका घटनामा जेल परेका थिए। उनी जेलबाट रिहा भएपछि अन्य मुद्दामा समेत समातिने डरले नेपाल प्रवेश गरेका हुन्। नेपाल आएपछि उनले किर्ते नेपाली नागरिकता मात्र बनाएनन्। नेपालमै विवाहसमेत गरेका छन्। उनको यो दोस्रो विवाह हो। भण्डावारीका कांग्रेस नेतृ तारा पौडेलको छोरी रन्जु पौडेलसँग दोस्रो विवाह गरेका सिंह पछिल्लो समय सुनसरीको इनरुवालाई पछिल्लो पटक कर्मभूमी बनाएर बसेका हुन् । रन्जुसँग विवाह गरेपछि उनले पहिलो श्रीमतीलाई अलपत्र छोडेका छन्। सप्तरी जिल्लाको ठेगाना देखाएर किर्ते नागरिकता बनाएका भारतीय नागरिक राजकुमार सिंहले सुनसरीको इनरुवामा कपडा पसल खोले पनि अन्य प्रतिबन्धित व्यवसायसमेत गर्दे आएको र सोही क्रममा गत मंसिर १९ गते ब्राउन सुगरसहित धरानबाट पक्राउ परेका हुन्। उनले विभिन्न प्रतिबन्धित व्यवसाय गर्दे नेपालमा करोडौंको सम्पति नेपालमा जोडेको समेत खुलेको छ।
दुई दिनदेखि बेपत्ता ३ वर्षे नाबालकको शव भेटियो,"टीकापुर : दुई दिनदेखि बेपत्ता रहेका कैलालीको टीकापुर नगरपालिका वडा नम्बर १ ब्लक नम्बर ८ का तीन वर्षे नाबालकको शव फेला परेको छ। इलाका प्रहरी कार्यालय टीकापुरको टोलीले खोजतलास गर्ने क्रममा टीकापुर नगरपालिका वडा नम्बर ४ बाघमाराको जमरा नदीमा बालकको शव फेला पारेको हो। सोमवार बिहान करिब ११ बजेदेखि घर नजिकै रहेको जामुन खान दिदी नाता पर्ने १५ वर्षीय बालिकासँगै गएका ३ वर्षे छोरा विवेक विष्टको शव फेला परेको हो। उनी दिलीप विष्टका छोरा हुन्। इलाका प्रहरी कार्यालय टीकापुरका प्रमुख डीएसपी प्रकाश सापकोटाले बाघमारास्थित जमरा नदीमा प्रहरीको टोलीले बालकको शव फेला पारेको बताए। दिउँसोदेखि नै नदीमा खोजी गरिरहेको प्रहरी टोलीले बालकको शव फेला पारेको छ, डिएसपी सापकोटाले भने, बेपत्ता बालककै शव हो वा होइन भनेर हुलिया पहिचान गर्न आफन्तसहित घटनास्थल गइरहेको छु। टिकापुरमा ३ वर्षीय बालक सोमबारदेखि बेपत्ता घटनाबारे विभिन्न कोणबाट अनुसन्धान भइरहेको बताउँदै डिएसपी सापकोटाले थप विवरण छिट्टै सार्वजनिक गर्ने बताए। बालक विष्टको घरबाट जमरा नदी झण्डै ५ सय मिटर उत्तरतर्फ छ। प्रहरी श्रोतका अनुसार गए रातिदेखि प्रहरीले ती बालकसँगै जामुन खान भनेर गएकी बालिकामाथि केरकार शुरु गरेको थियो। नाटकीय रुपमा नाबालक हराएपछि टीकापुर क्षेत्रमा त्रास फैलिएको थियो।"
दुई उपप्राध्यापक बर्खास्त,सुर्खेत : मध्यपश्चिम विश्वविद्यालयले दुई जना उपप्राध्यापकलाई कारबाही गरेको छ। परीक्षा नै नलिएर विद्यार्थीलाई पास गराएको र परीक्षा अगाडि नै प्रश्नपत्र बाहिर ल्याएको भन्दै उनीहरूलाई कारबाही गरिएको हो। दुवै जनालाई जागिरबाटै बर्खास्त गरिएको विश्वविद्यालयले जनाएको छ। कारबाहीमा परेका दुवै जना विश्वविद्यालयको केन्द्रीय क्याम्पसमा अध्यापनरत थिए। विश्वविद्यालयले मंगलबार पत्रकार सम्मेलन गरेर उनीहरूलाई बर्खास्त गरिएको जानकारी दिएको हो। विश्वविद्यालयका उपकुलपति प्राडा नन्दबहादुर सिंहले विश्वविद्यालयअन्तर्गतको इन्जिनियरिङ संकायको स्नातकोत्तर तहका कार्यक्रम निर्देशक एवं उपप्राध्यापक विश्वनाथ यादव र स्कुल अफ लतर्फ अध्यापनरत उपप्राध्यापक सुजन पन्तलाई बर्खास्त गरिएको बताए। यादव स्थायी हुन् भने पन्त करारमा कार्यरत थिए। अनियमितता गरेको पुष्टि भएपछि उनीहरूलाई भविष्यमा समेत विश्वविद्यालय सेवाका लागि अयोग्य नठहरिने गरी बर्खास्त गर्ने निर्णय विश्वविद्यालयको कार्यकारी परिषद्ले गरेको छ। परीक्षामा अनियमितताको आरोप लागेपछि यसबारे छानबिन समिति गठन गरेर अध्ययन गरिएको थियो। दीपबहादुर रावलको संयोजकत्वमा गठित छानबिन समितिको प्रतिवेदनको आधारमा उनीहरूलाई बर्खास्त गरिएको विश्वविद्यालयले जनाएको छ। छानबिन समितिका अनुसार उपप्राध्यापक यादवले परीक्षा नै नलिएर विद्यार्थीलाई पास गराएको पाइएको छ। यस्तै पन्तले भने परीक्षा अगावै प्र्रश्नपत्र बाहिर ल्याएको पाइएको हो। निर्देशक यादवले विद्यार्थीको आन्तरिक मूल्यांकनको नम्बर विषय शिक्षकले पठाएको नभई आफैंले मनलाग्दी रूपमा पठाएको र आर्थिक प्रलोभनमा परी यस्तो काम गरेको निष्कर्ष छानबिन समितिले निकालेको थियो। यस्तै करारमा नियुक्त स्कुल अफ ल का उपप्राध्यापक पन्तले कानुन संकायतर्फको परीक्षाको प्रश्नपत्र बाहिर ल्याएको पुष्टि भएसँगै उनलाई पनि कारबाही गरिएको हो। छानबिन समितिले दोषी देखिएको प्रतिवेदन बुझाएसँगै उनीहरू दुवै जनालाई स्पष्टीकरण सोधिएको थियो। तर त्यसबाट पनि चित्तबुझ्दो जवाफ नआएपछि पदबाटै बर्खास्त गर्ने निर्णय भएको विश्वविद्यालयले जनाएको हो।
पोखरामा पनि बालिका हराइन्,"पोखरा : पोखराको बाटुलेचौरकी १५ वर्षीया समृद्धि राई मंगलबारदेखि हराएकी छन्। बालिकाको परिवारलाई खोजबिन गरिदिन बुधबार कास्की प्रहरीमा रिपोर्ट गरेको कास्की प्रहरी प्रवक्ता डीएसपी सुवास हमालले जानकारी दिए। हामी तदारुकता साथ खोजबिनमा लागेका छौं, मातहतका सबै युनिटदेखि ७७ जिल्लामा खबर भएको छ, डीएसपी हमालले भने। बालिकाका पिता नवीन राईले छोरी मंगलबार साँझ ५ बजेदेखि हराएको जानकारी दिए। छोरीका साथीलाई सोधीखोजी गर्दा कसैसँग सम्पर्क भएको नपाएको उनले सुनाए। १२ किलोमिटर टाढा लामाचौरतिर जाँदै गरेको एकजनाले देखेको रहेछ, कता हो नानी भनेर सोध्दा यतै हो भनेकी रहेछिन्, उनले भने, त्यसपछि देख्ने अरु भेटिएनन्। हिजोराति पानी परिरहँदा पनि छोरीको खोजी गरेको नवीनले बताए। डीएसपी हमालका अनुसार समृद्धिले मोबाइल बोक्ने गरेकी थिइनन्। शंकास्पद व्यक्तिहरुसँग पनि सोधीखोजी गरिएको छ। यसअघि चितवनमा एक युवतीको शव बेपत्ता भएको १० औं दिन जंगलमा भेटिएको थियो। राप्ती नगरपालिका३ की २३ वर्षीया सुजिता भण्डारी बेपत्ता भएपछि खोजी गर्दा १० दिनपछि शव भेटिएको थियो। सुजिताको हत्या भएको भन्दै स्थानीयले प्रदर्शन गर्दा केही दिनयता चितवन तनावग्रस्त छ। कैलालीको टीकापुर नगरपालिका १ ब्लक नम्बर ८ का तीन वर्षीय एक नाबालक सोमबारदेखि बेपत्ता छन्। सोमबार बिहान करिब ११ बजेदेखि घर नजिकै रहेको जामुन खान दिदीसँगै गएका दिलीप विष्टका ३ वर्षीय छोरा विवेक विष्ट बेपत्ता भएका हुन्। उनका आफन्त बमबहादुर विष्टका अनुसार दिदीसँगै जामुन खाएर फर्किएका उनी नजिकै रहेको आफन्तको घर जान्छु भन्दै गएका थिए। छोरा लिन आफन्तको घर जाँदा त्यहाँ विवेक नभेटिएपछि आफन्तले खोजी तीव्र पारेका छन्।"
म्याग्दीमा बाढीले घर भत्काउँदा श्रीमानश्रीमतीको मृत्यु,"बेनी : म्याग्दीको मंगला गाउँपालिका५ छिसबाङमा बाढीले घर भत्काउँदा बुधबार बिहान दुई जनाको मृत्यु भएको छ । खहरेखोलामा आएको बाढीले थमबहादुर बुढाको घर पुर्दा त्यहाँ पसल गरी बस्ने मालिका गाउँपालिका६ रातोढुङ्गाका खगेन्द्र रोकाका छोरा बजिन र बुहारी बिनाको मुत्यु भएको हो । घटनास्थलमा रहेका मालिका गाउँपालिका६ का वडा अध्यक्ष सन्तोष सुबेदीले बाढीले घरभित्र सुतिहेको अवस्थामा पुरिएका रोका दम्पत्तीको शव फेला परेको बताए । इलाका प्रहरी कार्यालय दरबाङबाट खटिएका प्रहरी, मंगला र मालिका गाउँपालिकाका जनप्रतिनिधी र स्थानीयबासीहरु बेपत्ताको खोजीका साथै जोखिममा रहेका घरको व्यवस्थापनमा परिचालन भएका छन् । खहरेखोलाको बाढी पसेर मंगला गाउँपालिकाको छिसवाङका अन्य घरहरुमा पनि क्षति पुगेको छ । खानेपानी र सिचाई आयोजनामा पनि क्षति भएको छ । इलाका प्रहरी कार्यालय दरबाङका प्रहरी निरिक्षक सन्तोष पौडेलले घटनास्थल पुगेर क्षतिको विवरण संकलन, बेपत्ताको खोजी र जोखिमका घरधुरी व्यवस्थापनमा जुटेको बताए ।"

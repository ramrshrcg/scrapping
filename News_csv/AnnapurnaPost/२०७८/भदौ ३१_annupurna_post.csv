शीर्षक,विवरण
स्यानिटाइजर हो कि विषादी ?,"विश्व स्वास्थ्य संगठनले कोरोना महामारीबाट जोगिन तीनवटा उपाय अनिवार्य गयो। सामाजिक दूरी, मास्कको प्रयोग अनि बेलाबेला साबुन वा स्यानिटाइजरले हात सफा गर्ने। विश्वका धेरै राष्ट्रले यो नियमलाई अनिवार्य गराए। जुन महामारी नियन्त्रणमा प्रभावकारी पनि बन्यो। नेपालले अहिले पनि मास्कलाई अनिवार्य गरेको छ। स्यानिटाइजरको प्रयोग घर बाहिर र घरमा हुँदा साबुनपानीले हात धुन अब अधिकांशलाई बानी परिसक्यो। मास्क र स्यानिटाइजरको प्रयोग अनिवार्य बनेसँगै यसको उत्पादन गर्ने उद्योग बढेका छन्। अन्य व्यापार घाटामा गएकाहरूले पनि नाफा हुने देखेर मास्क र स्यानिटाइजरको उद्योग सञ्चालन गरे। बजारमा मास्क र स्यानिटाइजर थरीथरीका पाइन्छन्। बालबालिकादेखि ज्येष्ठ नागरिकसम्मलाई बोक्न र लगाउन सहज हुने विकास भएको छ। तर, छोटो समयमा कोरोनाकै कारण बजार लिएका यस्ता वस्तुको गुणस्तरमा भने प्रश्न उठ्ने गरेको छ। गुणस्तर खस्किएका उत्पादन पनि छ्यापछ्याप्ती छन्। उपभोक्तालाई गुणस्तरका विषयमा जानकारी नहुँदा ठगिएका छन्। स्वास्थ्यमा गम्भीर असर पर्दैछ। कोरोनाको त्रास कम भएको छैन। रोगकै रूपमा कोरोना थपिएकाले मास्क र स्यानिटाइजर अन्य दैनिक आवश्यक पर्ने सामानजस्तै बन्दा नकिनी उपभोक्तालाई धर छैन। प्रयोग र माग बढ्दै गएपछि अहिले बजारमा पाइने मास्क र स्यानिटाइजरमा आआफ्नै किसिमको गुणस्तर र मूल्यमा मनोमानी छ। यसबारे नेपालमा कुनै विस्तृत अनुसन्धान भएको छैन। तर मुख्य नियामक निकाय औषधि व्यवस्था विभागले गर्दै आएको निरीक्षण अनुगमनमा कतिपय स्यानिटाइजर गुणस्तरहीन पाइएको छ। विभागले गत वर्ष अनुगमन गर्दा २० कम्पनीबाट उत्पादित स्यानिटाइजर प्रयोग गर्नै नहुने भेटिएको थियो। तर, मानव स्वास्थ्यलाई घातक त्यस्ता वस्तुको बिक्रीवितरण अझै रोकिएको छैन। कानुनी प्रक्रिया पूरा गरेर उत्पादन गर्ने तर उत्पादनका बेला गुणस्तर मापदण्ड पूरा नगर्ने परिपाटीको विकास यस्ता उद्योगमा पनि बढ्दो छ। मास्क पनि जस्तोसुकै कपडाको बनाउने होडबाजी छ। मास्कमा भन्दा धेरै स्यानिटाइजरमा बेथिति छ। खोलमा ठेगाना र सम्पर्क नम्बर नभएका धेरै छन्। बिना सम्पर्क र ठेगानाका उत्पादनले असर गरेमा वा ठगी गरेमा नियामक निकायले पनि कारबाही गर्न सक्दैनन्, भेट्दैनन्। बजारमा भएको स्यानिटाइजर गुणस्तरीय छ कि छैन भनेर उपभोक्ता आफैं चनाखो हुनुपर्ने बाध्यता छ। तर, सबैलाई यो विषयमा जानकारी नहुँदा उपभोक्ताको स्वास्थ्यमा असर पर्दैछ। निरन्तर अनुगमन र निगरानी नहुँदा जस्तो उत्पादन आयो त्यस्तै उपभोक्तासम्म पुग्छ। व्यवसायीले पनि उपभोक्ताको हितमा भन्दा पनि कमाउने अवसरका रूपमा मात्रै लिएका छन्। औषधि विभागले स्यानिटाइजर उत्पादनमा मापदण्ड निर्धारण गरेको छ। विभागका अनुसार स्यानिटाइजरमा करिब ८० प्रतिशत अल्कोहल हुनुपर्छ। विश्व स्वास्थ्य संगठनले पनि स्यानिटाइजर बनाउने मापदण्ड तोकेको छ। उक्त मापदण्डअनुसार सय मिलिलिटर स्यानिटाइजर बनाउन ७८ मिलिलिटर इथानल चाहिन्छ। त्यति नै मात्राको स्यानिटाइजर बनाउन ४ दशमलव १ मिलिलिटर हाइड्रोजन पेरोक्साइड, १ दशमलव ४ मिलिलिटर ग्लिसेरोल र बाँकी डिस्टिल्ड वाटरको आवश्यकता पर्छ। तर, नेपालमा मिथानोल प्रयोग गरी स्यानिटाइजर बन्ने गरेको विभागको अनुगमनबाट पुष्टि भएको छ। मिथानोल छालाका लागि हानिकारक मानिन्छ। कोरोना महामारीको समयमा नेपालमा मास्क र स्यानिटाइजर उत्पादन गरेर व्यवसायीले सहयोग गरेकै हुन्। नेपालमा यसको उत्पादन गर्ने नियम कानुन नभए पनि सरकारको आग्रहमा गरेको सहयोगको कदर गर्नै पर्छ। महामारी रोक्नुपर्ने सो समयमा मुख्य चुनौती थियो। अहिले खोपको समेत उत्पादन भएर नागरिकमा पुगेको छ। मास्क र स्यानिटाइजरको उत्पादनलाई अब व्यवस्थित गर्नुपर्छ। मापदण्ड नपुगेकालाई कारबाही गर्न र सचेत गराउन सरकार पछि पर्नु हुँदैन। यसलाई व्यवस्थित नगरे उपभोक्ताको स्वास्थ्यमा गम्भीर असर पर्नेछ। स्वास्थ्यको विषयमा सबै गम्भीर बनौं।"
"पहिरो, सधैंको पिरलो","रामकला खड्काकाठमाडौं, शिव उप्रेतीगोरखा, सन्तोष ढुंगेलरामेछाप, माया अधिकारीकुश्मा, बसन्त लिम्बूताप्लेजुङ, अनिष विष्टसंखुवासभा, पदमबहादुर सिंहबाजुरा, सुन्दरसिंह धामीदार्चुला, सुवास दर्नालसोलुखुम्बु देशभर यो वर्ष २ सय ५७ वटा पहिरो गएको छ। जसमध्ये सबैभन्दा धेरै पाल्पामा १७, त्यसपछि रोल्पामा १५, कास्की र तनहुँमा १३१३ वटा छन्। यस्तै, दार्चुलामा १२, नुवाकोटमा १०, पर्वत र बागलुङमा ९९, मकवानपुर, गुल्मी र बाजुरामा ८८ वटा छन्। यही कारण ७७ जनाले ज्यान गुमाएको गृह मन्त्रालयअन्तर्गत राष्ट्रिय आपतकालीन कार्यसञ्चालन केन्द्रको तथ्यांक छ। आठ जना बेपत्ता भएका छन्। ८९ जना घाइते छन्। २ सय ८४ परिवार प्रभावित छन्। ५३ घरमा आंशिक क्षति भएको छ भने ८६ वटामा पूर्ण क्षति। ४५ गोठसहित २ सय २३ पशु चौपाया क्षति भएको छ। ३ करोड ४५ लाख ४५ हजार रुपैयाँबराबरको भौतिक क्षति भएको केन्द्रको अनुमान छ। केन्द्रका अनुसार पछिल्लो १० वर्ष अवधिमा २ हजार ३ सय ७८ वटा पहिरो गएको छ। उक्त अवधिमा १ हजार २ सय ८२ जनाले ज्यान गुमाए। ३ सय ५ जना बेपत्ता भए। १ सय ८५ जना घाइते भए। सबैभन्दा बढी बागलुङमा १ सय पहिरो गएको छ। त्यसपछि संखुवासभामा ९४ र ताप्लेजुङमा ६८ वटा छन्। मानवीय क्षतिका हिसाबले सबैभन्दा बढी सिन्धुपाल्चोकमा १ सय २८, कास्कीमा ६७ र ताप्लेजुङमा ५८ जनाको मृत्यु भएको छ। ताप्लेजुङको खोक्लिङ र लिवाङमा २०७२ सालमा गएको पहिरो। त्यस बेला ५९ जनाको मृत्यु भएको थियो। तस्बिर सौजन्य : जितेन लिम्बू पहिरोका कारण यस वर्ष २ सय १६ ठाउँमा सडक अवरुद्ध भए। यीमध्ये २ सय ३ ठाउँमा खोलिसकेको र १३ ठाउँमा अझै अवरुद्ध रहेको सडक विभागको योजना तथा अनुगमन महाशाखाका उपनिर्देशक शिवप्रसाद नेपालको भनाइ छ। बढी सडक अवरुद्ध हुनेमा मनाङ छ। विभागका अनुसार रसुवाको भार्कुमा भने वर्षायामभरि नै सडक अवरुद्ध हुने गरेको छ। उपनिर्देशक नेपाल गत वर्षको तुलनामा ४० प्रतिशत बढी पानी परेको र जटिल भौगोलिक अवस्थाका कारण पहिरो बढेको बताउँछन्। त्यसैगरी जथाभावी रूपमा गरिने सडक गतिविधिले पनि जोखिम बढाएको उनको भनाइ छ। उनका अनुसार सडकको पहिरो पन्छाउन जेठ अन्तिमदेखि १ सय २५ वटा हेभी र ८० वटा सपोर्ट इक्युपमेन्ट तयारी अवस्थामा राखिएको छ। राष्ट्रिय राजमार्गहरूमा आधा घण्टामै साइट सफा गरिएको छ। अन्य ठाउँमा पनि २३ घण्टाभित्र सडक खुलाउने प्रयास भएको उनको भनाइ छ। बर्सेनि पहिरो जानुका विभिन्न कारणमध्ये जलवायु परिवर्तन मुख्य रहेको राष्ट्रिय विपद् जोखिम न्यूनीकरण तथा व्यवस्थापन प्राधिकरणका सहप्रवक्ता वेदनिधि खनाल बताउँछन्। पहिरो नियन्त्रण र यसले गर्ने क्षति कम गर्न तीनै तहका सरकारले एकजुट भएर काम गर्नुपर्ने सहप्रवक्ता खनालको भनाइ छ। विद्यालयको पाठ्यक्रममैै यस विषयलाई समावेश गरी विद्यार्थी जीवनदेखि नै सचेत गराउनुपर्छ। उनका अनुसार पोहोर ४ हजार ९ सय र यस वर्ष ८ सय घरपरिवार बाढीपहिरो पीडितलाई तराईका जिल्लामा ३ लाख, पहाडमा ४ लाख र हिमालीमा ५ लाखका दरले लाभगाह्रीको खातामा रकम जम्मा गरिएको छ। शताब्दी पुग्न लागेको पहिरो ताप्लेजुङ सदरमुकाम फुङलिङनजिकै हाङ्देवा पहिरोले स्थानीयलाई प्रत्येक वर्षायाममा झस्काइरहन्छ। यो ठाउँ हिउँदमा पनि धुले पहिरोका रूपमा भत्किरहने गर्छ। स्थानीयका अनुसार १९८२ सालदेखि जान थालेको पहिरो अझै रोकिएको छैन। २०००, २०१४, २०१८, २०२० भदौ, २०२५ असोज, २०३७ साउन, २०५६ साउन २३ गते र २०५९ साउन २२ गते बिर्सनै नसकिने ठूलो पहिरो गएको अनुभव उनीहरूको छ। जमिनको क्षतिका कारण १८ जनाको ज्यान गइसकेको छ भने ८ सय परिवार विस्थापित भइसकेका छन्। फुङ्लिङहाङ्देवा पहिरो प्रकोप नियन्त्रण समिति ताप्लेजुङका अध्यक्ष बैकुण्ठ न्यौपाने विस्थापित परिवार तराईका विभिन्न क्षेत्र र भारतको आसाम, मणिपुरसम्म बसाई गएको सुनाउँछन्। पहिरो नियन्त्रण गर्न बर्सेनि लाखौं रकम खर्च हुने गरेको छ। करिब ५ हजार रोपनीभन्दा धेरै क्षेत्रफलमा फैलिएको यो पहिरोलाई एसियाकै ठूलो भन्ने गरिएको छ। गोरखाको पालुङ्टार नगरपालिका ३ राउतेपानीमा पहिरोले क्षतिग्रस्त घर। तस्बिर सौजन्य : शिव उप्रेती सिरीजंघा गाउँपालिकाको सिनाम र आम्बेगुदिन सिमानास्थित निबुखोला पहिरोसमेत रोकिएको छैन। उक्त पहिरो २०४६ सालदेखि जान थालेको स्थानीय टीका थेबेको भनाइ छ। पहिरो नियन्त्रण गर्न धेरै बजेट सकियो। तर, अझै नियन्त्रणमा आएको छैन, थेबे भन्छन्। यही कारण माथिल्लो क्षेत्र ईसेवा टोलका दर्जन बढी घर उच्च जोखिममा छन्। निबुखोलाको मोटरेबल पुल जोखिममा परेको छ। उनका अनुसार तिगेबुङ र ईसेवा क्षेत्रका आधाजसो खेतमा रोपाइँ हुन छाडेको छ। यस्तै याम्फुदिनको पहिरो नियन्त्रण गर्न कादुरी संस्थाले आर्थिक सहयोग गरेको थियो। तर, बस्ती अझै जोखिममै छ। काबेली नदी किनार र बस्तीको माथी तटबन्ध गरिए पनि पहिरो नथामिएको स्थानीय अविरमान राई बताउँछन्। दक्षिणी आधारशिविर जाने पदमार्ग ह्लासे पहिरोका कारण मासिने अवस्थामा पुगेको छ। पहिरो डाँडासम्म पुगेको छ, अब एकदुई वर्षमा त्यो बाटो नै नहुने अवस्था छ, याम्फुदिनका सुकु भोटे भन्छन्, अब वैकल्पिक मार्ग बनाउनुको विकल्प छैन। उत्तरी आधारशिविरको लोनाकबाट पाङ्पेमासम्मको पदमार्ग पनि मासिने अवस्थामा पुगेको छ। ताप्लेजुङ पहिरोको उच्च जोखिममा रहेको अध्ययनले देखाएका छन्। जिल्ला विपद् व्यवस्थापन समितिको तथ्यांकअनुसार २० वर्षमा १ सय ५० जनाले ज्यान गुमाएका छन्। पर्वतको काउँले गाउँमा गत वर्ष गएको पहिरो । तस्बिर सौजन्य : माया अधिकारी संखुवासभाको सिलिचोङ गाउँपालिका उच्च जोखिममा छ। बर्सेनि पहिरो गइरहन्छ। यसबाट धनजनको ठूलो क्षति भइरहेको छ। सिलिचोङ१ बेसिन्दामा २०७७ असार २७ गते राति पहिरोले नौ घर बगाउँदा ११ जना बेपत्ता भए। सिलिचोङकै सिकदिममा २०६७ सालमा पहिरो जाँदा १३ जना बेपत्ता भएका थिए। उचित पुनर्वासको व्यवस्था नहुँदा पहिलेकै ठाउँमा फर्किएकाहरू जोखिम मोलेर बसिरहेका छन्। बाटो अवरुद्ध, गाउँमा सकियो चामल गोरखाको चुमनुब्री गाउँपालिका६ र ७ (साविक चुम्चेत र छेकम्पार गाविस) जाने बाटो एक महिनादेखि अवरुद्ध छ। लोक्पा खोलामा भदौ २ गते पहिरो खसेको स्थानीय सेराप गुरुङ बताउँछन्। त्यसयता दुई वडाका १८ टोलका बासिन्दा समस्यामा परेका छन्। पहिरोले बाटो लग्यो। पुल पनि लग्यो। त्यसभन्दा एक घण्टामाथि सर्दीभीरमा क्यान्टिलिभर पुल छ। त्यो पनि पहिरोले क्षतिग्रस्त भयो, गुरुङ भन्छन्। सुक्खा पहिरो लगातार झरिरहेकाले हिँडडुल गर्न नसकिएको उनको भनाइ छ। क्यान्टिलिभर पुल पनि तत्काल मर्मत गर्न सकिने अवस्था नरहेको स्थानीयको भनाइ छ। १०१० मिनेटको अन्तरमा पहिरो झरिरहन्छ। पहिरो छिचोलेर क्यान्टिलिभर पुलसम्म पुग्न पनि सकिँदैन। कसरी मर्मत गर्ने ? कम्पनीकै प्राविधिक आउनुपर्छ। त्यसैले त्यो अहिले बन्न सक्ने अबस्था छैन, उनी भन्छन्, कोहीकोही गाउँले ज्यानको बाजी थापेर पहिरो हेर्दै कुदेर पहिरो कट्ने गर्छन्। प्रायः मान्छे धोर्जुङडाँडाको बाटो घुमेर पनि जाने गरेका छन्। यसरी जाँदा दुई दिनको बाटो घुमाउरो पर्छ। उनका अनुसार पहिरो एक किलोमिटर लामो छ। गाउँमा चामल अभाव भएको छ। यसका कारण स्थानीयले चम्पा र थुक्पाका भरमा छाक टारिरहेको वडाध्यक्ष पासाङफुञ्जो लामा बताउँछन्। चामल त कसैको घरमा पनि छैन। चम्पा र थुक्पा खाएर बसेका छौं, उनी भन्छन्, चम्पामा चिनी हाल्नुपर्छ। चिनी पनि छैन। नुन, तेल, घ्यू पनि सकिएको उनको भनाइ छ। उराठलाग्दो दुर्लुङपर्वतका विभिन्न बस्तीलाई समेटेर बनाइएको एउटा गीत छ उराठलाग्दो दुर्लुङको डाँडो, मोहनी लाग्ने पाङ, देउपुरको जस्तो खेती र पाती बाजुङको जस्तो गाउँ। दुर्लुङ गाउँ तीन वर्षयता गीतमा भनेजस्तै पहिरोका कारण उराठलाग्दो बन्दै गएको छ। जिल्ला सदरमुकाम कुश्माबजारसँगै जोडिएको दुर्लुङ गाउँ केही समथर र केही भिरालो छ। कल्पनै नगरिएका ठाउँमा पहिरो जान थालेपछि स्थानीय निराश छन्। घर पुरिँदा २०७६ भदौ ५ गते स्थानीय ७० वर्षीय रेमबहादुर चालिसेको ज्यान गयो। गत वर्ष जेठ ३१ गते तुलबहादुर थापा र कमला विकको घर पुरिँदा दुई परिवारका नौ जनाको मृत्यु भयो। यी दुवै परिवार ढकालबारीबाट सुरक्षित स्थान भन्दै केही वर्षअघि काउँलेगाउँमा सरेका थिए। यसै वर्ष पनि भदौ १७ गते राति स्थानीय माधव शर्माको घर पुरिँदा परिवारकै पाँच जनाले ज्यान गुमाउनुपर्यो। मृत्यु हुनेमा शर्माकी आमा ७५ वर्षीया कौशिला पौडेल, श्रीमती ३५ वर्षीया भगवती, दुई छोरीहरू १६ वर्षकी विमला र ११ वर्षकी विनिता अनि छोरा ९ वर्षीय छोरा विनोद छन्। शर्मा भने कतारमा भएका कारण जोगिए। तीन वर्ष अवधिमा एकै गाउँका १५ जनाको ज्यान गएको छ। नसोचेको ठाउँमा पहिरो गएर ठूलो जनधनको क्षति भएको दुर्लुङका वडाध्यक्ष तेजप्रसाद पाध्या बताउँछन्। खानी तथा भूगर्भ विभागको टोलीले गत वर्ष काउलेका १५ घर तत्काल स्थानान्तरण गर्नुपर्ने सुझाव दिएको थियो। तर, यस वर्ष पहिरो गएको स्थान भने घोगेनी गाउँ हो। विभागको टोलीले उक्त गाउँलाई पनि जोखिमयुक्त क्षेत्रमा भने राखेको थियो। पहिरोको वर्तमान अवस्था र निकट भविष्यमा हुने वर्षालाई समेत आकलन गरी पहिरो आसपासका १५ घर तत्काल सुरक्षित स्थानमा सार्न प्रस्ताव गरेको थियो, स्थानीय अशोक पौडेल भन्छन्। मन्थली उच्च जोखिममारामेछापको मन्थली नगरपालिकामा पर्ने घ्याप्चे पहिरोका कारण वडा नम्बर ४ गैराथोक र वडा नम्बर ३ अर्चलेका बस्ती उच्च जोखिममा परेका छन्। २०११ सालदेखिको पहिरोका कारण कैयौं परिवार विस्थापित भइसकेका छन्। हाल १५ घर पूर्ण जोखिममा परेका छन्। यसअघि पुनर्बास कार्यक्रमअन्तर्गत १० परिवारलाई सुरक्षित स्थानमा सारिएको थियो। पहिरोे रोकथाम नगर्ने हो भने गैराथोकका ३ सय परिवार विस्थापित हुने स्थानीय सोमप्रसाद भट्टराई बताउँछन्। २०११ साउनपछि २०४०, २०५१ र २०६१ सालमा विकराल रूप लिएको स्थानीयको भनाइ छ। केही वर्षदेखि कम हुँदै गएकोमा केही दिनयता एक्कासि बढेको स्थानीय तीर्थराज श्रेष्ठको भनाइ छ। पहिरोले हजारौं रोपनी खेत, बारी बगाएर खहरे बनाइसकेको शिक्षकसमेत रहेका सोमसप्रसाद भट्टराई सुनाउँछन्। जलाधार कार्यक्रमअन्तर्गत गैराथोकस्थित रणजोर खोला किनारमा जाली हाले पनि एक वर्ष पनि नटिकेको भट्टराईको भनाइ छ। वातावरणयीय प्रभाव मूल्यांकन गरी बायो इन्जिनियरिङ प्रविधिबाट पहिरो रोकथाम गर्न सकिने इन्जिनियर कुसुम भट्टराई बताउँछन्। यसअघि वातावरणीय प्रभाव मूल्यांकन बिनानै जाली लगाइएकाले नटिकेको इन्जिनियर भट्टराईको कथन छ। मन्थली नगरपालिकाको कुल क्षेत्रफल २११७७ वर्ग कलिोमिटरमध्ये घ्याप्चे पहिरोले २३८९ वर्ग किलोमिटर क्षेत्र ओगटेको छ। यही कारण नगरपालिका नै उच्च जोखिममा छ। २३ वर्षदेखि त्रासमाबाजुराको खप्तड छेडेदह गाउँपालिका४ गुईबनका १ सय २० परिवार २३ वर्षदेखि पहिरोको त्रासमा छन्। २०४८ सालदेखि सामान्य चिरा परेको गुईबन गाउँमुनिको भीर भासिँदै गएकाले उच्च जोखिममा रहेको स्थानीय रुपेश धामी बताउँछन्। २३ वर्षदेखि बर्खाका बेला राम्रोसँग खाना खाइन्न। सरकारले बस्ती स्थानान्तरण गरिदिँदैन, धामी भन्छन्। बस्ती जोखिम र खेतीयोग्य जमिन तहसनहस हुँदासम्म तीनै तहका सरकार कसैले पनि नागरिकको सुरक्षामा ध्यान नदिएको स्थानीय प्रेम धामीको गुनासो छ। खप्तड छेडेदह गाउँपालिकामा नाउली, पुरानापानी, मल्लागाउँ, चौताणीलगायतका बस्ती जोखिममा छन्। दार्चुलाको दुहँ गाउँपालिकामा केही साताअघि पहिरोले एकै परिवारका दुई जनाको ज्यान गयो। अढाई सय परिवार विस्थापित छन्। प्रदेश र संघीय सरकारले खाद्यान्न, त्रिपाल पठाए पनि उनीहरूको घरबासको समस्या छ। दार्चुलाका दुई दर्जनभन्दा बढी बस्ती स्थानान्तरण गर्नुपर्ने अवस्थामा छन्, प्रदेश सांसद नन्दा बम भन्छिन्। बर्सेनि पीडा हिमाली जिल्ला सोलुखुम्बुका विभिन्न क्षेत्रमा पहिरो जाने क्रम बढेको छ। अधिकांश ग्रामीण सडक अवरुद्ध बनेका छन्। पहिरोले सोलुदूधकुन्ड नगरपालिका७ बारानेमा एउटा घर बगाएको छ। ८ परिवार विस्थापित भएका छन्। सोताङ गाउँपालिका४ स्थित माथिल्लो रोकखोला सामुदायिक लघु जलविद्युत् आयोजनामा पहिरोले क्षति पुर्याएको छ। जसकारण १ हजार परिवार अन्धकारमा बस्न बाध्य छन्। लिखुपिके गाउँपालिका२ मा २ परिवार विस्थापित भएका छन्। जथाभावि सडक खनिएका स्थान चर्किँदै जान थालेपछि पहिरोको जोखिम उच्च भएको स्थानीय भैरवकुमार बस्नेत बताउँछन्।"
"न गठ, न बन्धन","काठमाडौं : नेपाली बृहत् शब्दकोशले गठ शब्दलाई यसरी अर्थ्याएको छ एकै ठाउँमा एकै उद्देश्यले हुने धेरै जनाको बटुलो, जम्मा, भेला। मतो वा सल्लाह मिलेका मानिसहरूको समूह। बन्धनको अर्थ छ, बाँध्ने काम। र, सिंगो गठबन्धन शब्दको अर्थ हुन्छ, कुनै कामकुराका लागि एक भएर मिल्ने काम; परस्परको मिलोमतो। कुनै स्वार्थसिद्धिका लागि गरिने आपसी साँठगाँठ। कांग्रेस सभापति शेरबहादुर देउवा नेतृत्वमा गठबन्धन सरकार बनेको दुई महिना बित्यो। तर, अझैसम्म यसमा न गठबन्धनको स्वरूप देखिएको छ, न चरित्र नै। उल्टै बरु गठबन्धनमा सहभागी दलहरूबीच खटपट बढेको छ। अध्यादेश गलपासोसंसद् छलेर ल्याइएको राजनीतिक दलसम्बन्धी अध्यादेश नै सत्ता गठबन्धनको गलपासो बनेको छ। प्रधानमन्त्रीमा शेरबहादुर देउवाका पक्षमा बहुमत पुर्याउन ल्याइएको अध्यादेशले अहिले गठबन्धनका दलमा हलचल पैदा गरेको छ। अध्यादेश फिर्ता लिन गठबन्धन भित्रैबाट देउवामाथि चर्को दबाब छ। तर, देउवाले निर्णय नगर्दा मन्त्रिपरिषद् विस्तार र उच्चस्तरीय संयन्त्र गठनलगायत काम रोकिएको नेताहरू बताउँछन्। अध्यादेश फिर्ता नभएसम्म मन्त्रिपरिषद् विस्तार हुँदैन । प्रधानमन्त्रीज्यू अध्यादेश खारेज गर्छु, भन्नुहुन्छ । तर, खै, अहिलेसम्म किन नगर्नुभएको हो उपेन्द्र यादव, अध्यक्ष, जसपा अध्यादेश फिर्ता नहुँदा सत्ता गठबन्धनमा खाडल देखिएको हो, जसपा अध्यक्ष उपेन्द्र यादवले अन्नपूर्णसँग भने, अध्यादेश फिर्ता नभएसम्म मन्त्रिपरिषद् विस्तार हुँदैन। संसदीय दल वा केन्द्रीय समितिका २० प्रतिशत सदस्यले अलग्गै दल दर्ता गर्न पाउने अध्यादेशको प्रावधानले सत्ता गठबन्धनका दल झस्केका हुन्। गठबन्धनको साझेदार जसपाले उक्त अध्यादेश फिर्ता नलिई मन्त्रालय भागबण्डा र मन्त्रिपरिषद् गठन नगर्न देउवामाथि दबाब दिएको छ। अध्यादेशलाई खारेज नगरी मन्त्रिपरिषद् विस्तार गर्दा मन्त्रीमा नअटेका सांसदहरूले पार्टी फुटाउन सक्ने जसपाको बुझाई छ। हामीसँग त प्रधानमन्त्रीज्यू अध्यादेश खारेज गर्छु, भन्नुहुन्छ। तर, खै, अहिलेसम्म किन नगर्नुभएको हो ? यादवले आश्चर्य व्यक्त गरे। सर्वोच्चको परमादेशबाट प्रधानमन्त्रीमा नियुक्त देउवाले सरकारका पक्षमा बहुमत जुटाउन भदौ २ मा अध्यादेश जारी गरेका थिए। साउन ३२ मा हठात संसद् अधिवेशन अन्त्य गरेर देउवाले अध्यादेश ल्याएका थिए। अध्यादेशमा टेकेर एमाले र जसपा विभाजन भएका थिए। एमालेबाट विभाजन भएर माधव नेपाल नेतृत्वमा बनेको नेकपा (एकीकृत) ले देउवालाई साथ दिएपछि सत्ता गठबन्धनलाई सुविधाजनक बहुमत पुगेको थियो। जसपाले त्यही अध्यादेश फिर्तालाई शर्त बनाएपछि देउवा प्रधानमन्त्री बनेको दुई महिनामा पनि सरकार विस्तार हुन सकेको छैन। अध्यादेश कायमै राखेर अघि बढे कांग्रेसमा पनि समस्या आउने जसपा अध्यक्ष यादवले बताए। दुई महिना नपुग्दै सत्तासीन दलभित्र न गठ, न बन्धन को अवस्था आइसकेको विश्लेषण गर्न थालिएको छ। साउन २४ मा गठबन्धन सरकारको साझा कार्यक्रम सार्वजनिक गरिएको थियो। तर, सरकार विस्तार र कार्यान्वयनको विश्वासिलो आधार नबन्दा उक्त कार्यक्रम नै अलपत्र परेको छ। हाम्रो पार्टीका कारण केही पनि समस्या भएको छैन, एकीकृत समाजवादीका नेता विरोध खतिवडाले भने। भदौ १० गते मात्र आफ्नो पार्टीले दलको मान्यता पाएको उल्लेख गर्दै खतिवडाले भने, त्यसैले हाम्रो तर्फबाट गणना गर्दा सरकारले पूर्णता नपाएको जम्मा १९ दिन हो। कांग्रेस महामन्त्री पूर्णबहादुर खड्का भने गठबन्धनमा कुनै खटपट नरहेको दाबी गर्छन्। सहमति गर्दैछौं, खड्काले भने, केही दिनमै सरकारले पूर्णता पाउँछ। सीमा समिति सुटुक्कचीनसँगको सीमा विवाद अध्ययन गर्न सरकारले भदौ १६ मा समिति गठन गरेपछि गठबन्धनमा खटपट सुरु भएको नेताहरू बताउँछन्। समिति गठनको निर्णयले उत्तरी छिमेकी चीन असन्तुष्ट बनेको भन्दै माओवादी अध्यक्ष पुष्पकमल दाहाल र नेकपा (एकीकृत समाजवादी)का अध्यक्ष माधव नेपालले प्रधानमन्त्री देउवासँग असन्तुष्टि जनाएका थिए। दाहालले चीनसँग सीमा विवाद भएको भनिएको हुम्लाको नाम्खा गाउँपालिका अध्यक्षलाई काठमाडौं बोलाएर सीमाबारे जानकारी पनि लिइसकेका छन्। स्रोतका अनुसार दाहाल यस विषयलाई लिएर देउवासँग असन्तुष्ट बनेका छन्। एमसीसीमा प्रष्टै दुई धारअमेरिकी परियोजना मिलेनियम च्यालेञ्ज कर्पोरेसन (एमसीसी) संसद्बाट पारित गर्ने कि नगर्ने भन्नेमा पनि सत्ता गठबन्धनमा एकमत छैन। एमसीसी उपाध्यक्ष नेपाल भ्रमणमा आएर छिटो निर्णय गर्न आग्रह गरेपछि गठबन्धन दबाबमा परेको हो। माओवादी अध्यक्ष दाहालले एमसीसी पारित हुन नसक्ने धारणा सार्वजनिक गरेका छन् भने एकीकृत समाजवादी अध्यक्ष नेपालले भने राष्ट्रिय सहमति भए मात्र एमसीसी अनुमोदन हुने धारणा राखेका छन्। तर, प्रधानमन्त्री देउवाले भने एमसीसी अमेरिकी सहयोग भएकाले संसद्बाट अनुमोदन गर्नुपर्ने धारणा राखिसकेका छन्। पार्टी संसदीय दलको बैठकमा देउवाले एमसीसी छिटो पारित गर्नुपर्ने बताएका थिए। दलका आन्तरिक लफडा गठबन्धन दलभित्र मन्त्रीका आकांक्षीको संख्या धेरै भएको र मालदार मन्त्रालयमाथि सबैका आँखा परेका कारण पनि खटपट बढेको नेताहरू बताउँछन्। प्रधानमन्त्री देउवाले गठबन्धनका दलसँग मन्त्रीको नाम माग गरिसकेका छन्। तर, उनीहरूले मन्त्रालयको नाम र संख्याको भागबण्डापछि मात्र मन्त्रीका लागि नाम दिने अडान राखेका छन्। माओवादी र कांग्रेसले महत्वपूर्ण मन्त्रालय ओगटिसकेकाले त्यसपछिका प्रभावशाली मन्त्रालय पाउनुपर्नेमा जसपा र एकीकृत समाजवादीले देउवासँग अडान राखेका छन्। माओवादी केन्द्रका अध्यक्ष दाहालले त आफ्नो पार्टीका ४९ जनै सांसदले मन्त्रीका लागि दबाब दिएको धारणा सार्वजनिक नै गरेका थिए। सरकार सञ्चालन संयन्त्रमा ढिलाइसरकार सञ्चालनमा सहयोग गर्न सत्ता गठबन्धनका शीर्ष नेता सम्मिलित उच्चस्तरीय समिति गठन गर्ने नेताहरूले बताएका थिए। तर, मन्त्रालय भागबण्डासहित अरू लफडाका कारण संयन्त्र गठन हुन नसकेको नेताहरू बताउँछन्। अरू विषयमा सहमति भए संयन्त्र गठन पनि छिट्टै हुन्छ, देउवा निकट एक नेताले भने।"
अष्टलक्ष्मी शाक्यले माधव नेपाललाई भनिन्  फर्केर आउनुहोस्,"काठमाडौं : नेकपा एमालेका उपाध्यक्ष अष्टलक्ष्मी शाक्यले गुटबन्दीले नेकपा एमाले कमजोर हुँदै गएको बताएकी छन् । बिहीबार काठमाडौं जिल्लास्तरीय प्रशिक्षणमा उपाध्यक्ष शाक्यले एमाले रुपान्तरित हुन जरुरी रहेको बताएकी हुन् ।शाक्यले भनिन्,' एमाले रुपान्तरित हुन जरुरी छ, हुने कि नहुने ? उनले सिंगो नेकपा एमाले सुदृढ गर्न समीक्षा गर्नुपर्ने बताइन् । उनले भनिन्, हामी गुटबन्दीको सिकार भयौं । त्यसको अन्त्य गरौं । त्याग र बलिदानको फल हो एमाले । जनजन र मनमनमा एमाले छ । फुटको राजनीति होइन, जुटको राजनीति आवश्यक छ । उनले माधव नेपाललाई फर्केर पार्टीमा आउन आव्हान गरिन्। उनले भनिन् ,' माधव नेपाल कमरेड आन्दोलनमा होइन, फर्किनुहोस्। तपाईंको पनि पार्टीमा ठूलो योगदान छ।"
नेकपा एमालेलाई चौतर्फी आक्रण गरियो : गुरुङ,"स्याङ्जा : नेपाल कम्यूनिष्ट पार्टी (एमाले) केन्द्रीय कमिटी सचिव पृथ्वीसुब्बा गुरुङ्ले आफ्नो पार्टीलाई चौतर्फी आक्रमण भएको बताए। नेपाल कम्यूनिष्ट पार्टी (एमाले) जिल्ला कमिटी स्याङ्जाद्वारा आयोजित अगुवा कार्यकर्ता भेलालाई सम्बोधन गर्दे गुरुङ्ले सरकार, निर्वाचन आयोग र अदालतले समेत हाम्रा पार्टीको विपक्षमा काम गरेको आरोप लगाए। माधव नेपाललाई सोधीसोधी सरकारले अध्यादेश ल्याएर २० प्रतिशत पुर्याएर नेकपा एमाले फुटाउने काम गर्यो।, गण्डकी प्रदेशका पूर्वमुख्यमन्त्री समेत रहेका गुरुङ्ले भने, अबको स्थानीय निर्वाचनमा अत्याधिक बहुमतले बिजयी हुन्छौं। जनताको बहुदलीय जनवादको सिद्धान्त बोकेको पार्टी भएकाले युवाहरुको आकर्षण बढेको दावी गरे। यसैगरी नेकपा अर्का सचिव योगेश भट्टराईले नेकपा एमाले दुर्घटनामा परेको बताए। उनले भने, नेकपा एमाले सकिएको होइन, दुर्घटनामा परेको छ। फेरि एकता हुन्छ। ठूलो पार्टी बन्छ। पार्टीमा फुट आएपछि सबै कार्यकर्ताका मन रोएको उनले बताए। एकताका लागि पटक पटक प्रयास गरे पनि सफल हुन नसकेको उनले भने। यसपटक एकता जोगिएन। फेरि एकता हुन्छ। विभाजितबीच एकता भयो भने माओवादी पनि नजिकै छ। पूर्व मन्त्री समेत रहेका भट्टराईले थपे, दुई पार्टीको एकीकरणपछि प्रतिस्पर्धा भने कांग्रेससँग हो। कांग्रेस हाम्रो सहयात्री हो। तर, मुख्य प्रतिद्वन्दी पनि। ऊसँग कसरी जोगिने भन्ने कुरामा हामीले हेक्का राख्नुपर्छ। भेलामा केन्द्रीय सदस्य एवं पूर्वमन्त्री पदमा अर्याल, पूर्वमन्त्री खगराज अधिकारी, पोलिटब्यूरो सदस्य जगत विश्वकर्मा, केन्द्रीय सदस्य सीता सुन्दास, नेकपा एमाले स्याङ्जा अध्यक्ष सूर्यप्रसाद गैह्रे पारस, उपाध्यक्ष उदय श्रेष्ठ, सचिव सुधिरकुमार पौडेल लगायतले पार्टीका गतिविधीका बारेमा जानकारी गराउँदै नेकपा एसमा लागेका आफ्ना सहयात्रीलाई फर्केर आउन आग्रह गरे।"
गण्डकी प्रदेश सभामा सत्ता र प्रतिपक्षको भागबन्डा,पोखरा : सत्तारुढ दल नेपाली कांग्रेस र प्रमुख प्रतिपक्ष दल एमालेले गण्डकी प्रदेश सभाका संसदीय समितिमा भागबन्डा गरेका छन्। एमालेले नेतृत्व गरिरहेको विधायन समिति सभापतिबाट आफ्ना सांसदलाई राजीनामा गर्न लगाएको छ। उसले सार्वजनिक लेखा समितिको सभापतिमा आफ्ना अर्का सांसदलाई पठाएर विधायन समिति सभापति सत्तापक्ष सांसदलाई छाडेको हो। सार्वजनिक लेखा समितिको सभापति एमाले सांसद रोशनबहादुर गाहाथापा निर्वाचित भएका छन्। कांग्रेस सांसद विष्णुप्रसाद लामिछाने विधायन समितिको सभापति निर्वाचित भएका छन्। दुवै सांसद नवलपुरबाट निर्वाचित हुन्। दुवैलाई सभामुख नेत्रनाथ अधिकारीले बिहीबार सपथ गराए। दुवै समितिको सभापतिका लागि बुधबार दुबैजनाले उम्मेदवारी दिएका छन्। अरु कसैको उम्मेदवारी नपरेपछि उनीहरु सर्वसम्मत निर्वाचित भएका हुन्। सार्वजनिक लेखा समितिमा गाहाथापालाई सभापतिको प्रस्ताव कांग्रेसकी प्रमुख सचेतक ओमकला गौतम चालिसेले गरेकी थिइन्। समर्थन माओवादी प्रमुख सचेतक गायत्री गुरुङले गरेकी हुन्। विधायन समितिको सभापतिमा लामिछानेलाई सभापतिमा एमाले सांसद राजीव पहारीले प्रस्ताव गरेका हुन् भने जनमोर्चाकी पियारी थापाले समर्थन गरेकी थिइन्। यसअघि सार्वजनिक लेखा समिति सभापति कुमार खड्का थिए। उनी मन्त्री बनेपछि उनको सभापति पद स्वतः गएको हो। विधायन समितिमा एमाले सांसद मोहन रेग्मी सभापति थिए। उनले राजीनामा गरेका थिए। कांग्रेस सरकारमा भएको हुँदा उसले विधायन समितिको नेतृत्व चाहेको थियो। सार्वजनिक लेखा समिति भने प्रमुख प्रतिपक्षलाई दिने संसदीय परम्परा छ।
फेरि पार्टी फुटाउन किन ल्याउने माधव नेपाललाई: अध्यक्ष ओली,"काठमाडौँ: नेकपा एमालेका अध्यक्ष केपी शर्मा ओलीले माधव नेपाललाई एमालेमा कुनै स्थान नरहेको बताएका छन् । काठमाडौँ जील्लास्तरीय एमाले कार्यकर्ता प्रशिक्षणमा एमाले अध्यक्ष ओलीले यस्तो बताएका हुन् । प्रशिक्षण कार्यक्रममा उनले भने, पार्टीभित्रै भएका पार्टी विरोधी तत्वहरुलाई एमालेमा ठाँउ छैन । माधव कमरेड आउनुस् भन्ने गरेको पनि सुनेको छु । के उहाँलाई पार्टी फुटाउन फेरि ल्याउने ? यसअघि एमाले उपाध्यक्ष अष्टलक्ष्मी शाक्यले माधव नेपाललाई फेरि एमालेमै फर्कन आग्रह गरेकी थिइन् । अध्यक्ष ओलीले शाक्यलाई लक्षित गर्दै नेता नेपाललाई एमालेमा फर्काउनुको औचित्य नरहेको बताएका हुन् । माधव नेपाल एमालेमा छउन्जेल पार्टीमा गुटबन्दी वाहेक केही नभएको ओलीको भनाइ थियो । साथै पार्टी सरकारमा हुँदा माधव नेपाल केही नबोलेको तर रोस्ट्रममा उभिपछि गीत गाएको भन्दै अध्यक्ष ओलीले व्यंग्य गरेका थिए । यस्तै माधव नेपाल इगोले चल्ने नेता भएको उनको आरोप थियो । उहाँ छउन्जेल गुटबन्दी बाहेक केही भएन । माधव कमरेडले पार्टी सरकारमा हुँदा एक शब्द पनि बोलेनन् । जहिले पनि रोस्टममा उभिएपछि गीत गाए । कम्युनिस्टको दुईतिहाइ सरकार छ अनि डुंगा डुव्न लाग्यो रेउनले भने । नेता नेपाललाई लक्षित गर्दै उनले भने 'पार्टी सिध्याउन खोजिएको थियो । तर सचेत कार्यकर्ता पंक्ति जुरुक्कै उठेर पार्टी भत्काउन दिदैनौँ भनेर पार्टीको रक्षामा उभिएकाले पार्टी जहाँको त्यहीँ खडा छ ।"
"देउवा बिन्दास, ओली आक्रामक, माधवप्रचण्डउपेन्द्र बिलखबन्दमा","काठमाडौँ: शेरबहादुर देउवा प्रधानमन्त्री नियुक्त भएको दुई महिना भइसक्यो। देउवाले दुई महिनासम्म चार मन्त्री र एक राज्यमन्त्रीको भरमा शासन चलाइरहेका छन् । सत्तारोहण हुँदा आफ्नो पार्टी नेपाली कांग्रेसबाट दुई र माओवादी केन्द्रबाट दुई मन्त्री बनाएका देउवाले सत्ता गठबन्धनको सहमति बेगर नै स्वास्थ्य राज्यमन्त्रीमा उमेश श्रेष्ठलाई नियुक्त गरे । त्यसपछि भने प्रधानमन्त्री देउवाले सरकारलाई पूर्णता दिनेतर्फ खासै रुची देखाएका छैनन् । सरकारलाई पूर्णता दिनु भन्दा उनी एससीसी सम्झौता पारित गराउन अग्रसर देखिएका छन् । पछिल्लो समय एमसीसी उपाध्यक्ष फातिमा सुमारको नेपाल भ्रमणपछि पनि प्रधानमन्त्री देउवाले सरकार विस्तारमा खासै चासो देखाएका छैनन् । बरु उनी थप आलटाल गर्दैछन् । नेपाली कांग्रेस स्रोतका अनुसार देउवा यतिबेला पार्टीभित्र र सत्ता गठबन्धनमा समेत मन्त्रिपरिषद विस्तारलाई लिएर दबाव झेल्दैछन् । यसैले पनि प्रधानमन्त्री देउवा पछिल्लो समय सरकार भन्दा पार्टी महाधिवेशनमा बढी केन्द्रित छन् । त्यो त सरकारमै छँदा महाधिवेशन भएमा सजिलै नेतृत्वमा आउने आंकलन देउवाको छ । देउवा निकट कांग्रेसकै नेताहरु के भन्छन् भने आफू अनुकुल नहुने सत्तारुढ दलको सुझावलाई उनी बेवास्ता गरिरहेका छन् । यस रुपमा देउवा बिन्दासका साथ सरकार चलाइरहेका छन् । उनी आफ्नो विरोध, आलोचनाप्रति खासै ध्यान नै दिएका छैनन् । संसद चल्नु नचल्नुमा उनको कुनै चासो पनि देखिएको छैन । केही दिनअघि मात्रै संसद कहिले खुल्छ भनेर पत्रकारहरुले सोधेको प्रश्नमा 'केपी ओलीलाई सोध्नुपर्छ'भन्दै हल्का जवाफ दिएर देउवा पन्छिए । तर त्यसअघि नै उनले लिम्पियाधुरा, लिपुलेक, कालापानीका मुद्दालाई ओझेलमा पार्दै एकतर्फी रुपमा चीनसँगको सीमा विवादको विषय उठाएर कार्यदल समेत बनाए । जुन चीनतिर पठाइसकेका छन् । प्रतिपक्षी दलका नेता केपी शर्मा ओली भने सरकारको काम कारवाही र सत्ता गठबन्धप्रति आक्रमक रुपमा प्रस्तुत भएका छन् । ओलीले नै पछिल्लो समय संसद चल्न दिएका छैनन् । संसदमा प्रतिपक्षी भएको महसुश गराउन ओली खरो रुपमा उत्रिएका छन् । सभामुखको गतिविधि प्रति सबैभन्दा बढी आक्रामक रुपमा ओली र उनको पार्टीका सांसदहरु देखिएका छन् । यसवाहेक ओली पछिल्लो समय सत्ता गठबन्धनका नेता पुष्पकमल दाहाल, नेकपा एकीकृत समाजवादीका नेता माधवकुमार नेपाल र जसपाका अध्यक्ष उपेन्द्र यादवप्रति कडा रुप प्रस्तुत भइरहेका छन् । सरकार तथा सत्ता गठबन्धनविरुद्ध ओली देश दौहाडामै छन् । गृह जिल्ला झापादेखि बुटवलसम्म पुगेर उनले पार्टीका कार्यकर्ताहरुलाई सम्बोधन गरिरहेका छन् । उता सत्ता गठबन्धनका नेता दाहाल, नेपाल र यादव भने बिलबन्दमै छन् । सरकारमा जान हतारहतारमा निर्वाचन आयोग पुगेर नयाँ पार्टी नै गठन गरेका नेता नेपाल र यादवलाई त पार्टीभित्र सन्तुलन मिलाउनै मुस्किल छ। मन्त्री बनाउन उनीहरुले दलभित्रै किचलोको सामना गर्नुपरेको छ । अर्कातिर आफूले विरोध गरिरहेको एमसीसी संसदबाट जसरी पनि पास गराउनुपर्ने अवस्थामा प्रधानमन्त्री देउवा छन् । एमसीसीकै विषयमा तत्कालीन नेकपामा विवाद चुल्याएका दाहाल र नेपाललाई अहिले त्यही मुद्दा घाँडो बनेको छ । प्रधानमन्त्री देउवा त ओली भन्दा खरो रुपमा एमसीसीको पक्षमा उभिका छन् । उनी नै प्रधानमन्त्री भएको बेला एमसीसीको सम्झौता भएको थियो । अनौठो पक्ष तके भने दाहाल र नेपालकै बलमा प्रधानमन्त्री बनेका देउवा अहिले उनीहरुकै सुझाव मान्न तयार देखिएका छैनन् । दाहाल र नेपाल भने सार्वजनिक रुपमा देउवाको आलोचना गर्न पनि सकिरहेका छैनन् । यसरी वर्तमान सरकारको दुई महिने गतिविधि सन्तोजनक देखिएको छैन । देउवा आफ्नै सुरतालमा सरकार सञ्चालन गरिरहेका छन् । एमसीसीकै सन्दर्भमा दाहाल र नेपालले संशोधनपछि मात्र पास गर्ने बताइरहँदा प्रधानमन्त्री देउवा एमसीसी जसरी पनि पास गराउनुपर्ने कुरालाई प्राथमिकतामा राखेका छन् । यवाहेक देउवाले नेकपा एमाले फुटाउन जुन तरिकाले राजनीतिक दलसम्बन्धी अध्यादेश ल्याए । त्यही अध्यादेश उपेन्द्र यादवका लागि अभिषाप सावित हुने देखिएको छ । जसपा फुटेर लोसपा बनिक्दा अझै सोही अध्यादेशमा टेकेर जसपा फुटाउने धम्की आइरहेको छ । मन्त्री नबनाए पार्टी नै फुटाउने धम्की आइरहेको स्वयं यादवले खुलासा गरिसकेका छन् । उनले यो अध्यादेश निस्क्रिय बनाउन देउवालाई नै दबाव दिएका थिए । तर माधव नेपालको पार्टी नेकपा एसको विरुद्ध एमाले सर्वोच्च अदालतमा मुद्दा किनारा नलागेकाले यसको फैसला नभएसम्म अध्यादेश निस्क्रिय बनाउन नेपालले नमानेपछि यादव थप संकटमा छन् । उता दाहालले पनि मन्त्री बनाउन ४९ जना सांसदबाटै दबाव आएको कुरा भनिरहेका छन् । यैले पनि दाहाल माओवादी केन्द्रको विघटनकै चेतावनी पटक पटक दिँदैआएका छन् । बदलिँदो राजनीतिक समीकरणका बीच मन्त्री मोह र आन्तरिक विवादका कारण दाहाल, नेपाल र यादव थप संकटको सामना गर्दैछन् ।"
"प्रचण्डलाई ठूलो पार्टी पचेन, आफ्नो गुट लिएर अलग भए: केपी ओली","काठमाडौँ: नेकपा एमालेका अध्यक्ष केपी शर्मा ओलीले माओवादी केन्द्रमा रहेका कार्यकर्ताहरुलाई एकीकृत पार्टीमा फर्किन आह्वान गरेका छन् । उनले माओवादी केन्द्र नाम मात्रैको रहेको भन्दै एकीकृत पार्टीमा प्रवेश गर्न आह्वान गरे । उनले भने, त्यो माओवादी केन्द्र होइन प्रचण्ड गुट हो । नाम पाउनु बेग्लै कुरा हो । एकीकृत पार्टीमा आउनुस् । माओवादी केन्द्रका साथीहरु देशव्यापी रुपमा हामीसँग हुनुहुन्छ । उहाँका देखाउने २ ४ जना मात्रै साथीहरु हुनुहुन्छ उनले भने, प्रचण्डको साथमा जो जो हुनुहुन्छ एकीकृत पार्टीमा फर्कन आग्रह गर्छु । व्यक्तिका पछि होइन आन्दोलन र बिचारको पछि लाग्नूस् । महान कामको पछि लाग्नूस् । उनले प्रचण्डलाई उडेको जहाज बिस्तारै बिलाउँदै दृष्यबाट हटेजस्तै देखिने दृश्यको रुपमा संज्ञा दिए । उनले भने, प्रचण्डले आफ्नो गुट लिएर अलग भए । उनलाई ठूलो पार्टी पचेन । सानो प्रचण्ड गुट चाहियो उनलाई । एमालेका कारण संसद बैठक अवरद्ध भएको टिप्पणी आइरहँदा नेता ओलीले आफ्नो पार्टीले संसद अवरोध नगरेको भन्दै सरकारकै कारण बजेट पास नभएको बताए । उनले भने, भूमि आयोग आफ्नो मान्छेलाई जागिर खुवाउन बनाइयो । सुकुम्बासीको हकहितमा होइन । माधव नेपाल प्रचण्डप्रति लक्षित गर्दै ओलीले भने, अबको चुनावमा जाँदा उनीहरु हुक्काँ हुक्काँ गर्दै जान्छन् अनि चुनाव सकिएपछि स्वाँ स्वाँ गर्छन् । तर नेकपा एमाले मर्यादाका सीमाभित्र रहेर विरोधका कार्यक्रम गर्ने उनको भनाइ थियो । जनतालाई उत्तेजित नबनाऔं । शान्तिपूर्ण आन्दोलन गर्न दिऔं ।"
सत्ता गठबन्धन अवसरवादी र अनैतिकः महासचिव पोखरेल,काठमाडौँ: एमालेका महासचिव ईश्वर पोखरेलले वर्तमान गठबन्धन अवसरवादी र अनैतिक रहेको बताएका छन् । सत्ता गठबन्धनप्रति लक्षित गर्दै नेता पोखरेलले यो गठबन्धन सिद्धान्त नभएर स्वार्थबाट प्रेरित भएको बताए । साथै आगामी चुनाव एमालेले नै जित्ने र जनतासँगको सम्बन्धलाई अज गाढा बनाउने उनको भनाइ थियो । यस्तै नेकपा एमालेले संविधानको सर्वोच्चता र विधिको शासनलाई मान्ने उनले बताए । साथै आफुहरु १० बुँदे सहमति कार्यान्वयन गर्न प्रतिवद्ध रहेको नेता श्रेष्ठको भनाइ छ । नेकपा एमालेको काठमाडौं जील्लास्तरीय प्रशिक्षणमा नेता पोखेलले यस्तो बताएका हुन् । नेता पोखरेलले भनेका छन् पार्टीभित्रको एकतालाई मजबुतका साथ १० बुँदे सहमति स्वीकारिको हो । त्यहाँ उल्लेख गरिएका सुझाव कार्यान्वयन गर्न प्रतिवद्ध छौँ । नेता पोखरेलले अब एमालेले समृद्ध नेपाल सुखी नेपाली बनाउने अभियानलाई सार्थक बनाउने बताएका थिए । पार्टीभित्रको एकता सुदृढीकरणलाई ध्यान दिनुपर्छ । एकता बोलीमा मात्रै होइन सांगठनिक जीवनमा लागु गरौँ । यसको प्रमुख शर्त भनेको पार्टीको पक्षमा दृढतापुर्वक उभिन्छौँ कि उभिन्नौँ भन्ने हो उनले भने ।
चुनाव घोषणा गरे हुन्छ एमाले सामना गर्न तयार छ : पोखरेल,"काठमाडौं : पूर्व मुख्यमन्त्री एवम् एमाले नेता शंकर पोखरेलले गठबन्धनले संसद र सरकारको हुर्मत दुई महिनामै लिइसकेको टिप्पणी गरेका छन्। बिहीबार ट्वीटरमार्फत उनले गठबन्धन बनाएर एमाले सिध्याउछौँ भन्नेहरुले चुनाव घोषणा गरे हुने धारणा राखेका छन्। उनले एमाले त्यसलाई सामना गर्न तयार छ। गठबन्धन बनाएर एमाले सिध्याउछौँ भन्नेहरुले चुनाव घोषणा गरे हुन्छ एमाले त्यसलाई सामना गर्न तयार छ। उनले भनेका छन्,संसद र सरकारको हुर्मत त दुई महिनामै लिसक्यो गठबन्धन सरकारले। संसदको विघटन चुनावका भएको बताउँदै पोखरेलले संसदीय लोकतन्त्रको अन्त्यका लागि नभएको स्पष्ट पारेका छन्। उनले लेखेका छन्,संसद विघटन गर्नेहरु संसदमा जानु हुँदैन भन्नेहरु पनि छन्। तर संसदको विघटन चुनावका लागि थियो, संसदीय लोकतन्त्रको अन्त्यका लागि होइन। उनले परमादेशी गठबन्धन सरकार सत्तास्वार्थमा लिप्त भएकाले मुलुकमा 'बजेट होलिडे'को संकट निम्तिएको होस गर्न नसकेको भन्दै व्यङ्य गरेका छन्।"
निरन्तर संसद अवरोधको सिकारमा अध्यादेश,"काठमाडौं : सत्ता पक्ष र प्रतिपक्षबीचको टकरावले संसदमा महत्वपूर्ण अध्यादेशहरु निष्क्रिय भएका छन्। योसँगै कानुनी शून्यताको स्थिति पैदा भएको कानुनका जानकारहरु बताउँछन्। बजेटसम्बन्धी अध्यादेश प्रतिस्थापन विधेयक संसदमा विचाराधीन अवस्थामा छ भने १० वटा अध्यादेश संविधानअनुसार निष्क्रिय भएका हुन्। अध्यादेश आएपछि संसद्को पहिलो बैठक साउन ३ मा बसेको थियो। संविधानको धारा ११४ मा दुवै सदन बसेको ६० दिनपछि स्वतह अध्यादेश खारेज हुने व्यवस्था छ। यसरी हेर्दा संसदको पहिलो बैठक बसेको ६० दिन नाघेको छ। संविधानको धारा ११४ मा भनिएको छ, संघीय संसदको दुवै सदन अधिवेशन चलिरहेको अवस्थामा बाहेक अन्य अवस्थामा तत्काल केहि गर्न आवश्यक परेमा मन्त्रीपरिषद्को सिफारिसमा राष्ट्रपतिले अध्यादेश जारी गर्न सक्नेछ। जसकारण कोभिड १९ संकट व्यवस्थापन अध्यादेश, तेजाव तथा अन्य घातक रासायनिक पदार्थ (नियमन) अध्यादेशलगायत १० महत्वपूर्ण अध्यादेश निष्क्रिय भएका छन्। वरिष्ठ अधिवक्ता दिनेश त्रीपाठीले अध्यादेश निष्क्रिय हुँदा कानुनी शून्यताको स्थिती पैदा भएको बताए। उनले भने, स्वास्थ्यलगायत महत्वपूर्ण अध्यादेशहरु निष्कृय भए। तत्कालिन प्रधानमन्त्री केपीशर्मा ओली आफैले ल्याएका अध्यादेशहरु निष्क्रिय हुनुहुन्थेन। संसदनै चल्न नदिनु भनेको गैरजिम्मेवारपन हो। अब संसद सूचारु भएर कानुन पास हुन पनि समय लाग्ने भएकाले सांसदहरु जिम्मेवार हुनुपर्ने उनले बताए। प्रमुख प्रतिपक्षी दल एमालेले संसद अवरुद्ध गर्दै आएको छ। सभामुख अग्नी प्रसाद सापकोटाले दलविभाजनमा भूमिका खेलेको र आफूहरुले कारबाही गरेका १४ सांसद सन्दर्भमा सूचना लुकाएको भन्दै एमालेले सदन अवरुद्ध गर्दै आएको छ। वरिष्ठ अधिवक्ता त्रिपाठीले विचाराधीन मुद्धामा संसद अवरुद्ध गर्न नहुने बताउँछन् । उनले भने, दलविभाजनसँग जोडिएको मुद्दा सर्वोच्च अदालतमा विचाराधीन छ। विचाराधिनमुद्धामा हाउस अवरुद्ध गर्नु अलोकतान्त्रिक व्यवहार हो। सरकारले ल्याएका अध्यादेशमध्ये नागरिकतासम्बन्धी अध्यादेश अदालतले कार्यान्वयनमा रोक लगाएको छ। संवैधानिक परिषद्सम्बन्धी अध्यादेश वर्तमान सरकारले खारेज गरेको छ। विनियोजन विधेयक पारित नहुँदा प्रधानमन्त्री, सांसददेखि कर्मचारीको तलब पनि रोक्का भएको छ। विधेयक पास नहुँदासम्म सरकारी खर्च गर्ने बाटो समेत बन्द भएको हो। कुन कुन अध्यादेश निष्कृय भए ? औषधि (तेस्रो संसोधन) अध्यादेश तेजाव तथा अन्य घातक रासायनिक पदार्थ(नियमन)अध्यादेश यौन हिंसाविरुद्धका केही ऐनलाई संशोधन गर्ने अध्यादेश कोभिड १९ संकट व्यवस्थापन अध्यादेश स्वास्थ्यकर्मी तथा स्वास्थ्य संस्थाको सुरक्षासम्बन्धी (पहिलो संशोधन) अध्यादेश रेल्वे अध्यादेश नेपाल प्रहरी र प्रदेश प्रहरी (कार्य संचालन,सुपरीवेक्षणर समन्वय,पहिलो संशोधन) अध्यादेश फौजदारी कसुर तथा फौजदारी कार्यविधि सम्बन्धी केहि ऐन संशोधन गर्ने अध्यादेश सामाजिक सुरक्षा (पहिलो संशोधन) अध्यादेश शपथसम्बन्धी अध्यादेश"
सैनिक कूटनीतिलाई प्राथमिकता दिने प्रधानसेनापति शर्माको सङ्केत,"काठमाडौं : प्रत्येक राष्ट्रका निम्ति परराष्ट्र नीति जति महत्व हुन्छ, सैनिक र आर्थिक कूटनीति पनि त्यतिकै महत्व रहन्छ भन्ने अग्रजको मार्गचित्र र पदचापको अनुशरण गर्दै प्रधानसेनापति प्रभुराम शर्माबाट पनि सैनिक कूटनीतिलाई उच्च प्राथमिकता दिने स्पष्ट सङ्केत देखिएको छ। प्रधानसेनापति शर्मा भने, विश्व शान्ति स्थापना कार्यमा शान्ति सैनिकको तैनाथीका क्रममा छिमेकी राष्ट्रका सेनासँगको सम्बन्ध र सहकार्यबाट मुलुकको छवी निर्माणमा ठूलो योगदान मिलेको छ।मुलुकको परराष्ट्र नीतिलाई सहयोग र सफल तुल्याउन तथा सुरक्षा सम्बन्ध र आपसी विश्वास कायम गर्न सैनिक कूटनीतिले महत्वपूणर् भूमिका खेल्दै आएको छ। सोही सन्दर्भमा विश्वका कतिपय राष्ट्रले परराष्ट्रनीतिअनुरुप आवश्यकता र क्षमताका आधारमा एकअर्का मुलुकमा सैनिक सहचारी पठाउने पुरानै प्रचलन रही आएको छ। नेपालको सैनिक कूटनीति निकै प्रभावकारी रहेको पुष्ट्याई विगतको नाकाबन्दी अन्त्य गर्ने सवालमा मात्र नभई कोभिड१९ सङ्क्रमण रोकथाम प्रतिकार्यमा विदेशी सैनिकबाट ठूलो परिमाणमा स्वास्थ्य सामग्री सहयोग प्राप्त भएको घटनाले पुष्टि गरेको छ। सैनिक कूटनीतिक परराष्ट्र नीतिकै एक हिस्सा पूर्वउपरथी हिमालय थापाले सैनिक कूटनीतिक राज्यको परराष्ट्र नीतिकै एक हिस्सा भएकाले सैनिक कूटनीतिलाई चुस्त तुल्याउँदै विस्तार गर्न आवश्यक रहेको सुझाव दिए। उनले भने, राष्ट्रिय सुरक्षा नीति र परराष्ट्र नीतिको निचोडका रुपमा रहेको सैनिक कूटनीति मुलुकको हित प्रवद्र्धन गर्ने ठूलो अस्त्र हो, यसमा छिमेकी मुलुक धेरै अघि छन्, राम्रो अभ्यास गर्न सकिएमा धेरै फाइदा लिन सकिन्छ, राजनीतिबाट उत्पन्न समस्या निधान गर्न पनि ठूलो योगदान पुर्याउन सक्छ। तटस्थ र अराजनीतिक सङ्गठन भएकाले सेनाप्रति छिमेकीबाट पनि सोहीअनुरुपको सम्मान प्राप्त भइरहेको छ। मुलुकको राष्ट्रिय सुरक्षा मातहत रहने सैनिक कूटनीतिको असल अभ्यासमा अमेरिका, चीन र भारतलगायतका मुलुक अगाडि छन्। राष्ट्रिय सुरक्षा र राष्ट्रिय प्रतीरक्षा नीतिले परराष्ट्र नीतिलाई सफल तुल्याउन आर्थिक र सैनिक कूटनीतिलाई आत्मसात् गरेको छ। सैनिक कूटनीति विस्तारका क्रममा नेपालले भारत, चीन, बङ्गलादेश, पाकिस्तान, बेलायत र अमेरिकामा सैनिक सहचरी पठाउँदै आएको छ। त्यहाँ खटिई जाने सैनिक सहचारीले सङ्गठनलाई मात्र होइन, राष्ट्रकै सम्बन्ध विस्तारमै महत्वपूणर् योगदान पुर्याउँदै आएका छन्। मुलुकको स्वतन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय एकता रक्षाका लागि संविधानप्रति प्रतिबद्ध समावेशी नेपाली सेना मुलुकको प्रमुख सुरक्षा अङ्ग हो। नेपालको अन्तर्राष्ट्रिय सम्बन्ध र साझेदारी बढाउन सेनाको ठूलो योगदान छ। संयुक्त राष्ट्र सङ्घको आह्वानमा विश्वका द्वन्द्वग्रस्त मुलुकमा स्थापना भएका शान्ति मिसनमा धेरै सैनिक पठाउने सूचीमा नेपाल दोस्रो स्थानमा छ। हालसम्म एक लाख ३५ हजार ३९९ नेपाली शान्ति सैनिकले ४३ वटा मिसनमा रही १०० भन्दा बढी मुलुकका सेनासँग सहकार्यका साथ सम्बन्ध विस्तारमा असरदार योगदान पुर्याएका छन्। अहिले विश्वका १२ स्थानमा तैनाथ मिसनमा १८१ महिलासहित पाँच हजार १६९ नेपाली सैनिकबाट सैनिक कूटनीति विस्तारमा सघाउ पुगिरहेको छ। विश्वका जुनसुकै मुलुकमा हुने तालिम, अध्ययन, कार्यशाला र विपद् व्यवस्थापनसम्बन्धी सैनिक अभ्यासले सम्बन्ध प्रगाढ तुल्याउन बल पुर्याएको छ। यसैबीच राजनीतिक वातावरण तरल रहेकै अवस्थामा केही समयअघि भएको भारतीय सेनाध्यक्ष जनरल नरवणेको नेपाल भ्रमणलाई पनि सफल सैनिक कूटनीतिरुपमा हेरिएको छ। नेपालभारतबीच एकअर्का मुलुकका सैनिक प्रमुखलाई मानार्थ महारथी को दज्र्यानी प्रदान गर्ने विश्वमै अनुपम उदाहरणले दुई देशबीचको सैनिक कूटनीतिलाई बलियो तुल्याएको छ। विशेष महत्व दिनुलाई अर्थपूणर्रुपमा हेर्न सकिन्छ सेनाको आधुनिकीकरणको लागि छिमेकी मुलुकको सहयोग महत्वपूर्ण रहेको यथार्थबीच भर्खरै नेतृत्व सम्हालेका प्रधानसेनापति शर्माले आफ्नो कार्यकाल प्रारम्भको पहिलो सम्बोधनमै सैनिक कूटनीतिलाई विशेष महत्व दिनुलाई अर्थपूणर्रुपमा हेरिएको छ। सो अवसरमा प्रधानसेनापति शर्माले अन्तर्राष्ट्रिय, क्षेत्रीय र राष्ट्रिय सुरक्षा वातावरणसमेत अनिश्चित, अस्थिर, तरल तथा जटिल भएको परिपेक्ष्यमा देखापरेका चुनौती समाधान गर्न मजबुत र असरदार सैनिक कूटनीतिमार्फत विशेष पहलको खाँचो औँल्याए। नेपालस्थित र गैरआवासीय सैनिक सहचारीले गरेका कार्यको कदर गर्दै सहयोगका लागि कृतज्ञतासमेत ज्ञापन गरे। भारतीय सैनिकद्वारा आयोजित सम्मेलनमा पूर्वप्रधानसेनापतिको सहभागितालाई पनि दुई देशबीचको सम्बन्ध सुधारको एउटा कडिका रुपमा हेरिएको छ। कोभिड१९ सङ्क्रमणका कारण रोकिएको नेपाली र भारतीय सैनिक सम्मिलित संयुक्त अभ्यास सूर्य किरण, अमेरिकी सेनासँग सञ्चालन गरिँदैआएको विपद् व्यवस्थापन अनुभव आदानप्रदान तथा चीनसँगको संयुक्त अभ्यासले पनि सम्बन्ध थप प्रगाढ तुल्याउन र सहयोग जुटाउन मद्दत पुगेको छ। सेनाको मात्र होइन, राष्ट्रकै हितका लागि हो पूर्वउपरथी जगदिशचन्द्र पोखरेल भने, विश्वमै अहिले सैनिक कूटनीतिको महत्व बढेको छ, यो मुलुकको परराष्ट्र नीति र सिद्धान्तभित्र रही चल्ने विषय हो, सेनाको मात्र होइन, राष्ट्रकै हितका लागि हो। सैनिक कूटनीति परराष्ट्र नीतिकै मातहतको अङ्ग भएको जनाउँदै उनले भने, प्रधानसेनापतिसँग शान्ति मिसन खटिएर काम गरेको, बङ्गलादेशमा सैनिक सहचारीमा खारिएको अनुभवले पनि सैनिक कूटनीतिलाई प्राथमिकताका साथ अघि बढाउन प्रयास गर्नु स्वभाविक हो। भक्तपुरको खरिपाटी होस् वा शिवपुरीस्थित आर्मी कमाण्ड कलेजमा हरेक वर्ष भारत, चीन, अमेरिका, पाकिस्तान, कोरिया, बेलायतलगायतका देशबाट सैनिक अधिकृत अध्ययन र तालिममा सहभागीले पनि सैनिक कूटनीतिमा प्रवद्र्धनमा सहयोग पुर्याएको छ। नेपालबाट पनि भारत, चीन, बङ्गलादेश, बेलायत, अमेरिका, पाकिस्तानलगायतका मुलुकमा अध्ययन तथा तालिममा जाने सैनिक सङ्ख्या ठूलो छ। यस्ता तालिम र प्रशिक्षणले तत् तत् देशसँग सैनिक कूटनीति विस्तारमा समेत ठूलो योगदान पुग्दैआएको छ। संयुक्त राष्ट्र सङ्घको शान्ति मिसनअन्तर्गत पूर्वी टिमोरमा गुल्म र कङ्गोमा गणको अन्तर्राष्ट्रिय कमाण्ड गरेका महारथी शर्मा बङ्गलादेशमा सैनिक सहचारीको तीन वर्षे कार्यकाल सफलतापूर्वक सम्पन्न गरेका थिए। प्रधानसेनापति शर्मा भने, सन्तुलित ढङ्गबाट अघि बढाउन खोजेको सैनिक कूटनीति अभ्यासले राम्रो प्रतिफल दिएको छ, भविष्यमा पनि सेनाको क्षमता अभिवृद्धि र मुलुकको वैदेशिक नीतिमा नै टेवा पुर्याउन सक्नेमा आशावादी हुन सकिन्छ।"
"न गठ, न बन्धन","काठमाडौं : नेपाली बृहत् शब्दकोशले गठ शब्दलाई यसरी अर्थ्याएको छ एकै ठाउँमा एकै उद्देश्यले हुने धेरै जनाको बटुलो, जम्मा, भेला। मतो वा सल्लाह मिलेका मानिसहरूको समूह। बन्धनको अर्थ छ, बाँध्ने काम। र, सिंगो गठबन्धन शब्दको अर्थ हुन्छ, कुनै कामकुराका लागि एक भएर मिल्ने काम; परस्परको मिलोमतो। कुनै स्वार्थसिद्धिका लागि गरिने आपसी साँठगाँठ। कांग्रेस सभापति शेरबहादुर देउवा नेतृत्वमा गठबन्धन सरकार बनेको दुई महिना बित्यो। तर, अझैसम्म यसमा न गठबन्धनको स्वरूप देखिएको छ, न चरित्र नै। उल्टै बरु गठबन्धनमा सहभागी दलहरूबीच खटपट बढेको छ। अध्यादेश गलपासोसंसद् छलेर ल्याइएको राजनीतिक दलसम्बन्धी अध्यादेश नै सत्ता गठबन्धनको गलपासो बनेको छ। प्रधानमन्त्रीमा शेरबहादुर देउवाका पक्षमा बहुमत पुर्याउन ल्याइएको अध्यादेशले अहिले गठबन्धनका दलमा हलचल पैदा गरेको छ। अध्यादेश फिर्ता लिन गठबन्धन भित्रैबाट देउवामाथि चर्को दबाब छ। तर, देउवाले निर्णय नगर्दा मन्त्रिपरिषद् विस्तार र उच्चस्तरीय संयन्त्र गठनलगायत काम रोकिएको नेताहरू बताउँछन्। अध्यादेश फिर्ता नभएसम्म मन्त्रिपरिषद् विस्तार हुँदैन । प्रधानमन्त्रीज्यू अध्यादेश खारेज गर्छु, भन्नुहुन्छ । तर, खै, अहिलेसम्म किन नगर्नुभएको हो उपेन्द्र यादव, अध्यक्ष, जसपा अध्यादेश फिर्ता नहुँदा सत्ता गठबन्धनमा खाडल देखिएको हो, जसपा अध्यक्ष उपेन्द्र यादवले अन्नपूर्णसँग भने, अध्यादेश फिर्ता नभएसम्म मन्त्रिपरिषद् विस्तार हुँदैन। संसदीय दल वा केन्द्रीय समितिका २० प्रतिशत सदस्यले अलग्गै दल दर्ता गर्न पाउने अध्यादेशको प्रावधानले सत्ता गठबन्धनका दल झस्केका हुन्। गठबन्धनको साझेदार जसपाले उक्त अध्यादेश फिर्ता नलिई मन्त्रालय भागबण्डा र मन्त्रिपरिषद् गठन नगर्न देउवामाथि दबाब दिएको छ। अध्यादेशलाई खारेज नगरी मन्त्रिपरिषद् विस्तार गर्दा मन्त्रीमा नअटेका सांसदहरूले पार्टी फुटाउन सक्ने जसपाको बुझाई छ। हामीसँग त प्रधानमन्त्रीज्यू अध्यादेश खारेज गर्छु, भन्नुहुन्छ। तर, खै, अहिलेसम्म किन नगर्नुभएको हो ? यादवले आश्चर्य व्यक्त गरे। सर्वोच्चको परमादेशबाट प्रधानमन्त्रीमा नियुक्त देउवाले सरकारका पक्षमा बहुमत जुटाउन भदौ २ मा अध्यादेश जारी गरेका थिए। साउन ३२ मा हठात संसद् अधिवेशन अन्त्य गरेर देउवाले अध्यादेश ल्याएका थिए। अध्यादेशमा टेकेर एमाले र जसपा विभाजन भएका थिए। एमालेबाट विभाजन भएर माधव नेपाल नेतृत्वमा बनेको नेकपा (एकीकृत) ले देउवालाई साथ दिएपछि सत्ता गठबन्धनलाई सुविधाजनक बहुमत पुगेको थियो। जसपाले त्यही अध्यादेश फिर्तालाई शर्त बनाएपछि देउवा प्रधानमन्त्री बनेको दुई महिनामा पनि सरकार विस्तार हुन सकेको छैन। अध्यादेश कायमै राखेर अघि बढे कांग्रेसमा पनि समस्या आउने जसपा अध्यक्ष यादवले बताए। दुई महिना नपुग्दै सत्तासीन दलभित्र न गठ, न बन्धन को अवस्था आइसकेको विश्लेषण गर्न थालिएको छ। साउन २४ मा गठबन्धन सरकारको साझा कार्यक्रम सार्वजनिक गरिएको थियो। तर, सरकार विस्तार र कार्यान्वयनको विश्वासिलो आधार नबन्दा उक्त कार्यक्रम नै अलपत्र परेको छ। हाम्रो पार्टीका कारण केही पनि समस्या भएको छैन, एकीकृत समाजवादीका नेता विरोध खतिवडाले भने। भदौ १० गते मात्र आफ्नो पार्टीले दलको मान्यता पाएको उल्लेख गर्दै खतिवडाले भने, त्यसैले हाम्रो तर्फबाट गणना गर्दा सरकारले पूर्णता नपाएको जम्मा १९ दिन हो। कांग्रेस महामन्त्री पूर्णबहादुर खड्का भने गठबन्धनमा कुनै खटपट नरहेको दाबी गर्छन्। सहमति गर्दैछौं, खड्काले भने, केही दिनमै सरकारले पूर्णता पाउँछ। सीमा समिति सुटुक्कचीनसँगको सीमा विवाद अध्ययन गर्न सरकारले भदौ १६ मा समिति गठन गरेपछि गठबन्धनमा खटपट सुरु भएको नेताहरू बताउँछन्। समिति गठनको निर्णयले उत्तरी छिमेकी चीन असन्तुष्ट बनेको भन्दै माओवादी अध्यक्ष पुष्पकमल दाहाल र नेकपा (एकीकृत समाजवादी)का अध्यक्ष माधव नेपालले प्रधानमन्त्री देउवासँग असन्तुष्टि जनाएका थिए। दाहालले चीनसँग सीमा विवाद भएको भनिएको हुम्लाको नाम्खा गाउँपालिका अध्यक्षलाई काठमाडौं बोलाएर सीमाबारे जानकारी पनि लिइसकेका छन्। स्रोतका अनुसार दाहाल यस विषयलाई लिएर देउवासँग असन्तुष्ट बनेका छन्। एमसीसीमा प्रष्टै दुई धारअमेरिकी परियोजना मिलेनियम च्यालेञ्ज कर्पोरेसन (एमसीसी) संसद्बाट पारित गर्ने कि नगर्ने भन्नेमा पनि सत्ता गठबन्धनमा एकमत छैन। एमसीसी उपाध्यक्ष नेपाल भ्रमणमा आएर छिटो निर्णय गर्न आग्रह गरेपछि गठबन्धन दबाबमा परेको हो। माओवादी अध्यक्ष दाहालले एमसीसी पारित हुन नसक्ने धारणा सार्वजनिक गरेका छन् भने एकीकृत समाजवादी अध्यक्ष नेपालले भने राष्ट्रिय सहमति भए मात्र एमसीसी अनुमोदन हुने धारणा राखेका छन्। तर, प्रधानमन्त्री देउवाले भने एमसीसी अमेरिकी सहयोग भएकाले संसद्बाट अनुमोदन गर्नुपर्ने धारणा राखिसकेका छन्। पार्टी संसदीय दलको बैठकमा देउवाले एमसीसी छिटो पारित गर्नुपर्ने बताएका थिए। दलका आन्तरिक लफडा गठबन्धन दलभित्र मन्त्रीका आकांक्षीको संख्या धेरै भएको र मालदार मन्त्रालयमाथि सबैका आँखा परेका कारण पनि खटपट बढेको नेताहरू बताउँछन्। प्रधानमन्त्री देउवाले गठबन्धनका दलसँग मन्त्रीको नाम माग गरिसकेका छन्। तर, उनीहरूले मन्त्रालयको नाम र संख्याको भागबण्डापछि मात्र मन्त्रीका लागि नाम दिने अडान राखेका छन्। माओवादी र कांग्रेसले महत्वपूर्ण मन्त्रालय ओगटिसकेकाले त्यसपछिका प्रभावशाली मन्त्रालय पाउनुपर्नेमा जसपा र एकीकृत समाजवादीले देउवासँग अडान राखेका छन्। माओवादी केन्द्रका अध्यक्ष दाहालले त आफ्नो पार्टीका ४९ जनै सांसदले मन्त्रीका लागि दबाब दिएको धारणा सार्वजनिक नै गरेका थिए। सरकार सञ्चालन संयन्त्रमा ढिलाइसरकार सञ्चालनमा सहयोग गर्न सत्ता गठबन्धनका शीर्ष नेता सम्मिलित उच्चस्तरीय समिति गठन गर्ने नेताहरूले बताएका थिए। तर, मन्त्रालय भागबण्डासहित अरू लफडाका कारण संयन्त्र गठन हुन नसकेको नेताहरू बताउँछन्। अरू विषयमा सहमति भए संयन्त्र गठन पनि छिट्टै हुन्छ, देउवा निकट एक नेताले भने।"
लगानीयोग्य परियोजना उत्पादनमूलक क्षेत्रमा केन्द्रित गर्नुपर्छ : अर्थमन्त्री,"काठमाडौं : कर्मचारी सञ्चय कोषले लगानीयोग्य परियोजनाहरु उत्पादनमूलक क्षेत्रमा केन्द्रित गर्नुपर्ने अर्थमन्त्री जनार्दन शर्माले बताएका छन्। कोषको ६० औं बार्षिकोत्सव समारोहको भर्चुअल रुपमा उद्घाटन गर्दै शर्माले लगानीले रोजगारी सिर्जना गर्ने बताएका हुन्। सञ्चयकर्ताहरुको पैसालाई कोषले उत्पादनमूलक क्षेत्रमा लगाउनुपर्छ जसले राष्ट्रिय पुँजी निर्माणमा सहयोग पुर्याउँछ। उनले भने, उत्पादन क्षेत्रमा गरिएको लगानीले रोजगारी सिर्जना गर्छ र व्यापार घाटा कम गर्न सहयोग गर्छ। उनले सञ्चयकर्ताहरुको बोनस रकमलाई समेत उत्पादनमूलक क्षेत्रमा लगानी गर्ने व्यवस्था मिलाएर लाभको दायरा विस्तार गर्नुपर्नेमा जोड दिए। मन्त्री शर्माले कोषले संस्थागत सुशासनमा ध्यान दिनुपर्ने र कार्यप्रणालीलाई अझै प्रविधिमैत्री बनाई सञ्चयकर्ताहरुको लागि सहज वातावरण सिर्जना गर्नुपर्ने धारणा व्यक्त गरे। सञ्चय कोषको कुल लगानी आर्थिक वर्ष २०७७७८ सम्म ४ खर्ब ३६ अर्ब ५४ करोड पुगेको छ। हाल सञ्चय कोषमा ३ खर्ब ९८ अर्ब ६ करोड रुपैयाँ मौज्दात छ। निवृत्तभरण कोषमा १ अर्ब ५८ करोड छ। कोषको दायित्व ४ अर्ब ६७ करोड रहेको छ। सामाजिक सुरक्षा योजनाअन्तर्गत कोषले सञ्चयकर्ताहरुको लागि ७ हजार ५ सयका दरले २ पटकसम्म प्रसुति खर्च उपलब्ध गराउँछ। यस्तै सञ्चयकर्ताको सेवाकालमा दुर्घटनामा परी मृत्यु वा पूर्ण अङ्गभङ्ग भएमा रु २ लाख प्रदान गर्दछ। सञ्चयकर्ताको सेवाकालमा मृत्यु भएमा हकवालालाई एकमुष्ट रु ४० हजार काजक्रिया खर्च उपलब्ध गराउँछ। यसैगरी कोषले सामान्य औषधोपचारको हकमा रु १ लाख तथा घातक रोगको हकमा रु १० लाखसम्मको उपचार खर्च सोधभर्ना गर्ने गरेको छ। विसं २०१९ साल भदौ १९ गते कोषको स्थापना हुनुभन्दा अगाडि विसं१९९१ मा सैनिक द्रव्य कोष, विसं२००१ मा निजामती प्रोभिडेण्ट फण्ड र विसं२०१७ मा सञ्चयकोष विभागको नाममा यसको काम कार्वाही संचालन गरिएको थियो।"
बर्दिया राष्ट्रिय निकुञ्जमा पर्यटकलाई प्रवेशको अनुमति,"गुलरिया : राष्ट्रिय निकुञ्ज तथा बन्यजन्तु संरक्षण ऐन २०२९ र नियमावली २०३० तथा बर्दिया राष्ट्रिय निकुञ्ज नियमावली ०५३ को पूर्ण पालना गर्दै बर्दिया राष्ट्रिय निकुञ्ज भित्र पर्यटकीय गतिविधि गर्न प्रवेश अनुमति दिइएको छ। लामो समयदेखि पर्यटकीय गतिविधि बन्द रहेको निकुञ्जमा असोज १ गतेदेखि प्रवेश अनुमति दिइएको हो। विश्वव्यापी संक्रमणको रुपमा फैलिएको दोस्रो चरणको कोरोना भाइरसको भयावह परिस्थिति भन्दै वैशाख १५ गतेदेखि बर्दियामा पर्यटकीय गतिविधि बन्द थियो। निकुञ्जले सुचना जारी गर्दै निकुञ्ज खुला गरिएको जानकारी दिएको छ। हात्ती सफारी बाहेकका लागि नियमानुसार अनुमति लिइ प्रवेश गर्न चाहाने पर्यटकलाई शर्तहरुको परिधिभित्र रही निकुञ्ज प्रवेश खुला गरिएको बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले बताए। जंगल सफारी, वाक, र्याफ्टिंग, डुंगा विहार, क्याम्पिंग तथा फिसिंग लगायतका गतिविधिको लागि निकुञ्जले तोकेको स्थानमा मात्र अनुमति दिएका छौं। निकुञ्जको निर्धारित रुटमा बाक गर्नका लागि १ जना गाइडले ३ जना र २ जना गाइडले १० जना पर्यटकलाई पथप्रर्दशन गर्न सक्ने प्रावधान राखिएको छ। उनले भने पर्यटकले नेपाल सरकारले तोकेको स्वास्थ्य सुरक्षा सम्वन्धी मापदण्ड पूर्ण पालना गर्दै अनिवार्य रुपमा मास्क, सेनिटाइजरको प्रयोग गर्नुपर्ने लगायतको शर्त निकुञ्जको छ। पर्यटकहरु अनिवार्य रुपमा शर्तहरुको परिधिभित्र रही निकुञ्ज अवलोकन गर्नुपर्ने व्यवस्था गरेका छौं।"
सरकार भन्छ फ्रि भिसाफ्रि टिकट: म्यानपावरले उठाउँछन् १ लाख भन्दा बढी,"काठमाडौँ: वैदेशिक रोजगारीमा जाने कामदारका लागि सरकारले फ्रि भिसा, फ्रि टिकटको व्यवस्था गरेको छ । सेवा शुल्क १० हजार मात्रै दिनुपर्ने व्यवस्था छ । तर म्यानपावर व्यवसायीमार्फत कामदारहरु औसतमा १ लाख २८ रुपैयाँ तिर्न बाध्य छन् । सरकारले म्यानपावार व्यवसायीमाथि नियमन नगर्दा कामदारले चर्को मूल्य तिर्न बाध्य भएका छन् । व्यवसायीले १० हजारको मात्र रसिद दिएर एक लाख भन्दा बढी असुल्दैआएका छन् । अन्तर्राष्ट्रिय श्रम संगठन (आइएलओ)ले समेत न्यायोचित भर्ना प्रक्रियाबारे स्पष्ट बालेको छ । त्यस अन्तर्गत वैदेशिक रोजगारीमा जान लाग्ने सम्पूर्ण खर्च रोजगारदाताले बेहोर्नुपर्छ । राहदानी बनाउनेदेखि सीपमूलक तालिम लगायत मेडिकल, बिमा लगायतमा रोजगारदाताले नै बेहोर्नुपर्ने प्रावधान छ । तर म्यानपावर कम्पनीले कामदारबाट चर्को असुली रहेका छन् । अन्तर्राष्ट्रिय ट्रेड यूनियन महासंघ (आईटीयूसी) को अध्ययनले वैदेशिक रोजगारमा गएकाहरुले चर्को भर्ना शुल्क तिरेको पाइएको छ । सरदर एक लाखभन्दा बढी रकम उनीहरुले तिरेको देखिएको हो । दुई प्रतिशतले मात्र आफूले भर्ना प्रक्रियामा कुनै शुल्क तथा खर्च तिर्नु नपरेको उल्लेख गरेका छन् । महासंघले सन् २०१७ देखि सन् २०२१ अगष्टसम्ममा १ हजार ५ सय ३९ जना श्रमिकसँग अन्तरवार्ता लिएर अध्ययन गरेको थियो । ईजाजतपत्रवाला (मेनपावर कम्पनी) संस्थाको सेवाका विषयमा गरिएको अध्ययनमा त्यस्तो पाइएको हो । वैदेशिक रोजगारमा जानेहरुलाई रोजगारीको प्रक्रियासँग जोड्ने कार्यमा एजेण्टको महत्वपूर्ण भूमिका रहेको समेत अध्ययनका क्रममा भेटिएको थियो । तर सरकारले एजेन्ट खारेज गरिसकेको छ । तर अवैध रुपमा एजेन्ट चलबलाइरहेका छन् । अध्ययन अनुसार ४० प्रतिशत व्यक्तिले विदेशको रोजगारीका बारेमा एजेण्ट मार्फत् थाहा पाइएको थियो । ३२ प्रतिशतले म्यानपावर कम्पनीमार्फत जानकारी पाएको बताएका थिए । वैदेशिक रोजगारीका क्रममा ९६ प्रतिशतले राहदानी (पासपोर्ट) आफूसँग राख्न नपाएको अध्ययनमा पाइएको छ । झण्डै ८० प्रतिशतले प्रस्थानपूर्वको अभिमुखिकरण तालिम प्राप्त गरेको पाइएको थियो भने आप्रवासी श्रमिकको अधिकार, कुनै गुनासो भएमा कहाँ उजुरी गर्ने भन्ने जानकारी तथा गन्तव्य मुलुकमा प्राप्त हुने सेवाका बारेमा आफूले जानकारी पाएको बताएका छन्। अध्ययनका क्रममा एक तिहाईले स्वदेशमा भनिए अनुसारको रोजगारी गन्तव्य मुलुकमा नपाएको बताएका छन् । झण्डै ५३ प्रतिशतले नेपालमा हुँदा भनिए अनुसारको तलव सुविधा प्राप्त नगरेको बताएका हुन् । महासंघमा विश्वका १६३ मुलुकका ३३२ ट्रेड यूनियन आवद्ध छन् । यसमा २० करोडभन्दा बढी सदस्य श्रमिकको प्रतिनिधित्व गर्छन् । वैदेशिक रोजगारमा पठाउने कम्पनीको समीक्षाका लागि मुख्य १६ वटा प्रश्न राखिएको थियो । महासंघले वेभसाइटमा नेपाली भाषाको सामग्री व्यवस्थापन गर्ने, श्रमिक र उनीहरुका परिवारका सदस्यलाई वेभसाइटसँग जोड्दै आफूले सेवा लिएको ईजाजतपत्रवाला संस्थाको समीक्षा गर्ने कार्यमा नेपाल ट्रेड यूनियन महासंघ (जिफन्ट) ले आइटीयूसीसँग सहकार्य गर्दैआएको छ । प्रतिवेदन सार्वजनिक गर्दै डा जीवन बानियाँले श्रमिकको अवस्था बेहाल भएको बताए ।"
सेनापतिबाट दर्ज्यानी चिन्ह प्रदान,काठमाडौं : प्रधानसेनापति प्रभुराम शर्माले रथी पदमा बढुवा भएका बालकृष्ण कार्कीलाई दर्ज्यानी चिन्ह प्रदान गरेका छन्। जंगी अड्डामा बिहीबार आयोजित एक समारोहमा सेनापति शर्माले कार्कीलाई दर्ज्यानी चिन्ह प्रदान गरेका हुन्। नेपाल सरकारको भाद्र २९ गते बसेको मन्त्रीपरिषद् बैठकले उपरथी बालकृष्ण कार्कीलाई रथी दर्जामा पदोनन्ती गरेको थियो। उनलाई बलाध्यक्षमा नियुक्त गरिएको छ भने निमित्त बलाधिकृतको जिम्मेवारी समेत दिईएको छ। कार्यक्रममा नेपाली सेनाका रथीबृन्द तथा अधिकृतहरुको उपस्थिती रहेको थियो।
माधव नेपालहरु एमालेमै ओत लाग्न आउनेछन् : सुरेन्द्र पाण्डे,"बागलुङ : नेकपा एमालेका स्थायी कमिटि सदस्य तथा पूर्व अर्थमन्त्री सुरेन्द्र पाण्डेले पार्टी विभाजन गरेर नयाँ पार्टी बनाएका वरिष्ठ नेता माधव नेपाल एमालेमै फर्किने दाबी गरेका छन्। पछिल्लो डेढ वर्षमा आपसी झगडामै समय व्यतित गरिएकोमा पश्चाताप लागे पनि विगतबाट पाठ सिक्नुको विकल्प नभएको उनले बताए। नेकपा एमालेले बागलुङमा बिहीबार आयोजना गरेको अगुवा कार्यकर्ता भेलालाई सम्बोधन गर्दै नेता पाण्डेले एकीकृत कम्युनिष्ट आन्दोलनको नेतृत्व गर्ने क्षमता र तागत एमाले सँग मात्र रहेको जिकिर गरे। पछिल्लो केही वर्ष यता पार्टी भित्र जे जस्ता समस्या र प्रवृत्ति देखा परे, त्यसको समयक्रममा यथोचित समिक्षा हुने नै छ, २०५४ सालमा पार्टी विभाजन हुँदाको समिक्षा अहिलेसम्म भएको छैन, उनले भने, पार्टीभित्र विवाद र बहस हुन्छ, तर यसको समाधान विभाजन हुनै सक्दैन, माधव नेपाल र केही साथीहरुले यही बाटो रोज्नुभएको छ, अहिले हामी मिलेर एमाले आन्दोलन जोगाउ, माधव नेपालहरु ढिलोचाडो एमालेमै ओत लाग्न आउनुहुनेछ। पार्टी भित्रको विवाद हल गर्न माधव नेपालकै सहमतिमा १० बुँदे प्रस्ताव तयार गरिए पनि अन्तिम समयमा अस्वीकार गरिएको बताए। पार्टी भित्र समस्या निश्चय छन्, सँगै आन्दोलन अभियानमा हिँडेका साथीहरुलाई दुश्मन देख्ने प्रवृत्ति बढेको छ, उनले भने, यसलाई विधि र प्रणाली मार्फत समाधान गर्न सकिन्छ। एमालेलालाई अब परम्परागत हिसाबले नभइ शिक्षित र सक्षम नेता कार्यकर्ता बनाएर आगामी निर्वाचनका लागि तयार रहनुपर्नेमा उनको जोड थियो। एमाले २०७५ जेठ २ मा फर्किए पनि नेकपा एकताको क्रममा आएर पूर्ववत अवस्थामै फर्किंदा पनि एमालेमै रहेका पूर्व माओवादीलाई यथोचित जिम्मेवारी र भूमिका दिइने उनले बताए।"
एकाधिकार तोडिएकै दिन कोन्करले नेपाली कार्गोको ढुवानी भाडा घटायो,"वीरगन्ज : नेपालको कार्गो (मालसामान) ढुवानी सेवा, नीजी सेवा प्रदायक कम्पनीले पनि सुरु गरेपछि भारत सरकारको स्वामित्वमा रहेको भारतीय कन्टेनर निगम (कोन्कर)ले कन्टेनरको ढुवानी दर घटाएको छ। विक्रम संवत २०६१ साउन १६ गतेदेखि सञ्चालनमा आएको वीरगन्ज स्थित सिर्सिया सुख्खा बन्दरगाहमा कोन्करले मात्रै नेपालको कार्गो भारतबाट रेल मार्फत ढुवानी गर्दै आएको थियो। तर बुधबारदेखि निजी कम्पनी हिन्द टर्मिनल्स प्रालिले पनि भारतको बन्दरगाहबाट नेपालको कार्गो रेलमार्फत ढुवानी सुरु गरेपछि बुधबारदेखि नै कोन्करले पनि कन्टेनरको ढुवानी दर घटाएको हो। कोन्करले बुधबार नै जारी गरेको सूचनामा भारतको कोलकाता बन्दरगाहबाट वीरगन्जको सिर्सिया सुख्खा बन्दरगाहसम्मको प्रतिकन्टेनर भाडा दर ३१ देखि ३७ प्रतिशतसम्म घटाएको उल्लेख छ। गत मङ्गलबारसम्म कोन्करले कलकत्ता बन्दरगाहबाट वीरगन्जको सुख्खा बन्दरगाहसम्म २० फिटको कन्टेनरमा ३१ मेट्रिक टन तौलसम्मको कार्गोको ढुवानी ६१ हजार ४ सय ६६ (भारु ) लिंदै आएको थियो। यस्तै ४० फिटको कन्टेरमा ३० मेट्रिक टन ल्याउँदा ८५ हजार १ सय ९८ (भारु) लिंदै आएको थियो। तर कोन्कारले बुधबार निकालेको नयाँ भाडादरको सुचनामा अब २० फिटको कन्टेनरको भाडा ३९ हजार ८ सय ५६ ( भारु) छ। यस्तै ४० फिटको कन्टेरको भाडा अब ल्याउँदा ५८ हजार ८ ( भारू ) पर्नेछ। त्यस्तै कोन्कारले बुधबारदेखि नै भारतको हल्दिया बन्दरगाह वीरगन्जको सिर्सिया सुख्खा बन्दरगाहसम्मको कार्गो ढुवानीको भाडा दर पनि २५ देखि ३१ प्रतिशतसम्म घटाएको छ। रेलमार्फत हुने नेपालको कार्गो ढुवानीमा १७ वर्षसम्म कोन्कर एक्लैको एकाधिकार कायम थियो। २०६१ सालमा भएको नेपालभारत रेल सेवा सम्झौता अनुसार , नेपाली कार्गोको ढुवानी गर्ने अधिकार , भारत सरकारको स्वामित्वको कोन्कारले मात्रै पाएको थियो। तर गत जुलाइ २१ तारिकमा नेपाल र भारत दुवै देशका सचिव स्तरीय बैठक बसेर दुई देशबीचको रेल सेवा सम्झौता पुनरावलोकन गरी संशोधन गरेपछि नेपाली कार्गोको रेलबाट हुने ढुवानी सेवा निजी क्षेत्रको रेलले पनि गर्न पाउने बाटो खुलेको थियो। सम्झौता संशोधन गरिएको २ महिना ६ दिनमा बुधबार पहिलो पटक नीजी क्षेत्र हिन्द टर्मिनल्सको रेल नेपालको ९० कन्टेनर खाद्यान्न बोकेर सिर्सिया सुख्खा बन्दरगाहमा आइपुगेको थियो। बुधबारदेखि भारतकै निजी क्षेत्रको कम्पनी हिन्द टर्मिनल्सले पनि नेपालको कार्गो ढुवानी सुरु गरेपछि कोन्कोरको एकाधिकार तोडिएको र त्यसैको परिणाम स्वरुप कोन्करले बुधबारदेखि नै कन्टेनरको भाडा घटाएको हो। यसले नेपाली आयकर्ता प्रत्यक्ष लाभान्वित भएका छन्। यसअघि १७ वर्षासम्म नेपाली आयातकर्ता, कोन्कर एक्लै मात्रको एकाधिकार हुँदा उसैले तोकेको ढुवानी भाडा दर तिर्न बाध्य भएका थिए। उनीहरुसँग अर्को विकल्प नै थिएन। तर बुधबारदेखि भारतीय बन्दरगाहबाट निजी क्षेत्रले पनि नेपाली कार्गो रेलबाट ढुवानी गर्न थालेपछि अब ढुवानी लागत कम पर्न थालेको भन्दै नेपाली आयातकर्ता खुसी भएका छन्। वीरगन्ज उद्योग वाणिज्य संघका अध्यक्ष सुबोध गुप्ताले रेलमार्फत हुने ढुवानी सेवामा एउटा मात्रै सेवाप्रदायकको एकाधिकार तोडिएर निजी क्षेत्रको प्रवेशले ढुवानी सेवा सहज हुनुका साथै ढुवानी लागत पनि कम पर्दा यसले आयातकर्तालाई ठूलो राहत मिल्ने बताए। एक मात्र सेवाप्रदायकको एकाधिकार तोडिएर अरु क्षेत्रको पनि प्रवेश भएकाले रेलको ढुवानी भाडा पनि सस्तो हुने कुरा स्वभाविक रहेको उनले बताए। गुप्ताले भने, पहिले एउटा मात्रै सेवाप्रदायक हुँदा हामीसँग अर्को विकल्प थिएन। अब अरु सेवाप्रदायक पनि सेवा सुरु गरेको छ। यसले भाडामा हामीले बार्गेनिङ गर्न पाउछौं। जसले सस्तोमा ढुवानी गर्छ हामी उसकै सेवा लिन्छौं।' नेपाली कार्गोको ढुवानी सेवामा निजी क्षेत्रले पनि प्रवेश पाएपछि भारतकै अन्य निजी कम्पनीहरु इच्छुक देखिएका छन्। यसले प्रतिस्पर्धा अझ बढेर नेपाली कार्गोको ढुवानी अझ सस्तो पर्ने भएको छ। नेपाल इन्टर मोडेल यातायात विकास समितिका कार्यकारी निर्देशक आशीष गजुरेलले यसअघि १७ वर्षदेखि नेपाली कार्गो ढुवानी गर्दै आएको कन्कोर र बुधबार देखि सेवा सुरु गरेको हिन्द टर्मिनल्स बाहेक भारतकै अरु दुईवटा निजी कम्पनीले रुचि देखाएको बताए। वीरगन्जको सुख्खा बन्दरगाह सञ्चालन गरिरहेको भारतीय प्रिस्टाइन भ्यालीको मुख्य साझेदार भारतीय कम्पनी प्रिस्टाइन लजिस्टिक इन्फ्रा प्रोजेक्ट्स र भारतमा बन्दरगाह र रेल सेवा चलाइरहेको जेएन बक्सी समूहले पनि वीरगन्जसम्म नेपाली कार्गो ढुवानीको तयारी गरिरहेको गजुरेलले बताए। कोन्कर सहित ४ वटा सेवा प्रदायक भएपछि उनीहरु बिच प्रतिस्पर्धा बढ्ने र यसले नेपाली आयातकर्तालाई कार्गोको ढुवानीमा सहजतका साथै ढुवानी दर अझ घट्न सक्ने गजुरेलले बताए।"
अवैध सामानसहित एक पक्राउ,"विराटनगर:भन्सार छली गर्दै भारतको जोगवनीबाट तस्करी गरेर ल्याइएका सामान भण्डारण गरिएको विराटनगर महानगरपालिका९ स्थित एउटा गोदाममा प्रहरीले छापा मारेको छ। तस्करीको अवैध सामानसहित प्रहरीले गोदाम सञ्चालक ३२ वर्षीय नवीन जैनलाई पक्राउ गरेको छ। मोरङ प्रहरीका प्रवक्ता डीएसपी दीपक श्रेष्ठका अनुसार अवैध रूपमा ल्याइएका सामान गोदाममा भण्डारण गरी उपभोक्तालाई बिक्री गर्ने गरेको पाइएपछि जैनलाई पक्राउ गरिएको हो। जैनले सञ्चालन गरेको गोदामबाट काजु, पापड, मिसिरी, पानीपुरीसमेतका अवैध सामान बरामद गरिएको जानकारी उनले दि । १ सय ८२ वटा काटुनमा रहेको २ हजार १ सय ८४ किलो मिसिरी, १४ वटा काटुनमा रहेको १ सय ४० किलो काजु, ३ सय ७५ किलो पापड र ३० वटा बोरामा रहेको २४ किलो पानीपुरी बरामद भएको डीएसपी श्रेष्ठले बताए। उनका अनुसार २ लाख ६२ हजार ८० रूपैयाँ बराबरको मिसिरी, एक लाख ८२ हजारको काजु, ९३ हजार ६ सयको पानीपुरी र २८ हजार १ सय १५ रूपैयाँ बराबरको पापड बरामद भएको छ। सबै गरेर ५ लाख ६५ हजार ८ सय ५ रूपैयाँ बराबरको सामान बरामद भएको प्रहरीले जनाएको छ। गोदाम सञ्चालक जैनसहित बरामद गरिएका सबै सामान प्रहरीले आवश्यक अनुसन्धान र कारबाहीका लागि बिहीबार विराटनगर भन्सार कार्यालयमा बुझाएको छ।"
जनगणनामा कवीरपथ धर्मको महल राख्न माग,"काठमाडौँ: कवीरपथ धर्म सभाले राष्ट्रिय जनगणना २०७८ को फारममा कवीरपथ धर्मको महल स्पष्ट रुपमा समावेश गर्न माग गरेको छ । तथ्यांक विभागका उपमहानिर्देशक हेमराज रेग्मीलाई सभाले ज्ञापनपत्र बुझाउँदै यस्तो माग गरेको हो । अरु सबै धर्म मान्ने धर्मालवलम्वी बारे जनगणनामा समावेश गरिए पनि कवीरपथ धर्म बारे कुनै खोजीनीति नभएको सभाका राष्ट्रिय अध्यक्ष सत्यनारायण आलोकले जनाए । तराई, पहाड र हिमालमा कवीरपथ धर्म मान्ने २० लाख धर्मालवलम्वी छौँ, आलोकले अन्नपूर्णसँग भने, तर, विगतमा भएको जनगणनमा हाम्रो कवीरपथ धर्मको कुनै तथ्य, तथ्यांक छैन । हामीलाई राज्यले स्थान दिएन । यसलाई दुर्भाग्य नै भन्नु पर्छ हामी आफ्नै देशमा धार्मिक रुपमा पहिचान विहीन भएका छौँ । कवीर साहबको नाममा अहिलेसम्म राज्यले कुनै बजेट नदिएको बताउँदै उनले थपे, नेपालको संविधानले नेपालमा रहेका जात, जाति, धर्म, संस्कृतिहरुलाई संरक्षण सम्बद्र्धनको विकास गर्न पाउने अधिकार सुनिश्चत गरेको छ । कवीर साहबको प्रकाट्य दिवस जेष्ठ पूर्णिमाका दिन कवीर जयन्ती मनाउन राष्ट्रिय विदा कायम गर्न सभाले सरकारसँग माग गरेको छ । कवीरपथ धर्म विकासका लागि धर्म कोष स्थापना गरिनु पर्छ । कवीर अहिंसाका पूजारी थिए। उनले ६ सय वर्ष पहिले नै समाजमा जातीपाति, छुवाछुत प्रथा नहुनु पर्ने बोलेका थिए । हामी बोल्ने मगही भाषालाई पनि जनगणना महलमा राखिनु पर्छ, अध्यक्ष आलोकले भने ।"
प्रलोभन र धम्की दिएर मुद्दा फिर्ता लिन दबाब,"विराटनगर : आफ्नै छोरीलाई अपहरण गरी दुईजना युवकसँग जबरजस्तीकरणी गराउन खोज्ने आमाले मुद्दा फिर्ता लिन प्रलोभन दिँदै दबाब दिने गरेको पाइएको छ । आमाविरुद्ध शरीर बन्धक तथा जबरजस्ती मुद्दा दिएकी छोरी (पीडित युवती) ले आफूलाई प्रलोभन दिँदै मुद्दा फिर्ता लिन आमा र आमाकी दिदी रन्जुसिङ पौडेलले विभिन्न माध्यमबाट दबाब दिने गरेको बताइन् । विराटनगर १० की मन्जु पौडेलले आफ्नी २२ वर्षीया छोरीलाई बन्धक बनाइ जबरजस्ती करणी गराउन खोजेको भन्दै मुद्दा दिएकी थिइन्। जुन मुद्दा अदालतमा चलिरहेको छ । २२ वर्षीया युवती आफ्ना बुवा श्यामकुमार वमलाई मुद्दा फिर्ता लिन प्रलोभन र धम्की दिने गरेको बताइन् । जबरजस्ती करणीबाट जोगाएका भाइ रोहन भगतलाई आमाले नागरिकता नबनाइ दिने र केही सम्पती नदिने भनेर धम्की दिने गरेको उनले बताइन् रोहनले भने, 'आफू कामले विराटनगरमा गएको बेला आमाले तँलाई नागरिकता नबनाइ दिन र सम्पती पनि नदिने भनेर धम्की दिने गरेको छ । पूर्वपतिबाट जन्मेकी छोरी विराटनगरमा भेट्न आएको बेला पौडेलले आफ्ना केटा साथीसँग कोठामा थुनेर जबरजस्ती यौनसम्बन्ध कायम गराउन लगाएकी थिइन् । पौडेलका एक छोराले कोठाको ढोका खोलेर उनलाई उद्धार गरेपछि जिल्ला प्रहरी मोरङमा उजुरी दिएकी छन् । जुन जिल्ला अदालतमा चलिरहेको छ । पीडित युवतीले आमा पौडेल, सुनसरीको इनरुवा ९ बवियाका अजय साहु र विराटनगर १० शान्ति टोलका सुरज रायविरुद्ध प्रहरीमा उजुरी दर्ता गराएकी हुन् । जिल्ला प्रहरी मोरङले छानबिनपछि तीनैजनाविरुद्ध जिल्ला अदालत मोरङमा शरीर बन्धक तथा जबरजस्ती मुद्दा दर्ता गराएका थिए । उक्त मुद्दामा अदालतले कोरानाको कारण देखाउँदै पौडेल र अजयलाई ११ लाख र सुरजलाई ५० हजार धरौटीमा छाडेको छ । उक्त मुद्दामा पौडेललाई जोगाउन अहिले यहाँका केही राजनीतिक दलका अगुवा नेताहरु लगिपरेको पीडितले गुनासो पोखेइन्। सुनसरीको भण्टाबारी माइती भएकी पौडेलको तरहराका एक युवकसँग विवाह भएको र एक छोरी पनि जन्मेकी थिइन् । आमा ताराले भण्टाबारीमा सञ्चालन गर्दै आएको मदिरा होटेलमा बस्दै आएकी पौडेलको कोशी परियोजनाका ठेकेदार भारतको विरपुरका बब्लु भगतसँग प्रेम बस्यो । उक्त प्रेम १५ वर्षअघि विवाहमा परिणत भएर ४ छोरा र १ छोरी पनि भए । तरहरामा जन्मेकी छोरीलाई बुवासँगै छोडेर पौडेलले भगतसँग विवाह गरेपनि छोरीसँग भेटघाट हुँदै आएको थियो । भगतसँग प्रेममा बस्दा एक सन्तान जन्मेपछि भगत कानुनीरुपमा श्रीमती स्वीकार गरेका थिए। अहिले भारतीय पतिबाट जन्मिएका छोराहरु बुवासँगै बस्दै आएका छन् । ठेकेदार भगतले पौडेलको नाममा विराटनगर १० मा घरजग्गाका साथै अन्य ठाउँमा पनि १० करोड बढीको सम्पति जोडिदिएका छन् । भगतले सासू आमा ताराको नाममा पनि सुनसरीमा जग्गा खरिद गरिदिएका हुन् । भगत काम विशेषले घर बाहिर भएका बेला पौडेलले केटा साथीहरुलाई घरमा बोलाएर जाँड रक्सी खाने र पार्टी गर्दै आएकी थिइन् । जसमध्ये केही केटा साथीसँग उनले यौनसम्बन्ध पनि कायम राखेको विषय छरछिमेकमा फैलिएको थियो । त्यसपछि भगतले यी यस्ता कार्य नगर्न सम्झाउँदा पनि ति केटासँगको अनैतिक क्रियाकलाप बन्द भएन्। तर पौडेलका परिवार र भगतले ५ छोराछोरीको मायाले पौडेललाई खोजेर घरमा राखेको परिवारजनले बताए । घरमा बस्दै आएकी पौडेलको पछिल्लो समय अजय र सुरजसँग सम्बन्ध गाँसिएको थियो । भगतले अजय र सुरजसँगको सम्बन्धको बारेमा जानकारी पाएपछि समस्या हुने डरले पौडेलले पूर्वपतिसँग भएको छोरीको विवाह अजयसँग गराइदिने प्रस्ताव राखिन् । तर छोरीले नमानेपछि अपहरण गरेर बन्धक बनाइ जबरजस्ती अजयसँग यौनसम्बन्ध कायम गराउने षडयन्त्र रचेको पीडित परिवारले सुनाए । तरहराबाट पीडित युवती आमालाई विराटनगर भेट्न आएको बेला पौडेल, अजय र सुरजले पार्टी आयोजना गरेसँगै जाँड रक्सी खाए । रक्सीको मात लागेपछि पौडेलले छोरी र अजयलाई कोठामा थुनेर बाहिरबाट ताल्चा लगाइदिइन् । पीडित युवतीले रोइकराइ गरेको सुनेर भगत पक्षका पौडेलकै एक छोराले कोठाको ताल्चा खोलेर उद्धार गरेका थिए । उक्त घटनाको बारेमा भगतलाई समेत जानकारी भयो । त्यसपछि पीडित युवतीले सौतेनी बुवाको सहयोगमा जिल्ला प्रहरी मोरङमा उजुरी दर्ता गराएकी थिइन् । छोरीमाथि जबरदस्ती करणीको प्रयास असफल भएपछि पौडेल एक्कासी त्यहीदिन श्रीएयर लाइन्सको विमानबाट काठमाडौं फरार भइन्। सुरुमा कसैलाई भनेपनि पछि कहिले आउन नदिने, ज्यानबाट मार्ने, अघिको भिडियो सार्वजनिक गरिदिने भन्दै धम्काएकी थिइन्। पौडले घरमा छोडेर भागेपछि छोरीले छिमेकीलाई सुनाएपछि आमाको कर्तुत बाहिर आएको थियो । छिमेकीले श्रीमानलाई सुनाउँदा छोरीले आँट गरेर आमाविरुद्ध प्रहरीमा उजुरी दिएकी हुन् । आमाले न्यायाका लागि मुद्दा हालेकी आमाले विभिन्न प्रकारले मुद्दा कमजोर गराउन राजनीतिक दलका नेताहरु लगाएको भन्दै प्रमाण नष्ट गर्न लागेकाले न्याय पाउन ढिलाइ हुनेमा आशंका व्यक्त गर्न थालेकी उनले भनिन, प्रलोभन र धम्की दिने गरेकी छिन् । न्यायको लागि अदालतसम्म पुगेकी मलाई धम्की दिएर मानसिक तनाव दिने आमालाई हदैसम्म कारवाही हुनुपर्ने माग गरिन् ।"
रुकुम (पश्चिम)को मालपोत कार्यालयमा ३ दिनदेखि इन्टरनेट नहुँदा सेवाग्राही मारमा,"रुकुम पश्चिम : रुकुम पश्चिममा रहेको मालपोत कार्यालयमा ३ दिनदेखि इन्टरनेट नचल्दा सेवाग्राही मारमा परेका छन्। सेवाग्राहीको घुँइचो भए पनि कार्यालयले काम गरिरहेको छैन। कर्मचारी इन्टरनेट चलेको छैन भन्दै बसिरहेका छन्। टाढाटाढाबाट आएका सेवाग्राही समस्यामा परेका छन्। कार्यलयमा जडान गरिएको इन्टरनेटको सेवा प्रदायक कम्पनी सुविसुको इन्टरनेट नचल्दा ३ दिनदेखि सबै काम ठप्प भएको हो। मंगलबारदेखि कार्यालयमा अनलाइन सेवा प्रणाली अन्तरगतका सबै सेवाहरु बन्द भएको कर्यालयले जानकारी दिएको छ। कार्यालयबाट हुने कामकाज सबै इन्टरनेट मार्फत हुने भएकाले इन्टरनेट नहुँदा सेवा दिने समस्या भएको मालपोत कार्यालयका प्रमुख गोर्खबहादुर खड्काले जानकारी दिए। उनका अनुसार दैनिक ८०९० सेवाग्राही आउने कार्यालयमा तीन दिनदेखि एक जना सेवाग्राहीले सेवा लिन सकेका छैनन्। कार्यालयमा यौटा मात्र इन्टरनेटको सर्भर रहेकाले पनि काम गर्न समस्या भएको उनको भनाइ छ। मालपोत कार्यालयमा हुने काम सुविसुको सर्भरबाट मात्र हुने भएकाले अन्य इन्टरनेटको काम नभएको उनले बताए। जग्गा तथा घरजग्गाको हक हस्तान्तरण, रोकुवा, तथा फुजुवा जस्ता सेवा छिटोछरितो रुपमा सेवाग्राहीलाई गराउन भन्दै सरकारले देशभरका मालपोत कार्यालयमा अनलाइन प्रणाली लागु गरेको भए पनि इन्टरनेट नहुँदा समस्या भएको हो। कार्यालयमा इन्टरनेट नहुँदा तीन दिनदेखि सेवा नपाएको आठबिसकोट नगरपालिका ९ का खुम्मान शाहले जानकारी दिए। मंगलबार जग्गा पास लिनदेन गर्न भनी आएको भए पनि बिहीबारसम्म काम नभएको भन्दै गुणासो गरे। 'जग्गा लेनदेनको काम थियो, आएको पनि तीन दिन भयो तर कार्मचारीले भने इन्टरनेट छैन भन्छन्', उनले भने, 'यसरी त हामीले कहिले सेवा पाऔंला ? कहिले इन्टरनेट आउला र सेवा पाउँला भन्दै सेवाग्राही मालपोत कार्यालयमा कुरेर बसेका छन्।' 'इन्टरनेट आउला कि भनेर दिनभर कुरेर बसें तर साँझ कार्मचारीले नेट आएन भन्दै फर्काउँछन्', अर्का एक सेवाग्राहीले भने। कार्यालयमा नेट कहिले आउने निश्चित नभएको कार्मचारीको भनाइ छ। नेटमा समस्या आएकोले बाहिरबाट सामान ल्याउनुपर्ने भएकाले केही दिन समय लाग्न सक्ने इन्टरनेट सेवा प्रदायक कम्पनीले बताएको कार्यालय प्रमुख खड्काले जानकारी दिए।"
विराटनगर विमानस्थल विस्तार : मुआब्जा प्रक्रिया सुरु नहुँदा समस्या,"विराटनगर : अधिग्रहणका लागि जग्गा रोक्का गरेर विराटनगर विमानस्थल विस्तारको प्रक्रिया अघि बढाउन खोजिए पनि मुआब्जा वितरणको काम सुरु हुन सकिरहेको छैन। विमानस्थल वरपरका १ हजार ४ सय कित्ता जग्गा २०७७ साल चैत २४ गतेदेखि रोक्का गरिएको छ। तर लामो समयसम्म मुआब्जा वितरण नहुँदा ३ सय ५० परिवार प्रत्यक्ष मर्कामा परेका छन्। जग्गा अधिग्रहरण गर्दै विमानस्थल विस्तार गरिँदा उनीहरुले थातथलो छाड्नुपर्ने हुन्छ। मुआब्जा वितरण गरेर जग्गा अधिग्रहणको काम अघि नबढाइएपछि विराटनगर विमानस्थल पीडित संघर्ष समिति आक्रोसित बनेको छ। समितिले तत्काल काम अघि बढाउन वा रोक्का गरिएको जग्गा फुकुवा गर्न माग गरेको छ। समितिका संयोजक वेदराज पौडेलले सरकारले बजेको व्यवस्था नगर्दा र प्रशासनले जग्गा अधिग्रहणको काम अघि नबढाउँदा स्थानीय निराश बनेको बताए। विमानस्थल विस्तारका नाममा जग्गा रोक्का गरिएको छ। तर अधिग्रहणका लागि मुआब्जा वितरण गरिएको छैन, उनले भने, अधिग्रहणका क्रममा पीरमर्का पर्दा उजुरी गर्न सक्ने व्यवस्था जग्गा प्राप्ति ऐन २०३४ मा छ। तत्काल मुआब्जाको प्रक्रिया सुरु नगरे कानुनअनुसार अघि बढ्छौँ। पौडेलका अनुसार सहायक प्रमुख जिल्ला अधिकारीको संयोजकत्वमा उपसमिति बनाउनेबाहेक केही काम भएको छैन। उनले वर्षौसम्म मुआब्जाका लागि कुर्नलाई स्थानीयले नसक्ने बताए। तत्काल मुआब्जा दिएर जग्गा अधिग्रहणको काम अघि बढाइनुपर्छ, पौडेल भन्छन्, हैन भने जग्गा फुकुवा गरेर स्थानीयालाई सहज बनादिँदा राम्रो हुन्छ। जग्गा रोक्का गरेर अरु कुनै प्रक्रिया अघि नबढाउँदा विमानस्थल वरपरका बासिन्दा समस्यामा परेको उनले बताए। जग्गा रोक्का गरेको कति समयसम्म मुआब्जा दिनेभन्ने कुरा ऐनले व्यवस्था नगरेका कारण सरोकारवाला निकायले मुआब्जाको समस्या वर्षौसम्म अल्झाइदिन सक्ने आशंका उनको छ। स्थानीय प्रशासनले स्थलगत सर्भे गरेर लगत लिने र जग्गाको मूल्यांकन गर्ने काम पनि अघि नबढाएको पौडेलले बताए। समितिका सदस्य उद्धव कार्की जग्गा रोक्कापछि बैंकबाट ऋण लिन, अंशवण्डा गर्न र बिक्री गर्न नपाएको गुनासो गर्छन्। मुआब्जा वितरणको मितिले सरकारले तत्काल तोक्नुपयो, उनले भने, मुआब्जा अनिश्चित बन्दा व्यवहार चलाउन नपाएर स्थानीय समस्यामा छन्। विमानस्थल विस्तारका लागि १२६४६ बिघा जमिन अधिग्रहणको तयारी छ। जसका कारण सबैभन्दा बढी समस्या आवस क्षेत्रमा पर्ने संघर्ष समितिका अर्का सदस्य सन्तोष खड्काले बताए। कतिपयको ५ धुर जमिनमध्ये तीन धुर अधिग्रहणमा पर्नेछ। २ धुरमा घर बनाएर बस्न सकिँदैन, उनले भने, यस विषयमा पनि नागरिक उड्डयन प्राधिकरणको ध्यान जान जरुरी छ। कतिपयको घर नै बीचमा चरिने अवस्था हुँदा पनि यस्ता विषयमा अहिलेसम्म टुंगो लगाइएकै छैन। अहिलेसम्ममा फिल्डसहित जग्गा र घरको मूल्यांकन गरिसक्नुपर्नेमा काम अघि नबढाइएको खड्काको गुनासो छ। नागरिक उड्डयन प्राधिकरण विराटनगरका प्रमुख उत्सवराज खरेलले संघीय सरकारले बजेट नछुट्याउँदा मुआब्जाको काम अघि बढ्न नसकेको बताए। तर जग्गा रोक्का हुँदा स्थानीय मार्कामा परेका कारण अंशवण्डा भने गर्न दिने निर्णय भएको उनको भनाइ छ। बैंकमा धितो राखेर ऋण लिन भने नपाउने उनले बताए। मुआब्जाका लागि गठित उपसमितिले स्थलगत अवलोकन गरेर जग्गा मूल्यांकनको आधार तयार गर्न बैंक, विराटनगर महानगर र मालपोतसँग समन्वय गरिरहेको खरेलले बताए। विमानस्थल विस्तारका लागि सबै तहका सरकारको सहभागिता हुनुपर्नेमा केन्द्र सरकारले बजेट छुट्याएको छैन। प्रदेश एवं स्थानीय सरकारले ५० र केन्द्रले ५० प्रतिशत लागत बेहोर्नुपर्ने हो, उनी भन्छन्, काम चैँ भइरहेको छ। तर सुस्त गतिमा। विमानस्थल पीडित संघर्ष समितिले भने थातथलो छाड्नुपर्ने भएपछि सुविधा सम्पन्न स्थानमा घडेरी किन्न सक्ने गरी मुआब्जा वितरण गरिनुपर्ने माग राखेको छ। जग्गा अधिग्रहण गर्दा घडेरीका लागि अधिकतम २० लाख रूपैयाँ प्रतिधुर दिनुपर्ने, पक्की घरको प्रति स्क्वायर फुट ४ हजार ५ सय रुपैयाँ मुआब्जा दिनुपर्ने, आधा घर र आधा जमिनका हकमा पूरै जमिन एवं घरको मुआब्जा दिनुपर्ने लगायतका माग समितिको छ। १२२ बिघा क्षेत्रफलमा फैलिएको विराटनगर विमानस्थललाई विस्तार गरेर तत्काल क्षेत्रीय र भविष्यमा अन्तर्राष्ट्रिय स्तरको बनाउने तयारी छ। त्यसका लागि थप १२६४६ बिघा जमिन अधिग्रहण गरेर क्षेत्रफल २४८४६ बघा पुर्याउने तय भइसकेको छ। क्षेत्रीयस्तरको हुँदा नेपालका दुई जिल्ला छुने विमानस्थल बन्ने छ। मोरङको विराटनगर महानगरपालिका४ र सुनसरीको बर्जु गाउँपालिकासम्म विमानस्थल विस्तार हुने प्राधिकरण प्रमुख खरेलले बताए। मन्त्रिपरिषद्ले विमानस्थल विस्तारका लागि आवश्यक पर्ने जमिन अधिग्रहण गर्ने निर्णय २०७७ कात्तिक २७ गते लिएको थियो। सरकारको निर्णय अनुसार विमानस्थलको पूर्वतर्फ ७८३, पश्चिमतर्फ ६९१४, उत्तरतर्फ ३५८१ र दक्षिणतर्फ ८८७ बिघा तथा सडकका लागि ३७० बिघा जग्गा अधिग्रहण गरिने छ । अहिले विमानस्थलको धावनमार्गको लम्बाई १ हजार ५ सय मिटर छ। ३ हजार मिटरको धावनमार्गका लागि अहिले जग्गा अधिग्रहण गरिने भए पनि तत्काललाई धावनमार्ग २ हजार ५ मिटर मात्रै पुर्याउने लक्ष्य रहेको जानकारी खरेलले दिए।"
सङ्खुवासभा हत्या काण्ड : लोकबहादुरका भाइ पनि अनुसन्धानको दायरामा,"सङ्खुवासभा : सङ्खुवासभाको मादी नगरपालिका१ उम्लिङ खोला गाउँमा ६ जनाको सामूहिक हत्यामा संलग्न लोकबहादुर कार्कीका भाइ नरेशलाई पनि प्रहरीले अनुसन्धानको दायरामा ल्याएको छ। हत्या गरिएकी तेजबहादुरकी ३२ वर्षीया बुहारी रञ्जनाको मोबाइल सेट प्रहरीले अनुसन्धानका क्रममा नरेशको साथबाट बरामद गरेकाले उनलाई अनुसन्धानको दायरामा ल्याइएको इलाका प्रहरी कार्यालय चैनपुरका प्रहरी निरीक्षक योगराज खतिवडाले जानकारी दिए। उक्त हत्याकाण्डमा लोकबहादुरलाई सहयोग गरेको आशङ्कामा नरेशमाथि समेत छानबिन थालिएको उनले बताए। घटनाको अनुसन्धान गर्न १० प्रहरी घटनास्थलमा तैनाथ गरिएको छ। यही भदौ २१ गते उम्लिङ खोला गाउँका ५२ वर्षीय तेजबहादुर, उनकी ८४ वर्षीया आमा पार्वती, ५२ वर्षीया श्रीमती कमला, बुहारी ३२ वर्षीया रञ्जना, नाति ११ वर्षीय दीपेन र नातिनी सात वर्षीया गोमाको हत्या भएको थियो। उनीहरुको हत्या आफुले गरेको लोकबहादुरले प्रहरी समक्ष स्वीकारेका छन्। उनलाई प्रहरीले पक्राउ गरी सार्वजनिक गरिसकेको छ। हत्यापछि प्रहरीको केन्द्रीय अनुसन्धान ब्यूरोका प्रहरी नायब उपरीक्षक रुगम कुँवर, सङ्घीय प्रहरी इकाइ कार्यालय धरानका प्रहरी उपरीक्षक भीम दाहाल र सङ्खुवासभाका उपरीक्षक लालध्वज सुवेदीसहितको टोली घटनास्थलको पुगेको थियो। भाउजूको हत्यामा संलग्न साह दम्पतीलाई जन्मकैद घाँटी रेटिएको अवस्थामा शव भेटियो, हत्यारा सार्वजनिक गर्दै निर्दयी बावुआमा : छोराको हत्यापछि आफै होहल्ला गर्दै हिँडेका थिए शिक्षक हत्या प्रकरण : छिमेकी महिलाको संलग्नता तीन वर्षमा ८२ छोराछोरीको आमाबाबुबाटै हत्या"
उपत्यकामा यसअघि जारी निषेधाज्ञा कायमै,"काठमाडौं : काठमाडौं उपत्यकामा यसअघि (भदौ १७ मा) जारी निषेधाज्ञालाई असोज १ पछि पनि कायमै राखिएको छ। उपत्यकाका तीनै जिल्ला प्रशासन कार्यालयका अधिकारीको समन्वय र सहमतिमा अर्को सूचना जारी नभएसम्मका उक्त आदेश कायमै रहने गरी निषेधाज्ञा जारी गरिएको काठमाडौंका सहायक प्रमुख जिल्ला अधिकारी कल्पना घिमिरेले जानकारी दिए। स्वास्थ्य सुरक्षाका सबै मापदण्ड पूरा गरी आर्थिक गतिविधिलगायत क्रियाकलाप सञ्चालन गर्न सक्नेगरी यसअघि नै आदेश जारी गरिएको थियो। आदेशमा अनावश्यकरुपमा मानिस जम्मा हुन, भिडभाड गर्न, सभा, जुलुस गर्न, जात्रा महोत्सव तथा भोज आदि गर्नगराउन नपाउने उल्लेख छ। आदेशानुसार स्थानीय ढुवानी बिहान ९ देखि ११ र बेलुका ४ देखि ७ सम्म सञ्चालन गर्न भने पाइने छैन। सार्वजनिक एवं निजी निर्माण कार्यका लागि ढुवानीका साधन बेलुका ९ बजेदेखि बिहान ५ बजेसम्म मात्र सञ्चालन गर्न पाइनेछ। सर्वसाधारण व्यक्ति, समूह तथा संस्थालगायत निकायबाट आर्थिक, सामाजिक एवं व्यावसायिक गतिविधि सञ्चालन गर्दा नेपाल सरकारले तोकेको स्वास्थ्य मापदण्ड पूर्णरुपमा पालना गर्नुपर्ने काठमाडौँ प्रशासनले जनाएको छ। स्वास्थ्य मापदण्ड र स्मार्ट लकडाउनका सबै प्रोटोकल पालना गरी भिडभाड नगरी सबै व्यवसाय सञ्चालन गर्न दिने निर्णय भएको यसअघिको आदेशलाई कायमै राखिएको छ। उपत्यकामा शैक्षिक संस्थाले भौतिकरुपमा पठनपाठन गर्न नपाउने भनिए पनि यदि गर्नै परेका खण्डमा नेपाल सरकारले जारी गरेको स्मार्ट लकडाउनको प्रावधान भित्र रही स्थानीय तहले जिल्ला कोभिड१९ सङ्कट व्यवस्थापन केन्द्र (डिसिसिएमसी) सँगको समन्वयमा सञ्चालनको निर्णय गर्नसक्ने आदेशमा उल्लेख छ। यसरी गर्दा सञ्चालनको विवरण र ढाँचा तयार पार्नुपर्नेछ। यस अवधिमा पर्ने चाडपर्वसमेत स्वास्थ्य मापदण्डको पूर्ण पालना गरी न्यूनतम सहभागितामा साङ्केतिकरुपमा मात्र मनाउन भनिएको छ। आदेशको नियमित अनुगमन हुने र मापदण्ड पालना नगरेको पाइएमा कारवाही गरिने चेतावनीसमेत दिइएको छ।"
त्रिभुवन विश्वविद्यालयमा अब भौतिक उपस्थिति सहित कक्षा सञ्चालन,"काठमाडौंः त्रिभुवन विश्वविद्यालयले भौतिक उपस्थिति सहित पठनपाठन सञ्चालन गर्ने भएको छ। विश्वविद्यालयले बिहीबार एक सूचना जारी गर्दै असोज १ देखि भौतिक उपस्थिति सहित पठनपाठन सञ्चालन गर्ने जनाएको हो। सूचनामा भनिएको छ, कोरोना जोखिम नियन्त्रणका लागि पूर्वतयारी एवम् सर्तकता अबलम्बन गर्दै २०७८ आश्विन १ गतेदेखि सम्भव भएसम्म भौतिक उपस्थिति गराई कक्षा सञ्चालनको व्यवस्था गर्न त्रिवि कार्यकारी परिषद्को निर्णयानुसार त्रिवि अन्तर्गतका सम्पूर्ण क्याम्पस विभागस्कुलहरूलाई सूचित गरिन्छ। त्रिभुवन विश्वविद्यालय अन्तर्गतका सम्पूर्ण आगिक तथा सम्बन्धन प्राप्त क्याम्पसहरूमा पठन पाठनका लागि अनलाइन कक्षा सञ्चालनको व्यवस्था गरिएको थियो। त्रिविले हाल क्याम्पसविभागस्कूलहरूमा विद्यार्थीहरूको प्रत्यक्ष कक्षा सञ्चालनको अनिवार्यतालाई विचार गर्दै स्थानीय निकायले तोकेको समयसीमा र मापदण्ड भित्र रहनेगरी स्थानीय निकायसग समन्वय गरी कक्षा सञ्चालन गर्ने जनाएको हो।"
सामाजिक सञ्जालमार्फत हुने ठगीबाट बच्न साइबर ब्यूरोको आग्रह,"काठमाडौं : साइबर ब्यूरोले प्रविधिको दुरुपयोगबाट हुने ठगीबाट बच्नका भ्रामक कुरामा विश्वास नगरी सतर्कता अपनाउन आग्रह गरेको छ। प्रहरी प्रधान कार्यालय साइबर ब्यूरो भोटाहिटीले बैंक तथा अनलाइनमार्फत पैसा जम्मा गर्न लगाई ठगी गर्ने प्रवृति बढिरहेकाले सचेत हुन आह्वान गरेको हो। ब्यूरोका अनुसार विगत केही समयदेखि केही व्यक्ति तथा आपराधिक समूहले प्रविधिको दुरुपयोग गरी सामाजिक सञ्जालमार्फत चिठ्ठा परेको भन्दै चिठ्ठाबापतको रकम पाउनका लागि कर चुक्ता गर्न यति रकम चाहिने भएकोले बैङ्क तथा अनलाईनमार्फत पैसा जम्मा गर्न लगाई ठगी गर्ने प्रवृति बढिरहेको पाइएपछि यस्ता भ्रामक कुरामा विश्वास नगरी ठगी हुनबाट बच्न अनुरोध गरेको हो। ब्यूरोले सामाजिक सञ्जाल भाइबर, वाट्स्एप, इमो लगायतका विभिन्न सामाजिक एपहरूमार्फत भिडियो, अडियो तथा टेक्स्ट मेसेज गरी प्रलोभनमा पार्दै ठगी हुने गरेको पाइएको जनाएको छ।"
हुण्डी कारोबारमा संलग्न सुनचाँदी व्यवसायीसहित दुईजना पक्राउ,"वीरगन्ज : वीरगन्जमा प्रहरीले हुण्डीको कारोबार गरेको आरोपमा एक सुनचादी व्यवसायीसहित २ जनालाई ठूलो रकमसहित पक्राउ गरेको छ । वीरगन्ज ६ माइस्थान चोकमा रहेको केपी ज्वेलरीका संचालक कन्हैयाप्रसाद सोनार र त्यहि पसलमा काम गर्ने बाराको परवानीपुर गाउँपालिका ३ का दिपक कुमार सर्राफलाई ३८ लाख ५१ हजार १ सय रुपैयाँसहित प्रहरीले पक्राउ गरेको हो । प्रहरी उपरीक्षक बेलबहादुर पाण्डेका अनुसार, केपी ज्वलेरीभित्र हुण्डीको कारोबार भइरहेको सूचना प्रहरीले पाएको थियो । त्यसपछि जिल्ला प्रहरी कार्यालय पर्साबाट खटिएको प्रहरी टोलीले केपी ज्वेलरीमा छापा मारेर खानतलाशी गर्दा स्रोत नखुलेको ३८ लाख ५१ हजार १ सय रुपैयाँ नगद बरामद भएपछि संचालक कन्हैया र त्यहाँका कामदार दिपकलाई नियन्त्रणमा लिएको हो । स्रोत नखुलेको नगद रकमसहित पक्राउ परेका दुवैलाई जिल्ला प्रहरी कार्यालय पर्साको हिरासतमा राखेर बैंक तथा वित्तीय संस्था सम्बन्धी ऐन २०७३ विरूद्वको कसूरमा अनुसन्धान अगाडि बढाइएको प्रहरी उपरीक्षक पाण्डेले जानकारी दिए ।"
"मोरङमा कार दुर्घटनामा : एक जनाको मृत्यु, तीन घाइते","विराटनगर : मोरङको बूढीगंगा गाउँपालिकामा भएको कार दुर्घटनामा परेर बिहीबार बिहान एक जनाको मृत्यु भएको छ। बा ११ च १५७१ नम्बरको कार दुर्घटना हुँदा बेलबारीबाट विराटनगरतर्फ आउँदै गरेकी बेलबारी नगरपालिका१ की ३० वर्षीया चन्द्रकला राईको मृत्यु भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार दुर्घटनामा परेर बिहान ११:३० बजेतिर गम्भीर घाइते भएकी चन्द्रकलाको उपचारका क्रममा मोरङको बूढीगंगास्थित विराट शिक्षण अस्पतालमा मृत्यु भएको हो। दुर्घटनामा परेर कार चालक बेलबारी१ का ३८ वर्षीय बाबुराम कार्की, बेलबारी१ की ५५ वर्षीया सानी धिमाल र ४३ वर्षीया गीता लिम्बू घाइते भएको श्रेष्ठले बताए। चालकको अवस्था सामान्य छ। घाइतेहरुको विराटमै उपचार भइरहेको छ। मृतक चन्द्रकला र घाइते सानी मुटु सम्बन्धी पुरानै समस्या रहेकी छिमेकी गीता लिम्बूलाई कारमा लिएर उपचारका लागि विराटनगर आउँदै गरेको पाइएको प्रहरीले जनाएको छ। सडकमा गुडिरहेको कार आफैँ अनियन्त्रित भएर कोसी लोकमार्गअन्तर्गत बूढीगंगा३ स्थित पायनीयर उद्योग अगाडि बिजुलीको पोलमा ठोक्किएर दुर्घटनामा परेको प्रहरीले जनाएको छ। दुर्घटनामा परेर कार पूर्ण रूपमा क्षतिग्रस्त बनेको छ। प्रहरीले घटनाका बारेमा अनुसन्धान सुरु गरिएको जानकारी दिएको छ।"
"रामेछापमा जीप दुर्घटना : तीन जनाको मृत्यु, एक घाइते","काठमाडौं : रामेछापमा खुर्कोटमन्थली सडकखण्डमा जीप दुर्घटना हुँदा तीन जनाको मृत्यु भएको छ। बिहीबार बिहान काठमाडौंबाट ओखलढुंगा जाँदै गरेको प्रदेश नम्बर ३०१०२३च३५१३ नम्बरको जीप दुर्घटना भएको जिल्ला प्रहरी कार्यालयका प्रवक्ता एवम् प्रहरी निरीक्षक श्रीशंखर श्रेष्ठले जानकारी दिए। उनका अनुसार दुर्घटनामा ओखलढुंगाका करिब ३४३५ वर्षीय लक्पा शेर्पा र उनकी श्रीमती फुरूवाको मृत्यु भएको हो। दुर्घटनामा मृत्यु भएका श्रीमान, श्रीमतीको पहिचान खुलेको छ। अर्का एक पुरुषको परिचय खुल्न बाँकी रहेको छ। उनले भने, एक जना गम्भीर घाइते बालकलाई उपचारका लागि काठमाडौं रिफर गरिएको छ। मन्थली नगरपालिका६मा जीप दुर्घटना भएको हो। श्रेष्ठले जिल्ला प्रहरी कार्यालय घटनास्थलमा पुगेर आवश्यक अनुसन्धान र उद्दारमा जुटेको बताए। वर्षाद्का कारण उक्त सडकखण्डको विभिन्न ्स्थानमा गएको पहिरोले सडक साँघुरो बनेको छ।"
पर्यटकको पर्खाइमा पोखरा,"पोखरा : लकडाउनका कारण वैशाखदेखि १५ देखि बन्द पोखराका पर्यटकीय गन्तव्य असोज १ देखि पुनः सञ्चालन गर्ने तयारी भएको छ। पोखरामा मंगलबार पर्यटकीय गन्तव्य स्थलका अध्यक्ष तथा प्रतिनिधि र पर्यटन व्यवसायीबीचको छलफलले उक्त निष्कर्ष निकालेको छ। नेपाल एसोसिएसन अफ टुर एन्ड ट्राभल एजेन्ट्स (नाट्टा) गण्डकीको संयोजनमा भएको अन्तरक्रिया कार्यक्रममा पर्यटकीय खोल्नुको विकल्प नरहेको बताएका छन्। पोखरा पर्यटन परिषद्का अध्यक्ष गोपीबहादुर भट्टराईले स्वास्थ्य मापदण्ड कायम गरेर सबै पर्यटन व्यवसाय र पर्यटकीय गन्तव्य खोल्ने गरी तयारी भएको बताए। अहिले पोखराका होटल, रेस्टुरेन्ट खुला भइसकेका छन्। रेस्टुरेन्ट भने राति १० बजेसम्म खोल्न कास्की प्रशासनले अनुमति दिएको छ। देशकै प्रमुुख पर्यटकीय गन्तव्य पोखराका होटल, रेस्टुरेन्टलगायतका खर्बौं लगानी रहेको छ। कोरोनाका कारण लामो समय व्यवसाय बन्द हुँदा पर्यटन उद्योग धराशयी हुने अवस्थामा पुगेको परिषद्का अध्यक्ष भट्टराई बताउँछन्। यसैले अब स्वास्थ्य मापदण्ड कायम गरेर व्यवसाय खोल्नुको विकल्प नरहेको उनले सुनाए। पोखराको फेवाताल किनारबाट देखिएको अन्नपूर्ण, माछापुच्छ्रे हिमाल। तस्बिर : कृष्णमणि बराल"
"पहिरो, सधैंको पिरलो","रामकला खड्काकाठमाडौं, शिव उप्रेतीगोरखा, सन्तोष ढुंगेलरामेछाप, माया अधिकारीकुश्मा, बसन्त लिम्बूताप्लेजुङ, अनिष विष्टसंखुवासभा, पदमबहादुर सिंहबाजुरा, सुन्दरसिंह धामीदार्चुला, सुवास दर्नालसोलुखुम्बु देशभर यो वर्ष २ सय ५७ वटा पहिरो गएको छ। जसमध्ये सबैभन्दा धेरै पाल्पामा १७, त्यसपछि रोल्पामा १५, कास्की र तनहुँमा १३१३ वटा छन्। यस्तै, दार्चुलामा १२, नुवाकोटमा १०, पर्वत र बागलुङमा ९९, मकवानपुर, गुल्मी र बाजुरामा ८८ वटा छन्। यही कारण ७७ जनाले ज्यान गुमाएको गृह मन्त्रालयअन्तर्गत राष्ट्रिय आपतकालीन कार्यसञ्चालन केन्द्रको तथ्यांक छ। आठ जना बेपत्ता भएका छन्। ८९ जना घाइते छन्। २ सय ८४ परिवार प्रभावित छन्। ५३ घरमा आंशिक क्षति भएको छ भने ८६ वटामा पूर्ण क्षति। ४५ गोठसहित २ सय २३ पशु चौपाया क्षति भएको छ। ३ करोड ४५ लाख ४५ हजार रुपैयाँबराबरको भौतिक क्षति भएको केन्द्रको अनुमान छ। केन्द्रका अनुसार पछिल्लो १० वर्ष अवधिमा २ हजार ३ सय ७८ वटा पहिरो गएको छ। उक्त अवधिमा १ हजार २ सय ८२ जनाले ज्यान गुमाए। ३ सय ५ जना बेपत्ता भए। १ सय ८५ जना घाइते भए। सबैभन्दा बढी बागलुङमा १ सय पहिरो गएको छ। त्यसपछि संखुवासभामा ९४ र ताप्लेजुङमा ६८ वटा छन्। मानवीय क्षतिका हिसाबले सबैभन्दा बढी सिन्धुपाल्चोकमा १ सय २८, कास्कीमा ६७ र ताप्लेजुङमा ५८ जनाको मृत्यु भएको छ। ताप्लेजुङको खोक्लिङ र लिवाङमा २०७२ सालमा गएको पहिरो। त्यस बेला ५९ जनाको मृत्यु भएको थियो। तस्बिर सौजन्य : जितेन लिम्बू पहिरोका कारण यस वर्ष २ सय १६ ठाउँमा सडक अवरुद्ध भए। यीमध्ये २ सय ३ ठाउँमा खोलिसकेको र १३ ठाउँमा अझै अवरुद्ध रहेको सडक विभागको योजना तथा अनुगमन महाशाखाका उपनिर्देशक शिवप्रसाद नेपालको भनाइ छ। बढी सडक अवरुद्ध हुनेमा मनाङ छ। विभागका अनुसार रसुवाको भार्कुमा भने वर्षायामभरि नै सडक अवरुद्ध हुने गरेको छ। उपनिर्देशक नेपाल गत वर्षको तुलनामा ४० प्रतिशत बढी पानी परेको र जटिल भौगोलिक अवस्थाका कारण पहिरो बढेको बताउँछन्। त्यसैगरी जथाभावी रूपमा गरिने सडक गतिविधिले पनि जोखिम बढाएको उनको भनाइ छ। उनका अनुसार सडकको पहिरो पन्छाउन जेठ अन्तिमदेखि १ सय २५ वटा हेभी र ८० वटा सपोर्ट इक्युपमेन्ट तयारी अवस्थामा राखिएको छ। राष्ट्रिय राजमार्गहरूमा आधा घण्टामै साइट सफा गरिएको छ। अन्य ठाउँमा पनि २३ घण्टाभित्र सडक खुलाउने प्रयास भएको उनको भनाइ छ। बर्सेनि पहिरो जानुका विभिन्न कारणमध्ये जलवायु परिवर्तन मुख्य रहेको राष्ट्रिय विपद् जोखिम न्यूनीकरण तथा व्यवस्थापन प्राधिकरणका सहप्रवक्ता वेदनिधि खनाल बताउँछन्। पहिरो नियन्त्रण र यसले गर्ने क्षति कम गर्न तीनै तहका सरकारले एकजुट भएर काम गर्नुपर्ने सहप्रवक्ता खनालको भनाइ छ। विद्यालयको पाठ्यक्रममैै यस विषयलाई समावेश गरी विद्यार्थी जीवनदेखि नै सचेत गराउनुपर्छ। उनका अनुसार पोहोर ४ हजार ९ सय र यस वर्ष ८ सय घरपरिवार बाढीपहिरो पीडितलाई तराईका जिल्लामा ३ लाख, पहाडमा ४ लाख र हिमालीमा ५ लाखका दरले लाभगाह्रीको खातामा रकम जम्मा गरिएको छ। शताब्दी पुग्न लागेको पहिरो ताप्लेजुङ सदरमुकाम फुङलिङनजिकै हाङ्देवा पहिरोले स्थानीयलाई प्रत्येक वर्षायाममा झस्काइरहन्छ। यो ठाउँ हिउँदमा पनि धुले पहिरोका रूपमा भत्किरहने गर्छ। स्थानीयका अनुसार १९८२ सालदेखि जान थालेको पहिरो अझै रोकिएको छैन। २०००, २०१४, २०१८, २०२० भदौ, २०२५ असोज, २०३७ साउन, २०५६ साउन २३ गते र २०५९ साउन २२ गते बिर्सनै नसकिने ठूलो पहिरो गएको अनुभव उनीहरूको छ। जमिनको क्षतिका कारण १८ जनाको ज्यान गइसकेको छ भने ८ सय परिवार विस्थापित भइसकेका छन्। फुङ्लिङहाङ्देवा पहिरो प्रकोप नियन्त्रण समिति ताप्लेजुङका अध्यक्ष बैकुण्ठ न्यौपाने विस्थापित परिवार तराईका विभिन्न क्षेत्र र भारतको आसाम, मणिपुरसम्म बसाई गएको सुनाउँछन्। पहिरो नियन्त्रण गर्न बर्सेनि लाखौं रकम खर्च हुने गरेको छ। करिब ५ हजार रोपनीभन्दा धेरै क्षेत्रफलमा फैलिएको यो पहिरोलाई एसियाकै ठूलो भन्ने गरिएको छ। गोरखाको पालुङ्टार नगरपालिका ३ राउतेपानीमा पहिरोले क्षतिग्रस्त घर। तस्बिर सौजन्य : शिव उप्रेती सिरीजंघा गाउँपालिकाको सिनाम र आम्बेगुदिन सिमानास्थित निबुखोला पहिरोसमेत रोकिएको छैन। उक्त पहिरो २०४६ सालदेखि जान थालेको स्थानीय टीका थेबेको भनाइ छ। पहिरो नियन्त्रण गर्न धेरै बजेट सकियो। तर, अझै नियन्त्रणमा आएको छैन, थेबे भन्छन्। यही कारण माथिल्लो क्षेत्र ईसेवा टोलका दर्जन बढी घर उच्च जोखिममा छन्। निबुखोलाको मोटरेबल पुल जोखिममा परेको छ। उनका अनुसार तिगेबुङ र ईसेवा क्षेत्रका आधाजसो खेतमा रोपाइँ हुन छाडेको छ। यस्तै याम्फुदिनको पहिरो नियन्त्रण गर्न कादुरी संस्थाले आर्थिक सहयोग गरेको थियो। तर, बस्ती अझै जोखिममै छ। काबेली नदी किनार र बस्तीको माथी तटबन्ध गरिए पनि पहिरो नथामिएको स्थानीय अविरमान राई बताउँछन्। दक्षिणी आधारशिविर जाने पदमार्ग ह्लासे पहिरोका कारण मासिने अवस्थामा पुगेको छ। पहिरो डाँडासम्म पुगेको छ, अब एकदुई वर्षमा त्यो बाटो नै नहुने अवस्था छ, याम्फुदिनका सुकु भोटे भन्छन्, अब वैकल्पिक मार्ग बनाउनुको विकल्प छैन। उत्तरी आधारशिविरको लोनाकबाट पाङ्पेमासम्मको पदमार्ग पनि मासिने अवस्थामा पुगेको छ। ताप्लेजुङ पहिरोको उच्च जोखिममा रहेको अध्ययनले देखाएका छन्। जिल्ला विपद् व्यवस्थापन समितिको तथ्यांकअनुसार २० वर्षमा १ सय ५० जनाले ज्यान गुमाएका छन्। पर्वतको काउँले गाउँमा गत वर्ष गएको पहिरो । तस्बिर सौजन्य : माया अधिकारी संखुवासभाको सिलिचोङ गाउँपालिका उच्च जोखिममा छ। बर्सेनि पहिरो गइरहन्छ। यसबाट धनजनको ठूलो क्षति भइरहेको छ। सिलिचोङ१ बेसिन्दामा २०७७ असार २७ गते राति पहिरोले नौ घर बगाउँदा ११ जना बेपत्ता भए। सिलिचोङकै सिकदिममा २०६७ सालमा पहिरो जाँदा १३ जना बेपत्ता भएका थिए। उचित पुनर्वासको व्यवस्था नहुँदा पहिलेकै ठाउँमा फर्किएकाहरू जोखिम मोलेर बसिरहेका छन्। बाटो अवरुद्ध, गाउँमा सकियो चामल गोरखाको चुमनुब्री गाउँपालिका६ र ७ (साविक चुम्चेत र छेकम्पार गाविस) जाने बाटो एक महिनादेखि अवरुद्ध छ। लोक्पा खोलामा भदौ २ गते पहिरो खसेको स्थानीय सेराप गुरुङ बताउँछन्। त्यसयता दुई वडाका १८ टोलका बासिन्दा समस्यामा परेका छन्। पहिरोले बाटो लग्यो। पुल पनि लग्यो। त्यसभन्दा एक घण्टामाथि सर्दीभीरमा क्यान्टिलिभर पुल छ। त्यो पनि पहिरोले क्षतिग्रस्त भयो, गुरुङ भन्छन्। सुक्खा पहिरो लगातार झरिरहेकाले हिँडडुल गर्न नसकिएको उनको भनाइ छ। क्यान्टिलिभर पुल पनि तत्काल मर्मत गर्न सकिने अवस्था नरहेको स्थानीयको भनाइ छ। १०१० मिनेटको अन्तरमा पहिरो झरिरहन्छ। पहिरो छिचोलेर क्यान्टिलिभर पुलसम्म पुग्न पनि सकिँदैन। कसरी मर्मत गर्ने ? कम्पनीकै प्राविधिक आउनुपर्छ। त्यसैले त्यो अहिले बन्न सक्ने अबस्था छैन, उनी भन्छन्, कोहीकोही गाउँले ज्यानको बाजी थापेर पहिरो हेर्दै कुदेर पहिरो कट्ने गर्छन्। प्रायः मान्छे धोर्जुङडाँडाको बाटो घुमेर पनि जाने गरेका छन्। यसरी जाँदा दुई दिनको बाटो घुमाउरो पर्छ। उनका अनुसार पहिरो एक किलोमिटर लामो छ। गाउँमा चामल अभाव भएको छ। यसका कारण स्थानीयले चम्पा र थुक्पाका भरमा छाक टारिरहेको वडाध्यक्ष पासाङफुञ्जो लामा बताउँछन्। चामल त कसैको घरमा पनि छैन। चम्पा र थुक्पा खाएर बसेका छौं, उनी भन्छन्, चम्पामा चिनी हाल्नुपर्छ। चिनी पनि छैन। नुन, तेल, घ्यू पनि सकिएको उनको भनाइ छ। उराठलाग्दो दुर्लुङ पर्वतका विभिन्न बस्तीलाई समेटेर बनाइएको एउटा गीत छ उराठलाग्दो दुर्लुङको डाँडो, मोहनी लाग्ने पाङ, देउपुरको जस्तो खेती र पाती बाजुङको जस्तो गाउँ। दुर्लुङ गाउँ तीन वर्षयता गीतमा भनेजस्तै पहिरोका कारण उराठलाग्दो बन्दै गएको छ। जिल्ला सदरमुकाम कुश्माबजारसँगै जोडिएको दुर्लुङ गाउँ केही समथर र केही भिरालो छ। कल्पनै नगरिएका ठाउँमा पहिरो जान थालेपछि स्थानीय निराश छन्। घर पुरिँदा २०७६ भदौ ५ गते स्थानीय ७० वर्षीय रेमबहादुर चालिसेको ज्यान गयो। गत वर्ष जेठ ३१ गते तुलबहादुर थापा र कमला विकको घर पुरिँदा दुई परिवारका नौ जनाको मृत्यु भयो। यी दुवै परिवार ढकालबारीबाट सुरक्षित स्थान भन्दै केही वर्षअघि काउँलेगाउँमा सरेका थिए। यसै वर्ष पनि भदौ १७ गते राति स्थानीय माधव शर्माको घर पुरिँदा परिवारकै पाँच जनाले ज्यान गुमाउनुपर्यो। मृत्यु हुनेमा शर्माकी आमा ७५ वर्षीया कौशिला पौडेल, श्रीमती ३५ वर्षीया भगवती, दुई छोरीहरू १६ वर्षकी विमला र ११ वर्षकी विनिता अनि छोरा ९ वर्षीय छोरा विनोद छन्। शर्मा भने कतारमा भएका कारण जोगिए। तीन वर्ष अवधिमा एकै गाउँका १५ जनाको ज्यान गएको छ। नसोचेको ठाउँमा पहिरो गएर ठूलो जनधनको क्षति भएको दुर्लुङका वडाध्यक्ष तेजप्रसाद पाध्या बताउँछन्। खानी तथा भूगर्भ विभागको टोलीले गत वर्ष काउलेका १५ घर तत्काल स्थानान्तरण गर्नुपर्ने सुझाव दिएको थियो। तर, यस वर्ष पहिरो गएको स्थान भने घोगेनी गाउँ हो। विभागको टोलीले उक्त गाउँलाई पनि जोखिमयुक्त क्षेत्रमा भने राखेको थियो। पहिरोको वर्तमान अवस्था र निकट भविष्यमा हुने वर्षालाई समेत आकलन गरी पहिरो आसपासका १५ घर तत्काल सुरक्षित स्थानमा सार्न प्रस्ताव गरेको थियो, स्थानीय अशोक पौडेल भन्छन्। मन्थली उच्च जोखिममा रामेछापको मन्थली नगरपालिकामा पर्ने घ्याप्चे पहिरोका कारण वडा नम्बर ४ गैराथोक र वडा नम्बर ३ अर्चलेका बस्ती उच्च जोखिममा परेका छन्। २०११ सालदेखिको पहिरोका कारण कैयौं परिवार विस्थापित भइसकेका छन्। हाल १५ घर पूर्ण जोखिममा परेका छन्। यसअघि पुनर्बास कार्यक्रमअन्तर्गत १० परिवारलाई सुरक्षित स्थानमा सारिएको थियो। पहिरोे रोकथाम नगर्ने हो भने गैराथोकका ३ सय परिवार विस्थापित हुने स्थानीय सोमप्रसाद भट्टराई बताउँछन्। २०११ साउनपछि २०४०, २०५१ र २०६१ सालमा विकराल रूप लिएको स्थानीयको भनाइ छ। केही वर्षदेखि कम हुँदै गएकोमा केही दिनयता एक्कासि बढेको स्थानीय तीर्थराज श्रेष्ठको भनाइ छ। पहिरोले हजारौं रोपनी खेत, बारी बगाएर खहरे बनाइसकेको शिक्षकसमेत रहेका सोमसप्रसाद भट्टराई सुनाउँछन्। जलाधार कार्यक्रमअन्तर्गत गैराथोकस्थित रणजोर खोला किनारमा जाली हाले पनि एक वर्ष पनि नटिकेको भट्टराईको भनाइ छ। वातावरणयीय प्रभाव मूल्यांकन गरी बायो इन्जिनियरिङ प्रविधिबाट पहिरो रोकथाम गर्न सकिने इन्जिनियर कुसुम भट्टराई बताउँछन्। यसअघि वातावरणीय प्रभाव मूल्यांकन बिनानै जाली लगाइएकाले नटिकेको इन्जिनियर भट्टराईको कथन छ। मन्थली नगरपालिकाको कुल क्षेत्रफल २११७७ वर्ग कलिोमिटरमध्ये घ्याप्चे पहिरोले २३८९ वर्ग किलोमिटर क्षेत्र ओगटेको छ। यही कारण नगरपालिका नै उच्च जोखिममा छ। २३ वर्षदेखि त्रासमा बाजुराको खप्तड छेडेदह गाउँपालिका४ गुईबनका १ सय २० परिवार २३ वर्षदेखि पहिरोको त्रासमा छन्। २०४८ सालदेखि सामान्य चिरा परेको गुईबन गाउँमुनिको भीर भासिँदै गएकाले उच्च जोखिममा रहेको स्थानीय रुपेश धामी बताउँछन्। २३ वर्षदेखि बर्खाका बेला राम्रोसँग खाना खाइन्न। सरकारले बस्ती स्थानान्तरण गरिदिँदैन, धामी भन्छन्। बस्ती जोखिम र खेतीयोग्य जमिन तहसनहस हुँदासम्म तीनै तहका सरकार कसैले पनि नागरिकको सुरक्षामा ध्यान नदिएको स्थानीय प्रेम धामीको गुनासो छ। खप्तड छेडेदह गाउँपालिकामा नाउली, पुरानापानी, मल्लागाउँ, चौताणीलगायतका बस्ती जोखिममा छन्। दार्चुलाको दुहँ गाउँपालिकामा केही साताअघि पहिरोले एकै परिवारका दुई जनाको ज्यान गयो। अढाई सय परिवार विस्थापित छन्। प्रदेश र संघीय सरकारले खाद्यान्न, त्रिपाल पठाए पनि उनीहरूको घरबासको समस्या छ। दार्चुलाका दुई दर्जनभन्दा बढी बस्ती स्थानान्तरण गर्नुपर्ने अवस्थामा छन्, प्रदेश सांसद नन्दा बम भन्छिन्। बर्सेनि पीडा हिमाली जिल्ला सोलुखुम्बुका विभिन्न क्षेत्रमा पहिरो जाने क्रम बढेको छ। अधिकांश ग्रामीण सडक अवरुद्ध बनेका छन्। पहिरोले सोलुदूधकुन्ड नगरपालिका७ बारानेमा एउटा घर बगाएको छ। ८ परिवार विस्थापित भएका छन्। सोताङ गाउँपालिका४ स्थित माथिल्लो रोकखोला सामुदायिक लघु जलविद्युत् आयोजनामा पहिरोले क्षति पुर्याएको छ। जसकारण १ हजार परिवार अन्धकारमा बस्न बाध्य छन्। लिखुपिके गाउँपालिका२ मा २ परिवार विस्थापित भएका छन्। जथाभावि सडक खनिएका स्थान चर्किँदै जान थालेपछि पहिरोको जोखिम उच्च भएको स्थानीय भैरवकुमार बस्नेत बताउँछन्।"
स्वास्थ्यविज्ञ भन्छन् : फोहोरबाटै अर्को महामारी फैलिने जोखिम बढ्यो,"काठमाडौं : विश्वको ध्यान यतिबेला कोभिडले तानेको छ। स्वास्थ्य, सञ्चारमाध्यम, मानवीय चासो सबैले कोभिडलाई मात्र प्राथमिकतामा राखेको पाइन्छ। तर, हाम्रो आँखैअघि पनि विभिन्न यस्ता समस्या व्याप्त छन् जसले भविष्यमा कोभिडजस्तै अर्को महामारी ननिम्त्याउँला भन्न सकिन्न। त्यसमध्ये अहिलेको ज्वलन्त उदाहरण हो, काठमाडौंमा थुप्रिरहेको फोहोरको डंगुर। काठमाडौं उपत्यकाका सडकमा बारम्बार फोहोर थुप्रिनु नौलो त होइन। केहि हप्तादेखि काठमाडौंका मुख्य चोकहरुमा थुप्रिएको फोहोर हालसम्म उठ्न सकेको छैन। कलंकी, कालिमाटी, मैतिदेवी, शंखमुल आदि क्षेत्रमा अझै पनि फोहोर उठेको छैन। यसबाहेक काठमाडौं उपत्यकाभित्र बग्ने साना ठूला नदी किनारमा हरेक १०० मिटरको दूरीमा र खोला छेउछाउ बनेका पुलमुनि थुप्रिएको फोहोर कहिले उठ्छ ठेगाना छैन। यसरी थुप्रिने फोहोरले वातावरणमा पार्ने असर त छदै छ त्यसबाहेक मानवीय स्वास्थ्यका लागि पनि घातक रहेको विज्ञहरु बताउँछन्। फोहोर : एक सम्भावित महामारी फोहोरबाट रोग फैलिन्छ भन्नेबारे आममानिसलाई थाहा छ तर कस्तोखाले रोग फैलिन्छ र काठमाडौंका सडक र नदी किनारमा मात्र थुप्रिने फोहोरले मानव स्वास्थ्यमा केकस्तो असर पुग्छ भन्नेबारे कसैले अन्दाज गर्दैनन्। नेपाल जनस्वास्थ्य संघका केन्द्रीय उपाध्यक्ष एवम् शान्ति नेपाल सामाजिक संस्थाका कार्यकारी निर्देशक डा कृष्णमान शाक्य काठमाडौंमा थुप्रिने गरेको फोहोरमैलाले थुप्रै रोगहरु फैलिने बताउँछन्। भन्छन्, फोहोरमैलाकै कारण मुख्य रुपमा झाडापखाला, आउँ, टाइफाइड, जन्डिस, हेपाटाइटिस (बीबाहेक) आदिजस्ता रोग लाग्न सक्छन्। फोहोरसँग प्रत्यक्ष सम्पर्कमा रहने मानिसहरु घातक रोगको जोखिम हुन्छ। फोहोरले झाडावान्ता, रुघाज्वरो, टाइफाइट मात्र नभइ अहिले विश्व कोभिड महामारी फैलिएजस्तै फोहोरले पनि स्थानीयस्तरमै महामारी निम्तिने सम्भावना उच्च रहेको बताउँछन्, चितवन मेडिकल कलेज जन स्वास्थ्य विभागका सह प्राध्यापक डा किशोर अधिकारी। नेपालमा हैजा, झाडापखाला, भाइरल ज्वरो, डेंगुजस्ता सानातिना महामारी फैलिसकेका छन्। भविष्यमा पेट र छाला आदिसम्बन्धी धेरै मानिसमा समस्या देखा पर्यो भने त्यसले स्थानीयरुपमा महामारीको रुप लिन सक्छ। ती फैलिनुको मुख्य कारण भनेकै थुप्रिएको फोहोर हो,' उनी थप्छन्,यदि समयमै फोहोर उठाएर व्यवस्थित नगर्ने हो भने काठमाडौं उपत्यकामा थुप्रिने फाहोरबाटै महामारीको उत्पति नहोला भन्न सकिन्न। फोहोरबाट यसरी सर्छन् रोग सहप्राध्यापक अधिकारीका अनुसार फोहोरबाट उत्पति हुने रोग विभिन्न माध्यमबाट फैलने जोखिम उच्च हुन्छ। हावा, पानी, फोहोरमा हुने मुसा, झिंगा, भुसुना र लामखुट्टेहरुमार्फत रोगहरु फैलिन्छ। जसका कारण मुसाजन्य, लामखुट्टेजन्य, पानीजन्य र हावाजन्य रोगहरु लाग्ने गर्छ भने कालान्तरमा महामारीको रुप लिने सम्भावना उच्च हुन्छ। यति मात्र नभइ फोहोर थुप्रिएको ठाउँबाट हिँड्दा र वरिपरि बस्दा मास्क र पञ्जा लगाएपछि हामीमा रोग लाग्दैन र सर्दैन भन्ने भ्रम अधिकांशमा हुन्छ। तर त्यो नै आममानिसको सबैभन्दा ठूलो भ्रम रहेको बताउँछन्, डा अधिकारी। फोहोर विभिन्न माध्यमबाट हाम्रो शरीरसम्म आइपुग्ने हुँदा त्यसबाट जन्मिएको रोगको किटाणु मास्क, पञ्जाहरुले पनि थेग्दैन,' उनी भन्छन्, जुत्ता, खुट्टा, हात आदी अप्रत्यक्ष रुपमा सडक तथा नदी किनारमा थुप्रेको फोहोर घरमा पुग्छ। झिंगा, भुसुना, खुट्टा, हात र पानी र भाडाकुडाहरु आदी विभिन्न माध्यमबाट खानेकुरामा मिसिन सक्छ र फोहोरबाट उत्पन्न रोग हाम्रो शरीरमा प्रवेश गर्छ। यसरी समस्या र जोखिम बढ्दै जान्छ। यतिबेला वर्षात्को समय भएकाले वर्षाको पानीमार्फत थुप्रिएको फोहोरबाट रसाएको पानी बगेर नदी र पानीको मुहानसम्म पुग्छ। यसले पानी दुषित बनाउँछ र दुषित पानीका कारण यिनै विभिन्न प्रकारका रोगहरु सर्ने डा शाक्य बताउँछन्। वर्षायाममको समयमा थुप्रिने फोहोरले पानी दुषित गर्छ र पानीमार्फत विभिन्न खाले रोगहरु सर्ने खतरा झनै बढि छ,' ग्रामिण सरसफाई एवम् खानेपानी स्वच्छतामा कार्यक्रममासमेत सक्रिय उनी भन्छन्, नेपालमा कुनैपनि तथ्यांक र अध्ययन नभएपनि पानीबाट जन्मिने रोगका कारण संसारमा थुप्रै मानिसको मृत्यु हुने गरेको तथ्यांक छ। काठमाडौं पनि त्यसको उच्च जोखिममा छ। काठमाडौंमा केहि दिनयता रातभर पानी पर्ने र दिउँसो घाम लाग्ने क्रम जारी छ। पानी पर्दा थुप्रिएको फोहोर कुहिन्छ र फोहोरबाट निस्कने रस वर्षाको पानीले बगाएर लग्छ। साथै फोहोरबाट मिथेन, कार्बनडाइअक्साइड, अमोनिया र हाइड्रोजन सल्फाइडजस्ता ग्यास उत्सर्जन हुन्छ। दिउँसो घाम लाग्दा फोहोर तात्छ र वाष्पीकरणमार्फत फोहोरबाट निस्कने ग्यास वायुमण्डलसम्म पुग्छ। वायुमण्डलमा पुगेको ग्यासले वायु प्रदुषण त गराउँछ नै त्योसँगै उक्त ग्यास स्वासप्रश्वासको माध्यमहुँदै सिधा हाम्रो शरीरमा पुग्छ। जसले जलवायु परिवर्तनमा योगदान पुर्याउने, स्वासप्रश्वा र आँखासम्बन्धी रोगहरु निम्तिने सह प्राध्यापक डा किशोर अधिकारी बताउँछन्। भन्छन्, फोहोरबाट उत्सर्जन हुने ग्यासले जलवायु परिवर्तनमा पनि ठूलो योगदान पुर्याउँछ। फाहोरबाट निस्कने ग्यासले विशेषगरी श्वासप्रश्वास, पेट र आँखासम्बन्धी रोगहरु लाग्छ। तत्कालिन र दिर्घकालिन असर काठमाडौंमा पटकपटक थुप्रिने फोहोरले पार्ने असरमा तत्कालिन र दीर्घकालिन गरी दुईथरी तरिकाले व्याख्या गर्छन् सह प्राध्यापक किशोर अधिकारी। तत्कालिन असरमा आकस्मिक दुर्घटना (सिसा, काँच, सुई, विभिन्न टुक्राटाक्रीबाट लाग्ने चोट र भान्साबाट निस्कने फोहोरबाट चिप्लिएर हुने दुर्घटना आदी) , फोहोरले थप्ने वितृष्णा आदी हुन्। तत्कालिन असरले झाडावान्ता, रुघाखोकी, पेटसम्बन्धी अन्य रोग, टाइफाइड आदी प्राथमिक स्वास्थ्य समस्या निम्त्याउँछ। कुपोषण, हेपाटाइटिस, जन्डिस, छालाको आदीजस्ता अन्य समस्याहरु दिर्घकालिन असरमा पर्छन्। जस्तो अस्पतालबाट निस्कने फोहोरले निडल इन्युरी गराउँछ। अस्पतालबाट निस्कने फोहोरमा सुई, सिसा, काँच र अन्य फोहोर हुन्छन्। यदि त्यसले निरोगी मानिसलाई घोचेमा संक्रामक रोग लाग्ने जोखिम बढी हुन्छ। कहिलेकाहि तत्कालिन असरले पनि ज्यानै जाने गरी दिर्घकालिन असर पुर्याउँछ। कर्णाली एकेडेमी अफ हेथ साइन्सका डीन डा मनिराज क्षत्री पनि फोहोरले बहुपक्षीय असर गर्ने बताउँछन्। फोहोरबाट जुनसुकै रोगहरु लाग्छन्। महिनौ दिनसम्म फोहोर थुप्रिदा एक त वातावरण दुर्गन्धित र प्रदूषित हुन्छ। त्यसको प्रत्यक्षअप्रत्यक्ष असर मानवीय स्वास्थ्यमा पर्छ,' उनी सुनाउँछन्। फोहोरले सर्ने रोग मात्र नभइ नसर्ने रोगहरु पनि लाग्ने उनको भनाइ छ। कोटेश्वरको तीनकुने, भोटाहिटी, खोला छेउछाउ जता पनि फोहोर देखिन्छ। फोहोरबाट निस्कने दुर्गन्धले नै मानिसहरु बेहोस हुनेसम्म घटना भएका छन्,' उनी थप्छन्, घरभित्र पनि फोहोर थुप्रिदा र सडकमा थुप्रिएको फोहोर दैनिक देखिदा मानसिक तनाव उत्पन्न गराउँछ। सधै फोहोर देख्दा मानिसमा वितृष्णा उत्पन्न हुन्छ। मानसिक तनावले रक्त चाप र मधुमेह बढाउँछ। जुन नसर्ने रोगहरु हुन्। यति मात्र नभइ वर्षायाममा फोहोरमैलाबाट रोगहरु सर्ने सम्भावना झन धेरै हुने सह प्राध्यापक अधिकारी बताउँछन्। उनी भन्छन्, किनकी वर्षाको पानीले एक ठाउँमा थुप्रिएको फोहोरलाई बगाएर खानेपानीको स्रोत दुषित बनाइदिन्छ। घरघरमा पानी संकलन गरेर राखिएको ट्यांकीमा दुषित पानी पुग्छ। त्यसैले खानेपानीबाट निम्तिने रोगहरुले पनि तत्कालिन र दिर्घकालिन दुवै असर पार्छ। उनकाअनुसार फोहोर वरिपरि जमेको पानीमा लामखुट्टे हुन्छ। त्यसले डेंगु, मलेरिया जस्ता रोग लाग्छ। फोहोर फाल्ने ठाउँमा सिसा, सुई, अन्य नकुहिने फोहोरले दुर्घटना निम्त्याउनुका साथै घातक रोगहरु निम्तिन्छ। फोहोर उठाउने मानिसहरु यसको सबैभन्दा ठूलो जोखिममा छन्। उनीहरुलाई छालासम्बन्धी, एचआईभी, हेपाटाइटिस वि जस्ता घातक रोगहरुको लाग्ने सम्भावना उच्च हुन्छ। यतिमात्र नभइ फोहोर बाल्दा वातावरणमा असर पुर्याउँछ। नकुहिने फोहोरले क्लोरोफ्लोरोकार्बन उत्सर्जन गर्छ। त्यसले तापक्रम वृद्धिमा ठूलो योगदान पुर्याउँछ। व्यवस्थापन कसरी गर्ने त ? काठमाडौं उपत्यकाको फोहोर व्यवस्थापनको लागि नेपाल सरकारले हालसम्म देखेको मुख्य विकल्प भनेकै सिसडोल र बन्चरे डाँडा हो। त्यो दिर्घकालीन उपाय होइन। त्यसैले फोहोर उचित फोहोर व्यवस्थापन नहुँदा स्वास्थ्य र वातावरणीय असर पर्न नदिन स्वास्थ्य क्षेत्रमा कार्यरत कर्णाली एकेडेमी अफ हेल्थ साइन्सका डीन प्राडा र चितवन मेडिकल कलेज जनस्वास्थ्य विभागका डा किशोर अधिकारीले देखेका सम्भावित फोहोर व्यवस्थापनका विकल्प के हुन सक्छन् त ? झिंगाले नेपालमा ६०७० भन्दाबढी संक्रामण रोगहरु फैलाउन सक्छ। लामखुट्टेले डेंगु, मलेरिया र टाइफाइडजस्ता रोगहरु फैलाउन सक्ने जोखिम बढी हुन्छ। यस्ता रोगहरुको उद्गमस्थल भनेकै फोहोरको थुप्रो हुने भएकाले फोहोर व्यवस्थापनतर्फ सबै निकायले ध्यान पुर्याउनुपर्ने डा अधिकारी बताउँछन्। सधै सरकारको मुख ताक्नेभन्दा स्थानीय निकाय स्वयमले आफ्नो अग्रसरतामा व्यवस्थापनको पहल चाल्नुपर्छ उनी थप्छन्, फोहोर व्यवस्थापन भएमा आफ्नै स्वास्थ्य र वातावरणको सुरक्षा हुन्छ भन्ने बुझाइ सबैमा हुनुपर्छ। बुझाइले मात्र नभइ व्यवहारमा पनि लागू गर्नुपर्छ। तबमात्र फोहोरले निम्त्याउने समस्याबाट केहि हदसम्म भएपनि वातावरण र मानवीय स्वास्थ्य जोखिम कम गर्न सकिन्छ। फोहोर व्यवस्थापनको लागि सबैले म्यानर र म्यानेजमेन्टमा ध्यान दिनुपर्ने प्राडा मनिराज क्षेत्री बताउँछन्। फोहोर व्यवस्थापनमा बानीहरु सुधार गर्नुपर्छ। प्रथमत हामी सबैले म्यानर र म्यानेजमेन्टमा ध्यान दिनुपर्छ उनी थप्छन्, आफू मात्र बचेर भएन अरुलाई पनि बचाउनुपर्यो। नेपालको सन्दर्भमा फोहोरमा राजनीति भइरहेको छ। यो फोहोरमा राजनीति नगरी व्यवस्थापन गर्नतर्फ सबै निकायले ध्यान दिनुपर्छ। ल्याण्डफिल्डको लागि सरकारले पहल गर्नुपर्यो। सकेसम्म फोहोरलाई आफ्नै घरमा व्यवस्थापन गर्नसक्नुपर्यो। सकेसम्म कम फोहोर उत्पादन गर्ने बानी बसाल्नुपर्छ। हामीले अरुलाई दोष लगाएर मात्र हुँदैन। उनका अनुसार प्रदेश सरकार, नगरपालिका, वडाकार्यालय आदी सबै निकायहरुले व्यवस्थापनमा ध्यान दिनुपर्छ। दोस्रोमा हामीले पनि आफ्नो आचरणमा सुधार ल्याउनुपर्छ। फोहोर व्यवस्थापन गर्दा कुहिने र नकुहिने फोहोर छुट्याएर घरबाटै व्यवस्थापन गर्नुपर्छ। जथाभावी राख्नुको सट्टा निकै हानिकारक, हानिकारक र कम हानिकारक भनेर घरबाटै फोहोर व्यवस्थापन गर्नुपर्छ। यसो गर्न सकेमा समस्या अहिलेभन्दा कम हुन सक्छ। कुन ठाउँबाट फोहोर निकालिन्छ त्यसको लागि विभिन्न मापदण्ड लागू गर्नुपर्छ। फोहोर थुप्रिनु नै भएन। फोहोर उठाइसकेपछि पनि केमिकल र औषधि प्रयोगमा ध्यान दिनुपर्ने उनको सुझाव छ। फोहोर उठाइसकेको ठाउँमा फोहोर धेरैदिनसम्म गन्ध नआओस् भनेर विभिन्न केमिकल छर्किने हुन्छ उनी भन्छन्, सेतो देखिने पाउडर प्रयोग गरेको देखिन्छ। त्यसले मानवीय स्वास्थ्य र वातावरणमा सिधा असर गर्छ। पाउडरको सट्टा फिनेल, जस्ता डिस्इन्फेक्टेड औषधि छर्किनुपर्छ।"
विराटनगर मालपोतमा भूसेवा केन्द्र सुरु गरिँदै,"विराटनगर : मालपोत कार्यालय विराटनगरले भूसेवा केन्द्र सञ्चालनका लागि आवश्यक प्रक्रिया अघि बढाएको छ। कार्यालयलाई प्रविधिमैत्री बनाउँदै कामलाई अनलाइन प्रणालीमा लगेर आगामी कात्तिकदेखि भूसेवा केन्द्र सुरु गरिने प्रमुख मालपोत अधिकृत लोकबहादुर भण्डारीले बताए। सेवा सुरु भएपछि मालपोतको लेखापढी सेन्टर भूसेवा केन्द्रमा रुपान्तरण हुने उनले बताए। दसैंतिहारपछिदेखि जग्गासम्बन्धी सम्पूर्ण काम अनलाइन प्रविधिबाट हुने उनको भनाइ छ। मालपोत कार्यालयमा अनलाइन प्रणाली सुरू गर्नका लागि सबै फाइलहरू कम्प्युटराइज गर्ने काम भइरहेको जानकारी भण्डारीले दिए। फाइलहरू कम्प्युटरराइज भइसकेपछि भूसेवा केन्द्रमार्फत हस्तलिखित जग्गाधनीपूर्जा विस्थापित हुने उनको भनाइ छ। सेवालाई चुस्त र पारदर्शी बनाउँदै सुशासन कायम गराउन मालपोत अधिकृत मिलन दाहालको संयोजकत्वमा समिति गठन गरिएको छ। पछिल्लो समय मालपोतसँग सम्बन्धित सेवालाई प्रविधिमैत्री बनाउँदै सुधारलाई तीव्रता दिइएको भण्डारीले बताए। मालपोतले राजस्वमा योगदान दिइरहेका कारण स्थानीय तहले पनि सेवाग्राहीको सहजका लागि सहयोग गर्नुपर्ने उनको भनाइ छ। मालपोतमा सवारी पार्किङ, शौचालयसमेतको समस्या छ। सेवा प्रवाहलाई सहज बनाउन कार्यालय प्रमुख भण्डारीले मालपोत र भूमिसुधार कार्यालयलाई एकै ठाउँमा सारेका छन्। भूमिसुधार र मालपोत कार्यालयका प्रमुख एउटै हुन्छन्। यसअघि विराटनगरमा भूमिसुधार र मालपोत अलगअलग स्थानमा हुँदा सेवा प्रभावकारी हुन सकिरहेको थिएन। मालपोत कार्यालय अत्यन्तै अस्तव्यस्त भएको स्वीकार्दै प्रमुख भण्डारीले यसलाई सुधार गर्ने कामलाई तीव्र पारिएको बताए। उनका अनुसार मालपोत कार्यालय परिसरमा हरियाली पार्क निर्माण गर्ने, पार्किङस्थल निर्माण गर्ने, मालपोतका शौचालय व्यवस्थित पार्ने लगायतका भौतिक पूर्वाधार सुधारका काम थालिएको छ। कार्यालयभित्र सरकारी कागजातमा कर्मचारीबाहेक अन्यलाई पहुँचमा आउन नदिन कार्यालय चनाखो रहेको उनको भनाइ छ। जसका लागि कार्यालयले टोकन प्रणाली कार्यान्वयनमा लैजाने तयारी गरिरहेको छ। सर्वोच्च अदालतको आदेशमा जग्गाको कित्ताकाट रोकिएको अवस्थामा विराटनगर महानगरपालिकासहित कतिपय स्थानीय तहले कित्ताकाट खोल्ने गरी कानुन निर्माण गरेर निर्णयको तयारी गरिरहेका छ। संघमा भूउपयोग नीति मात्रै बनेको र नियमावली बनिनसकेको अवस्थामा स्थानीय तहको निर्णयका आधारमा मात्रै कित्ताकाट कार्यान्वयनमा ल्याउन नसकिएको भण्डारीले बताए। सर्वोच्चमा विचाराधिन मुद्दाको किनारा नलाग्दासम्म स्थानीय तहले बनाएको कानुनका आधारमा कित्ताकाट खुलाउने अवस्था नरहेको जानकारी उनले दिए। विराटनगर मालपोत कार्यालयले आर्थिक वर्ष २०७७०७८ मा १ अर्ब २४ करोड रूपैयाँ राजस्व संकलन गरेको छ। घर, जग्गा रजिष्ट्रेसन लगायतबाट संकलित राजस्व मालपोतको सेवा क्षेत्रभित्रका स्थानीय तहलाई समेत बाँडफाँट गर्नुपर्छ। विराटनगर मालपोतले विभिन्न स्थानीय तहबाट आउने सेवाग्राहीबाट राजस्व संकलन गर्ने र सम्बन्धित स्थानीय तह, प्रदेश सरकार र संघीय सरकारमा राजस्व जम्मा गर्नुपर्छ। आर्थिक वर्ष २०७६०७७ र २०७७०७८ को माघसम्ममा मालपोत कार्यालय विराटनगरले प्रदेश लेखा नियन्त्रण कार्यालयलाई ३८ करोड ९४ लाख ९७ हजार ७२ रूपैयाँ, विराटनगर महानगरपालिकालाई ४५ करोड २० लाख ७ हजार ६ सय ६७, बूढीगंगा गाँउपालिकालाई ५ करोड २२ लाख ४६ हजार ३ सय, ग्रामथान गाउँपालिकालाई २ करोड ३७ लाख ६६ हजार ८७, कटहरी गाउँपालिकालाई ३ करोड ६८ लाख ६४ हजार ५ सय २३, जहदा गाउँपालिकालाई ८६ लाख ६२ हजार ९ सय २ र धनपालथान गाउँपालिकालाई १ करोड २४ लाख ९८ हजार १ सय २८ रूपैयाँ राजस्व आयमा योगदान गरेको छ।"
पाल्पामा अत्याधुनिक मौसमी राडार निर्माण,"तानसेन : नेपालमा अहिलेको पुर्वानुमानभन्दा फरकफरक स्थानमा बाढी, पहिरो र बर्षाले ठूलो क्षति पुर्याएको छ। यही क्षतीको पुर्व सूचना दिने अत्याधुनिक मौसमी राडार निर्माणको काम पनि तीव्र गतिमा भइरहेको छ। नेपालभरी लाई कभर गर्ने गरी पुर्वमा उदयपुर, मध्यमा पाल्पा र पश्चिममा सुर्खेतमा अत्याधुनिक मौसमी राडारको निर्माण भइरहेको छ। जिल्लाको रिव्दिकोट गाउँपालिका५ रिव्दिकोट डाडामा १ हजार ८ सय ७७ मिटरको उचाईमा २० मिटर अग्लो टावर निर्माण भइरहेको हो। मौसमी राडार निर्माण पुरा भएपछि एक हप्तादेखि, अबको ३ घण्टापछिको सम्पूर्ण मौसम पुर्वानुमानको सूचना मौसम विज्ञानले दिनेछ। उदयपुर र पाल्पामा टावर निर्माण तथा अन्य पुर्वाधार निर्माणका कामहरु अन्तिम चरणमा पुगेको छ। अवको दुई महिना भित्र मौसमी राडारका पुर्वाधार निर्माणको कामहरु सकिने निर्माण कार्यमा खटिएका प्रतिनिधी दिपक चौरासीयाले जानकारी दिए। पुर्वको उदयपुरमा राखिने मौसमी राडारले मेचीदेखि रौतहट जिल्ला सम्मको चौतर्फी भुमागमा कभर गर्ने, पाल्पाको मौसमी राडार बाट पुर्वमा रौतहट, काठमाडौं, पश्चिममा दाङ्ग, नेपालगञ्ज उत्तरमा धौलागिरी, अन्नपूर्ण र माछापुच्छ्रेसम्मको भूभाग कभर गर्ने, सुर्खेतमा राखिने मौसमी राडरले पुर्वमा दाङ र पश्चिममा महाकाली सम्मको भुभागमा कभर गर्नेछ। नेपालको ३ वटा स्थानमा जडान हुने सि व्याण्ड मौसमी राडारले, जडान स्थानबाट चारै दिशाको २०० किलोमिटर सम्मको हवाई दुरीसम्म काम गर्ने छ । पाल्पा र उदयपुरमा ग्लोवल टेण्डरमार्फत अमेरिकन ई ई सि कम्पनीले ४५ करोड रुपैयाँमा मौसमी राडार निर्माणको काम गर्दै आएको छ। देशका यी तीन वटा मौसमी राडार संचालनमा आएपछि युरोप अमेरिकाको मौसमी प्रविधि नेपालमा हुने, मौसमी पुर्वानुमान शतप्रतिशत सही हुने मौसम विभागको दावी छ। पाल्पा र उदयपुरको पुर्वाधार निर्माणको काम सकिएपछि कम्पनीले टावरमा मौसमी राडारका उपकरणहरु जडान गर्ने छ, जडान पछि मौसम पुर्वानुमानको परीक्षण र प्रयोग पछि आउदो असार मसान्तसम्म नेपाल सरकार लाई हस्तानतरण हुने मौसम विभागका उपसचिव शिव प्रसाद नेपालले बताए। नेपालमा मौसम सम्बन्ध सही सूचना नपाउँदा, कल्पना समेत नगरेको स्थानमा बाढी पहिरो, भूक्षय, अत्याधिक बर्षाले यस बर्ष नेपालमा ठूलो धनजनको क्षति भएको छ। सिन्धुपाल्चोक मेलम्ची, मनाङको चामे, रुपन्देहीको नवलपरासी र रुपन्देहीको चुरे क्षेत्र, पाल्पाको विभिन्न स्थानमा नसोचेका स्थानमा बाढी पहिरोले ठूलो क्षती गरेको छ। मौसमी राडार निर्माणको लागी विगतमा गाउँपालिकाले पूर्ण सहयोग गरेको र आगामी दिनमा राडार संचालनको लागि पनि सबै किसिमको सहयोग गर्ने गाउँपालिकाका अध्यक्ष नारायण बहादुर जिसीले बताए। मौसमी राडारले टोल, क्षेत्रदेखि पुरै देशको मौसमी अवस्थाको बारेमा पूर्व सूचना दिनेछ। सोही अनुसार जनताले समयमै सर्तकता अपनाउने, बाढी पहिरोबाट बच्न सक्नेछन। कृषकहरुको भविष्यसँग पनि यो मौसमी राडार जोडिएको छ। किसानहरुले घाम पानी बारे सही सूचना पाएपछि, सोही अनुसार योजना बनाई खेतीपातिको काम गर्न सहज हुनेछ। चट्याङको कारण तराई तथा पहाडमा दिनहुँ जसो मानिसहरुको मृत्यु भइरहेको अवस्थामा, मौसमी राडारले चट्याङ पर्ने बादल र स्थानको विषयमा जानकारी दिनेछ।"
लागुऔषध सेवन गर्न जब ट्याक्सी लुटियो,"काठमाडौं : महोत्तरीको बर्दिबासमा ट्याक्सी रिजर्भ गरी चढेका यात्रुले नै जंगलमा लुटेर भागेका छन्। काठमाडौंबाट ट्याक्सी रिजर्भ गरेर महोत्तरी पुगेका सुनसरीको ईनवा नगरपालिका५ का २६ वर्षीय मुरुदिन मियाँ र २० वर्षीय नबिब आलमले ट्याक्सी लुटेर फरार भएका हुन्। मुरुदिन लागुऔषधका अमली भएकाले खर्च नभएपछि उनीहरुले ट्याक्सी लुटेको इलाका प्रहरी कार्यालय बर्दिबासका इन्स्पेक्टर बालिष्टर सिंहले जानकारी दिए। उनीहरु नातामा काका भतिजा पर्छन्। बा २ ज ३९४० नम्बरको ट्याक्सी उनीहरुले लुटेर भागेका हुन्। मुरुदिन र नबिब नातामा काका भतिज पर्छन्। काभ्रेपलाञ्चोक पाँचखाल नगरपालिका१० का ३७ वर्षीय ट्याक्सी चालक रोशन खरेलले काठमाडौंस्थित कोटेश्वरबाट उनीहरुलाई रिजर्भमा लिएर गएका थिए। पक्राउ परेकाहरुमाथि चोरी सम्बन्धी कसुरमा प्रहरीले मुद्दा चलाएको छ। महोत्तरी जिल्ला अदालतबाट ७ दिनको म्याद लिएर अनुसनधान थालिएको छ। दश वर्ष अघि दशैंको बेला बर्दिबासको बाँके जंगलबाट यात्रुबाहक बस लुटिएको थियो। यो घटना गत भदौं २७ गतेको हो। इन्स्पेक्टर सिंहका अनुसार, आमा बिरामी भयो भनेर बहाना बनाएर आरोपी मुरुदिनले ट्याक्सी बहाना लुटपाट गर्ने योजना बुन्यो। १२ हजारमा ट्याक्सी भाडामा लिएर पहिला बाराको पथलैयासम्म जाने भन्दै रिजर्भ गरे। राती पथलैयामा पुगेपछि मुरुदिनले बर्दिबासको अस्पतालमा आमा बित्नुभयोभने। २ हजार भाडा थप गरेर त्यहाँ ट्याक्सी चालक रोशनलाई बर्दिबाससम्म छोडदिन आग्रह गरे। दुःखमा उनले सक्दो सहयोग गरेर राती नै पुर्याउन ट्याक्सी अगाडि बढाए। पूर्वपश्चिम राजमार्ग अन्तगर्त महोत्तरीको बर्दिबास१२ स्थित बाँके जंगलमा पुगेपछि उनीहरुले ट्याक्सी रोके। त्यतिखेर गत भदौं २७ गते झिसमिसे बिहानको ५ बज्दैं थियो। यात्रु बनेका उनीहरु डाँकाको भेषमा उत्रिए। चालकलाई लाती, मुक्का र ढुङ्गा प्रहार गरी घाइते बनायो,अनुसन्धानमा खटिएका इन्पेक्टर सिंह भन्छन्,चालकलाई सडकमा बेहोस पारेर ट्याक्सी लुटेर भागे। बाँके जंगलमा फोन लाग्दैन। पीडित चालक टंयाकरमा चढेर माइस्थानस्थित गौशाला चौकमा आए। त्यहाँ अस्थायी प्रहरी पोस्टमा खबर गरे। प्रहरीले खोज्दै जाँदा छिमेकी जिल्ला धनुषाको ढल्केवरमा दुर्घटनामा परेको अवस्था ट्याक्सी भेटियो। हुलियाको आधारमा आरोपीलाई बर्दिबास र ढल्केबर प्रहरीले संयुक्त रुपमा पनि भेटायौं,इन्स्पेक्टर सिंह भन्छन्,घरमा झगडा गरेर काठमाडौं बस्दैं आएका काकाको कोठामा नबिब पुगेका थिए। ओरोपी मुरुदिन र नबिब दुवै जना वैदेशिक रोजगारीमा जाने तयारीमा थिए। विदेश जान भिषा पनि लगाइसकेका थिए। काठमाडौंबाट सवारी भाडामा लिइ लुट्ने दुईजना पक्राउ"
"उम्लिङ गाउँको जनजीवन सामान्य अवस्थामा फर्कँदै, आरोपीका भाइ समेत अनुसन्धानमा तानिए","संखुवासभा : संखुवासभाको मादी नगरपालिका१, उम्लिङमा एकै परिवारको सामूहिक हत्यापछि त्रसित बनेको गाउँ सामान्य अवस्थामा फर्कन सुरु गरेको छ। उम्लिङस्थित खोलागाउँका तेजबहादुर कार्कीसहित ६ जनाको भाद्र २१ गते सोमबार विहान विभत्स हत्या भएको थियो। घटनाको छैठौं दिन हत्यामा आरोपीलाई नियन्त्रणमा लिए पनि सातौं दिनमा(आइतबार) मात्र हत्या काण्डका अभियुक्त लोकबहादुर कार्कीलाई प्रहरीले सार्वजनिक गर्यो। अभियुक्त पक्राउ परेपछि उम्लिङ गाउँको जनजीवन पहिलेकै अवस्था फर्कन सुरु भएको हो। अभियुक्त पक्राउ परेपनि विभत्स घटनाले अझै बेलाबेला झस्काउने गरेको छिमेकी चन्द्रबहादुर थापा बताउँछन्। त्यो घटना बिर्सनै नसक्ने घटनाको रुपमा लिन्छन् उनी। खोला गाउँमा पातलो बस्ती छ, थापाले भने, त्यही भएर छोराछोरी घरमा बस्न नमानेपछि हामी उम्लिङ स्कुल छेउमा बन्दै गरेको नयाँ घरमा बसाईँ सर्नु पर्यो। अझै केही डर भएपनि हत्यामा संलग्न पक्राउ परेपछि डर हराउँदै गएको उनको भनाई छ। तर पनि छोराछोरी पहिलेको घरमा अझै पनि फर्कन नमानेको उनले बताए। हत्यारा पक्राउ नपर्दा पुरै गाउँ नै त्रसित भएको स्थानीय उम्लिङ माविका प्रधानाध्यापक योगेन्द्र ओझाले बताए। हत्या अभियुक्त पक्राउ परेसँगै उम्लिङ गाउँवासी केही सुरक्षित महसुस गरेको उनको भनाई छ। बिहान ६ बजे घटना घटेको भएपनि छिमेकीहरुले ९ बजे मात्र जानकारी पाएका थिए। एकै परिवारको शव यत्रतत्र छरिएको देखेपछि पुरै मादी नगरपालिका नै त्रसित बन्यो। भौगोलिक विकटताका कारण विज्ञ अनुसन्धान टोलीको पर्खाइमा हत्या भएको भोलिपल्ट (मंगलबार) दिउँसो १ बजे मात्र शव पोष्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान पठाइयो। मंगलबार बिहानैबाट संघीय इकाई प्रहरी कार्यालय धरानबाट एसपी भिम दाहाल नेतृत्वको टोली तालिम प्राप्त दुई वटा कुकुरसहितको घटनाको विश्लेषण गर्दै अनुसन्धान सुरु गरे पनि अभियुक्त पक्राउ पर्न सकेनन्। तालिम प्राप्त कुकुरबाट पनि कुनै संकेत नमिलेपछि स्थानीय झन् त्रसित भएका थिए। मृतक तेजबहादुर कार्कीका भतिजो लोकबहादुरलाई हत्या अभियोगमा पक्राउ गरेपछि बिस्तारै जनजीवन पहिलेकै अवस्थामा फर्कने क्रममा छ। लोकबहादुरका भाइ नरेशमाथिसमेत अनुसन्धान हुँदै घटनाको थप सूक्ष्म अनुसन्धानका लागि इलाका प्रहरी कार्यालय चैनपुरका प्रहरी निरीक्षक योगराज खतिवडासहितको टोली घटना स्थलमै रहेको छ। उक्त प्रहरी टोलीले लोकबहादुरका भाइ नरेश कार्कीमाथि समेत अनुसन्धान सुरु गरेको छ। हत्याकाण्डमा दाइलाई सहयोग गरेको आशंकामा प्रहरीले नरेशमाथि छानबिन थालेको हो। घटनाको सूक्ष्म अनुसन्धानका लागि अझै केही दिन खोला गाउँमै रहने प्रहरी निरीक्षक खतिवडाले अन्नपूर्ण पोष्ट्लाई जानकारी गराए। प्रहरी टोली गाउँमा रहँदा स्थानीयमा थप सुरक्षाको अनुभूति समेत हुने उनले बताए। निरीक्षक खतिवडाको कमाण्डमा १० जना प्रहरी घटना भएको खोला गाउँमा नै राखिएको छ। प्रहरीले घटनाका अन्य पाटोहरूमा अनुसन्धानकै काम गरिरहेको निरीक्षक खतिवडाले बताए। हामीले अनुसन्धानको पाटोलाई छाडेका छैनौँ, अझै पनि नयाँ कुराहरू आउन सक्छन्, उनले भने। अनुसन्धनका क्रममा थप व्यक्तिहरुमा समेत अनुसन्धान भइरहेको जिल्ला प्रहरी कार्यालय संखुवासभा प्रमुख डीएसपी लालध्वज सुवेदीले बताए। विकसित घटना क्रमहरुमा थप सूक्ष्म अनुसन्धान भइरहेको उनको भनाई छ। स्थानीयलाई सुरक्षित महसुस गराउनकै लागि पनि घटना स्थलमा प्रहरी परिचान गरिएको उनले जनकारी दिए। बौद्धमान कार्कीका ३ छोरा, ३ छोरी, तेजबहादुरका २ छोरा, एक बुहारी र छोरी किरियामा बसेका छन्। तेजबहादुरका दुबै छोरा विदेशमा थिए। बौद्धमानका श्रीमती पार्वता, छोरा तेजबहादुर, बुहारी कमला, तेजबहादुरकी बुहारी रञ्जना, नाती दीपेन र गोमाको हत्या भएको थियो।"

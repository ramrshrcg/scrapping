शीर्षक,विवरण
महामारीपूर्व सजगता,"अविरल वर्षा रोकिएर बाढी केही मत्थर भएसँगै उद्धार, राहत र पुनस्र्थापनाको मुद्दा पेचिलो भएको छ। राजधानीबाट राहत बोकेर हेलिकप्टरको ओइरो लागे पनि पीडितसम्म राहतको प्याकेज पुग्न सकेको छैन। एकातिर पीडितहरू राहतको पर्खाइमा छन् भने अर्कोतर्फ स्वास्थ्य गम्भीर समस्याका रूपमा देखापर्ने जोखिम त्यत्तिकै छ उद्धार, राहत र पुनस्र्थापनासँगै सम्भावित महामारीबाट पीडित जनतालाई जोगाउनेतिर सरकार केन्द्रित हुनुपर्छ। गृहमन्त्रालयका अनुसार तराईका २६ जिल्लामा ७० भन्दा बढी मानिसको मृत्यु भएको छ भने अरू थुप्रै बेपत्ता छन्। ४३ हजारभन्दा बढी घर डुबानमा परेका छन्। कतै मानिस बेपत्ता छन्, कतै चौपाया र पशुपक्षी मरेका छन्। बाढीले घरको अन्नपात तितरवितर पारिदिएको छ। खेतबारीको अन्नबाली डुबानमा छ। बाढीपहिरोले कतिपय ठाउँमा खानेपानीको मुहान बगाइदिएको छ, कतै ढल मिसिएको छ। विस्थापितलाई जोगाउने विद्यालय र अस्पताल पनि डुबानमा परेका छन्। कतिपय स्वास्थ्य केन्द्रका औषधिसमेत नष्ट छन्। स्थानीय स्वास्थ्यकर्मीलाई विस्थापितसम्म पुगेर सेवा प्रवाह गर्न पनि कठिन छ। यो बेला उनीहरूमा स्वास्थ्य शिक्षाबारे पर्याप्त जानकारी, स्वच्छ पिउने पानी, स्वस्थ खानेकुरा र उपयुक्त वासस्थान र शौचालयको अभावमा देखिने स्वास्थ्य समस्या विकराल बन्न सक्छ। वर्षा रोकिएर घाम चर्कंदै जाँदा स्वास्थ्य समस्या प्रकट हुँदै जान्छन्। बाढीपहिरोले पानीका मुहान र अन्य खाद्यान्न प्रदूषित भइरहेको छ। पानीको शुद्धीकरण र निर्मलीकरण गरेर पिउने अवस्था विस्थापितमा छैन। फोहोर पानी, खाना र वासस्थानका कारण झाडापखाला, हैजा, टाइफाइड, जन्डिस, रुघाखोकीजस्ता संक्रामक रोग विस्थापितमा देखिने सम्भावना छ। तराईमा यसै पनि लामखुट्टेको समस्या छ। खुला ठाउँमा बसिरहेका पीडितमा डेंगु, कालाजार, मलेरिया, चिकनगुनिया जस्ता रोग पनि देखिन सक्छ। सुत्केरी र गर्भवती, बालबालिका र वृद्धवृद्धाका हकमा अझ सचेतता आवश्यक छ। विनाशकारी भूकम्पपछि देखिएका स्वास्थ्य समस्या र त्यसको व्यवस्थापनमा भएको ढिलासुस्तीको परिणाम अहिलेसम्म भूकम्पपीडितले खेप्नुपरेको पीडा स्मरणीय छ। यतिबेला सरकार, स्वास्थ्यकर्मी र यस क्षेत्रमा काम गर्ने सरोकारवाला निकाय, विस्तापितमै पुगेर व्यापकरूपमा जनचेतना फैलाउनु जरुरी छ। यद्यपि अहिलेसम्म विस्थापितसम्म पुग्न सकेका छैनन्। प्रभावित क्षेत्रमा रोग फैलिसकेको सूचना आएपछि मात्रै औपचारिकताको लागि जाने हाम्रो विगतको प्रवृत्ति छ। त्यो प्रवृत्तिको पुनरावृत्ति नहोस् र समयमै जनस्वास्थ्य कार्यक्रम लिएर विस्थापितहरूसमक्ष सरकार पुग्नुपर्छ। आफ्ना नागरिकको जीवन जोगाउने कर्तव्य स्वास्थ्य मन्त्रालयको हो। स्वास्थ्यसँगै खानेपानी, खाद्यान्नलगायत विषयसँग सरोकार राख्नेले पनि चाँडोभन्दा चाँडो विस्थापितसमक्ष पुर्याउनुपर्छ। सरकारी कर्मचारीको मात्र भर नपरी स्थानीय नागरिक समाजले आफूले सक्ने चेतना फैलाउन जुट्नुपर्छ। सानो सजगताले पनि महामारी रोकिन सक्छ।"
सर्पले टोकेर बैतडीमा महिलाको मृत्यु,बैतडी: सर्पले टोकेर बैतडीमा एक महिलाको मृत्यु भएको छ। मृत्यु हुनेमा दोगडाकेदार गाँउपालिका६ सित्तडकी गोमती जोशी छिन्। सोमबार राति भैसीलाई घाँस हाल्ने बेला गोमतीलाई सर्पले टोकेको सित्तड स्वास्थ्य चौकीका इन्चार्ज नैनसिंह गोयलाले जानकारी दिए। उपचारका लागि स्वास्थ्य चौकीमा लैजाने तयारी हुँदाहुँदै राति नै उनेको मृत्यु भएको बताइएको छ। रासस
"राजपा : ६ अध्यक्ष, ३ धार","२४ साउनमा सकिएको राष्ट्रिय जनता पार्टी केन्द्रीय समिति बैठकप्रति कार्यकर्ता र शुभेच्छुकको मात्रै होइन, सिंगो राजनीतिक वृत्तको ध्यान तानिएको थियो । कारण, राजपा चुनावमा जाने या नजाने भन्नेमा बैठकले निर्णय लिनेवाला थियो । राजपा जसका कारण स्थानीय तह चुनाव तीन चरणसम्म धकेलिन पुग्यो । ३० समूहमा बाँडिएका आठ सय १५ केन्द्रीय सदस्यमा तेस्रो चरणको स्थानीय तह चुनावमा जानेनजाने लामै बहस चल्यो । दुवैखाले विचारका पैरवीकर्ता सबै समूहमा थिए । त्यसैअनुरूप विचार पनि आए । तर, अन्तिम निर्णय दिए राजपा अध्यक्ष मण्डलका संयोजक महन्थ ठाकुरले । बैठक टुंग्याउँदै उनले भने, पटकपटक सम्झौता गरे पनि, पटकपटक आश्वासन दिए पनि राज्यले हामीलाई धोका मात्रै दियो, अब चुनावमा जाने कुरा त परै छाडौं । यो सरकार र संसद्सँग मधेशको सम्बन्धबारे पुनर्विचार गर्नुपर्ने भएको छ । ठाकुरले यसो भन्दै गर्दा राजपाका २५ सांसदले संसद् छाड्न सक्ने पूर्वसंकेत दिए । अनि सरकारलाई दिँदै आएको समर्थन फिर्ता लिने चेतावनी पनि मन्तव्यमा सन्निहित थियो ।ठाकुरले शब्दमा जे व्यक्त गरे पनि समग्र राजपाको अन्तरकलह चुनावकै कारण उत्कर्षमा पुग्ने देखिँदैछ । कारण, २ असोजका लागि तोकिएको प्रदेश २ को चुनावबारे ६ सदस्यीय अध्यक्षमण्डलमै तीनथरी मत बाझिए । शरत्सिंह भण्डारी र महेन्द्र राय यादव निर्वाचनको पक्षमा उभिए । राजेन्द्र महतो र अनील झा चुनावमा सहभागिताको विपक्षमा रहे । अध्यक्ष मण्डलका संयोजक ठाकुर र राजकिशोर यादव तटस्थ देखिए । पदाधिकारी र केन्द्रीय सदस्य पनि शीर्ष नेताकै बाटोमा देखिए । कतिसम्म भने जम्बो केन्द्रीय कार्य समितिका एक सय ३४ पदाधिकारीमध्ये बैठकमा ९१ जना मात्रै उपस्थित भए । उपस्थित पदाधिकारीमध्ये पनि धेरै (४३) निर्वाचनको पक्षमा, विपक्षमा (२९) र तटस्थ (१९) भए । तीनथरी धारणा आएपछि ३० समूहमा गरिएको छलफल निष्कर्षविहीन भएको छ । २५ सिटसहित संसद्को पाँचौं ठूलो दल राजपाले आफ्नै मागमा पटकपटक मिति सार्दै प्रदेश २ लाई तेस्रो चरणमा पुर्याउन अप्रत्यक्ष भूमिका खेलेको थियो । राजपा अध्यक्षमण्डलमै तीनथरी धार देखिएपछि तेस्रो चरणको स्थानीय चुनावमा उसको सहभागिता अन्योलमा छ। दुई चरणका निर्वाचन उपभोग नगर्दा घाटा बेहोर्नुपरेको विश्लेषण पार्टीभित्रैबाट भइरहँदा पनि निर्वाचनमा सहभागिताको विषयमा पार्टीभित्र एकमत हुन सकेन । यस्तो बेला अध्यक्षमण्डल नै एकमत नहुँदा पार्टी अनिर्णयको गोलचक्करमा फसेको छ । बैठकको निर्णयलाई मिडियामार्फत् नेताहरू आफूखुशी व्याख्या गरिरहेका छन् । मुख्य एजेन्डामै अनिर्णीत राजपाले संयोजक ठाकुरले पेस गरेको राजनीतिक प्रतिवेदन परिमार्जनसहित पारित गरेको छ । महासचिव केशव झा पार्टी पकेट क्षेत्र भएकाले प्रदेश २ को निर्वाचनमा सहभागी हुनैपर्ने तर्क गर्छन् । सप्तरीदेखि पर्सासम्मका अधिकांश नेताको मत निर्वाचनमा भाग लिनुपर्नेमा रहेको र प्रदेश २ मा ठूला दललाई धक्का दिन पनि निर्वाचन उपभोग गर्नुपर्ने उनी बताउँछन् । झा भन्छन्, राजपा चुनावमा नआए आफू जित्ने दाउमा कांगे्रेस छ । तर, हामी ८० देखि ९० सिट जित्छौँ । त्यसकारण पनि चुनावमा जानुपर्छ । निर्वाचनमा जान नहुने तर्क गर्नेहरू भने अधिकार प्राप्तिको लडाइँसँग जोडेर हेरिरहेका छन् । अध्यक्षमण्डलका नेता यादव यथास्थितिमा निर्वाचनमा जानै नसकिने बताउँछन् । अर्का नेता मनीषकुमार सुमन भन्छन्, संविधानप्रति अपनत्वबोध नहुन्जेल हामी चुनावमा जानुको अर्थ छैन, बैठकमा विभिन्न मत आए पनि यथास्थितिमा चुनाव नस्वीकार्ने अडान यथावत छ । निर्वाचनमा सहभागी नभए पार्टी सिद्धिने दावी गर्दै आएका अर्का नेता हृदयेश त्रिपाठीले भने अहिले मौनता साँधेका छन् । उनले बैठकको निर्णय बताउन आनाकानी गर्दै भने, बैठकको अन्तिमसम्म म उपस्थित थिइनँ । संविधान संशोधनको माग गर्दै आएको राजपाले आन्दोलनका क्रममा मारिएकालाई शहीद घोषणा गर्नुपर्ने, घाइतेको निःशुल्क उपचार र गिरफ्तारको तत्काल रिहा गर्नुपर्ने माग दोहोर्याएको छ ।"
"सरकारलाई ओलीको प्रश्न, संशोधन प्रस्ताव किन नल्याएको ?","काठमाडौं : एमाले अध्यक्ष केपी ओलीले संविधान संशोधन प्रस्ताव संसदको प्रक्रियामा किन अघि नबढाएको भन्दै सरकारसँग प्रश्न गरेका छन। सरकारले पासफेल जे भएपनि संशोधन प्रस्ताव संसदमा अघि बढाउने भनेर भोटको राजनीति गरिरहेको ओलीले आरोप लगाए। एमाले संसदीय दलको मंगलबारको बैठकमा ओलीले भने,बारम्वार संसदमा प्रस्ताव ल्याउछु भन्नेले किन नल्याएको त ? सके आजै ल्याओस, नभए भोलि ल्याओस। संविधान संशोधनको कुरा गरेर सरकारले भोटको राजनीति गरिररहेको ओलीले आरोप लगाए। संविधान संशोधनको कुरा गरेर राजपालाई फेरि पनि चुनावमा आउन नदिने षड्यन्त्र सत्तापक्षले गरिरहेको छ। उनीहरु (राजपा) ले यो कुरा किन नबुझेको ? ओलीले भने। अनसनरत डा गोविन्द केसीका कानुनसम्मत माग सरकारले पूरा गर्नुपर्ने पनि ओलीले बताए। दुई तिहाइले संविधान संशोधन गर्छु भन्नेले सामान्य बहुमतबाट पारित हुने चिकित्सा सम्बन्धी विधेयक किन नल्याएको त ? ओलीको प्रश्न थियो।"
राहत ढुवानी निरीक्षणमा गृहमन्त्री विमानस्थलमा,"काठमाडौँ : गृहमन्त्री जनार्दन शर्मा मंगलबार राहत वितरणका लागि ढुवानीको निरीक्षण गर्न त्रिभुवन विमानस्थलमा आफै खटिएका छन् । रौतहट, पर्सा लगायत विभिन्न बाढी, पहिरो तथा डुबान प्रभावित जिल्लाहरुमा राहत सामाग्रीहरुको समानुपातिक वितरण नभएको गुनासो आएपछि मन्त्री शर्मा आफै विमानस्थलमा १०३० बजेदेखि निरीक्षणमा खटिएका हुन । गृहमन्त्री शर्मासँग गृह सचिव लोक दर्शन रेग्मी, गृहका प्रवक्ता तथा शान्ति सुरक्षा महाशाखा प्रमुख सह सचिव राम कृष्ण सुबेदी, विपद व्यवस्थापन महाशाखाका प्रमुख सह सचिव कृष्ण राउत, प्रहरी महानिरीक्षक प्रकाश अर्याल, सशस्त्र प्रहरी महानिरीक्षक सिंह बहादुर श्रेष्ठ, नेपाली सेनाको हवाई सेवा निर्देशनालयका प्रतिनिधि, निजी हवाई सेवा प्रदायक कम्पनीका प्रतिनिधि लगायत छन् । आईतबार र सोमबार मन्त्री शर्मा पश्चिम, मध्य तथा पूर्वका बाढी, पहिरो, डुबान प्रभावित क्षेत्रका जनतासँग प्रत्यक्ष भेटेर फर्किएका थिए ।"
नेपाली नेतालाई चिनियाँ राष्ट्रपतिको सन्देश,"काठमाडौ : चीनका उपप्रधानमन्त्री वाङ याङले नेपाली नेताहरुलाई चिनियाँ राष्ट्रपति सी जिनपिङको सन्देश सुनाएका छन्। नेपाली नेताहरुसँगको भेटमा याङले चीनियाँ राष्ट्रपतिको सन्देश बोकेर आफू नेपाल आएको बताउँदै नेपालको पूर्वाधार विकास, जलविद्युत, पर्यटन लगायतका क्षेत्रमा चीन लगानी गर्न इच्छुक रहेको बताए। याङले ओबिओआर लगायत पछिल्लो समय नेपाल र चीनबीच भएका सम्झौताहरुले नेपालचीन सम्बन्धलाई थप उचाई दिएको बताउँदै नेपालको चासोंप्रति चीन सधैं सकारात्मक रहेको जानकारी दिएका छन्। नेपाल र चीनलाई रेल मार्गबाट जोडन प्रचण्ड आतुर नेपाल कम्युनिष्ट पार्टी (माओवादी केन्द्र) र उपप्रधानमन्त्रीको नेतृत्वमा रहेको चिनियाँ प्रतिनिधि मण्डलबीच मंगलबार दिउँसो काठमाडौंको सोल्टी होटलमा द्वीपक्षीय वार्तामा नेपालचीनको आपसी सद्भाव, पूर्वाधार विकास र नेपालमा चीनियाँ लगानीका विषयमा कुराकानी भएको सो पार्टीले जनाएको छ। वार्तामा माओवादी केन्द्रका अध्यक्ष पुष्पकमल दाहाल प्रचण्डले दुई देश बीचको सम्बन्ध अत्यन्त हार्दिक र मैत्रीपूर्ण रहेकोमा जोड दिँदै नेपाल र चीनलाई रेल मार्गबाट जोड्न नेपाल आतुर रहेको बताए। वार्तामा प्रचण्डले नेपालको पूर्वाधार विकास, जलविद्युत, पर्यटन लगायतका क्षेत्रमा लगानी गर्न चीनियाँ प्रतिनिधि मण्डललाई आग्रह गरेका थिए। चीन र नेपालबीच वान बेल्ट वान रोड (ओबिओआर) मा भएको हस्ताक्षर महत्वपूर्ण रहेको बताउँदै अध्यक्ष प्रचण्डले माओवादी केन्द्र चीन र भारत दुवै छिमेकीसँग सन्तुलित र समदुरीको सम्बन्ध राख्न चाहेको जानकारी गराएका थिए। अध्यक्ष प्रचण्डले प्रधानमन्त्री कालमा भएको आफ्नो चीन भ्रमण नेपाल र चीनको सम्बन्ध सुदृढीकरण र पूर्वाधार विकासका क्षेत्रमा महत्वपूर्ण रहेको बताए। नेपाल एक चीन नीतिको पक्षमा रहेको जानकारी गराउँदै अध्यक्ष प्रचण्डले कुनै पनि छिमेकीका विरुद्ध नेपाली भूमि प्रयोग नहुने बताए। अध्यक्ष प्रचण्डले नेपाल कम्युनिष्ट पार्टी (माओवादी केन्द्र) र चीनियाँ कम्युनिष्ट पार्टीबीच वैचारिक र भावनात्मक सम्बन्ध रहेको बताउँदै चीनियाँ कम्युनिष्ट पार्टीका अनुभवहरु माओवादी केन्द्रको राजनीतिक दिशाका लागि पनि महत्वपूर्ण रहेको बताए। बार्तामा माओवादी केन्द्रका तर्फबाट अध्यक्ष पुष्पकमल दाहाल प्रचण्ड, नेताहरु नारायणकाजी श्रेष्ठ प्रकाश, रामबहादुर थापा बादल, कृष्णबहादुर महरा, देवप्रसाद गुरुङ, टोप बहादुर रायमाझी, मातृका यादव, अग्निप्रसाद सापकोटा, शक्ति बहादुर बस्नेत, पम्फा भूसाल, मणि थापा सहभागी थिए ।"
'दुई देशको सम्बन्ध ईश्वरले बनाएको',"काठमाडौं: नेपालका लागि भारतीय राजदूत मन्जीव सिंह पुरीले नेपाल भारत सम्बन्ध ईश्वरले बनाएको बताएका छन् । उनले भने, नेपालभारत सम्बन्ध सदियौंदेखि चलिआएको र यसलाई ईश्वरले नै बनाएकाले कुनै शंकाउपशंका गर्नुको औचित्य हुँदैन।' भारतको ७०औं स्वतन्त्रता दिवसको पूर्वसन्ध्यामा रिपोर्टर्स क्लब नेपालमा सोमबार आयोजित साक्षात्कार कार्यक्रममा पुरीले भारतले नेपालको हरेक विकास निर्माणमा सहयोगी भूमिका निभाउने बताएका छन्। उनले भारतको चाहना नेपालमा विकास र समृद्धि भएकाले यसका लागि जस्तोसुकै सहयोग गर्न आफूहरू तयार रहेको स्पष्ट पारे। प्रधानमन्त्री शेरबहादुर देउवाको आसन्न भारत भ्रमणको तयारी तीव्र गतिमा भएको भन्दै पुरीले प्रधानमन्त्रीको भ्रमणमा जलविद्युत्, रेल्वे, सडक र सम्पर्क सञ्जालजस्ता विषयमा छलफल हुने जानकारी उनले दिए। प्रधानमन्त्रीको आसन्न भारत भ्रमणका बेला विशेष गरी जलविद्युत्, रेल्वे लाइन, सडक र सम्पर्क सञ्जालका विषयमा छलफल र परामर्श हुन्छ,' उनले भने, भारतको सहयोगमा वा अन्य कुनै पनि जारी निर्माणाधीन परियोजना र कार्यान्वयनमा भ्रमणमा जोड दिनेछ।' प्रधानमन्त्री देउवाको यो भ्रमण फलदायी र सफल हुन्छ भन्ने हाम्रो कामना र चाहना छ, हामी सोहीअनुसार तयारीमा लागेका भन्दै उनले भने, भ्रमणमा दुईपक्षीय हितका विषयमा कुरा हुन्छ।' नेपालले चाहेको सहयोग गर्न भारत सधैँ तयार रहेको भन्दै पुरीले भने, नेपालले के चाहन्छ, त्यसका लागि भारत सधैँ सहयोग गर्न तयार छ।' नेपालसँग भारतका ५ वटा प्रान्तमा १८ सय किलोमिटर क्षेत्रफल जोडिएको र यो सम्बन्ध ईश्वरले नै बनाएको दाबी उनले गरे। नेपाल एउटा घनिष्ट मुलुक भएकाले नेपालसँग हाम्रो सधैँ साथ रहनेछ, मोदीको नीति भनेकै छिमेकी प्रथम भन्ने हो त्यसैले यसबाट नेपालमा धेरै विकासमा सम्भावना छ', पुरीले अगाडि भने, हामी एकआपसमा साझेदारी गरेर अगाडि बढौं।' भारतले ७० वर्षको इतिहासमा तीव्र आर्थिक विकास गरेको उदाहरण दिँदै उनले आफ्नो छिमेकी मुलुक त्यो पनि पहिलो र अति घनिष्ट छिमेकीको हिसाबले नेपालप्रति हाम्रो सदासयता रहनेछ। भारतले गरेको विकासको गति संसारका लागि उदाहरणीय भएकाले ऐक्यबद्ध भएर विकास निर्माणमा अगाडि बढ्नुपर्छ। केही दिनदेखि मुलुकको तराई क्षेत्रमा आएको बाढीका विषयमा उनले समस्या समाधानका लागि दुई देश बसेर छलफल गरेर टुंग्याउनुपर्ने बताए । ६ महिनाको बीचमा नेपालभारतबीच भएको उच्चस्तरीय भ्रमण संसारको कुनै पनि मुलुकमा नभएको भन्दै उनले यो सम्बन्ध प्रगाढ र सौहार्दपूर्ण भएको बताए। संसारको कुनै पनि मुलुकमा हाम्रोजस्तो सम्बन्ध छैन। ६ महिनाको अवधिमा हाम्रो ५ वटा उच्चस्तरीय भ्रमण भए। भारतीय राष्ट्रपति नेपाल आउनुभयो, नेपालका राष्ट्रपति भारत जानुभयो, नेपालका प्रधानमन्त्री प्रचण्ड दुई पटक भारत जानुभयो, भारतीय विदेशमन्त्री सुष्मा स्वराज नेपाल आउनुभयो र फेरि नेपालका प्रधानमन्त्री भारत जाँदै हुनुहुन्छ। यस्तो भिजिट अरू मुलुकसँग हुन्न । नेपालमा हाम्रो त्यत्रो प्राथमिकता छ,' पुरीले भने। भारतीय प्रधानमन्त्री नरेन्द्र मोदीको नेपाल भ्रमणबारे कुनै पनि टुंगो नभएको भन्दै उनले नेपाल सरकारको औपचारिक निमन्त्रणापछि मात्र मिति तय हुने बताए । मोदीको नेपाल भ्रमणबारे कुनै पनि टुंगो भएको छैन। नेपाल सरकारको औपचारिक आग्रह र निमन्त्रणा आएपछि छलफल गरेर अगाडिको मिति तय हुन्छ,' उनले भने, तर प्रधानमन्त्री मोदी कुनै एउटा महत्वपूर्ण परियोजनाको शिलान्यासमा आउने कुरा भएको छ।'"
"बाढी,पहिरो र डुवानमा परी १११ जनाको निधन,३५ जना वेपत्ता","काठमाडौ बाढी,पहिरो र डुवानका कारण उत्पन्न प्रकोपबाट एक सय ११ जनाको निधन भएको छ । व्यवस्थापिका संसदमा सम्बोधनमा सम्बोधन गर्दै गृहमन्त्री जनाद्र्धन शर्माले विभिन्न जिल्लाहरुमा बाढी, पहिरो र डुबानका कारणले मृत्यु हुनेहरुको संख्या एक सय ११ पुगेको जानकारी गराएका हुन । प्रभावित जिल्लाहरुका ८० प्रतिशत भूभागका साथ हजारौं घर डुबानमा परेको, ३५ जना हराइरहेको,हजारौ जनता विस्थापित, दशौं हजार घरहरु डुबानमा परेको गृहमन्त्री शर्माले बताए । उनले बाढीबाट मृत्यु भएका परिवारलाई प्रतिव्यक्ति दुई लाख र घर मर्मत गर्न १० हजार रुपैया वितरण समेत सुरु भएको जानकारी दिए । क्षतिको बिस्तृत विवरण संकलन भइरहेको पनि गृहमन्त्री शर्माले बताए । सरकारले उद्धार र राहत सामाग्री वितरणमा सम्पुर्ण शक्ति, श्रोत र साधन परिचालन गरेको छ उनले भनेबाढी पीडित परिवारमा रोगको संक्रमण नफैलियोस भनेर जनसंख्याका आधारमा चिकित्सक परिचालन गरिएको छ । जनकपुरलाई आधार बनाएर तीन वटा हेलिकोप्टर, नेपालगञ्ज आधार बनाएर एउटा हेलिकोप्टर परिचालन गरिएको मन्त्री शर्माले बताए । मन्त्री शर्माले बुधवारसम्म राहत वितरण गरिने जानकारी गराए । अबोध बालकलाई कोशीमा बगाउनु पर्ने ह्रदय विदारक अवस्था आएको उल्लेख गर्दै, मन्त्री शर्माले प्रभावित क्षेत्रका सांसदहरुलाई आफ्नो क्षेत्रका सुचना र समस्या केन्दित गरेर राहतको विवरणमा सहकार्य गर्न आग्रह गरे । जल मग्न भएर भयावह स्थिति पैदा भएको छ, उनले भने स्थानिय स्तरमा सुरक्षा निकाय र स्वास्थ्य चौकी पनि डुबानमा परेका छन । बाढी सुरु भए देखिनै ब्यारेकबाट सेना, प्रहरी र शसस्त्र प्रहरीले हजारौंलाई उद्धार गरिएको छ ।"

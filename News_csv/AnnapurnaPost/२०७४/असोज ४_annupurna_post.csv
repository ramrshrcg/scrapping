शीर्षक,विवरण
सवारीमा सावधानी,"दसैं नजिकिँदै गर्दा बजार, यातायात सबैतिर भीडभाड बढेको छ । पारिवारिक जमघटको यो अवसरलाई उल्लासमय बनाउन मानिसहरू घर फर्कन थालिसकेका छन् । काठमाडौं छोडेर बाहिरी सहर जाने र भित्रिने क्रम सुरु भइसकेको छ, जुन केही दिनपछि बढेर जानेछ । सुखद पारिवारिक मिलनको यो अवसरमा दु:खद दुर्घटनाका खबरसमेत सँगै आउन थालेका छन् । त्यसो त दुर्घटना आफैंमा दु:खद संयोग हो । यो जुन कुनै बखत मानवीय कमजोरीका कारण घटित हुन सक्छ । तर दसैंको बेला दुर्घटनाका खबर अरू बेलाभन्दा बढी आउने गरेको पाइन्छ । त्यसकारण दुर्घटनाका जोखिमबाट बच्न यो बेलामा यात्रु, चालक र यो क्षेत्रलाई नियमन गर्ने निकाय सबैभन्दा बढी चनाखो हुनुपर्छ । क्षमताभन्दा बढी यात्रुसहित सवारी नलाउने, सवारी चलाउँदा जाचबुझ गरेर मात्रै चलाउने, टाढाको यात्रामा एउटै चालकको प्रयोग नगर्ने आदि सावधानीका उपाय अवलम्बन गर्न सके दुर्घटनाका जोखिमबाट बच्न सकिन्छ । केही दिनअघि नुवाकोटमा बस दुर्घटना हुँदा १० यात्रुको अकालमा ज्यान गयो भने २५ भन्दा बढी घाइते भए । त्यसको तीन दिनपछि धादिङमा त्यस्तै दुर्घटना हुँदा दुईको ज्यान जानुका साथै ३१ जना घाइते भए । भदौ १५ मा कोसी राजमार्गमा भएको दुर्घटनामा १० जना घाइते भए । सोही दिन तेह्रथुममा बस दुर्घटनामा हुँदा एक घाइते भए । भदौ १७ गते काठमाडौंको जोरपाटीमा बस दुर्घटना हुँदा १६ जना घाइते भए । पर्व नजिकिँदै गर्दा यस्ता समाचार बढी नै सुन्न पाइन्छ । यस्ता दुर्घटना हुनुमा अनेक कारण जिम्मेवार छन् । पहिलो सवारी नियमको उल्लंघन । जस्तो नुवाकोटको घटनामा साँघुरो सडकमा क्षमताभन्दा बढी यात्रु बोकेकाले घुम्तीमा बस मोड्न नसक्दा दुर्घटना भएको बताइएको छ । दोस्रो कमजोर यातायात पूर्वाधार । बर्खाले चिप्लो र हिलो बनाएका साँघुरा पहाडी सडक दुर्घटनाको लागि उत्तिकै जिम्मेवार छन् । तेस्रो सवारी सिन्डिकेट । सडकमा अझै पनि केही यातायात व्यवसायीको एकाधिकार छ । सीमित व्यक्तिहरूले प्रशासनमा प्रभाव पारी यातायात सञ्चालनमा सिन्डिकेट कायम राख्न सक्नुले पनि कहीं न कहीं दुर्घटनालाई नै मलजल गरेको छ । यसमा व्यावसायिक प्रतिस्पर्धा हुन नसक्दा पुराना र प्राविधिक रूपमा चलाउन नमिल्ने खालका सवारीसाधन सञ्चालनले पनि दुर्घटना बढाएको छ । दुर्घटना पूर्णत: रोक्न नसकिएला तर यसमा जोखिम कम गर्न सकिन्छ । राज्यले दुर्घटना घटाउने ओठे प्रतिबद्धता प्रकट गरेर पुग्दैन, हजारौं नागरिकजनको जीवन जोडिएको यस मुद्दामा गम्भीर हुनुपर्छ । ट्राफिक नियम कडाइका साथ पालना गर्ने, क्षमताभन्दा बढी यात्रु ओसारपसार भइरहेको छ कि भनेर अनुगमन गर्ने, चाडपर्वलाई ध्यानमा राख्दै भत्केका स्थानीय तथा राष्ट्रिय सडकहरूको द्रूत गतिमा मर्मतसम्भार गर्नेतर्फ गम्भीर हुन आवश्यक छ । पूर्णरूपमा सवारी सञ्चालन गर्न योग्य नहुँदानहुँदै कतिपय ग्रामीण सडकमा मनोमानी यातायात सञ्चालन भएका छन् । त्यसको अनुगमन आवश्यक छ । जोखिमपूर्ण सडकमा सवारी चलाउने अनुमति दिइनु उचित होइन । यातायात व्यवसायीहरू नाफाकेन्द्रित मात्रै हुनु उचित होइन । यातायात श्रमिकले सवारी चलाउँदा दुर्घटना भएका कैयन् नजिर छन् । त्यसमा कडीकडाउ हुनुपर्छ । सवारी चलाउनुअघि नियमित चेकजाच अनिवार्य छ, जो धेरै हदसम्म हाम्रो सन्दर्भमा हुँदैन । एकान्त सडकमा अनुगमन गर्ने निकायको अभावमा द्रूत गतिमा सवारी हाँक्ने चलन, सडक प्रयोगको ज्ञान अभावमा मनलाग्दी सडक प्रयोग गर्ने पैदलयात्री, झुन्डिएरै भए पनि हतारमा यात्रा गर्ने यात्रु र सवारी नियम कार्यान्वयनमा उदासीन ट्राफिक प्रहरी पनि दुर्घटनाको लागि जिम्मेवार देखिन्छन् । त्यसकारण दुर्घटनाको जोखिम न्यून गर्न वा हटाउन यी सबै पक्षको सावधानी र गम्भीरता आवश्यक छ ।"
"गौशला नगरपालिकामा माओवादी अघिअघि, फोरम पछिपछि","महोत्तरी : महोत्तरीको गौशाला नगरपालिकामा नेकपा (माओवादी केन्द्र)को अग्रता कायमै रहेको छ । दिउँसो संघीय समाजवादी फोरम नेपालले माओवादीलाई पछि परेर पहिलो स्थानमा आएको थियो । तर, अहिले माओवादी नै पहिलो स्थानमा रहेको छ । माओवादी केन्द्रले मेयर उम्मेदवारले दुई हजार ६ सय ३४ ल्याएका छन् भने उपमेयरले दुई हजा ६ सय २९ ल्याएको छ । संघीय समाजवादी फोरम नेपालका मेयर उम्मेदवार दुई हजार ३ सय मत ल्याएर मओवादीलाई पछ्याइरहेका छन् । फोरमकी उपमेयर उम्मेदवार २ हजार २ सय ७९ मत ल्याएर माओवादीलाई पछ्याइरहेकी छिन्। गौशालामा नेपाली कांग्रेसले मेयरमा १ हजार ९ सय ४ र उपमेयरमा २ हजार ५६ मत प्राप्त गरेको छ भने, राजपा नेपालको मेयरले १ हजार ४ सय २३ मत प्राप्त गरेका छन् भने उपमेयरमा १ हजार ८ सय १६ मत प्राप्त गरेको छ । गौशालामा विजयी गौशाला नगरपालिकाको १२ वडा मध्य ५ वडाको मत परिणम सार्वजनिक भएको छ । गौशाला नगरपालिकाको १ मा माओवादी केन्द्रका वडा अध्यक्ष भिमबहादुर मगर विजयी भएका छन् । गौशाला २ मा संघीय समाजवादी फोरम नेपालका वडा अध्यक्षका उमेदवार शेक शलामले जित हात पारेका छन् । त्यसैगी वडा नम्बर ३ मा नेपाली कांग्रेसका वीरेन्द्र चौधरी विजयी भएका छन् । गौशाला ४ मा माओवादी केन्द्रका रामबाबु साह विजयी भएका छन्। माओवादी केन्द्रकै तर्फबाट गौशाला ७ मा विष्णु दनुवार विजयी भएका छन् । उनले विपक्षी राजपाका भोजराज साहलाई ३ मतको अन्तरले हराउँदै विष्णु जित हात परेका हुन् । फेरि मत गणनाको माग गर्दै भोजराजले निर्वाचन अधिकारी समक्ष निवेदन दर्ता गराउँदै छन् ।"
बर्दिबास नगरको१३ वडा अध्यक्षमा राजापा विजयी,महोत्तरी: महोत्तरीको बर्दिबास नगरपालिकामा वडा नम्बर १३को अध्यक्षमा राजापा नेपाल विजयी भएको छ। राजपाका उम्मेदवार श्याम प्रसाद राउत ५ सय २ मत ल्याएर विजयी भएका हुन। राउतका प्रतिस्पर्धी माओवादी केन्द्रका घनश्याम पुलामी ३ सय ९९ मत ल्याएका थिए।
चुनावी विजयी उत्सवले तराईमधेसमा खुसीयाली (फोटोफिचर),बर्दिबास: प्रदेश नम्बर२ मा टायार बालेर गरिने विभिन्न हडताले आक्रान्त बनेका तराईमधेसका जनताहरु चुनावको विजयी उत्सवमा रमाएका छन्।२० बर्षपछि भएको स्थानीय निकायको चुनावले गाउँमा विकास र शान्ति आउने अपेक्षा परेका यहाँका जनता चुनावपछि नतिजाले खुशी भएका छन्। चुनाव जसले जितेपनि गाउँको मान्छेले जितेको भन्दै गाउँलेको विकास गाउँले गर्नेमा मतदाताहरु विश्वस्त छन्।महोत्तरीको १५ स्थानीय निकायको ७२० पदको लागि भएको निर्वाचनमा ३० भन्दाबढी पदको नतिजा सार्वजनिक भइसकेको छ। मंगबारदेखि विजयी उमेदवारले गाउँ गाउँमा विजयी साभाको आयोजन गरेर मतदातालाई जिताएकोमा धन्यवाद दिएका छन्।
न्यायालयले आफ्नो गरिमा बचाउँन सकेनः ओली,"गैडाकोट: नेकपा एमालेका अध्यक्ष केपी शर्मा ओलीले न्यायालयले आफ्नो गरिमा कायम गर्न नसकेको आरोप लगाएका छन्। सर्वोच्च अदालतले स्वतन्त्र न्यायपालिकाको गरिमा जोगाउन नसकेको भन्दै उनले आलोचना गरे। मतपत्र च्यातिदा, न्याय माग्न गएको प्रहरीमाथि भएको अन्यायमा ठीक छ भनेर स्वतन्त्र हुन नसकेको आरोप लगाए। नवलपरासीको गैडाकोटमा नेकपा एमाले नगर समितिले आयोजना गरेको कार्यक्रममा अध्यक्ष ओलीले अदालतमा न्याय माग्न गएकालाई न्याय दिन नसकेको भन्दै न्यायालय निष्पक्ष र मर्यादित भएको हेर्न चाहेको उल्लेख गरे। कांग्रेस र एमाओवादी गठबन्धनको चर्को आलोचना गरेका ओलीले सरकारले लुटतन्त्र मच्चाएको आरोप लगाए।"
कांग्रसको दबाबमा लहानका निर्वाचन अधिकृत र डीएसपी हटाइयो,"सिरहा: सिरहाको लहान नगरपालिकाको निर्वाचन अधिकृत नारायण थापा र मतगणना स्थलको सुरक्षाको जिम्मेदवारी सम्हालेका डिएसपी हिराबहादुर पाण्डेलाई हटाएको छ।नेपाली काँग्रेसको दबाबमा उनीहरुलाई हटाएको हो। निर्वाचन अधिकृत थापाको ठाउँमा उपसचिव प्रेमप्रसाद लुइटेललाई निर्वाचन अधिकृतको जिम्मेवारी दिएर पठाएको छ। डिएसपी पाण्डेको ठाउँमा भने अहिलेसम्म कसैलाई पठाएको छैन्। अहिले सुरक्षाको जिम्मेवारी इन्सपेक्टर खगेन्द्र खड्काले सम्हालेका छन्।हिजो र अस्तीको तुलनामा आज सुरक्षा अवस्था कडा पारिएको छ। लहान ५ को वडाध्यक्षमा नेकपा एमालेका सुलेमान अन्सारी निर्वाचित भएपछि नेपाली काँग्रेसले निर्वाचन अधिकृतको कार्यालयमा सो वडाको पुनः मतगणना गर्नुपर्ने भन्दै उजुरी हालेका थिए। केहीबेर उक्त वडाको मतपरिणाम सार्वजनिक गरिएन्।त्यसपछि एमाले कार्यकर्ताहरु आफ्ना प्रतिनिधिहरुलाई मतगणना स्थलबाट बाहिर गर्नुका साथै आयोग विरुद्ध प्रदर्शन गरे। जसका कारण मतगणना करिब २ घण्टा अवरुद्ध भयो।मतगणना अवरुद्ध भएपछि निर्वाचन आयोगले मतगणनामा त्रुटी भएको छैन् भने मतपरिणाम सार्वजनिक गर्न निर्वाचन अधिकृतको कार्यालय लहानलाई निर्देशन दियो। सोही निर्देशन अनुसार मतपरिणाम सार्वजनिक गरेपछि काँग्रेस कार्यकर्ताहरु आन्दोलनमा उत्रेका थिए। काँग्रेसका नेता तथा कार्यकर्ताहरु निर्वाचन अधिकृत र डिएसपी पाण्डेलाई हटाउन माग गरेका थिए। एक सुरक्षा अधिकारीले भने, 'लहानमा एमालेका मेयर उम्मेदवार मुनी साह धेरै मतले अग्रता लिएपछि काँग्रेस र फोरमका नेता तथा कार्यकर्ताहरु लफडा गर्न चाहन्छन्। सोही कारण सुरक्षा अवस्था कडा पारिएको छ।' ताजा मतपरिणाम अनुसार लहानमा एमालेका मेयर उम्मेदवार साह २६९२ मत ल्याएर अग्रस्थानमा छन्। काँग्रेसका अचमितलाल चौधरी १८७७ मत ल्याएर उनलाई पछ्याइरहेका छन्।अहिले वडा नम्बर ४, ९, ११ र १२ वडाको मतगणना जारी छ।"
वीरगन्ज महानगरमा कांग्रेसले खाता खोल्यो,"वीरगन्ज: प्रदेश नम्बर२ को एक मात्र महानगर वीरगन्ज महानगरपालिकामा नेपाली कांग्रेसले जितको पहिलो खाता खोलेको छ।वीरगन्ज महानगरपालिका वडा नम्बर३० को वडा अध्यक्षमा जित पार्दै कांग्रेसले पहिलो खाता खोलेको हो। वडा अध्यक्षमा कांग्रेसका उम्मेदवार अली हुसेन देवान विजयी भएका हुन्। एमालेका उम्मेदवार अमानत अन्सारीलाइ चार मतको झिनो अन्तरले पराजित गर्दै देवान विजयी भएका हुन्। वडा अध्यक्षमा निर्वाचित कांग्रेसका देवानले चार सय ५० मत प्राप्त गरेका हुन्। उनका निकटतम प्रतिद्धन्द्धी एमालेका अन्सारीले चार सय ४६ मत प्राप्त गरेका छन्। यस्तै वडा अध्यक्षममा संघीय समाजवादी फोरम नेपालका उम्मेदवार ब्रम्हदेव यादवले भने तीन सय २५ मत मात्रै प्राप्त गरे। दुइ हजार ३२ मतदाता रहेको वीरगन्ज महानगरपालिका वडा नम्बर ३० मा सोमबार भएको निर्वाचनमा एक हजार सात सय २४ मत मात्र खसेको थियो। यता, एमालेका वडा अध्यक्षका उम्मेदवार अन्सारीले भने मतगणनामा खटिएका कर्मचारीहरुले गोलमाल गरि कांग्रेसका उम्मेदवार देवानलाइ जिताएको आरोप लगाएका छन्। सोमबार भएको निर्वाचनमा वडा नम्बर ३० मा एक हजार सात सय ६६ मत खसेको भएपनि मतगणनाका क्रममा कर्मचारीहरुले एक हजार सात सय २४ मत मात्र खसेको बताएको अन्सारीले बताए। मतगणनामा कर्मचारीहरुले गोलमाल गरेर मत गणना गरिरहदा आफना प्रतिनिधीले विरोध जनाएपनि मतगणना स्थलामा सुरक्षार्थ खटिएका सुरक्षाकर्मीहरुले धम्की दिएर जबरजस्ति मुचुल्कामा सहीछाप गर्न लगाएको अन्सारीले बताए।"
आन्दोलनको सेन्टीमेन्टले साख जोगाउँदै राजपा,"जनकपुरधाम : स्थानीय तहको दुई चरणको निर्वाचनमा सहभागि नभई तेस्रो चरणमा आठ जिल्लाको चुनावी प्रतिस्पर्धामा उत्रिएको राष्ट्रिय जनता पार्टी नेपाल, मधेस आन्दोलनको सेन्टीमेन्टले जोगिदैं गएको छ । संविधानमा मधेसी जनताको अधिकारलाई सुनिश्चित गराउन संशोधनको मांग सहित दुई चरणको निर्वाचनमा भाग नलिएको राजपा संशोधन विधेयक संसदमा पेश भएपछि चुनावको समर्थनमा आएको हो । मधेसलाई एजेण्डा बनाएर अघि बढेको राजपालाई सोही मधेसी जनताको सेन्टीमेन्टले अहिले प्रमुख नगरहरुमा मुख्य प्रतिस्पर्धी बनाएको छ । आठ जिल्लामध्ये एकमात्र महानगरपालिका विरगञ्जमा मेयर पदमा नेपाली कांग्रेस भन्दा अगाडि रहेको राजपाले जनकपुर उपमहानगरपालिकामा तेब्बर मतले कांग्रेसलाई पछि पारेको छ । त्यसैगरी गौर नगरपालिका, जलेश्वर नगरपालिका लगायत प्रदेश नम्बर २ को प्रमुख शहरहरुमा राजपाको बर्चस्व सहजै कायम हुने प्रारम्भिक मतगणनाले देखिएको छ । निर्वाचन आयोगबाट सार्वजनिक गरिएको यस प्रदेशको १ सय ३६ स्थानीय तह मध्ये पहिलो नतिजामा राजपाले अग्रता देखाएको छ । धनुषा जिल्लाको हंसपुर नगरपालिकामा राजपाबाट मेयर पदमा युवा उम्मेदवार रामज्ञान मण्डल विजयी भएका छन् भने मधेस आन्दोलनमा निकै सक्रिय रेणु झा उपमेयर पदमा विजयी भएकी छिन् । मण्डल ३३२० मत ल्याई मेयरका विजेता भएका हुन् भने झाले उपमेयरमा ३२७६ मत ल्याएर जित हात पारेकी छिन् । २०४६ पछि भएका सबै निर्वाचनमा कांग्रेसको गढ रहेको हसंपुर नगरपालिकामा राजपा जित्नु मधेस आन्दोलनकै उपलब्धी रहेको सर्वसाधारणहरु बताउंछन् । २०४७ सालमा भएको संसदीय निर्वाचनमा कांग्रेसका आनन्द ढुंगानाले सो क्षेत्रबाट जित हात पारेका थिए । २०४९ सालमा भएको स्थानीय तहको निर्वाचनमा सो क्षेत्रबाट कांग्रेस नेता काशिकान्त झा गाविस प्रमुखमा निर्वाचित भए भने २०५४ सालमा भएको स्थानीय तह निर्वाचनमा कांग्रेस नेता काशिकान्त झा नै विजयी भए । २०५१ र २०५६ को संसदीय निर्वाचनमा कांग्रेसका ढुंगानाले नै सो क्षेत्रलाई प्रतिनिधित्व गरे भने पहिलो र दोस्रो संविधान सभाको निर्वाचनमा कांग्रेसका रामकृष्ण यादवले सो क्षेत्रबाट विजय हासिल गरेका थिए । कांग्रेसको राम्रो पकड भएको हंसपुर क्षेत्रलाई राजपाले २० वर्षपछि जितेको हो । बुधबार सांझ सम्मको मतपरिणाम अनुसार राजपाले १ नगरपालिका सहित ८ जिल्लाका २४ वटा वाडमा जित हासिल गरेको छ । प्रदेश नम्बर २ मा समग्र रुपमा हाल कांग्रेसले सबै भन्दा बढि स्थानीय तहमा अग्रता लिएको निर्वाचन आयोगले जनाएको छ ।"
लहान नगरपालिकाको मतगणना पुनः अवरुद्ध,लहान: लहान नगरपालिकाको मतगणना दोस्रोपटक पुनः अवरुद्ध भएको छ। लहान नगरपालिका५ को मत परिणाम घोषणा हुनै लाग्दा पुनः मतगणना गर्नुपर्ने अडान नेपाली काँग्रेसका प्रतिनिधिले लिएपछि मतगणना कार्य पुनः अवरुद्ध भएको हो। कांग्रेस पुनः मतगणना गर्नुपर्ने र नेकपा एमाले मत परिणाम घोषणा गर्नुपर्ने अडानमा कायमै रहेपछि दिउँसो ३ः०० बजेदेखि मतगणना रोकिएको दलका प्रतिनिधिले बताएका छन्। विवाद भएपछि एमालेले आफ्ना प्रतिनिधि फिर्ता बोलाएको छ। विवादका कारण लहान नगरपालिकाको मतगणना कार्य दोस्रो पटक रोकिएको छ। यसअघि मंगलबार लहान नगरपालिका ३ नं वडाको मतगणनाप्रति असन्तुष्टि जनाउँदै पुनः मतगणना गर्नुपर्ने माग संघीय समाजवादी फोरमले अघि सारेपछि मतगणना अवरुद्ध भएको थियो। दलसँग सहमति भएपछि आज बिहानदेखि पुनः मतगणना शुरु भएको थियो। वडा नं ५ को मत परिणाम घोषणा नहुञ्जेलसम्म आफ्नो प्रतिनिधि नपठाउने एमालेका नेताले बताएका छन्। उजुरीपछि ४ र ६ नं को मतगनणासमेत रोकिएको छ। अहिले एमाले कार्यकर्ताले निर्वाचन अधिकृतविरुद्ध नाराबाजीसमेत गरे। यता सहायक निर्वाचन अधिकृत पवन गुप्ताले दलसँग मतगणना पुनः थाल्न छलफल भइरहेको बताउनुभएको छ।
जनकपुरमा राजपाको अग्रता कायमै : १८ स्थानीय तहको यस्तो छ अवस्था,"जनकपुरधाम : निकै सुस्त गतिमा भइरहेको धनुषा जिल्लाको मतगणनाको परिणाम विस्तारै आउन थालेको छ। १८ वटा स्थानीय तहमा एउटा नगरपालिकामा राजपा नेपालले मेयर र उपमेयरमा जित हासिल गरेको छ भने अरु स्थानीय तहको मतगणना कार्य जारी छ। जिल्लाको हंसपुर नगरपालिकामा राजपाका रामज्ञान मण्डल मेयर र रेणु झा उपमयेरमा विजयी भएका छन्। जनकपुर उपमहानगरपालिकामा राजपा नेपालले प्रारम्भिक मतगणनामा लिएको अग्रता कायम नै रहेको छ। राजपा मेयर पदमा ४६८९ र नेपाली कांग्रेस १९५६ मत प्राप्त गरी प्रतिस्पर्धामा रहेको छ। क्षिरेश्वरनाथ नगरपालिकामा कांग्रेस १७९५ मतका साथ अगाडि छ भने संघिय समाजवादी फोरम १७१७ मतप्राप्त गरी पछ्याइरहेको छ। विदेह नगरपालिकामा माओवादी केन्द्र मेयरमा ९०२ र उपमेयरमा ७६४ मत ल्याएको छ भने एमाले मेयरमा ५७६ र उपेयरमा ७९१ मत ल्याएर पछ्याइरहेको छ। लक्ष्मीनिया गाउँपालिकामा संघीय समाजवादी फोरमको मत बढ्दै छ। मेयर पदमा फोरम उम्मेदवार प्रथम स्थानमा छन् भने एमाले दोस्रो स्थानमा छ। सबैला नगरपालिकामा माओवादी केन्द्रले अग्रता लिएको छ। माओवादी केन्द्रका मेयर पदका उम्मेदवार तेजनारायण यादव १४३४ मतसहित अगाडि छन् भने एमालेका राजकिशोर यादव ७७६ मत ल्याई प्रतिस्पर्धामा छन्। सो नगरपालिकाको वडा नम्बर एकमा कपिल राउत, दुईमा पारश साह र ३ मा सन्तोष साहले चुनाव जितिसकेका छन्। जनकनन्दनी गाउँपालिकामा फोरम नेपालकै अग्रता छ। फोरम नेपाल २०१६ मत ल्याई अघि छ भने कांग्रेस १५६७ मत ल्याई पछ्याउंदै छ। कांग्रेसका प्रभावशाली नेता विमलेन्द्र निधिको गृहगाउँ नगराईन नगरपालिकामा मेयरमा कांग्रेस १३३३ र एमाले ९४७ मतसहित प्रतिस्पर्धामा छन्। गणेशमान चारनाथ नगरपालिकाको मेयर पदमा माओवादी केन्द्रका कैलाश मल्लले अग्रता लिइरहेका छन्। उनलाई संघीय समाजवादी फोरमका रामबाबु यादवले पछ्याइराखेका छन्। हालसम्मको मत परिणाम अनुसार एक नगरपालिकामा राजपाको विजयसहित धनुषाका नेपाली कांग्रेस ५ वटा स्थानीय तहमा अघि रहेको छ भने संघीय समाजवादी फोरम नेपालले ५ वटा स्थानीय तहमा, नेकपा एमाले ३, माओवादी केन्द्र २ र राजपाले २ स्थानीय तहमा अग्रता लिएको छ।"
सप्तरीमा समाजवादी फोरमको अग्रता : १७ स्थानीय तहको मतपरिणाम यस्तो छ,"राजविराज : सप्तरीमा जारी मतगणनाको पछिल्लो परिणाम हेर्दा संघीय समाजवादी फोरमको अग्रता देखिएको छ। राजविराज नगरपालिका बाहेक १७ वटा स्थानीय तहको जारी मतगणनाको पछिल्लो परिणाम अनुसार फोरम नेपालले छ स्थानमा अग्रता लिएको छ। फोरम नेपालले बोदे बर्साइन नगरपालिका, हनुमाननगर कंकालिनी नगरपालिका, तिरहुत गाउँपालिका, बलान बिहुल गाउँपालिका, बिष्णुपुर गाउँपालिका र महदेवा गाउँपालिकामा अग्रता लिएको हो। फोरम नेपाललाई पछ्याउँदै नेपाली कांग्रेसले पाँच स्थानमा अग्रता कायम गरेको छ। कांग्रेसले कञ्चनरुप नगरपालिका, खडग नगरपालिका, अग्नीसाइर कृष्णसवरन गाउँपालिका, तिलाठी कोइलाडी गाउँपालिका र बेल्ही चपेना गाउँपालिकामा अग्रता कायम गरेको छ। नेकपा (एमाले)ले सप्तकोशी नगरपालिका, सुरुङ्गा नगरपालिका र शम्भुनाथ नगरपालिका गरी तीन तहमा अग्रता कायम राखेको छ। आठ वडाको गणना सकिदा सप्तकोशी नगरपालिका प्रमुखमा एमालेका उत्तम शर्माले दुई हजार १८ तथा उपप्रमुखमा आशा चौधरीले दुई हजार ९६ मत ल्याई अग्रता कायम राखेका छन्। उनलाई प्रमुखमा माओवादी केन्द्रका ध्रुब कार्कीले एक हजार दुई ६९ र उपप्रमुखमा राजकुमारी चौधरीले एक हजार तीन सय मतका साथ पछ्याएका छन्। चारचारवटा वडा अध्यक्ष एमाले र माओवादीले बाँडेको सप्तकोशीमा जम्मा ११ वटा वडा छन्। कञ्चनरुप नगरपालिका प्रमुखमा कांग्रेसका ललनप्रसाद गुप्ता आठ सय ४० मतका साथ अग्रपंक्तिमा छन्। उनलाई एमालेका बसन्त मिश्रले ६७० मतका साथ पछ्याएका छन् भने फोरम नेपालका सुदम्बर यादवले ४७३ मत ल्याएका छन्। राजपा, नेपालले डाकनेश्वरी नगरपालिका र रुपनी गाउँपालिकामा तथा नयाँ शक्तिले छिन्नमस्ता गाउँपालिकामा अग्रता लिएको छ। घोषित विभिन्न २६ वडाको परिणाम अनुसार एमाले र कांग्रेसले सात, माओवादी र राजपाले ४, फोरम नेपाल र लोकतान्त्रिक फोरमले दुईदुई वडामा जितेका छन्।"
वीरगन्ज महानगरमा राजपाको अग्रता कायमै,"वीरगन्ज : तेश्रो चरणमा भएको स्थानीय तह निर्वाचनमा सबै भन्दा बढी चासो रहेको प्रदेश नम्बर दुईको एक मात्र महानगरपालिका वीरगन्जको मेयर र उपमेयर दुवै पदमा राष्ट्रिय जनता पार्टी (राजपा) ले अग्रता कायमै राखेको छ। मंगलबार दिउँसोदेखि मतगणना सुरु हुँदा भने दुवै पदमा कांग्रेसले अग्रता लिएको थियो। तर, मंगलबार रातिदेखि भने दुवै पदमा राजपाले अग्रता लिएको छ। बुधबार राति नौ बजेसम्म दुवै पदमा राजपाकै अग्रता कायम रहेको छ। बुधबार राति पौने नौ बजे सम्म ७२०० मतगणना हुँदा मेयरमा राजपाका उम्मेदवार राजेशमान सिंह २१ सय ४३ मतका साथ अग्रस्थानमा छन्। उनलाई नेपाली कांग्रेसका उम्मेदवार अजय द्धिवेदीले १८ सय ५ मतका साथ पछ्याइ रहेका छन्। मेयरमा संघीय समाजवादी फोरम नेपालका उम्मेदवार विजय सरावगी तेश्रो स्थानमा छन्। उनले ९ सय ९५ मत पाएका छन्। माओवादी केन्द्रका उम्मेदवार रहबर अन्सारी ७ सय ३९ मतका साथ चौथो स्थानमा छन्। मेयरमै एमालेका उम्मेदवार बसरुद्धिन अन्सारी ६ सय २५ मतका साथ पाँचौं स्थानमा र ५ सय ३८ मतका साथ लोकतान्त्रिक फोरमका उम्मेदवार विमल श्रीवास्तव छैठौं स्थानमा छन्। यस्तै उपमेयरमा पनि राजपाकै उम्मेदवार रम्भा मिश्राको अग्रता कायम रहेको छ।बुधबार राति पौने नौ बजेसम्म सार्वजनिक परिणाम अनुसार उपमेयरमा राजपाकी उम्मेदवार मिश्राले २०१२ मत ल्याएकी छिन्। उपमेयरमा कांग्रेसकी उम्मेदवार शान्ति कार्की १९७४ मतका साथ दोश्रो, फोरम नेपालकी उम्मेदवार पिंकी यादव ८५८ मतका साथ तेश्रो, एमालेकी उम्मेदवार सोफिया आचार्य ७७४ मतका साथ चौथो , माओवादी केन्द्रकी उम्मेदवार दुर्गा क्षेत्री ५८२ मतका साथ पाँचौं र लोकतान्त्रिक फोरमकी उम्मेदवार रिंकु यादव ४ सय ३९ मतका साथ छैठौं स्थानमा छिन्। कुल एक लाख आठ हजार पाँच सय एक मतदाता रहेको वीरगन्ज महानगरमा सोमबार भएको निर्वाचनमा ८४ हजार तीन सय ६३ मत खसेको थियो। वीरगन्ज महानगरपालिकाको वडा नम्बर १, २, ३, ४, ५, २८, २९, ३०, ३१ र ३२ को गरी १० स्थानमा मतगणनामा भइरहेको छ। वीरगन्ज महानगरको अन्तिम नतीजा असोज १० गते राति सम्म सार्वजनिक गर्ने गरि मतगणना भइरहेको मुख्य निर्वाचन अधिकृत विष्णु सुवेदीले बताए। पर्साका तीन नगरपालिकामा अलग अलग दलको अग्रता पर्सा जिल्लाको दोश्रो सदरमुकामका रुपमा रहेको पोखरीया नगरपालिकामा भने नेपाली जनता दलले अग्रता लिएको छ। बुधबार राति पौने ९ बजे सार्वजनिक मतपरिणाम अनुसार मेयरमा जनता दलका उम्मेदवारले १०५३ मत प्राप्त गरेका छन्। यस्तै दोश्रो स्थानमा फोरम नेपालका उम्मेदवार १०२० मत प्राप्त गरेका छन्। नेपाली कांग्रेसका उम्मेदवार भने ३३७ मतका साथ दोश्रो स्थानमा छन्। पोखरीया नगरपालिकाको उपमेयरमा भने फोरम नेपालका उम्मेदवार १०२४ मतका साथ अग्रस्थानमा छन्। जनता दलका उम्मेदवार भने ८०१ मतका साथ दोश्रो स्थानमा र ३२५ मतका साथ काँग्रेसका उम्मेदवार छन्। पर्साकै बहुदरमाई नगरपालिकामा भने नेपाली कांग्रेसले अग्रता लिएको छ। बुधबार राति साढे ८ बजे सार्वजनिक परिणाम अनुसार, मेयरमा कांग्रेसका उम्मेदवार ८२१ मतका साथ अग्रस्थानमा छन्। फोरम नेपालका उम्मेदवार ६३४ मतका साथ दोश्रो र राजपाका उम्मेदवार ६२६ मतका साथ दोश्रो स्थानमा छन्। उपमेयरमा भने काँग्रेसका उम्मेदवार ८७८ मतका साथ पहिलो स्थानमा, रजपाका उम्मेदवार ६५६ मतका साथ दोश्रो स्थानमा र फोरम नेपालका उम्मेदवार ६१८ मतका साथ तेश्रो स्थानमा छन्। पर्साको पर्सागढी नगरपालिकामा भने एमालेले अग्रता लिइरहेको छ। बुधबार राति साढे आठ बजे सम्मको परिणाम अनुसार मेयरमा एमालेका उम्मेदवार २२१३ मतका साथ अग्रस्थानमा छन्। कांग्रेसका उम्मेदवार भने १६८० मतका साथ दोश्रो स्थानमा र फोरम नेपालका उम्मेदवार १०९५ मतका साथ तेश्रो स्थानमा छन्। पर्सागढी नगरपालिकाको उपमेयरमा भने कांग्रेसका उम्मेदवारले अग्रता लिइरहेका छन्। उपमेयरमा कांग्रेसका उम्मेदवार २१५७७ मतका साथ अगाडि रहदा उनलाइ एमालेका उम्मेदवार १९९८ मतका साथ पछयाइरहेका छन्। तेश्रो स्थानमा भने ७०३ मतका साथ फोरम नेपालका उम्मेदवार छन्।"
रौतहटको गरुडा नगरमा मतगणना स्थगित,"रौतहट: गरुडा नगरपालिकाको मतगणना बुधवार बिहान देखि माओवादी केन्द्रको अवरोधका कारण रोकिएको छ। सो नगरपालिकाको वडा नम्बर ३ मा एक मतले कांग्रेसका उम्मेदवार कृष्ण कुमार सहनी विजयी भएको घोषणा सँगै माओवादी केन्द्रले पुन मतगणनाको माग राख्दै गणना रोकेको हो। सहनीको ३ सय ८ र माओवादी केन्द्रका उम्मेदवार सैलदेवी सहनीको ३ सय ७ मत आएको थियो। साझ सम्म सहमती हुन नसकेको र सहमति पछि मात्रै गणना शूरु हुने गरुडा नगरपालिकाका मतदान अधिकृत नविन कुमार जोशीले जानकारी दिएका छन। सो नगरको १ नम्वर वडामा संघिय समाजवादी फोरमका सरोज कुमार यादव र २ नम्वर वडामा काग्रेसका बिष्णु दयाल सहनी बिजयी भएका छन्। बुधवार साझ सम्ममा रौतहटमा काग्रेसको अग्रता छ। काग्रेसले प्रमुख पदमा ६ तहमा माओवादी केन्द्रले ५ तहमा , राजपा र संघिय समाजवादी फोरम ३३ तहमा र एमाले १ तहमा अगाडि छ। इसनाथ नगरपालिका र परोहा नगरपालिकाको बिहिवार सम्ममा परीणाम आउने निर्वाचन अधिकृतहरुले जनाएका छन्। इसनाथ नगरपालिकामा नेपाली काग्रेसका उम्मेदवार कौशिल्य देवी ३८ सय ७४ मत ल्याएर अगाडि छिन्। सो नगरको १ र २ वडामा नेपाली काग्रसका उम्मेदवारले र ३,४,५ वडामा नेपाल लोकतान्त्रिक फोरमका उम्मेदवारहरु विजयी भएका छन्। यस्तै परोहा नगरपालिकामा काग्रेसका उम्मेदवार शेष वकिल माओवादी केन्द्रका अरुण जैसवाल भन्दा १८ सय बढी मतले अगाडी छन्।सो नगरको ५ वडा वडाको मत परीणाम आइसकेको छ। १,३,४ र ५ वडामा नेपाली काग्रेस र २ नम्वरमा माओवादीका उम्मेदवार विजयी भएका छन्। रौतहटमा १६ नगरपालिका र २ वटा गाउपालिका रहेको छ।"
एक नगरपालिकासहित २४९ वडाको मत परिणाम सार्वजनिक,"काठमाडौँ : प्रदेश नं २ का आठ जिल्लामा असोज २ गते सम्पन्न स्थानीय तहको निर्वाचनको मतगणना गर्ने कार्य जारी रहेको छ । मतगणना भइरहेका १३५ स्थानीय तहमध्ये धनुषा जिल्लाको हंसपुर नगरपालिकाको मतगणना कार्य सम्पन्न भई मत परिणाम सार्वजनिक भएको निर्वाचन आयोगले जनाएको छ । हंसपुर नगरपालिकाको प्रमुख र उपप्रमुख दुवै पदमा राष्ट्रिय जनता पार्टी नेपालका उम्मेदवार विजयी हुनुभएको आयोगका प्रवक्ता नवराज ढकालले जानकारी दिनुभयो । मतगणना जारी रहेका १३४ स्थानीय तहमा शान्तिपूर्णरुपमा मतगणना कार्य सञ्चालन भइरहेको निर्वाचन आयोगस्थित संयुक्त निर्वाचन सञ्चालन केन्द्र (जेइओसी) ले जनाएको छ । आज अपराह्न ५ः०० बजेसम्म प्राप्त विवरणअनुसार हालसम्म २४९ वडाको मत परिणाम प्राप्त भइसकेको छ । सप्तरी जिल्लाका १८, सिरहाका ३५, धनुषाका ४२, महोत्तरीका ३०, सर्लाहीका ४४, रौतहटका ३६, बाराका ३१ र पर्सा जिल्लाका १३ वटा वडाको मत परिणाम सार्वजनिक भएको हो । मतगणना कार्यलाई सकेसम्म छिटो सम्पन्न गर्न विभिन्न मतगणनास्थलमा निर्वाचन अधिकृतले थप मतगणना टोली गठन गरी मतगणना कार्य अघि बढाइरहेको जानकारी प्राप्त भएको छ । पछिल्लो समय ३३२ टोली मतगणनाका लागि खटिएको आयोगले जनाएको छ । एकाध ठाउँमा मतगणना अवरुद्ध भएकामा मतगणना कार्य सञ्चालन गर्नका लागि सर्वदलीय सहमतिको प्रयास भइरहेको जानकारीसमेत आयोगलाई प्राप्त भएको छ । सप्तरी जिल्लाको राजविराज नगरपालिकाको वडा नंं १५ मा राजपाका वडाध्यक्षका उम्मेदवारको निधन भई स्थगन भएको निर्वाचन भोलि असोज ५ गते मतदान हुने कार्यक्रम रहेको छ ।"
धनुषाको हंसपुर नगरपालिकामा राजपा विजयी,प्रदेश नं दुर्इमा सोमबार सम्पन्न स्थानीय तहको निर्वाचनको पहिलो मतपरिणाम सार्वजनिक भएको छ। धनुषाको हंसपुर नगरपालिकामा विजयी हाँसिल गरेर राष्टि्य जनता पार्टी राजपाले जितको खाता खोलेको हो। राजपका प्रमुखका उम्मेदवार रामज्ञान मण्डल ३३२०मतसहित विजयी भएका हुन्। यस्तै उपप्रमुखमा पनि राजपाकै रेणु झा विजयी भएकी हुन्।उनले ३२७५ मतका साथ विजयी भएकी हुन्।
राजपाले खाता खोल्यो : धनुषाको हंसपुर नगरपालिकामा प्यानल नै विजयी,जनकपुरधाम : धनुषाको हंशपुर नगरपालिका राजपा नेपालले मेयर र उपमेयरसहित प्यानल नै जित हात पारेको छ। राजपाबाट मेयरमा रामज्ञान मण्डल विजयी भएका छन् भने उपमेयरमा रेणु झा विजयी भएको निर्वाचन अयोगले जनाएको छ। मेयरमा विजयी भएका मण्डलले ३३ सय २० मत र उपमेयरमा झाले ३२ सय ७६ मत प्राप्त गरेकी हुन्। कांग्रेसका मेयर पदका प्रतिद्वन्द्वी प्रदीप यादवले ३२ सय २९ मत प्राप्त गरेको जनाइएको छ। राजपाले धनुषामामा यो पहिलो विजय प्राप्त गरेको हो।
महोत्तरीमा मतपरिणाम आउन थाल्यो,महोत्तरी : महोत्तरीको विभिन्न वडामा मत परिणाम आउन थालेको छ । अहिलेसम्म प्राप्त मतपरिणामअनुसार मिश्रित परिणाम आएको छ । महोत्तरीको गौशाला नगरपालिका वडा नम्बर १ मा अध्यक्षमा माओवादी भीमबहादुर राणा मगर विजयी भएका छन् । उनले ७४६ मत ल्याए भने प्रतिद्वन्द्वी संघीय समाजवादी फोरम नेपालका सुरचलाल यादयले ६ सय ५ ल्याए । त्यस्तै वडा नम्बर ३ मा कांग्रेस विजयी भएको छ । विरेन्द्र चौधरीले ५०६ ल्याएर विजयी भएका हुन् । उनका प्रतिद्वन्द्वी राजपाका सतन शाहले २९० मत ल्याएका थिए । बर्दिवास २ मा कांग्रेस विजयी भएको छ । चोलाराज प्याकुरेल विजयी भएका छन् ।
प्रशासन मन्त्रालयले गर्यो १ हजार ४ सय कर्मचारीको सरुवा,"काठमाडौँ: सामान्य प्रशासन मन्त्रालयले पहिलो चरणको कर्मचारी सरुवा प्रक्रिया टुङग्याएको छ।पहिलो चरणमा मन्त्रालयले करिब एक हजार ४२४ कर्मचारी सरुवा गरेको मन्त्रालयका कर्मचारी प्रशासन शाखाका शाखा अधिकृत लीलाराज काफ्लेले जानकारी दिए। उनले पहिलो चरणमा संघीय मामिला तथा स्थानीय विकास मन्त्रालय र नियमित अन्तर्गतका विभिन्न मन्त्रालय, निकायमा सरुवा गरिएको बताए। यसपटक मन्त्रालयले नियमित सरुवाभन्दा पनि स्थानीय विकास मन्त्रालयमा बढी कर्मचारीको सरुवा गरेको छ। काफ्लेका अनुसार उपसचिव ११७ र अधिकृत ८० जना स्थानीय विकास मन्त्रालयमा सरुवा गरिएको छ।"
जीतपुरसिमरा उपमहानगरपालिमा एमालेको अग्रता,बारामा मतगणना जारी छ । अहिलेसम्मको मतगणना अनुसार नेकपा एमाले अघिअघि र नेकपा माओवादी पछिपछि छन् । एमाले मेयर उम्मेदवार डा कृष्ण पौडेल २९८२ माओबादी मेयर उम्मेदवार राजन पौडेल२५५६ कांग्रेस मेयर उम्मेदवार कृष्णव्रत सिंह २२०८ राष्ट्रिय जनता पार्टी मेयर उम्मेदवार अखिलेश सिंह १६८ एमाले उपमेयर उम्मेदवार सरस्वती चौधरी २७९३ कांग्रेस उपमेयर उम्मेदवार नारायणी रायमाझी २५३५ माओबादी उपमेयर उम्मेदवार गायत्रीदेवी थरुनी २३१३ राष्ट्रिय जनता पार्टी उपमेयर उम्मेदवार चित्ररेखा चौधरी १६० वडा नम्बर १ मा नेपाली कांग्रेस विजयी वडा नम्बर २२ मा नेकपा माओबादी केन्द्र विजयी वडा नम्बर २३ मा नेकपा माओबादी केन्द्र विजयी वडा नम्बर २४ मा नेकपा एमाले विजयी
प्रचण्ड भन्छन् : गोरखामा बाबुरामले छोडेमात्रै चुनावी तालमेल,"गोरखा ः नेकपा(माओवादी) केन्द्रका अध्यक्ष पुष्पकमल दाहाल(प्रचण्ड)ले गोरखामा नयाँशक्ति र माओवादीबीच चुनाबी तालमेल असम्भव घोषणा गरेका छन् । चुनाबी कार्यक्रमको सिलसिलामा बुधबार बाबुरामकै गृहजिल्ला गोरखा पुगेका प्रचण्डले बाबुरामले आफ्नो उम्मेद्वारी त्यागेर माओवादीलाई सघाए मात्रै तालमेल सम्भव भएको बताए । गोरखामा नयाँशक्तिसँग तालमेल सम्भव छैन' पत्रकार भेटघाट कार्यक्रममा प्रचण्डले भने यदि उहाँले माओवादीलाई छोड्दििनु भयो भनेचाहिँ एकता हुन्छ । गोरखा जिल्लामा हाम्रो पार्टीको बलियो जनाधार छ । त्यसैले यहाँ नयाँशक्तिसँग तालमेलको सम्भावना छैन ।' अरु जिल्लामा भने विभिन्न पार्टीसँग तालमेल गरेर चुनाबमा जाने उनले बताए । चुनावको तयारीका लागि बुझ्ने र बुझाउने क्रममा गोरखा आएको बताउँदै प्रचण्डले गोरखा स्थानीय तहको चुनाबमा पनि काङ्ग्रेस, एमाले र सानापार्टी सबैसँग तालमेल भएकै हो' उनले भने आउने चुनावमा पनि त्यही नीति अनुसार जहाँ जहाँ जो जो सँग सजिलो हुन्छ उसैसँग चुनावी तालमेल हुन्छ ।' उनले गोरखाका लागि उम्मेद्वारको घोषणा आजै हुने पनि बताए । प्रचण्डले प्रत्यक्ष निर्वाचित कार्यकारी राष्ट्रपतिको माहोल बनाउनु पर्नेमा जोड दिए । कम्तीमा पाँचबर्ष स्थायी सरकारका लागि प्रत्यक्ष निर्बाचित कार्यकारी प्रमुख चाहिन्छ' उनले भने यो एजेण्डामा नेपाली कांग्रेस, एमाले, मधेशी सबैले पनि सहमति जनाइसकेको थियो । नेपाल जहिले पनि अस्थिर हुनबाट बचाउन र राष्ट्रिय एकताका लागि पनि यो बिषयमा गम्भीर रुपले लाग्नु पर्छ ।' पत्रकार भेटघाट कार्यक्रममा बोल्दै प्रचण्डले प्रदेश र संघको चुनाब यही सरकारले गराउने स्पष्ट पारे । चुनाबअघि आफ्नो पार्टीले सरकारको नेतृत्व नगर्ने उनले स्पष्ट पारे । प्रचण्डले बिहान गोरखाका कार्यालय प्रमुखसँग भेटघाट गरी गोरखा नगरपालिका १२ मा आयोजित पार्टीको प्रशिक्षणमा सम्बोधन गर्ने कार्यक्रम रहेको छ ।"
पार्टी संस्थागत ढङ्गले चल्न सकेन: नेता सिंह,"काठमाडौँ: नेपाली कांग्रेसका नेता प्रकाशमान सिंहले प्रदेश र प्रतिनिधि सभाको निर्वाचनमा पार्टीले उठाएका उम्मेदवारलाई निर्वाचित गराउन मतदातालाई आग्रह गरेका छन्। कांग्रेस नागार्जुन नगरपालिकाले आयोजना गरेको दशैँ, तिहार र छठ पर्वको शुभकामना आदानप्रदान एवम् चियापान' कार्यक्रममा नेता सिंहले मंसिरमा हुन लागेको निर्वाचनमा काँग्रेसलाई निर्वाचित गराउन आग्रह गर्नुभएको हो। निर्वाचनका लागि पार्टीले तय गरेको उम्मेदवारको पक्षमा भोट माग्नुहोस् र जिताउनुहोस्, नेता सिंहले भने। नेता सिंहले कांग्रेसनेतृत्वको सरकारको पालामा जारी भएको संविधानको आधारमा प्रदेश र प्रतिनिधि सभाको निर्वाचन हुन लागेको भन्दै काँग्रेसको पक्षमा भोट माग्न कार्यकर्तालाई आग्रह गरे। नेता सिंहले काँग्रेसले गरेका कामहरु आम जनतामाझ लगेर जनताको मन जित्नुपर्ने बेला आएको बताए। कांग्रेस पूर्वमहामन्त्री सिंहले पार्टी नेतृत्व संस्थागत ढङ्गले चल्न नसक्दा कार्यकर्ताप्रति निराश उत्पन्न हुँदै गएको भन्दै पार्टी नेतृत्वको ध्यानाकर्षण गराए।"
सर्लाहीका २० वटै स्थानीय तहको ताजा मतपरिणाम,मलंगवाः सोमबार भएको स्थानीय तह निर्वाचन अन्तर्गत सर्लाहीका २० वटै स्थानीय तहमा अहिले मतगणना भइरहेको छ। जिल्लाका ११ नगरपालिका र ९ गाउँपालिकामा दिउँसो दुर्इ बजेसम्मको मतपरिणाम यस्तो छ: १ लालबन्दी नगरपालिका एमाले १४८५१२३३ माओवादी केन्द्र ९३३७३२ नेपाली कांग्रेस ६६२६६० २  मलंगवा नगरपालिका कांग्रेस ५०३ स्वतन्त्र ३०४ राजपा नेपाल २५८ ३ बरहथवा नगरपालिका माओवादी केन्द्र ११९५१६७८ एमाले ११३६ ११०३ कांग्रेस १००५ १०६८ ४ बलरा नगरपालिका राजपा नेपाल ७८४७२८ नेपाली कांग्रेस ६७९७४७ माओवादी केन्द्र ३६९३४४ ५ हरिपुर नगरपालिका माओवादी केन्द्र ६८४६१४ एमाले ६५८७०७ राजपा नेपाल २९४२९६ ६ ईश्वरपुर नगरपालिका एमाले १५२५ १०८० माओवादी केन्द्र १०२५ १०८० कांग्रेस ६२६७३७ ७ हरिवन नगरपालिका एमाले १४०८१३७१ माओवादी केन्द्र १३५२१२८५ कांग्रेस ६७८ ८ बागमती नगरपालिका माओवादी केन्द्र ९५४८६५ एमाले ५२४५७९ कांग्रेस २५६२५९ ९ हरिपूर्वा नगरपालिका नेपाली कांग्रेस १४३३ ८६२ माओवादी केन्द्र १२५२ ९२७ एमाले ५३८६१६ १० कविलासी नगरपालिका संघीय समाजवादी फोरम ७२१६४२ माओवादी केन्द्र ४६०४२८ राजपा ११५११७ ११ गोडैता नगरपालिका राजपा नेपाल २३१२३२ नेपाली कांग्रेस १९२२१८ एमाले ७७९५ १२ रामगनर गाउँपालिका कांग्रेस ८६६ राजपा नेपाल ६६२ माओवादी केन्द्र ३८६ १३ ब्रम्हपुरी गाउँपालिका राजपा नेपाल ११६७ १११५ राप्रपा प्रजातान्त्रिक ७५०६८६ संघीय समाजवादी फोरम १५६ १९६ १४ विष्णु गाउँपालिका संघीय समाजवादी फोरम ९२९७३५ राजपा नेपाल ७५६२५५ माओवादी केन्द्र ५२९७७६ १५ चन्द्रनगर गाउँपालिका राजपा नेपाल ७६१५९९ माओवादी केन्द्र ६४८४३७ नेपाली कांग्रेस २३४३१८ १६ धनकौल गाउँपालिका नेपाली कांग्रेस ३०९३३०६५ माओवादी केन्द्र १२८११३१४ राजपा नेपाल ३३३२०० १७ बसबरिया गाउँपालिका राजपा नेपाल ७८०७८५ माओवादी केन्द्र ९४८५५१ नेपाली कांग्रेस २७१६०७ १८ चक्रघट्टा गाउँपालिका कांग्रेस ६२०६६१ माओवादी केन्द्र ५३८५३२ राजापा नेपाल ३८८३८१ १९ पर्सा गाउँपालिका संघीय समाजवादी फोरम नेपाल ८२१७३० नेपाली कांग्रेस ४७२४४६ राजपा नेपाल ५६६५७८ २० कौडेना गाउँपालिका नेपाली कांग्रेस २१०७२०५९ राजपा नेपाल २४३८२४४७
"सर्लाहीमा ४६ वटा वडाको मतपरिणाम सार्वजनिक, माओवादी अग्रस्थानमा","मलंगवा: सोमबार सम्पन्न स्थानीय तहको निर्वाचनको मतपरिणाम सार्वजनिक हुने क्रम जारी छ। मतगणनाको दोश्रो दिनसम्म सर्लाहीका विभिन्न स्थानीय निकायका ४६ वटा वडाको मत परिणाम सार्वजनिक भइसकेको छ। दिउँसो दुईबजेसम्म सार्वजनिक मतपरिणाम अनुसार १२ वटा वडा जितेर माओवादी अग्रस्थानमा छ। कांग्रेस ११ वडामा विजयी भएर दोश्रो स्थानमा छ। राजपा नेपालले ८ वटा वडामा विजयी हाँसिल गरेको छ। त्यसैगरी एमाले ७ र संघीय समाजवादी फोरम ५ वटा वडामा विजयी भएका छन्। दुई स्वतन्त्र उम्मेदवारले पनि विजयी भएका छन्। बाग्मति नगरपालिका वडा १ मा गम्भिर सिंह पाख्रिन, २ मा डेमा लामा र ३ मा तिलक मोक्तान विजयी भएका छन्। विजयी तीनै जना माओवादी केन्द्रबाट उम्मेदवारी दिएका थिए। हरिवन नगरपालिका वडा १ मा एमालेका राम बहादुर क्याप्छाकी, २ मा एमालेकै अर्जुन महतो विजयी भएका छन्। ३ नम्बरमा स्वतन्त्र उम्मेदवार दिपमान लोप्चन विजय भएका छन् भने ४ मा एमालेका धन बहादुर वाइवा विजयी भएका हुन्। मलंगवा नगरपालिकाको वडा नं १ मा राजपाका राजकिशोर राय विजयी भएका छन्। हरिपूर्वा नगरपालिकाको वडा नं १ मा एमालेका इसाक मिया अंसारी, २ मा काँग्रेसका पुरषोत्तम राय र ३ मा माओवादीका धनराज महतो विजयी भएका छन्। गोडैता नगरपालिकाको वडा नं १ मा राजपाका रमेश कुमार यादव, २ मा राजपाका भोला महतो र १२ मा काँग्रेसका शम्भु प्रसाद कुशवाहा विजयी भएका छन्। हरिपुर नगरपालिकाको वडा नं १ मा एमालेका कुमार लामा विजयी भएका छन्। कौडेना गाउँपालिका वडा नं १ मा काँग्रेसका मनोज साह, २ मा भिखारी ठाकुर र ३ मा राजपाका प्रभु चौधरी विजयी भएका छन् । चन्द्रनगर गाउँपालिका वडा नं १ मा राजपाका बच्चे राय यादव विजयी भएका छन्। धनकौल गाउँपालिकामा वडा नं १ मा काँग्रेसका गौरी शंकर महतो, २ मा काँग्रेसकै राम बहादुर सहनी र वडा नं ३ का काँग्रेसकै रामलखन राय विजयी भएका छन्। बसबरियाका गाउँपालिका वडा नं १ मा राजपाका शिबेन्द्र मोहन यादव विजयी भएका छन् । चक्रघट्टा गाउँपालिका वडा नं १ मा काँग्रेसका रामनाथ भारती र वडा नं ९ मा काँग्रेसकै रामेश्वर ठाकुर विजयी भएका छन्। ब्रहम्पुरी गाउँपालिका वडा नं १ राजपाका नगिना प्रसाद विजयी भएका छन्। विष्णु गाउँपालिकाको वडा नं १ मा माओवादीका जितेन्द्र प्रसाद सिंह, २ मा संघिय समाजवादी फोरमका संजय कुमार साह, ७ मा माओवादीकै सत्य नारायण प्रसाद यादव र ८ बाट स्वतन्त्र उम्मेदवार गणेश राय यादव विजयी भएका छन्। रामनगर बहुअर्वा गाउँपालिका वडा नं १ मा राजपाका दिनेश मिश्र विजयी भएका छन्। बरहथवा नगरपालिका वडा नं १ माओवादीकी रचनी गिरी, २ मा माओवदीकै यज्ञ खडका, १६ मा काँग्रेसका नविन खनाल, १७ मा संघिय समाजवादी फोरमका राम विश्वास यादव र १८ मा फोरमकै मुनेश्वर राय विजयी भएका छन्। कविलासी नगरपालिका वडा नं ६ मा माओवादीका कोदैइ मुखिया विजयी भएका छन्। बलरा नगरपालिका वडा नं १ मा काँग्रेसका संतोष कुमार सिंह, ११ मा राजपाका योगेश्वर प्रसाद सिंह विजयी भएका छन। पर्सा गाउँपालिका वडा नं ६ मा संघिय समाजवादी फोरमका नन्दु राय र ५ मा फोरमकै उमेश कुमार राय विजयी भएका छन। लालबन्दी नगरपालिका वडा नं २ मा माओवादीका किरण पासवान र ३ मा माओवादीकै रामनारायण चौधरी विजयी भएका छन। इश्वरपुर नगरपालिका वडा नं १ मा माओवादीका दुखा प्रसाद चौधरी विजयी भएका छन । २ मा एमालेकी सुरेन्द्र कार्की, ३ मा एमालेकै सुर्य कुमार श्रेष्ठ विजयी भएका छन्।"
परराष्ट्रमन्त्री महरा राष्ट्रसङ्घको महासभाको उद्घाटन समारोहमा,"उपप्रधान तथा परराष्ट्रमन्त्री कृष्णबहादुर महरा संयुक्त राष्ट्रसङ्घको ७२औं महासभाको उद्घाटन समारोहमा सहभागी भएका छन्। न्युयोर्कस्थित राष्ट्रसंघको मुख्यालयमा मङ्गलबारदेखि सुरु भएको महासभा जनता केन्द्रित शान्तिका लागि प्रयास तथा दीगो प्लानेटका लागि मर्यादित जीवन भन्ने मुख्य विषयमा केन्द्रित छ। महासभाको उद्घाटनमा राष्ट्रसंघका महासचिव एन्टोनियो गुटरेजले वार्षिक प्रतिवेदन पेस गर्नुभएको थियो । त्यस लगतै महासभालाई ब्राजिलका राष्ट्रपति माइकेल टेमेर र अमेरिकी राष्ट्रपति डोनल्ड ट्रपले सम्बोधन गरे। सो अवसरमा उपप्रधान तथा परराष्ट्रमन्त्री महरा बेलायती प्रधानमन्त्री थेरेसा मेले प्रस्तुत गरेको जबरदस्ती श्रम, आधुनिक दास तथा मानव तस्करीसम्बन्धी कार्यक्रममा सहभागी भएका थिए। सो अवसरमा उहाँले संयुक्त राष्ट्रसङ्घ अन्तर्गतका संस्था तथा गैरसरकारी संस्था शिक्षा तथा जागरुकतामा केन्द्रित हुनुपर्ने बताए। त्यसअघि परराष्ट्रमन्त्री महरा दीगो विकासका लागि पानी भन्ने अन्तरक्र्रियामा सहभागी भएका थिए। सो अन्तरक्र्रिया सन् २०३० सम्म सबैलाई सुरक्षित र खरिद गर्न सक्ने पानीको पर्याप्तता तथा त्यसका लागि पूर्वाधारमा ठूलो लगानी गर्ने विषयमा केन्द्रित थियो । त्यसैगरी सोही क्रममा युरोपेली सङ्घ, जापान तथा संयुक्त राष्ट्र सङ्घले आयोजना गरेको गुणस्तरीय पूर्वाधारमा लगानी प्रवद्र्धनसम्बन्धी कार्यक्रममा नेपालका तर्फबाट परराष्ट्रमन्त्री महराले सहभागीता जनाए। त्यसलगतै उनी महासचिव एन्टोनियोले आयोजना गरेको भोजमा सहभागी भएका थिए।"
प्रदेश २ मा दुईसय ९८ टोलीबाट धमाधम मतगणना हुँदै,"काठमाडौँ : प्रदेश नम्बर २ का आठ जिल्लामा सोमबार भएको निर्वाचनको अहिले राजविराज नगरपालिकाबाहेक १३३ वटा स्थानीय तहमा २९८ टोलीबाट मतगणना भइरहेको छ । निर्वाचन आयोगमा रहेको संयुक्त निर्वाचन परिचालन केन्द्र ९जेइओसी० बाट बिहान ९ः३० बजे प्राप्त विवरणअनुसार सबै स्थानीय तहमा शान्तिपूर्ण ढंगबाट मतगणना भइरहेको छ । यसैबीच, रौतहटको गरुडा नगरपालिका३ को वडाध्यक्ष पदमा नेपाली काँग्रेस र नेकपा माओवादी केन्द्रका उम्मेदवारबीच एक मत फरकको परिणाम आएपछि माओवादी केन्द्रका उम्मेदवारले पुनः मतगणनाका लागि निवेदन दर्ता गराएका छन् । सो विषयमा राजनीतिक सहमति कायम भएलगत्तै उक्त स्थानीय तहमा मतगणना पुनः शुरु हुने बताइएको छ । त्यस्तै, बारा जिल्लाका बारागढी गाउँपालिकामा माओवादी केन्द्रका प्रतिनिधि उपस्थित नभई मतपेटिका खोलिएको भन्ने विषयमा सामान्य विवाद उठेपछि रोकिएको मतगणना राजनीतिक सहमति जुटाएर मतगणना शुरु गर्ने प्रयास भइरहेको सूचना प्राप्त भएको छ । राजविराज नगरपालिकाको वडा नं १५ का राष्ट्रिय जनता पार्टीका वडाध्यक्षका उम्मेदवारको निधन भएकाले उक्त वडामा असोज ५ गते मतदान भएपछि मात्रै मतगणना कार्य शुरु हुने बताइएको छ । रासस"
लाहानमा अवरुद्ध मतगणना सुरु,"सिरहा : विवादका कारण अवरुद्ध बनेको लहान नगरपालिकाको मतगणना बिहानबाट सुरु भएको छ । वडा नम्बर ३ मा नेपाली कांग्रेसका वडाध्यक्ष रामदयाल महतोले ८ मतले जितेपछि फोरमका प्रतिनिधिले गडबड गरेको भन्दै पुनः मतगणनाको माग गरेपछि हिजो दिउँसो १ बजेबाट अवरुद्ध बनेको थियो । मंगलवार राति बसेको सर्वदलीय बैठकबाट विवादित वडाको मतपेटिका पोका पारेर राख्ने र आयोगले जे निर्णय गर्छ, उही मान्ने भनेर दलका प्रतिनिधिहरुबीच सहमती बनेपछि मतगणना सुरु भएको निर्वाचन अधिकृतको कार्यालय लहानले जनाएको छ । अहिले वडा नम्बर १, ४ र ६ मतगणना जारी छ । वडा नम्बर २ र ८ को मतपरिणाम भने सार्वजनिक भइसकेको छ । वडा नम्बर २ मा नेपाली कांग्रेसका वडाध्यक्ष सियाराम यादब मंगलवार नै निर्वाचित भए भने आज बिहान वडा नम्बर ८ मा संघीय समाजवादी फोरम नेपालका वडाध्यक्ष विजयकुमार महतोको प्यानल नै निर्वाचित भएको छ । लहान नगरपालिकामा एमालेका मेयर उम्मेदवार मुनी साह अग्रता कायम राखेका छन् । उनले १६ सय १६ मत ल्याएर अगाडी छन् । उनलाई राप्रपाका मेयर उम्मेदवार लगनलाल चौधरीले पछ्याइरहेका छन् । नेपाली कांग्रेसका मेयर उम्मेदवार अचमितलाल चौधरी १२ सय ८८ मत ल्याएर तेस्रो स्थानमा छन्। यसैबीच कर्जन्हा गाउँपालिकामा पनि मंगलवार दिउँसोबाटै अवरुद्ध बनेको मतगणना रातिबाट सुरु भएको छ । निर्वाचन आयोगले बढी फेला परेको मतलाई पनि वैध मानेर गणना गर्न भनेपछि सोही अनुसार मतगणना अगाडी बढाएको जिल्ला निर्वाचन अधिकारी इन्दिरा यादबले बताइन् । तर एमालेले आयोगको निर्णय नमानेर आफ्ना प्रतिनिधिलाई मतगणना स्थलबाहिर बोलाएको छ ।"
एक सय ७८ वडाको मतपरिणाम सार्वजनिक,"काठमाडौँ: प्रदेश नम्बर २ का आठ जिल्लामा सोमबार भएको निर्वाचनको हालससम्म एक सय ७८ वडाको मतपरिणाम सार्वजनिक भएको छ। निर्वाचन आयोगमा रहेको संयुक्त निर्वाचन सञ्चालन केन्द्र (जेइओसी) बाट बिहान प्राप्त पछिल्लो विवरणअनुसार, तेस्रो चरणमा निर्वाचन भएका १३६ स्थानीय तहमा कायम रहेका एक हजार २७१ वडामध्ये हालसम्म एक सय ७८ वडाको मतपरिणाम सार्वजनिक भएको छ। निर्वाचन आयोगका अनुसार, सप्तरीका १७, सिरहाका २४, धनुषाका २२, महोत्तरीका २१, सर्लाही ३५, रौतहटका २७, बाराका २२ र पर्साका १० वडाको मतपरिणाम सार्वजनिक भएको हो। तेस्रो चरणको स्थानीय तहको निर्वाचनमा ७६ दशमलव ८ प्रतिशत मत खसेको थियो।"
सप्तरीका १७ स्थानीय तहको ताजा मत परिणाम,"सप्तरी: सोमबार भएको स्थानीय तह निर्वाचन अन्तर्गत सप्तरीका १७ वटै स्थानीय तहमा अहिले मतगणना भइरहेको छ। जसमा संघीय समाजवादी फोरम नेपाल ६,नेपाली काँग्रेस ५,नेकपा एमाले २,राजपा नेपाल २,नेपाल लोकतान्त्रिक फोरम १ र नयाँ शक्ति १ वडामा विजयी भएका छन्। यस्तै जिल्लाका  नगरपालिका र ९ गाउँपालिकामा दिउँसो तीन बजेसम्मको मतपरिणाम यस्तो छ: १अग्नीसाइर कृष्ण सवरन गाउँपालिका नपागापा अध्यक्षउप प्रमुख नेका ८६८६६९ एमाले फोरम लोकतान्त्रिक४३०३७४ राजपा, नेपाल २कञ्चनरुप नगरपालिका नपागापा प्रमुखउप प्रमुख नेका ८४०८९६ एमाले ६७०६०९ फोरम नेपाल ४७३४९६ राजपा, नेपाल ३खडक नगरपालिका नपागापा प्रमुखउप प्रमुख नेका १०४३१०१५ एमाले ६८१५९५ फोरम लोकतान्त्रिक५०६५९७ राजपा, नेपाल ७४४८२३ ४छिन्नमस्ता गाउँपालिका नपागापा प्रमुखउप प्रमुख नेका १५८१७२ नयाँ शक्ति ७१३४३३ फोरम लोकतान्त्रिक३६९३८८ राजपा, नेपाल ३४४५०५ नेकपा माओवादी केन्द्र२७५३९९ फोरम नेपाल ५०६४७५ ५डाकनेश्वरी नगरपालिका नपागापा प्रमुखउप प्रमुख नेका १४८८१६२७ एमाले १३६२१५०९ नेकपा माओवादी केन्द्र राजपा, नेपाल १८४५१७५७ ६तिरहुत गाउँपालिका नपागापा प्रमुखउप प्रमुख नेका १२५१२४ एमाले ४३३२ फोरम नेपाल २७३२६४ राजपा, नेपाल ८०५८ माओवादी केन्द्र ११६१०२ ७तिलाठी कोइलाडी गाउँपालिका नपागापा प्रमुखउप प्रमुख नेका ९९८४३८ माओवादी ६१६३ फोरम नेपाल १९२८६ राजपा, नेपाल ६४७४५७ स्वतन्त्र २८० ८बलान बिहुल गाउँपालिका नपागापा प्रमुखउप प्रमुख नेका २८७२८० एमाले ३०५३३१ माओवादी २६६१२४ फोरम नेपाल ३३०१७० राजपा, नेपाल ६३२०९ ९बिष्णुपुर गाउँपालिका नपागापा प्रमुखउप प्रमुख नेका ५३२६७६ माओवादी १६९१६६ फोरम नेपाल ५९७४१८ राजपा, नेपाल ५५८३८५ स्वतन्त्र ३५६ १०बेल्ही चपेना गाउँपालिका नपागापा प्रमुखउप प्रमुख नेका १३०८१३३१ माओवादी ८९७७५४ फोरम नेपाल १०२१८५४ राजपा, नेपाल ४५४५१५ ११बोदे बर्साइन नगरपालिका नपागापा प्रमुखउप प्रमुख नेका १३७१३५ माओवादी १०५१०७ फोरम नेपाल ४७४४३२ राजपा, नेपाल २३७२५१ फोरम लोकतान्त्रिक८६१४० १२महदेवा गाउँपालिका नपागापा प्रमुखउप प्रमुख एमाले ७०७९ माओवादी ८०९१ फोरम नेपाल ४३९३७० राजपा, नेपाल १८१२१४ फोरम लोकतान्त्रिक३०६३३२ १३रुपनी गाउँपालिका नपागापा प्रमुखउप प्रमुख नेका ६१९७१९ एमाले २७९३०४ फोरम नेपाल राजपा, नेपाल १२३११२०८ फोरम लोकतान्त्रिक १४शम्भुनाथ नगरपालिका नपागापा प्रमुखउप प्रमुख नेका ३५४३३२ एमाले ४००५०२ फोरम नेपाल २६२२४५ राजपा, नेपाल ३८३३९९ फोरम लोकतान्त्रिक४३३४६७ १५सप्तकोशी नगरपालिका नपागापा प्रमुखउप प्रमुख एमाले २००२ माओवादी ११७२ फोरम लोकतान्त्रिक८२५ नेका८८० १६सुरुङ्गा नगरपालिका नपागापा प्रमुखउप प्रमुख नेका ५२९४३९ एमाले ८६७८१६ फोरम लोकतान्त्रिक६७६५७० फोरम, नेपाल ३७२४३५ माओवादी केन्द्र ३३०४५० १७हनुमाननगर कंकालिनी नगरपालिका नपागापा प्रमुखउप प्रमुख नेका २५३२८५ राप्रपा १६४१९७ फोरम नेपाल १०९९१०४३ राजपा, नेपाल ७०४७०६"
'वृहत प्रजातान्त्रिक एकताका लागि गृहकार्य',"काठमाडौँ: राष्ट्रिय प्रजातन्त्र पार्टी (प्रजातान्त्रिक) का अध्यक्ष पशुपतिशम्शेर जबराले मुलुकमा राष्ट्रियताको संरक्षण र लोकतन्त्रको सुदृढीकरणका लागि आफ्नो दल प्रतिबद्ध रहेको बताएका छन्। पार्टीद्वारा काठमाण्डौंमा आयोजित कार्यक्रममा अध्यक्ष राणाले विभिन्न शक्तिका बढ्दै गएको हस्तक्षेपले सामाजिक सद्भाव कचमचिएको र राष्ट्रिय एकता संकटमा परेको अहिलेको अवस्थामा देशमा राजनीतिक स्थिरता, समन्वयात्मक सम्बन्धको खाँचो औँल्याए। आगामी मंसिरमा हुने प्रदेश सभा र प्रतिनिधि सभाको चुनावपछि मुलुकमा विकास र जनताको समृद्धि कायम गर्न सकिने बताउँदै उनले भनेमुलुकमा दिगो शान्ति र निर्वाचनको सुनिश्चितताका लागि राप्रपा (प्रजातान्त्रिक) सरकारमा सहभागी भएको छ। संविधानअनुसार चुनाव सम्पन्न भएपछि लोकतन्त्रको सुदृढीकरण भई जनताको समृद्धिको चाहनालाई मूल लक्ष्यका साथ पूरा गर्न सकिने उनको भनाइ थियो। अध्यक्ष राणाले पार्टीले वैचारिक रुपमा निकट रहेका दलसँग सहकार्य गरी आगामी चुनावमा सहभागी हुने जानकारी दिँदै पार्टी सैद्धान्तिक रुपमा नजिक अन्य दलसँग वृहत प्रजातान्त्रिक एकताका लागि गृहकार्य गरिरहेको बताए।"
"धनुषामा संघीय समाजवादी अगाडि, जनकपुर उपमहानगरमा राजपाको अग्रता","जनकपुरधाम : धनुषामा बुधबार बिहानसम्मको मतगणना परिणाम अनुसार उपेन्द्र यादवको संघीय समाजवादी फोरम अगाडी रहेको छ। मतपरिणाम अनुसार संघीय फोरम ६ वटा स्थानीय तहमा अगाडी रहेको छ। लक्ष्मिनिया गाउँपालिका, क्षिरेश्वरनाथ नगरपालिका, हंसपुर नपा, जनकनन्दनी गाउँपालिका, कमला नपा र शहिदनगर नपामा फोरम अगाडी रहेको छ । ४ स्थानीय तहमा एमालेको अग्रसरता छ । ३ स्थानमा माओवादी अगाडी रहेकको छ भने ३ स्थानमा कांग्रेस अगाडी छ । जनकपुर उपमहानगरपालिकामा हाल राजपा नेपालले मेयर पदमा १५५१ र कांग्रेस ६१५ मत प्राप्त गरेको छ। बिहान आएको मतपरिणाम अनुसार धनौजी गाउँपालिका वडा नम्बर १ मा वडाध्यक्षमा राजपाका श्याम किशोर साह सम्पूर्ण प्यानल सहित विजयी भएका छन् । त्यसैगरी मिथिला विहारी नगरपालिका वडा नम्बर १ मा कांग्रेसका प्रमोद कुमार मंडल आफ्नो प्यानल सहित विजयी भएका छन् । जनकनन्दनी गाउँपालिका ६ मा समाजवादी फोरमका विक्रम यादव विजयी भएका छन् । जिल्लाको गणेशमान चारनाथ नपा ११ मा माओवादी केन्द्रका सत्यनारायण कुंवर आफ्नो प्यानल सहित विजयी भएका हुन् । हंशपुर नगरपालिका १ को वडाध्यक्षमा कामेश्वर कापर, विदेह नगरपालिकाको वडा नम्बर १ मा रामवृक्ष ठाकुर, मुखियापट्टी मुसहरनियाको वडा नम्बर १ मा कौशल यादव र वडा नम्बर २ मा नरेश यादव विजयी भएका छन्। त्यसैगरी गणेशमान चारनाथ नगरपालिका ११ मा वडाअध्यक्षमा माओवादी केन्द्रका सत्यनारायण कुंवर, जनकनन्दनी गाउँपालिका १ मा संघीय समाजवादी फोरमका धमेन्द्र गोइत विजयी भएको जानकारी प्राप्त भएको छ। अधिकांश मतदान केन्द्रहरुमा मतदान अधिकृतहरुले संचारकर्मीसंग सम्पर्क नगर्ने, फोन गर्दा पनि नउठाउने र एकद्धारप्रणालीबाट सूचना दिने कुनै व्यवस्था नभएको कारण मत परणाम संकलन गर्न कठिनाइ भएको बताइएको छ ।"
जलेश्वरबाट फोरमले जितको यात्रा सुरु गर्यो,"महोत्तरी : महोत्तरीको गौशाला नगरपालिका २ को वडाअध्यक्षमा संघीय समाजवादी फोरम विजयी भएको छ । संघीय समाजवादीका शेष सलाम ९११ मत प्राप्त गरी विजयी भएका हुन् । उनकाको निकतम प्रतिद्वन्द्वी नेपाली कांग्रेसका भरत साह ६४८ मत प्राप्त गरेका छन् । जलेश्वर नगरपालिका१ को वडाध्यक्षमा नेपाल लोकतान्त्रिक फोरम विजयी भएको छ । मुख्य निर्वाचन अधिकृत किरणकुमार पोखरेलका अनुसार जलेश्वर नगरपालिका१ को वडाध्यक्षमा नेपाल लोकतान्त्रिक फोरमका अनिल झाले २८६ मत ल्याएर विजयी भएका छन् । त्यस्तै, उनका निकटतम प्रतिद्वन्दी राजपाका राकेशकुमार साहले २१६ मत ल्याएका हुन् । यसैगरी, सो वडाको एक वडा सदस्य, दलित महिला सदस्य पनि नेपाल लोकतान्त्रिक फोरमले नै जितेको छ भने एक सदस्य राजपाले जितेको छ । दुईजना वडा सदस्य पदका उम्मेदवारको मत बराबर भएकोमा गोलाप्रथाबाट चयन गरिने मुख्य निर्वाचन अधिकृत पोखरेलले बताए । यस्ताे छ नयाँ परिणाम महोत्तरीको बर्दिवास नपा : प्रमुखउपप्रमुख नेका : २००११४८७ एमाले :१०२३१६१५ माके :११६३११२२ (वडानम्बर १,२,१४ को मतगणना सकियो)"
महोत्तरीको बर्दिबासमा कांग्रेसको अग्रता,"महोत्तरी : बर्दिवास नगरपालिकामा मेयर र उपमेयरमा कांग्रेसले अग्रता लिएको छ । कांग्रेसका मेयर उम्मेदवार प्रलाद क्षेत्रीले १९८३ र उपमेयरमा कांग्रेसका तारादेवी महतोले १४३८ मत ल्याई अग्रस्थानमा रहेका छन् । एमालेका मेयर उम्मेदवार सुरेशबहादुर राउतले १०५०, र उपमेयरमा कमला वाइवाले १५८८ मत ल्याएका छन् । माओवादीका मेयर उम्मेदवार विदुर कार्कीले ११६९ र उपमेयरमा कृष्णकुमारी गौतमले ११४ मत ल्याएका छन् । राजपाका अनिल बस्नेतले १३० उपमेयरमा आशा लामाले १२२ मत ल्याएर चौथो स्थानमा रहेका छन् ।"
वीरगन्ज महानगरको मेयर र उपमेयरमा राजपाको अग्रता कायमै (अपडेट),"वीरगन्ज : तेश्रो चरणमा भएको स्थानीय तह निर्वाचनमा सबै भन्दा बढी चासोमा रहेको प्रदेश नम्बर २ को एक मात्र महानगरपालिका वीरगन्जको मेयर र उपमेयरमा राष्ट्रिय जनता पार्टी (राजपा)ले अग्रता कायमै राखेको छ। बुधबार दिउँसो सवा २ बजे गणना गरिएको ५२८७ मतको परिणाम अनुसार मेयरमा राजपाका उम्मेदवार राजेशमान सिंह १४ सय २५ मतका साथ अग्रस्थानमा छन्। उनलाई नेपाली कांग्रेसका उम्मेदवार अजय द्विवेदीले १२ सय २८ मतका साथ पछ्याइरहेका छन्। मेयरमा संघीय समाजवादी फोरम नेपालका उम्मेदवार विजय सरावगी ६७८ मतका साथ तेश्रो र माओवादी केन्द्रका उम्मेदवार रहबर अन्सारी ५६५ मतका साथ चौथो स्थानमा छन्। यस्तै मेयरमै एमालेका उम्मेदवार बसरुद्धिन अन्सारी ५१६ मतका साथ पाँचौँ स्थानमा र ३७५ मतका साथ लोकतान्त्रिक फोरमका उम्मेदवार विमल श्रीवास्तव छैठौं स्थानमा छन्। यस्तै उपमेयरमा पनि राजपाकै उम्मेदवार रम्भा मिश्राको अग्रता रहेको छ। उपमेयरमा राजपाकी उम्मेदवार मिश्राले १४०३ मत ल्याएकी छिन्। उपमेयरमा कांग्रेसकी उम्मेदवार शान्ति कार्की १३ सय १४ मतका साथ दोश्रो, फोरम नेपालकी उम्मेदवार पिंकी यादव ६६८ मतका साथ तेश्रो , एमालेकी उम्मेदवार सोफिया आचार्य ५९३ मतका साथ चौथो, माओवादी केन्द्रकी उम्मेदवार दुर्गा क्षेत्री ४३८ मतका साथ पाँचौ र लोकतान्त्रिक फोरमकी उम्मेदवार रिंकु यादव ३०७ मतका साथ छैठौं स्थानमा छिन्। कुल एक लाख आठ हजार पाँच सय एक मतदाता रहेको वीरगन्ज महानगरमा सोमबार भएको निर्वाचनमा ८४ हजार तीन सय ६३ मत खसेको थियो। वीरगन्ज महानगरपालिको वडा नम्बर १, २ , ३ , ४ , ३०, ३१ र ३२ को मतगणना भइरहेको छ।"
महोत्तरीका २३ वडाका नतिजा सार्वजनिक,"गौशाला: प्राप्त पछिल्लो मतपरिणामअनुसार महोत्तरीेमा नेपाली काँग्रेसले नौ वडाध्यक्षमा विजयी भएको छ। महोत्तरीमा १० नगरपालिका र पाँच गाउँपालिका छन्। अहिलेसम्म सार्वजनिक भएका २३ वडाका मतपरिणाममध्ये नेकपा माओवादी केन्द्रले छ, संघीय समाजवादी फोरम नेपाल चार, राजपा नेपाल तीन र नेपाल फोरम लोकतान्त्रिकले एउटा वडाध्यक्षमा विजयी भएको मुख्य निर्वाचन अधिकृत किरणकुमार पोखरेलले बताएका छन्।"
सिरहाका १७ तहमध्ये ८ मा एमाले अगाडि,"सिरहा : सिरहाका १७ वटै स्थानीय तहमा भएको प्रारम्भिक मगणनाअनुसार ८ स्थानीय तहमा एमाले अगाडि देखिएको छ । उपेन्द्र यादव नेतृत्वको संघीय समाजवादी फोरम ४, माओवादी केन्द्र ३ र कांग्रेस २ स्थानीय तहमा प्रमुख पदमा अगाडि छ । प्रारम्भिक नतिजाअनुसार एमालेले जिल्लाको भगवानपुर, सखुवा ननकारकट्टी, विष्णुपुर, नवराजपुर गाउँपालिका, लहान, सुखिपुर र कर्जन्हा नगरपालिकामा अगाडि छ । लहान नगरपालिकामा राप्रपाका मेयर उम्मेदवार लगनलाल चौधरीभन्दा ३० मतले एमालेका मेयर उम्मेदवार मुनी साह अगाडि छन् । दुवै प्रतिस्पर्धी लहानका पूर्वमेयर हुन् । माओवादी केन्द्रले मिर्चैया नपा, गोलबजार नपा र अर्नमा गापामा अग्रता लिएको छ । मिर्चैया र गोलबजार नगरपालिका माओवादी केन्द्रका अध्यक्ष प्रचण्डको निर्वाचन क्षेत्रमा पर्छ । यही क्षेत्रबाट प्रचण्ड दोस्रो संविधानसभा चुनावमा निर्वाचित भएका थिए । संघीय समाजवादी फोरम नेपालले औरही, लक्ष्मीपुर पतारी, बरियारपट्टी गाउँपालिका र सिरहा नगरपालिकामा अगाडि छ । औरही गाउँपालिकामा फोरमका प्रमुख पदका शिवजी यादवले सुरुदेखि नै धेरै मतले अगाडि देखिएपछि उनी निर्वाचित हुने पक्काजस्तै भएको छ । सिरहा नगरपालिकामा पनि सुरुदेखि नै फोरमका मेयर उम्मेदवार अशेश्वर यादव अगाडि छन् । नेपाली कांग्रेसले धनगढी र कल्याणपुर नगरपालिकामा अग्रता लिएको छ । कांग्रेसले सिरहाका अधिकांश स्थानीय तह जित्ने दाबी गरेका थिए । तर, मतपरिणाम सार्वजनिक हुँदा निकै पछाडि परेको देखिन्छ । सिरहामा राष्ट्रिय जनता पार्टी (राजपा)को हालत पनि कमजोर बनेको छ । १७ मध्ये १४ स्थानीय तहमा मात्र उम्मेदवार खडा गरेका राजपा कुनै पनि स्थानीय तहमा अगाडि छैन । सात वडाको नतिजा सार्वजनिक सिरहाका १७ स्थानीय तहका १६४ वडामध्ये ७ वडाको मतपरिणाम सार्वजनिक भएको छ । लहान नगरपालिका२ मा कांग्रेसका सीयाराम यादव वडाध्यक्षमा विजयी भएका छन् । कर्जन्हा गाउँपालिका१ मा माओवादी केन्द्रका मोहनबहादुर खत्रीले वडाध्यक्षमा जितेका छन् । धनगढीमाई नपा १ मा एमालेका सुर्यनारायण महतो वडाध्यक्ष भएका छन् । कल्याणपुर नपा१ मा राजपाका जयराम कामती वडाध्यक्षमा विजयी भएका छन् । कल्याणपुर नपा२ मा वडाध्यक्ष विशेश्वर मुखिया बनेका छन् । उनी पनि राजपाका उम्मेदवार हुन् । औरही गाउँपालिका१ मा संघीय समाजवादी फोरम सुमितलाल ठाकुर वडाध्यक्ष निर्वाचित भएका छन् । संघीय समाजवादी फोरमकै बद्रिनारायण यादव भगवानपुर गाउँपालिका१ मा वडाध्यक्ष बनेका छन् । लहान र कर्जन्हाको मतगणना अवरुद्ध उता, सिरहा जिल्लाको कर्जन्हा गाउँपालिका र लहान नगरपालिकाको मतगणना अवरुद्ध बनेको छ । लहान नपाको मतगणना मंगलबार दिउँसो १ बजेबाट र कर्जन्हा गाउँपालिकाको मतगणना दिउँसो करिब ३ बजेबाट अवरुद्ध भएको हो । कर्जन्हा३ मा खसेको मतभन्दा १३ मतपत्र बढी भेटिएपछि मतगणना स्थगन भएको जिल्ला निर्वाचन कार्यालय सिरहाले जनाएको छ । यस्तै, लहान३ मा कांग्रेसका वडाध्यक्ष रामदयाल महतोले फोरमले ल्याएको भन्दा मात्र ८ मत बढी ल्याएर निर्वाचित भए । त्यसपछि फोरमका प्रतिनिधिले गडबड गरेको कांग्रेस वडाध्यक्षलाई जितायो भनेर विरोध गरेपछि मतगणना स्थगन भयो । कर्जन्हा गाउँपालिका३ मा १३ सय ९ मत खसेको थियो । तर, मतगणनाक्रममा भने १३ सय २२ मत भेटियो । यस्तै, लहान नगरपालिकामा पनि मतगणनाको विषयमा विवाद भएपछि दिउँसो १ बजेबाटै मतगणना अवरुद्ध बनेको छ । साँझ ८ बजेसम्म पनि विवाद सुल्झेन । जनकपुरमा राजपाको सुरुवाती अग्रता उता, जनकपुर उपमहानगरपालिकामा राजपा नेपालले सुरुवाती अग्रता लिएको छ । २५ वडामध्ये १, २, ३ र ४ वडाको मतगणनामा राजपाको अग्रता देखिएको छ । राजपा नेपालले ४ सय मत गनिँदासम्म मेयरमा २२४ र उपमेयरमा १३३ मत प्राप्त गरेको थियो भने कांग्रेस मेयरमा ९७ र उपमेयरमा ४७ मत ल्याएर निकट प्रतिद्वन्द्वी बनेको छ । निर्वाचन आयोगको व्यवस्थापकीय त्रुटिका कारण निकै ढिलो गरी दिउँसो २ बजेदेखि जनकपुरको महेन्द्रनारायण निधि सांस्कृतिक संग्रहालयमा सुरु भएको मतगणना ढिलाइ भइरहेको छ । सर्वदलीय बैठकबाट बिहान १० बजेदेखि नै मतगणना गर्ने निर्णय भए पनि आयोगको ढिलासुस्तीले अबेर भएको हो । कडा सुरक्षा व्यवस्थाबीच तारजालीले घेरेको सभाकक्षमा मतगणना भइरहेको छ । १८ स्थानीय तह रहेको धनुषामा ५ वटा स्थानीय तहमा मतगणना सोमबार अबेर रातिदेखि नै सुरु भएर वडामा नतिजासमेत सार्वजनिक हुन थालिसकेको हो । जिल्लाको गणेशमान चारनाथ नपा११ मा माओवादी केन्द्रका सत्यनारायण कुँवर प्यानलसहित विजयी भएका हुन् । गणेशमान चारनाथ नगरपालिका११ मा वडाध्यक्षमा माओवादी केन्द्रका सत्यनारायण कुँवर, जनकनन्दनी गाउँपालिका१ मा संघीय समाजवादी फोरमका धर्मेन्द्र गोइत विजयी भएका हुन् । त्यसैगरी, सबैला नगरपालिका१ मा माओवादी केन्द्रका कपिल राउतको प्यानल विजयी भएको छ । अधिकांश मतदान केन्द्रमा मतदान अधिकृतले सञ्चारकर्मीसँग सम्पर्क नगर्ने, फोन गर्दा पनि नउठाउने र एकद्वारप्रणालीबाट सूचना दिने कुनै व्यवस्था नभएको कारण मतपरिणाम थाहा पाउन निकै गाह्रो भएको हो ।"
"लालबन्दी, हरिवनमा एमाले अगाडी, मलंगवामा कांग्रेसको अग्रता","मलंगवा : सर्लाहीको लालबन्दी र हरिवन नगरपालिकामा नेकपा एमाले अगाडी रहेको छ । ताजा मतपरिणाम अनुसार लालबन्दीमा एमाले प्रमुख मानवहादुर खड्का ८ सय २४ मतका साथ अग्रस्थानमा रहेका छन् । खडकालाई माओवादी केन्द्रका इन्द्र योन्जनले ४ सय ६४ मत ल्याएर पछ्याइरहेका छन् । नेपाली कांग्रेसका कुबेर आचार्य ४ सय ४२ मतका साथ तेश्रो स्थानमा रहेका छन् । उपप्रमुखमा एमालेको ७ सय ७, माओवादीको ४ सय ९२ र कांग्रेसको ३ सय ६६ मत रहेको छ । हरिवन नगरपालिकामा एमालेका गणेश प्रसाई ९ सय ५१ मतका साथ अगाडी रहेका छन् । प्रसाईलाई माओवादीका कमल बुढाथोकीले ८ सय ३३ मत ल्याएर पछयाईरहेका छन् । नेपाली कांग्रेसका दिलिपराज भण्डारीको ४ सय ५७ मत रहेको छ । उपप्रमुखमा एमालेको ९ सय ४०, माओवादीको ८ सय ३३ र कांग्रेसको ४ सय ५३ रहेको छ । मलंगवा नगरपालिकामा नेपाली कांग्रेसका निरसल साह ५ सय ३ मतका साथ अग्रस्थानमा रहेका छन् । साहलाई स्वतन्त्र उम्मेदवार नागेन्द्र प्रसाद यादवले ३ सय ४ मतका साथ पछ्याइरहेका छन् । राजपाको नागेश्वर राय २ सय ५८ मतका साथ तेस्रो स्थानमा छन् ।"

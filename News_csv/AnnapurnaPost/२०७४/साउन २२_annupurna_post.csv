शीर्षक,विवरण
कार्यालयमै विभेद !,"राजधानीको एक सरकारी कार्यालयमा सहयोगी पदमा कार्यरत सरिता सेन्चुरी (नाम परिवर्तन) कार्यालयमै हुने जातीय विभेदको भुक्तभोगी हुन् । तल्लो तहदेखि माथिल्लो तहसम्मका कर्मचारीहरूलाई पानी, चिया, खाजा टेबुलसम्म पुर्याउने उनको दैनिकी नै बनिसकेको छ । हाकिमले आजसम्म उनको जात सोधेका छैनन्, तर कामको तारिफ गर्छन् र केही समस्या भएनभएको सोध्छन् । सरिता हाकिमको आदेशअनुसार काम गर्छिन्, तीन वर्ष भयो काम गर्न थालेको । जुन हाकिम फेरिए पनि उनले रिझाएकै छन् इमानदारी र लगनशीलताले । हाकिमले काम अराउँछन्, हस् भन्छिन् र खुरुखुरु काम गर्छिन् तर दोहोरो कुराकानी हुँदैन । तल्लो तहमा कार्यरत कर्मचारीहरू विशेषगरी बाहुन, क्षेत्री समुदायका महिला कर्मचारीले उनले थाहा नपाउने गरी बाण हानेको सुन्दासुन्दा उनका कानै थाकिसकेका छन् । न ज्यालादारी पदमा बल्लतल्ल पाएको जागिर सरिताले त्याग्न सक्छिन् न त उनको कार्यालयका कर्मचारीले उनलाई तल्लो जाति भएकैले होच्याउन नै छोड्छन्, न उनले प्रतिवाद गर्न नै सक्छिन् । कार्यालय सफा गर्नसम्म त ठीकै हो चिया, नास्ता बनाउने जिम्मा सकभर नदिएको भए हुन्थ्यो' भन्ने सवालजवाफ भएको कतिपटक सरिताका कानले सुनेका छन्, तैपनि मुखले जवाफ फर्काउन सक्दैन । के गर्नु ? आफू सानो जातको मान्छे, सवालजवाफ गर्न थाल्यो भने बल्लतल्ल पाएको यही जागिर पनि फुस्किन्छ, भोलिदेखि कहाँ जाने ? बरु चुप लाग्यो सुनेको नसुन्यै गर्यो उनीहरूकै मुख थाक्छ कराउन छोड्छन्' सरिताले मन बुझाउने बाटो पहिल्याइन् । साउनको सोमबार व्रत गरेर कार्यालय आउने महिला कर्मचारीले बाहिरै चिया खान्छन्, पानी आफैंले ल्याएर आउँछन् मैले छोएको उनीहरूको लागि अशुद्ध हुन्छ रे, चिठीपत्र, फाइलहरू पुर्याइदिन जाँदा पनि कर्मचारीहरू परैबाट त्यहीं राख यता ल्याउनु पर्दैन भन्छन्' सरिता गुनासो पोख्छिन् । थाहा नपाएको भए त जे हुन्थ्यो हुन्थ्यो, जानीजानी दलितले पकाएको चिया, नास्ता कसरी खानु' ? बाहिर जति ठूला कुरा गरे पनि आत्माले सर्रर मान्दैन मलाई त' एकजना महिला कर्मचारीले वास्तविकता खोतलिन् । सरकारले जातीय विभेद गर्न पाइँदैन भन्छ, तर नागरिक त्यही गरिरहेका छन् । सरकारी कार्यालयमा समेत कैयन् सरिताहरूले यस्ता प्रत्यक्ष र परोक्ष बाण सुन्नुपर्छ, भोग्नुपर्छ भने अन्य निकायमा काम गर्ने तल्लो जातका कर्मचारीले कस्ताकस्ता वचन खेप्नुपर्दो हो ? खुलेआम यसरी विभेद गर्न पाइन्छ कि पाइँदैन ? सुदूर पश्चिमी भेगमा हुने छाउपडीलाई राजधानीमा खुबै चर्चा गरिन्छ, तर राजधानीजस्तो सुगम सहरी भेगमा हुने यस्ता जातीय विभेदका घटनाहरूलाई के मान्ने ?नागरिक शिक्षित र सचेत भएर मात्रै हुँदैन, मानसिकतामा परिवतर्न नआएसम्म । मानसिकतामा समानता भन्ने चीज कहिले घुस्ला ? कहिले सरिताजस्ता कर्मचारीले मन फुलाएर आफू नहेपिएको गर्वका साथ सुनाउन पाउलान् ? गाउँघरमा जातीय विभेदको अवशेष त बाँकी नै छ, जति चर्का भाषण र नारा लगाए पनि तिनै राजनीतिक दलका नेताहरू आफ्नो घरमै जातीय विभेदको पक्षपोषण गरिरहेको देखिन्छ । समय बदलिएसँगै मानसिकतामा पनि केही फेरबदल आएको पक्कै पनि छ तर पूर्णरूपमा बदलाव कहिले देखिन्छ होला ? मठमन्दिरमा कुनै भगवान्ले जातीय विभेद गरेको पाइँदैन, हरेक हिन्दु धर्मावलम्बीहरूका मन्दिरमा सबै जातजातिका हिन्दुहरूले स्वतस्फूर्त रूपमा प्रवेश पाउँछन्, तर तिनै भगवान् पुज्ने मानवले आफूजस्तै अर्को मानवमाथि जातीयताको आधारमा किन विभेद गरिरहेको छ ? तराईका जिल्लामा जातीय विभेदको समस्या झनै चर्को छ, त्यहाँका नेता धेरैपटक मन्त्री बने, सांसद भने, राजनीतिक चक्रमा फनफनी घुमिरहे, दोष अरूमाथि मात्रै थोपरे तर आफ्नो आँगन र करेसाबारीमा रहेको जातीयताको जंगल फाँड्न सकेनन् । चारपटक प्रधानमन्त्री बनिसकेका वर्तमान प्रधानमन्त्रीले आफ्नै भेगका दर्जनौं महिला छाउपडीका कारण मृत्युवरण गर्दासमेत सो प्रथा हटाउने आँट गरेनन् । दसबर्से जनयुद्धकालमा बाहुन, क्षेत्रीका घरका भान्सामा दलितहरूलाई छिराएर अग्रगामी छलाङ मारेको बताउने माओवादी नेताहरूको ध्यान समाज रूपान्तरणमा भन्दा पनि सत्ता रूपान्तरणमा बढी केन्द्रित हुन थाल्यो । नारामा फेरिएको समाज वास्तविकतामा अझैसम्म पुरातनवादी ढर्रामै लर्खराइरहेको छ । नारामा फेरिएको समाज वास्तविकतामा अझैसम्म पुरातनवादी ढर्रामै लर्खराइरहेको छ । तराईका जिल्लामा पहाडमा भन्दा जातीय विभेदको समस्या विकराल छ । त्यहाँका स्थानीय राजनीतिक दलको दायित्वभित्र आफ्नो भेगको समस्या आफैंले हल गर्नुपर्छ भन्ने चेतना अहिलेसम्म सञ्चार हुन सकेको छैन । आफ्नै घरभित्र विभेद छ । दलित मात्रै होइन, महिनामा चार दिन त पण्डितका छोरीबुहारीहरू पनि दलित नै बन्नुपर्छ । जनजाति, महिला यो विभेदको सिकार बन्नुपर्दैन, उनीहरूलाई महिनावारी हुँदा बार्नुपर्दैन । भगवान्ले आफैं जात छुट्ट्याएर यो जातले बार्नुपर्छ, ऊ जातले बार्नुपर्दैन भनेका होलान् या मान्छेले आफूखुसी यी नियम बनाएका होलान् ? आखिर जातीय विभेदको सिकार नभएको परिवार त कुनै रहेनछ भन्ने प्रमाण होइन र ? अचम्मको कुरा राजधानीको एउटा डेरी उद्योगमा काम गर्ने दलित कामदारले बनाएको दूध, घिउ, दही भगवान्लाई मन खोलेर चढाउन सक्ने कथित उपल्लो जातका कर्मचारी तिनै दलित कामदारले छोएको खानुपर्छ भनेरै बेग्लै क्यान्टिनमा गएर खाजा खाएको पनि देखियो । नचिनेको भए त खाइन्थ्यो होला, आफ्नै गाउँको दलित, जानीजानी कसरी सँगै बसेर खाने ? खुलेआम उनका सहकर्मीहरू सुनाउँछन् । दिनैपिच्छे तल्लो जात र माथिल्लो जातको बारेमा सुन्दासुन्दा मलाई त बानी परिसक्यो । पहिलेपहिले हेपिएको महसुस भए पनि आजभोलि केही जस्तो लाग्दैन' पीडामिश्रित आवाज थियो उनको । जागिरको दस वर्षको अनुभवमा उनलाई अचम्म लाग्ने कुरा धेरै छन् माथिल्लो जातका कर्मचारी र म सँगै बसेर बनाएका खाद्य पदार्थहरू चोखो हुने, भगवान्को लागि चढ्ने, शुभकार्यमा मैले बनाएको घिउ लगेर धुप हाल्छन्, दही लगेर अर्घ चढाउँछन्, दूध लगेर शिवजीलाई चढाउँछन्, यज्ञमा पञ्चामृत बनाउँछन् तर कार्यालयको क्यान्टिनमा खाजा खाँदा आफ्नो प्लेट छोइन्छ भनेर अलग्गै बसेर खाजा खान्छन् ।'"
सडक सुरक्षा,"सडकहरू मृत्युमार्ग' बन्ने क्रम रोकिएको छैन । डोटीको बोगटान गाउँबाट अप्रिय खबर आएको छ । त्यहाँ जिप दुर्घटना हुँदा नौजना घटनास्थलमै मारिएका छन् र भने अरू चारजना गम्भीर घाइते छन् । खबरले फेरि एकपटक प्रश्न उठाएको छ यो मानवीय त्रुटिका कारण भएको दुर्घटना हो कि सडक सुरक्षाको दृष्टिले राज्यले अपनाएका नीतिनियमको बलियो कार्यान्वयन हुन नसक्दा भएको हत्या' हो ? सडक यात्राका क्रममा बर्सेनि सयौं निर्दोष नागरिकले अनाहकमा ज्यान गुमाउनुपर्ने जुन अवस्था छ, त्यसको कारण पहिल्याउन गम्भीर विमर्श आवश्यक छ । सडक दुर्घटनाका केही कारण छन् । पहिलो कारण त मानवीय त्रुटि नै हो । धेरैजसो दुर्घटना चालकको लापरबाहीका कारण हुने गरेका छन् । चालक वा व्यवसायीले बढी कमाउने लालचमा क्षमताभन्दा बढी यात्रु बोक्ने गरेको पाइन्छ । जसकारण दुर्घटना निम्तिने गर्छ । तर यही मात्रै कारणले सडक दुर्घटना बढेको भने होइन । दुर्घटना बढ्नुका अरू अन्तर्निहित कारण पनि छन् । साँघुरा र गाडी सञ्चालनको दृष्टिले प्राविधिक रूपमा अनुपयुक्त सडक दुर्घटनाको अर्को कारण हो । रुट परमिट दिने पद्धति, सवारी चालक अनुमति वितरण प्रणाली, जीर्ण र पुराना सवारी साधन आदि पनि बढ्दो दुर्घटनाका कारक हुन् । यी सबै विषय सडक सुरक्षासँग जोडिएका कानुन, नीतिनियम आदिको कार्यान्वयनसँग जोडिएका छन् । सरकारमातहत रहेका यस सम्बद्ध निकायहरूले गर्ने नियमन र अनुगमनसँग जोडिएका छन् । चालकको लापरबाहीलाई निरुत्साहित पार्न नियमित नियमन जरुरी छ । सरकारको सडक सुरक्षाप्रतिको संवेदनहीनताले कहीं न कहीं दुर्घटना बढाउने कारक भएको छ । अहिले वर्षायाममा त उसै पनि राजधानीदेखि दुरदराजका ग्रामीण सडकसम्मको अवस्था भद्रगोल र दयनीय छ । सडक निर्माण र स्तरोन्नतिका काम भइरहेका कैयन् ठाउँमा काम रोकिएको छ । एउटा कोणबाट हेर्दा अदालत त्यसको कारक देखिएको छ । देशैभरिका विभिन्न ठाउँको सडक निर्माणमा पाँच सयभन्दा बढी अन्तरिम आदेश जारी भएका कारण सडक निर्माण र स्तरोन्नति अवरुद्ध भएका छन् । अदालतको यो ढिलाइले पनि व्यवस्थित र फराकिलो सडक निर्माण अवरुद्ध हुन पुगेको छ । नागरिकको सुरक्षित यात्राको सुनिश्चितता गर्ने सरकारले हो । त्यसको लागि सरकारले यातायात व्यवस्था र सडकसँग जोडिएका कानुनको नियमन र कडाइका साथ पालना गराउन सक्नुपर्छ । नियमन र बलियो कार्यान्वयनले सडक सुरक्षाको प्रत्याभूति दिन सक्छ । रुट परमिट दिँदा, लाइसेन्स वितरण गर्दा, सवारीको प्राविधिक जाँचपास, यात्रु सवार सवारी साधनको नियमति अनुगमन, सडकको अवस्थाको अनुगमन आदि बलियो कार्यान्वयन हुन सकेमा त्यसले दुर्घटनाको जोखिम घटाउन सकिन्छ । सडक सुरक्षासँग जोडिएका निकायबीचको आपसी समन्वय पनि यसको लागि अर्को महत्ववपूर्ण कडी हुनसक्छ । विश्व स्वास्थ्य संगठनका अनुसार, विश्वभर दुर्घटनाका कारण बर्सेनि १३ लाख मानिसले ज्यान गुमाउँछन् । लाखौं मानिस अंगभंग हुन्छन् । नेपालमा पनि बर्सेनि सयौं मानिस अनाहकमा सडक दुर्घटनाका कारण मारिन्छन् । डोटी दुर्घटना पछिल्लो उदारहण हो । दुर्घटनालाई भवितव्यको रूपमा मात्रै नलिई यसको जोखिम कम गर्न सरकार र मातहतका निकायले जिम्मेवारीबोध गर्नु आवश्यक छ ।"
जिसस कञ्चनपुरमा एमाले निर्विरोध,"महेन्द्रनगर: कञ्चनपुर जिल्ला समन्वय समिति (जिसस)को प्रमुख र उपप्रमुख सहितका ९ वटै पदमा नेकपा एमालेका उम्मेदवार निर्विरोध चयन भएका छन्। निर्वाचन कार्यतालिका अनुसार अरु कुनै पनि पार्टीले उम्मेदवारी नदिएपछि एमालेका उम्मेद्वारहरु निर्विरोध चयन भएका हुन। उनीहरुले आइतबार नै सपथ तथा पद्भार ग्रहण गरेका छन्। जिल्ला समन्वय समितिको प्रमुखमा फैरु तामाङ्ग र उपप्रमुखमा सानु कुमारी बुढाथापा चयन भएकी छिन्। यस्तै समन्वय समितिको सदस्यहरुमा ठिट्ठा राना, बलराम पन्त, लक्ष्मण राना, सुन्नरी कडारा, इकरानी राना, गुड्डी नेपाली र सीता भण्डारी निर्विरोध रुपमा चयन भएका छन्। नौ सदस्यीय समितिमा जिल्लामा रहेका ९ वटै तहका एकएक जनाको प्रतिनिधित्व हुने गरी समन्वय समितिमा समावेश गरिएको नेकपा एमाले कञ्चनपुरका अध्यक्ष तारालामा तामाङ्गले जानकारी दिए। जिल्ला समन्वय समितिमा स्थानीय तहका प्रमुख र उपप्रमुखले मात्रै मतदान गर्न पाउने व्यवस्था रहेको छ। ९ वटा स्थानीय तह मध्ये ५ वटा तह जितेको नेकपा एमालेका प्रमुख र उपप्रमुख सहित १२ जना निर्वाचित भएका थिए।"
"२२ सांसद लगेर पशुपतिले फेरि फुटाए राप्रपा, कमल थापासँग १५ सांसद मात्रै","काठमाडौं : राष्ट्रिय प्रजातन्त्र पार्टी (राप्रपा) फेरि फुटेको छ। राप्रपाका वरिष्ठ नेता पशुपति शमशेर राणाले निर्वाचन आयोग पुगेर नयाँ पार्टी दर्ता गराएका छन्। राष्ट्रिय प्रजातन्त्र पार्टी प्रजातान्त्रिक नाम राखेर दल दर्ता गराएको एक नेताले बताए। उनले २२ जना सांसदसहित नयाँ पार्टी गठन गरेका छन्। निर्वाचन आयोग र संसद सचिवालयमा भने २० सांसादको मात्र हस्ताक्षर बुझाइएको छ । अब कमल थापासंग १५ सांसद मात्र रहेका छन्। पार्टी एकीकरण हुनुअघि थापा नेतृत्वको तत्कालीन राष्ट्रिय प्रजातन्त्र पार्टी नेपालसंग २४ सांसद थिए भने राप्रपासंग १३ सांसद थिए। पार्टी एकीकरण भएको बर्ष दिन नपुग्दै राप्रपा विभाजित भएको हो। पछिल्लो समय संविधान संशोधनका विषयमा अध्यक्ष कमल थापासंग फरक मत राख्दै आएका राणाले अन्तत पार्टी नै विभाजित गरेका हुन्। राणा संविधान संशोधनका पक्षमा रहेका थिए। यस्तै अध्यक्ष थापाले एकलौटी रुपमा पार्टी सञ्चालन गरेको आरोप राणाले लगाउँदै आएका थिए। अध्यक्ष थापाले एकलौटी रुपमा पार्टी केन्द्रीय समिति विस्तार गरेको भन्दै राणाले प्रेस विज्ञप्ति जारी गर्दै अध्यक्षको कार्यशैलीप्रति आपत्ति जनाएका थिए। राप्रपा अध्यक्ष थापाको विर्ता नभएको भन्दै राणाले नेतृत्वले कार्यशैली नसच्याए पार्टी विभाजन हुन सक्ने चेतावनी दिएका थिए। निर्वाचन आयोग र संसद् सचिवालयको सूचना अनुसार २० जना सांसदले कमल थापा नेतृत्वको राप्रपा छोडेर पशुपति शम्शेर राणा नेतृत्वलाई समर्थन जनाएका हुन् । राणा नेतृत्वलाई समर्थन गर्ने सांसद १, आनन्दी पन्त कञ्चनपुर २,विराज विष्ट ललितपुर ३,सीता लुइटेल काठमाडौ ४,कमलादेवी शर्मा कास्की ५,धानो महरा सिराहा ६,राजेश्वरी देवी सर्लाही ७,रेशमबहादुर लामा काभ्रे ८,शयन्द्र वान्तवा मोरङ ९,दिपक बोहोरा रुपन्देही १०,रमेश कुमार लामा सिन्धुपाल्चोक ११,सरोज शर्मा काठमाडौ १२,सुनिलबहादुर थापा धनकुटा १३,गीता सिंह बाँके १४,रामकुमार सुब्बा सुनसरी १५,लिलादेवी श्रेष्ठ इलाम १६,बबिना मोक्तान पाँचथर १७,इस्तियाक अहमद खान रुपन्देही १८,विक्रम पाण्डे चितवन १९,राज्यलक्ष्मी श्रेष्ठ नुवाकोट २०,लक्ष्मी थापा पासवान धनुषा"
एउटै झन्डामा भरतपुरमा कांग्रेसमाओवादीको विजय जुलुस (फोटोफिचर),चितवन : शनिबार राति भरतपुर महानगरपालिकामा विजयी भएपछि कांग्रेसमाओवादी गठबन्धनले आइतबार चितवनमा विजय जुलुस गरेको छ। भरतपुर महानगरपालिकाको मेयर र उपमेयरमै गठबन्धनका उम्मेदवार विजयी भएपछि कांग्रेस र माओवादीले संयुक्त विजय जुलुस निकालेका हुन्। चौबिस कोठीबाट सुरु भएको जुलुस नारायणगढको पुल्चोक पुगेको थियो। जुलुसलाई आकर्षक बनाउन बाजागाजासहित नाचगान गरिएको थियो। महानगरको प्रमुखमा माओवादी केन्द्रकी रेणु दाहाल र उपप्रमुखमा कांग्रेसकी पार्वती शाह विजयी भएका छन्। विजय जुलुसमा सहभागी हुन गाउँ गाउँबाट नेता तथा कार्यकर्ता नारायणगढ आएका थिए।
भरतपुर महानगरमा एमालेद्वारा शपथ बहिष्कार,"काठमाडौं : भरतपुर महानगरपालिकाको सपथ ग्रहण समारोहलाई एमाले जनप्रतिनिधिले बहिष्कार गरेका छन्। आइतबार बसेको एमालेको जिल्ला समिति बैठकले मतपत्र च्यात्नेलाई साक्षी राखेर शपथ नगर्ने निर्णय गरेपछि उसका जनप्रतिनिधिले शपथ बहिष्कार गरेका हुन्। एमाले जनप्रतिनिधिले सोमबार बिहान १० बजे छुट्टै शपथ लिनका निम्ति समय मागेका छन्। वैशाख ३१ गते सम्पन्न पहिलो चरणको स्थानीय तहको निर्वाचनको मतगणनाका क्रममा जेठ १४ गते मतपत्र च्यातिएपछि करिब तीन महिनापछि हुन लागेको सपथ समारोहलाई एमालेले बहिष्कार गरेको हो। मतपत्र च्यातिएको १९ नम्बर वडामा पुनः मतदान भएपछि आइतबार सपथ हुन लागेको हो । भरतपुर महानगरका २९ वडामध्ये १४ वडामा एमाले, १२ वडामा कांग्रेस र तीन वडामा माओवादी केन्द्रका उम्मेदवार विजयी भएका छन्। एमाले बाहेकका मेयर, उपमेयर र वडा अध्यक्ष विजयी जनप्रतिनिधिले भने अहिले शपथ लिइराखेका छन्। भरतपुर महानगरको मेयरमा कांग्रेसमाओवादी गठबन्धनकी रेणु दाहाल र पार्वती शाह विजयी भएका छन्।"
रवीन्द्रको हत्या योजना बनाउने नेता विप्लवको पार्टीबाट निष्काशित,"काठमाडौं : नेपाली कांग्रेसका जाजरकोटका यवा नेता रविन्द्र शम्शेर शाहको हत्या योजना पार्टी हित विपरित भएको ठहर गदै नेत्रविक्रम चन्द विप्लव नेतृत्वको नेपाल कम्यनिष्ट पार्टीले पार्टीका एक केन्द्रीय नेतालाई साधारण सदस्य समेत नरहने गरी कारबाही गरेको छ। पार्टी योजना विपरित व्यक्ति हत्याको योजना बनाएको आरोप लगाउदै नेकपाले तात्कालीन भेरीकर्णाली इन्चार्ज गगनबहादर खड्का (जीवन)लाई कारबाही गरेको हो। पार्टी महासचिव चन्दकै प्रस्तावका आधारमा उनलाई त्यस्तो कारबाही गरिएको नेकपाका एक जना केन्द्रीय नेताले जानकारी दिए। खड्कालाई पार्टीको साधारण सदस्य समेत नरहने गरी कारबाही गरिएको छ। उनलाई कारबाही गर्ने प्रस्ताव अनमोदन गराइएको पार्टी केन्द्रीय समिति बैठकमा समेत सहभागी नगराई कारबाही गरिएको हो। कांग्रेसका यवा नेता शाहीको गत चैत १५ गते नेकपाका कार्यकर्ताले आक्रमण गरी हत्या गरेका थिए। घटनापछि हत्या योजनाको जिम्मेवारी नलिई घटनालाई रहस्यमय बनाउन खोजेको आरोप पनि खड्कालाई पार्टीले लगाएको छ। जाजरकोट जिल्लामै एनजिओ समेत सञ्चालन गरेर बसेका काग्रेस यवा नेता शाहीलाई एनजिओको विवरण माग्दा नदिई पार्टीका नेतामाथि दव्र्यवहार गरेको आरोपमा कारबाही गर्ने योजना नेकपाको जिल्ला कमिटीले बनाएको थियो। उक्त कारबाहीको योजना बनाउदा भेरी कर्णाली इन्चार्जको हैसियतमा खड्का आफै पनि बैठकमा सहभागी भएका थिए। तर खड्काले सामान्य कारबाही गर्ने पार्टी योजना त्यसबेला बनेपनि हत्या नै गर्ने योजना नबनेको तर घटना दखद हन पगेको प्रष्टिकरण दिँदै आएका थिए। उक्त घटनापछि प्रहरीले नेकपाका पाँच जना जिल्ला स्तरका नेतालाई पक्राउ गरी कारबाही प्रक्रिया अगाडि बढाएको थियो। यस मध्ये खर्गेन्द्र सिंह र डिल्ली राना अझै जेलमा छन् भने तीन जना धरौटीमा रिहा भएका थिए। पार्टी केन्द्रले व्यक्ति सफायाको नीति नबनाउदै जिल्लाको बैठकमा आफैँ उपस्थित भएर हत्या योजना बनाएको आरोप खड्कामाथि लगाएर नेकपाले अहिले कारबाही गरेको हो।तर खड्काले भने आफूलाई पार्टीले कारबाही गरेको नभई आफैले पार्टी परित्याग गरेको बताएका छन्। उनी पार्टीको भेरी कर्णाली ब्यूरो इन्चार्ज थिए। घटनालागत्तै खड्कालाई पार्टीले ब्यूरो इन्चार्जको जिम्मेवारीबाट मक्त गरेर केन्द्रीय सदस्यको मात्र जिम्मेवारीमा सीमित गराइएको थियो। उनको ठाउँमा नेकपाले खमा सवेदीलाई इन्चार्ज बनाएर पठाएको छ। चन्दले भने खड्कालाई कारबाही गर्नका पाँच वटा कारण खलाउदै केन्द्रीय समिति बैठकमा कारबाहीको प्रस्ताव लगेका थिए। चन्दको प्रस्तावलाई केन्द्रीय समितिले अनमोदन गरी कारबाही गरेको हो। पार्टीको सूचना लिक गरेको, चन्दा आतंक मच्चाएको, पार्टी बैठकमा सहभागिता नै नजनाएको, कांग्रेस नेता रविन्द्र शाहीको हत्या योजना बनाएको र पार्टीकै दलित नेताविरद्ध अपमान गरेको जस्ता आरोप खड्कामाथि लगाउदै कारबाही गरिएको छ। खड्काले भने पार्टी बैठकमा आफूलाई बोलाउँदै नबोलाएको र आफ्ना करा राख्ने मौका समेत नदिएको बताएका छन्। म माथी लगाइएको लान्छना गलत छन्, कारबाही गरिएको भन्ने पनि होइन, खड्काले अन्नपूर्णसँग करा गदै भने, पार्टी फटको औचित्यता देखाउन नसकेको करा पटक पटक उठाउदै आएको थिए, यही विषय उठाउदै म आफैले पार्टी परित्याग गरेको हँ, अन्य विषय केही होइन। नेकपाले स्थानीय तह निर्वाचन बहिष्कार गर्ने क्रममा आफैले बोकेको बम विस्फोट हँदा कैलालीमा मारिएका चन्द्रबहादर सिंह सनराइज पार्टी योजना कार्यान्वयनका क्रममा भएको दर्घटनामा मारिएको निष्कर्ष निकाल्दै मृतकलाई सहीद घोषणा गरेको छ। त्यस्तै कालिकोटमा मारिएका राप्रपा उम्मेदवारलाई पनि संसदीय चनाव बहिष्कार गर्ने क्रममै मारिएको निष्कर्ष बैठकले निकालेको स्रोतले बताएको छ।"
रौतटह घटनाको जवाफ दिन सरकारलाई निर्देशन,काठमाडौँ: सभामुख ओनसरी घर्तीले रौतहटको गरुडामा चार बालिकाको खाल्डामा डुबेर मृत्यु भएको घटनाबारे जवाफ दिन सरकारलाई निर्देशन दिएकी छिन्। आइतबारको व्यवस्थापिकासंसद्को बैठकमा सांसदहरुले घटनाबारे कुरा उठाएपछि सभामुख घर्तीले रौतहट घटनाले संसदको ध्यानाकर्षण भएको भन्दै जवाफका लागि निर्देशन दिएकी हुन्। नेकपा एमालेका प्रमुख सचेतक भानुभक्त ढकालले सो सडक निर्माणमा संलग्न ठेकेदारको लापरबाहीको आलोचना गरे। उनले ठेकेदारको लापरवाही बारे पटकपटक सरकारको ध्यानाकर्षण गराए पनि सुनुवाइ नभएको उल्लेख गर्दै मृतक बालिकाका अभिभावकलाई क्षतिपूर्तिको व्यवस्था गर्न र लापरबाही गर्ने ठेकेदारलाई कारबाही गर्न माग गरे। देशका विभिन्न भागका सडकका खाल्डा नपुरिँदा हालैका दिनमा ११ बालबालिकाको मृत्यु भइसकेको जानकारी पनि उनले दिए। विपक्षी दलले उठाएका विषयमा सरकारलाई गम्भीर हुन सभामुखले निर्देशन दिँदै अर्को बैठकमा सरकारबाट जवाफ आउने प्रतिबद्धता व्यक्त गरेपछि एमालेका सांसद आआफ्ना आसनमा बसेपछि मात्र बैठक सञ्चालन भएको थियो । सांसद् रामहरि खतिवडाले प्रधानमन्त्रीले १५ दिनभित्र काठमाडौँका सडकका खाल्डा पुर्न निर्देशन दिए पनि काम नभएकामा आपत्ति जनाउँदै रौतहटमा चार बालिकाको मृत्यु हुनु अति पीडादायी घटना भएको बताए। सांसद रामनारायण बिंडारीले सडकमा खनिएको एम्बुसरुपी' खाडलले बालिकाहरुको ज्यान लिएकाले खाल्डा खन्ने तर नपुर्नेलाई कारबाहीको माग गरे। सांसद रामअयोध्या यादवले गरुडामा सामान्य असावधानीका कारण बालिकाहरुले जीवन गुमाएकामा दुःख व्यक्त गरे। सांसद विकास लम्सालले सरकारले आगामी मंसिरमा संघ र प्रदेशको निर्वाचनका विषयमा प्रक्रिया सुरु नगरेको भन्दै गुनासो गरे। सांसद बैजनाथ चौधरीले काठमाडौँलाई जोड्ने महत्वपूर्ण राजमार्ग पटक पटक अवरुद्ध भएकाले त्यसको निर्माणलाई गति दिन सरकारको ध्यानाकर्षण गरे। रासस
भरतपुरका जनप्रतिनिधिको शपथ : भरतपुर अस्पतालमा महिलालाई निशुल्क उपचार गर्ने निर्णय,"चितवन : भरतपुर महानगरपालिका नवर्निवाचित जनप्रतिनिधिले शपथ लिएका छन् । मुख्य नर्वाचन अधिकृत कविप्रसाद न्यौपानेले पद तथा गोपनियताको शपथ गराएका हुन् । जिल्ला समन्वय समितिको सभाहलमा गरिएको कार्यक्रममा महानगरका प्रमुख, उपप्रमुख तथा वडाध्यक्षले शपथ लिएका हुन् । मुख्य निर्वाचन अधिकृत न्यौपानेले विजयी भएकालाई प्रमाणपत्र वितरण गरे । मुलुक र जनताप्रति पूर्ण वफादार रही सत्य निष्ठापूर्ण ईश्वर, जनता, देश र जनताको नाममा शपथ खाएका हुन्। जनप्रतिनिधिले मुलुकको प्रचलित संविधान अनुसार काम गर्ने भनी शपथ लिएका छन्। नेकपा एमालेका जनप्रतिनिधिले भने सपथ ग्रहणको कार्यक्रम बहिष्कार गरेका छन्। महानगरपालिकामा निर्वाचित जनप्रनिधिलाई सपथ ग्रहण गर्नबाट एमाले चितवनले रोकेको हो । मतपत्र च्यात्नेसँग आफ्ना जनप्रतिनिधिले शपथ नलिने भन्दै एमाले जिल्ला कमिटिले शपथ ग्रहण कार्यक्रम बहिष्कार गरेको अध्यक्ष कृष्णभक्त पोखरेलले बताए । एमालेले भोलि छुट्टै कार्यक्रम गरी शपथ लिने उनले बताए । एमालेबाट निर्वाचित दुई जना वडा सदस्यले भने आइतबार नै सपथ गरेका थिए । एमालेबाट विजयी भएका वडा नम्बर २१ का सदस्य राजु लामा र फुल कुमारी परियारले शपथ लिएका हुन् । उक्त वडामा वडाध्यक्षसहित ३ जना कांग्रेसका विजयी भएका हुन् । पदभार ग्रहण गरेपछि प्रमुख रेणु दाहालले महिला तथा जेष्ठ नागरिकको पक्षमा स्वास्थ्य सेवा सम्बन्धी निर्णय गरेकी छन् । सोमबारबाट लागु हुने गरी स्वास्थ्य परीक्षणका लागि भरतपुर अस्पतालमा ओपीडी टिकट निशुल्क गर्ने निर्णय गरेकी छिन् । अस्पतालमा जाने विरामीलाई लाग्ने ओपीडी टिकटको शुल्क महानगरले बेहोर्ने निर्णय गरेकी हुन् । अस्पतालमा वार्षिक तीन लाख बिरामी जाने गरेका छन् । तीमध्ये ५५ प्रतिशत महिला हुने गर्छन् । उनीहरुको लागि लाग्ने ओपीडी टिकटका लागि लाग्ने वार्षिक करिब ६५ खाल रुपैयाँ महानगरले तिर्ने भनिएको छ । त्यस्तै उप्रमुख पार्वती शाहले अस्पतालमा जाने महिला तथा बालबालिकाको खोप सुवेदीको लागि शहरी स्वास्थ्य क्लिनिक विस्तार गर्ने निर्णय गरिन् । महानगरपालिका भित्र ६ वटा शहरी स्वास्थ्य क्लिनिक रहेको छ। पूर्ण खोप दिन नसकेको भन्दै भाद्र १ गतेदेखि महानगरपालिकामा थप भएका वडामा विस्तार गरिने भएको छ ।"
नक्कली हस्ताक्षर बुझाएर पार्टी फुटाइयो : कमल थापा,"काठमाडौं : राष्ट्रिय प्रजातन्त्र पार्टी (राप्रपा)का अध्यक्ष कमल थापाले एकता महाधिवेश सम्पन्न भएको ६ महिना नपुग्दै पार्टी फुट्नु दर्भाग्यपूर्ण भएको बताएका छन्। पशुपति शम्शेर राणाले पार्टी फुटाएर नयाँ दल दर्ता गरे लगत्तै कमल थापाले पार्टी फुट्नु दुर्भाग्यपूर्ण भएको बताउँदै अधिकांश हस्ताक्षर नक्कली भएको दाबी गरेका हुन्। उनले पार्टी कार्यकर्तालाई विचलित नभई काम गर्र्न आह्वान गरेका छन्। राणाले पार्टी फुटाएलगत्तै ट्वीट् गर्दै थापाले भनेका छन्, एकता महाधिवेशन सम्पन्न भएको छ महिना नपुग्दै पार्टी फुटाउने काम दुर्भाग्यपूर्ण। अधिकांश हस्ताक्षर नक्कली। बिचलित नहुन कार्यकर्तालाई आह्वान। एकता महाधिवेशन सम्पन्न भएको छ महिना नपुग्दै पार्टी फुटाउने काम दुर्भाग्यपूर्ण। अधिकांश हस्ताक्षर नक्कली। बिचलित नहुन कार्यकर्तालाई आह्वान   ()  ,"
नेमकिपाले प्रदेश संयोजक तोक्यो,"भक्तपुर: नेपाल मजदुर किसान पार्टी (नेमकिपा)ले सात वटै प्रदेश संयोजक तोकेको छ। नेमकिपाको २७ औं केन्द्रीय परिषद् बैठकले प्रदेश नं २ मा आगामी असोज २ गते हुने स्थानीय तह तथा प्रदेशसभा र प्रतिनिधि सभाको निर्वाचनलाई लक्षित गरेर प्रदेश संयोजक तोकेको हो। पदेश नं १ देखि ७ सम्म क्रमशः नरेन्द्र होमागाईं, दिनेश शाह, प्रेम सुवाल, नीरज लवजू, हरिसुन्दर वासी, सुनिल प्रजापति र बजीरसिंह विक संयोजक रहेका छन्। यस्तै बैठकमा स्थानीय तहको पहिलो र दोस्रो चरणको निर्वाचनको समीक्षा गर्नाका साथै सचिव सुवालले प्रस्तुत गरेको राजनीतिक प्रतिवेदन सुझावसहित पारित गरेको छ। नेपाली कांग्रेस, नेकपा एमाले, नेकपा माओवादी केन्द्रलगायतले निर्वाचनमा आचारसंहिता उल्लंघन गरी झुटा आश्वासन दिने, भोजभतेर खुवाउने, सामान र पैसा वितरण गरेको आरोप नेमकिपाले लगाएको छ। बैठकले संसदमा विचाराधीन निर्वाचनसम्बन्धी ऐनमा व्यवस्था गरिएको मतसीमाको प्रावधान गणतन्त्रविरोधी तथा प्रतिगामी भएको ठहर समेत गरेको छ। रासस"
यी हुन थापालाई छोडेर राणालाई समर्थन गर्ने राप्रपाका सांसदहरु,"काठमाडौं : राष्ट्रिय प्रजातन्त्र पार्टी (राप्रपा) विभाजन गरेर राप्रपा प्रजातान्त्रिक दल दर्ता गराउने निवेदनमा २० सांसदले हस्ताक्षर गरेको पाइएको छ । निर्वाचन आयोग र संसद् सचिवालयको सूचना अनुसार २० जना सांसदले कमल थापा नेतृत्वको राप्रपा छोडेर पशुपति शम्शेर राणा नेतृत्वलाई समर्थन जनाएका हुन् । १, आनन्दी पन्त कञ्चनपुर २,विराज विष्ट ललितपुर ३,सीता लुइटेल काठमाडौ ४,कमलादेवी शर्मा कास्की ५,धानो महरा सिराहा ६,राजेश्वरी देवी सर्लाही ७,रेशमबहादुर लामा काभ्रे ८,शयन्द्र वान्तवा मोरङ ९,दिपक बोहोरा रुपन्देही १०,रमेश कुमार लामा सिन्धुपाल्चोक ११,सरोज शर्मा काठमाडौ १२,सुनिलबहादुर थापा धनकुटा १३,गीता सिंह बाँके १४,रामकुमार सुब्बा सुनसरी १५,लिलादेवी श्रेष्ठ इलाम १६,बबिना मोक्तान पाँचथर १७,इस्तियाक अहमद खान रुपन्देही १८,विक्रम पाण्डे चितवन १९,राज्यलक्ष्मी श्रेष्ठ नुवाकोट २०,लक्ष्मी थापा पासवान धनुषा राप्रपाका वरिष्ठ नेता राणाले निर्वाचन आयोग पुगेर नयाँ पार्टी दर्ता गराएका छन्। राष्ट्रिय प्रजातन्त्र पार्टी प्रजातान्त्रिक नाम राखेर दल दर्ता गराएको एक नेताले बताए। उनले २२ जना सांसदसहित नयाँ पार्टी गठन गरेको दाबी गरे पनि २० सांसदले मात्र हस्ताक्षर गरेका छन् । राणाले २२ सांसद लगेपछि अब कमल थापासंग १५ सांसद मात्र रहेका छन्। पार्टी एकीकरण हुनुअघि थापा नेतृत्वको तत्कालीन राष्ट्रिय प्रजातन्त्र पार्टी नेपालसंग २४ सांसद थिए भने राप्रपासंग १३ सांसद थिए। पार्टी एकीकरण भएको ६ महिनाकै अवधिमा राप्रपा विभाजित भएको हो। पछिल्लो समय संविधान संशोधनका विषयमा अध्यक्ष कमल थापासंग फरक मत राख्दै आएका राणाले अन्तत पार्टी नै विभाजित गरेका हुन्। राणा संविधान संशोधनका पक्षमा रहेका थिए। यस्तै अध्यक्ष थापाले एकलौटी रुपमा पार्टी सञ्चालन गरेको आरोप राणाले लगाउँदै आएका थिए। अध्यक्ष थापाले एकलौटी रुपमा पार्टी केन्द्रीय समिति विस्तार गरेको भन्दै राणाले प्रेस विज्ञप्ति जारी गर्दै अध्यक्षको कार्यशैलीप्रति आपत्ति जनाएका थिए।"
सरकारले पूरक बजेट ल्याउँछः लेखक,हुम्ला: नेपाली कांग्रेसका नेता रमेश लेखकले सरकारले पूरक बजेट ल्याउने बताएका छन्। पूर्वमन्त्री समेत रहेका कांग्रेस नेता लेखकले आफ्नो पार्टी नेतत्वको सरकारले पूरक बजेट ल्याउने तयारी गरिरहेको बताएका हुन्। कैलाश मानसरोवरको भ्रमणमा जाने क्रममा हुम्ला सदरमुकाम सिमकोट पुगेका उनले बहिष्करणमा परेका र राज्यको प्राथमिताका केही योजना छुटेकाले पूरक बजेटको आवश्यकता औंल्याए। उनले हुम्ला जस्ता विकट जिल्लाहरुको विकासलाई राज्यले प्राथमिकता दिनुपर्ने बताए। हरेक सदरमुकाममा सडक सञ्जाल जोड्ने कांग्रेस नेतृत्वको सरकारको नीतिका कारण अहिले देशका सबैजसो जिल्लाहरुमा सडक विस्तार भएको दावी गरे। हुम्लाको समृद्धि र विकासका लागि कैलाश मानसरोवर आउने पर्यटककलाई कम्तिमा दुई दिन सिमको टमै बस्ने पूर्वाधार र रमाउने संरचना निर्माण गर्नुपर्नेमा लेखकले जोड दिए।
सप्तरीमा प्रहरी भ्यानमाथि बम आक्रमण,राजविराज : तराईमा उदाएको नयाँ सशस्त्र समूहले सप्तरीमा प्रहरी भ्यानलाई लक्षित गरी गएराति बम विष्फोट गराएको छ । गत साउन ४ गते अस्तित्वमा आएको प्रगतिशील तराई मुक्ति मोर्चाले इलाका प्रहरी कार्यालय कडरबोनाको भ्यानमा राति साढे नौ बजे बम विष्फोट गराएको जनाएको छ । सो समूहका संयोजक सिजनका अनुसार बम विष्फोटले भ्यान क्षतिग्रस्त भएको छ । इलाका प्रहरी कार्यालयबाट दुई किलोमिटर उत्तरपश्चिमतर्फ रहेको श्रीपुर गाउँमा गस्ती गएको बेला भएको बम विष्फोटले बा१ झ ७३९२ नम्बरको प्रहरी भ्यानको अगाडीको भाग क्षतिग्रस्त भएको प्रहरी उपरीक्षक मुकेशकुमार सिंहले बताउनु भयो । प्रहरी उपरिक्षक सिंहका अनुसार भ्यानमा रहेका प्रहरीहरु सकुशल रहेका छन् ।
प्रदेश र केन्द्रको चुनाव एकैचोटी : दाहाल,"पोखरा : नेकपा माओवादी केन्द्रका अध्यक्ष पुष्पकमल दाहालले भरतपुर महानगरपालिकामा आफ्नी छोरी रेणु दाहालले जित्ने गरी आएको निर्वाचन परिणामलाई सहज रुपमा लिन आग्रह गरेका छन् । उनले भने, केपी ओलीजीले नै सहज रुपमा लिन सबैलाई आग्रह गर्नुभएको सुनें, खुसी लाग्यो, म उहाँलाई धन्यवाद दिन्छु ।' प्रेस सेन्टर प्रदेश न ४ ले पोखरामा आयोजना गरेको पत्रकार सम्मेलनलाई आइतबार सम्बोधन गर्दै थिए । भरतपुरको निर्वाचनबारे आएका टिकाटिप्पणीप्रति संकेत गर्दै दाहालले भने, को कोले के के भने त्यतातिर नजाऊँ ।' संविधान कार्यान्वयनको क्रममा स्थानीय तह निर्वाचन ६ वटा प्रदेशमा सफल हुनुलाई उनले महत्वपूर्ण बताए । अब प्रदेश र संघको चुनाव मंसिर पहिलो साताभित्रै गर्ने गरी लाग्नुपर्नेमा उनले जोड दिए । चुनावी प्रक्रिया महँगो हुन थालेको हुँदा दुवै चुनाव एकैचोटि गर्ने र संविधान कार्यान्वयन गरेर आर्थिक समृद्धि अनि सामाजिक न्यायको बाटोमा जानुपर्छ,' उनले भने । केपी ओली नरम हुँदा आफू पनि उनीप्रति नरम र गरम हुँदा गरम हुने गरेको दाहालले सुनाए । उहाँले प्रधानमन्त्री छोड्नुपर्दा पनि मैले उत्तिकै सहज रुपमा व्यवहार गर्ने प्रयास गरेको थिएँ,' दाहालले सुनाए, अहिले उहाँ नरम हुँदा म पनि नरम भएको छु ।' दाहालले राजनीतिक आदर्श मिल्ने दलहरुबीचमात्रै गठबन्धन गरिनुपर्ने पनि बताए । उनले भने, कम्तीमा संघीयता, गणतन्त्र, धर्म निरपेक्षता र समानुपातिक समावेशीको मुद्दा मिल्नेसँग सहकार्य गर्नुपर्छ भन्नेमा हाम्रो पार्टी छ ।' शनिबार पोखरा आएर यहाँको रुपाकोट रिसोर्टमा परिवारका सदस्यहरुसँग बसेका दाहाल आइतबार पार्टीको प्रदेश नम्बर ४ का केन्द्रीय सदस्यहरुको बैठकमा सहभागी भएका छन् । उक्त बैठकले यो प्रदेशका केन्द्रीय सदस्यहरुको संख्या घटाउँदैछ ।"
चार इरानी इन्ट्री रिफ्युज,"काठमाडौं : स्पेनको नक्कली राहदानीमा नेपाल प्रवेश गर्न खोज्ने चार इरानीलाई त्रिभुवन अन्तर्राष्ट्रिय विमानस्थलस्थित अध्यागमन कार्यालयले फिर्ता (इन्ट्री रिफ्युज) गरेको छ ।दुई छोरीका साथ स्पेनको नक्कली राहदानीमा नेपाल प्रवेश गर्न खोज्ने एक दम्पतीलाई अध्यागमन कार्यालयले पक्राउ गरी एक रात विमानस्थलमै राखी शुक्रबार फिर्ता गरेको हो । स्पेनको राहदानीमा किन नेपाल आए भन्ने स्पष्ट नभए पनि उनीहरू केही दिनको नेपाल बसाइपछि जर्मनी जाने तयारीमा रहेको स्रोतले बताएको छ । फ्लाई दुबईबाट नेपाल आएका उनीहरूले विमानस्थल अध्यागमनमा स्पेनको नक्कली राहदानीमा आगमन छाप (अराइभल) लगाउने प्रयास गर्दा पक्राउ परेका हुन् । पक्राउ पर्नेमा इपेम सेफ, अब्लोग होसेम, अल माहदी अबेइ र फरबिन रहेको विमानस्थल स्रोतले जनाएको छ । विमानस्थल अध्यागमन अधिकारीसँगको सोधपुछक्रममा उनीहरूले प्रतिपासपोर्ट १३ हजार अमेरिकी डलरमा स्पेनको पासपोर्ट खरिद गरेको बताएका थिए । पछिल्लो समय विभिन्न मुलुकका नक्कली राहदानीमा नेपाल हुँदै युरोपेली मुलुक छिर्न खोज्ने इरानीको संख्या बढेको छ । अध्यागमन विभागको हिरासतमा अहिले तीन जना इरानी छन् । तीमध्ये इजरायलको नक्कली राहदानीमा आएका दुई जनालाई गृह मन्त्रालयले निष्कासन गर्ने तयारी गरेको छ भने हराएको अमेरिकी राहदानी प्रयोग गर्ने अर्का एक जना इरान नफर्कने अडानमा छन् । मानव तस्करले नेपालको अन्तर्राष्ट्रिय विमानस्थलको सुरक्षा फितलो भएको र नेपालको अन्तर्राष्ट्रिय विमानस्थलबाट युरोपेली मुलुक सजिलै जान सक्ने बताएपछि उनीहरू नेपाल हुँदै जर्मनी जान लागेका थिए । मानव तस्करले नेपालको अन्तर्राष्ट्रिय विमानस्थल हुँदै युरोपेली मुलुक छिर्न सजिलो र अन्य मुलुकका विमानस्थलको तुलनामा सुरक्षासमेत खुकुलो भएको बताएपछि उनीहरूको रोजाइमा नेपाल परेको हो । दुई छोरीका साथ स्पेनको नक्कली राहदानीमा नेपाल प्रवेश गर्न खोज्ने एक दम्पतीलाई अध्यागमन कार्यालयले पक्राउ गरी फिर्ता गरेको हो । विमानस्थल अध्यागमनमा इरानको राहदानी लुकाएर उनीहरूले नक्कली स्पेनको पासपोर्टमा आगमन अनुमित लिन खोजेका थिए । इरानी नागरिकलाई युरोपेली मुलुकले शंकाको घेरामा राखेको र इरानीलाई सजिलै प्रवेशज्ञा (भिसा) समेत नदिने भएकाले स्पेनको नक्कली राहदानीमा जर्मनी जान लागेको उनीहरूले बताएका छन् । शारीरिक रूपमा अशक्त रहेका इरानी पुरुषलाई विमानस्थलमै चिकित्सकले स्वास्थ्य परीक्षण गरेका थिए । चिकित्सकले ती पुरुषको स्वास्थ्य समस्या भएको र अस्पतालसमेत भर्ना गर्नुपर्ने सम्भावना हुन सक्ने भनेपछि अध्यागमनका अधिकारीहरूले चाँडै फिर्ता पठाउने तयारी गरेका थिए । ती पुरुषले जर्मनीमा राम्रो उपचार पाउने आसमा स्पेनको राहदानीमा जर्मनी जान लागेको बताएका थिए ।"
भरतपुरका दुई वडाध्यक्ष सपथ लिनबाट बञ्चित,"चितवन : भरतपुर महानगरपालिकाका वडा नं ४ र ७ का दुई वडाध्यक्ष बाहेक अन्यले आइतबार सपथ ग्रहण गर्ने भएका छन्। गए राति महानगर प्रमुखमा विजयी रेणु दाहाल, उपप्रमुख पार्वती शाह, महानगरका २७ वडाका वडाध्यक्ष र २९ वडाका वडा सदस्यलाई अपराह्न ३ बजे शपथ दिलाइने सहायक निर्वाचन अधिकृत गम्भीर घिमिरे बताएका छन्। निर्वाचित १४७ जनामध्ये आइतबार१४५ जनाले शपथ लिने भएका छन्। दुई वटा वडाका पराजित वडाध्यक्षका उम्मेदवारले मतगणनाको नतिजामा आफ्नो चित्त नबुझेको भन्दै उच्च अदालत पाटनको हेटौँंडा इजलासमा निवेदन दिएका थिए। त्यसपछि जेठ २१ गते उच्च अदालतले हालका लागि अध्यक्षको हैसियतमा शपथ नगराउन र सो हैसियतमा कुनै काम कारबाही नगर्नू नगराउनू भनी विपक्षीका नाममा आदेश दिएको थियो । सोको फैसला भइ नसकेकाले वडा नं ४ मा वडाध्यक्षमा निर्वाचित हरि आचार्य र वडा नं ७ मा निर्वाचित राजेन्द्रमणि काफ्लेको शपथ आजका लागि रोकिएको हो । ती दुवै मुद्दामा अदालतका न्यायाधीश बाबुराम रेग्मीको एकल इजलासले उच्च अदालत नियमावली २०७३ को नियम ६१ बमोजिम अन्तरकालीन आदेश जारी गरेको छ । आदेशमा विपक्षीबाट प्रतिउत्तरसरहको लिखित जवाफ परेपछि पुनःविचार हुने उल्लेख छ । भरतपुर महानगरमा पहिलो चरणमा वैशाख ३१ गते निर्वाचन भएको थियो। वडा नं १९ को मतपत्र च्यातिएपछि सो वडाको साउन २० गते पुनःमतदान गरिएपछि निर्वाचित भएको लामो समयपछि शपथ हुन लागेको हो। रासस"
विकास समितिमा जनप्रतिनिधिको गुनासो : गोठालोमात्रै बनाइयो,"काठमाडौं : जिल्ला समन्वय समितिलाई थोरै जनशक्तिबाट स्थानीय तहको समन्वय गर्दै एकीकृत विकासको नेतृत्वदायी भूमिका दिने तयारी भइरहेको छ । जिससलाई प्रदेशसँगको सहकार्यमा एकीकृत जिल्ला विकास रणनीति बनाएर काम गर्ने जिम्मेवारी दिन लागिएको हो । संघीय मामिला तथा स्थानीय विकास मन्त्रालयले जिससलाई राष्ट्रियस्तरका विकासका प्राथमिकता, स्थानीय आवश्यकता, जिल्लाभित्रका सम्भावना र चुनौतीलाई विचार गर्दै सबै गाउँपालिका, नगरपालिका र जिल्लास्थित संघ तथा प्रदेशस्तरका कार्यालयको सहभागितामा एकीकृत जिल्ला विकास रणनीति बनाएर काम अघि बढाउने जिम्मेवारी दिन लागेको छ । यसरी तयार पारिएको रणनीति जिल्ला सभाबाट स्वीकृत गराउनुपर्नेछ । मन्त्रालयले जिससका लागि बनाइरहेको कानुनमा सन्तुलित विकासका लागि जिल्लागत सम्भावना र चुनौतीको पहिचान गर्न तथा गाउँ र सहरबीच अन्तरसम्बन्ध स्थापना गर्न अध्ययन, अनुसन्धान गर्नेगराउने व्यवस्था राख्न लागिएको छ । समितिहरूले विकास निर्माण कार्यको गुणस्तरीयता परीक्षण गर्नेछन् । स्थानीय स्तरमा विकास निर्माण र सेवा प्रवाहसँग जोडिएर हुन सक्ने भ्रष्टाचार, अनियमितता, ढिलासुस्ती एवं स्रोतसाधनको दुरुपयोगमा पनि जिससले हस्तक्षेप गर्न पाउने भएका छन् । मन्त्रालयले सबै समितिमा एकरुपता होस् भनी समिति, जिल्ला सभा, जिल्ला प्रमुख एवं उपप्रमुख र जिल्ला समन्वय अधिकारीका काम, कर्तव्य र अधिकार तय गरिरहेको छ । संविधानको धारा २२० अनुसार प्रदेश कानुनअनुसार जिल्ला समन्वय समितिको सञ्चालन कानुन स्वीकृत भई लागू नभएसम्मका लागि मन्त्रालयले यी प्रावधान तय गरिरहेको हो । जसअनुरुप जिससले जिल्लास्तरमा सार्वजनिक निजी साझेदारीमा सञ्चालन हुने ठूला प्रकृतिका आयोजना कार्यान्वयनमा समेत सहजीकरण गर्नेछ । जिल्लाभित्रका स्थानीय तह र अन्य कार्यालयबाट प्रदान हुने सेवा प्रवाहमा न्यूनतम मापदण्ड तय गरी एकरूपता कायम गर्न समन्वय र पहलसमेत गर्नेछन् । जनतालाई दिने सेवा तथा विकास निर्माणसँग सम्बन्धित विषयमा जिल्लागत एकीकृत सूचना संकलन, प्रणालीमा आधारित व्यवस्थापन गरी संघ र प्रदेश सरकारसँग पनि यी सबैको अन्तरसम्बन्ध कायम गराउने काम समितिहरूको हुने मन्त्रालयका प्रवक्ता रुद्रसिंह तामाङको भनाइ छ । जिससले अब अनुगमनसम्बन्धी काम पनि गर्नुपर्ने भएको छ । प्रत्येक वर्ष जिल्लाभित्रका गाउँपालिका र नगरपालिकाले गरेका अनुकरणीय कार्य तथा उपलब्धि तिनले सार्वजनिक गर्नेछन् । विकास र सेवा प्रवाहसम्बन्धी राष्ट्रिय अभियान, दिगो विकासका लक्ष्य प्राप्त गर्ने कामका लागि समन्वयकारी भूमिका खेल्दै तेस्रो पक्षबाट जिल्लाभित्रका गाउँपालिका र नगरपालिकाको वार्षिक मूल्यांकन गर्नेगराउने काम पनि जिससलाई दिने तयारी मन्त्रालयले गरेको छ । अब जिल्ला सभा र जिल्ला समन्वय समितिको सचिवका रूपमा जिल्ला समन्वय अधिकारी (यसअघि स्थानीय विकास अधिकारी) ले भूमिका निर्वाह गर्नेछन् । जिल्ला प्रमुखले जिल्ला स्तरमा हुने विकास निर्माण एवं सेवा प्रवाहसँग सम्बन्धित विभिन्न समितिमा प्रतिनिधित्व गर्ने, गाउँपालिका र नगरपालिकाबाट सञ्चालित योजना तथा कार्यक्रमको अनुगमन, निरीक्षण र समन्वय गर्नेगराउने काम गर्नेछन् । प्रवक्ता तामाङले शुक्रबार अन्नपूर्णसँग भने, जिससहरूका लागि बनाइएका यी नियमकानुन स्थानीय तह सञ्चालनसम्बन्धी ऐनमै राख्ने वा अन्य कुनै रूपमा समेट्ने भन्नेमा छलफल भइरहेको छ ।' विगतका योजना र सम्पत्ति तहलाई साविक जिल्ला परिषद्बाट स्वीकृत गराई हाल जिल्ला समन्वय समितिबाट कार्यान्वयन भइरहेका आयोजनामध्ये चालु आर्थिक वर्षमा कार्यसम्पन्न भई बाँकी रहेका आयोजना स्थानीय तह (गाउँपालिका वा नगरपालिका) लाई हस्तान्तरण गर्नुपर्नेछ । यसरी हस्तान्तरण गर्दा उक्त योजना तथा कार्यक्रमको लगत, सम्पत्ति, दायित्वलगायत सबै विवरण खुलाई हस्तान्तरण गर्नुपर्ने व्यवस्था छ । संघ र प्रदेश कानुनले थप व्यवस्था नगरुन्जेल दुई वा दुईभन्दा बढी स्थानीय तह समेटिएका योजना तथा कार्यक्रम भने सम्बन्धित तहसँग समन्वय र सहमति गरी जिल्ला सभाको निर्णयअनुसार संयुक्त व्यवस्थापन गर्ने गरी हस्तान्तरण गर्नुपर्नेछ । जिल्ला समन्वय समितिले आफ्नो नाममा भएका सबै जग्गा, भवन, सवारी साधन, मेसिन, औजारलगायत चलअचल सम्पत्तिको अभिलेख अद्यावधिक गर्ने र तिनको हस्तान्तरण र बरबुझारथ गर्नुपर्नेछ ।"

शीर्षक,विवरण
विधि नछोडौं,"पुस २६ मा सर्वोच्च अदालतले डा गोविन्द केसीलाई साधारण तारेखमा रिहाइ र प्रधानन्यायाधीश गोपाल पराजुलीको नागरिकता र शैक्षिक योग्यताको प्रमाणपत्र झिकाउन आदेश गरेपछि आआफ्नो आग्रहअनुसार मत विभाजित छन्। डा केसी समर्थक समूहले यसलाई जित का रूपमा बुझेको पाइन्छ भने त्यसइतर धारणा राख्नेहरू न्यायालयसमेत भीडबाट निर्देशित हुने डरलाग्दो प्रवृत्ति विकास हुन लाग्यो भनिरहेका छन्। धु्रवीकृत यी सोच र धारणामा आआफ्नै आग्रह र रुचि होलान्, यद्यपि न्यायालय र न्यायिक नेतृत्वको साख, यसको मर्यादा र गरिमामाथि जुन स्तरमा सन्देह विकास भएको छ, त्यो निकै चिन्ताको विषय हो। त्यसकारण यो आग्रह राख्ने र विषयवस्तुलाई उछाल्ने बेला होइन। जनताका आशा र भरोसाको अन्तिम केन्द्र न्यायालयको मर्यादा र गरिमा जोगाउनेतर्फ सबै पक्ष संवेदनशील हुनुपर्ने बेला हो अहिले। पुस २३ मा सर्वोच्चले आईओएमको तत्कालीन डिन प्राडा शशि शर्मालाई पुनर्बहाली गर्ने आदेश दिएपछिका चार दिनमा भएका घटनाक्रमले एकपछि अर्को प्रश्न खडा भएको छ। के डा केसीले प्रधानन्यायाधीशलाई लक्षित गरी जेजस्ता शब्दावली प्रयोग गरे, ती सत्याग्रही सुहाउँदा थिए ? प्रहरी प्रशासनले प्रधानमन्त्री शेरबहादुर देउवाको जानकारीविना नै केसीलाई रातारात पक्राउ गर्नु कति उचित थियो ? यी दुवै उचित थिएनन्। न सरकारले केसीलाई रातारात पक्रिनु उचित थियो, न त केसीले प्रयोग गरेका शब्दावली र शैली नै। न्यायाधीशद्वय पुरुषोत्तम भण्डारी र बमकुमार श्रेष्ठको संयुक्त इजलासले यी प्रश्न र विवादलाई केही हदसम्म मत्थर पारेको छ। इजलासले दिएको आदेशअनुसार अब न्यायिक नेतृत्वमाथि उठेको संशय र सन्देहको निरूपण खोजिनुपर्छ। न्यायालय, प्रधानन्यायाधीश र डा केसीबीचको विवादले जनमानसमा अन्योल उत्पन्न गरिदिएको छ। नेपाली समाज र राज्यमा देखिएको अराजकता, दण्डहीनता, अति राजनीतीकरण, नैतिक र आर्थिक भ्रष्टीकरणबाट न्यायालय पनि अछूतो नरहेको विगतका केही उदाहरणले देखाएकै हुन्। प्रधानन्यायाधीश पराजुली मात्र होइन, अन्य न्यायाधीशहरू पनि बारम्बार विवादमा तानिएका छन्। अदालत र न्यायाधीशहरूबाट अन्याय हुँदैन भन्ने मान्यताका आधारमा राखिएका अदालतको अवहेलनाका प्रावधान निरपेक्ष होइनन्। न्यायालयमा कार्यरत न्यायाधीश र न्यायपद्धतिमा असन्तुष्टि उत्पन्न भएपछि सशक्त रूपमा प्रश्न उठाउन पाउने ठाउँ र पद्धति हुनैपर्छ। प्रधानन्यायाधीशका कागजात झिकाउने आदेशपछि उनीविरुद्धको सुनुवाइ प्रभावित हुन नदिन पराजुलीले राष्ट्रिय र अन्तर्राष्ट्रिय स्तरमा असल अभ्यासअनुसार मार्गप्रशस्त गरिदिनुपर्छ। छानबिन अघि बढाउन सहयोग पुग्ने उनको भूमिका हुनुपर्छ। विश्वव्यापी रूपमा आक्रामक रूपमा विस्तार गरिएको नवउदारवादको नेपालमा गरिएको नांगो र भद्दा प्रयोगपछि शिक्षा र स्वास्थ्यजस्ता आधारभूत मानवीय आवश्यकताका विषयहरूमा पनि अनियन्त्रित निजीकरण भएको छ। शक्ति, सत्ता र पैसाको आडमा धेरै कुरा गर्न सकिने अवस्था भएको नेपालमा शिक्षा र स्वास्थ्य नाफामुखी व्यवसायीलाई लगानीका लागि आकर्षक क्षेत्र मानिएका छन्। उनीहरू तदनुरूप ऐन, कानुन बनाउन र निर्णयहरू प्रभावित पार्न पनि सफल भएका छन्। सबै नेपालीलाई स्वास्थ्यमा पहुँच पुर्याबउने मागका साथ बारम्बार अनसन बसेका डा केसीको नियत र मागमाथि प्रश्न उठाउनु जरुरी छैन। उनले ठूलो सामाजिक पुँजी आर्जन गरेका छन्। तर जुन ढंगले डा केसीले सडकबाटै व्यक्तिहरूलाई दोषी करार गर्ने गरेका छन्, त्यसले उनले विगतमा आर्जन गरेको सामाजिक पुँजीलाई क्षयीकरण गर्ने मात्र छैन, भीडतन्त्रलाई प्र श्रय पनि दिन्छ। उनले बनाएको व्यक्तित्वको उचाइ विभिन्न क्षेत्रका प्रबुद्ध वर्गसँग छलफल गरेर समाजका विकृतिविरुद्ध शान्तिपूर्ण र विधिपूर्वक लड्नलाई उपयोग गर्न सक्छन्। उनले बनाएको सामाजिक हैसियतका कारण उनले असल नियतले मात्र बोलेर पुग्दैन, त्यसलाई विधिसम्मत तरिकाले उठाउनुपर्छ। उनले अपनाएको तरिकालाई पनि विधिसम्मत र जायज मान्न सकिँदैन।"
गणतन्त्रपछि मनाइयो पहिलो पृथ्वीजयन्ती,"काठमाडौं : गणतन्त्र घोषणा भएको ११ वर्षपछि पहिलोपटक सरकारले पृथ्वीजयन्ती तथा २९६ औं राष्ट्रिय एकता दिवस राजकीय सम्मानका साथ बिहीबार मुलुकभर विभिन्न कार्यक्रम गरी मनाएको छ। राजकीय सम्मानका साथ सिंहदरबार मूलढोकाअगाडि रहेको शाहको शालिकमा माल्यार्पण गर्न राष्ट्रपति विद्यादेवी भण्डारी, प्रधानमन्त्री शेरबहादुर देउवा, मन्त्रीहरू, सेना, प्रहरी, कर्मचारीसहित सर्वसाधारण सहभागी भएका थिए। सरकारले यसपटक सार्वजनिक बिदासमेत दियो। राष्ट्रिय एकता दिवस तथा पृथ्वी जयन्ती प्रत्येक पुस २७ गते मनाइँदै आएकोमा गणतन्त्रपछि पहिलोपटक सरकारले आधिकारिक रूपमा निर्णय गर्दै मनाउने घोषणा गरेको हो। सरकारले पृथ्वीजयन्तीका दिन बिदा कटौती गरेको सर्वत्र आलोचना भइरहेका बेला यस्तो निर्णय लिएको हो। तत्कालीन बाइसेचौबिसे राज्यलाई मिलाएर आधुनिक नेपाल निर्माणको श्रेय पृथ्वीनारायण शाहलाई जाने गरेको छ। सिंहदरबारको पश्चिम गेटअगाडि रहेको शाहको शालिकमा माल्यार्पणपछि प्रधानमन्त्री देउवाले शाहले नेपाल र नेपालीका लागि गरेको योगदानको सम्मानस्वरुप औपचारिक रूपमा पृथ्वीजयन्तीलाई राजकीय सम्मान दिएको बताए। शाहले मुलुकको स्वतन्त्रता र सार्वभौमसत्ता जोगाउन राष्ट्रिय एकताको पहल गरेको उल्लेख गर्दै प्रधानमन्त्री देउवाले उनको योगदानको अहिले पनि उत्तिकै खाँचो औंल्याए। उनले भने, शाह राष्ट्रिय सम्पत्ति हुन्, उनको हामी सबैले सम्मान गर्नुपर्छ।' पृथ्वीजयन्तीका अवसरमा सार्वजनिक बिदाको माग गर्दै आएका राप्रपा अध्यक्ष कमल थापाले लामो समयको प्रयासपछि यसपटक सरकारले उनको योगदानको मूल्यांकन गरेको प्रतिक्रिया दिए। उपप्रधानमन्त्रीसमेत रहेका थापाले शाहकै कारण नेपालको अस्तित्व कायम रहेको दाबी गरे। उनले भने, शाहकै कारण आज नेपालको अस्तित्व छ, उहाँकै कारण एकताको सूत्रमा बाँधिन सिकेका छौं।' थापाले राष्ट्रिय एकतालाई बलियो बनाउन सरकारले सार्वजनिक बिदा दिनुका साथै औपचारिक रूपमा पृथ्वीजयन्ती मनाएको बताए। गणतन्त्रस्थापनापछि पृथ्वीजयन्तीलाई लिएर प्रमुख दलहरूभित्रै अन्तरविरोध भएपछि सरकारले सार्वजनिक बिदा कटौती गरेको थियो। बिहीबारै राप्रपाले एक कार्यक्रम आयोजना गरी पृथ्वीजयन्ती मनाएको छ। राप्रपाले आयोजना गरेको कार्यक्रममा प्रधानमन्त्री देउवा, उपप्रधानमन्त्री विजयकुमार गच्छदार, मन्त्रीहरू र विभिन्न दलका नेता कार्यक्रममा सहभागी भए। पृथ्वीनाराण शाहका दिव्योपदेश पनि उत्तिकै चर्चित छन्। यो मेरा साना दुःखले आज्र्याको मुलुक होइन, घुस दिन्या र लिन्या दुवै अपराधी हुन्' भन्ने जस्ता उनका बाणीलाई आज पनि उत्तिकै सान्दर्भिक मान्ने गरिन्छ। गोरखाका राजा पृथ्वीनारायण शाहले पहिलोपटक नुवाकोटमाथि विजय प्राप्त गरेर नेपाल एकीकरणको अभियान सुरु गरेका थिए। त्यसैले पनि उनको जन्मदिनलाई पृथ्वीजयन्ती तथा राष्ट्रिय एकता दिवसका रुपमा मनाइँदै आएको छ। गणतन्त्रस्थापनापछि पृथ्वीजयन्तीलाई लिएर प्रमुख दलहरूभित्रै अन्तरविरोध भएपछि सरकारले सार्वजनिक बिदा कटौती गरेको थियो।"
प्रधानन्यायाधीशको बचाऊमा कांग्रेस निकट कानुन व्यवसायी,"काठमाडौं : नेपाली कांग्रेस निकट नेपाल डेमोक्रोटिक्स लयर्स एसोसिएसन (डिएलए) नेपालले प्रधानन्यायाधीश गोपाल पराजुलीको बचाऊ गरेको छ। डिएलएले न्यायालय तथा प्रधानन्यायाधीश पराजुलीको छानबिन र राजीनामाको विषयमा सामाजिक सञ्जाल र सञ्चारमाध्यममा आएका विषयवस्तुप्रति गम्भीर ध्यानाकर्षण भएको जनाएको छ। डिएलएले प्रधानन्यायाधीशका शैक्षिक प्रमाणपत्र, नागरिकता तथा डा शशि शर्माको डीन नियुक्ति सम्बन्धि मुद्दाको फाइल झिकाउने आदेशको आधारमा प्रधानन्यायाधीश छानबिनको घेरामा परेको भनी भ्रमपूर्ण सन्देश प्रवाह भएको भन्दै आपत्ति जनाएको हो। डिएलएले शुक्रबार सार्वजनिक गरेको विज्ञप्तिमा अवहेलना मुद्दामा केवल प्रमाण अवलोकनका लागि बुझ्न खोजिएको कार्यलाई छानबिन हुन लागेको भन्ने सन्देश संप्रेषण गर्नु अतिरन्जना र भ्रमपूर्ण भएको उल्लेख गरिएको छ। संवैधानिक परिषद, न्यायपरिषद तथा संसदीय सुनुवाइ समितिबाट टुङ्गो लागि सकेको विषय कसैको आत्मातुष्टी र राजनीतिक दाउपेचको विषय बन्नु हुदैन, डिएलएको विज्ञप्तिमा भनिएको छ। डा गोविन्द केसीलाई न्यायिक अनियमितता र न्यायिक प्रक्रियाका विषय कानुनी प्रक्रियाबाटै समाधान गर्ने वातावरण बनाइदिन समेत डिएलएले आग्रह गरेको छ। डा केसीले उठाएका विषय मध्ये न्यायालयमा अनियमितता र भष्टाचार हुनुहुदैन भन्ने विषयमा भने डिएलएको समान धारणा रहेको बताएको छ।"
वाइसिएलले न्यानो कपडा बाँड्ने,"काठमाडौं : तपाईं कम्बल दिएर सहयोग गर्नुस् हामी न्यानो लिएर जाँदैछौं भन्ने मूल नाराका साथ नेकपा (माओवादी केन्द्र)को युवा संगठन वाइसिएल नेपालले शीतलहर पीडित तराईका विभिन्न जिल्लामा न्यानो कपडा वितरण गर्ने भएको छ। तराईमा जाडाले कठ्यांग्रिएर धेरैको ज्यान गइरहेको र कैयौँ मानिस बिरामी भइरहेका अवस्थामा राहत वितरण गर्ने लागिएको वाइसिएलका अध्यक्ष रामप्रसाद सापकोटाले जानकारी दिए। वाइसिएल जाडोबाट बच्नका लागि तराईका जिल्लामा न्यानो लिएर जान लागेको छ, सापकोटाले भने, संगठनबाट सामाजिक काम पनि गर्छौं। यतिबेला न्यायो बाँड्नु हामी सबैको दायित्व हो। राहत संकलनका लागि वाइसिएलले विभिन्न व्यक्ति र संघसंस्थालाई आह्वान गरेको छ। राहत संकलनका लागि आगामी माघ ३ गतेसम्मको समयसीमा तोकिएको छ। सो अवधिभित्र सबैलाई राहत सामग्री दिएर सहयोग गर्न आग्रह गरिएको छ। माघ ४ गतेदेखि तराईका दश जिल्लामा न्यानो कपडा वितरण गरिने जनाइएको छ। रासस"
नगर परिषद्मा उपेन्द्र यादव,"राजविराज : राजविराज नगरपालिकाले आर्थिक वर्ष २०७४०७५ का लागि ५८ करोड ७२ लाख ७४ हजार आठ सय ७२ को आयव्यय बजेट प्रस्तुत गरेको छ। राजविराज नगरपालिकाको शुक्रबार आयोजित प्रथम नगरसभा कार्यक्रममा नगर प्रमुख शम्भुप्रसाद यादवले आयव्यय प्रस्तुत गर्दै आन्तरिकतर्फ एक करोड ८९ लाख २१ हजार आठ सय ७२ तथा बित्तीय समानीकरण अनुदानतर्फ २७ करोड ८६ लाख ४९ हजार, विषयगत सशर्त अनुदानमा १७ करोड, सडक बोर्ड, एलजीसीडीपी, सामाजिक सुरक्षा, बहुक्षेत्रीय पोषण, युनिसेफ, संसद कोष, विद्यायक कोष, प्रदेश कोषबाट ११ करोड ९७ लाख चार हजार आय अनुमान गरेका छन्। राजविराज नगरलाई स्मार्ट सिटीका साथै एक शहरएक रंगअन्तर्गत गुलावी शहर बनाइने अवधारणा लिएको प्रमुख यादवले प्रस्तुत गरेको नीति तथा कार्यक्रमको बजेट मन्तव्यमा उल्लेख छ। नगरभित्रका बिग्रीएका सडकहरुको तत्काल मर्मतका लागि विशेष कार्यदल गठन गरी तुरुन्त मर्मत गरिने नीति लिएको भन्दै उनले नगरभित्रको अतिक्रमण, अव्यवस्थित जग्गा प्लानिङलाई व्यवस्थित गर्ने बताए। सडक तथा सेवा प्रवाहका लागि कार्यालय भवनको पूर्वाधार निर्माण र स्तरोन्ती, कृषिको आधुनिकीकरण र व्यवसायीकरण, फोहरमैला व्यवस्थापन, वातावरण संरक्षण, रोजगारीको अवसरको सिर्जना, संस्थागत क्षमतामा बृद्धि, सेवा प्रवाहमा प्रभावकारिता र सुशासनलाई आर्थिक वर्षको प्राथमिकतामा राखेको उनले बताए। कार्यक्रममा संघीय समाजवादी फोरमका अध्यक्ष तथा प्रतिनिधि सभा सदस्य उपेन्द्र यादव, प्रदेश सभा सदस्य शैलेन्द्रप्रसाद साह, मनिष सुमन, उपप्रमुख साधना झा, संघीय समाजवादी फोरमका उपाध्यक्ष रेणुकुमारी यादव, राजपाका वरिष्ठ उपाध्यक्ष मृगेन्द्रकुमार सिंह यादव, पूर्व प्रमुखहरु गोविन्द सिंह र शैलेश चौधरीलगायतका शुभकामना मन्तव्य व्यक्त गरे।"
देउवालाई प्रचण्डका चार आरोप,"काठमाडौं : कांग्रेस सभापति शेरबहादुर देउवा नेतृत्वको सरकारबाट बाहिरिदै गर्दा नेकपा (माओवादी केन्द्र)का अध्यक्ष पुष्पकमल दाहालप्रचण्डले प्रधानमन्त्री देउवालाई चार आरोप लगाएका छन्। अध्यक्ष प्रचण्डले प्रधानमन्त्री देउवालाई सरकारबाट बाहिरिदै गर्दा बुझाएको पत्रमा आरोप लगाएका हुन्। निर्वाचन सम्पन्न भएर ताजा जनादेशसमेत आइसकेको स्थितिमा प्रधानमन्त्रीबाट नयाँ जनादेश अनुरुप सरकार गठनका लागि आवश्यक वातावरण बनाउन पहल नगरेको पहिलो आरोप प्रचण्डले देउवालाई लगाएका छन्। पत्रमा प्रधानमन्त्री देउवालाई नयाँ सरकार गठनको लागि अविलम्ब पहल गर्नु पर्ने त्यसमा ठोस कदम नचाली ढिलासुस्ती गरेको भन्दै आलोचनासमेत गरिएको छ। देउवा सरकारले राजस्व दुरुपयोग गरेको, काम चलाउनु सरकारले गर्न नमिल्ने नियुक्तिलगायतका अतिरिक्त निर्णय गरेको आरोप राजीनामा पत्रमा रहेको छ। सरकारबाट नयाँ जनादेश अनुसार सत्ता हस्तान्तरणमा सहजिकरणको लोकतान्त्रिक भूमिका निर्वाह गर्ने अपेक्षा माओवादीले गरेको छ। राजीनामा पत्रमार्फत् प्रचण्डले विनाविभागीय भएर चार महिनासम्म चुनाव सफल बनाउन सरकारमै रहेको स्पष्टिकरण दिएका छन्। असोज १७ गते एमाले र माओवादी केन्द्रबीच चुनावी तालमेल भएपछि देउवाले माओवादी मन्त्रीलाई जिम्मेवारी बिहिन बनाएका थिए। वाम तालमेल गरेर चुनावमा सहभागी भएका एमाले र माओवादी अहिले पार्टी एकताको गृहकार्यमा छन्। देउवामाथि प्रचण्डका चार आरोप जनादेशको सम्मान नगरेको, सरकार छाड्न ढिला सुस्ती गरेको, राजश्वको व्यापक दुरुपयोग गरेको, काम चलाउ सकारले दीर्घकालीन निर्णय गरेको। माओवादीका मन्त्रीकाे सामूहिक राजीनामा"
माओवादीका मन्त्रीकाे सामूहिक राजीनामा,"काठमाडौं : विनाविभागीय मन्त्रीको हैसियतमा ११७ दिनसम्म सरकारमै रहेका माओवादीका मन्त्रीले सामूहिक राजीनामा दिएका छन् । सरकारमा गएको आठ महिनापछि माओवादी सरकारबाट बाहिरिएकाे हाे । विनविभागीय जिम्मेवारीमा रहेका गिरिराजमणि पोखरेलले बिहीबार नै हामीलाई पार्टीले सरकारबाट फिर्ता बोलाएको थियो, उनले भने, सार्वजनिक बिदा परेकाले शुक्रबार पार्टीको पत्र प्रधानमन्त्रीकहाँ पुगेको छ । माओवादी अध्यक्ष पुष्पकमल दाहालद्वारा हस्ताक्षरित पत्रमा माओवादी सरकारमा नरहेको पत्र पोखरेलले प्रधानमन्त्री शेरबहादुर देउवालाई बुझाएका हुन् । माओवादी केन्द्रले आफ्ना मन्त्रीलाई अब सरकारमै राखिरहन औचित्यपूर्ण नहुने निष्कर्ष निकाल्दै फिर्ता बोलाएको हो । माओवादीका नौ मन्त्री र सात राज्यमन्त्री मन्त्रिमण्डलमा सहभागी थिए । उनीहरूलाई प्रधानमन्त्री शेरबहादुर देउवाले असोज ३१ मा जिम्मेवारीमुक्त गरेका थिए । चुनावपछि नयाँ जनादेशका आधारमा प्रधानमन्त्री आफैँले नयाँ सरकार गठनका लागि मार्गप्रशस्त गर्ने अपेक्षामा रहे पनि त्यसो नगरेकाले पार्टीले मन्त्री फिर्ता बोलाएको उनले बताए । नयाँ जनादेशपछि प्रधानमन्त्रीले नयाँ सरकार गठनका लागि मार्गप्रसस्त गर्नुपर्ने हो, त्यसैमा हाम्रो निकास हुन्छ भन्ने थियो तर ढिला हुँदै गएकाले त्यहाँ बसिरहनु औचित्य रहेन, उनले भने । कांग्रेसमाओवादी आलोपालो सरकार चलाउने निर्णयका साथ देउवा नेतृत्वको सरकारमा माओवादी सहभागी भएको थियो । माओवादीले असोज १७ मा सरकारमै रहेर तात्कालीन प्रतिपक्षी एमालेसँग प्रतिनिधिसभा तथा प्रदेशसभा चुनावमा तालमेल गर्ने र पार्टी एकता नै गर्ने निर्णय गरेपछि उसका मन्त्रीलाई सरकारबाट हट्न त्यसबेलै दबाब बढेको थियो । तर पनि माओवादीले आफ्ना मन्त्रीलाई फिर्ता बोलाएको थिएन ।"
प्रदेशसभा तयारी शून्य' : न सभास्थलको टुंगो न कर्मचारीकै,"काठमाडौं : प्रदेशसभाको नतिजा सार्वजनिक भएको २० दिनभित्र प्रदेशसभा बैठक बस्नुपर्ने संवैधानिक व्यवस्था रहे पनि सरकारको तयारी भने शून्यप्रायः छ। सरकारले प्रदेश प्रमुख र अस्थायी राजधानी तोक्ने तयारी गरिरहे पनि न प्रदेशसभा बैठकस्थल तोकिएको छ न त त्यहाँ जाने कर्मचारीको नै टुंगो लागेको छ। यतिखेरसम्म त प्रदेशसभा बैठकस्थल बनाएर बैठक कसरी सञ्चालन गर्ने भन्ने तयारी गरिसक्नुपर्ने थियो,' संघीय संसद् सचिवालयका सहसचिव एवं प्रवक्ता भरत गौतमले अन्नपूर्णसँग भने, संसद् भनेको ऐन र नियमले मात्र नभई अभ्यासले चल्छ। प्रदेशमा पनि केन्द्रीय संसद्को अभ्यासअनुसार बैठकस्थलदेखि संसदीय दलका कार्यालयहरू निर्माण गर्नुपर्छ।' संघीय संसद्का लागि अन्तर्राष्ट्रिय सम्मेलन केन्द्रमा धमाधम तयारी भइरहे पनि प्रदेशसभाका लागि भने कुनै तयारी भएको छैन। केन्द्रीय संसद् सचिवालयसँग त आफ्नै भवन नभएको बेला सातवटा प्रदेशमा सातवटा प्रदेशसभा भवनको तयारी गर्नु चुनौतीपूर्ण भएको जानकारहरूको भनाइ छ। सुरुमा सरकारले संघीय संसद् सचिवालयलाई कुनै जानकारी नै नदिई एकतर्फी रूपमा कर्मचारी पठाउने तयारी गरेको थियो। तर प्रदेशसभा सञ्चालनमा अनुभवी कर्मचारी आवश्यक पर्ने देखेपछि सरकारले संघीय संसद्का कर्मचारीलाई प्रदेशमा पठाइदिन आग्रह गरेको छ। लोकसेवाको जाँचमा उत्कृष्ट अंक ल्याउँदैमा मात्र संसद् सञ्चालन गर्न सकिन्न,' संसद्का एक उच्च अधिकारीले भने, प्रदेश बैठक कसरी सञ्चालन गर्ने भन्ने कुराको अनुभव र अध्ययन हुनुपर्छ। कतिपय सोच्दै नसोचेका अप्ठ्यारा आउँदा पुरानो अभ्यास के छ भनेर हेर्ने गरिन्छ। बैठकको मर्यादालाई ख्याल गर्नुपर्छ।' प्रदेशको अस्थायी राजधानी तोकिने ठाउँमा प्रदेशसभा बैठक बस्ने भए पनि पर्याप्त आन्तरिक तयारी गर्नुपर्ने हुन्छ। बैठकस्थलमा कुर्सी व्यवस्थापनदेखि बैठक कसरी सञ्चालन गर्ने भन्नेसम्मको तयारी चाहिन्छ,' संघीय संसद्का प्रवक्ता गौतम भन्छन्, अब छोटो समयमा धेरै तयारी गर्नुपर्ने जिम्मेवारी सरकारको काँधमा आउने देखिन्छ।' प्रदेशसभाका बैठकस्थलमा सत्तापक्ष र विपक्षी दलका सांसदका कुर्ची व्यवस्थापनदेखि, पत्रकार दीर्घा र दर्शक दीर्घाका लागि ठाउँ छुट्याउन संघीय संसद्ले सरकारलाई सुझाव दिएको गौतमले बताए। सरकारले प्रदेश प्रमुख र अस्थायी राजधानी तोक्ने तयारी गरिरहे पनि न प्रदेशसभा बैठकस्थल तोकिएको छ न त त्यहाँ जाने कर्मचारीको नै टुंगो लागेको छ। सरकारले प्रदेश प्रमुख र अस्थायी राजधानी तोकेपछि प्रदेश सांसदको भूमिकाको खोजी हुनेछ। राष्ट्रियसभा चुनावमा प्रदेशका उच्च अदालत रहेका स्थानबाट प्रदेश सांसदले मतदान गर्ने भए पनि उनीहरूले शपथ खाएको २० दिनभित्र प्रदेशसभाको आह्वान गर्नुपर्छ। राष्ट्रियसभा निर्वाचनका लागि प्रदेश प्रमुखसमक्ष निर्वाचन आयोगले नतिजा बुझाएलगत्तै उनीहरूको शपथ हुनेछ। माघ अन्तिम साताभित्र सातवटै प्रदेशमा सभा सञ्चालन हुने देखिन्छ। प्रदेशसभा नयाँ अनुभव भए पनि संसद्को गरिमा र मर्यादालाई राखेर बैठकहरू सञ्चालन हुनुपर्ने संघीय संसद्का जानकारहरूको भनाइ छ। बैठकस्थलमा माइक र रेकर्डिङदेखि लाइब्रेरीसम्मका व्यवस्थापन गर्नुपर्छ,' प्रवक्ता गौतम भन्छन्, सबै दलका संसदीय कार्यालय र सचिवालय पनि एकै स्थानमा हुनुपर्छ।' प्रदेशसभा सञ्चालनका लागि अनुभवप्राप्त कर्मचारी आवश्यक पर्ने भए पनि संघीय संसद्ले आफ्ना कर्मचारी प्रदेशसभामा पठाउन नसक्ने जवाफ सरकारलाई दिइसकेको छ। एउटा प्रदेशसभाका लागि ५० जनाजति कर्मचारी चाहिन्छ,' गौतमले भने, तर सबै प्रदेशसभामा पठाउँदा संघीय संसद रित्तो हुन्छ।' संघीय संसद्मा हाल तीन सय कर्मचारी रहे पनि अझै एक सय अपुग रहेको प्रशासन महाशाखाका सहसचिव सुरज दुराले बताए। केही समयका लागि काजमा कर्मचारी पठाउन सकिन्छ,' उनले भने, अवकाश भएका संसद्का कर्मचारीबाट पनि सरकारले सेवा लिनसक्ने अवस्था छ।' सामान्य प्रशासन मन्त्रालयका प्रवक्ता शिवराम न्यौपानेले प्रदेशमा पठाउने कर्मचारी तयारी अवस्थामा राखिएको र प्रदेश कार्य सञ्चालन केन्द्र तोकिनासाथ आवश्यक्ताअनुसार पठाउने बताए।"
कांग्रेसमधेसीबीच तालमेलको तयारी,"काठमाडौं : कांग्रेसले राष्ट्रियसभा चुनावमा मधेसी दलसँग तालमेल गरेर उम्मेदवारी दिने तयारी गरेको छ । प्रधानमन्त्री तथा कांग्रेस सभापति शेरबहादुर देउवाले गत सोमबार राजपा अध्यक्ष महन्थ ठाकुर र संघीय समाजवादी फोरम अध्यक्ष उपेन्द्र यादवसँग यस विषयमा कुराकानीसमेत गरिसकेका छन् । मधेसी गठबन्धनसम्बद्ध स्रोतका अनुसार देउवाले ठाकुर र यादवसँग राष्ट्रियसभामा सँगै जानसक्ने सम्भावनाका बारेमा छलफल गरेका थिए । ठाकुर र यादवले भने अहिल्यै निर्णय गर्नु हतारो हुने भन्दै समय आएपछि यस विषयमा छलफल गर्ने आश्वासन दिएका थिए । अहिले नै हामी ठोस निष्कर्षमा पुगिसकेका छैनौं, यादवले अन्नपूर्णसँग भने, समय आएपछि सबै कुरामा विचार हुन सक्छ । प्रतिनिधिसभा र प्रदेशसभा निर्वाचनताका लोकतान्त्रिक गठबन्धन बनाएका कांग्रेस र मधेसी पार्टीले परिपक्व तालमेल गर्न सकेनन् । तर, कांग्रेसले ठाकुर र यादव उम्मेदवार भएको क्षेत्रबाट आफ्नो उम्मेदवारी फिर्ता लिएको थियो । कांग्रेस नेता बालकृष्ण खाँणले पनि राष्ट्रियसभामा मधेसी दलसँग मिलेर जाने तयारी भइरहेको बताए । यसबारेमा अहिले नै ठ्याक्कै यही हो भन्न नसकिए पनि पुनर्विचारचाहिँ पक्कै हुन्छ, खाँणले अन्नपूर्णसँग भने । यस्तै सम्भावना मधेसी गठबन्धनका नेताहरुले पनि औंल्याएका छन् । गठबन्धनका एक शीर्ष नेताका अनुसार प्रदेश २ मा समेत सरकार बनाउँदा कांग्रेसलाई समेट्ने कि भन्ने मोडेलमा गठबन्धनभित्र छलफल प्रारम्भ भएको छ । ती शीर्ष नेताका अनुसार मधेसी गठबन्धनले प्रदेश २ मा बहुमत ल्याए पनि कांग्रेसलाई समेटेको खण्डमा प्रदेशसभामा प्रतिपक्षी कमजोर हुनसक्ने आंकलनसहित कुराकानी अगाडि बढेको छ । आगामी माघ ७ देखि राष्ट्रियसभा निर्वाचन कार्यक्रम सुरु हुँदै छ । दलहरूले १० गते उम्मेदवारको मनोनयन गराउनुपर्ने छ । तर कांग्रेस नेताहरू प्रदेश प्रमुख र अस्थायी मुकाम तोक्ने काम सकिएपछि मात्रै यस विषयमा छलफल गर्ने सुरमा छन् । राष्ट्रियसभा निर्वाचनको रणनीति कांग्रेस कार्यसम्पादन समिति बैठकले तय गर्ने नेता खाँणले बताए । भर्खरै आयोगले कार्यतालिका सार्वजनिक गरेको छ, उनले भने, अब यसबारेमा पार्टीभित्र छलफल गर्न सम्भवतः सभापतिज्यूले कार्यसम्पादन समिति बैठक बोलाउनुहुन्छ ।"

शीर्षक,विवरण
कर्मचारी पठाऊ,"मुलुक संघीय लोकतान्त्रिक गणतन्त्रको संस्थागत विकासमा अघि बढिरहेको छ । जस्ताखाले चुनौती आइपरे पनि त्यसलाई सहज किसिमले प्रतिरोध गर्दै लोकतान्त्रिक गणतन्त्र कार्यान्वयनमा सबै पक्ष जुट्न आवश्यक छ । स्थानीय तहको निर्वाचन संघीयता कार्यान्वयनको महर्वपूर्ण प्रस्थान बिन्दु हो । राजनीतिक नेतृत्वको भूमिका कमजोर देखिँदै आए पनि मुलुकमा २० वर्षदेखि हुन नसकेको स्थानीय तह निर्वाचन गराएर संघीयता कार्यान्वयनको बाटोमा अग्रसर भएको सन्देश दिएकै हुन् । तर निर्वाचन भएपछि स्थानीय तहका कामकारबाही प्रभावकारी बनाउने कार्यमा भने उनीहरू चुकेका छन्। स्थानीय तहमा कर्मचारीको चरम अभाव हुँदा जनतासँग प्रत्यक्ष सरोकार राख्ने दैनिक महर्वपूर्ण काम समयमै सम्पन्न हुन सकेका छैनन् । संघीय मामिला तथा स्थानीय विकास मन्त्रालयले तत्कालको लागि सात सय ४४ स्थानीय तहमा १६ हजार १६ कर्मचारी खाँचो भएको भन्दै तत्काल उपलब्ध गराउन सामान्य प्रशासन मन्त्रालयलाई पत्राचार गरेको हप्तौं बितिसक्दासमेत यो विषयको सुनुवाइ हुन सकेको छैन, जुन दुःखद हो । सरकार र प्रशासनिक नेतृत्व दूरदर्शी हुन्थे भने स्थानीय तहमा पदाधिकारी आउनुअगावै कर्मचारीको उचित व्यवस्थापन भइसक्नु पर्ने थियो । तर त्यस्तो हुन त परै जाओस्, स्थानीय तहमा जनप्रतिनिधिहरू आएको महिनौं बितिसक्दा समेत केन्द्रीय सरकारले तत्कालको लागि आवश्यक कर्मचारी पनि व्यवस्थापन गर्न सकेको छैन । सरकारको यस्तो प्रवृत्तिले संघीय लोकतान्त्रिक गणतन्त्रलाई नै कमजोर बनाउने चिन्ता बढेको छ । संघीय लोकतान्त्रिक गणतन्त्रले आत्मसात गरेका मूल्य र मान्यताको रूपमा रहेको विकास र समृद्धि जनताको घरदैलोसम्म पुर्याउने महर्वपूर्ण अंग भनेकै स्थानीय तह हुन्। त्यसैले स्थानीय तहलाई कर्मचारीलगायत सबै किसिमका साधनस्रोतले सम्पन्न गराउन अब ढिलाइ गर्नु हुँदैन । कर्मचारीतन्त्रमा यथास्थितिवादी चरित्र धारण गर्ने प्रवृत्ति यथावत छ । परिवर्तन आत्मसात गर्न सक्दैन भन्ने गम्भीर आरोप पनि कर्मचारीतन्त्रले खेप्दै आएको छ । अब यो आरोपको सफाइ दिन पनि कर्मचारीतन्त्र पुरानो मनस्थितिबाट मुक्त भएर संघीयताको मूल्य र मान्यता आत्मसात गर्दै यसलाई सफल पार्न दत्तचित्त भएर लाग्नुपर्छ । मुलुक संघीयता कार्यान्वयनको प्राविधिक संक्रमणमा छ यतिबेला । प्राविधिक संक्रमणको व्यवस्थापन गर्ने मुख्य जिम्मेवारी नै कर्मचारीतन्त्र (ब्युरोक्रेसी) को हो । उच्चस्तरका प्रशासकहरूबाटै अब स्थानीय तहमा कर्मचारी पठाउन आवश्यक पहल थालिनुपर्छ । कर्मचारीले पनि कुनै किसिमको स्वार्थ नहेरी जनताको सेवकको भावना लिएर स्थानीय तहमा जान आनाकानी गर्नु हुन्न । जनताको सेवामा वास्तविक रूपमा जुट्ने काम अब कर्मचारीको हो । कर्मचारी समायोजनको लागि बनेको समायोजन विधेयक छिटोभन्दा छिटो संसद्बाट पारित गराउन राजनीतिक नेतृत्व गम्भीर हुनैपर्छ । समायोजन ऐन आएपछि कर्मचारी व्यवस्थापनको दीर्घकालीन समाधान हुने भएकाले पनि त्यसलाई जतिसक्दो चाँडो कार्यान्वयनमा ल्याउन जरुरी छ । अहिलेलाई भने अस्थायी रूपमै भए पनि कर्मचारीलाई स्थानीय तहमा पठाएर कामकाजी बनाउन सक्नुपर्छ । कर्मचारीलाई पनि उचित वातावरण र प्रोत्साहन दिन कन्जुस्याइँ गर्नु हुन्न भने स्थानीय तहमा जान नचाहनेलाई कारबाहीको दायरामा ल्याउनुपर्छ । राजनीतिक नेतृत्वले पनि स्थानीय तहमा कर्मचारी व्यवस्थापन गर्ने कार्यमा प्रशासनिक नेतृत्वलाई झक्झकाउँदै दबाब दिन सक्नुपर्छ । लोकतन्त्र र संघीयता कार्यान्वयनको महर्वपूर्ण आधारका रूपमा रहेको स्थानीय तहलाई शक्तिशाली र प्रभावकारी बनाउने कार्यमा राजनीतिक र प्रशासनिक नेतृत्व गम्भीर र संवेदनशील हुन जरुरी छ । अन्यथा संघीय लोकतान्त्रिक गणतन्त्रप्रति आम जनताको विश्वास र आस्था टुट्न सक्छ, त्यस्तो स्थिति मुलुकको लागि सन्तोषजनक नहुन सक्छ ।"
भारतीय बाँधले हुने बाढी र डुबानबारे मोदीसंग कुरा गरेको छु: प्रधानमन्त्री,"काठमाडौँ: प्रधानमन्त्री शेरबहादुर देउवाले नेपाल र भारतको सम्बन्धलाई थप फराकिलो र सुदृढ बनाउन आफ्नो भारत भ्रमण सफल भएको बताएका छन्। व्यवस्थापिकासंसद्को आजको बैठकमा आफ्नो राजकीय भारत भ्रमणका बारेमा जानकारी गराउँदै उनले सीमा क्षेत्रमा हुने बाढी तथा डुबानको समस्या समाधानका लागि आफूले आफ्ना समकक्षीसँग प्रष्टरुपमा विषयवस्तु राखेको र समाधान हुने विश्वाससमेत पैदा भएको बताए। पञ्चेश्वर बहुउद्देश्यीय आयोजनाको विस्तृत परियोजना प्रतिवेदन (डिपिआर) आगामी एक महिनाभित्र सम्पन्न गर्ने गरी भारतीय समकक्षीसँग कुराकानी भएको उल्लेख गर्दै उनले ऊर्जा व्यापार सम्झौताको मर्म र भावनाअनुसार नै मुलुकमा ऊर्जा उत्पादनलाई बढवा दिने र प्रसारणलाइन निर्माण गर्ने सन्दर्भमा सहमति भएको जानकारी गराए। प्रधानमन्त्री देउवाले आर्थिक विकास र नेपालमा लगानीका लागि आफूले भारतीय पक्षसँग कुरा गरेको, पर्यटन क्षेत्रको विकास तथा विस्तार, निजगढ विमानस्थल निर्माण तथा नयाँ १३२ केभी क्षमताको प्रसारण लाइन निर्माणमा समेत सहमति भएको बताए। कुशाहा कटैया, रक्सौल परवानीपुर प्रसारण लाइनको उद्घाटन गरिएको र आगामी हिउँदमा नेपालको ऊर्जा मागलाई सम्बोधन गर्न मार्ग प्रशस्त गरिएको जानकारी दिँदै उनले भने आठवटा विभिन्न विषयमा समझदारी भएको छ। प्रधानमन्त्री देउवाले थप नयाँ स्थानमा प्रसारण लाइन निर्माणलाई समेत अगाडि बढाइने सहमति भएको बताउँदै नेपालको सामाजिक आर्थिक विकासका लागि ऊर्जा र पर्यटन क्षेत्रको विकास, ठूला आयोजना अगाडि बढाउने र त्यसको कार्यान्वयनमा जोड दिनेतर्फ नेपाल र भारत सहमत भएको जानकारी दिए। यस्तै माथिल्लो कर्णाली, अरुण तेस्रोजस्ता जलविद्युत् आयोजना अगाडि बढाउने सन्दर्भमा समेत महत्वपूर्ण छलफल भएको बताउँदै उनले ठूला र महत्वपूर्ण आयोजना क्रमशः अगाडि बढ्ने विश्वास व्यक्त गरे। प्रधानमन्त्री देउवाले मेची पुल निर्माण, सुदूरपश्चिम र पश्चिमाञ्चल क्षेत्रका विभिन्न विकास आयोजना तथा अन्य ठूला आयोजना, व्यापार विविधिकरणलगायतका विषयमा समेत सहमति भएको पनि बताए। संविधान निर्माण र कार्यान्वयन गर्ने विषय नेपालको आन्तरिक विषय रहेको र यसमा अरुको चासो रहनुपर्ने विषय नभएको भन्दै उनले आफूसँग जोडिएर गरिएको प्रचार र टिप्पणीप्रति आफ्नो ध्यानाकर्षण भएको स्पष्ट पारे। प्रधानमन्त्री देउवाले मुलुकको आन्तरिक विषयमा आफूले केही पनि उल्लेख नगरेको भन्दै गलत टिप्पणी नगर्नसमेत सम्बन्धित पक्षलाई आग्रह गरे। उनले भने नेपालको आन्तरिक विषय र संविधानका बारेमा कुनै पनि सम्झौता हुन सक्दैन, अनावश्यक टिप्पणीको अर्थ रहँदैन। भारतीय प्रधानमन्त्री नरेन्द्र मोदीको निमन्त्रणामा यही भदौ ७ देखि ११ गतेसम्म प्रधानमन्त्री देउवाले भारतको राजकीय भ्रमण गरेका थिए। रासस"
बाढीपीडितलाई तरुण दल अमेरिकाको सात लाख नगद सहयोग,"काठमाडौं: देशका विभिन्न क्षेत्रमा गएको बाढी र डुवानमा परी पीडितहरुलाइ नेपाल तरुण दल अमेरिका शाखाले आर्थिक सहयोग गरेको छ। नेपाल तरुण दलले सुरु गरेको 'एक तरुण एक राहत अभियान' कार्यक्रम अन्तर्गत तरुण दल अमेरिकाले सहयोग गरेको तरुण दलका केन्द्रीय अध्यक्ष जितजंग बस्नेतले विज्ञप्तिमार्फत जनाएका छन्। विज्ञप्तिका अनुसार तरुण दल अमेरिकाले सात लाख सात हजार सात सय सतहत्तर रुपैँया (७,०७,७७७) सहयोगको जनाइएको छ। अध्यक्ष बस्नेतले चाँडै बाढीप्रभावित क्षेत्रमा पुगेर राहत वितरण गरिने बताए। तरुण दलले सुरु गरेको राहत संकलन अभियानमा अहिलेसम्म व्यक्तिगत र संस्थागत रुपमा नगदसहित अन्य आवश्यक सामग्री सहयोग गर्नेहरुको संख्या बढ्दै गएको बस्नेतले बताए।"
नेपालमा लगानीबारे भौतिक योजना मन्त्री र जापानी राजदूतबीच छलफल,"काठमाण्डौ: भौतिक पुर्वाधार तथा यातायात मन्त्री वीर बहादुर बलायर र नेपालका लागि जापानका राजदूत मासासी ओगावाबीच सिंहदरबारमा भेटवार्ता भएको छ। सोमबार सिंहदरवारमा भएको भेटमा द्विपक्षीय हीतका बिषयमा छलफल भएको हो। मन्त्री बलायरले जापान सरकारले नेपालको भौतिक पूर्वाधार क्षेत्रमा ठूलो सहयोग रहेकोमा आगामी दिनमा पनि यो सहयोग निरन्तर हुनेमा आफू बिश्वस्त रहेको बताएका थिए। राजदूत ओगावाले नेपाल जापानको असल छिमेकी भएकाले नेपालको बिकासमा जापानको सदैव सहयोग रहने जवाफ दिए। जापान सरकार र जाइकाले नेपालमा विशेष गरी सडक पुल निर्माणमा ठूलो सहयोग गरेको उल्लेख गर्दै आगामी दिनमा सहयोग बढाउँदै लैजाने बताए। उनले सिन्धुली बर्दिबाश (वीपी राजमार्ग) सडकखण्ड मर्मत र सम्भारमा जाइकाले चासो राखेको र यो काम छिट्टै अगाडि बढाउने बताए। राजदूत मासासी ओगावाले नागढुङ्गा टनेल निर्माण, माइतिघर त्रिपुरेश्वर फ्लाइ ओभर, सुर्यबिनायकधुलिखेल सडकखण्डको साङ्गा भन्ज्याङ्गमा टनेल सहितको निर्माण कार्य पनि चाँडै सुरु हुने बताए।"
'प्रविधिको उच्चतम् प्रयोगले उद्यमशीलता बढाउँछ',"काठमाडौं: नेकपा एमालेका सचिव प्रदीप ज्ञवालीले अहिलेको युग सूचना र प्रविधिको युग भएको भन्दै त्यसको पहुँच सबैतिर पुर्याउन आवश्यक भएको बताएका छन्। अनेरास्ववियू विज्ञान, प्रविधि अनुसन्धन विभागले राजधानीमा सोमबार राजधानीमा आयोजना गरिएको सम्वृद्धिका लागि विज्ञान, प्रविधि, उद्यमशिलता र रोजगार' विषयक अन्र्तरक्रिया कार्यक्रममा बोल्दै ज्ञवालीले विज्ञान, प्रविधिको विकासले मात्र समाजवादको दिशा तय गर्न सक्ने बताए। विज्ञान प्रविधिको अधिकतम प्रयोग गरेर उद्यमशीलता र रोजगारको वृद्धि गर्न सकिन्छ,' उनले भने। अहिलेको आवश्यकता समृद्धि भएको भन्दै प्रविधिको उच्चतम प्रयोगबाट नै देशलाई संमृद्वतर्फ लैजान सक्ने बताए। हाम्रो साझा लक्ष्य नै समृद्धिको यात्रा हो,' उनले भने, अब प्रविधिको उच्चतम प्रयोग विना देश अघि बढ्न सक्दैन।' कार्यक्रममा प्राध्यापक डाक्टर रामेश्वर अधिकारी र रोमकान्त पाण्डेले कार्यकपत्र प्रस्तुत गर्दै प्रशस्तमात्रामा उद्यमशीलता र रोजगारी सिर्जना गर्न सकिने आधार प्रस्तुत गरेका थिए। सो कार्यपत्रमाथि इसेवा प्रालीका कार्यकारी अधिकृत अस्गर अली, डाक्टर सुमित्रा अमात्य, इन्जिनियर अनुप बास्कोटा, राष्ट्रिय योजना आयोगका सदस्य प्राध्यापक डाक्टर हिरेन्द्रमान प्रधान, राष्ट्रिय योजना आयोगका पूर्व सदस्य डाक्टर चन्द्रमणि अधिकारी, हिसानका अध्यक्ष रमेश सिलवाललगायतले टिप्पणी गर्दै रोजगारी सिर्जना गर्न राज्यले नै मास्टर प्यान बनाउन आवश्यक भएको बताएका थिए। अनेस्ववियुका अध्यक्ष नविना लामाले ज्ञान र प्रविधिबाट मात्रै आजको उत्पादन सम्वन्धलाई गुणात्मक हिसावले वृद्धि गर्न सकिने बताइन्।"
सिंहदरबारसँग अधिकार माग्दै सय दिन बिते: नगरप्रमुख,"भक्तपुर: तत्कालीन प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले स्थानीय तहको निर्वाचन हुँदै गर्दा अब गाउँगाउँमै सिंहदरबार पुग्ने बताए। संविधानले पनि स्थानीय तहलाई धेरै अधिकारको अख्तियारी दिएको छ। तर कुरा बुझ्दै आउँदा जनप्रतिनिधिहरुले आफूहरु झुक्किएको र जनताले आफूहरु ठगिएको महसुस गर्न थालेका छन्। त्यसमाथि केही जनप्रतिनिधिहरुले जनताका कामभन्दा आफ्ना सेवासुविधा उपभोगमा तल्लीन हुन थालेपछि बरु हिजोको कर्मचारीनतन्त्र नै 'ठीक' भन्ने तहसम्म पुग्न थालेका छन्। चुनाव अघिसम्म आफूलाई शीर झुकाएर नमस्कार गर्ने जनप्रतिनिधिहरु अहिले निर्वाचित भएपछि आफ्नो नमस्कारसमेत नफर्काउने हुँदा धेरै जनता पाँच वर्ष कहिले सिद्धिएला भन्दै दिन गन्न थालेका छन्। तर भक्तपुर नगरपालिकाका प्रमुख सुनिल प्रजापतिले सिंहदरबारसँग अधिकार माग्दामाग्दै आफूहरुको सय दिन बितेको बताएका छन्। भक्तपुर नपामा आफूहरु प्रवेश गरेको सय दिन पूरा भएको अवसर पारेर सोमबार जनप्रतिनिधिहरुले एक कार्यक्रमसमेत गरेका छन्। स्थानीय तह सञ्चालनसम्बन्धी ऐनकानुनहरु नबन्दा नगरपालिकामा काम गर्नै समस्या भइरहेको छ', प्रमुख प्रजापतिले अन्नपूर्णसँग भने, ऐनकानुन र अधिकार माग्दामाग्दै हामी नै थाक्ने अवस्था आइसक्यो।' भक्तपुर नगरपालिकालाई देशभरकै नमुना नगरपालिका मानिन्छ। गएको वैशाख ३१ गते भएको स्थानीय तह निर्वाचनमा भक्तपुर नपामा नेपाल मजदुर किसान पार्टीले सम्पूर्ण सीट जितेर 'क्लिन स्वीप' गरेको थियो। जसले गर्दा भक्तपुर नगर कार्यपालिकामा समेत नेमकिपाको एकछत्र रहन पुगेको थियो। यतिमात्रै होइन देशभरमा उच्च मावि तथा कलेज चलाउने भक्तपुर नगरपालिका एकमात्रै हो । यसकै आधारमा ख्वप विश्वविद्यालय सञ्चालन गर्ने प्रक्रियामा नपा अघि बढिरहेको छ। ख्वप विश्वविद्यालयसम्बन्धी विधेयक संसदमा विचाराधीन अवस्थामा छ। उनका अनुसार स्थानीय तहलाई अधिकारसम्पन्न भएको बताए पनि केन्द्र सरकारको हस्तक्षेप रोकिएको छैन झन् बढेको छ। कर्मचारी समायोजनको नाउँमा स्थानीय तहमा थप कर्मचारी पठाउनु स्थानीय तहको यत्ततामाथिको हस्तक्षेप भएको उनको भनाइ थियो। स्थानीय तह आफै सिंहदरबार भयो भन्ने अनि माथिल्लो सिंहदरबारले समायोजनको नाउँमा कर्मचारीहरु पठाउनु हाम्रो स्वायत्ततामाथिको हस्तक्षेप हो', प्रमुख प्रजापतिले भने, 'स्थानीय तह नै सबै भन्ने तर सडक, खानेपानी, ढल, स्वास्थ्य, शिक्षालगायत हाम्रो हातमा आएको छैन। हामीलाई जानकारी नदिइकन स्थानीय तहभित्र केन्द्रबाटै योजना पारिदिने प्रवृत्ति रोकिएको छैन। त्यसैले गएको सय दिन त सिंहदरबारसँग अधिकार माग्दै बिते।' उनले स्मार्ट सिटीको नाउँमा नगरपालिकाभित्रका जग्गाको कित्ता काट, अंशबन्डा रोक्नु स्थानीय तहको अधिकार खोसिनु भएको प्रतिक्रिया दिए। स्थानीय विकास मन्त्रालय एवं सरकारले आदेशको भरमा स्थानीय तह चलाउन खोजेको भन्दै प्रमुख प्रजापतिले आपत्तिसमेत जनाए। जनताका काम पनि भए सिंहदरबारसँग लड्दालड्दै जनताका काम पनि गर्न भ्याएको उनी बताउँछन्। उनका अनुसार सरसफाइ र सम्पदा संरक्षणको क्षेत्रमा भक्तपुर नपाले गएको सय दिनभित्र उल्लेखनीय काम गरेको छ। उनका अनुसार नगरभित्रका विद्यालयहरुले आफू वरपर रहेका मठमन्दिर, ढुंगेधारा तथा पाटीपौवाको नियमित सरसफाइ गर्ने प्रतिबद्धता जनाएका छन्। भूकम्पमा भत्किएका दर्जनभन्दा बढी मठमन्दिरको पुनर्निर्माण सकिएको र आधा दर्जन सम्पदाको पुनर्निर्माण भइरहेको उनी बताउँछन्। त्यस्तै जनताका विकास निर्माणको माग पूरा गर्न प्रत्येक वडालाई पचासपचास लाख रुपैयाँ बजेट उपलब्ध गराउनु आफूहरुको सयदिनभित्रको आफूहरुको ठूला उपलब्धि भएको उनी दावी गर्छ। यसबाट ससाना विकास निर्माणको काम वडाबाटै भए', प्रमुख प्रजापतिले भने, नगरवासीका तत्कालका माग पनि पूरा गर्न सहज भयो।' उनले भक्तपुर नगरको मुख्य समस्या खानेपानी र ढल व्यवस्थापन तथा हनुमन्ते खोलाको सफाइ सम्बन्धमा सरोकारवाला निकायसँग धेरैपटक छलफल भएर समाधानको उपाय पहिचान भएको बताए। सय दिनभित्रै भएको नगरको पहिलो सभाले एक अर्ब पाँच करोड ५५ लाख रुपैयाँको बजेट पारित गरेको थियो।"
"सम्मेलन विद्यार्थीको, प्रतिस्पर्धा माओवादी नेताको","काठमाडौं : नेकपा माओवादी केन्द्र निकट विद्यार्थी संगठन अखिल (क्रान्तिकारी)को राष्ट्रिय सम्मेलनमा पहिलो पटक निर्वाचन विधि मार्फत नयाँ नेतृत्व चयन गर्ने तयारी भएपछि विद्यार्थीको भन्दा नेताहरुको अस्वस्थ प्रतिस्पर्धा देखिन थालेको छ । अध्यक्षमा तीन जना प्रतिस्पर्धी देखिएका छन् । अनिल शर्मा, रन्जित तामाङ र मदन अर्याल । तिनै जनालाई पार्टीका माथिल्लो तहका शीर्ष नेताहरुले नै ढाढस देखाएका कारण सहमतीय प्रयास विफल भएर चुनावी प्रतिस्पर्धा हुन लागेको हो । प्रतिस्पर्धी मध्ये शर्मा गृहमन्त्री जर्नादन शर्माका सहोदर भाई हुन भने तामाङलाई पूर्व अर्थमन्त्री वर्षमान पुन तथा अर्याललाई नारायणकाजी श्रेष्ठ पक्षका नेताहरुको साथ रहेको देखिन्छ । पार्टी केन्द्रले नेताहरुलाई विद्यार्थीको नेतृत्व चयनमा हस्तक्षेप नगर्न र कसैका पक्षमा लविङ नगर्न निर्देशन दिएपनि शीर्ष नेताहरु नै आफनो पक्षका विद्यार्थीलाई जिताउन चुनावी समिकरणमा तालमेल मिलाउने देखि उम्मेदवार छनौटसम्मै हावी हुन पुगेका छन् । सम्मेलन उदघाटनका क्रममा अध्यक्ष पुष्पकमल दाहालले पार्टी नेताहरुलाई प्रतिस्पर्धी विद्यार्थीलाई स्वतन्त्र छोडिदिन भन्दै लविङ गरे कारवाही गर्ने सम्मको चेतावनी दिएका थिए । तर दाहालको त्यस्तो निर्देशन उम्मेदवार मनोनयनको क्रमसम्म आईपुग्दा नेताहरुले नै उल्लंघन गरेका छन् । नेताहरु वर्षमान पुन, जर्नादन शर्मा, शक्ति वस्नेत लगायतका नेताहरु प्रत्यक्षअप्रत्यक्ष रुपमा आफना समुहका विद्यार्थीलाई जिताउन सक्रियता पूर्वक खटेका छन् । निर्वाचनमा गृहमन्त्री जर्नादन शर्मा समुह र उनी विरुद्धको समुहका रुपमा सम्मेलनस्थलमा प्रत्यक्ष देखिन पुगेको छ । नेताहरु आफै प्रत्यक्षअप्रत्यक्ष नेतृत्व चयनमा हावी भएपछि विद्यार्थीहरु भने सम्मेलन नाममा विद्यार्थीको भए पनि प्रतिस्पर्धा भने पार्टीका नेताहरुको वीचमा भएको वताउन थालेका छन् । माओवादीभित्र पहिल्यैदेखि देखिदै आएको रोल्पा र रुकुमको अस्वस्थ्य प्रतिस्पर्धा अहिले विद्यार्थी सम्मेलनमा दोहोरिएको टिप्पणीसम्म पनि विद्यार्थी माझमा हुन थालेको छ । क्रान्तिकारीको चुनाव अहिले गृहमन्त्री जर्नादन शर्मा प्रभाकर र पूर्व अर्थमन्त्री समेत रहेका नेता वर्षमान पुन अनन्तकै वीचमा भएको विधार्थीहरु वताउन थालेका छन् । सोमबार विहानैवाट निर्वाचनमा धकेलिनुमा पार्टी नेताहरुकै अस्वस्थ प्रतिस्पर्धा मुल कारण रहेको वताइन्छ । माओवादी अध्यक्ष पुष्पकमल दाहाल सहित शीर्ष नेताहरुको आइतबार साझ वसेको वैठकले विद्यार्थी नेताहरुलाई चुनावमा भन्दा सहमतिमा नेतृत्व चयन गर्न आग्रह गर्ने निर्णयमा पुगेका थिए । सोही अनुसार दाहालले आफनै निवास लाजिम्पाटमा अध्यक्षका दावी गरिरहेका रामचन्द्र अधिकारी, विरेन्द्र वस्नेत,मदन आर्याल, रन्जित तामाङ र अनिल शर्मालाई वोलाई छलफल गरेका थिए । उक्त छलफलमा तामाङ वाहेक अन्य नेताहरुले शर्मालाई समर्थन गरेर जान सकिने वताएपछि दाहालले तामाङलाई पनि सहमतिमा आउन आग्रह गरेका थिए । तर तामाङले एक रात आफुलाई सोच्न दिन अध्यक्ष दाहालसँग समय माग गरेर हिडेका थिए । सोमबार विहान तामाङ आफु निर्वाचनमा जाने सूचना लिएर दाहाल कहाँ पुगे । त्यसपछि क्रान्तिकारी विद्यार्थीहरु चुनावी प्रतिस्पर्धामा उत्रिएका हुन् । स्रोतका अनुसार, तामाङ सहित निर्वतमान अध्यक्ष नरेन्द्र न्यौपाने, पूर्व अध्यक्ष रमेश मल्ल लगायतका नेताहरुलाई आइतबार साझ नै नेता वर्षमान पुनले बोलाई निर्वाचनमा जान प्रेसर वढाएपछि विद्यार्थीहरु चुनावमा जान लागेका हुन् । उता गृहमन्त्री शर्मा पनि आफना भाई अनिललाई निर्वाचन जिताउन समिकरण मिलाउन आफै लागेका छन् । उनले विद्यार्थीमा रहेका रामवहादुर थापा वादलको समुहलाई मिलाउन निकै कसरत गरेको देखिन्छ । क्रान्तिकारीको सम्मेलनवाट ३३ पदाधिकारी सहित २४३ सदस्यीय नया केन्द्रीय समिति चयन हुनेछ । निर्वाचन मंगलवार गर्ने तयारी निर्वाचन समितिले गरेको छ । अध्यक्षका प्रत्यासी मध्ये तामाङले संगठनलाई गतिशिल वनाउन र नेतृत्व प्रतिनिधिवाटै चुन्ने ब्यवस्था गराउनका लागि आफुले निर्वाचनमा जाने निर्णय लिएको वताए । शर्माले संगठनमा आफु अन्य प्रतिस्पर्धी भन्दा बरिष्ठ भएको र विधि अनुसार संगठन चलाउन आफुले उम्मेदवारी दिएको वताए । अर्का प्रत्याशी अर्यालले भने संगठनभित्र उमेर हद लागु गराउन आफुले उम्मेदवारी दिएको वताए । उपाध्यक्षमा दीपक देवकोटा र दिपेश पुन लगायतले उम्मेदवारी दर्ता गराएका छन् ।"
पातरासी गाउँपालिकामा अनिश्तकालीन तालावन्दी,"जुम्लाः पातरासी गाउँपालिका प्रमुख र उपप्रमुखले मनपरी रुपमा बजेट विनियोजन गरेको भन्दै स्थानीयले कार्यालयमा तालाबन्दी गरेका छन् । असमान तरिकाले मनलाग्दी बजेट विनियोजन गरेको भन्दै बजेट पुनरावलोकनको माग गर्दै स्थानीयले आइतबार साँझ गाउँपालिकाको कार्र्यालयमा अनिश्तिकालीन तालाबन्दी गरेका हुन् । एकसाताअघिदेखि विरोधमा उत्रिएका स्थानीयले आफूहरुको माग सम्बोधनका लागि गाउँपालिका अध्यक्ष लक्षिमन बोहोरा गम्भीर नदेखिएकोले विरोध गरी तालाबन्दीमा उत्रिनुपरेको स्थानीय अम्मर विष्टले बताए । जनताको कामका लागि चुनिएका जनप्रतिनिधिहरुको नियत राम्रो देखिएन, गाउँविकास भन्दा पनि ठेकेदार मोट्याउने काममा बजेट छुट्याइएको छ,' उनले भने, यो बजेटलाई पुनरावलोकन गरी समान रुपमा वितरण नभएसम्म ताला खुल्ने छैन । यदि प्रशासनले बल प्रयोग गरेमा गाउँको लागि हामी ज्यानसम्म पनि दिन तयर छौं ।' गाउँपालिका अध्यक्षले बजेट पुनरावलोकनमा ध्यान नदिएपछि आइतबार स्थानीयले दिनभर गाउँपालिकाभरी विरोध जुलुश निकालेर साँझ कार्यालयमा तालाबन्दी गरेका हुन् । साथै यस विषयमा माग राख्न एक सातादेखि गाउँपालिकामा आफूहरु धाएपनि अध्यक्ष र उपाध्यक्ष दुवैजना कार्यालयमा उपस्थित नभएको उनीहरुको गुनासो छ । अधिकांश समय सदरमुकमै बस्छन्,' अर्का स्थानीय रामराज भण्डारीले भने, जनताको काम गर्न चुनिएका नेताहरु गाउँमा नबसेपछि स्थानीय तहमा सिंहदरबारको नारा नारामै सिमित रहेको छ ।' अध्यक्ष र उपाध्यक्षहरु गाउँपालिकामा नबस्ने भएका कारण सेवाग्राहीलाई समस्या भएको उनको गुनासो छ । यस्तै गाउँपालिकाको भवन निर्माणका लागि दुई करोड रकम विनियोजन गरे पुग्ने भएपनि पाँच करोड विनियोजन गरी जनताको योजनाहरुलाई अलपत्र पारिएको काउँकार्यसमितिका एकजना सदस्यले भने । गाउँपालिकाको भवन निमार्णका लागि दुई करोड भए पुग्छ,' ती सदस्यले भने, तर हामीहरुको आग्रहलाई बेवास्ता गर्दै अध्यक्ष र उपाध्यक्षले दुर्गम ठाउँमा जनताको विकासका लागि आएको रकमबाट भवन निर्माणक लागि पाँच करोड छुट्याएका छन् ।' उनले गाउँकार्यसमितिका सदस्यहरुले राखेका सवालहरुलाई ध्यान नदिने भएकाले स्थानीय तहमा निर्वाचित प्रतिनिधिहरु नै अनियमिताको सुरुवातीतर्फ उन्मुख भएको आरोप लगाए । नाराबाजी गर्दै स्थानीयले विनियोजन गरिएको बजेट खारेज गरी सबै वडाहरुलाई आवश्यकताका आधारमा बजेट पुनरावलोकन गर्न माग गरेका थिए । उनीहरुले पाँचसय मेगावाटको चुकेनी लघुजलविद्युत स्थानीयको घर उज्यालो बनाउन आवश्यक भएपनि त्यसतर्फ ध्यान नदिएको गुनासो गरेका छन् । एककरोड ३२ लाख रुपैयाँ विद्युत निर्माणका लागि आवश्यक भएपनि ५० लाख मात्रै छुट्याइएको उनीहरुको आरोप छ । असन्तुष्ट जनताहरुले बजेट पुनः विनियोजन गरी सबैको प्रतिनिधित्व नगराएसम्म आन्दोलन जारी राख्ने चेतावनी दिएका छन् । अधिकांश विनियोजन गरिएका योजनाहरु ठेक्का मार्फत हुने र त्यहाँ अनियमितता हुने भएको भन्दै जनताको आवश्यकता पुरा गर्न माग गरेका छन् । स्थानीयले गाउँ कार्यसमितिको बैठक पुनः बसालेर पुरानो बजेट खारेज गरी सबै वडालाई पुग्ने गरी बजेट छुट्याउनुपने पातारासीबासीको माग छ ।"
माओवादी केन्द्रीय कार्यालय भंग,"काठमाडौं : माओवादी केन्द्रले पार्टीको सर्वोच्च निकाय केन्द्रीय कार्यालय भंग गरेको छ ।हेडक्वार्टरका नाममा माओवादीले पार्टीको माथिल्लो संरचना १५ महिनादेखि प्रयोगमा ल्याएको थियो। ०७३ जेठ ६ गते १० वटा माओवादी घटकबीच एकतापछि केन्द्रीय कार्यालय गठन गरिएको थियो । केन्द्रीय समिति चार हजारभन्दा माथिको बनेपछि माओवादीले कार्यालयलाई बढी कामकाजी बनाएको थियो । केही महत्वपूर्ण निर्णय लिनुपर्दा र तत्कालका कामका लागि माओवादीले कार्यालयबाटै निर्णय गराएर काम गर्दै आएको थियो । माओवादीले केन्द्रीय कार्यालय ३५ सदस्यीय बनाएको थियो । कार्यालय भंग भएसँगै केन्द्रीय सचिवालयलाई पार्टीको सर्वोच्च संगठनात्मक संरचना बनाउने निर्णय भएको प्रवक्ता पम्फा भुसालले जानकारी दिइन् । अध्यक्ष पुष्पकमल दाहाल प्रदेश ७ को धनगढीमा आयोजित बैठक तथा प्रशिक्षण सकेर आइतबार नै काठमाडौं फर्केपछि लाजिम्पाटमा बसेको बैठकले केन्द्रीय कार्यालय भंग गर्दै केन्द्रीय सचिवालयलाई कार्यकारी संरचना बनाउने निर्णय गरेको हो । केन्द्रीय सचिवालय सदस्यमा ८२ सदस्य छन् । त्यसमा केही दिनअगाडि मात्रै एकतामा आएका देवेन्द्र पौडेल, रामचन्द्र झालगायत नेतालाई सहभागी गराई पूर्णतामा लैजाने तयारीमा माओवादी छ । पार्टी एकता प्रक्रियामा आएका नेतालाई समेट्ने उद्देश्यले नै केन्द्रीय कार्यालय भंग गरी सचिवालयलाई सर्वाेच्च निकाय बनाइएको माओवादीका अर्का नेता मणि थापाले बताए । अहिले पार्टीमा एकता र ध्रुवीकरणको प्रक्रिया तीव्र हुँदै गएको छ । एकता प्रक्रियामा आएका साथीहरूलाई पनि सेमट्न हेडक्वार्टर भंग गरी सचिवालयलाई माथिल्लो निकाय बनाउने निर्णय गरिएको हो, थापाले अन्नपूर्णसँग भने । त्यसो त माओवादीको साउन पहिलो साता बसेको सचिवालयको विस्तारित बैठकले केन्द्रीय महाधिवेशन आयोजक समितिसमेत विघटन गरी दुई अंकको केन्द्रीय समिति बनाउने निर्णय गरिसकेको थियो । यस विषयमा भने आइतबार बसेको बैठकले कुनै निर्णय गरेको छैन । त्यसैगरी, माओवादीले आगामी प्रदेश तथा केन्द्रको निर्वाचनमा लोकमणि ढकालको जनजागरण पार्टी नेपाल र प्रेमबहादुर सिंहको समाजवादी जनता पार्टीलाई आफ्नो चुनाव चिह्नमा निर्वाचन लड्न दिने निर्णय पनि गरेको छ । सिंह र ढकालले माओवादी पार्टीको गोलाकारभित्र हँसियाहथौडा चुनाव चिह्नमा निर्वाचन लड्न चाहेपछि माओवादीले स्वीकार गरेको हो । विद्यार्थीमा सहमति प्रयास माओवादी बैठकले विद्यार्थी संगठन अखिल क्रान्तिकारीको नयाँ नेतृत्व अधिकतम सहमतिका आधारमा चयन गर्ने निर्णय पनि गरेको छ । त्यसका लागि पार्टी अध्यक्ष दाहालले नै पहल लिने निर्णय भएको छ । क्रान्तिकारी अध्यक्षमा प्रत्याशीहरू रामचन्द्र अधिकारी, वीरेन्द्र बस्नेत र मदन अर्यालले अनिल शर्मालाई अध्यक्षमा स्वीकार गरेपछि शर्माकै नाममा सहमतिको खोजी गर्ने बैठकले निष्कर्ष निकालेको छ । शर्मालाई रञ्जित तामाङले अहिलेसम्म छाडिसकेका छैनन् । तामाङले नेतृत्व चयन निर्वाचनमार्फत गर्न अडान लिएपछि क्रान्तिकारीको नयाँ नेतृत्व चयन प्रक्रिया लम्बिरहेको छ । दाहालले विद्यार्थी नेतालाई बोलाई अब शर्माको नाममा सहमतिको खोजी गर्ने तयारी भएको माओवादीका एक नेताले बताए ।"
चुनाव जितेको तीन महिनापछि वडाध्यक्षले लिए शपथ,चितवन: भरतपुर महानगरपालिकाको दुईवटा वडाका विजयी वडाध्यक्षले सोमबार शपथ लिएका छन्। मुख्य निर्वाचन अधिकृत कविप्रसाद न्यौपानेले वडा नं ४ का वडाध्यक्ष हरिप्रसाद आचार्य र वडा नं ७ का वडाध्यक्ष राजेन्द्रमणि काफ्लेले उनीहरुलाई शपथ गराएका हुन्। विजयी दुई वडाध्यक्षविरुद्ध विशेष अदालत पाटनको हेटौँडा इजलासमा परेको रिट निवेदन खारेज भएपछि उनीहरुलाई काम गर्ने बाटो खुलेको हो। निर्वाचनको मतगणनाका क्रममा मतपत्र च्यातिएपछि पुनः निर्वाचनका कारण झण्डै तीन महिना ढिला गरी अन्य पदमा विजयीले शपथ लिए पनि दुई वडाध्यक्षले शपथ लिन पाएका थिएनन्। यी दुवै वडामा नेकपा (एमाले)का उम्मेदवार विजयी भए पनि झिनो मतान्तरको हारमा नेपाली कांग्रेसका प्रतिद्वन्द्वीले मत गणनामा त्रुटि भएको आरोपसहित रिट दायर गरेपछि शपथ रोकिएको थियो। वडा नं ४ मा हरिप्रसाद आचार्य सात मत र वडा नं ७ मा राजेन्द्रमणि काफ्ले १४ मत अन्तरले विजयी भएका थिए। हेटौँडा इजलासले यही भदौ ८ गते सो रिट खारेज गरेसँगै काम गर्ने बाटो खुलेको हो। रासस
भ्रमण पूर्ण सफल भयो : देउवा,"काठमाडौं : भारतको पाँचदिने औपचारिक भ्रमण सकेर आइतबार साँझ स्वदेश फर्किएका प्रधानमन्त्री शेरबहादुर देउवाले आफ्नो भ्रमण सफल भएको दाबी गरेका छन्। ४८ सदस्यीय प्रतिनिधिमण्डलको नेतृत्व गर्दै भारतबाट फर्किलगत्तै प्रधानमन्त्री देउवाले भने, भारत भ्रमण पूर्णरूपमा सफल भयो।' भारतीय प्रधानमन्त्री नरेन्द्र मोदीसँग भेटवार्तापछि नेपालभारतबीच आठ समझदारीपत्रमा हस्ताक्षर भएको र तीमध्ये चार समझदारी भूकम्पपछिको पुनर्निर्माणमा भारतले दिने सहयोगसँग सम्बन्धित छन्। एउटा सम्झौता ५० हजार घर पुनर्निर्माणसँग सम्बन्धित छ। भूकम्प प्रभावित क्षेत्रका विद्यालय र सांस्कृतिक सम्पदा पुनर्निर्माणबारे पनि समझदारी भएको छ। दिल्लीमा प्रधानमन्त्री देउवाले संविधान संशोधनको प्रयास फेरि गर्ने अभिव्यक्ति दिएपछि उनको आलोचना भइरहेको छ। सत्ता साझेदार दलले समेत आलोचना गरिरहेका बेला उनको पार्टी कांग्रेसले भने उक्त अभिव्यक्तिमा रणनीतिक' महत्वव रहेको दाबी गरेको छ। रक्सौलपरवानीपुर र कुशाहाकटैया अन्तरदेशीय प्रसारण लाइनको पनि दुवै देशका प्रधानमन्त्रीले संयुक्त उद्घाटन गरेका छन्। ती प्रसारण लाइनबाट हिउँदमा भारतबाट थप सय मेगावाट विद्युत् आयात हुनेछ। ७ भदौमा भारतको राजधानी नयाँदिल्ली उत्रिएका प्रधानमन्त्री देउवाले ८ गते बिहीबार भारतीय राष्ट्रपति, प्रधानमन्त्री, विदेशमन्त्रीसहित उच्चस्तरीय भेटघाट गरेका थिए। त्यही दिन दुवै देशका प्रधानमन्त्रीले संयुक्त पत्रकार सम्मेलनसमेत गरेका थिए। शुक्रबार हैदरावाद भ्रमणमा गएका प्रधानमन्त्री देउवा शनिबार दिनभर त्यहाँ विभिन्न कार्यक्रममा सहभागी भएका थिए। आइतबार बिहारको वोधगया पुगेका उनले बिहारका मुख्यमन्त्री नितिशकुमारसँग समेत भेटवार्ता गरेका थिए।"
देउवाको भारत भ्रमणप्रति प्रचण्डको असन्तुष्टी,"विराटनगर : पूर्वप्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल प्रचण्डले प्रधानमन्त्री शेरबहादुर देउवाको भारत भ्रमणप्रति असन्तुष्टी पोखेको छन् । संविधान संशोधनप्रति छिमेकी समझदारी आवश्यक नभएको भन्दै दाहालले प्रधानमन्त्रीको अभिव्यक्तिप्रति आपत्ति प्रकट गरेका हुन् । प्रधानमन्त्रीले कुन सन्दर्भमा के बोल्नुभो, आधिकारिक जानकारी छैन। तर, अहिले संविधान संशोधन हुँदैन, यो छिमेकीसँग समझदारी गर्ने कुरा पनि हैन, दाहालले भने,देशलाई आवश्यक परे फेरि बहस गरौला। तर, अहिले यो बहस आवश्यक नै छैन।' नेपाल र भारतबीच जारी संयुक्त वक्तव्यमा कोशी बाँधको विषय उल्लेख भएको र त्यसलाई राख्न आवश्यक नभएको प्रचण्डले बताए। आज मात्रै मैले संयुक्त वक्तव्य हेरे। तर, त्यो कुरा उल्लेख गर्न आवश्यक थिएन। काठमाडौं फर्केपछि हामी प्रधानमन्त्री लगायतसँग छलफल गर्छौं।उनले भने । पत्रकार भेटघाटमा अध्यक्ष प्रचण्डले विराटनगरमा राखिएको भारतीय क्याम्प हटाउनुपर्ने कुरामा माओवादी केन्द्र स्पष्ट रहेको बताए। अध्यक्ष प्रचण्डले अहिलेको मिसन निर्वाचन भएकाले माओवादी त्यसमा केन्द्रित भएको र सत्ता परिवर्तनबारे कुनै ध्यान नभएको बताए । पार्टीका केन्द्रीय महाधिवेशन आयोजक समिति सदस्यहरुलाई प्रशिक्षण दिन पुगेका प्रचण्डले दिउँसो विराटनगरमा कार्यकर्तालाई प्रशिक्षण दिने छन् ।"
'ठूला भ्रष्ट्राचारकाण्डमा राजनीतिक नेतृत्व पनि संलग्न छ',"बुटवलः व्यवस्थापिका संसद अन्तर्गतको सार्वजनिक लेखा समितिका सभापति डोरप्रसाद उपाध्यायले मुलुकलाई भ्रष्टाचारमुक्त बनाउन राजनीतिक नेतृत्व नै सच्चिनुपर्ने बताएका छन्। साना देखि ठुला बिकास आयोजनाहरुमा कतै न कतै र कुनै न कुनै किसिमले राजनीतिक दलका शीर्ष नेतृत्वको संलग्नता हुने गरेको भन्दै उनले मुलुकलाई भ्रष्टाचारमुक्त बनाउन राजनीतिक नेतृत्व सच्चिनु पर्नेमा जोड दिए। रिपोर्टर्स क्लव नेपाल रुपन्देहीद्वारा सोमबार बुटवलमा आयोजित साक्षात्कार कार्यक्रममा सभापति उपाध्यायले कर्मचारी संयन्त्रको पुरानो नेतृत्व विस्थापन नगरेसम्म भ्रष्ट्राचार नियन्त्रण सजिलो नभएको बताए। आर्थिक अनियमिताको बिषयमा सार्वजनिक लेखा समितिले गरेको छानबिनमा कुनै न कुनै किसिमले राजनीतिक नेतृत्वको संलग्नता देखिएको उल्लेख गर्दै उनले सुशासनको मुख्य बाधक राजनीतिक नेतृत्व भएको जीकिर गरे। नेपालमा नीतिगत रुपमै भ्रष्ट्राचार हुने गरेको उनको भनाई थियो। उनले भने, भ्रष्ट कर्मचारी र राजनीतिक नेतृत्वको मिलेमतोमा बजेट निर्माण, योजना छनौट, ठेकेदार छनौट हुँदै बिकास निर्माणमा भ्रष्ट्राचार हुन्छ।' नलसिङ गाड जलविद्युत आयोजना, एनसेलको कर विवाद, राजश्व मिनाहा, आयल निगम जग्गा खरिद प्रकरणमा पनि राजनीतिक नेतृत्वको प्रत्यक्ष संलग्नता र संरक्षण रहेको ठोकुवा गर्दै लेखा समिति सभापति उपाध्यायले भने, यस्ता ठूला आयोजनामा राजनीतिक दलका नेताको संलग्नता रहेको मैले पाए।' राष्ट्रिय गौरवको आयोजना रुपन्देहीको भैरहवास्थित गौतमबुद्ध अन्तर्राष्ट्रिय बिमानस्थल निर्माण आयोजना र बुटवल बेलहिया ६ लेन व्यापारीक मार्ग आयोजना निर्माणमा ढिलाइ हुनुमा पनि राजनीति नै जिम्मेवार रहेको दावी गरे। उनले लेखा समितिले २१ वटा राष्ट्रिय गौरवको आयोजनाहरुको स्थलगत निरीक्ष्ण गरी सातवटै प्रदेशमा सरोकारवाला निकायबीच आयोजनास्थलमै सार्वजनिक सुनुवाई गर्ने योजना बनाएको जानकारी दिए। नेपालको इतिहासमै पहिलो पटक व्यवस्थापिका संसद अन्तर्गत सार्वजनिक लेखा समितिको बैठक सिंहदरवार बाहिर रुपन्देहीमा बस्न लागेको उनले जानकारी दिए।"

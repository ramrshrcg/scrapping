शीर्षक,विवरण
शपथपछिको जिम्मेवारी,"संघीय संसद्का दुवै सदन प्रतिनिधिसभा र राष्ट्रियसभाका सांसदले आइतबार पद तथा गोपनीयताको शपथ लिएका छन्। निश्चय नै यो ऐतिहासिक दिन हो। आज यी दुवै संसद्को बैठक बस्ने कार्यक्रम छ। पहिलो संविधानसभाबाट राजतन्त्र हटेर गणतन्त्र स्थापना भई संघीयतातर्फको यात्रा प्रारम्भ भए पनि लामो समय संविधान जारी हुन नसकेर नयाँ शासन पद्धति संस्थागत हुन सकेको थिएन। अनेक जटिलता हुँदाहुँदै जननिर्वाचित संविधानसभाबाट संविधान जारी भयो। विभिन्न वाधा विरोध र आरोहअवरोह पार गर्दै स्थानीय तह, प्रदेशसभा र संघीय संसद्को निर्वाचनपछि संविधानले कल्पना गरेका राज्यका संरचना अस्तित्वमा आएका छन्। संघीयताले मूर्तरूप लिएकाले राजनीतिक संक्रमण करिबकरिब अन्त्य भएको छ। नयाँ राजनीतिक पद्धतिलाई संस्थागत गर्ने गहन जिम्मेवारी भने बाँकी छ। यो संसद् परिवर्तित राजनीतिक पद्धतिअनुरूपको पहिलो संसद् हो। राजनीतिक संक्रमणपछि संविधान कार्यान्वयनको चरणमा पहिलोपटक निर्वाचित संसद्लाई त्यस अर्थमा ऐतिहासिक मान्न सकिन्छ। यसको भूमिका र गतिविधिले अहिलेको राजनीतिक पद्धतिप्रति जनताको विश्वास जगाउने मात्र नभई आगामी दिनमा नयाँ पद्धतिलाई आकार पनि दिनेछ। यो संसद्ले एउटा अर्को संसद् को रूपमा मात्र आफूलाई हेर्नु हुँदैन। संसद्का आगामी दिन झनै चुनौतीपूर्ण हुनेछन्। संविधानले संघीय, प्रदेश र स्थानीय सरकारका अधिकार बाँडफाँट गरेको भए पनि कतिपय विषयमा विवाद उत्पन्न हुन सक्छन्। यस्ता विवादका विषयलाई सम्मानजनक र तार्किक आधारमा समाधान गर्न पनि संसद्को भूमिका महत्वपूर्ण हुनेछ। संविधान जारी हुँदादेखि नै यसप्रति केही समुदाय र वर्गका असन्तुष्टि छन्। ती असन्तुष्टिलाई सम्बोधन गर्नुपर्ने दायित्व पनि यो संसद्को छ। संघीयता कार्यान्वयनको चरणमा जाँदा केन्द्रका धेरै अधिकार प्रदेश र स्थानीय तहमा विकेन्द्रित हुन्छन्। यसबारेमा संवैधानिक स्पष्टता नभएमा तीन तहका सरकारका बीचमा द्वन्द्व उत्पन्न हुन सक्छ। अधिकार हस्तान्तरणका लागि सरकारलाई मनाउन र उत्पन्न हुने द्वन्द्व समाधानमा संसद् चुक्नु हुँदैन। विगतका संसद्मा देखिएका विकृति यो संसद्मा दोहोरिनु हुँदैन। आफ्ना सेवासुविधा बढाउने र संसद्मा कम उपस्थित हुँदा संसद्को गणपूरक संख्या पनि नपुग्ने गरेको इतिहास छ। यस्तो प्रवृत्ति अब दोहोरिनु हुँदैन। यो संसद्को ऐतिहासिक महŒव र जिम्मेवारी ख्याल गर्दै सांसदहरू संसद् अधिवेशनमा सकेसम्म उपस्थित भई जनसरोकारका विषयमा गहन छलफल गर्नुपर्छ। लामो राजनीतिक संक्रमणका अवशेष अझै छन्। मुलुक कुशासनले जर्जर भएको छ। जनताले राजनीतिक स्थिरता र समृद्धि खोजेको छ। मुलुकले पद्धतिसम्मत विकास गरोस् भन्ने निर्वाचनको सन्देश हो। जनताको यो इच्छा साकार बनाउन संसद्ले सरकारलाई घच्घच्याउनुपर्छ। अहिलेको संसद्मा वाम गठबन्धनको आरामदायी बहुमत छ। वाम गठबन्धनका दलबीच उनीहरूले भनेबमोजिम एकता भयो भने र त्यो गठबन्धनमा संघीय समाजवादी फोरम पनि मिसियो भने उक्त गठबन्धनसँग दुईतिहाइ बहुमत हुनेछ। संसद्मा यस्तो बहुमतको दम्भ भने देखिनु हुँदैन। सत्तापक्ष र प्रतिपक्ष दुवैले सरकारको कामकारबाहीको गुण र दोषका आधारमा प्रशंसा र आलोचना गर्नुपर्छ। प्रमुख प्रतिपक्षी दल कांग्रेसले पनि रचनात्मक प्रतिपक्षको भूमिका निर्वाह गर्नुपर्छ। शपथ खाएर संसद्को बैठक बस्दै गर्दा सांसदलाई उनीहरूको ऐतिहासिक जिम्मेवारी बोध होस्, शुभकामना !"
प्रधानमन्त्री ओली र अब्बासीबीच भेटवार्ता सुरु,काठमाडौँ : प्रधानमन्त्री केपी शर्मा ओली र पाकिस्तानका प्रधानमन्त्री शहीद खकान अब्बासी बीच द्विपक्षीय भेटवार्ता सुरु भएको छ। भेटवार्तामा अब्बासीले प्रधानमन्त्री ओलीलाई बधाई तथा शुभकामना दिएका छन्।उनीहरु बीच पारस्परिक हित र चासोका विषयमा वार्ता भइरहेको छ। टुँडिखेलमा अब्बासीलाई गार्ड अफ अनरले सम्मानित गरेपछि होटल याक एन्ड यतिमा भेटवार्ता सुरु भएको हो। वार्तापछि दुवै प्रधानमन्त्री रात्रिभोजमा सहभागी हुनेछन्। सोमबार नेपाल आएका पाकिस्तानी प्रधानमन्त्री अब्बासीलाई विमानस्थलमा अर्थमन्त्री डा युवराज खतिवडाले स्वागत गरेका थिए। मंगलबार बिहान माओवादी केन्द्रका अध्यक्ष पुष्पकमल दाहाल र पाकिस्तानी प्रधानमन्त्री अब्बासी बीच भेटवार्ता हुने छ। अपरान्ह राष्ट्रपति विद्यादेवी भण्डारीसँगको भेटघाटपछि अब्बासी स्वदेश फर्किनेछन्। पाकिस्तानका प्रधानमन्त्री अब्बासी ओली प्रधानमन्त्री भएपछि आएका पहिलो विदेशी सरकार प्रमुख हुन्।
प्रतिक्रियावादीको पासोमा फ्याट्ट पर्ने मुसो होइन एमाले,"काठमाडौँः प्रधानमन्त्री केपी शर्मा ओलीले नेकपा एमाले र नेकपा माओवादी केन्द्रबीच एकता हुनेमा कुनै शंका नरहेको बताएका छन् । सुखानीमा सहिद भएकाहरुको सम्मानमा आयोजित ४५ औं सहिद स्मृति दिवशका अवरमा पार्टी कार्यलय धुम्बाराहीमा आयोजित कार्यक्रममा बोल्दै प्रधानमन्त्री ओलीले देश निर्माणका लागि दुवै पार्टीका नेताहरु आफ्नो स्वार्थ त्याग्न तयार रहेको बताएका छन् । केही प्रतिक्रियावादीहरु एमालेका नेताहरु एकता गर्न मानेका छैनन् भनेर कुप्रचार गर्दैछन्, ओलीले भने, तर, एमालेमा सबै अनुभवी र खारिएका नेता भएकोले त्यस्ता प्रचारको कुनै अर्थ छैन । एमाले त्यस्तो मुसा होइन, जो प्रतिक्रियावादीले थापेको पासोमा फ्याट् परोस । सुखानीका सहिदहरुको बलिदानको स्मरण गर्दै प्रधानमन्त्री ओलीले लोकतन्त्रका लागि सहिदहरुले देखाएको बाटोबाट आफू कहिल्यै विचलित नहुने प्रतिवद्धता जनाए । पञ्चायती शासकले हत्या गरेका सुखानी ५ जना सहिद, दुर्गानन्द झा र भीमदत्त पन्त लगायतलाई सहिद घोषणा विगतका सरकारले कञ्जस्याइँ गरेको ओलीले बताए । दुई वर्षअघि म प्रधानमन्त्री भएको बेला मात्र उहाँहरुलाई राज्यको तर्फबाट सहिद घोषणा गरिएको हो, उनले भने । प्रधानमन्त्री ओलीले सरकार सबै नागरिकलाई अधिकार, अवसर, सुरक्षा र सम्मानको प्रत्याभूत गर्न तयार रहेको बताए । सहिदहरुले सामाजिक सद्ध्भाव, राष्ट्रिय एकता, शान्ति र सृमद्धिका लागि बलिदान गरेका थिए प्रधानमन्त्री ओलीले भने, सहिदहरुको त्यो भावनाको हमी उच्च कदर गरेर काम गर्छौं । वाम गठबन्धनको बहुमतको सरकार देखेर केही मानिस आत्तिएको बताउँदै प्रधानमन्त्री ओलीले यसलाई विभिन्न बहानामा कमजोर पार्ने कोशिस असफल हुने बताए । प्रधानमन्त्री ओलीले नेकपा एमाले पहिलो पार्टी, कम्युनिष्ट पार्टीको सरकार, कम्यूनिष्ट पार्टीको प्रदेश र स्थानीय सरकार भन्ने बानी बसाउनु पर्ने बताए । कम्युनिष्ट फुटाएर फेरि आफ्नो राज स्थापना गर्न सकिन्छ कि भनेर कसैले सोच्नु सपनामा चकलेट खाए जस्तो मात्र हुने प्रधानमन्त्री ओलीको भनाइ छ । सपना चकलेट खाएको देख्यो ,ब्यूझिँदा मुख गुलियो हुँदैन, उनले भने, कम्युनिष्टलाई फुटाएर आफ्नो शासन चलाउन सकिन्छ भन्ने कसैले सोचेको छ भने त्यसको हविगत सपनाको चकलेट जस्तै हुन्छ । पञ्चायती व्यवस्थाविरुद्ध आन्दोलन गरेको आरोपमा तत्कालिन शासकले पक्राउ गरेका पाँच झापाली योद्धा रामनाथ दाहाल, नेत्र घिमिरे, वीरेन राजवंशी, कृष्ण कुइँकेल र नारायण श्रेष्ठलाई झापाइलामको सिमानाम पर्ने सुखानीको जंगलमा गोली हानी हत्या गरेका थिए ।"
कानुन बनाउन प्रदेशले माग्यो विज्ञ,"पोखरा : कानुनको निर्माणका लागि प्रदेश ४ सरकारले विज्ञ पठाइदिन नेपाल सरकारसँग अनुरोध गरेको छ। कानुनसहित सूचना प्रविधि, सार्वजनिक खर्च व्यवस्थापन, सुशासन र बजेट तथा योजना तर्जुमाविज्ञ पठाइदिने अनुरोध गर्ने निर्णय प्रदेश मन्त्रिपरिषदको आइतबारको बैठकले गरेको उद्योग मन्त्री रामशरण बस्नेतले बताए। योजना आयोगसमेत नभएको हुँदा बजेट तथा योजनाका लागि विज्ञको खाँचो महसुस गरिएको उनले सुनाए। कानुन निर्माणका लागि पनि विज्ञकै खाँचो परेको उनले जानकारी दिए। विषयविज्ञलाई आतेजाते टिकट खर्च र २५ सय भत्ता दिने निर्णय छ। मुख्यमन्त्रीको अध्यक्षतामा बसेको बैठकमा उक्त भत्ता उपलब्ध गराउने निर्णय छ भने मन्त्री र सचिवको अध्यक्षता हुँदा क्रमशः २ हजार र १५ सय रुपैयाँ दिने प्रवत्ता बस्नेतले जनाए। आन्तरिक मामिला तथा कानुन मन्त्रालयलाई यसअघि केही कानुन बनाउन मन्त्रिपरिषदले जिम्मेवारी सुम्पेर समिति गठन गरेको थियो। उक्त मन्त्रालयले पेस गरेको स्थानीय तहका पदाधिकारी, प्रदेश सभाका पदाधिकारीर मन्त्रिपरिषदका सदस्यलाई दिने सेवासुविधा सम्बन्धी कानुनी मस्यौदालाई मन्त्रिपरिषदले सैद्धान्तिक सहमति दिएको मन्त्री बस्नेतले जानकारी दिए। प्रदेश सरकारले प्रदेश राजपत्रमा आफ्ना निर्णय पछि प्रकाशन गर्ने र अहिलेलाई वेबसाइटमार्फत सार्वजनिक गर्ने प्रस्ताव पारित गयौं, उनले भने, आर्थिक कार्यविधि र सार्वजनिक खरिदसम्बन्धी कानुन बनाउने प्रस्ताव पारित भएको छ। घिमिरे मुख्य न्यायाधिवक्तामा सिफारिस यसैबीच प्रदेश ४ सरकारको मुख्य न्यायाधिवक्तामा अधिवक्ता राजेन्द्र घिमिरेलाई नियुक्त गर्न यहाँको मन्त्रिपरिषदले प्रदेश प्रमुख बाबुराम कुँवरलाई सिफारिस गरेको छ। आइतबार बसेको मन्त्रिपरिषद बैठकले उक्त सिफारिसको निर्णय गरेको जानकारी प्रदेश सरकारका प्रवक्तासमेत रहेका उद्योग, पर्यटन, वन तथा वातावरण मन्त्री रामशरण बस्नेतले दिए। घिमिरले अस्ट्रेलियाको ओलंगन विश्वविद्यालयबाट न्यायमा सीमान्तकृत वर्गको पहुँच विषयमा विद्यावारिधि शोध सकेका उनले नेदरल्यान्डमा मानवअधिकार र सामाजिक न्याय विषयमा स्नातकोत्तर गरेका हुन्। मुख्यमन्त्री गुरुङकै जिल्ला लमजुङको दोर्दी गाउँपालिका २ श्रीमन्ज्याङका घिमिरेले २०५४ सालदेखि वकालत गरिरहेका छन्। संविधानको धारा १६० ले दिएको अधिकार प्रयोग गरी मुख्यमन्त्री पृथ्वीसुब्बा गुरुङले घिमिरेलाई मुख्य न्यायाधिवक्ता सिफारिस गरेका हुन्। मुख्यमन्त्री आफैंले सिफारिस गर्न सक्ने संवैधानिक व्यवस्था छ। तर गुरुङले सिफारिसको निर्णय मन्त्रिपरिषदबाट अनुमोदन गरेका छन्। महान्याधिवक्ताको मातहतमा रहने गरी प्रत्येक प्रदेशमा एक मुख्य न्यायाधिवक्ता रहने व्यवस्था संविधानले गरेको छ। मुख्यमन्त्रीले चाहेको अवधिसम्म मुख्य न्यायाधिवक्ता आफ्नो पदमा बहाल रहनेछ, संविधानमा भनिएको छ, उच्च अदालतको न्यायाधीश हुने योग्यता भएको व्यक्ति मुख्य न्यायाधिवक्ताको पदमा नियुक्तिका लागि योग्य हुनेछ। मुख्य न्यायाधिवक्ताको जिम्मेवारी प्रदेश सरकारको मुख्य कानुनी सल्लाह दिनु हो। संवैधानिक एवं कानुनी विषयमा प्रदेश सरकार वा प्रदेश सरकारले तोकिदिएको अन्य अधिकारीलाई राय सल्लाह दिनु मुख्य न्यायाधिवक्ताको कर्तव्य हुने संविधानमा उल्लेख छ। मुख्य न्यायाधिवक्ताको पारि श्रमिक तथा अन्य सुविधा उच्च अदालतको न्यायाधीश सरह हुन्छ।"
पाकिस्तानका प्रधानमन्त्री अब्बासी काठमाडौँमा,काठमार्डौः पाकिस्तानका प्रधानमन्त्री साहिद खकान अब्बासी दुईदिने औपचारिक भ्रमणका लागि काठमार्डौ आएका छन् । प्रधानमन्त्री अब्बासीलाई अर्थमन्त्री डा युवराज खतिवडाले त्रिभुवन अन्तर्राष्ट्रिय विमानस्थल पुगेर स्वागत गरेका छन् । अब्बासी विमानस्थलबाट सोझै होटल याक एन्ड यतिमा गएका छन् । सरकारले बेलुका साढे पाँच बजे अब्बासीलाई सैनिक मञ्च टुँडिखेलमा 'गार्ड अफ अनर दिने कार्यक्रम छ । उक्त कार्यक्रममा प्रधानमन्त्री केपी शर्मा ओलीको समेत उपस्थिति हुनेछ । सलामीपछि होटल याक एन्ड यतिमा ओलीले अब्बासीलाई रात्रिभोज दिनेछन् । होटलमा नै ओली र अब्बासी बीच दुई पक्षीय वार्ता हुनेछ । मंगलबार बिहान माओवादी केन्द्रका अध्यक्ष पुष्पकमल दाहाल र पाकिस्तानी प्रधानमन्त्री अब्बासी बीच भेटवार्ता हुने छ । अपरान्ह राष्ट्रपति विद्यादेवी भण्डारीसँगको भेटघाटपछि अब्बासी स्वदेश फर्किनेछन् । पाकिस्तानका प्रधानमन्त्री अब्बासी ओली प्रधानमन्त्री भएपछि आएका पहिलो विदेशी सरकार प्रमुख हुन् । उनी प्रधानमन्त्री ओलीलाई बधाई दिन र विगत ४ वर्षदेखि हुन नसकेको दक्षिण एसियाली सहयोग संगठन(सार्क)को शिखर सम्मेलनको सम्बन्धमा छलफल गर्नका लागि आएका हुन् । २०७१ सालदेखि सार्क शिखर सम्मेलन हुन सकेको छैन । २०७१ मंसिरमा १८ औं शिखर सम्मेलन काठमार्डौमा भएको थियो । दुईदुई वर्षमा हुनु पर्ने सार्क सम्मेलन त्यसपछि भएको छैन । भारतले बहिस्कार गरेपछि २०७३ मंसिरमा पाकिस्तान हुने भनिएको सार्क सम्मेलन रोकिएको थियो ।
नयाँ शक्तिको पुनर्गठन :सूचना तथा सञ्चार विभाग संयोजकमा पाण्डे,"काठमार्डौः नयाँ शक्ति पार्टी, नेपालको पुर्नगठन गरिएको छ। डा बाबुराम भट्टराईको संयोजकत्वमा नयाँ शक्तिको १७ सदस्यीय सचिवालय गठन भएको छ। संयोजक डा बाबुराम भट्राईको अध्यक्षतामा फागुन १९ र २० गते बसेको बैठकले १७ सदस्यीय सचिवालयसहित पार्टीको पुर्नगठन गरिएको हो। चिवालयमा डा भट्टराई, हिसिला यमी, शरण बाठामगर, रुद्रबहादुर गुरुङ, रामरिझन यादव, राजेन्द्रकुमार किराँती, परशुराम खापुङ, नवराज सुवेदी, देवीप्रसाद ओझा, दुर्गा सोव, डा केशवमान शाक्य, डम्बर खतिवडा छन्। त्यस्तै गंगानारायण श्रेष्ठ, कृष्णकुमार चौधरी, केशव दाहाल, कल्पना धमला र संरक्षक परिषदको संयोजकलाई सचिवालयमा राखिएको छ। संघीय परिषद्को चौथो विस्तारित बैठकद्वारा पुनर्गठित महाधिवेशन आयोजक समितिको दोस्रो बैठकले प्रादेशिक इन्चार्ज र संयोजक समेत तोकेको छ। प्रदेश १ को इन्चार्जमा राजेन्द्रकुमार किराँती र संयोजकमा देवराज भण्डारीलाई जिम्मेदवारी दिएको छ। प्रदेश २ को इन्चार्जमा रामरिझन यादव र सयोजक सुशिल यादव, प्रदेश ३ को इन्चार्जमा गंगानारायण श्रेष्ठ र सोनामसिंह स्याङतान, प्रदेश ४ को इन्चार्जमा रुद्रबहादुर गुरुङ र संयोजकमा देवीप्रसाद सुवेदीलाई चयन गरेको छ। प्रदेश ५ को इन्चार्जमा नवराज सुवेदी र संयोजकमा दानबहादुर चौधरी, कर्णाली प्रदेशको इन्चार्जमा शरण बाठा मगर र संयोजकमा रामबहादुर बोहरा तथा प्रदेश ७ को इन्चार्जमा कृष्णकुमार चौधरी र संयोजकमा प्रकाशबहादुर साउदलाई जिम्मेदवारी दिइएको छ। प्रवासको इन्चार्जमा हिसिला यमी र धनबहादुर गुरुङलाई तोकिएको छ। पार्टी प्रवक्तामा प्रशान्त सिंह र डम्बर खतिवडालाई पार्टीको प्रवक्ताको जिम्मेवारी दिने निर्णय भएको छ भने केन्द्रीय कार्यालयको सचिव राजु नेपाललाई बनाइएको छ। परशुराम खापुङको संयोजक रहने गरी अनुगमन तथा मुल्यांकन, देवी ओझा संयोजक रहने गरी राजनीतिक संवाद तथा जनपरिचालन विभाग, केशव दाहालको संयोजकत्वमा उत्पादन तथा स्वरोजगार विभाग, डाराजेन्द्र केसीको संयोजकत्वमा आर्थिक व्यवस्थापन तथा स्रोत परिचालन विभाग, विश्वदीप पाण्डेको नेतृत्वमा सूचना तथा सञ्चार विभागलगायत १९ वटा विभाग गठन गरिएको छ। अनुशासन तथा सदाचार आयोगको प्रमुख आयुक्तमा महेन्द्र श्रेष्ठ, निर्वाचन आयोगको प्रमुख आयुक्तमा कृष्णप्रसाद शर्मा र लेखापरीक्षण आयोगको प्रमुख आयुक्तमा वीकेमान सिंह नियुक्त गरिएको छ। बैठकले आंगिक संगठन, पेशागत संगठन, विशेष संयन्त्रका फ्र्याक्सन इञ्चार्जहरु तोकिएको छ। आंगिक संगठनको संयोजकको जिम्मा कल्पना धमलालाई दिइएको छ। त्यसैगरी सम्पर्क संयन्त्रको इञ्चार्ज ईश्वर रिजाल र राष्ट्रिय मामिला संयन्त्रको जिम्मेवारी पञ्चलाल महर्जनलाई दिइएको छ। बैठकले चैत्र ५ गते प्रदेश १ र २ को संयुक्त भेला लहानमा, चैत्र ७ गते प्रदेश ३ र ४ को संयुक्त भेला चितवनमा र चैत्र १० गते प्रदेश ५, कर्णाली प्रदेश र ७ को संयुक्त भेला नेपालगन्जमा गर्ने निर्णय गरेको सूचना तथा सञ्चार विभागका संयोजक विश्वदीप पाण्डेले जानकारी दिए। बैठकले संघीय तथा प्रादेशिक संसदमा पार्टीले प्रभावकारी प्रतिपक्षको भूमिका निर्वाह गर्ने, पार्टीले विजय हासिल गरेको गाउँपालिका र वडाहरुमा नमुना विकास कार्यक्रम लागू गर्ने र अन्य सबै स्थानीय तहमा निगरानी समूहका रुपमा वैकल्पिक सरकार गठन गरी सूचनाको हक र जनसरोकारको सवालमा जनपरिचालन गर्ने निर्णय गरेको छ। २०७५ लाई पार्टीको महाधिवेशन वर्ष बनाउने निर्णय समेत गरिएको पाण्डेले बताए। सूचना तथा सञ्चार विभागका संयोजक पाण्डेका अनुसार भाद्र र असोजमा स्थानीय तहको सम्मेलन, मंसीर र पुसमा प्रादेशिक अधिवेशन र फागुन १०१५ मा संघीय महाधिवेशन गर्ने निर्णय गरेको छ। सम्पूर्ण पार्टी पंक्तिलाई एकताबद्ध गर्ने र वैकल्पिक राजनीतिलाई बलियो बनाउने संकल्प गर्दै बैठक समापन गरिएको उनले बताए।"
कांग्रेस संसदीय दलको उपनेतामा गच्छदार,काठमार्डौ : नेपाली कांग्रेस संसदीय दलको उपनेतामा विजयकुमार गच्छदारलाई चयन गरिएको छ । पार्टी सभापति एवं संसदीय दलका नेता शेरबहादुर देउवाले गच्छदारलाई उपनेता चयन गरेका हुन् । देउवाले दलको नेता निर्वाचित भए लगतै आफ्ना प्रस्तावक गच्छदारलाई उपनेता बनाएका छन् । पौडेल समुहलाई बाइकट गर्दै देउवाले गच्छदारलाई उपनेता बनाए । संसदीय दलको नेतामा सभापति देउवासँग पौडेल समुहबाट पूर्वमहामन्त्री प्रकाशमान सिंंहले प्रतिस्पर्धा गरेका थिए । प्रदेश सभा तथा प्रतिनिधि सभाको मुखमा गच्छदारले फोरम लोकतान्त्रिकलाई कांग्रेसमा विलय गराएका थिए ।
कस्तो छ पाकिस्तानी प्रधानमन्त्रीको नेपाल बसाई ?,काठमार्डौः पाकिस्तानका प्रधानमन्त्री साहिद खकान अब्बासी दुईदिने औपचारिक भ्रमणका लागि आज ३ बजे नेपाल आउँदैछन्। प्रधानमन्त्री अब्बासीलाई अर्थमन्त्री डा युवराज खतिवडाले त्रिभुवन अन्तर्राष्ट्रिय विमानस्थल पुगेर स्वागत गर्नेछन् । अब्बासी विमानस्थलबाट सिधै होटल याक एन्ड यतिमा जानेछन्। सरकारले बेलुका साढे पाँच बजे अब्बासीलाई सैनिक मञ्च टुडिखेलमा सलामीगार्ड अफ अनर दिइने कार्यक्रम रहेको छ। उक्त कार्यक्रममा प्रधानमन्त्री केपी शर्मा ओलीको समेत उपस्थिति हुनेछ। सलामीपछि होटल याक एन्ड यतिमा ओलीले अब्बासीलाई रात्रिभोज दिनेछन्। होटलमा नै ओली र अब्बासी बीच दुई पक्षिय वार्ता हुनेछ। मंगलबार बिहान माओवादी केन्द्रका अध्यक्ष पुष्पकमल दाहाल र पाकिस्तानी प्रधानमन्त्री अब्बासी बीच भेटवार्ता हुने छ। अपरान्ह राष्ट्रपति विद्यादेवी भण्डारीसँगको भेटघाटपछि अब्बासी स्वदेश फर्किनेछन्। पाकिस्तानका प्रधानमन्त्री अब्बासी ओली प्रधानमन्त्री भएपछि आउने पहिलो विदेशी सरकार प्रमुख हुन्। उनी प्रधानमन्त्री ओलीलाई बधाई दिन र विगत ४ वर्षदेखि हुन नसकेको दक्षिण एसियाली सहयोग संगठन(सार्क)को शिखर सम्मेलनको सम्बन्धमा छलफल गर्नका लागि आउँदैछन्। २०७१ सालदेखि सार्क शिखर सम्मेलन हुन सकेको छैन। २०७१ मंसिरमा १८ औं शिखर सम्मेलन काठमार्डौमा भएको थियो। दुईदुई वर्षमा हुनु पर्ने सार्क सम्मेलन त्यसपछि भएको छैन। भारतले बहिस्कार गरेपछि २०७३ मंसिरमा पाकिस्तान हुने भनिएको सार्क सम्मेलन रोकिएको थियो।
राजपालाई ओली सरकारमा पठाउन भारतीय लबिङ ?,"काठमाडौँः संघीय समाजवादी फोरम नेपाललाई सरकारमा ल्याउने एमाले अध्यक्ष केपी शर्मा ओलीले १० दिनदेखि निरन्तर वार्ता गर्दा पनि सहमति नजुटेका बेला अर्को मधेसवादी दल राष्ट्रिय जनता पार्टीले पनि सरकारमा जाने इच्छा देखाएको छ । दुई नम्बर प्रदेशको सबैभन्दा ठुलो दल फोरमलाई दुई मन्त्री र एक राज्यमन्त्री दिएर दुईतिहाइ बहुमतसहितको सरकार निर्माणको कसरत ओलीले चालिरहेका बेला आफूलाई वास्ता नगरिएको भन्दै राजपाले असन्तुष्टि पोखेको थियो । पढ्नुस्: वाम गठबन्धनलाई फोरमको आवश्यकता किन ? पार्टी एकता गर्न लागेको माओवादी केन्द्रको साथले मात्रै दुईतिहाइ नपुगेपछि ओली फोरमलाई सरकारमा ल्याउने तयारीमा थिए । तर, फोरमभित्रको आन्तरिक विवाद र संविधान संशोधनमा सहमति नजुट्दा सरकार विस्तार हुन सकेको छैन । दुई चरणमा मन्त्रिपरिषद् विस्तार भइसक्दा पनि ओली सरकार सात सदस्यीय मात्रै भएको छ । संघीय सरकारमा कम्तिमा पनि १७ सदस्यीय मन्त्रिपरिषद् बनाउने सहमति एमालेमाओवादीले गरिसकेका छन् । दोस्रो पटक मन्त्रिपरिषद् विस्तारकै क्रममा फोरमलाई सरकारमा ल्याउने तयारी भएको थियो । फोरम पनि दुई मन्त्री र एक राज्यमन्त्री लिएर सरकारमा जान सहमत भइसकेको थियो । त्यसको बदल सरकारले संविधानको धारा २७४ को उपधारा सात संशोधन गर्न सकिने जनाउ दिएको थियो । पढ्नुस्: फोरम सरकारमा जाने भएपछि राजपाले ब्युँत्यायो संविधान संशोधन मुद्दा तर, फोरम सरकारमा जाने अझै टुंगो लागेको छैन । त्यसको प्रमुख कारणका रुपमा एकजना फोरमकै नेतालाई सहअध्यक्ष राजेन्द्र श्रेष्ठलाई दोषी देखाएका छन् । आफूलाई पनि मन्त्री चाहिने अडानमा श्रेष्ठ बसेपछि अध्यक्ष उपेन्द्र यादव पनि अफ्ठेरोमा परेका छन् । राजपाले पनि खुट्टो उचाल्यो यसबीचमा राजपाले आफूलाई सरकारले वास्ता नगरेको भन्दै राजपाका नेताहरुले तीब्र असन्तुष्टि नै व्यक्त गरे । गत शुक्रबार राजपाका महासचिव मनिष सुमनले काठमाडौँमा आएर सरकारविरुद्ध कडा अभिव्यक्ति दिए । उनले शुक्रबार रिपोर्टर्स क्लबमा बोल्दै उनले संविधान नै विभेदपूर्ण रहेको अवस्थामा प्रधानमन्त्री मधेस झर्दा अफ्ठेरो पर्ने बताए । अहिले मधेसको भूभागमा प्रधानमन्त्री ओली गए त्यहाँ जनतबाट दुर्वव्यवहार हुन सक्छ, उनले भने, देशको पूरै सुरक्षा फोर्स लिएर गएपनि मधेसमा वर्तमान प्रधानमन्त्री केपी शर्मा ओलीको उपस्थिति हुन सक्दैन । त्यहीबीचमा राजपाका अध्यक्ष महन्थ ठाकुरले पनि सरकारले राजपाको शक्तिलाई इन्कार गरेर फोरमलाई मात्रै सरकारमा लान खोजेको भन्दै सार्वजनिक अभिव्यक्ति दिए । तर, सरकारले १० दिनसम्म पनि वास्ता नगरेपछि फोरमले गत बुधबार विज्ञप्ती निकाल्दै संविधान संशोधनको मुद्दा ब्युँत्यो । पढ्नुस्: बिहीबार बिहानै भारतीय राजदूत किन पुगे बालुवाटार ? बुधबार राजपा अध्यक्ष मण्डलका संयोजक महन्थ ठाकुरले प्रेस विज्ञप्ति जारी गरी सरकारको कदमको आलोचना गरे । संयोजक ठाकुरले मधेशी, थारु, जनजाति, आदिवासी, पिछडावर्ग,अल्पसख्यक, मुस्लिम, दलितद्वारा उठाएको माग पुरा हुने गरी संविधान संशोधन , झुठा मुद्दा फिर्ता र बन्दी रिहाई लगायतका विषयको अविलम्ब सम्बोधन गर्न माग गरे । फेरि पनि सरकारले सुनेन राजपा नेताहरुले कडा अभिव्यक्ति दिँदा तथा पार्टीले नै विज्ञप्ती निकाल्दा पनि ओलीप्रचण्ड टसमस भएनन् । फोरमलाई मात्रै केन्द्र सरकारमा लाने गरी ओलीले दुई नम्बर प्रदेशमा लालबाबु राउत नेतृत्वको सरकारलाई समर्थन गरिसकेका थिए । यदि राजपा पछि हटेको अवस्थामा फोरमको सरकार टिकाउन एमालेमाओवादीले समर्थन गरेका थिए । त्यहीबीचमा एमाले प्रदेश २ का संसदीय दलका नेता सत्यनारायण मण्डलले प्रदेश २ को सरकारमा जान वाम दल तयार रहेको अभिव्यक्ति दिए । उनको अभिव्यक्तिले राजपा झन् सशंक्ति भयो । उसले आफूलाई प्रदेश र केन्द्र दुवैतर्फ बाईपास गर्न खोजेको निचोड निकाल्यो । कुरो दूतावाससम्म वाम सरकारले फोरमलाई मात्रै साथमा लिन खोजेर आफूहरुलाई माइनस गर्न खोजेको गुनासो गरिरहेका राजपाका केही नेताहरु शनिबार लैनचौरस्थित भारतीय दूतावासमा प्रवेश गरेको दाबी स्रोतले गरेको छ । पढ्नुस्: मनिष सुमन भन्छन्ः प्रधानमन्त्री मधेस झरे दुर्व्यवहार हुन्छ विश्वस्त सूत्रका अनुसार राजपाका नेताहरुले प्रदेश २ देखि केन्द्रीय सरकारमा समेत आफूहरुलाई माइनस गरेर अघि बढ्ने प्रयास वाम सरकारले गरेको भन्दै भारतीय राजदूत मञ्जिभ सिंह पुरीकहाँ गुनासो गरेका थिए । तर, राजपाका नेताहरु भने यो कुरा गलत भएको दाबी गर्छन् । त्यसपछि फोरमसँगै राजपालाई पनि सरकारमा लैजाने लविङ गरिदिने आश्वासन राजदूत पुरीले दिएको स्रोतको दाबी छ । यसअघि फोरम र वाम दलबीच वार्ता हुँदा भारतीय राजदूत पुरी आफैँ बालुवाटार पुगेका थिए । राजपा नेताले राजदूत पुरीलाई भेटेससँगै राजपा अध्यक्षमण्डलका संयोजक ठाकुरसँग प्रधानमन्त्री केपी शर्मा ओलीले दुई पटक वार्ता गरिसकेका छन् । ओली फोरमसँगै राजपालाई पनि २ वटा मन्त्रालय दिएर सरकारमा ल्याउने मुडमा पुगेका छन् । फोरमसँग निरन्तर भएको छलफल मन्त्रालय बाँडफाँटमा कुरा नमिले पछि ओलीले एकाएक राजपालाई पनि सरकारमा सहभागि गराउने निचोड निकालेका हुन् । स्रोतका अनुसार फोरम र राजपा दुवै दललाई दुईदुई मन्त्रालय दिएर सरकामा सहभागी गराउने विषयमा छलफल भइरहेको छ । राजपा अध्यक्ष मण्डलका नेता शरत्सिंह भण्डारीले प्रधानमन्त्री ओलीले आफुहरुलाई पनि सरकारमा आउन आग्रह गरेको बताए । पढ्नुस्: फोरमराजपा सम्बन्ध : सहयात्री की प्रतिद्वन्द्वी ? सरकारमा सहभागिता, संविधान संशोधन, कैलालीका निर्वाचित सांसद रेशम चौधरीलाई संसदमा प्रवेशका लागि कानून उपचार लगायतका विषयमा सोमबार पनि गम्भीर परामर्श भयो, उनले भने । प्रधानमन्त्री ओलीसँगको छलफलमा ठाकुरसँगै राजेन्द्र महतो, मेहन्द्र यादव, राजकिशोर यादव संलग्न थिए । फोरम र राजपा दुवैले संविधान संशोधनको माग राख्दै आएका छन् । महन्थको आगमन प्रतिनिधि सभाका सदस्य महेन्द्र राय यादवको वास्तविक उमेर ६३ थियो । तर नागरिकतामा ८० लेखिएपछि आफूभन्दा जेठा सांसदलाई शपथ खुवाउने अवसर उनलाई परेको थियो । शनिबारसम्म पनि महेन्द्रबाटै शपथ खुवाउने तयारी भइसकेको थियो । प्रतिनिधि सभामा प्रतिनिधित्व गर्ने पाँच दलले सहमति गरेरै महेन्द्रलाई पछि हट्न लगाए । महन्थबाटै सांसदहरुलाई शपथ खुवाउने वातावरण प्रधानमन्त्री ओलीले नै बनाएका थिए । त्यसपछि राष्ट्रपतिबाट सांसदको पहिलो शपथ लिने र अरुलाई शपथ खुवाउने जिम्मा पनि महन्थको काँधमा आयो । महेन्द्रले बिरामी भएको भन्दै आइतवार शपथ समारोहमा उपस्थित नहुने निर्णय गरे । त्यसपछि महन्थले आइतवार राष्ट्रपति विद्यादेवी भण्डारीबाट पहिलो शपथ लिएर सांसदहरुलाई पनि शपथ खुवाए । महेन्द्रले सोमबारै मात्रै शपथ लिए । पढ्नुस्: फोरम सरकारमा जाने कुरा कहाँ पुगेर अड्कियो ? संविधानको विरोध गर्दै आएका महन्थले सोमबार पनि प्रतिनिधि सभाको पहिलो बैठकको अध्यक्षता गर्दै अन्तरिम कार्यविधि पनि पारित गराए । यही जोडबलका बीचमा प्रम ओली राजपालाई पनि सरकारमा लान महन्थ ठाकुरसँग शनिबार र आइतवार वार्तामा बसिसकेका छन् । आफूहरुलाई एक्ल्याउने प्रयास भएको आरोप लगाइरहेको राजपा पनि संविधान संशोधनको प्रस्ताव पारित गर्ने शर्तमा सरकारमा जान तयार भएको छ । तर, संविधान संशोधनको मुद्दा भने कसरी सम्बोधन गर्लान् यो चाहिँ चाख लाग्दो र पेचिलो विषय भएको छ । राजपा धेरै पार्टी मिलेर बनेकाले ओली सरकारमा जान त्यहाँ पनि एकपछि अर्को आकांक्षी देखिएका छन् । ओली सरकारमा २ मन्त्रालय पाएको अवस्थामा राजपाबाट मन्त्री हुन इच्छुक महन्थ ठाकुर, राजेन्द्र महतो, अनिल झा, राजकिशोर यादव, शरदसिंह भण्डारी र महेन्द्र यादव रहेका छन् ।"
प्रतिनिधि सभा र राष्ट्रिय सभाको कार्यविधि पारित,काठमाडौँः प्रतिनिधि सभा र राष्ट्रिय सभाले आफ्ना अन्तरिम कार्यविधि पारित गरेका छन् । सोमबार अपरान्ह बसेको दुवै सदनको बैठकले अन्तरिम कार्यविधि बहुमतबाट पारित गर्ने निर्णय गरेका हुन् । नयाँ बानेश्वरस्थित संघीय संसद भवनमा ज्येष्ठ सदस्य महन्थ ठाकुरको अध्यक्षतामा बसेको प्रतिनिधि सभाको बैठकले अन्तरिम कार्यविधि २०७४ लाई पारित गरेको हो । यो बैठकले सभामुखको निर्वाचन नहुनजेल बैठकको अध्यक्षता गर्न अध्यक्षमण्डल पनि तोकेको छ । त्यसैगरी राष्ट्रिय सभाको आजैका बैठकले अन्तरिम कार्यविधि २०७४ पारित गरेको छ । त्यसैगरी राष्ट्रिय सभा गठनसम्बन्धी नियमको दफा ५ को उपदफा १ बमोजिम बैठकको अध्यक्षता गर्ने सांसदहरु पनि तोकेको छ । यसअघि बैठक सुरु गर्दै दुवै सदनका ज्येष्ठ सदस्यले राष्ट्रपतिको कार्यालयबाट पठाइएको बैठक सञ्चालनसम्बन्धी पत्र पढेर सुनाएका थिए । त्यसपछि केपी ओली नेतृत्वको मन्त्रिमण्डल गठनबारे राष्ट्रपतिको कार्यालयको पत्र पढेर सुनाइएको थियो । दुवै सदनको बैठक मंगलबार बिहान ११ बजे बस्ने गरी स्थगित भएको छ ।
नगरपालिकामा वडाअध्यक्षको तालाबन्दी,"वीरगन्ज : पर्साको पोखरीया नगरपालिकाको कार्यालयमा वडा अध्यक्ष र स्थानीय युवाहरुले सोमबार तालाबन्दी गरेका छन्। वारुण यन्त्र सञ्चालनका लागि बिना सूचना र प्रतिस्पर्धा नगराइ नौजना कर्मचारी नियुक्त गरिएको भन्दै स्थानीय युवा र वडा अध्यक्षले नगरपालिका कार्यालयमा सोमबार तालाबन्दी गरेका हुन्। मेयर दिप नारायण रौनीयार, उपमेयर सल्मा खातुन र प्रशासकीय अधिकृत नाथु साहले बोर्ड बैठकबाट निर्णय नगरी आफू खुशी दुईजना चालक र सातजना फायर म्यान गरी नौजना कर्मचारी नियुक्त गरेको भन्दै स्थानीय युवा र वडा अध्यक्षले नगरपालिका कार्यालयको मुल गेटमा तालाबन्दी गरेका हुन्। कर्मचारी नियुक्तीको विरोधमा पोखरीया नगरपालिकाको वडा नम्बर १ का वडा अध्यक्ष बन्काप्रसाद कुर्मी , ३ का अजयप्रसाद कलवार, ७ का नन्दलालप्रसाद कुर्मी , ८ का किशोरीप्रसाद , ९ का रामबाबुप्रसाद चौहान र १० का सोनालालप्रसाद साह रहेका छन्। स्थानीय युवा र वडा अध्यक्षले सोमबार नगरपालिका कार्यालय अगाडि टायर बालेर नाराबाजी गर्नुका साथै मेयर रौनीयार , उपमेयर खातुन र प्रशासकीय अधिकृत साहको पुत्ला दहन पनि गरेका छन्। नगरपालिकाका मेयर रौनीयार, उपमेयर खातुन र प्रशासकीय अधिकृत साहले आइतबार वारुण यन्त्रको चालकमा हरिहर महरा र राजेशप्रसाद तेली तथा फायर म्यानमा मेघराज यादव , बलिराम गिरी , भगवान प्रसाद कुर्मी , ज्ञानी साह कानु , नन्दकिशोर प्रसाद , रमेशसाह कलवार र दिनानाथ चौरसीयालाई आफूखुशी नियुक्त गरेको वडा अध्यक्षको आरोप छ । नियुक्त गरिएका कर्मचारीलाई तालिमका लागि वीरगन्ज महानगरपालिकाको वारुण यन्त्र शाखामा पठाइसकिएको जानकारी पाएको वडा नम्बर ७ का वडा अध्यक्ष नन्दलालप्रसाद कुर्मीले बताए।बोर्ड बैठकमा वारुण यन्त्र सन्चालनका लागि कर्मचारी नियुक्त गर्न पटक पटक प्रस्ताव राख्दा पनि मेयर र उपमेयरले कुनै सुनुवाइ गरेनन् , कुर्मीले भने , तर आइतबार साँझ अचानक बिना कुनै जानकारी र प्रतिस्पर्धा रातारात मेयर र उपमेयरले नौजना कर्मचारी नियुक्त गरेको छन् , नियुक्ती खारेज नभएसम्म तालाबन्दी र आन्दोलन जारी रहन्छ। पोखरीया नगरपालिकाका मेयर रौनीयारले भने वारुण यन्त्र सञ्चालनका लागि कसैलाई पनि नियुक्त नगरिएको बताए। आठ महिनादेखि खरिद गरेर प्रयोगबिहीन अवस्थामा रहेको वारुण यन्त्र तत्काल सञ्चालनका लागि नौ जनालाई तालिम लिनका लागि मात्र वीरगन्ज पठाइएको हो ,मेयर रौनीयारले भने , तालिम पछि उनीहरुको योग्यताको आधारमा मात्रै नियुक्ती प्रक्रिया अगाडि बढाइन्छ। अहिले भने कर्मचारी नियुक्तीको सन्दर्भमा बोर्ड बैठकबाट कुनै निर्णय नभएको मेयर रौनीयारले बताए। प्रशासकीय अधिकृत नाथु साहले भने मेयरको निर्देशनमा नौजनाको नाम आएपनि चारजनालाई मात्र तालिमको लागि वीरगन्ज पठाइएको र तालिम पछि ती चारजनालाई मात्रै करारमा नियुक्ती गरेर तत्कालका लागि वारुण यन्त्र सञ्चालन गरिने योजना रहेको बताए।पोखरीया नगरपालिका कार्यालयले आठ महिना पहिले ५२ लाख रुपैयाँमा खरिद गरेको वारुण यन्त्र, चालक र फायर म्यान नहुँदा प्रयोगविहीन अवस्थामा छ।"
ओलीअब्बासी भेटवार्ताः एक घण्टासम्म के के कुरा भयो ?,"काठमाडौँः नेपालको दुई दिने भ्रमणमा रहेका पाकिस्तानका प्रधानमन्त्री साहिद खकान अब्बासी र प्रधानमन्त्री केपी शर्मा ओलीबीच करिब उक घण्टासम्म भेटवार्ता भएको छ । दुई नेताबीच सोमबार साँझ भएको भेटवार्तामा दक्षिण एसियाली क्षेत्रीय सहयोग संगठन (सार्क) नै प्रमुख एजेन्डा बनेको थियो । भेटमा दक्षिण एसियाली क्षेत्रमा सहकार्य, द्विपक्षीय सम्बन्ध र आर्थिक विकासबारे छलफल भएको हो । न नेपालको दुई दिने औपचारिक भ्रमणका लागि सोमबार दिउँसो काठमाडौं आएका पाकिस्तानी प्रधानमन्त्री अब्बासी र प्रधानमन्त्री ओलीबीच साँझ करिब एक घण्टा भएको भेटवार्ता भएको हो । दुई नेताबीच सार्क र यस क्षेत्रको विकासबारे गम्भीर वार्ता भएको बताइएको छ । वार्तामा अरु के कुरा भयो ? भेटवार्तामा सहभागी प्रधानमन्त्री ओलीका राजनीतिक सल्लाहकार विष्णु रिमालले सार्कबारेमा छलफल भएको जानकारी दिए । । तर उनले यसबारे विस्तृत प्रतिक्रिया भने दिन मानेनन् । द्विपक्षीय बैठकपछि सञ्चारकर्मीसँग रिमालले भने, पारस्परिक हित र चासोका विषयमा छलफल भयो । सार्कको प्रभावकारिताबारे पनि दुई नेताबीच कुरा भयो । पाकिस्तानले पनि सार्कको विषयलाई चासोका साथ लिँदै आएको छ । दुई वर्षअघि पाकिस्तानमा हुनुपर्ने १९ औं सार्क शिखर सम्मेलन भारतको असहयोगका कारण अन्तिम समयमा स्थगित भएको थियो । पाकिस्तान कुनै पनि हालतमा आफ्नै देशमा सार्क शिखर सम्मेलन गर्न चाहन्छ भने भारतले पाकिस्तान बाहेक अन्य मुलुकमा सम्मेलन हुनुपर्ने अडान राख्दै आएको छ । दुई देशबीचको तिक्ततापूर्ण सम्बन्धका कारण सार्क सम्मेलन अनिश्चित बन्दै आएको छ । नेपाल सार्क राष्ट्र अध्यक्ष भएकाले पनि पाकिस्तानले प्रधानमन्त्रीको नेपाल भ्रमणका बेला सार्कलाई प्रमुख एजेण्डाका रुपमा उठाउने जनाएको थियो । यसरी बित्यो पहिलो दिन दुई दिने औपचारिक भ्रमणका लागि नेपाल आएका पाक प्रधानमन्त्री अब्बासी सोमबार दिउँसो साढे तीन बजे काठमाडौं ओर्लिएका थिए । पाकिस्तान एअर फोर्सको विमानबाट त्रिभुवन अन्तर्राष्ट्रिय विमानस्थलमा ओर्लिएका अब्बासीलाई अर्थमन्त्री डा युवराज खतिवडा र परराष्ट्र मन्त्रालयका सचिव शंकर बैरांगीले स्वागत गरेका थिए । ३२ जनाको प्रतिनिधिमण्डलसहित काठमाडौं आएका अब्बासी विमानस्थलबाट सीधै बौद्धस्थित हायात रिजेन्सी गएका थिए । त्यहाँबाट ५ बजे गार्ड अफ अनर का लागि सैनिक मञ्च टुँडिखेल प्रस्थान गरे । विगतमा विमानस्थलमै गार्ड अफ अनर दिने प्रचलन रहेपनि यसपटक प्रधानमन्त्री केपी शर्मा ओलीको निर्देशनमा सैनिक मञ्च टुँडिखेलमा सारिएको हो । उनलाई साढे पाँच बजेपछि गार्ड अफ अनर दिइएको थियो । प्रधानमन्त्री ओलीले पाकिस्तानी समकक्षीलाई टुँडिखेलमा स्वागत गरे । उनलाई नेपाली सेनाको टोलीले १९ तोपको सलामी दिएको थियो । सैन्य परेडसहित गार्ड अफ अनर लिएपछि अब्बासी दरवारमार्गमा रहेको याक एण्ड यति होटल पुगेका थिए । जहाँ प्रधानमन्त्री ओली र अब्बासीबीच द्धिपक्षीय भेटवार्ता भएको थियो भने लगत्तै उनको स्वागतका लागि प्रधानमन्त्री ओलीले आयोजना गरेको रात्रीभोजमा सहभागि भएका थिए । मंगलबार बिहान माओवादी केन्द्रका अध्यक्ष पुष्पकमल दाहाल र पाकिस्तानी प्रधानमन्त्री अब्बासीबीच भेटवार्ता हुने कार्यक्रम तय भएको छ भने विहान १० बजे अब्बासी र राष्ट्रपति विद्यादेवी भण्डारीबीच शिष्टाचार भेटघाट हुनेछ । विहान ११ बजे अब्बासी स्वदेश फर्किनेछन् ।"
इन्द्रेनी बन्यो संसद्,"काठमाडौं : नयाँ संविधान निर्माणको अन्तिम चरणमा मधेसकेन्द्रित दलले संविधानसभा बहिष्कार गरी मधेसमा आन्दोलन, नाकाबन्दी र संविधान बहिष्कारको घोषणा गरेका थिए। उक्त आन्दोलनको प्रमुख नेतृत्वकर्ता थिए, राजपा अध्यक्ष महन्थ ठाकुर। सौभाग्य वा समयको नियति, तिनै महन्थले आइतबार राष्ट्रपतिबाट संविधानको वफादारिताको शपथ खाए र अरू सांसदलाई पनि खुवाए। शपथग्रहण समारोहमा सांसदहरू आआफ्नो सांस्कृतिक र जातीय पहिरनमा सहभागी भएका थिए। प्रतिनिधिसभा निर्वाचनको तीन महिनापछि प्रतिनिधिसभा र राष्ट्रियसभाका निर्वाचित सांसदले पद तथा गोपनीयताको शपथ लिएका हुन्। संघीय संसद् सचिवालयले संसद् भवन नयाँ बानेश्वरमा आयोजना गरेको विशेष समारोहमा ज्येष्ठ सदस्यका हैसियतले राजपा नेता महन्थ ठाकुरले सांसदलाई शपथ गराए। नागरिकतामा महन्थभन्दा राजपाकै अर्का नेता महेन्द्र यादव पाँच वर्ष जेठा भेटिएका थिए। ७५ वर्षीय पाका राजनीतिज्ञ महन्थभन्दा महेन्द्रको उमेर बढी भएको समाचार सार्वजनिक भएपछि नैतिक रूपमा पनि उनलाई अप्ठ्यारो परेको थियो। संघीय संसद् (प्रतिनिधिसभाराष्ट्रियसभा) को अधिवेशन सोमबार सुरु हुँदै छ। महेन्द्रको नागरिकता र वास्तविक उमेर फरक परेको भन्दै राष्ट्रपति विद्यादेवी भण्डारी र प्रधानमन्त्री केपी ओलीले आपत्ति जनाएपछि उनी अन्तिम समयमा रोकिएका थिए। प्रधानमन्त्री ओलीले आइतबार बिहान महन्थसँग प्रधानमन्त्रीनिवास बालुवाटारमा साढे एक घण्टा वार्ता गरी ज्येष्ठ सदस्यको शपथ लिन प्रस्ताव गरेका थिए। बिहान साढे ९ देखि ११ बजेसम्म चलेको वार्तामा महन्थ ज्येष्ठ सदस्यको हैसियतमा शपथ खान राजी बनेको एमाले उच्च स्रोतले बतायो। निर्वाचन आयोगले पठाएको पत्रमा यादवको उमेर अपत्यारिलो लागेपछि संसद्का कर्मचारीले महेन्द्रलाई फोन गरेर नागरिकता मगाएका थिए। नागरिकताअनुसार उनको उमेर ८० वर्ष नै पुगेको देखियो। सचिवालयले आइतबार बिहान पाँच दलको बैठक बोलायो। महेन्द्र ज्येष्ठ सदस्यका हैसियतले शपथ गराउन तयारी अवस्थामा थिए तर महासचिव भट्टराईले उमेर विवाद सम्बन्धमा सर्वत्र चासो व्यक्त गरिएको भन्दै आफैं निकासका लागि अग्रसर भइदिन महेन्द्रसँग आग्रह गरे। त्यसपछि संसद् भवन बानेश्वरबाटै महेन्द्रले राजपा अध्यक्ष महन्थ ठाकुरलाई फोन गरे। स्रोतका अनुसार त्यतिबेला महन्थ प्रधानमन्त्री ओलीसँग वार्ता गर्दै थिए। महेन्द्रले ज्येष्ठ सदस्यका हैसियतले बैठकको अध्यक्षता गरिदिन महन्थसँग आग्रह गरेका थिए। विवादका कारण आफू भने अनुपस्थित रहने जानकारी उनले महन्थ र संसद् सचिवालयलाई गराएका थिए। महेन्द्रकै फोनबाट संसद्का महासचिव भट्टराईले पनि महन्थसँग कुराकानी गरे र ज्येष्ठ सदस्यको शपथ तथा अरू सांसदलाई शपथको कार्यक्रमका विषयमा जानकारी गराए। भट्टराईको प्रस्ताव महन्थले सजिलै स्विकारे। त्यसपछि भट्टराईले महन्थलाई राष्ट्रपति कार्यालयमा लगेर ज्येष्ठ सदस्यको शपथ गराएका थिए। संविधानप्रति अब सम्पूर्ण देशवासीको समर्थन प्राप्त भयो, संविधानसभा अध्यक्ष सुवास नेम्बाङले अन्नपूर्णसँग भने, संघीयता कार्यान्वयन र मुलुकलाई आर्थिक समृद्धिमा लैजान अब संसद्ले तालिका बनाएर कानुन निर्माण गर्नुपर्छ। असल परिपाटी बसाएर अघि बढ्न सके जनतामा सकारात्मक सन्देश दिन सकिन्छ। शपथ समारोहमा संघीय संसद्का महासचिव मनोहरप्रसाद भट्टराईले सांसदहरूलाई स्वागत गर्दै ऐतिहासिक संविधान जारी भएको स्थलमै शपथ गराइएको बताएका थिए। राष्ट्रियसभामा ज्येष्ठ सदस्य तारादेवी भट्टले सांसदहरूलाई शपथ गराएकी थिइन्। प्रतिनिधिसभाको शपथपछि राष्ट्रियसभाका सांसदको शपथ गराइएको थियो। शपथपछि सांसदहरूले लोगो लगाएका थिए। ५ जना अनुपस्थित, ११ भाषामा शपथ शपथ समारोहमा प्रतिनिधिसभाका चार र राष्ट्रियसभाका एक सांसद अनुपस्थित थिए। माओवादी केन्द्रका टोपबहादुर रायमाझी पितृशोकका कारण अनुपस्थित रहे। संसद् सचिवालयका अनुसार कैलाली जेलमा रहेका राजपाका रेशम चौधरी, उमेर विवादमा परेका राजपाकै महेन्द्र यादव र माओवादी केन्द्रकी धर्मशिला चापागाईं शपथ समारोहमा उपस्थित भएनन्। किर्ते कागजमा छानबिनका लागि प्रहरीबाट खोजी भइरहेका एमाले सांसद नवराज सिलवालले पनि शपथ लिएका छन्। उनी वरिष्ठ नेता माधवकुमार नेपालको गाडीमा लिफ्ट मागेर संसद् भवन पुगेका थिए। अनुपस्थित सांसदका लागि संसद्मै ज्येष्ठ सदस्य वा सभामुखले शपथ गराउने चलन छ। राष्ट्रियसभामा रमेशप्रसाद यादव अनुपस्थित रहे। संसद्का प्रवक्ता भरतराज गौतमका अनुसार नेपाली, हिन्दी, भोजपुरीलगायत ११ भाषामा सांसदले शपथ लिएका थिए। देउवा आउँदा कांग्रेस सांसद उठे शपथ समारोहमा सबैभन्दा पछि संसद् हलमा प्रवेश गरेका थिए, कांग्रेस सभापति शेरबहादुर देउवा। कांग्रेसमा संसदीय दलको नेता विवाद भइरहँदा आइतबार शपथ समारोहमा भने रोचक दृश्य देखा पयो। देउवा हलमा प्रवेश गर्दा कांग्रेसका सबै सांसद आआफ्नो स्थानमा उठेर सम्मान गरेका थिए।"
पाकिस्तानी प्रधानमन्त्री अब्बासी आज आउँदै,"काठमाडौं : पाकिस्तानी प्रधानमन्त्री साहिद खाकान अब्बासी सोमबार दुईदिने औपचारिक भ्रमणमा काठमाडौं आउँदैछन् । प्रधानमन्त्री केपी ओलीसँग अब्बासीले गर्ने भेटवार्ता सार्क सक्रिय बनाउनेमा केन्द्रित हुने अनुमान गरिएको छ । नेपालमा १८ औं दक्षिण एसियाली क्षेत्रीय सहयोग संगठन (सार्क) सम्मेलनपछि सरकार प्रमुखका रूपमा पहिलो पटक पाकिस्तानका प्रधानमन्त्री अब्बासी नेपाल आउँदै छन् । अब्बासीको भ्रमण र एजेन्डाबारे नेपालले केही उल्लेख नगरे पनि पाकिस्तानले भने सार्क दक्षिण एसियाको महत्वपूर्ण क्षेत्रीय संगठन भएकाले यसलाई प्रभावकारी बनाउन छलफल हुने विज्ञप्तिमार्फत स्पष्ट पारेको छ । १९ औं सार्क सम्मेलन सन् २०१६ नोभेम्बरमा पाकिस्तानमा गर्ने तय भए पनि अन्तिम समयमा भारतले सहभागी नहुने सूचना दिएपछि स्थगन भएको थियो । पाकिस्तान १९ औं सार्क सम्मेलन आफ्नै देशमा गराउन चाहन्छ । नेपाल सार्कको अध्यक्ष राष्ट्र भएकाले प्रधानमन्त्री ओली र पाकिस्तानी प्रधानमन्त्री अब्बासीबीच सार्क सम्मेलन आयोजनासम्बन्धमा विशेष छलफल हुने बताइएको छ । एमाले नेता एवं परराष्ट्रविद् डाराजन भट्टराईले काठमाडौंमा आयोजित एक कार्यक्रममा पाकिस्तानी प्रधानमन्त्री अब्बासीको भ्रमणमा सार्कलाई सामुहिक रूपमा कसरी अघि बढाउन सकिन्छ छलफल हुने संकेत गरे । उनले भने, सार्क प्रभावकारी बनाए सबै सदस्य राष्ट्रको हित हुनेछ । प्रधानमन्त्री केपी ओली र पाकिस्तानी प्रधानमन्त्री साहिद अब्बासीबीचको भेटवार्ता सार्क सम्मेलन आयोजना र सार्कलाई प्रभावकारी बनाउनमा केन्द्रित हुने पूर्वराजदूत डासुरेशचन्द्र चालिसेले पाकिस्तानी प्रधानमन्त्रीको भ्रमण नेपाल सरकारकै अनुरोधमा हुन लागेकाले यसबाट आशंका उब्जिएको टिप्पणी गरे । उनले भने, यसले कूटनीति सन्तुलित होइन कि भन्ने शंका उपशंका पैदा गरेको छ । पूर्वराजदूत हिरण्यलाल श्रेष्ठले दुवै देशको चाहनाअनुसार पाकिस्तानी प्रधानमन्त्री अब्बासीको भ्रमण हुन लागेको दाबी गरे । उनले भने, प्रधानमन्त्री केपी ओलीकै चाहनामा अब्बासी नेपाल भ्रमणमा आउन लाग्नुभएको हो । पाकिस्तानले पनि नेपालमा आफूलाई सक्रिय बनाउन खोजेको यो भ्रमणले संकेत गर्छ । प्रधानमन्त्री अब्बासी सोमबार दिउँसो करिब ३ बजे विशेष विमानबाट त्रिभुवन अन्तर्राष्ट्रिय विमानस्थल उत्रिने जनाइएको छ । उनीसँग पाकिस्तानका विदेशमन्त्री, विदेश सचिव, विदेश मन्त्रालयका प्रवक्तासहित एक दर्जन वरिष्ठ अधिकारी आउँदैछन् । आकस्मिक रूपमा हुन लागेको अब्बासीको भ्रमणबारे दुवै देशका परराष्ट्र मन्त्रालयले भ्रमणको अघिल्लो दिन आइतबार मात्र प्रेस विज्ञप्ति जारी गर्दै औपचारिक जानकारी दिएका हुन् । प्रधानमन्त्री ओली र पाकिस्तानी समकक्षी अब्बासीबीच द्विपक्षीय भेटवार्ता हुने परराष्ट्र मन्त्रालयले जनाएको छ । दुवै प्रधानमन्त्रीबीच द्विपक्षीय हितबारे वार्ता हुने मन्त्रालयको विज्ञप्तिमा उल्लेख छ । प्रधानमन्त्री ओलीले सोमबार साँझ अब्बासीको स्वागतमा रात्रीभोज आयोजना गरेका छन् । पाकिस्तानले छिमेकीसँग सम्बन्ध सुदृढ र प्रभावकारी बनाउने आफ्नो परराष्ट्र नीतिअनुसार अब्बासीको नेपाल भ्रमण हुन लागेको जनाएको छ । पाकिस्तानी विदेश मन्त्रालयले आइतबार जारी गरेको विज्ञप्तिमा उल्लेख छ, यो भ्रमणले दुई देशबीचको व्यापार, शिक्षा, पर्यटन, रक्षा र नागरिक सम्बन्ध थप विस्तार गर्न महत्वपूर्ण योगदान दिनेछ । पाकिस्तानी प्रधानमन्त्री अब्बासीले लोकतान्त्रिक प्रक्रियामार्फत नयाँ सरकार गठन भएकोमा नेपाली नेताहरूलाई र प्रधानमन्त्री ओलीलाई बधाई दिने विज्ञप्तिमा उल्लेख छ। अब्बासी मंगलबार बिहान स्वदेश फर्किनेछन् । उनले स्वदेश फर्किनुअघि राष्ट्रपति विद्यादेवी भण्डारीसँग पनि शिष्टाचार भेटवार्ता गर्ने जनाइएको छ । अब्बासीको प्रधानमन्त्री ओली र राष्ट्रपति भण्डारीसँग बाहेक अरु कुनै उच्चस्तरीय भेटघाट कार्यक्रम नरहेको परराष्ट्र मन्त्रालयले जनाएको छ । ओली प्रधानमन्त्री भएपछिको यो नै कुनै राष्ट्र प्रमुखको पहिलो नेपाल भ्रमण हो । ३ वर्षअघि काठमाडौंमा सम्पन्न १८ औं सार्क शिखर सम्मेलनमा तत्कालीन पाकिस्तानी प्रधानमन्त्री नवाज सरिफ काठमाडौं आएका थिए । त्यसपछि पाकिस्तानका तर्फबाट भएको यो पहिलो उच्चस्तरीय भ्रमण हो । त्यहाँको सर्वोच्च अदालतले सरिफलाई भ्रष्टाचारमा दोषी ठहर गरेपछि अब्बासी प्रधानमन्त्री नियुक्त भएका हुन् ।"
कांग्रेस संसदीय दलको नेतामा देउवा,"काठमार्डौः नेपाली कांग्रेसको संसदीय दलको नेतामा पार्टी सभापति शेरबहादुर देउवा निर्वाचित भएका छन् । संसदीय दल निर्वाचन समितिका संयोजक चीनकाजी श्रेष्ठले ४४ मत पाएर निर्वाचित भएको जानकारी दिए । सभापति देउवाले २५ मतको अन्तरले पूर्वमहामन्त्री प्रकाशमान सिंहलाई पराजित गरेका छन् । कुल ६३ मत मध्ये देउवाले ४४ मत ल्याएका छन् भने सिंहले १९ मत मात्र पाए । संसदीय दलको नेतामा सभापति देउवासँग पूर्वमहामन्त्री सिंहले प्रतिस्पर्धा गरेका थिए । पराजित हुने निश्चित भएपनि देउवालाई सर्वसम्मत हुन नदिन सिंहको उम्मेदवारी परेको थियो । नेता रामचन्द्र पौडेल र कृष्णप्रसाद सिटौला पक्षधरले सिंहलाई उम्मेदवार बनाएका थिए । सभापति देउवाको कारण स्थानीय, प्रदेश र प्रतिनिधि सभाको निर्वाचनमा कांग्रेसले लज्जास्पद पराजय भोग्नु परेकोले संसदीय दलको नेता अरुलाई नै बनाउनु पर्ने पौडेल र सिटौला पक्षधरले बताउँदै आएका थिए । देउवा निकट प्रवक्ता विश्वप्रकाश शर्मा, प्रदिप गिरी र डा। नारायण खड्का सहित पौडेल र सिटौल समुहले महामन्त्री डा। शशांक कोइरालालाई सर्वसम्मत संसदीय दलको नेता बनाउन लविङ गरेका थिए ।"
कांग्रेस संसदीय दलको नेता छान्न मतदान सुरु,काठमाडौं : प्रमुख प्रतिपक्ष दल नेपाली कांग्रेको संसदीय दलको नेता चयनका लागि निर्वाचन सुरु भएको छ। कांग्रेस संसदीय दलको कार्यालय सिंहदरबारमा सोमबार बिहान १० बजेदेखि निर्वाचन सुरु भएको हो। मतदान दिउँसो १ बजेसम्म जारी रहनेछ। कांग्रेस संसदीय दलको नेताका लागि कांग्रेस सभापति शेरबहादुर देउवा र पूर्वमहामन्त्री प्रकाशमान सिंह प्रतिस्पर्धामा रहेका छन्। सर्वसम्मतिबाट दलको नेता चयन गर्ने प्रयास असफल भएपछि मतदान भएको हो। कूल २७५ सदस्यीय प्रतिनिधिसभामा कांग्रेसका प्रत्यक्ष निर्वाचित २३ र समानुपातिक ४० गरी ६३ जना सांसद छन्। देउवाको उम्मेदवारीलाई नेता विजयकुमार गच्छदारले प्रस्ताव र नेता मानबहादुर विकले समर्थन गरेका छन्। सिंहको उम्मेदवारीलाई कोषाध्यक्ष सीतादेवी यादवले प्रस्ताव र नेता सञ्जयकुमार गौतमले समर्थन गरेका छन्। सभापति देउवा पक्षले आफ्ना बहुमत सांसद भएकाले सहजै विजयी हासिल गर्ने दाबी गरेको छ भने नेता सिंहले निर्वाचनपछि पार्टीमा नयाँ नेतृत्वको खाँचो देखिएकाले बहुमत सांसदले आफूलाई मतदान गर्ने तर्क गरेका छन्। संसदीय दलको नेताको उम्मेदवारका लागि आइतबार अपराह्न ६ देखि साँझ साढे बजेसम्म मनोनयन दर्ता गर्ने समय तोकिएको थियो। निर्वाचन तालिकाअनुसार बिहानसाढे ८ बजे उम्मेदवारको अन्तिम नामावली प्रकाशन गरिएको संसदीय निर्वाचन समितिका सदस्यसचिव केशव रिजालले जानकारी दिए। पार्टीको संसदीय दलको परिमार्जित विधानअनुसार संसदीय दल कार्यसमिति २९ सदस्यीय हुनेछ। संसदीय दलको नेताको निर्वाचनपछि मात्र संसदीय दल कार्यसमितिको निर्वाचन हुनेछ।
रेशम चौधरीलाई शपथ नगराए अवरोध गर्ने राजपा सांसदको चेतावनी,"धनगढी : राजपाका सांसदले प्रतिनिधिसभामा निर्वाचित सदस्य रेशम चौधरीलाई शपथग्रहण नगराए प्रदेशसभा बैठक चल्न नदिने चेतावनी दिएका छन्। धनगढीमा आइतबार दिउँसो बसेको प्रदेशसभा बैठकमा विशेष समय लिएर बोलेका राजपाका प्रदेशसभा सदस्य कृष्ण चौधरीले सांसद चौधरीलाई शपथग्रहणको व्यवस्था नगरिए आगामी प्रदेशसभा बैठक चल्न नदिने चेतावनी दिएका हुन्। कैलाली १ बाट निर्वाचित भएर पनि प्रमाणपत्र नदिनु र शपथग्रहणको व्यवस्था नगरिनु भनेको थारूहरूमाथिको राजनीतिक र जातीय अन्याय भएको उनको आरोप थियो। थारूहरूले भारी जनमत पाएका व्यक्तिलाई शपथग्रहण नगराउनु र प्रमाणपत्र नदिनु जनमतको अपमान भएको चौधरीको भनाइ थियो। डोटीबाट विजयी कांग्रेस सांसद भरत खड्काले पनि विशेष समय लिएर बोल्दै डोटीको दिपायलमा राजधानीको आन्दोलन गरिरहेकालाई प्रदेश सरकारले अविलम्ब वार्तामा बोलाउनुपर्ने माग गरे। उनले अल्पमत र बहुमतभन्दा पनि औचित्यका आधारमा निर्णय लिन आग्रह गरे। विशेष समय लिएरै बोलेका कञ्चनपुरका सांसद लालबहादुर खड्काले सांसदको सेवासुविधा र कर्मचारीको सरुवाबढुवाका कुराले मात्रै प्राथमिकता पाइरहेकोमा विरोध जनाउँदै विकास निर्माणमा पनि ध्यान दिन माग गरे। सांसद नेपालु चौधरीले हुलाकी सडकमा भइरहेको ढिलाइका कुरा उठाएका थिए भने। दार्चुलाबाट मानबहादुर धामीले त्यहाँका पूर्वाधारका काम कछुवा गतिमा भइरहेको भन्दै ध्यानाकर्षण गराएका थिए। कांग्रेसका रणबहादुर रावल, माओवादीकी देवकी मल्ल र दुर्गाकुमारी कामीले पनि सार्वजनिक महŒवका विषयमा विशेष समय लिएर बालेका थिए। मुख्यमन्त्रीले विश्वासको मत लिन पाएनन् प्रदेश ७ को तेस्रो बैठकले संसद्को कार्यव्यवस्था परामर्श समिति र प्रदेशसभा नियमावली मस्यौदा समिति गठन गरेको छ। तर मुख्यमन्त्री त्रिलोचन भट्टले विश्वासको मत लिने कार्यतालिका रहे पनि प्राविधिक कारणले स्थगित भएको जनाइएको छ। अब फागुन २२ गते बस्ने प्रदेशसभा बैठकमा मुख्यमन्त्रीले विश्वासको मत लिनेछन्। सभामुख अर्जुन थापाले गठन गरेको संसद्को कार्यव्यवस्था परामर्श समितिमा तारा लामा तामाङ, कृष्णराज सुवेदी, अर्चना गहतराज, अक्कल रावल, वीरमान चौधरी, भरत खड्का, रणबहादुर रावल र मालामती राना छन्। सभामुखको नेतृत्वमा रहने कार्यव्यवस्था परामर्श समितिमा उपसभामुख र कानुनमन्त्री सदस्य रहने व्यवस्था छ। संसद्को परामर्शका लागि कार्यव्यवस्था परामर्श गठन गरिन्छ। त्यस्तै प्रदेशसभा नियमावली मस्यौदा समितिमा लीलाधर भट्ट, पूर्णा जोशी, महेशदत्त जोशी, टेकबहादुर रैका र कृष्ण चौधरी रहेका छन्। एमालेको तर्फबाट प्रदेशसभा सदस्य तारा लामा तामाङले प्रस्ताव गरेको समितिलाई कांग्रेसका प्रदेशसभा सदस्य टेकबहादुर रैकाले समर्थन गरेका थिए। समितिको संयोजक सदस्यहरुले आफैँ तोक्ने प्रावधान छ।"

शीर्षक,विवरण
सत्तारोहणका सय दिन,"प्रधानमन्त्री शेरबहादुर देउवाको सत्तारोहणको सय दिन पुगेको छ। प्रधानमन्त्री बनेलगत्तै गतिशीलता देखाउन नसकेका देउवाको यी सय दिन समग्रतामा उत्साहप्रद छैन। डेढ महिनापछि मात्रै सरकार गठनको प्रारम्भ गर्न सकेका देउवाले सय दिनको कार्यकालमा ५४ सदस्यीय मन्त्रिमण्डल विस्तार गरेर 'जम्बो' मन्त्रिपरिषद् बनाउने आफ्नै पुरानो रेकर्ड तोडेका छन्। चौथोपटक प्रधानमन्त्री भएका र सरकार सञ्चालनमा अनुभवी मानिएका उनका अगाडि विवादरहित ढंगले एउटा गतिशील सरकार गठन गर्ने चुनौती थियो, तर त्यो चुनौतीमा उनी चुके। एक त सरकार गठनमा पार्टीभित्रका असन्तुष्टिलाई सम्बोधन गर्न सकेनन् भने अर्कोतर्फ करोडौंको व्ययभार बढाउने गरी जम्बो मन्त्रिपरिषद् बनाएर आलोचित भएका छन्। राज्यले किन र केको लागि जम्बो मन्त्रिमण्डलको व्ययभार खेप्ने ? यसबारेमा सरकारले जवाफ दिन सकेको छैन। देउवा सरकारका साथै पार्टी प्रमुख पनि हुन्। त्यसकारण उनको अर्को महत्वपूर्ण अभिभारा थियोपार्टीभित्रको व्यवस्थापन। तर सरकार गठनको बेलामा होस् वा भारत भ्रमण जानुअघि विमलेन्द्र निधिलाई कार्यवाहक अध्यक्षको जिम्मेवारी दिँदाको क्षणमा होस्, पार्टीभित्र असन्तुष्टि चुलियो। विभाग गठनदेखि पार्टीभित्र जिम्मेवारी बाँडफाँट सन्दर्भलाई लिएर चुलिएका असन्तुष्टिलाई सम्बोधन गर्दै व्यवस्थापन गर्न देउवा चुकेका छन्। सत्ता गठबन्धन टिकाउने र शक्ति केन्द्र रिझाउनेतर्फ उनी केन्द्रित देखिन्छन्। जसले गर्दा सय दिनमा भएका र गर्न खोजेका पक्षहरू ओझेलमा छन्। भारत भ्रमण त्यति विवादित हुने थिएन यदि उनले दिल्लीमा संविधान संशोधनको प्रतिबद्धता नजनाएका भए। पाँचदिने सद्भाव भ्रमणमा देउवाले राम्रै खातिरदारी पाएका थिए। छयालीसबुँदे संयुक्त वक्तव्य जारी भयो। नेपालभारत सम्बन्धका विविध पाटामा प्रधानमन्त्रीकै तहमा छलफल भए। बाढी र डुबानजस्ता प्रकोप, १९५० को सन्धि, सुरक्षा विषयमा सक्दो सहकार्य गर्ने, जलस्रोत र ऊर्जा क्षेत्रमा सहयोग अभिवृद्धि गर्ने, नेपालमा भारतीय लगानी बढाउने, नेपालको भारतसँगको व्यापार घाटा कम गर्ने, अन्तर्राष्ट्रिय, क्षेत्रीय र उपक्षेत्रीय संस्थाहरूमा सहकार्य गर्ने विषयमा छलफल भए। भारत चासोको विषय रहेको आतंकवादको बारेमा पनि साझा धारणा बन्यो। तर संविधान संशोधनजस्तो घरेलु मामिलालाई द्विदेशीय चासोको विषय बनाएदिएपछि भ्रमण विवादमा तानियो। खुलेर नयाँ संविधानको स्वागत नगरेको भारतले आफ्नो 'पोजिसन' लाई यथावत् राखेको सन्दर्भमा देउवाले दिल्ली पुगेर संशोधनको प्रतिबद्धता गर्नु त्रुटिपूर्ण थियो। सय दिनमा देउवा सरकारले गर्न सकेको उल्लेखनीय काम तेस्रो चरणको स्थानीय निकायको निर्वाचन हो, जुन २ असोजमा सम्पन्न हुँदैछ। संशोधनलाई 'बटमलाइन' बनाउँदै आएका मधेसकेन्द्रित दललाई संशोधन प्रक्रियामा ल्याएर चुनावमा सहभागी हुने मार्गप्रशस्त देउवा सरकारले गर्न पुग्यो, जुन उपलब्धि हो। तर चुनावकै क्रममा पनि सरकार स्वयंले आचारसंहिताको व्यापक उल्लंघन गर्नुचाहिँ उसको हेपाहा प्रवृत्तिको द्योतक हो। देउवाले यसबीच मुग्लिननारायणगढ सडक खण्ड, काठमाडौंका खाल्डाखुल्डी र मेलम्ची खानेपानी आयोजनामा चासो देखाए। लाखौं नागरिकको दैनन्दिनसँग जोडिएका यी विषयमा प्रधानमन्त्रीयस्तरबाट चासो राख्नु सकारात्मक थियो। तर प्रधानमन्त्रीले चासो राखेपछि पनि यी काम र आयोजना निर्माणको गति उही छ। धुवाँधुलो र खाल्डाखुल्डीले राजधानीको दैनिक जीवन आक्रान्त छ। प्रधानमन्त्रीले यसमा चासो देखाएसँगै यी र अरू थुप्रै जनसरोकारका विषयमा सरकारले निरन्तर अनुगमन र नियमन गर्न सक्नुपथ्र्यो, तर त्यो गरेको पाइँदैन। सारमा देउवाले एउटा गतिशील सरकार सञ्चालन गरेर नयाँ संविधानको संस्थागत विकास गर्दै प्राप्त चौथो अवसरलाई सदुपयोग गर्ने छनक अहिलेसम्म दिन सकेका छैनन्। आगामी यात्रा सय दिनको समीक्षा गरेर तय गर्नु उपयुक्त हुनेछ।"
"देउवाका सय दिन: कागजमा १८ पृष्ठ उपलब्धि, व्यवहारमा ?",काठमाडौं : प्रधानमन्त्री शेरबहादुर देउवा नेतृत्वको सरकारले एक सय दिन गरेका कामको उपलब्धि सार्वजनिक गरेको छ । २०७४ जेठ २४ गते गठन भएको सरकारले सय दिन पूरा गरेको अवसरमा अहिलेसम्मका उपलब्धि सार्वजनिक गरेको हो । संविधानको कार्यान्वयनको सिलसिलामा आवश्यक पर्ने सबै तहको निर्वाचन समयमै सम्पन्न गर्नुपर्नै मूल जिम्मेवारीका साथ सरकारले कार्यभार सम्हालेको सरकारका उपलब्धिमा उल्लेख गरिएको छ । कागजमा प्रधानमन्त्रीका उपलब्धिलाई १८ पृष्ठमा समेटिएको भए पनि व्यवहारमा भने दोस्रो चरणको स्थानीय तहको निर्वाचन सम्पन्न गर्नु बाहेक अन्य थप उपलब्धि उत्साहजनक देख्न सकिँदैन।
प्रदेश२ को निर्वाचन: शुक्रबार रातिबाट मौन अवधि,"काठमाडौं : प्रदेश२ को चुनाव प्रचार प्रसार कार्य शुक्रबार रातीबाट बन्द हुनेछ। मतदानको ४८ घण्टा अघिबाट मौन अवधि सुरु हुने व्यवस्था छ। शुक्रबार राति १२ बजेपछि मौन अवधि सुरू भएपछि निर्वाचन सम्पन्न नहुन्जेलसम्म राजनीतिक दल, उम्मेदवार, नागरिक समाज, आम मतदाता तथा सञ्चारजगत्ले कुनै पनि प्रकारका चुनावी प्रचार प्रसारमा कार्य गर्न नपाइने ऐनमा व्यवस्था छ।"
देशमा विकास र समृद्धि ल्याउन आर्थिक रुपान्तरण जरुरीः आपूर्तिमन्त्री,"काठमाडौं: आपूर्ति मन्त्री शिव कुमार मण्डलले नेपालको राजनीतिक परिवेश समय सापेक्ष चलाउन कम्युनिष्टका सशक्त योद्धाको खाँचो रहेको बताएका छन्। विहीबार राजधानीमा प्रभुनारायण चौधरी स्मृति प्रतिष्ठानको आठौ स्मृति कार्यक्रममा बोल्दै उनले भने, नेपालमा समय सापेक्ष राजनीतिक र विकासको आवश्यकता छ। त्यसकारण कम्युनिष्ट आन्दोलनलाई हाक्ने योद्धाहरु पनि समय सापेक्ष निष्ठावान भएर चल्नुपर्छ।' मन्त्री मण्डलले नेपाल संघीय संरचनामा गइसकेको भन्दै अब सोही अनुरुप स्थानीय तहको विकास र समृद्धि हुने जिकिर गरे। उनले भने, संघीय संरचना अनुसार देशका सबै स्थानीय निकायहरुको विकास र समृद्धि सबै मिलेर गर्नुपर्छ । त्यसकारण अब राजनीति रुपान्तरणसँगै आर्थिक रुपान्तरण समेत जरुरी छ।' उनले प्रभुनारायण चौधरी साच्चै उएटा निष्ठा, त्यागी र देशभक्त कम्युनिष्ठ जनताका छोरा भएर देश र जनताको सेवा गरेकाले हामी सबैले उनको कार्यको खोजीनीति गर्नु जरुरी रहेको औल्याए। यस्तै कार्यक्रममा वरिष्ठ अधिवक्त एवं कानुन विज्ञ कृष्ण प्रसाद भण्डारीले देशमा पुरै लुटतन्त्रको धन्दा चलिरहेकाले सच्चा नेताको अभाव भएको बताए। उनले भने, 'देश अहिले लुटेराहरुको शासनबाट गुज्रिरहेको छ। इमान्दार र देशभक्त नेताको अभियान ओइलाएको जार जस्तो भइसकेको छ।' उनले अर्को प्रसंगमा देशमा संघीयता लागू हुनु नै दुर्भाग्य भन्दै विकास र समृद्धिको विनाशको युग सुरु भएको दावी गरे। उनले भने, देशमा संघीयता लागू हुनु ने क्षेत्रीयतावादलाई प्रश्रय दिनु हो। यसले जातजातिबीचको एकता, सामाजिक सदभाव मात्रै होइन संस्कार र संस्कृतिमाथि विचलन ल्याएर टुक्रा टुक्रामा विभाजित बनाइदिन्छ।' उनले देशमा परिवर्तन ल्याउन देशभक्त युवाहरु हातमा फेरि एक बन्दुक लिएर क्रान्तिको विगुल फुक्ने प्रभुनारायण जस्ता त्यागी र निष्ठावान जुझारु युवा नेताको खाँचो रहेको बताए। यस्तै प्रभु नारायण प्रतिष्ठानका अध्यक्ष विद्यानन्द लेखीले सरकारले नै प्रभुनाराण चौधरीलाई घ वर्गको नेताको दर्जा दिएर ठूलो विभेद गरेका बताए। उनले भने, राज्यले देशभक्त र निष्ठावान नेताला२ जानी जानी घ वर्गमा छुट्याउछँ भने अरुले कसरी सम्झिने?' उनले राज्यले देश र जनताको सेवा गर्ने निष्ठावान जुनसुकै पार्टीका नेतालाई विभेदको नीति हटाउनु पर्नेमा जोड दिए। कार्यक्रममा देश र समाजमा महत्वपूर्ण योगदान गरी स्वदेश र विदेशमा रहेका सात जना व्यक्तित्वहरुलाई प्रभुनाराण स्मृति प्रतिष्ठानबाट सम्मान गरिएको थियो।"
"एमालेको मधेस मिसन: भोलि ओली तराई झर्ने, कुन नेता कता ?","काठमाडौं : प्रदेश२ मा असोज २ गते हुने स्थानीय तहको तेस्रो चरणको निर्वाचनमा एमालेले प्रचारप्रसारलाई तिब्रता दिएको छ। पार्टी अध्यक्ष केपी शर्मा ओलीबाहेक सबै नेता तराईंमै केन्द्रित भएको बेला ओली समेत शुक्रबार तराई झर्ने भएका छन्। ओलीले शुक्रबार जितपुरसिमरा उपमहानगरपालिका, बर्दिया नगरपालिमा हुने चुनावी सभालाई सम्बोधन गर्ने कार्यक्रम रहेको एमाले प्रचार विभागका उपप्रमुख सूर्य थापाले जानकारी दिए। थापाका अनुसार वरिष्ठ नेता माधव नेपाल गृहजिल्ला रौतहटका चुनावी कार्यक्रममा व्यस्त छन्। नेपाल बारा, पर्सा र महोत्तरीका चुनावी सभामा पुग्ने कार्यक्रम छ। नेता झलनाथ खनालले शुक्रबार बाराका विभिन्न स्थानीय तहमा पुगेर प्रचार प्रशारलाई तिब्रता दिँदै छन्। एमालेले प्रदेश२ मा समेत पहिलो पार्टी बन्ने अभियान स्वरुप सबै शीर्ष नेतालाई विभिन्न स्थानीय तहमा खटाएको छ। उपाध्यक्ष वामदेव गौतम र भीम रावल विभिन्न जिल्लाका चुनावी कार्यक्रममा सहभागी हुँदै छन्। महासचिव ईश्वर पोखरेल वीरगञ्ज महानगरपालिकामा बढी प्रभावित क्षेत्रमा केन्द्रित हुँदै बारा र पर्साका विभिन्न कार्यक्रममा सक्रिय भएर अहिले महोत्तरीका विभिन्न कार्यक्रममा सहभागी भइरहेका छन् । पोखरेल शुक्रबार सिरहा र सप्तरीका कार्यक्रमहरुमा केन्द्रित हुनेछन्। पार्टी सचिव प्रदीप ज्ञवाली केही दिनयता तराईमै छन्। बिहीबारदेखि भने सचिव ज्ञवाली सिरहामा केन्द्रित भएका छन्। अर्का सचिव भीम आचार्य सप्तरीमा केन्द्रित छन्। सचिव गोकर्ण विष्ट शुक्रबार सर्लाही पुग्दै छन्। सचिव तथा प्रचार विभाग प्रमुख योगेश भट्टराई सप्तरी, सिरहा, धनुषा र महोत्तरीका कार्यक्रमहरुमा सक्रिय रुपमा सहभागी भइरहेका छन् शुक्रबार भने सर्लाहीका नगरपालिकाकेन्द्रित चुनावी कार्यक्रमलाई सम्बोधन गर्दै छन्। एमाले प्रदेश२ का संयोजक सत्यनारायण मण्डल एक महिनादेखि मधेसमै छन्। मण्डल गृहजिल्ला सप्तरीका चुनावी कार्यक्रममा सक्रिय छन् भने प्रदेश२ का सहसंयोजक नागेन्द्र चौधरी गृहजिल्ला पर्सा र बाराका चुनावी कार्यक्रममा सक्रिय छन्।"
एमालेले देश विखण्डन गर्न खोज्यो : प्रधानमन्त्री देउवा,"मलंगवा : मधेसी र पहाडीबीच क्षेत्रीय नारा लगाएर एमालेले देशलाई विखण्ड गर्न खोजेको आरोप प्रधानमन्त्री शेरबहादुर देउवाले लगाएका छन्। चुनावी सभालाई सम्बोधन गर्न सर्लाहीको मलंगवामा आएका प्रधानमन्त्री देउवाले एमालेमाथि यस्तो आरोप लगाएका हुन्। जातीय क्षेत्रीय नारा लगाएर एमालेले देशमा मुडभेडको अवस्था सिर्जना गर्ने काम गरेको छ, प्रधानमन्त्री देउवाले भने, एमाले, माओवादी र मधेसवादी दललाई स्थानीय निकायकै चुनावबाट जवाफ दिनु पर्ने समय आएको छ। प्रधानमन्त्री देउवाले देशमा शान्ति स्थायित्वका लागि कांगे्रस मात्र एक पार्टी भएको दाबी गरे। , देउवाले भने, कांग्रेसले मात्र देशलाई दिशा दिन सक्छ। राजा र राणा हटाउनमा नेपाली कांग्रेस महत्वपूर्ण खेलेको भन्दै देउवाले देशमा संविधान जारी र संघीय लोकतन्त्र ल्याउनमा पनि कांग्रेस सबभन्दा बढी भूमिका निर्वाह गरेको सम्झना गरे। देउवाले मधेसलाई बाढीबाट जोगाउनका लागि भारतीय प्रधानमन्त्री नरेन्द्र मोदी र बिहारका मुख्य मन्त्री नितिश कुमारसँग कुरा भएको बताएका छन्। प्रधानमन्त्री देउवाले बाढीको समस्या छिटै नै समाधान हुने तर्क गरे। मधेस कुनै बेला बाढी र कुनै बेला सुख्खाले ग्रस्त हुने गरेको बताउँदै यसलाई समाधान गर्नका लागि कांग्रेसले योजना बनाउन लागि परेको छ। देशको विकास गर्नका लागि कांग्रेस एकमात्र विकल्प भएको देउवाले जिकिर गरे। स्थानीय तहमा कांग्रेसको सरकार बने मात्र तल्लो तहका विकास हुने दाबी गरे। मधेस जनताको हक अधिकारको लागि कांग्रेसले संशोधन प्रस्तावको पक्षमा मतदान गरेको छ। एमालेले गर्दा मात्र मधेसी जनता अधिकारबाट बञ्चित भएको आरोप समेत देउवाले लगाए। अहिले मधेसका जिल्लाको अवस्था नाजुक रहेको जिकिर गर्दै देउवाले कांग्रेस जिते मात्र मधेशको विकास हुने दाबी गरे।"
कमल थापाले लगाएका आरोपहरु सही होइनन्ः अध्यक्ष राणा,"काठमाडौंः राष्ट्रिय प्रजातन्त्र पार्टी (प्रजातान्त्रिक) का अध्यक्ष पशुपतिशमशेर राणाले मधेशका माग सम्बोधन गर्नको लागि आफ्नो पार्टी सरकारमा सामेल भएको स्पष्ट पारेका छन्। बिहीबार रिपोर्टर्स क्लब नेपालले आयोजना गरेको साक्षात्कारमा अध्यक्ष राणाले पार्टी फुटाएरै भएपनि मधेशका माग सम्बोधन गर्नको लागि आफ्नो पार्टी सरकारमा सामेल भएको बताए। मधेश आन्दोलनले उठाएका मागहरु सम्बोधन गर्नको लागि आफ्नो पार्टीले महत्वपूर्ण भूमिका खेल्ने उनको भनाई थियो। राणाले भने,मधेशका मागहरु सम्बोधन हुनुपर्छ, मधेशका जायज आवाजहरुलाई दबाउनुहुँदैन, यदि मधेशका माग सम्बोधन नगर्ने हो भने मुलुकमा स्थायित्व, समृद्धि र विकास सम्भव हुँदैन।' पार्टीबाट सरकारमा सहभागी केही नेता अनियमितामा संलग्न रहेको भन्नेबारे आएका समाचारको उनले खण्डन गरे। कमल थापा निकट विद्यार्थी संगठनले भ्रष्ट्राचारमा मन्त्री दीपक बोहरा संलग्न रहेको भन्दै उनीविरुद्ध आन्दोलन गरिरहेको सन्दर्भमा राणाले भने, कमल थापाले हामीलाई विभिन्न रुपमा सम्बोधन गर्नुभएको छ, उहाँले लगाएका आरोपहरु सही होइनन्, पार्टी कमजोर भएकोले उहाँले रिस पोखि रहनुभएको छ।' अध्यक्ष राणाले डा प्रकाशचन्द्र लोहनी नेतृत्वको एराप्रपा राष्ट्रवादीले चाहेमा पार्टी एकता गर्नको लागि आफ्नो पार्टी तयार रहेको समेत बताए।"
'आयोगको प्रस्ताव अनुसार सीमांकन गर्नुपर्छ',"राजविराज: नयाँ शक्ति पार्टीका संयोजक डा बाबुराम भट्टराईले मधेशको मुद्दा हल गर्नका लागि राज्य पुनःसंरचना आयोगले प्रस्ताव गरेको मोडेल अनुसार प्रदेशहरुको सीमांकन गरिनुपर्ने बताएका छन्। उनले मधेशको राजनीतिलाई स्थापित गर्नका लागि आर्थिक विकास र समृद्धिको एजेण्डालाई पनि सँगसँगै लैजानुपर्नेमा जोड दिए। बिहीबार सप्तरीको राजविराजमा संचारकर्मीहरुसँग संक्षिप्त कुराकानी गर्दै नयाँ शक्ति पार्टीले तराई मधेशका सबै समस्याहरुको हल गरी हिमाल, पहाड, तराई, मधेशलाई जोड्ने राष्ट्रिय एकताको अवधारणा अघि सारेको र त्यसैका बलमा समग्र देशलाई विकास र समृद्धिको दिशातिर लैजाने प्रतिबद्धता जनाउँदै देशको समृद्धिका लागि राष्ट्रिय एकता अपरिहार्य रहेको बताए। अब हामी मधेशवादी र पहाडवादी भएर हुँदैन' उनले भने, अब देशको विकास र समृद्धिका लागि राष्ट्रिय एकता कायम गर्ने इन्द्रधनुषी राष्ट्रवादको प्रवद्र्धन गर्नुपर्छ।' नेपालको राजनीति भ्रष्टाचारको दलदलमा फसेको र पुरानै पार्टीहरु सत्तामा फर्किन सक्ने संभावनाको आंकलन गर्दै नयाँ शक्तिले आन्तरिक रुपमा राष्ट्रिय एकता बलियो बनाई बाह्य रुपमा भारत र चीनसँगको सम्बन्धलाई समदूरीमा राख्नुपर्ने आवश्यकतामा जोड दिए।"
क्याडर' मात्रै न्यायाधीश सिफारिस,"काठमाडौं : न्यायपरिषद्ले सर्वोच्च अदालतको स्थायी न्यायाधीश नियुक्तिका लागि तीनजनाको नाम सिफारिस गरेको छ । सर्वोच्चको न्यायाधीशमा कानुन व्यवसायीलाई समेट्ने परम्परालाई तोड्दै यसपल्ट क्याडर' बाट मात्र सिफारिस गरिएको छ । सिफारिसमा कानुन व्यवसायीलाई पाखा लगाएको भन्दै नेपाल बार एसोसिएसनले आपत्ति जनाएको छ । प्रधानन्यायाधीश एवं परिषद् अध्यक्ष गोपाल पराजुलीको अध्यक्षतामा बुधबार बसेको न्यायपरिषद् बैठकले उच्च अदालत तुल्सीपुरका मुख्य न्यायाधीश बमकुमार श्रेष्ठ, उच्च अदाल सुर्खेतका मुख्य न्यायाधीश डम्बरबहादुर शाही र उच्च अदालत पाटनका मुख्य न्यायाधीश टंकबहादुर मोक्तानलाई सर्वोच्चको न्यायाधीशमा सिफारिस गर्दै सुनुवाइका लागि संसदीय सुनुवाइ विशेष समितिमा पठाएको छ । सर्वोच्चमा चार न्यायाधीश रिक्त भए पनि तीनजनाको मात्र सिफारिस भएको छ। सर्वोच्चमा तत्कालीन प्रधानन्यायाधीश सुशीला कार्की, न्यायाधीशहरू वैद्यनाथ उपाध्याय, जगदीश शर्मा पौडेल र देवेन्द्रगोपाल श्रेष्ठको अवकाशपछि चार पद रिक्त छ । यो सिफारिसपछि सर्वोच्चमा २० न्यायाधीश पुग्नेछन् । संविधानको धारा १२९ (१) मा सर्वोच्चमा प्रधानन्यायाधीशसहित २१ न्यायाधीश रहने व्यवस्था छ । सबैलाई सिनियरिटीका आधारमा उच्च अदालतको मुख्यबाट सर्वोच्चको न्यायाधीशमा सिफारिस गरिएको छ', बैठकपछि परिषद्सचिव राजन भट्टराईले अन्नपूर्णसित भने, निर्णय सर्वसम्मत रूपमा भएको छ । बैठकले जिल्ला न्यायाधीशको सरुवा गर्नुका साथै जिल्ला न्यायाधीशलाई मुख्य निर्वाचन अधिकृत खटाउन परामर्श दिने निर्णय गरेको छ ।' न्यायाधीश नियुक्तिमा ५० प्रतिशत माग गर्दै आएको नेपाल बार एसोसिएसनले कानुन व्यवसायी निल' भएपछि आपत्ति जनाएको छ । यसअघि परिषद्बाट सर्वोच्चका लागि ११ जना न्यायाधीश नियुक्ति हुँदा पनि कानुन व्यवसायीबाट चारजना सिफारिस भएका थिए । त्यतिबेला पनि बारले आधा कानुन व्यवसायीबाट ल्याइनुपर्ने माग गरेको थियो । पहिले पनि हामीले ६ जना मागेकामा दुईजना कम भयो । अहिले त झन् एकजना पनि दिइएन', बार महासचिव खम्बबहादुर खातीले सिफारिसमा आपत्ति जनाउँदै भने, हामीले प्रधानन्यायाधीश, परिषद्मा बारका प्रतिनिधिलाई भेटेर ५० प्रतिशत हुनुपर्छ भनेका थियौं । तर, निर्णय सुखद रहेन । हाम्रो सदासयतालाई कमजोरी ठानियो ।' बैठकमा सहभागी परिषद्का एक सदस्यले कानुन व्यवसायीबाट न्यायाधीश ल्याउँदा विगतमा जस्तो राजनीतिक भागबन्डाको लाञ्छना व्यहोनुपर्ने भएकाले सबै क्याडर' बाट सिफारिस गरिएको बताएका छन् । उनले निर्विवाद बनाउन वरिष्ठताका मुख्य न्यायाधीशबाट ल्याइएको दाबी गरे । कानुन व्यवसायीबाट ल्याउँदा ब्यालेन्स मिलाउन तीनजना ल्याउनुपर्ने भयो । यस्तो निर्णय लिँदा राम्रो परिणाम नआउने र राजनीतिक भागबन्डा भनेर झन् बढी विरोधको सामना गर्नुपर्ने अवस्था रहन्थ्यो', ती सदस्यले भने, क्याडरबाट पनि सबै अनुभवी र खारिएर स्पात' बनेका व्यक्ति हुनुहुन्छ । मूल कुरा न्यायसम्पादन हेर्ने हो ।' १९७ जिल्ला न्यायाधीश सरुवा काठमाडौं : परिषद्ले एकसाथ मुलुकभरका एक सय ९७ न्यायाधीशको सरुवा गरेको छ । एउटा जिल्ला अदालतमा दुई वर्ष काम गरेका प्रायः सबै सरुवामा परेका छन् । परिषद् निर्णयअनुसार मुद्दाको सबैभन्दा बढी चाप रहेको काठमाडौं जिल्ला अदालतमा सुनसरीका न्यायाधीश रमेशराज पोखरेल, सिरहाका अमृतबहादुर बस्नेत, तनहुँका अम्बरराज पौडेल र कृष्णप्रसाद पौडेल, झापाका ऋषिराम निरौला, चितवनका कविप्रसाद न्यौपाने, मकवानपुरका कृष्णराम कोइराला, महोत्तरीका दीपकराज पन्त, बाँकेका तेजनारायण पौडेल, सुनसरीका भरत लम्साल, बाँकेका दलबहादुर केसी, सर्लाहीका वासुदेव न्यौपाने, दाङका चुरामन खड्का, झापाका मातृकाप्रसाद आचार्य, ताप्लेजुङका अशोककुमार बस्नेत, मकवानपुरका नारायणप्रसाद पौडेल, झापाका बाबुकाजी बानियाँ, बर्दियाका रमेश शर्मा पौडेल, सुनसरीका भीष्मराज प्रसार्इं, कञ्चनपुरबाट दिवाकर भट्ट, मोरङबाट अम्बिकाप्रसाद निरौला, बारबाट शिवप्रसाद खनाल, बझाङबाट उमानाथ गौतम, सुनसरीबाट चित्रबहादुर गुरुङ र रौतहटका न्यायाधीश हरिप्रसाद कोइरालालाई ल्याइएको छ । यस्तै, गुल्मीका मातृकाप्रसाद मरासिनी, बाराका भोजराज शर्मा, पर्साका मोहम्मद जुनेद आजाद र मोरङका विदुर कोइरालालाई भक्तपुर सरुवा गरिएको छ । यता, कपिलवस्तु अदालतका बालमुकुन्द दवाडी, रसुवाका जगतनारायण प्रधान, कैलालीका धनसिंह महरा, सर्लाहीका गोपालप्रसाद बास्तोला, कपिलवस्तुका विश्वमंगल आत्रेय र नवलपरासीका उपेन्द्रप्रसाद गौतमलाई न्यायपरिषद्मा सरुवा गरिएको छ ।"
प्रदेश न दुईको चुनावी प्रचारप्रसारमा अनेरास्ववियु,"जनकपुर : प्रदेश नम्बर २ को चुनावमा अनेरास्ववियु प्रचारप्रसारमा जुटेको छ । अध्यक्ष नवीना लामाको नेतृत्वमा अनेरास्ववियु प्रदेश २ को आठवटै जिल्लामा खटिएको हो । २६गते बाराको जीतपुरसिमराबाट सुरु अनेरास्ववियुको प्रचारप्रसार अभियानको टोली आज जनकपुर पुगेको छ। अध्यक्ष नवीना लामा सहितको टोली बारा, पर्सा, रौतहट, सर्लाहीका उम्मेदवारका पक्षमा घरदैलो र सभाहरुमा भोट माग्दै हिँडेकी छिन् । बारा जितपुर उपमहानगरपालिका, वीरगंज महानगरपालिका,चन्द्रनिगाहपुर नगरपालिका, हरिवन नगरपालिका लगायतका ठाउँमा उम्मेदवार सगँसगै बस्तीहरुमा भोट माग्दै र युवा विद्यार्थी भेला गर्दै उम्मेदवारका पक्षमा माहोल सिर्जना गर्न जुटेका छन्। नवीना लामा नेतृत्वको अनेरास्ववियुको टोलीमा सचिब ओशिम आलम, प्रवक्ता सुदिप शर्मा र केन्द्रीय सदस्य सजिना थापामगर रहेका छन्। मौन अवधि अघि सम्म तराई बसेर राजधानी फर्कने योजना रहेको प्रवक्ता सुदिप शर्माले जानकारी दिए।"
सांसदको उम्मेदवारीका लागि लबिङ,"जाजरकोट : निर्वाचन आयोगले प्रदेशसभा र प्रतिनिधिसभा सदस्यको चुनावमा उम्मेदवार मनोनयन गर्ने मिति सार्वजनिक गरेसँगै जाजरकोटमा राजनीतिक सरगर्मी बढेको छ । सम्भावित उम्मेदवारले टिकटका लागि लबिङ सुरु गरेका छन् । दलहरूले मतदाता रिझाउन घरदैलो अभियानदेखि चुनावी सभा समेत गर्न थालेका छन् । चियापसल, चोक, सरकारी तथा गैरसरकारी कार्यालय र पार्टी कार्यालयमा चुनावकै चर्चापरिचर्चा हुन थालेको छ । कसले टिकट पाउनेको अड्कलबाजी गर्न थालिएको छ । ६ नम्बर प्रदेशमा पर्ने जाजरकोट जिल्लामा प्रतिनिधिसभा सदस्यका लागि एक निर्वाचन क्षेत्र कायम गरिएको छ । यसअघि दुई निर्वाचन क्षेत्र थिए । प्रदेशसभा सदस्यका लागि भने दुई निर्वाचन क्षेत्र कायम गरिएको छ । जाजरकोटमा त्रिपक्षीय प्रतिस्पर्धा हुने देखिएको छ । माओवादी केन्द्रका नेता शक्ति बहादुर बस्नेत जाजरकोटबाटै संघीय संसदका लागि उम्मेदवार हुने निश्चितप्रायः भैसकेको छ । माओवादी केन्द्रबाट क्षेत्र नं १ मा गणेशबहादुर सिंह, मायाप्रसाद शर्मा र रामदीप आचार्यको नाम चर्चामा छ । क्षेत्र नं २ बाट भने नरबहादुर कार्कीको नाम सर्वसम्मत प्रस्ताव गरिएको माओवादी केन्द्रका नेता यज्ञबहादुर खत्रीले बताए । कांग्रेसबाट पनि जाजरकोट क्षेत्र नं २ का सांसद राजीवविक्रम शाहले टिकट पाउने निश्चित जस्तै छ । आकांक्षी धेरै भएपछि पार्टीमा गुटगत लबिङ थालिएको छ । क्षेत्र नं १ मा कांग्रेसबाट वेदराज सिंह, सनतकुमार कार्की, मैना कार्की रावल र मुक्तिप्रसाद आचार्यले आकांक्षा देखाएका छन् । त्यस्तै क्षेत्र नं २ बाट दीपकजंग शाह र रत्नबहादुर खड्काले आकांक्षी देखिएका छन् । एमालेको उम्मेदवार भने उम्मेदवारको टुंगो अझै लागिसकेको छैन । पूर्व सांसद गोविन्दविक्रम शाह र पूर्व जिविस सभापति भैरवसुन्दर श्रेष्ठले संघीय सांसदमा दाबी गरेका छन् । शाह दुई वर्षअघि राप्रपा त्यागेर एमालेमा प्रवेश गरेका हुन् । माधव नेपाल गुटमा रहेका उनले आफ्नो व्यक्तिगत मत धेरै भएकाले आफूले टिकट पाए चुनाव जित्ने दाबी गरे । एमालेका केन्द्रीय सदस्य समेत रहेका श्रेष्ठले आफू स्वाभाविक दाबेदार भएको र चुनाव जित्नेमा पनि ढुक्क रहेको बताए । उनी ओली निकट छन् । एमालेमा क्षेत्र नं १ मा निरज आचार्य, रीता रावल र डम्बरबहादुर सिंहको चर्चा छ भने क्षेत्र नं २ बाट करवीर शाही, कृष्णबहादुर बुढा, रत्नप्रसाद शर्मा र कौशिला खत्री टिकटका आकांक्षी छन् । दलहरूले मतदाता रिझाउन घरदलो अभियानदेखि चुनावी सभा समेत गर्न थालेका छन् । टिकटका लागि कतिपयले केन्द्रमा लबिङ थालेका छन् भने कतिपयले जिल्लामै लबिङ सुरु गरेका छन् । केही सम्भावित उम्मेदवार भने स्थानीय र कार्यकर्ता रिझाउन विभिन्न अभियान लिएर गाँउ पसेका छन् । कांग्रेसका नेता वेदराज सिंहले बारेकोट गाउँपालिकाबाट गाउँ जागरण तथा कार्यकर्ता प्रशिक्षण थालेका छन् । उनले जसले टिकट पाए पनि जित्न संगठन बलियो हुनुपर्ने भएकोले कांग्रेस बलियो बनाउने अभियानमा आफू लागेको बताए । एमाले नेता निरज आचार्यले पनि कार्यकर्ता भेटघाट र गाँउ जागरण अभियान लिएर पूर्वी जाजरकोटतर्फ प्रस्थान गरेको बताए । माओवादी केन्द्रका जिल्लास्तरीय नेताले पनि चुनाव लक्षित भेटघाट तीव्र बनाएका छन् । जिल्लामा तीन वटै पार्टीले आफ्नो पकड राम्रो भएको दाबी गरेका छन् । आफूले जित्नेमा उनीहरू ढुक्क भएको बताउँछन् । स्थानीय तहको निर्वाचनमा एमाले तीन, माओवादी दुई र कांग्रेस दुई स्थानमा विजयी भएका थिए । माओवादी केन्द्रका नेता बस्नेत र कांग्रेस नेता शाह दुवै आफ्नो जीत सुनिश्चित भएको दाबी गर्छन् । संघीय संसदभन्दा प्रदेश संसदमा बढी आकांक्षी देखिएका छन् । २०४८ सालदेखि अहिलेसम्म जिल्लामा दोहोरिएर कुनै उम्मेदवारले जितेको रेकर्ड छैन । २०४८ सालमा एकमा कांग्रेस र अर्कोमा एमाले, २०५१ सालमा दुवै सिट कांग्रेस, २०५६ सालको चुनावमा एकमा राप्रपा र अर्कोमा एमाले, २०६४ सालमा दुवै सिट माओवादी केन्द्र, २०७० सालमा एकमा माओवादी केन्द्र र अर्कोमा कांग्रेस उम्मेदवार विजयी भएका थिए । भेरी ज्ञानोदय क्याम्पसका क्याम्पस प्रमुख मोहनविक्रम शाहले एक पटक चुनाव जितिसकेपछि जनचाहना अनुसार काम नगर्दा दोस्रोपटक जित्ने सम्भावना कम देखिएकाले यसलाई नेताहरूले गम्भीरतापूर्वक लिनुपर्ने बताए । जिल्लाका नेता दोहोरिएर टिकट नपाउने पाए पनि नजित्ने अवस्था देखियो', उनले भने, जसले जिते पनि जिल्लाको विकासमा उल्लेख्य भूमिका निर्वाह गर्नुपर्छ ।'"
विमलेन्द्र निधिलाई गृहनगर जोगाउनै धौधौ,"धनुषा : नेपाली काग्रेसका शिर्ष नेतृत्वहरु यती वेला चुनावी प्रचारका लागी मधेशमा छन । सभापति देउवा, वरिष्ठ नेता रामचन्द्र पौडेल सहितको टोली मधेशमा चुनावी प्रचारको क्रममा संचारमाध्यमहरुसंग प्रस्तुत हुदा एमालेप्रति आक्रामक देखिन्छ । सभापति देउवाका विश्वास पात्र नेताको रुपमा देखिएका विमलेन्द्र निधिले टिकक वितरण देखि अन्य भुमिकामा हावी भए पछि अन्य पक्षका दुई नम्बरका नेता कार्यकर्ताले त्यसको खुलेरै विरोध गरेका थिए । तर निधिले पार्टीको दुई नम्बर भेलामा यस प्रदेशवाट काग्रेसले सय सिट जित्ने दावी गरेका थिए । चुनावी प्रचारका लागी धनुषामा रहदा दुई दिन अगाडी मात्र निधिले धनुषा सहित मधेशमा काग्रेसप्रति जनलहर चलेको दावी गरेका थिए । उनले मधेशवाट एमाले वढारिने दावी समेत गरे । तर नेता निधिको गृहनगर रहेको धनुषाको नगराईन नगरपालिकामा काग्रेस र एमाले विचमा मेयर पदका लागी कडा प्रतिस्पर्धा चलीरहेको छ । स्थानिय धेरै जानकारहरुले यसपाली उक्त नगरको मेयरमा काग्रेस भन्दा पनि वढी एमालेले हत्याउन सक्ने आकंलन गर्छन । नगराईन बजारका पुराना चिया पसलले सविर अन्सारी काग्रेसको कार्यकर्ता भएको अन्न्पुर्णलाई बताए । वुधवार विहान अन्न्पुर्णसंग भेटेका सबिर आफु काग्र्रसी भए पनि याहा अहिले सम्मको प्रतिस्पर्धामा एमाले अगाडी रहेका दावी गरे । धनुषा जिल्लाको दीक्षणी भेगमा रहेको यो नगरपालिका भारतीय नाका जटही संग जोडिएको छ । गएको दोस्रो संविधानसभाको निर्वाचन उक्त निर्वाचन क्षेत्रमा निधिलाई एमालेकी नेतृ जुली महासेठले कडा टक्कर दिएकी थिइन । १२ सय मतको अन्तरले मात्रै जितेका निधिले आफनो गृहनगरमा मेयर जिताउन सक्लान कि नसकिने हो भन्ने चर्चा नगराईन बजारको बहसको मुख्य मुद्धा अचेल बनेको छ । स्थानिय एउटा प्राथमिक विद्यालयका शिक्षक महेन्द्र कापर भन्छन, यसपालीको स्थानिय तहको निर्वाचनमा निधि विरुद्धको मोर्चाबन्दी वलियो देखिएको छ । पार्टीहरु भित्र उम्मेदवार मनोयनमा देखिएको असन्तुष्टि संगै निधिले त्यस क्षेत्रमा काम गर्दा आफना मान्छेलाई मात्रै प्राथमिकतामा दिने गरेको गुनासा व्याप्त छन । त्यसको संगै निधिको शत्ति पार्टीमा वढे संगै उनले संस्थापन भनेर कोइराला समुहमा लागेका पुराना काग्रसीहरुलाई समेत उपेक्षा गरेका कारण अहिले निर्वाचनमा काग्रेस भन्दा एमाले हावी हुन पुगको स्थानियहरु तर्क गर्छन । निधि विरुद्धको त्याहा बनेको एमाले मोर्चाबन्दीमा दुर्गानन्द्य झालाई सहिद घोषणा पनि एमालेको सरकारले गरेको मुद्धा व्यापक चर्चाको रुपमा चलीरहेको छ । ऋघिल्लो सरकारमा उनी गृहमन्त्री हुदा उक्त नगरपालिकाका आफना १८ जना नजिकका मानिसहरुलाई राजनितीक पिडित भनेर १ लाखको दरले सहयोग गरेको मुद्धाले समेत उनकै पार्टी भित्र ठुलो मतभेद सिर्जना गरिदिएको देखिन्छ । हालको नगराईन नगरपालिका निधिका बुबा महेन्द्र नारायण निधि देखि सहिद दुर्गानन्द झा सम्मका कारण काग्रेसीहरुका लागी प्रभाव क्षेत्रमा गनिन्थयो । धनुषा जिल्लाको फुलगम्मा, लगमा नगराईन, गोरघास, गंगुली, अकौर सहितका दक्षिणी गाउहरु मिलेर नगरपालिका बनेको छ । निधि विरुद्ध गठवन्धन उक्त नगरपालिकामा अहिले बन्नुको अर्को प्रमुख कारण जटहीमा दुर्गानन्द झाको नाउमा अस्पताल नबन्नु पनि हो । पुर्ववर्ती सरकारमा काग्रेसका नेता गगन थापा स्वास्थय मन्त्री हुदा उनी आफै आएर उक्त नगरको जटहही पुगेर उक्त अस्पतालको घोषणा गरेको थियो । तर निधिकै अवरोधका कारण उक्त अस्पताल बन्न नसकेको चर्चा नगराईनको जटहीमा व्याप्त देखिन्छ । जुन सहिद झाको पैतिृक गाउ हो । त्याहावाट प्रतिनिधत्व गर्ने स्मृति नारायण चौधरी जस्ता काग्रेसका पुराना र प्रभावशाली नेताहरु समेत निधिको विरुद्धमा आन्तरिक रुपमा उभिएको दावी स्थानिय बजारहरुमा जताजतै सुन्नमा पाइन्छ । काग्रेसले उक्त नगरमा परमेश्वर यादवलाई मेयरको लागी उम्मेदवार बनाएका छन भने एमाललेले रामबाबु पजियारलाई मेयरको उम्मेदवार बनाएको छ । माओवादी केन्द्र, राजपा, फोरम सहित स्वतन्त्र गरि त्याहा १७ जना मेयरका लागी उम्मेदवार रहेको स्थानिय निर्वाचन अधिकृतको कार्यलयले जनाएको छ । यहा १८ हजार ७ सय ६६ मतदाता छन । पहिला काग्रेसमै रहेका रोहित कुमार चौधरी हाल स्वतन्त्र रुपमा नगराईनको जटहीवाट वडाअध्यक्षमा उम्मेदवार बनेका छन । चौधरीले अन्नपुर्ण संग बुधवार कुरा गर्दै निधिको व्यक्तित्व र व्यहवारका कारण नगराईन जस्तो ठाउमा काग्रेस तल पर्न गइरहेको दावी गरे । यस क्षेत्रमा निधि होस वा उनका धनुषा काग्रेसका सभापति रामसरोज यादव सबै पार्टीलाई मजवुत बनाउनु भन्दा आफु वलियो बन्न खाजे, उनको आरोप छ । राम सरोज निधिका स्थानिय विश्वास पात्र नेता हुन, जो उनकै कारण धनुषा काग्रेसको सभापति बन्न पाएको छ । नगराईनको छेउमै रहेको यादवको गृहनगर मुखियापटीमा समेत एमालेले काग्रेसलाई तल पारेको स्थानियहरुको दावी छ । कुनै वेलाको त्याहाका प्रभावशाली मानिने भोला यादवका छोरा मनोज यादव अहिले एमालेवाट मुखियापटीको मेयरमा उम्मेदवार बनेको छ । भोलाको हत्या पछि त्यस क्षेत्रवाट नेताको रुपमा राम सरोजको उदय भएको थियो । यद्यपी गाउस्तरमा यनीहरुको पकडको परिक्षा आउदो २ गतेको स्थानिय निर्वाचन वाट हुदैछ ।"
'तरार्इमधेशलाई हुलाकी राजमार्गले जोड्ने सपना चाँडै पुरा हुन्छ',"रौतहट: अर्थराज्यमन्त्री एवम् कांग्रेसका यूवा नेता उदय शमशेर राणाले तराई मधेशलाई हुलाकी राजमार्गले जोड्ने कांग्रेसको सपना चाँडै पुरा हुने बताएका छन्। तत्कालिन कांग्रेस सभापति तथा प्रधानमन्त्री गिरिजाप्रसाद कोइरालाकै पहलमा सुरु भएको हुलाकी राजमार्गलाई कांग्रेसले नै पुरा गर्ने अर्थराज्यमन्त्री राणाले बताए। नेपाल प्रेस युनियन रौतहट शाखाले आयोजना गरेको पत्रकार भेटघाट कार्यक्रममा अर्थराज्यमन्त्री राणाले नेपाल सरकारका तर्फबाट आफैले हुलाकी राजमार्ग बनाउने निर्णय भए अनुसार यो बर्ष १० अर्व रुपैयाँ वजेट विनियोजन भएको बताए। अर्थमन्त्रालयले तत्काल हुलाकी राजमार्गको काम अघी बढाउन भौतिक निर्माण मन्त्रालयलाई १ अर्व रुपैया निकासा भइसकेको पनि बताए। पूर्व पश्चिम राजमार्गको दक्षिणमा रहेका तराई मधेशका जनताको सहजता र सम्पर्कलाई थप सहज बनाउने विश्वास लिइएको हुलाकी राजमार्गलाई कांग्रेसको सपनासँग जोडिएको कारण पनि कांग्रेसले यसलाई पुरा गरि छाड्ने कांग्रेस नेता समेत रहेका राणाले बताए। उनले भने, 'बजेट अभाव लगायतका अन्य प्राविधिक कारणबाट हुलाकी राजमार्ग अब रोकिन्न। ' चुनाव प्रचारका क्रममा तराई मधेशका विभिन्न स्थानिय तहमा पुगेका राणाले कााग्रेसप्रति जनताले देखाएको विश्वास भरोसाकै कारण तराई मधेशमा कांग्रेस स्पष्ट बहुमतका साथ पहिलो पार्टी हुने बताए। उनले समग्रमा पनि कांग्रेस पहिलो पार्टी प्रदेश नम्वर २को भुमिका रहने बताए। तराई मधेशले सदाझै कांग्रेसलाई गुन लगाउने विश्वास जनाउँदै उनले कांग्रेसले पनि मधेशी जनताको लगाएको गुन तिर्ने जनाए। संविधान संसोधनको प्रसङमा बोल्दै राणाले एमालेको हठी प्रवृतीले मधेशी जनताको भावनाको सम्मान हुन नपाएको उल्लेख गर्दै दुई तीहाई पुग्ने अवस्था आउँदा कांग्रेसले संविधान संसोधन मार्फत मधेशी जनताको भावनालाई सम्मान गर्ने बताए। मधेशीको भावनालाई तिरस्कार गर्ने एमालेलाई यो चुनावबाट जवाफ दिनुपर्ने राणाले बताए।"
सरुवालाई आयोगको स्वीकृति,"काठमाडौं : सामान्य प्रशासन मन्त्रालयले गरेको कर्मचारी सरुवालाई निर्वाचन आयोगले स्वीकृति दिएको छ। आयोगको सरुवा फुकुवा निर्णयसँगै सामान्यले गरेको झन्डै ३ सय ५० कर्मचारीको सरुवा कार्यान्वयनमा आएको छ। यसअघि सामान्यले निर्वाचन आचारसंहिताविपरीत कर्मचारी सरुवा गरेको भन्दै आयोगले कार्यान्वयन नगर्न निर्देशन दिएको थियो। सामान्य प्रशासन मन्त्रालय कर्मचारी प्रशासन शाखाका अधिकृत लीला काफ्लेले आयोगले स्वीकृति दिएसँगै सबै सरुवा कार्यान्वयनमा आएको बताए। उनका अनुसार विभिन्न समयमा गरिएका ३ सय ५० भन्दा बढी कर्मचारीलाई सरुवाको पत्र दिन थालिएको छ। सामान्यले विभिन्न मन्त्रालयलाई समेत पत्राचार गर्दै सरुवा निर्णय कार्यान्वयनमा ल्याउन निर्देशन दिएको छ। सामान्यले भदौ १२ र १४ गते कर्मचारी सरुवा गरेको थियो। केही कर्मचारी संगठनले सामान्य प्रशासन मन्त्रालयले मध्यराति कर्मचारी सरुवा गरेको भन्दै विरोध गरेका थिए। सामान्यले आफैंले गरेको सरुवा छानबिन गर्न भन्दै सहसचिव शिवराम न्यौपानेको संयोजकत्वमा समिति गठन गरेको थियो। त्यसलगत्तै आयोगले सबै सरुवा स्थगन गरिदिएपछि समितिले छानबिनको काम सुरु नै गरेको थिएन। निजामती सेवा ऐनअनुसार सामान्यले वर्षको एकपटक भदौमा अन्तर मन्त्रालय सरुवा गर्न पाउने प्रावधान छ। तर, निर्वाचन आचारसंहिताका कारण सामान्यले कर्मचारी सरुवा गर्न सकेको छैन। हाल कतिपय स्थानीय तहमा कर्मचारी रिक्त रहे पनि आचारसंहिताका कारण पठाउन नसकिएको सामान्य प्रशासन मन्त्रालयका प्रवक्ता शिवराम न्यौपानेले बताए। आयोगले सहमति दिइसकेकाले स्थानीय तहमा कर्मचारी पठाउन अब समस्या नरहेको उनले जानकारी दिए। आयोगको स्वीकृतिसँगै विभिन्न समय सरुवा गरिएका ३ सय ५० भन्दा बढी कर्मचारीलाई सामान्यले पत्र दिन थालेको छ। आयोगले स्थानीय तहमा कर्मचारी पठाउन सहमति दिए पनि त्यहाँबाट कर्मचारी झिक्न भने रोक लगाएको छ। आयोगको सहमतिबेगर नै सामान्यले केही समयअघि मात्रै विभिन्न स्थानीय तहका सात जना कार्यकारी अधिकृतलाई अन्यत्र सरुवा गरिसकेको छ। सामान्यले एकतर्फी रूपमा आफूअन्तर्गत रहेका कर्मचारीलाई एक्कासि अन्यत्र सरुवा गरिदिएको भन्दै संघीय मामिला मन्त्रालय रुष्ट भएको छ। अनलाइन सरुवा निष्क्रिय सामान्य प्रशासनले अनलाइन निवेदनमार्फत सरुवा गर्ने प्रणाली विकास गरे पनि त्यसलाई कार्यान्वयनमा ल्याउन सकेको छैन। अनलाइनबाटै निवेदन लिएर सिस्टमेटिक रूपमा सरुवा गर्ने र त्यसले सुशासन कायम गर्न टेवा पुग्ने विश्वाससाथ सामान्यले गत वर्षदेखि अनलाइन प्रणालीबाट सरुवा गर्ने प्रणाली ल्याएको थियो।"
निर्वाचन प्रचारमा भारतीय गाडी,"जनकपुरधाम: असोज २ गते हुने स्थानीय तह निर्वाचन प्रचारका लागि उम्मेदवारले आचारसंहिता मिचेर विदेशी गाडीको अत्यधिक प्रयोग गरिराखेका छन्। निर्वाचन आयोगले उम्मेदवारको तहअनुसार गाडी प्रयोग गर्नेबारेको सीमा आचारसंहितामै उल्लेख गरेको भए पनि यहाँ ठूलादेखि साना दलका उम्मेदवारले झन्डा र पोस्टर टाँसेर भारतीय नम्बर प्लेटका गाडी प्रयोग गरिरहेका छन्। आयोगले जारी गरेको स्थानीय तह निर्वाचन आचारसंहिता २०७३ मा सवारीसाधन प्रयोग गर्दा पालना गर्नुपर्ने आचरणमा राजनीतिक दलले निर्वाचन अधिकृतको अनुमति लिई एउटा जिल्लामा बढीमा दुईवटा चारपांग्रे हलुका सवारीसाधन मात्र प्रयोग गर्न पाउने उल्लेख भए पनि मेयर र उपमेयरका उम्मेदवारहरूले एकजनाले १० देखि १५ वटासम्म भारतीय र नेपाली नम्बर प्लेटका सवारीसाधन प्रयोग गरिरहेका छन्। स्वतन्त्र उम्मेदवारले पनि चुनाव चिह्न अंकित झन्डा हालेर भारतीय नम्बर प्लेटका गाडी प्रयोग गरिरहेका छन्। नेपाली नम्बर प्लेटका गाडी पाउन मुस्किल भएपछि भारतीय नम्बर प्लेटका गाडी प्रयोग गर्न बाध्य भएको मेयर पदका एक उम्मेदवारले बताए। भारतीय नम्बर प्लेटका गाडी भन्सार कटाएर भाडामा प्रयोग गर्दा सस्तो पर्ने हुनाले पनि बढी प्रयोगमा ल्याइएको उम्मेदवारको भनाइ छ।नेपालको चुनावमा भारतीय गाडीको प्रयोग बढेपछि सीमापारिका गाडी धनी मलामाल भएका छन्। कार्यकर्ता नभए पनि चालकले झन्डासहितको गाडी नगर क्षेत्रमा घुमाइराखेका छन्। राजनीतिक दलहरूले आआफ्नो शक्ति प्रदर्शनका लागि यस्ता गतिविधि सञ्चालन गरेका छन्। भारतीय गाडीको अत्यधिक प्रयोगले नगर क्षेत्रमा ट्राफिक जामको समस्यासमेत हुने गरेको छ। उम्मेदवारले मात्र नभई सुरक्षा निकायले समेत निर्वाचन गतिविधिका लागि भारतीय गाडी प्रयोग गरिरहेका छन् । जिल्ला निर्वाचन कार्यालय धनुषाकी प्रमुख पुष्पा झाले सरकारी निकायलाई निर्वाचन प्रयोजनका लागि नेपाली नम्बर प्लेटका गाडीलाई उच्च प्राथमिकतामा राख्ने र नेपाली नम्बर प्लेट नपाएको खण्डमा भारतीय गाडी प्रयोग गर्न सक्ने अनुमति रहेको बताइन्। तर उम्मेदवारहरूले भारतीय गाडीको प्रयोग निर्वाचन आचारसंहिताविपरीत गरेको अवस्थामा नियन्त्रण गर्न निर्देशन दिइसकेको र यस्ता गतिविधि नरोकिए आफूहरू कारबाही प्रक्रिया अघि बढाउन विवश हुने झाले बताएकी छन्। गाडीमा डिजे, साउन्ड बक्स राखेर चर्को आवाजमा गीत बजाउँदै उम्मेदवारहरूले प्रचारप्रसार गरिराख्दासमेत निर्वाचन आयोगको तर्फबाट कुनै अनुगमन भएको छैन।"
भोट माग्ने क्रममा कांग्रेस नेता निधि बेहोस भएपछि,"जनकपुरधाम: नेपाली कांग्रेसका नेता एवम् पूर्व उप्रधानमन्त्री विमलेन्द्र निधि भोट माग्दा माग्ने क्रममा बेहोस भएका छन्। असोज २ गते हुने स्थानीय तहको निर्वाचनका लागि आफ्नो पार्टीको उम्मेदवारलाई जिताउन जनकपुरमा विहीबार रोड शोको अगुवाई गर्दै गर्दा निधि एक्कासी बेहोस भएका थिए। अत्यधिक गर्मी र भिडभाडका कारण निधिको स्वास्थ्य अवस्था बिग्रिएको थियो। उच्च रक्तचाप र मधुमेहका बिरामी निधिलाई गर्मीका कारण असहज भएर चक्कर आएपछि कार्यकर्ताहरुले सम्हालेका थिए। उनलाई तत्कालै जनकपुर अञ्चल अस्पताल लगिएको थियो। अस्पतालमा करिब एक घण्टासम्म स्वास्थ्यउपचार गरेपछि चिकित्सकले अवस्था सामान्य भएको भन्दै आराम गर्न सुझाव दिएका छन्। अहिले निधि अस्पतालबाट जनकपुरस्थित सीता प्यालेश होटलमा आराम गरिरहेको आफन्तले जानकारी दिएका छन्। पछिल्लो एक सातादेखि निधि आफ्नो गृहजिल्लामा चुनावी माहौल बनाउन दिनरात सभा, गोष्ठी गर्दै आएका छन्। उनी घरदैलो कार्यक्रममा समेत सहभागि भएको हुनाले दौडधुप बढि नै भएर स्वास्थ्य अवस्था बिग्रिएको चिकित्सकले बताए।"
'प्रचण्ड'को घोषणाले मतदाता रुष्ट,"सिरहा: माओवादी केन्द्रका अध्यक्ष पुष्पकमल दाहालले संविधानसभा निर्वाचनका बेला बोलेको मधेससँग मेरो लभ परेको छ' भन्ने वाक्य निकै चर्चामा रह्यो। तर, अहिले प्रतिनिधिसभा निर्वाचनमा चितवनबाट लड्ने दाहालको घोषणालाई स्थानीयले 'सिरहासँग पारपाचुके'का रूपमा अथ्र्याउन थालेका छन्। स्थानीय तह निर्वाचनकै क्रममा सिरहाको निर्वाचन क्षेत्र छाडी चितवन जाने दाहालको घोषणाले यहाँ निकै चर्चा पाएको छ। मतदाता दाहालप्रति रुष्ट बनेका छन्।निर्वाचनमा मत माग्दा र प्रधानमन्त्री भएको सय दिन पुगेको अवसरमा उनले चोहर्वा आएर यहाँका बासिन्दालाई विकासका धेरै आश्वासन बाँडेका थिए। उनले निर्वाचन जितेको क्षेत्र गोलबजार र मिर्चैया नगरपालिकामा खानेपानीको हाहाकार छ। खानेपानी समस्या समाधान गर्ने उनको बचन आश्वासनमै सीमित भएको छ।स्थानीय निर्वाचनको समय घर्किनै लाग्दा पनि उनी सिरहा आएका छैनन्। यसको फाइदा एमालेले उठाउने देखिन्छ। दाहालको निर्वाचन क्षेत्रमा तीन नगरपालिका गोलबजार, कर्जन्हा र मिर्चैया छन्। गोलबजारमा माओवादी केन्द्रका पोलिटब्युरो सदस्य विश्वनाथ साहका दाजु धनाढ्य देवनाथ साहलाई टिकट दिएपछि पार्टीमै खैलाबैला मच्चिएको छ। पार्टीभन्दा बाहिरकालाई टिकट दिएको भन्दै अविरमान थापा, कारीमान पुलामी, उपेन्द्र मुखिया र चेतबहादुर थापालयायत कोही बागी बनेका छन् कोही रुष्ट भएर निष्क्रिय। प्रतिनिधिसभा निर्वाचनमा चितवनबाट लड्ने दाहालको घोषणालाई स्थानीयले 'सिरहासँग पारपाचुके'का रूपमा अथ्र्याउन थालेका छन्। माओवादी केन्द्रको पकड क्षेत्र मानिने वडा नम्बर ३, जमदहका अधिकांश कार्यकर्ता देवनाथप्रति असन्तुष्ट देखिएका छन्। यसअघिको निर्वाचनमा दाहाललाई जिताउन आफ्नो गल्ला खोलेको पैंचो तिर्न देवनाथलाई टिकट दिएको माओवादी कार्यकर्ताको ठहर छ। गत वर्ष जलउत्पन्न प्रकोप नियन्त्रण कार्यालय लहानका इन्जिनियरको अपहरणसम्बन्धी मुद्दा खारेज गराएको घटनामा माओवादी नेताको संलग्नताले पनि अहिले चर्चा पाएको छ। २०६४ सालमा वाईसीएलका तत्कालीन सिरहा कमान्डर जगत यादवको नामबाट छरिएको पर्चा अहिले गोलबजारमा चर्चाको विषय बनेको छ। उक्त पर्चामा देवनाथ साह र मुनि साहलाई भौतिक कारबाही गर्ने उल्लेख छ। त्यसैगरी पटकपटक प्रहरी हिरासतमा परेका श्रवण यादवलाई टिकट दिएकोमा पनि मिर्चैया नगरपालिकामा माओवादी केन्द्रको अवस्था कमजोर देखिएको छ।दाहाललाई निर्वाचन जिताउन श्रवणले कर्जन्हा क्षेत्रमा बुथ कब्जा गर्न भूमिका खेलेकै कारण टिकट पाएको चर्चा माओवादीवृत्तमा छ। सिरहाको राजमार्ग क्षेत्र वामपन्थीको बाहुल्य छ। यसै क्षेत्रमा पर्छदाहालको निर्वाचन क्षेत्र गोलबजार र मिर्चैया नगरपालिका। गोलबजारमा संविधानसभा निर्वाचनमा एमालेका लीलानाथ श्रेष्ठले ८ हजार ५ सय मत ल्याएका थिए। उनले दाहाललाई करिब २ हजार मतले उछिनेका थिए। एमालेका मेयर उम्मेदवार श्यामबहादुर श्रेष्ठ भन्छन्, हाम्रो संगठित भोट चट्टानझैं अविचलित छ। हामी यसपटक नौ हजारभन्दा बढी मत ल्याएर जित्छौं।'गोलबजारका धनाढ्य व्यापारी देवनाथको व्यक्तिगत प्रभाव र पार्टीको मत संग्रहित हुँदा उनले जित्ने आकलन गर्नेहरू पनि कम छैनन्। बागीको असरले धेरै मत काटिएन भने देवनाथ कडा टक्कर दिने उम्मेदवार हुन्। गोलबजारमा माओवादी केन्द्र र एमालेबीच कडा टक्कर रहेको चर्चा छ। संघीय समाजवादी फोरमका उम्मेदवार कृष्णा सिंहले कांग्रेस र एमालेलाई कडा टक्कर दिने चर्चा पनि चलिरहेको छ। मिर्चैयामा समाहित साविक आठ गाविसमा २०५४ सालमा सबै स्थानमा एमालेले जितेको थियो। त्यसका आधारमा एमालेले मिर्चैया पनि जित्ने दाबी गरिरहेको छ।तर, यहाँ एमालेका जामुन यादव फोरममा प्रवेश गरी मेयर उम्मेदवार बनेका छन्। राजपाका रामकुमार मण्डल पनि दह्रो उम्मेदवारका रूपमा देखिएका छन्। यहाँ माओवादी केन्द्र, एमाले र राजपाबीच प्रतिपस्र्धा हुन सक्ने देखिन्छ।"
वीरगञ्जका उपमेयर उम्मेदवार : ८७ वर्षीया वृद्धदेखि पार्टी अध्यक्षका पत्नीसम्म,"वीरगन्ज : स्थानीय तहको तेश्रो चरणको निर्वाचनमा प्रदेश नम्बर २ को एक मात्र महानगरपालिका वीरगन्जलाई सबै राजनीतिक दलले प्रतिष्ठाको विषय बनाएका छन्। वीरगन्ज महानगरको नेतृत्व आफ्नो पक्षमा बनाउन राजनीति दलका शीर्ष नेतृत्व पनि वीरगन्ज झर्न थालिसकेका छन्। कतिपय नेता वीरगञ्जमा चुनावी प्रचार सकेर काठमाडौं पुगेका छन्। वीरगन्ज महानगरको मेयरमा ३५ जना चुनावी मैदानमा छन्। तर, मेयरमा एक जना पनि महिलाको उम्मेदवारी परेको छैन। पमेयरका लागि भने ११ जना महिलाको उम्मेदवारी परेको छ। उपमेयरमा सबै राजनीतिक दलले महिलालाई नै प्राथमिकता दिएका छन्। मेयर वा उपमेयर दुई मध्ये एक पदमा महिलाको उम्मेदवारी अनिवार्य भएकाले बाध्य भएर दलहरुले उपमेयरमा महिलालाई उतारेका हुन्। वीरगन्ज महानगरको ३२ वटा वडामा वडा अध्यक्षका लागि राजनीतिक दल र स्वतन्त्रबाट गरी दुई सय ६६ जनाको उम्मेदवारी परेको भएपनि वडा अध्यक्षमा पाँच जना मात्र महिला छन्। वीरगन्ज महानगरको मेयरमा कसले बाजी मार्छ भन्ने विषय अहिले देशभरकै चर्चाको विषय बनेको छ। सन्चार माध्यम माध्यममा मात्र नभइ सामाजिक सन्जालमा पनि मेयरकै उम्मेदवारहरुले स्थान पाइरहेका छन्। तर, वीरगन्ज महानगरको उपमेयरका लागि चुनावी मैदानमा उत्रिएका महिला उम्मेदवारलाई भने मेयरको तुलनामा एकदम कममात्र सञ्चार माध्यमले चर्चामा ल्याएका छन्। सामाजिक सन्जाालमा पनि उनिहरुको चर्चा छैन। चुनावी प्रचार प्रसारका क्रममा पनि दलहरुले मेयरकै उम्मेदवारलाई प्राथमिकताका साथ अगाडि सार्दै आएको उपमेयरका महिला उम्मेदवारको गुनासो छ। शान्ति कार्की , उपमेयर उम्मेदवार , नेपाली कांग्रेस बिहे पनि नगरी आफ्नो ८७ वर्षको जीवन नै पार्टीका लागि समर्पित गर्दै आएकी वृद्ध नेतृ शान्ति कार्कीलाई कांग्रेसले वीरगन्ज महानगरपालिकाको उपमेयरको उम्मेदवार बनाएको छ। झण्डै ६ दशकदेखि निरन्तर रुपमा कांग्रेसको राजनीतिमा लागेर पनि अहिलेसम्म कुनै लाभको पद नलिएकी कार्कीलाई जीवनको अन्तिम संघारमा कांग्रेसले उपमेयरको उम्मेदवार बनाएर सम्मान गरेको राजनीतिक वृतमा अहिले चर्चा छ। प्रवेशीका परीक्षा उत्तीर्ण गरेकी कार्की, राजनीतिमा मात्र नभइ समाजका हरेक क्षेत्रमा महिलासंग विभेद हुँदै आएको बताउछिन्। वीरगन्ज महानगरको चुनावी चर्चामा उपमेयरका महिलालाई पछाडि पारिएको उनको पनि गुनासो छ। राजनीतिक दल मात्र नभइ सन्चारमाध्यमको प्राथमिकतामा पनि महिला नेतृहरु पर्न नसकेको कार्की बताउछिन्। तर अब यो विभेदका विरुद्धमा महिलाहरु जाग्न थालिसकेका छन्। पिंकी यादव, संघीय समाजवादी फोरम नेपाल शिक्षण पेशा त्यागेर राजनीतिमा लागेकी पिंकी यादवलाई संघीय समाजवादी फोरम नेपालले वीरगन्ज महानगरपालिकाको उपमेयर उम्मेदवार बनाएको छ। स्नताक अध्ययन गरेकी ३६ वर्षीया यादव फोरम नेपाल पर्साका अध्यक्ष प्रदीप यादवकी श्रीमती हुन्। सरकारी विद्यालयमा अध्ययापनरत भएपनि पहिलो मधेस आन्दोलन ताका फोरम नेपालमा अप्रत्यक्ष रुपमा लागेकी यादव पछिल्लो समय वीरगन्ज महानगरमा गाभिएका गाउँमा लोकप्रिय छिन्। मधेसमा शिक्षा र चेतनाको कमीका कारण महिलाहरु खुलेर राजनीतिमा आउन सक्ने सहज वातावरण नभएको उनको बुझाइ छ। अन्य दल भन्दा मधेसी दलले भने महिलालाई राजनीतिमा अगाडि बढाउने कोशिस गरिरेको भन्दै यादव भन्छिन् ,राजनीतिमा महिलामाथिको विभेद धेरै दिन रहन सक्दैन। दहेज प्रथाको अन्त्य र महिला शसक्तिकरण आफनो प्रमुख चुनावी एजेण्डा रहेको यादको भनाइ छ। सोफीया आचार्य , नेकपा एमाले नेकपा एमाले पर्साका पूर्वसंयोजक चिरन्जीवी आचार्यकी श्रीमती सोफिया आचार्यलाई नेकपा एमालेले वीरगन्ज महानगरपालिकाको उपमेयरका लागि उम्मेदवार बनाएको छ। अर्थशास्त्रमा स्नाकोत्तर गरेकी ६० वर्षीया आचार्य, वीरगन्जको ठाकुरराम बहुमुखी क्याम्पसमा २६ वर्षसम्म प्राध्यापन गरेकी हुन्। चुनाव लड्ने भएपछि प्राध्यापन पेशाबाट राजीनामा दिएर उनी प्रचार प्रसारमा सक्रिय छिन्। झण्डै तीन दशक देखि प्रत्यक्ष र अप्रत्यक्ष रुपमा राजनीतिमा लागेकी आचार्य, वीरगन्ज महानगरको चुनावी चर्चामा महिला उम्मेदवारलाई पछिडी पारिएको गुनासो गर्छिन्। दुर्गा क्षेत्री, उपमेयर उम्मेदवार, नेकपा माओवादी केन्द्र अखिल नेपाल महिला संघ (क्रान्तिकारी ) को पर्सा जिल्ला अध्यक्ष ४८ वर्षीया दुर्गा क्षेत्रीलाई माओवादी केन्द्रले वीरगन्ज महानगर पालिकाको उपमेयरको उम्मेदवार बनाएको छ। एमालेमा लामो समय राजनीति गरेकी क्षेत्री २०७० सालमा भएको संविधानसभाको निर्वाचन ताका एमाले परित्याग गरी माओवादी केन्द्रमा प्रवेश गरेकी हुन्। प्रवेशीका परीक्षा उत्तीर्ण गरेकी क्षेत्री, वीरगन्ज महानगरको चुनावी चर्चामा महिला उम्मेदवारमाथि सन्चार माध्यमले मात्र नभइ स्वंय राजनीतिक दलले पनि विभेद गरेको गुनासो गर्छिन्। पार्टीले मेयरको टिकट एक महिना पहिला नै टुंग्यायो तर उपमेयरको टुंगो भने मनोनयनको एक दिन पहिला मात्र भयो, उनी भन्छिन्, मेयरका उम्मेदवारलाई जिताउन पार्टीले जति चासो दिइरहेको छ उपमेयरका सवालमा भने त्यति धेरै चासो दिएको छैन। उनले आफू उपमेयरमा निर्वाचित भए नगरका महिलाहरुको शसक्तिरणलाई पहिलो प्राथमिकतामा राख्ने बताएकी छिन्। रम्भा मिश्रा, राजपा नेपाल सद्भावना पार्टीबाट राजनीतिक यात्रा सुरु गरेकी रम्भा मिश्रालाई राष्ट्रिय जनता पार्टी (राजपा) नेपालले वीरगन्ज महानगरपालिकाको उपमेयरको उम्मेदवार बनाएको छ। व्यवस्थापन संकायमा स्नातकोत्तरको अध्ययन पूरा गरेकी ४१ वर्षीया मिश्रा, वीरुगन्जमा प्रशारण भइरहेको बिटिभी टेलिभिजन च्यानलकी सन्चालक पनि हुन्। ६ मधेसी दल मिलेर राजपा गठन भएपछि टेलिभिजन पत्रकारिता छाडेर सकृय राजनीतिमा लागेकी मिश्रा विभिन्न सामाजिक संघसंस्थाहरुमा पनि आबद्ध छिन्। वीरगन्जको मेयरका उम्मेदवारहरुको तुलनामा उपमेयरका उम्मेदवारको चर्चा कम भएको भन्दै मिश्रा भन्छिन्, हाम्रो समाजमा एउटा संस्कार नै बसिसेको छ, प्रमुखलाई सबैथोक ठान्ने तर उपप्रमुख केही पनि होइन भन्ने तर म भन्छु त्यस्तो केही होइन। अबको उपमेयर भनेको चुपमेयर होइन। रिन्कु यादव, नेपाल लोकतान्त्रिक फोरम विजय गच्छेदार नेतृत्वको नेपाल लोकतान्त्रिक फोरमले वीरगन्ज महानगरपालिकाको उमेयरमा रिंकु यादवलाई चुनावी भिडन्तमा उतारेको छ। एक वर्षदेखि राजनीतिमा लागेकी २९ वर्षीया यादव व्यवस्थापन संकायको स्नातक तहमा अध्ययनरत छिन्। बुबा किशोरी प्रसाद यादव माओवादको नेता भएपनि लोकतान्त्रिक फोरममा लागेर राजनीतिक यात्रा सुरु गरेकी हुन्। मधेसमा महिला आफ्नै घरपरिवार र समाजमा अपमानित भएर जिउनु परेको छ, त्यसैले मेरो पहिलो प्राथमिकता मधेसका महिलाका लागि सम्मानित जीवन जिउने परिस्थितीको सिर्जना गर्छु , रिंकु भन्छिन् , यसको अलावा किसानको लागि पनि महत्वपूर्ण काम गर्छु।"

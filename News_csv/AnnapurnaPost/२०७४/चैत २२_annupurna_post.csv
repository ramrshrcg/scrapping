शीर्षक,विवरण
कान्ति हराएको संसद्,"नयाँ संविधान कार्यान्वयन गर्ने गरी निर्वाचनपछि बनेको संसद्को पहिलो अधिवेशन छोटो अधिवेशन को रेकर्ड राख्दै अन्त्य भएको छ। नौ दिनमा एघारपटक बसेको प्रतिनिधिसभाले १५ घन्टा ३० मिनेट संसदीय कामकारबाहीमा व्यतीत गर्यो। त्यसबाहेक एक दिन संघीय संसद्को संयुक्त सदनको बैठक बसेको थियो, जसलाई राष्ट्रपति विद्यादेवी भण्डारीले सम्बोधन गरेकी थिइन्। यसबीचमा संसद्ले सभामुख, उपसभामुख, राष्ट्रपति र उपराष्ट्रपतिको निर्वाचन गर्यो। औपचारिक कामबाहेक संसद्ले उल्लेखनीय भूमिका भने निर्वाह गर्न सकेन। एक हिसाबले संसद्को अधिवेशन औपचारिकतामा सुरु भएर औपचारिकतामै टुंगियो। संसद् सदस्यहरूले आफ्नो भूमिका स्थापित गर्न सकेनन्। सांसदहरू आफ्नो भूमिका स्थापित गर्न उत्साहित पनि देखिएनन्। सरकारले बिजनेस नदिएकाले संसद् अधिवेशन छोटो समयमै टुंगिएको हो। बजेट अधिवेशनबाहेक नियमित अधिवेशनमा विधेयक प्रस्तुत गरेर सरकारले संसद्लाई बिजनेस दिने हो। तर संसद्को काम केवल सरकारले प्रस्तुत गरेको विधेयकमाथि छलफल गरेर संशोधनसहित वा संशोधनरहित पारित गर्नु मात्र होइन। संसद् आफैंमा सरकारभन्दा स्वायत्त र समान शक्तिसम्पन्न संस्था हो। सरकारले गरेका कामको निगरानी र खबरदारी गर्नु उसको महत्वपूर्ण अभिभारा हो। यो अधिवेशनले आफ्नो कर्तव्य पूरा गर्न सकेको देखिएन। अधिवेशन चलिरहँदा देशको राजनीति र राज्यको कार्यप्रणालीलाई प्रभाव पार्ने गरी एकपछि अर्का घटना भइरहेका थिए। न्यायपालिका चरम विवादमा मुछिइरहेको थियो। फास्ट ट्र्याक निर्माणका क्रममा एउटा पुरातात्विक महत्व बोकेको स्थानका मानिस आफ्नो इतिहास नै मेटिने त्रासका कारण आन्दोलनमा उत्रिरहेका थिए। सडक विस्तारका कारण उठिबास भयो भनेर रैथाने समुदाय सडकमा उत्रेर प्रहरीको लाठी, पानी र अ श्रुग्याँस भेटिरहेथे। बलात्कारका घटना एकपछि अर्काे बढिरहेको थियो। कतिपय बलात्कारका घटनामा प्रहरी प्रशासनले मिलापत्र गरिरहेको थियो। बोक्सी आरोपमा दिनदहाडै युवती कुटिइरहेकी थिइन्। यी र यस्तै सन्दर्भमा संसद्मा सुनिने गरी आवाज उठेको समाचार आएन। न त गृहमन्त्री वा अन्य सम्बन्धित मन्त्री जवाफ दिन संसद्को रोस्ट्रममा उभिन बाध्य नै भए। सांसदहरूले संसद् बैठकमा भाग लिने र फर्किने नियमित औपचारिकता मात्र पूरा गरे। संसद् औपचारिकता पूरा गर्ने एउटा मौन संस्था मात्र बन्यो। सांसदहरू निरीह र आवाजविहीन देखिए। यसले संसदीय अभ्यास कमजोर भएको देखाएको छ। सांसदहरूको प्रभावकारी उपस्थिति हुन नसक्दा यो अधिवेशनमा संसद् कान्ति हराएको एउटा औपचारिक राज्य अंग मात्र बनेको छ। संसद्को यो औपचारिकता आफैंमा खतरनाक छ। यद्यपि यो प्रक्रियाको सुरुवात संविधानसभाको अभ्यासबाटै भएको हो। जब शीर्ष नेताहरूको बन्द खोपीमा नयाँ संविधानका विषयहरू टुंगो लगाएर संविधानसभामा केवल थपडी बजाउन प्रस्तुत गरिन सुरु भएको थियो, त्यहींबाट संसद्को कान्ति क्षयीकरण सुरु भएको थियो। संविधानसभाका महत्वपूर्ण बैठकमा भाग लिन छोडेर अनेक नाममा दाताको सहयोगमा पाँचतारे होटेलमा गएर संविधानसभा सदस्यहरूले व्यवस्थापिकाको कान्ति क्षयीकरणमा थप योगदान गरेका थिए। नयाँ संविधानअन्तर्गत निर्वाचित संसद्ले व्यवस्थापिकाको त्यो विडम्बनायुक्त अभ्यास अन्त्य गर्ला भन्ने आशा थियो। तर बोल्नुपर्ने समय र परिस्थितिमा मौन बसेर संसद्को यो अधिवेशन पनि व्यवस्थापिकाको कान्ति क्षयीकरणमा अर्को कदम बन्न पुगेको छ। आफ्नो कान्ति जोगाउने र लोकतान्त्रिक अभ्यासलाई उत्कर्षमा पुर्याउने जिम्मेवारी फेरि पनि संसद्कै काँधमा छ।"
प्रधानमन्त्रीको भारत भ्रमण : यस्तो छ तीनदिने कार्यतालिका,"काठमाडौं : प्रधानमन्त्री केपी शर्मा ओली शुक्रबार बिहान नौ बजे नेपाल एअरलायन्सको नियमित उडानबाट तीन दिने राजकीय भ्रमणमा भारत जाँदैछन्। ५४ सदस्यीय प्रतिनिधिमण्डलको नेतृत्व गर्दै प्रधानमन्त्री ओली दिल्ली जान लागेका हुन्। प्रधानमन्त्री ओली इन्दिरा गान्धी अन्तर्राष्ट्रिय विमानस्थलबाट सिधै राष्ट्रपति भवनमा पुग्नेछन्। त्यहाँ केही बेर आराम गरेपछि उनले भारतीय उद्योगी व्यवसायीसँग अन्तरक्रिया गर्ने कार्यक्रम रहेको परराष्ट्र मन्त्रालयले जनाएको छ। त्यसपछि प्रधानमन्त्री ओलीले नेपाली दुताबासमा नेपाली समुदायसँग भेटवार्ता गर्ने कार्यक्रम रहेको छ। शुक्रबार साँझ उनी नेपाली दूतावासले आयोजना गरेको रात्रिभोजमा सहभागी हुनेछन्। रात्रिभोजमा भारतका प्रधानमन्त्री नरेन्द्र मोदीदेखि विभिन्न राजनीतिक दलका शीर्ष नेताका साथै कूटनीतिज्ञ र पत्रकारलाई आमन्त्रित गरिएकोे छ। भारतीय समकक्षी मोदी र ओलीबीच शनिबारमात्र औपचारिक भेटवार्ता हुनेछ। बिहान राष्ट्रपति भवनमा मोदीले ओलीलाई स्वागत गर्नेछन् भने त्यसपछि भारतीय सेनाले ओलीलाई उच्च सैनिक गार्ड अफ अनर लिएपछि प्रधानमन्त्री ओलीसंग भारतका राष्ट्रपति र उपराष्ट्रपतिले भेट्ने कार्यक्रम तय भएको छ। त्यसपछि ओली राजघाटस्थित महात्मा गान्धीको समाधीस्थल पुग्नेछन्। उनले त्यहाँ दीप प्रज्वलन गर्ने कार्यक्रम छ। हैदरवाद हाउसमा सुरुमा दुई प्रधानमन्त्रीबीच एक्लाएक्लै वार्ता हुनेछ भने त्यसपछि दुई देशका प्रतिनिधिमण्डलसहितको औपचारिक छलफल हुनेछ। दिल्लीबाटै प्रधानमन्त्रीद्वयले अरुण तेस्रो जलविद्युत आयोजना र वीरगञ्जमा रहेको संयुक्त चेकपोष्टको उद्घाटन गर्ने परराष्ट्र मन्त्रालयद्वारा जारी विज्ञप्तिमा जनाइएको छ। हैदरावाद हाउसमै संयुक्त पत्रकार सम्मेलनको आयोजना हुनेछ जसलाई दुबै देशका प्रधानमन्त्रीले सम्बोधन गर्नेछन्। प्रधानमन्त्री ओलीसंग भारतीय विदेशमन्त्री, गृहमन्त्री, अर्थमन्त्रीले भेट्ने कार्यक्रम तय भएको छ भने भारतीय नेताले पनि शनिबार नै प्रधानमन्त्री ओलीसंग भेट गर्नेछन्। यस्तै इण्डिया फाउण्डेसनले आयोजना गर्ने कार्यक्रममा पनि ओली सहभागी हुनेछन्। प्रधानमन्त्री ओलीको सम्मानमा भारतीय प्रधानमन्त्री मोदीले दिवाभोजको आयोजना गरेका छन् भने राष्ट्रपति रामनाथ कोविन्दले रात्रिभोज दिनेछन्। दिल्ली भ्रमणको अन्तिम दिन आइतबार प्रधानमन्त्री ओली उत्तराखण्ड जाने कार्यक्रम छ। उत्तराखण्डस्थित पन्तनगरमा रहेको गोविन्द बल्लभ पन्त कृषि विश्वविद्यालयको दीक्षान्त समारोहमा उनी सहभागी हुने छन्। प्रधानमन्त्री ओलीलाई उक्त विश्वविद्यालयले मानार्थ विद्यावारिधी उपाधि दिनेछ। प्रधानमन्त्री सोही दिन साँझ स्वदेश फर्किनेछन्। भ्रमण दलमा प्रधानमन्त्री ओलीका साथमा धर्मपत्नी राधिका शाक्य, परराष्ट्र मन्त्री प्रदीप ज्ञवाली, उद्योग वाणिज्य तथा आपूर्ती मन्त्री मातृकाप्रसाद यादव, भौतिक निर्माण तथा यातायात मन्त्री रघुवीर महासेठ, प्रधानमन्त्रीका प्रमुख सल्लाहकार बिष्णु रिमाल, संघीय संसदका सदस्य, मुख्य सचिव, परराष्ट्र मन्त्रालयका सचिवलगायत उच्च अधिकारी रहेका छन्।"
फोमको टोली चीनबाट फर्किए लगत्तै प्रधानमन्त्री ओली र उपेन्द्र यादवबीच भेटवार्ता,काठमाडौं : संघीय समाजवादी फोरमको टोली १० दिने चीन भ्रमणबाट फर्किए लगत्तै फोरम अध्यक्ष उपेन्द्र यादव बालुवाटार पुगेका छन्। फोरम नेतृ रेणु यादवसहितको टोली चीनको १० दिने भ्रमणबाट फर्किएपछि अध्यक्ष यादव टोलीसहित प्रधानमन्त्री केपी शर्मा ओलीलाई भेट्न बालुवाटार गएका हुन्। चीन भ्रमणमा गएको टोलीसँगै अध्यक्ष यादवले प्रधानमन्त्रीसँग भेटवार्ता गरेका हुन्। प्रधानमन्त्रीसँगको भेटमा फोरम सरकारमा सहभागी हुने विषयमा छलफल भएको बालुवाटार स्रोतको दाबी छ। फोरम नेतृ यादवसहित ठूलो टोली अघिल्लो हप्ता चीनको भ्रमणमा गएको थियो। प्रधानमन्त्रीका प्रेस संयोजक चेतन अधिकारीले फोरम अध्यक्ष यादवसँग प्रधानमन्त्रीको वार्ता भएको जानकारी दिए पनि वार्ताको एजेन्डाबारे जानकारी नभएको बताए। फोरमकै लागि तीन वटा मन्त्रालय खाली राखेर प्रधानमन्त्री ओलीले २२ सदस्यीय मन्त्रिपरिषदको विस्तार गरेका छन्। फोरमले भने संविधान संशोधनको एजेन्डामा प्रधानमन्त्री ओली प्रतिवद्धता आएपछि सरकारमा जाने बताउँदै आएको छ।
धरानका शक्तिपिठमा दर्शन गर्दै पूर्वराजा ज्ञानेन्द्र,"धरान : पूर्वराजा ज्ञानेन्द्र शाहले धरानका विभिन्न मन्दिरमा पुगेर पूजापाठ गरेका छन्। केही समययता झापाको दमक बस्दै आएका ज्ञानेन्द्र बिहीबार नाती हृदयन्द्रका साथमा धरान आएका हुन्। उनले पिण्डेश्वर बाबाधाम, दन्तकाली र बुढासुब्बा मन्दिरमा पूजापाठ गरेका छन्। पिण्डेश्वर बाबाधाम र दन्तकाली मन्दिरमा पुजापाठ गरी दर्शन गरेका ज्ञानेन्द्रले बुढासुब्बा मन्दिरमा भने दर्शन माात्र गरेर फर्किएका छन्। मन्दिरमा पूजापाठपछि उनले पुरोहितलाई दक्षिण दिएका थिए। शाह धरान आएसंगै उनका दर्जनौ समर्थकले नाराबाजी गरेका छन्। समर्थकको भिडमा देखिएका ज्ञानेन्द्रले पत्रकारलाई भने कुनै प्रतिक्रिया दिएनन्। उनका समर्थकले हाम्रा राजा हाम्रो देश प्राण भन्दा प्यारो छ, राजा आऊ देश बचाऊ भन्दै नारा लगाएका थिए। ज्ञानेन्द्र अझै केही दिन झापामै बसेर राजधानी फर्किने कार्यक्रम रहेको उनका सहयोगी सिनेट श्रेष्ठले जानकारी दिए।"
स्थानीय तहका कर्मचारी र पदाधिकारी भ्रमणमा कडाइ,"काठमार्डौ : संघीय मामिला तथा सामान्य प्रशासन मन्त्रालयले स्थानीय तहका पदाधिकारी तथा कर्मचारीको वैदेशिक भ्रमणमा कडाइ गरेको छ। संघीय मामिला तथा सामान्य प्रशासनमन्त्री लालबाबु पण्डितले बुधबार देशभरका सात सय ५३ स्थानीय तह र ७७ वटा जिल्ला समन्वय समितिलाई वैदेशिक भ्रमणसम्बन्धी निर्देशन जारी गर्दै स्थानीय तहका पदाधिकारी र कर्मचारीको भ्रमणमा कडाइ गरेका हुन्। मन्त्री पण्डितले यसअघि देशभरका स्थानीय तहका पदाधिकारी र कर्मचारीले गरेको वैदेशिक भ्रमणको विस्तृत विवरणसमेत माग गरेका छन्। पण्डितले ती भ्रमणका उद्देश्य, वित्तीय स्रोतको व्यवस्थापनबारे समेत जानकारी माग्दै त्यस्ता भ्रमण कुन तहबाट कुन प्रयोजनका लागि भएको हो सो विवरण खुलाउनसमेत माग गरेको मन्त्री पण्डितका स्वकीय सचिव ओसिम आलमले जानकारी दिए। मंगलबारको मन्त्रिपरिषद् बैठकले पनि सबै खालका अध्ययनअवलोकन भ्रमण रोक्का गर्ने निर्णय गरिसकेको छ। नेपाल सरकार कार्यविभाजन नियमावली २०७४ अनुसार पनि स्थानीय तहका पदाधिकारी र कर्मचारीको वैदेशिक भ्रमणसम्बन्धी नीति, कानुन, मापदण्ड बनाउने क्षेत्राधिकार संघीय मामिला मन्त्रालयको हो। यसैगरी, नेपालको संविधानको धारा ५९(६) को व्यवस्था, स्थानीय सरकार सञ्चालन ऐन २०७४ को दफा ११४ र ११७ को व्यवस्था बमोजिम विदेशी मुलुकसग सम्पर्क गर्दा स्थानीय तहले सम्पर्क मन्त्रालयमार्फत गर्नुपर्ने प्रावधानअनुसार पनि संघीय मामिला मन्त्रालयले स्थानीय तहको भ्रमणमा कडाइ गरेको हो। संघीय मामिला तथा सामान्य प्रशासनमन्त्री लालबाबु पण्डितले स्थानीय तह र जिल्ला समन्वय समितिका पदाधिकारी र कर्मचारीको भ्रमणमा कडाइ गरेका हुन्। स्थानीय तहबाट भ्रमण गर्नुपर्ने भए त्यसका लागि संघीय मामिला मन्त्रालय आउनुपर्ने प्रावधानविपरीत स्थानीय तहका पदाधिकारीले आफूखुसी भ्रमण थालेको भन्दै संघीय मामिला मन्त्रालयले उनीहरूलाई त्यसो नगर्न निर्र्देशन दिएको स्वकीय सचिव आलमले बताए। मन्त्रालयले स्थानीय तहलाई पठाएको निर्देशनमा सरकारी प्रतिनिधिको हैसियतमा विदेश भ्रमण गर्ने विषय राज्यका लागि अत्यन्तै संवेदनशील विषय भएकाले सबै तहका सरकार यस विषयमा सचेत रहनुपर्ने उल्लेख छ। यसैगरी, मन्त्रालयले भ्रमण नियमावली स्वीकृत नभएसम्म स्थानीय तहका पदाधिकारी र कर्मचारीले औचित्य, सान्दर्भिकता, मितव्ययीता र पदीय मर्यादासमेत ख्याल गरी वैदेशिक भ्रमणको निर्णय गर्नुपर्ने र अनिवार्य रूपमा मन्त्रालयबाट भ्रमण मनोनयन स्वीकृत गरेर मात्रै भ्रमण गर्नुपर्ने गरी निर्देशन जारी गरेको सो मन्त्रालयले जनाएको छ। मन्त्रालयले स्थानीय पदाधिकारीसँग मागेको विवरण : भ्रमण गरिएको मुलुक र स्थान भ्रमणमा सहभागी पदाधिकारीकर्मचारीको नाम, पद भ्रमण कार्यक्रम तथा आयोजक संस्थाको नाम भ्रमणको उद्देश्य, अवधि र वित्तीय स्रोत व्यवस्थापनको विवरण भ्रमण कुन तहबाट र कुन आधारमा ? सोको विवण"
असमान सन्धिसम्झौता कार्यान्वयन गर्न लागेको भन्दै चार कम्युनिस्ट पार्टीको विरोध,"काठमाडौं : चार कम्युनिस्ट पार्टीले प्रधानमन्त्री केपी शर्मा ओलीको भारत भ्रमणका क्रम राष्ट्रहित विपरित असमान सन्धिसम्झौता कार्यान्वयन गर्न लागेको भन्दै आन्दोलन गर्ने घोषणा गरेका छन् । मोहन वैद्यको नेतृत्वको नेपाल कम्युनिस्ट पार्टी(क्रान्तिकारी माओवादी), मोहनविक्रम सिंहले नेतृत्व गरेको नेकपा(मसाल), विप्लव नेतृत्वको नेपाल कम्युनिस्ट पार्टी र ऋषि कट्टेलले नेतृत्व गरेको नेपाल कम्युनिस्ट पार्टीले असमान सन्धिसम्झौता कार्यान्वयन गर्ने कुराको विरोध र भत्र्सना गर्दै आन्दोलन गर्ने घोषणा गरेका हुन् । उनीहरुले अरुण तेस्रो जलविद्युत परियोजनाको भारतका प्रधानमन्त्री नरेन्द्र मोदी र प्रधानमन्त्री केपी शर्मा ओलीले सयुक्त रुपमा शिल्यान्यास गर्ने कुरा विरोधमा चैत २४ गते काठमाडौंमा विरोध प्रदर्शन गर्ने बताएका छन् । चारै पार्टीले राष्ट्रियता, जनतन्त्र जनजीविका लगायतका मुद्दामा कार्यगत एकता गर्दै सयुक्त संघर्ष गर्ने सहमति गरेका हुन् । चार पार्टीले सयुक्त रुपमा बैशाख ३ गते राष्ट्रियता विषयमा समेत अन्र्तक्रिया गर्ने भएका छन् ।"
कर्मचारीले असहयोग गरेको जनप्रतिनिधिको गुनासो,"वीरगन्ज : प्रदेश २ का जनप्रतिनिधिले कर्मचारीको असहयोग रहेको गुनासो गरेका छन् । प्रदेश २ को मुख्यमन्त्री तथा मन्त्रिपरिषद् कार्यालयले वीरगन्जमा बिहिबार आयोजना गरेको प्रदेश र स्थानीय तह बिचको अन्तर सम्बन्ध विषयक अन्तरक्रिया कार्यक्रममा मुख्यमन्त्री लालबाबु राउत समक्ष आठै जिल्लास्थित गाँउपालिका अध्यक्ष र उपाध्यक्षले प्रशासकीय अधिकृतले असहयोग गरेका कारण समस्या भएको बताए । अधिकांश निर्वाचित जनप्रतिनिधि अशिक्षित भएको र प्राप्त अधिकारका बारेमा अन्यौलमा रहेकाले प्रशासकीय अधिकृतले आफूहरुलाई हेप्ने गरेको उनीहरुको गुनासो छ । जनप्रतिनिधिलाई पारिश्रमिक र सवारी साधनको सुविधा उपलब्ध नगराइएका कारण कार्य सम्पादनमा असहज भएकाले, सेवा सुविधा समयमा उपलब्ध गराइ दिन प्रदेश सरकारसँग उनीहरुले माग गरेका छन् । कार्यक्रममा बाराको परवानीपुर गाँउपालिकाका अध्यक्ष हरिनारायण साहले जनप्रतिनिधिलाई पहरेदार मात्र बनाइएको बताउँदै भने, हामीलाई काम गरे बापत कुनै तलब भत्ताको सुविधा छैन, दिनभर गाँउ डुलेर जनताको काम गर्नु पर्छ, बेलुकी घर जाँदा तरकारी किन्ने पैसा पनि खल्तीमा हँदैन । पर्साको पकाहा मैनपुर गाँउपालिकाका अध्यक्ष विजय चौरसियाले प्रशासकीय अधिकृतले सहयोग गर्नुको सट्टा विपक्षी दलका नेतासँग मिलेर खुट्टा तान्ने गरेको आरोप लगाए । कार्यक्रममा सहभागी गाँउपालिका उपाध्यक्षले न्यायिक समितिका संयोजकलाई कानूनका बारेमा त्यति जानकारी नभएकाले न्याय सम्पादनमा समस्या भइरहेकाले बताए । उनीहरुले गाँउपालिका कार्यालयमा एक वकिलको व्यवस्था गरिदिन माग गरेका छन् । ऐन, कानून र निर्देशिका अनुसार आफूहरुले काम गर्दै आएको भन्दै पर्साको जीराभवानी गाउँपालिकाका प्रशासकीय अधिकृत अमित गिरीले भने, जनप्रतिनिधिले हामीलाई सहयोगी भन्दा पनि प्रतिस्पर्धी ठानेका छन्, तर ऐन कानूनको दायरा भित्र रहेर हामीले काम गर्दै आएका छौं । कार्यक्रममा मुख्यमन्त्री लालबाबु राउतले प्रदेश २ का गाँउपालिकामा जनप्रतिनिधि र प्रशासकीय अधिकृत बिच द्वद्व देखिनु सिंगो प्रदेशकै लागि दुखद भएको बताए । कर्मचारी र जनप्रतिनिधि बिच सम्बन्ध राम्रो भए मात्र प्रदेशका साथै संघीयता पनि बलियो हुँदै जाने बताउँदै जनप्रतिनिधि र कर्मचारी बिचको दोहोरी बन्द गर्न निर्देशन दिए । प्रदेश २ का भौतिक पुर्वाधार तथा विकास मन्त्री जितेन्द्र सोनारले प्रदेश सरकार कर्मचारीको मनोबल गिराउने पक्षमा नरहेको भएपनि ऐन कानून अनुसार जनप्रतिनिधिले गरेका निर्णय पालना गर्न अटेर गर्ने कर्मचारी सरकारलाई सह्य नहुने चेतावनी दिए । कार्यक्रममा प्रदेश २ का अर्थमन्त्री विजय यादव, सामाजिक विकासमन्त्री नवलकिशोर साह, उद्योगमन्त्री राम नरेश राय, गृह राज्यमन्त्री सरोज सिंह कुशवाहा, कृषि राज्यमन्त्री योगेन्द्र यादव, अर्थराज्यमन्त्री उषा देवी यादव, मुख्य सचिव राजेश्वरमान सिंह, सातै मन्त्रालयका सचिवका साथै प्रदेश २ का आठै जिल्लाका गाँउपालिकाका अध्यक्ष, उपाध्यक्ष र प्रशासकिय अधिकृतको सहभागिता थियो ।"
जनप्रतिनिधिले राहतमा पनि कमिसन मागे,"विराटनगर : मोरङको जहदा गाउँपालिका१ की कौशल्या राजवंशी बाढीपीडित हुन्। साउनको बाढीले उनको सर्वस्व लग्यो। उनी पूर्णरूपमा प्रभावित बाढीपीडितको सूचीमा छिन्। तर, सरकारले उपलब्ध गराएको राहत पाउन भने जनप्रतिनिधिलाई १० हजार रुपैयाँ घुस खुवाउनुपर्यो। कौशल्याले भनिन्, बाढीले घरवारविहीन बनाएका हामीलाई सरकारले दिएको रकमको पनि कमिसन लगे। उनले दुई पटक गरी ५५ हजार रुपैयाँका दरले वडा कार्यालयमा काम गर्ने हरिओम राजवंशीलाई १० हजार रकम बुझाएपछि मात्र राहत बापतको १५ हजार रुपैयाँ पाएको बताइन्। मागेको रकम नदिँदा आफूले राहत नपाएको गुनासो गर्दै सुमती देवीले भनिन्, हरिओमले पैसा माग्दा नदिँदा नाम दर्ता नै गराएनन्। जहदा१ मा धेरैसँग रकम लिएर बाढीपीडितको राहत लुट्ने काम भएको उनले गुनासो गरिन्। स्थानीय निर्जलादेवी राजवंशीले सुरुमै ५ हजार दिए १५ हजारको चेक दिने र बैंकबाट १५ हजार पाउनेबित्तिकै पाँच हजार लिने बताएपछि आफूले पैसा नदिँदा राहत नपाएको गुनासो गरिन्। उनले भनिन्, हामीले पाउनुपर्ने राहतमा उनीहरूले भाग खोजेपछि हामी थप पीडामा परेका छौं। चन्दरी देवीले २ सय रुपैयाँ लिएर वडा कार्यालयका कर्मचारीले नाम लेखेर लगेको तर ५ हजार नदिँदा राहत नपाएको बताइन्। राजपा नेता ओमकार राजवंशी र वडासदस्य सरवरियाको सहयोगमा पूर्ण क्षति भएको विवरणमा रकम दिनेको नाम मात्र सिफारिस गरेको स्थानीयले आरोप लगाउँदै आएका छन्। कतिको घरमा पानी नपुगे पनी जनप्रतिनिधिले राहतमा नाम समावेश गरेको समेत पाइएको छ। स्थानीय अमेश राजवंशीले आफ्नो घरमा पानी नपसेको तर बाढीले पूर्ण क्षति भएको भन्ने विवरण आएको बताए। भने, मेरो नाम कसरी आयो मलाई नै थाहा छैन। बरु पीडित भएकालाई नै भेदभाव नगरी राहत दिए हुने नि ! जहदामा सबैभन्दा बढी प्रभावित भएका साविकको बुधनगर९ कालाबन्जर लक्ष्मीपुर हाल जाहदा १ स्थित ऋषिदेव टोलका कसैको नाम पूर्ण क्षतिमा परेको छैन। मजदुरी गरेर जीविका चलाउने अधिकांशको बाढीले घर बगाएर उठिबास लागेको छ। तर, नामै समावेश नभएपछि राहतमा पाउने आस पनि मरेको पार्वती देवी ऋषिदेवले गुनासो गरिन्। उनले भनिन्, नाई देवै राहत जे मन मे छौ कर भन्दै वडाध्यक्षले प्रदीप यादवले धम्क्याएको बताइन्। जोगिरा ऋषिदेवले नाम दर्ता गराउन लिएको रकम नाम नआएको तर हालसम्म नपाएको गुनासो गरे। टोलमा ३० जनाको घर छ तर कसैलाई राहत नदिइएको उनले बताए। ऋषिदेवले भने, बाढीबाट सबैभन्दा धेरै हामी पीडित बनेका थियौं तर हामीलाई नै राहत दिइएन। जाहदा गाउँपालिका१ का वडाध्यक्ष प्रदीप यादवले कमिसनस्वरूप १० हजार दिनेलाई मात्र राहतको प्याकेजमा नाम सिफारिस गरेको पीडितले आरोप लगाएका छन्। सर्वदलीय बैठकले साउनमा आएको बाढीले क्षति पुर्याएकामध्ये ३ सय ६५ जनाको पूर्ण क्षति भएको विवरण संकलन गरेको थियो। तर, प्रतिव्यक्ति १० हजार दिने कमिसन दिनेको नाम पूर्णक्षतिमा जनप्रतिनिधिले सिफारिस गरी रकम असुली गर्ने गरेको पीडितको आरोप छ। वडा नम्बर १ मा पूर्ण क्षतिको विवरण ५ सय २ जनाको नाम आएको छ। बाढी आएको बेला राहत पाउने नाम दर्ता गर्न जनप्रतिनिधिले रकम लिएका थिए। वडा समितिमा करारमा कार्यरत हरिओम राजवंशी र उनका दाजु राजपाका स्थानीय नेता ओमकार राजवंशीसहित वडासदस्य बिन्देश्वर सरवरियाको मिलेमतोमा बाढीपीडितबाट रकम असुल्ने काम भइरहेको छ। वडाध्यक्ष यादवले यो विषयमा आफूलाई जानकारी नभएको दाबी गरे। भने, मलाई बद्नाम गर्न कमिसनको कुरा उठाइएको हो। सर्वपक्षीय बैठकले आंशिक र पूर्ण गरी ७ सय २६ जनाको विवरण संकलन गरेको भए पनी जनप्रतिनिधिले एकै परिवारका चारदेखि ७ जनाको नाम पूर्ण क्षति भएको विवरण पठाइएको कमिसन लिएर वितरण गर्ने गरेको भन्दै पीडितले अख्तियार र जिल्ला प्रशासन कार्यालय मोरङमा समेत उजुरी दिएका छन्।"
भारत भ्रमणबारे पार्टीमा ओलीको ब्रिफिङ,काठमाडौं : एमालेको बुधबार बसेको स्थायी समिति बैठकमा पार्टी अध्यक्ष तथा प्रधानमन्त्री केपी ओलीले आफ्नो भारत भ्रमणबारे ब्रिफिङ गरेका छन् । प्रधानमन्त्री ओली यही चैत २३ गते तीनदिने भ्रमणका लागि भारत जाँदै छन् । बुधबारको बैठकमा अध्यक्ष ओलीले भारत भ्रमणबारे ब्रिफिङ गर्नु भयो । साथै चर्चित वामपन्थी नेता जागृतप्रसाद भेटवालको निधनप्रति श्रद्धाञ्जली ज्ञापन गरी पाँच मिनेटमै बैठक सकियो । एमाले नेता सुरेन्द्र पाण्डेले भने । भारत भ्रमणको एजेन्डामाथि छलफल हुने भनिए पनि बैठकमा छलफल नभएको उनले बताए । एमाले केन्द्रीय लेखा आयोगका सदस्य एवं पूर्वसांसद जागृतप्रसाद भेटवालको क्यान्सरबाट निधन भएको छ । भेटवालको वीर अस्पतालमा उपचारका क्रममा बुधबार निधन भएको हो । ०४२ सालमा राष्ट्रिय पञ्चायतमा प्रगतिशील उम्मेदवारका रूपमा निर्वाचित भेटवाल ०४८ र ०५६ को संसदीय निर्वाचनमा चितवनबाट विजयी भएका थिए । वाम अभियन्ता भेटवाललाई पञ्चायतले फाँसीको सजाय सुनाएको थियो । बहुदल आएपछि उनको मुद्दा फिर्ता लिइएको थियो । माओवादी केन्द्रका अध्यक्ष पुष्पकमल दाहालले विज्ञप्ति जारी गरी भेटवालको निधनले पार्टी स्तब्ध भएको र कम्युनिस्ट आन्दोलनलाई अपूरणीय क्षति पुगेको बताएका छन् ।
एकता संयोजन समितिको बैठक आज,"काठमाडौं : एमालेमाओवादीले प्रधानमन्त्री केपी ओलीको भारत भ्रमण अगाडि नै पार्टी एकताको औपचारिक मिति घोषणा र एकता तयारी समिति बनाउने तयारी गरेका छन्। कम्युनिस्ट पार्टी स्थापनाको ६९ औं वर्षगाँठको अवसर पारेर ९ वैशाखमा यी दुई पार्टीले एकता गर्ने अनौपचारिक समझदारी गरिसकेका छन्। एकीकृत पार्टीको अन्तरिम विधान तथा अन्तरिम राजनीतिक प्रतिवेदन बनाउन गठित दुई कार्यदलले पनि मंगलबार आफ्ना प्रतिवेदन बुझाउँदै ९ वैशाखमा पार्टी एकताको मिति प्रस्ताव गरेका थिए। कार्यदलले दिएको प्रतिवेदन अध्ययन गरी एकताको थप तयारी र नमिलेका विषय मिलाउन एकता संयोजन समितिको बैठक बिहीबार प्रधानमन्त्री निवास बालुवाटारमा बस्दैछ। संयोजन समिति बैठक बस्नु अघि प्रधानमन्त्री ओली र माओवादी केन्द्रका अध्यक्ष पुष्पकमल दाहालबीच बुधबार साँझ प्रधानमन्त्री निवास बालुवाटारमा छलफल भएको छ। सकभर दुवै पार्टीलाई सहज हुने गरी पार्टी एकता निष्कर्षमा पुर्याउन एकता संयोजन समितिबाट निर्णय लिने विषयमा दुई नेताबीच निरन्तर सम्वाद र छलफल हुँदै आएको छ, माओवादी नेता अग्नि सापकोटाले भने, उहाँहरू (ओलीदाहाल) बीच घनीभूत छलफल चलिरहेकै छ, बुधबारको छलफल पनि त्यसैको निरन्तरता हो। बिहीबार बिहान ९ बजे बस्ने बैठकले दुई पार्टीबीच नमिलेका विषय मिलाउने र एकता घोषणाको मिति र तयारी समिति बनाउने तयारी भएको माओवादी नेता सापकोटाको भनाइ छ। अन्तरिम विधान बनाउन गठित कार्यदलले एकीकृत पार्टीको चुनाव चिह्न, पार्टी संगठनमा प्रतिनिधित्वको संख्यालगायत विषय मात्र टुंगो लगाएको छैन। बिहीबार बस्ने संयोजन समिति बैठकमा यो विषयमा छलफल हुने र निष्कर्षमा पुगिने एमाले वरिष्ठ नेता झलनाथ खनालले बताए। दुवै कार्यदलले बुझाएका प्रतिवेदनउपर छलफल हुन्छ, त्यसबाट जे विषयहरू उठ्छन्, त्यसमा छलफल गरी एकताको मिति घोषणा गर्ने र एकतासँग सम्बन्धित तयारी कार्यक्रम संयोजन समितिले बनाउँछ, नेता खनालले भने। प्रधानमन्त्री ओली शुक्रबार तीनदिने राजकीय भ्रमणमा भारत जाँदैछन्। त्यस अगाडि नै एकता घोषणा र घोषणासँग सम्बन्धित कार्यक्रम बनाएर जाने योजनामा प्रधानमन्त्री ओली छन्। माओवादी अध्यक्ष दाहालले पनि प्रधानमन्त्रीको भारत भ्रमणअघि नै एकताको मिति घोषणा र कार्यक्रम बनाउँदा सकारात्मक सन्देश जाने बताउँदै नकारात्मक कुरा गर्दै नगर्न पार्टी नेता कार्यकर्तालाई निर्देशन दिएका छन्। दाहालले बुधबार पार्टी संसदीय दलको बैठकदेखि पार्टीनिकट मजदुर संगठनको बैठकमा समेत संयोजन समितिले पार्टी एकताको मिति घोषणा र एकता घोषणासभाको तयारी समितिसम्बन्धमा ब्रिफिङ गरेका थिए। बिहीबार एकता संयोजन समितिको बैठक बस्छ, कार्यदलले बुझाएको प्रतिवेदनमा केही टुंगिन बाँकी विषय टुंग्याएर सम्भवतः एकता मिति घोषणा र घोषणा तयारीका लागि समिति बनाउने निर्णय हुन्छ, अध्यक्ष दाहालले बैठकमा गरेको ब्रिफिङबारे जानकारी गराउँदै नेता सापकोटाले भने। दुई पार्टीबीच एमालेले अंगीकार गर्दै आएको जनताको बहुदलीय जनवाद (जबज) र माओवादी केन्द्रले अंगीकार गर्दै आएको एक्काइसौं शताब्दीको जनवाद र माओवादलाई छलफलमा लग्दै एकताको महाधिवेशनबाट निचोडमा पुर्याउने यसअघि नै लिखित समझदारी भइसकेको छ। ७ फागुनमा भएको सोही समझदारीका आधारमा यी दुई विषयलाई दुवै पार्टीले एकताको तगारो बनाएका छैनन्। अन्तरिम विधान बनाउन गठित कार्यदलमा विवादमा रहेको जनयुद्ध शब्द प्रस्तावनामा समेटनेनसमेटने राजनीतिक समितिको प्रतिवेदनले निरूपण गरिसकेको छ। दाहालले पार्टी नेताहरूलाई एकीकृत पार्टी संगठनमा सहभागिताको विषय एकताको आवश्यकता, नेतृत्वको क्षमतालगायतमा पनि ध्यान दिएर हुने बताएका थिए। ओलीजीले अब जुनसुकै हालतमा पनि पार्टी एकता गर्ने कुरा गर्नुभएको छ, उहाँले अब खुट्टा हेरेर जुत्ता बनाउने होइन, जुत्ता हेरेर खुट्टा बनाउने कुरा मसँगको भेटमा गर्नुभएको छ, दाहालको भनाइ उद्धृत गर्दै माओवादी सांसद यशोदा सुवेदी गुरुङले भनिन्। दाहालले मजदुर संगठनको बैठकमा एमालेसँगको एकता ठूलो विवादको विषय नभएको बताउँदै सकारात्मक रूपमा छलफल अघि बढेको र निष्कर्ष उन्मुख भएको बताएका थिए। एमालेसँग अब पार्टी एकतामा कुनै ठूलो विवादको विषय नै छैन, प्रक्रिया सकारात्मक रूपमा अघि बढेको छ, दाहालको ब्रिफिङ सुनाउँदै अखिल नेपाल टेड युनयिन महासंघका महासचिव जगत सिम्खडाले बताए। एमालेले पनि एकताको तयारी गर्न पोलिटब्युरो र केन्द्रीय समिति बैठक बोलाएको छ। उसले ६ र ७ वैशाखमा यी दुई कमिटीको बैठक बोलाएको हो।"
भारत भ्रमणमा जान लागेका प्रधानमन्त्री ओलीलाई बाबुरामले दिए १० सुझाव,"काठमाडौं : शुक्रबार तीन दिने राजकीय भ्रमणका लागि भारत जान लागेका प्रधानमन्त्री केपी शर्मा ओलीलाई नयाँ शक्तिका संयोजक बाबुराम भट्टराईले विभिन्न १० बुँदामा सुझाव दिएका छन्। नयाँ शक्ति पार्टीको तर्फबाट चैत २३ देखि २५ गतेसम्म हुने भारत भ्रमणको सफलताको शुभकामना दिँदै बाबुरामले विभिन्न १० बुँदामा सुझाव दिएका हुन्। पूर्वप्रधानमन्त्री समेत रहेका बाबुरामले दिएका सुझाव उप बुँदा समेत समेटिएका छन्। नेपालमा जननिर्वाचित संविधानसभाबाट निर्मित नयाँ संविधानअनुरुप स्थानीय, प्रादेशिक र संघीय तीनै तहका निर्वाचन सम्पन्न भएपछि बनेको बहुमतीय सरकारसँग राजनीतिक स्थिरता, विकास, सुशासन र समृद्धिको अपेक्षा नागरिकले गरेकाले यो भ्रमण महत्वपूर्ण हुने भन्दै बाबुरामले ओलीलाई बुँदागत सुझाव दिएका हुन्। देशको समृद्धि र विकासका लागि नेपालभारत सम्बन्धबारे भारतीय पक्षले परिवर्तित सन्दर्भअनुरुप आफ्ना धारणा र व्यवहार परिमार्जित गर्ने आशासमेत राख्दै उनले भ्रमण सार्थक हुने विश्वास व्यक्त गरेका छन्। बुँदागत सुझावअघि बाबुरामले भनेका छन्, सार्वभौमसत्ताको पारस्परिक सम्मान, असंलग्नता र पञ्चशील सिद्धान्तको परिपालना तथा द्विपक्षीय हितको सम्बद्र्धन गर्दै दुई देशबीचको मैत्रीपूर्ण सम्बन्धमा थप विश्वास र सदभावको अभिवृद्वि गर्न, नेपालको आर्थिक हित र समृद्विको पक्षमा सार्थक परिणाम हासिल गर्न भ्रमणका उच्च भेटवार्ताहरुमा यथोचित ध्यान दिनुहुन अनुरोध गर्दछौँ। बाबुरामका सुझाव बुँदामा १) (क) नेपालको संविधान जारी भई तीन तहको चुनाव सकेर नयाँ सरकार गठन भई नयाँ संविधानले संक्रमणकालीन अवस्था पार गरी राजनैतिक स्थीरताउन्मुख भइसकेको अवस्थामा संविधानजस्तो देशको आन्तरिक राजनीतिक मामिलालाई संयुक्त वक्तव्यको विषय नबनाउनु उपयुक्त हुन्छ। नेपालमा सफलतापूर्वक सम्पन्न निर्वाचनको भारतीय पक्षले स्वागत गर्नु वाञ्छित हुन्छ। (ख) दुबै देशका कतिपय क्षेत्रीय तथा अन्तर्राष्ट्रिय मामिलाहरुमा आआफ्ना फरक दृष्टिकोण, धारणा र अडान हुने हुँदा पूर्ववर्ती प्रधानमन्त्रीको भारत भ्रमणको क्रममा अन्तर्राष्ट्रिय मञ्चहरुमा, अन्तर्राष्ट्रिय मुद्दाहरुमा नेपाल र भारतले सहकार्य गर्नेछ भनी जारी भएको संयुक्त वक्तव्यको बुँदा विवादास्पद हो। यस्ता बुँदाहरु संयुक्त वक्तव्यमा समावेश नगर्नु उपयुक्त हुन्छ। २) (क) नेपाल र भारतबीचको सन् १९५० को शान्ति तथा मैत्री सन्धीलगायत त्यसपछिका दुई देशबीचका अन्य सन्धीसम्झौताहरु पुनरावलोकन गर्न सन् २०११ मा मेरो भारत भ्रमणका क्रममा गठन गर्ने निर्णय भई गठित नेपालभारत संयुक्त प्रवुद्ध समूह () को दुई वर्षे म्याद अब चाँडै सकिँदैछ। समूहको कार्य चुनौतिपूर्ण रहेको र यसको प्रतिवेदनले दुई देशबीचका सम्बन्धलाई दूरगामी असर पर्ने हुँदा हतारोमा प्रतिवेदन पेश गर्नु भन्दा समूहको केही समय (६ महिना) म्याद थप गरिनु उचित देख्दछु। (ख) दुबै देशले परिस्थिति अनुसार नमानेको () सन् १९५० को सन्धिको अहिले देखापरेको समस्या मात्र हैन भविष्यमा दीर्घकालसम्म आउने समस्यालाई सम्बोधन गर्ने रणनैतिक र दूरदृष्टियुक्त प्रतिवेदन पेश गर्न निर्देशन हुन जरुरी छ। नेपालभारतबीचको कोशी (१९९ वर्ष म्याद), गण्डक (म्याद नतोकिएको) र महाकाली (७५ वर्ष म्याद तोकिएको) सन्धीहरुको समयावधि र अन्य असंगतिहरुको पुनरावलोकन गर्ने म्याण्डेट पनि यस प्रवुद्ध समूहलाई दिन उपयुक्त देखेको छु। ३) (क) कोशी नदीमा भारतले बनाएको बाँधको ढोका उचित समयमा नखोलिदिनाले वर्षाकाल शुरु हुनासाथ नेपालको भूमि डुबानमा परी ठूलो जनधनको क्षति हुने गरेको छ। कोशी सम्झौतायता पटकपटक भएका कोशी डुबान तथा कटान पीडितहरुको क्षतिपूर्तीको समस्या हल गर्न तदारुकताको जरुरी छ। यसको साथै नेपालको दक्षिणवर्ती सीमाक्षेत्रहरुमा भारतले करिव डेढ दर्जन ठाउँहरुमा एकतर्फी अग्ला सडक, तटबन्ध आदि संरचना बनाएकोले नेपालका कतिपय जिल्लाको भूभाग डुवानमा परी तनाव हुने गरेको छ। यी समस्या समाधान गर्न एक उच्चस्तरीय अधिकारसम्पन्न संयुक्त संयन्त्र बनाई वर्षा शुरु हुनुअगावै सम्भावित विपत्तिको रोकथाम गर्न जरुरी छ। (ख) सन् २००८ को सेप्टेम्बरमा कोशीमा आएको वाढीले पूर्वपश्चिम राजमार्गमा क्षति पुर्याएको हुँदा नेपालबाट भारत भई पुन: नेपाल आउने सवारीलाई इजाजत दिन सडक मर्मतपश्चात बन्द गर्ने गरी कोशीमा एक अस्थायी भारतीय क्याम्प राख्न अनुमति दिइएको थियो (यो विषय पूर्वप्रधानमन्त्री श्री पुष्पकमल दाहाल प्रचण्डको भारत भ्रमण हुँदा संयुक्त विज्ञप्तीमा उल्लेख छ)। हाल काम सकिइसकेकोले सो क्याम्प बन्द गर्न परराष्ट्र मन्त्रालयले भारतसमक्ष दुई पटक पत्राचार गर्दा पनि अटेर गरिरहेको अवस्था छ। त्यसैले सो क्याम्प बन्द गर्न पहल गर्नुपर्छ। ग) प्रस्तावित कोशी उच्च बाँधको सन्दर्भमा भारतसँग र आवश्यकता परे बंगलादेशसँग समेत सहकार्य गरी कलकत्तादेखि कोशीको चतरासम्म फिडर जहाज ल्याउन सकिने सम्भावनाको अध्ययन सुरु गर्न आवश्यक छ। ४) दार्चुलाको त्रिदेशीय सीमाक्षेत्र लिपुलेकमा विस२०७२ मा भारत र चीनबीच भएको ४१ बुँदे सहमतिको दफा २८ मा आपसमा धार्मिक एवं व्यापारिक प्रयोजनको लागि नाका खोल्ने विषय उल्लेख छ। यो त्रिदेशीय विषय भएको हुँदा नेपालको संलग्नता विना दुई देशबीच सम्झौता हुनु आपत्तिजनक हो। भुटानको दोक्लाम प्रकरणबारे लोकसभामा भारतीय विदेश मन्त्रीले जानकारी गराउँदा भारत र चीनबीच सन् २०१२ मा सहमति भएको कुरा स्वीकार गर्नु भएको थियो। यो सहमति लिपुलेकको सन्दर्भमा उत्तिकै सान्दर्भिक भएकोले अहिले भारतसँग र पछि चीनको भ्रमण हुँदा चीनसँग पनि कुरा उठाउनुपर्छ। ५) (क) नेपाल र भारत सीमा नक्सा ( ) ९८ प्रतिशत (सुस्ता र कालापानीबाहेक) तयार छ। त्यस्तै नेपालभारतबीचको सुपर्दगी सन्धी मन्त्रीस्तरीय दस्तखत हुन मात्र बाँकी छ। सीमा नक्सामा दुई देशबीच विभिन्न ठाउँको भूभाग यताउता भई विवाद उल्झने र सुपर्दगी सन्धीमा तेस्रो मुलुकको व्यक्ति पनि सुपर्दगी गर्ने कुराले (पाकिस्तान र चीनबाट) विवादित भइरहेको छ। यी सन्धीहरुबाट नेपाललाई दूरगामी असर पर्न सक्ने हुँदा पर्याप्त गृहकार्य नगरी यस विषयमा प्रतिक्रिया वा सहमति जनाउनु उपयुक्त हुनेछैन। (ख) सीमाबाट बग्ने नदीले बारम्बार धार वदल्दा ( ) उत्पन्न सीमा समस्या क्रमश: सुस्ता र कालापानीको समस्या हो र यो प्राविधिक तहबाट मात्र समाधान हुन गाह्रो छ। भारत र वंगलादेशले यस्तै प्रकृतिको सीमा समस्या राजनैतिक तहबाट समाधान गरेको उदाहरण छ। राजनैतिक तहबाट सुस्ता, कालापानी समस्याको समाधान गर्ने विषयमा सोच्न सकिन्छ। ६) (क) नेपालभारत व्यापारघाटा ६ खर्ब (१:१३ गुणा)ले बढ्दैछ। व्यापारघाटा न्यून गर्न नेपाली बस्तु भारत निर्यात गर्न अतिरिक्त भन्सार,  ,  ,  क्वारेन्टाइन आदिको बन्देज हटाउन र नेपालमा निर्यातमुखी सेवा र उद्योगहरुमा व्यापक प्रवद्र्धन गर्न आवश्यक छ। लगानी आकर्षण गर्न मुनाफा लैजान र वैदेशिक लगानीमा सुरक्षाको प्रत्याभूति आवश्यक पर्ने हुँदा मेरो पालामा भएको विप्पा सम्झौता कार्यान्वयनतर्फ विचार गरिनु आवश्यक छ। ख) नेपालले भारतबाट खरिद गरिरहेको करिब ४०० मेगावाट पावर ट्रेडिङ प्रतिस्पर्धा गराई सस्तोमा खुल्ला बजारबाट खरिद गर्नु आवश्यक छ भने ठूला पूर्वाधार आयोजना पञ्चेश्वर (सुरुमा ६४८० मेवा) तथा अरुण तेस्रो (९०० मेवा) को कार्य भारतलाई अबिलम्व शुरु गर्न लगाउन आवश्यक छ। (ग) भारतीय आयल निगमले पेट्रोलियम पदार्थ इरानसँग (इरानमा आंशिक आर्थिक नाकाबन्दीको कारण)    को ब्यानरमा सस्तो दरमा किन्ने गर्छ। त्यसैगरी इरानले अरु अल्पविकसित तथा भूपरिवेष्ठित मुलुकहरुलाई पनि सहुलियत दरमा कच्चा तेल बेच्ने गर्दछ। भारतको रिफाइनरी प्रयोग गरी त्यसको शुल्क दिने गरी नेपालले कच्चा तेल खुल्ला बजारबाट सुविधामा खरीद गर्दा राम्रो हुन्छ। यस विषयमा भारतीय पक्षलाई सहमत गराउन सकिए नेपाललाई धेरै ठूलो आर्थिक फाइदा हुने र नेपालको भारतसँगको व्यापारघाटा न्यून गर्न मद्दत पुग्नेछ। ७) भारत र चीन दुवै आर्थिक एवं सामरिक शक्तिको रुपमा उदयमान हुँदै गरेको अवस्थामा दुई देशबीच अवस्थित नेपालको रणनीतिक महत्व ह्वात्तै वढेको छ। दुई देशसँग सुमधुर र सहयोगात्मक सम्बन्धबाट नेपालले फाइदा लिनु नै हाम्रो मैत्री नीति हुनेछ। भारतचीनबीच करिव एक सय विलियन डलरको व्यापार अधिकांश सामुन्द्रिक बाटोबाट हुन्छ, यो नेपालबाट गराउन सके उनीहरुलाई एक तिहाई ट्रान्जिट लागत र समयको बचत हुन्छ। भारतले हालै दलाइ लामाप्रति अनुदार हुँदै चीनसँगको सम्बन्धमा सुधार गर्न थालेको परिप्रेक्ष्यमा दुई देशबीचको नेपाललाई एक गतिशील आर्थिक पुलको रुपमा विकसित गर्न सम्भावना बढेको छ। यस विषयमा हाल भारतसँग र पछि चीनसँग कुरा गरेर त्रिपक्षीय सम्बन्ध विकसित गर्न सकिन्छ। ८) नेपाल वर्तमान अध्यक्ष रहेको बिम्स्टेक र सार्कलाई गति दिनु आवश्यक छ। बिम्स्टेकको चाैथो वैठक नेपालमा र सार्कको १९ औं शीर्षस्थ वैठक पाकिस्तानमा गर्न अध्यक्षको नाताले पहल गर्न जरुरी भैसकेको छ। भारतले अझै पाकिस्तानमा सार्क सम्मेलन गर्ने इच्छा नगरे सार्कको वैठक वर्णानुक्रम ( ) अनुसार अहिले श्रीलंकामा गरी पछि २०औँ बैठक पाकिस्तानमा गर्ने वैकल्पिक बाटो छ। यसप्रकारको  गरी सार्कले गत तीन पटक   लाई गति दिएको उदाहरणहरु छन्। ९) सन् १९४७ को नोभेम्बरमा भएको गोरखा भर्ती त्रिपक्षीय सम्झौता अन्तर्गत भारतले गोरखा सैनिकहरुलाई छिमेकीहरुको विरुद्ध सैनिक कार्यवाहीमा अग्रपंक्तिमा राखी प्रयोग गर्ने गरेको छ। गोरखा सैनिक विषय कतिपय ठाउँमा प्रतिष्ठाको विषय भए पनि यसको प्रयोगको विषयमा अन्तर्राष्ट्रिय चासो र विवाद उत्पन्न हुन थालेको छ। यसै सन्दर्भमा गोरखा सैनिकहरु भारतीय वा नेपाली मूलको समूह एवं नेपालको छिमेकी राष्ट्रविरुद्ध प्रयोग नगर्न  बनाउन भारतीय पक्षसँग कुरा राख्न ढिला भइसकेको महसुस भएको छ। १०) भारतीय सहयोगबाट नेपालमा निर्माण गर्ने भनिएका परियोजनाहरु समयमा नसकिने, ढिलो भएका कारण लागत बढ्ने, कतिपय आयोजना ओगटेर () मात्र बस्ने गरेकोले अब हुने प्रधानमन्त्रीज्यूको भ्रमणमा नयाँ आयोजना थप्नु साटो भएकै आयोजना   गरी सम्पन्न गराउन जोड दिनु वेश हुन्छ। अल्पविकसित मुलुकको अवस्थाबाट विकासशील मुलुकको दर्जामा  हुने संघारमा रहेको देश नेपालले अनुदान माग्नु भन्दा नरम वा निर्व्याजी ऋण लिई परनिर्भरताबाट बिस्तारै मुक्त हुन प्रयासरत हुन आवश्यक छ।"
पदाधिकारी मनोयन तयारीमा देउवा,"काठमाडौं : कांग्रेस सभापति शेरबहादुर देउवाले महाधिवेशनको दुई वर्षपछि पार्टी पदाधिकारी मनोयनको तयारी थालेका छन् । १३ औं महाधिवेशनबाट पार्टीको नेतृत्वमा पुगेको दुई वर्ष बितिसक्दा पनि सभापति देउवाले पार्टी पदाधिकारी मनोनयन नगरेको भन्दै पार्टीभित्र चर्को आलोचना हुँदै आएको थियो । गत निर्वाचनमा कांग्रेसले देशव्यापी पराजय व्यहोरेपछि अहिले केन्द्रीय कार्यसमितीको बैठक गरेर समीक्षा चलिरहेको छ । कांग्रेस सभापति देउवाका प्रेस संयोजक गोविन्द परियारका अनुसार जारी बैठकबाटै सभापति देउवा पदाधिकारी मनोनयन गर्ने तयारीमा जुटेका छन् । जारी बैठकबाट पदाधिकारी मनोयनसँगै महासमिति भेलाको मिति तय गर्ने र विधान मस्यौदा समिति बनाउने तयारी छ । गत चैत ९ गतेदेखि जारी कांग्रेस केन्द्रीय कार्यसमिति बैठक कांग्रेस नेता खुमबहादुर खड्काको निधनका कारण आइतबारदेखि स्थगित छ । देउवानिकट स्रोतका अनुसार बैठक पुनः जारी भएसँगै बाँकी केन्द्रीय सदस्यले बोल्ने मौका पाउनेछन् । केन्द्रीय सदस्यहरू बोलिसकेपछि देउवाले पदाधिकारी मनोयन प्रस्ताव बैठकमा पेस गर्ने तयारी गरिरहेका स्रोतहरूको दाबी छ । देउवाले पार्टीको एक उपसभापति, एक महामन्त्री र एक सहमहामन्त्रीसहित नौ केन्द्रीय सदस्य मनोयन गर्न बाँकी छ । दुई वर्षअघि १३ औं महाधिवेशनबाट कांग्रेस सभापतिमा निर्वाचित देउवाले पार्टीको एक उपसभापति, एक महामन्त्री र एक सहमहामन्त्रीसहित नौ केन्द्रीय सदस्य मनोयन गर्न बाँकी छ । देउवाले उपसभापतिमा गोपालमान श्रेष्ठ र विमलेन्द्र निधिमध्ये एकलाई मनोयन गर्ने तथा महामन्त्रीमा पूर्णबहादर खड्का, ज्ञानेन्द्रबहादुर कार्की र बालकृष्ण खाँणमध्ये एकलाई नियुक्त गर्ने तयारी भइरहेको देउवानिकट स्रोतको भनाइ छ । सहमहामन्त्रीमा देउवाले मानबहादुर विश्वकर्मालाई दिने लगभग निश्चितजस्तै रहेको बुझिएको छ । स्रोतका नेता विजय गच्छदारलाई समेत देउवाले उपसभापति बनाउने तयारी गरिरहेका छन् । पार्टी संसदीय दलको नेतामा आफू निर्वाचित भएकै दिन देउवाले गच्छदारलाई उपनेतामा मनोनीत गरेका थिए । कांग्रेसको विधानअनुसार पार्टी एकीकरण गर्दा एकीकरण गर्ने दलका नेताहरूलाई आवश्यक पर्ने पद पार्टीको केन्द्रीय कार्यसमिति बैठकमा पारित गराएर दिन सकिन्छ । केही समयअघि गच्छदारले सार्वजनिक रूपमै आफूलाई कांग्रेसले उपसभापति पद दिनुपर्ने बताएका थिए । देउवानिकट एक नेताका अनुसार चैत मसान्तभित्रै देउवाले ४० विभागसमेत गठनको तयारी गरेका छन् । उपसभापति : विमलेन्द्र निधि र गोपालमान श्रेष्ठमध्ये एक महामन्त्री : पूर्णबहादुर खड्का, ज्ञानेन्द्रबहादुर कार्की र बालकृष्ण खाँणमध्ये एक । सहमहामन्त्री : मानबहादुर विश्वकर्मा निश्चितजस्तै । विजय गच्छदारलाई पनि उपसभापति बनाउने तयारी । कांग्रेस महासमिति बैठकले पार्टीको विधान परिमार्जन गरी संघीय मोडलमा लैजाने तयारी भइरहँदा देउवाले केन्द्रीय समिति र विभागहरूमा पूर्णता दिन लागेका हुन् । महासमितिमार्फत संघीय संरचनाअनुसार परिमार्जन हुने कांग्रेस विधानमा पदाधिकारीहरूको संख्या थप्नेनथप्नेबारे कांग्रेसभित्र व्यापक अन्तरविरोध देखिएको बेला १३औं महाधिवेशनको प्रावधानअनुसार बाँकी पदाधिकारी मनोनयन गर्ने निष्कर्ष देउवाले निकालेका हुन् ।"
कर्णालीको आर्थिक विधेयक पारित,"सुर्खेत : कर्णालीमा प्रदेश सरकारलाई बैंकमा खाता खोल्नका लागि बाटो खुलेको छ। सरकार गठन भएको करिब दुई महिनापछि प्रदेश सरकारले बैंकमा खाता खोल्न पाउने भएको हो। आर्थिक कार्यविधिसम्बन्धी विधेयक प्रदेश संसद्बाट पारित भएपछि अब प्रदेश सरकारले बजेट खर्च गर्न पाउनेछ। आर्थिक मामिला तथा योजना मन्त्रालयले पेस गरेको आर्थिक विधेयक संसद्बाट पारित भएको छ। बुधबारको संसद् बैठकबाट सर्वसम्मत यो विधेयक पारित भएको हो। आर्थिक मामिला तथा योजनामन्त्री प्रकाश ज्वालाले चैत १६ गतेको बैठकमा उक्त विधेयक पेस गरेका थिए। मंगलबार र बुधबार गरी दुई दिनसम्म छलफल भएपछि संसद्ले विधेयक पारित गरेको हो। आवश्यक कानुन र ऐन नहुँदा प्रदेश सरकारले हालसम्म बैंकमा खाता खोल्न सकेको थिएन। यस्तै संघीय सरकारले उपलब्ध गराएको बजेटसमेत खर्च गर्न पाएको थिएन। विधेयक पारित भएपछि आर्थिक मामिला तथा योजनामन्त्री प्रकाश ज्वालाले भने, अब सरकारलाई बैंकमा आफ्नै खाता खोल्न बाटो खुल्यो, बजेट पनि खर्च गर्न पाउने भयौं। आर्थिक अनुशासन कायम गर्नका लागि यो विधेयक कोसेढुंगा बनेको छ, अब सरकारलाई आंशिक र पूर्ण बजेट ल्याउने ढोका पनि खुल्यो। मन्त्री ज्वालाले नयाँ वर्षको सुरुवातमै तीन महिनाका लागि संक्षिप्त बजेट ल्याउने बताए। विधेयक पारित भएसँगै सरकारलाई बजेट ल्याउने बाटो खुलेको भन्दै उनले आउँदो असार १ गते पूर्ण बजेट ल्याइने जानकारीसमेत दिए। आर्थिक कार्यविधिसम्बन्धी विधेयक पारित भएसँगै कर्णालीमा प्रदेश संसद्ले बनाएको पहिलो कानुन यही बनेको हो। मंगलबार मात्र पारित भएको प्रदेशसभा नियमावलीको एउटा धारा नै निलम्बन गर्दै आर्थिक विधेयक पारित गरिएको छ। खाता नै नखुलेको र बजेट खर्च गर्नका लागि कानुनको अभाव भएपछि द्रुत मार्गबाट आर्थिक विधेयक पारित गरिएको हो। अब चालु र विकास बजेट खर्च गर्ने बाटो खुल्यो, बजेट बनाउनका लागि पनि बाधा हट्यो, मन्त्री ज्वालाले भने, प्रदेश लेखा नियन्त्रण कार्यालय स्थापना हुनेछ, सञ्चित कोष स्थापना र सञ्चालनमा पनि सहज हुने भयो। अब सरकारको कामले गति लिनेछ, आर्थिक काम अगाडि बढाउने बाटो विधेयकले खोलिदिएको छ। विधेयक पारित भएसँगै प्रदेशको आर्थिक कारोबार पनि विद्युतीय प्रणालीमा हुनेछ। प्रदेश सरकारले अब संघीय सरकारको अनुमतिमा मात्र वैदेशिक सहायता लिनुपर्ने छ भने प्रदेश अर्थमन्त्रीले हरेक वर्ष असार १ गते नयाँ आर्थिक वर्षका लागि बजेट संसदमा पेस गर्नुपर्र्नेछ। त्यसैगरी आर्थिक विधेयकले प्रदेश लेखा नियन्त्रण कार्यालयमार्फत प्रदेश सञ्चित कोषको सञ्चालन गर्नुपर्ने र बजेट तर्जुमा गर्नुअघि त्रिवर्षीय मध्यमकालीन खर्च संरचना तयार पार्नुपर्ने व्यवस्था गरेको छ। प्रदेश सरकारअन्तर्गतका सबै कार्यालयको लेखापरीक्षण महालेखा परीक्षकको कार्यालयबाट गर्नुपर्ने व्यवस्था पनि विधेयकमा गरिएको छ। विधेयकमाथिको छलफलमा भाग लिँदै सांसदहरूले आर्थिक अपराधलाई जघन्य अपराध मान्नुपर्ने, बजेट खर्चको कडा अनुगमन हुनुपर्ने र जनसहभागितामा बजेट तयार पार्नुपर्ने सुझाव दिएका थिए। संसद्को अर्को बैठक यही चैत २६ गते बस्नेछ। कर्णाली प्रदेशको संसद् बैठकमा सहभागी सांसद। तस्बिर ः अन्नपूर्ण"
अब प्रधानमन्त्री ओली भारतबाट फर्किएपछि मात्र पार्टी एकताका विषयमा छलफल,"काठमाडौं : नेकपा (एमाले) र नेकपा (माओवादी केन्द्र) को आजको पार्टी एकता संयोजन समितिको बैठकले आगामी वैशाख ९ गते एकता घोषणा गर्न प्राप्त सुझावलाई सकारात्मकरुपमा लिँदै त्यसको तयारी गर्ने निर्णय गरेको छ। प्रधानमन्त्री निवास बालुवाटारमा भएको बैठकमा मंगलबारको संयोजन समितिको बैठकमा पेश भएको सांगठनिक र वैचारिक कार्यदलका प्रतिवेदनमाथि छलफल प्रारम्भ गर्दै घोषणाको तयारीमा लाग्ने निर्णय गरेको हो। समितिका सदस्य केन्द्रका नेता नारायणकाजी श्रेष्ठले प्रधानमन्त्री एवं एमालेका अध्यक्ष केपी शर्मा ओली भारत भ्रमणबाट फर्केलगत्तै संयोजन समितिको बैठक गरेर प्रतिवेदन पूर्ण अध्ययन गरी मिलाउन बाँकी विषयमा टुंगो लगाइने जानकारी दिए। नेता श्रेष्ठले उक्त मितिमा एकता घोषणा गर्ने सुझावलाई सकारात्मकरुपमा लिँदै त्यसका लागि आआफ्नो पार्टीमा तयारी गर्ने सहमति भएको पत्रकारलाई जानकारी दिए। एमालेले एकताको तयारीका लागि आउँदो वैशाख ७ गते केन्द्रीय कमिटीको बैठक बोलाएको छ। दूवै कार्यदलले नेपाल कम्युनिष्ट पार्टीको स्थापना दिवसको दिन आउँदो वैशाख ९ मा एकता गर्न सुझाव दिएका थिए। दुई दलबीच चुनाव चिह्न, जनयुद्ध शब्दावली, पद बाँडफाँडको आधारजस्ता विषय मिलाउन बाँकी छ। गत फागुन ७ मा पार्टीको नाम नेकपा कम्युनिष्ट पार्टी र निर्देशक सिद्धान्त माक्र्सवाद लेनिनवाद राख्नेलगायत एकताका सातबुँदे प्रारम्भिक आधारमा दुई दलले एकता प्रक्रिया थालेका हुन्। रासस"

शीर्षक,विवरण
संवेदनशील बन,"नियमित उडानको २६ वर्ष पुग्दा पनि झापाको भद्रपुर विमानस्थलमा एउटासम्म वारुणयन्त्र नहुुनुले सम्बन्धित निकायको गैरजिम्मेवारीपन र संवेदनहीनताको पराकाष्ठा उजागर गर्छ। विमानस्थलमा वारुणयन्त्र अत्यावश्यक सेवामध्ये एक हो। त्यहाँ हरपल वारुणयन्त्र तयारी अवस्थामा रहिरहनु अनिवार्य मानिन्छ। तर भद्रपुर विमानस्थलमा यतिका वर्षसम्म वारुणयन्त्र नभएको यथार्थ उद्घाटनले नेपाली वायु सेवाको विश्वसनीयतामाथि नै प्रश्नचिह्न खडा गरिदिएको छ। साथै यसले नेपाली यात्रु कति जोखिम उठाएर यात्रा गर्दा रहेछन् भन्ने पनि देखाउँछ। हालै त्रिभुवन अन्तर्राष्ट्रिय विमानस्थलमा भएको बंगलादेश एयरलाइन्सको विमान दुर्घटनाको पृष्ठभूमिले पनि वारुणयन्त्रको आवश्यकता उजागर गर्छ। विमानस्थल सञ्चालनको अत्यावश्यक सेवामध्ये एक वारुणयन्त्रबिना नै यति लामो समयसम्म उडान सेवा जारी राख्ने पदाधिकारी र सम्बन्धित निकायलाई संवेदनहीन भएको आरोप लाग्नु अस्वाभाविक हुने छैन। विमानस्थल त एक प्रसंग मात्र हो। बारम्बारको समाचारले नेपालको सार्वजनिक सेवा क्षेत्रमा गैरजिम्मेवारीपन उच्च रहेको देखाउँछ। सार्वजनिक सेवा केवल तलब पकाउने जागिर मात्र होइन, यो आम जनताको जीवनसँग जोडिएको क्षेत्र पनि हो। आमजनताको सेवा क्षेत्रसँग जोडिएका अख्तियार प्राप्त अधिकारीहरू सामान्य विषयमा पनि उत्तिकै संवेदनशील हुन जरुरी छ। सामान्य त्रुटिले ठूलाठूला दुर्घटना निम्तिने गरेको यथार्थ पटकपटक उजागर भइसकेका छन्। तर जिम्मेवार हुनुपर्ने निकायले आवश्यक मात्रामा न्यूनतम संवेदना पनि देखाएको पाइँदैन। सार्वजनिक सेवा क्षेत्रका अख्तियार प्राप्त अधिकारीमा सेवा भाव नहुनु जिम्मेवारीबोध नहुनुको पहिलो कारण हो। आफ्नो पेसालाई केवल जीवन निर्वाहसँग मात्र जोड्नु, पेसागत दायित्व पनि पूरा नगर्नु, अफिस समय पूरा गर्ने ध्याउन्नमा मात्र लाग्नु यसका कारण हुन्। सेवा क्षेत्र व्यवस्थापन सम्बन्धमा भएका त्रुटिको अर्को जिम्मेवार निकाय सरकार स्वयं हो। सरकारले आवश्यक नियमन र निगरानी नगर्दा सामान्य लाग्ने तर गम्भीर दुर्घटना निम्त्याउने त्रुटिहरू भइरहेका छन्। सरकारले आफ्नो नियमनकारी भूमिका निर्वाह गर्न चुक्नु हुँदैन। सार्वजनिक सेवा जनताले सरकारको उपस्थिति प्रत्यक्ष अनुभूत गर्न पाउने क्षेत्र हो। कुनै पनि सेवा क्षेत्रको प्रभावकारिताका आधारमा उक्त सरकारको सफलता मापन गर्ने गरिन्छ। त्यसैले जनजीवनसँग प्रत्यक्ष जोडिने सेवा क्षेत्रलाई सरकारले आपूमातहत राख्ने अभ्यास विश्वव्यापी छ। उदारवादी अर्थतन्त्रको लामो अभ्यास गरेका र स्वतन्त्र बजारलाई पूर्ण समर्थन गरेका पश्चिमी देशहरूले समेत सार्वजनिक सेवा क्षेत्रलाई आपू मातहत राख्ने गरेका छन्। सार्वजनिक सेवा क्षेत्रलाई निजी क्षेत्रको जिम्मा दिने सरकारहरूले पनि कडा नियमनअन्तर्गत राख्ने गरेका छन्। यो अभ्यासको कमी हामीकहाँ सबैभन्दा बढी खट्किने गर्दछ। सार्वजनिक सेवा क्षेत्रले आधारभूत मानव अधिकारलाई समेट्ने गर्दछ। हेलचेœयाईंका कारण हुने दुर्घटनाले होस् वा समयमा उपचार नपाएर होस् वा समयमा उद्धार नभएर होस्, कोही कसैले मृत्युवरण गर्नु मानवअधिकार उल्लंघनसँग जोडिने गर्छ। आम मानिसको जनजीवनसँग जोडिने विषयमा सरकारको कमजोर उपस्थिति स्वीकार्य हुँदैन। २६ वर्षसम्म वारुणयन्त्रबिना विमानस्थल सञ्चालन भइरहँदा सरकारको उपस्थितिमाथि प्रश्नचिह्न किन नउठाउने ? नयाँ विमानस्थल निर्माणको नारा दिइरहने, योजना बुनिरहने तर सञ्चालनमा भएका विमानस्थलमा अत्यावश्यक सेवा पनि भएनभएको ख्याल नगर्नुलाई गैरजिम्मेवारी किन नभन्ने ? विडम्बना नेपालका अधिकांश विमानस्थलमा आधारभूत सेवा उपलब्ध नहुनुलाई स्वाभाविक मान्न थालिएको छ। के यस्तै कमजोर गुणस्तरको सार्वजनिक सेवा प्रवाहले सरकारको प्रभावकारी उपस्थिति स्थापित गर्न सक्ला ? भद्रपुर विमानस्थलको प्रसंगले नेपालका सबै विमानस्थलमा आधारभूत सेवा भए,नभएको परीक्षणको माग गर्दछ। सरकारले उच्च संवेदनशीलता देखाएर सबै विमानस्थलको गुणस्तर र सेवा प्रवाहको स्तर परीक्षण गर्न आवश्यक छ। यसबाहेक सार्वजनिक सेवाका अन्य विषयमा पनि सरकारले आफ्नो उपस्थिति बलियो बनाउन जरुरी छ। सरकारले बेलैमा सार्वजनिक सेवामा कायम रहेका अनियमितता र कमजोरी हटाएर जनजीवनप्रति संवेदशीलता उच्च रहेको प्रमाणित गर्नैपर्दछ।"
एकता संयोजन समितिको बैठक आज,"काठमाडौं : वाम एकता संयोजन समितिको बैठक आज बस्ने भएको छ । अहराह्न बस्ने बैठकमा कार्यदलका प्रतिवेदनमाथि छलफल हुने छ । कार्यदलले प्रतिवेदन बुझाएपछि गत चैत २२ गते एकता समितिको बैठक बसेको थियो तर सो बैठकमा प्रतिवेदनबारे खासै छलफल भएको थिएन । दुई पार्टीबीच निर्वाचन चिन्ह, बिधानको प्रस्तावनामा जनयुद्ध शव्द राख्ने वा नराख्ने र एकीकृत पार्टीमा रहने सदस्यको अनुपातवारे अझै सहमति जुट्न सकेको छैन।"
प्रदेश नम्बर ७ को नीति तथा कार्यक्रम प्रस्तुत,"धनगढी : प्रदेश नम्बर ७ का प्रदेश प्रमुख मोहनराज मल्लले प्रदेश संसदमा बुधबार सरकारको नीति तथा कार्यक्रम प्रस्तुत गरेका छन । आर्थिक विधेयक पारित भएसँगै प्रदेश सरकारले चालु आर्थिक वर्षको बजेटको तयारी गरिरहेका बेला प्रदेश प्रमुखले सरकारको नीति तथा कार्यक्रम प्रस्तुत गरेका हुन । नीति तथा कार्यक्रममा सन २०२२ सम्म नेपाललाई विकासशील राष्ट्रमा परिणत गर्ने लक्ष्य लिइएको छ । नीति तथा कार्यक्रममा सिमान्तकृत, बञ्चितिकरणमा परेका, फरक क्षमता भएका, जेष्ठ नागरिक, मुक्त कमैया, महिला तथा बालबालिका, एकल महिलाको उत्थान र विकास गरी सामाजिक पुर्नस्थापनाका साथै सबै प्रकारका भेदभाव अन्त्य गर्ने प्रतिवद्धता ब्यक्त गरिएको छ । नीति तथा कार्यक्रममा छुवाछुत, छाउपडी, बोक्सी, लैंगिक, हिंसाजस्ता कुरीति र कानूनले वर्जित गरेका कुप्रथाको अन्त्य गर्न सरोकारवालाहरुलाई प्रोत्साहित गरी प्रदेश स्थानीय तहका जनप्रतिनिधिसहित गाउँ वस्ती शहरमा सामाजिक रुपान्तरण अभियान चलाइने उल्लेख गरिएको छ । प्राविधिक एवं व्यवसायिक शिक्षा तथा सीपमुलक तालिमलाई प्रोत्साहित गरी युवाहरुलाई रोजगारी र स्वरोजगारीका लागि टेवा पुयाइने, फोहोरमुक्त स्वच्छता, ७ नंं प्रदेशको प्रतिवद्धता भन्ने नारालाई साकार पार्न तत्कालै स्थानीय तह, समुदाय र सरोकारवालाहरूको सहभागितामा अभियान चलाइने नीति तथा कार्यक्रममा उल्लेख गरिएको छ ।परिवर्तित कृषि प्रणाली, मौसम सुहाउदो खेति, माटो सुहाउँदो उत्पादन, उत्पादन अनुसारको बजार भन्ने नारासहित अनुत्पादक कृषि क्षेत्रलाई आधुनिकिकरण गरिने नीति तथा कार्यक्रममा उल्लेख छ । खाद्य संकट भएका ठाउँहरुको चालु आर्थिक वर्षमा पहिचान गरि आगामी आर्थिक वर्षमा खाद्य डिपो स्थापना गर्न नीति तथा कार्यक्रम तर्जुमा गरिने, अव्यवस्थित रुपले आवादी गरिरहेका जग्गाहरु मध्ये कानून वमोजिम दर्ता भोगचलन गर्न नमिल्ने जग्गा जमिन बाहेक हाल अव्यवस्थित रुपमा बसोवास भोग चलन गरिरहेका तर दर्ता हुन बाँकी रहेका जग्गाहरुको पहिचान गरी वैज्ञानिक भूउपयोग नीति निर्माण र सोको कानून तर्जुमा गरिने नीति तथा कार्यक्रममा उल्लेख छ । सडक, विद्युत, सूचना प्रविधि, बसपार्क तथा यातायात व्यवस्था जस्ता भौतिक पूर्वाधार विकासको क्षेत्रमा आवश्यक स्रोतको व्यवस्था गरिने, बचत गर्ने, एक व्यक्ति एक खाता कार्यक्रमलाई प्रोत्साहित गरी आम नागरिकलाई बचत गर्न प्रेरित गरिने, रुग्ण उद्योगलाई प्रवद्र्धन गर्न आवश्यक नीति र कार्यक्रम ल्याइने नीति तथा कार्यक्रममा उल्लेख छ । प्रदेश नं ७ मा रहेका धार्मिक तथा पर्यटकीय स्थलहरुको पहिचान गरि संरक्षण, संम्वद्र्धन र व्यवस्थापनकालागि न्यूनतम भौतिक पूर्वाधारकालागि नीति योजना तर्जुमा गरिने, घर घरमा उज्यालोकालागि यस प्रदेशमा अवस्थित नदीनालाहरुमा बिद्युत उत्पादन गर्न सम्भव भएका स्थानहरु पहिचान गरी साना, मझौला तथा ठुला विद्युत उत्पादन आयोजनाहरुको छनौटकालागि अध्ययन, अनुसन्धान र अन्वेषण गरिने नीति तथा कार्यक्रममा उल्लेख छ । नेपालसँग सीमा जोडिएका भारततर्फका मुख्य नाकाहरु मोहना (धनगढी), गड्डाचौकी (महेन्द्नगर), डडेल्धुरा, दार्चुला, झुलाघाट (बैतडी) र चीनसँग सीमा जोडिएको टिंकर (दार्चुला) तथा बझाङको उरै नाकालाई व्यवस्थित बनाउन संरचनात्मक सुधारमा सहयोग पुयाइने पनि नीति तथा कार्यक्रममा उल्लेख छ । प्रदेश नं ७ को हाल राजधानी रहेको कैलालीको धनगढीस्थित जिल्ला प्रशासन कार्यालयको भौतिक, मानव संशाधन विकास गरी नमुना जिल्ला प्रशासन कार्यालय बनाइने, सरोकारवालाहरुको गुनासो सुनुवाई र समाधानकोलागि सबै मन्त्रालयमा टोल फ्री नम्बरको व्यवस्था गरिने र मुख्यमन्त्री तथा मन्त्रिपरिषद्को कार्यालयमा सोही टोल फ्री नम्बर मार्फत हेलो सिएम कार्यक्रम सञ्चालन गरिने नीति तथा कार्यक्रममा उल्लेख छ ।"
इतिहास बिर्सिंदै कांग्रेस,"काठमाडौं : कांग्रेस सभापति शेरबहादुर देउवाले सोमबार साँझ सामाजिक सञ्जालमा एउटा स्टाटस लेखे, नेपाली कांग्रेसलाई जन्मदिनको शुभकामना । सभापति देउवाको स्टाटसले अधिकांश कांग्रेसका नेताकार्यकर्ता अलमलमा परे । कारण थियो, धेरैलाई आफ्नै पार्टीको स्थापना दिवसको तिथि नै पत्तो भएन । पार्टीका साधारण कार्यकर्ता मात्र होइन, अधिकांश केन्द्रीय सदस्य नै यसबारे अनभिज्ञप्राय थिए । कांग्रेसका एक केन्द्रीय सदस्यले सभापति देउवाको फेसबुक स्टाटस हेरेर मात्र पार्टी स्थापनाको मिति थाहा पाएको अन्नपूर्णसँग बताए । उनले भने, पार्टीले कुनै औपचारिक कार्यक्रम गर्ने भए पो थाहा हुन्छ । पार्टीले नै वास्ता नगरेपछि हामीलाई पनि के चासो । बीपी कोइरालाको नेतृत्वमा गठन भएको नेपाली राष्ट्रिय कांग्रेस र सूवर्ण शम्शेर नेतृत्वको नेपाल प्रजातन्त्र कांग्रेसबीच २००६ साल चैत २७ गतेका दिन पार्टी एकीकरण भएपछि एकीकृत पार्टीको नाम नेपाली कांग्रेस राखियो । उसो त कतिपय कांग्रेसी नेताले माघ १२ लाई पनि कांग्रेस स्थापना दिवसका रूपमा मनाउँछन् । २००३ साल माघ १२ र १३ गते नेपाली राष्ट्रिय कांग्रेसको पहिलो अधिवेशन कलकत्तामा भएको थियो । तर, पार्टीले भने चैत २७ गतेलाई नै स्थापना दिवस मान्दै आएको छ । कांग्रेस मंगलबार ६८ वर्ष पूरा गरी ७९ औं वर्षमा प्रवेश गरेको छ । देशको पुरानो र ठूलो लोकतान्त्रिक पार्टी कांग्रेसले सुरुका दिनमा स्थापना दिवस मनाए पनि पछिल्ला दिनमा भने दिवस मनाउनुको औचित्य नै देख्न छाडेको छ । कम्युनिस्ट पार्टीले भने प्रत्येक वर्ष पार्टी स्थापना दिवस मनाउँदै आएका छन् । यसपटक दुई ठूला कम्युनिस्ट पार्टी एमाले र माओवादी केन्द्रले स्थापना दिवसकै दिन पारेर पार्टी एकीकरणको तयारी गरेका छन् । कांग्रेसमा स्थापना दिवस मनाउने प्रचलन विगतदेखि नै नभएका कारण यसतर्फ ध्यान नदिइएको कांग्रेस पार्टी कार्यालयका मुख्यसचिव कृष्ण पौडेलले बताए । उनले भने, कतिपय जिल्लामा स्थानीय कार्यसमितिले कार्यक्रम गर्छन्, पार्टीले नै औपचारिक रूपमा स्थापना दिवस मनाउने प्रचलन छैन । तर, कांग्रेसकै पार्टी स्थापना दिवसबारे नेताकार्यकर्ता नै अनभिज्ञ हुनुलाई अध्ययनको कमी भन्छन्, वरिष्ठ पत्रकार एवं राजनीतिक विश्लेषक पुरुषोत्तम दाहाल । उनी भन्छन्, कांग्रेसमा स्कुलिङ नै छैन, २०४६ सालपछि पार्टीमा प्रवेश गरेका अधिकांश नेताकार्यकर्तालाई कांग्रेसको सिद्धान्त थाहा छैन । बहुदल पुनःस्थापना हुनुअघि पार्टीको सिद्धान्त अध्ययन गरेर राजनीतिमा लाग्ने गरे पनि त्यसपछि भने शक्तिको आडमा राजनीति हुने गरेको दाहालको भनाइ छ । ०४६ सालअघि कम्युनिस्ट र कांग्रेसको सिद्धान्त अध्ययन गरेर मान्छे दल छान्थे, उनी भन्छन्, अहिले त पढेरभन्दा पावरका आधारमा राजनीति चल्छ किन अध्ययन गर्नुपर्यो ? राणाविरुद्धको आन्दोलनदेखि ०६२६३ सालको राजनीतिक आन्दोलनको नेतृत्व गरेको कांग्रेसले आफ्नै स्थापना दिवस नमनाएर इतिहासप्रति बेवास्ता गरेको आरोप कार्यकर्ताको छ । सभापति देउवाका प्रेस संयोजक गोविन्द परियारले यसपटक स्थापना दिवस मनाउने तयारी भए पनि पार्टी शोक रहेका कारण स्थगन गरिएको दाबी गरे । उनले भने, सभापतिज्यूले स्थापना दिवस मनाउने भन्नुभएको थियो तर केन्द्रीय सदस्य खुमबहादुर खड्काको निधनका कारण यसपटक नमनाइएको हो ।"
तामाकोशी जलविद्युत आयोजनाका ठेकदारलाई समयमै काम पूरा गर्न अाेलीकाे निर्देशन,"चरिकोट : प्रधानमन्त्री केपी शर्मा ओलीले दोलखाको बिगु गाउँपालिका१ मा निर्माणाधिन माथिल्लो तामाकोशी जलविद्युत आयोजनाको बुधबार स्थलगत अनुगमन तथा निरीक्षण गर्दै कर्मचारीलाई तोकिएको समय तालिकाभन्दा एक दिन ढिलाई नगरी आयोजना सम्पन्न गर्न निर्देशन दिएका छन् । प्रधानमन्त्री ओलीले बहुचर्चित ४५६ मेगावाटको सो आयोजनाको सुरुङ मार्ग र बाँधस्थलको बुधबार अनुगमन तथा निरीक्षण गर्दै आयोजनाका कर्मचारीले गैरजिम्मेवारी देखाउने र लापरबाही गर्ने काम वर्तमान सरकारले हुन नदिने बताउँदै देश विकासमा सहयोग पुयाउन आग्रह गरेका छन् । उनले आयोजनाको ढिलाइले दैनिक र चार करोड घाटा भइरहेको बताए ।प्रधानमन्त्री ओलीले ऊर्जा मन्त्री, ऊर्जा सचिव, विद्युत प्राधिकरणका कार्यकारी निर्देशक समेतलाई सँगै राखेर आयोजनाका कर्मचारीलाई आयोजना निर्माणका क्रममा कुनै समस्या वा बाधा अड्चन आए सिधैं आफूलाई खबर गर्न आग्रह गरे । प्रधानमन्त्री ओलीले अहिलेको सरकार नयाँ ढंगका साथ नयाँ गति र नयाँ योजनाका साथ अगाडि बढेको बताउँदै समृद्ध नेपाल निर्माणका लागि आत्मविश्वासका साथ अगाडि बढेकाले सरकारको कुनै पनि अंगबाट विकास निर्माण कार्यमा समस्या नआउने उल्लेख गरे । आयोजना निर्माणमा चिनियाँ ठेकेदार कम्पनी सिनो हाइड्रोले केही ढिलाई गरिरहेकाले समस्या समाधान गर्न प्रधानमन्त्री ओलीले आफूसँगै चिनियाँ राजदूत यु होङलाई समेत साथै लिएर गएका थिए । राजदूत यु होङले आयोजनाको काममा ढिलाईबारे चासो प्रकट गर्दै सिनो हाइड्रो कम्पनीका मुख्य व्यक्तिहरुसँग छलफल गरेर टुङ्ग्याउने बताए ।अनुगमनमा ऊर्जामन्त्री वर्षमान पुनले आयोजना सरकारको उच्च प्राथमिकतामा रहेको बताउँदै समयमानै निश्चित तालिकाभित्र निर्माण सम्पन्न हुनैपर्ने बताए । हालसम्म आयोजनाको ९४ प्रतिशत निर्माण कार्य सम्पन्न भइसकेको आयोजनाका प्रवक्ता गणेश न्यौपानेले बताए । आयोजनाको वित्तीय व्यवस्थापन र मोडल तथा अन्य विषयबारे आयोजनाका प्रमुख कार्यकारी अधिकृत विज्ञानराज श्रेष्ठले आयोजनाको हालसम्मको अवस्थाबारे प्रधानमन्त्रीलाई जानकारी गराए । श्रेष्ठले आयोजनाको काम केही चुनौतीपूर्ण रहेको र चरिकोट लामासाँगु सडक क्षतिग्रस्त रहेका कारण आयोजना निर्माण सामग्री ढुवानीमानै समस्या भएको बताए । श्रेष्ठले चिनियाँ कम्पनी र भारतीय ठेकेदार कम्पनीले गरेको कार्य प्रगतिजनक नभएको भन्दै ठेकेदार कम्पनी ठेक्सनाको रेलवये इन्जिनियरिङलाई कूटनीतिक तहबाट चाँडो कार्य सम्पन्न गर्न सरकारले अनुरोध गरिदिन प्रधानमन्त्रीलाई आग्रह गरे । आयोजना भूकम्प र नाकाबन्दीका कारण दुई वर्ष पर धकेलिएको छ । आयोजनाले आगामी २०७५ साल पुस मसान्तसम्म पहिलो युनिटबाट विद्युत उत्पादन गर्ने लक्ष्य राखेको छ भने सबै छबटा युनिटबाट विद्युत उत्पादन २०७६ साल वैशाखबाट गर्ने बताइएको छ । आयोजनाको हालसम्मको लागत ३७ अर्ब ७१ करोड रहेको बताइएको छ भने आयोजना सम्पन्न हुँदासम्म लागत रकम रु ४९ अर्ब २९ करोड पुग्ने प्रवक्ता न्यौपानेको भनाइ छ । रासस"
कमजोर जिल्लालार्इ बढी बजेट पठाइने,"बुटवल : प्रदेश ५ को सामाजिक आर्थिक विकासको स्थितिपत्र तयार भएको छ। बजेट विनियोजन अघि सरकारले स्थितिपत्र तयार पारेको हो। स्थितिपत्रमा आर्थिक, सामाजिक, शैक्षिक, पूर्वाधार विकासलगायत प्रदेशको समग्र अवस्था देखाइएको छ। मंगलबार बसेको मन्त्रिपरिषद् बैठकबाट स्वीकृत भएको स्थितिपत्र चैत २९ गते संसद्मार्फत सार्वजनिक गरिनेछ। स्थितिपत्रका अनुसार प्रदेश ५ मानव विकास सूचकांकमा चौथो स्थानमा देखिएको छ। आर्थिक सूचकांकमा प्रदेश ३, ४ र १ क्रमशः पहिलो, दोस्रो र तेस्रो स्थानमा छन्। प्रदेश ५ का १२ जिल्लामध्ये कपिलवस्तु सबभन्दा कमजोर छ। भौगोलिक हिसाबले विकासमा सबभन्दा कमजोर रुकुमपूर्व र रोल्पा छन्। मानव सूचकांकमा रुपन्देही सबभन्दा अघि छ भने त्यसपछि बाँके, बर्दिया छन्। सामाजिक, आर्थिक, सांस्कृतिक, स्वास्थ्य, शिक्षामा कपिलवस्तु बढी कमजोर देखिएको हो। साक्षरतामा भने पहाडी जिल्लाको अवस्था सन्तोषजनक छ। झन्डै साढे ४४ लाख जनसंख्या रहेको प्रदेश ५ को प्रतिव्यक्ति आयसमेत कमजोर छ। दुई वर्षअघि मुलुककै आर्थिक तथ्यांकमा प्रतिव्यक्ति आय ७ सय १२ रुपैयाँ थियो। तर, प्रदेश ५ को प्रतिव्यक्ति आय सोभन्दा कमी छ। सरकारले स्थितिपत्रमा देखिएको तथ्यका आधारमा बजेट विनियोजन गर्ने योजना बनाएको छ। यसअनुसार तराईका जिल्लामा कपिलवस्तु र पहाडी जिल्लामा रुकुम पूर्व र रोल्पामा बजेट बढी जाने सरकारका प्रवक्ता बैजनाथ चौधरीले जानकारी दिए। पछि परेको जिल्लाको विकास सरकारको पहिलो प्राथमिकतामा हुन्छ, उनले भने, स्थितिपत्रले बजेट विनियोजनको आधार तय गर्नेछ। नीति तथा कार्यक्रममा ल्याइएको योजना मुख्यमन्त्री ग्रामीण विकास कार्यक्रम अन्तर्गत विकासमा पछाडि परेका गाउँपालिकाको विकास गर्ने सरकारले योजना बनाएको छ। सो योजनाअनुरूप विकास भएका पालिकालाई नमुना गाउँपालिका घोषणा गरिनेछ। मुख्यमन्त्री शंकर पोखरेलले पदभार ग्रहणलगत्तै स्थितिपत्र तयार गर्ने घोषणा गरेका थिए। संसद्मा स्थितिपत्र सार्वजनिक भएलगत्तै बजेट प्रस्तुत हुनेछ। चैत ३० गते बजेट प्रस्तुत हुने प्रवक्ता चौधरीले जानकारी दिएका छन्। दुई विधेयक स्वीकृत मन्त्रिपरिषद्को मंगलबार बसेको बैठकले दुई विधेयक संसद्मा पठाउन स्वीकृत गरेको छ। प्रदेश ५ अन्तर्गतका गाउँसभा र नगरसभाका कानुन निर्माण प्रक्रिया सम्बन्धमा व्यवस्था गर्न बनेको विधेयक र प्रदेश ५ सार्वजनिक लिखत प्रमाणीकरण कार्यविधिको सम्बन्धमा व्यवस्था गर्न बनेको विधेयक मन्त्रिपरिषद्ले स्वीकृत गरेको हो। त्यस्तै, बैठकलले प्रदेश नम्बर ५ सञ्चित कोष सञ्चालन कार्यविधि २०७४ समेत स्वीकृत गरेको छ। बैठकले प्रदेशको आर्थिकसामाजिक स्थितिपत्र स्वीकृत गरेकोे प्रवक्ता चौधरीले जानकारी दिए। सरकारले थप दुई विधेयक संसद्मा पठाउने तयारी गरेको छ। संसद्ले काम नपाएर दैनिक बैठक सञ्चालन हुन नसकेपछि एकै पटक चार विधेयक दर्ताको तयारी गरिएको हो।"
यस्तो बन्दै छ सरकारको नीति तथा कार्यक्रम,"काठमाडौं : विकासमा फड्को मार्ने र ठूला आयोजना कार्यान्वयनका लागि शक्तिशाली विकास आयोजना प्राधिकरण गठन प्रस्तावसहित वाम गठबन्धन सरकारले नीति तथा कार्यक्रमसहित अनुमानित बजेट निर्धारण गरेको छ। गठबन्धन सरकारको नीति तथा कार्यक्रम बनाउन गठित एमाले उपाध्यक्ष वामदेव गौतम नेतृत्वको कार्यदलले चुनावी घोषणापत्र र जनताका आकांक्षा तथा आवश्यकताअनुरूप विकास र समृद्धिका लागि प्राथमिकता निर्धारण गरी कार्ययोजना बनाएको हो। ७ माघमा पार्टी एकता संयोजन समितिले एमाले नेता गौतमको नेतृत्वमा त्यस्तो कार्यदल बनाएको थियो। उक्त कार्यदलले वामपन्थी सरकारले गर्ने काम, अगाडि बढाउने योजना र त्यसको लागतसहितको कार्ययोजना निर्माण गरी पार्टी एकता संयोजन समितिलाई प्रतिवेदन बुझाएको छ। प्रतिवेदन संयोजन समितिले पारित गरी नसके पनि प्रतिवेदनमा उल्लिखित कामलाई सरकारमा सहभागी मन्त्रीदेखि सरकारले अगाडि बढाउन भने थालिसकेको छ। कार्यदलमा रहेका ७ नेतामध्ये तीन जना अहिलेको सरकारमा आफंै मन्त्री छन्। युवराज खतिवडा अर्थ, वर्षमान पुन ऊर्जा जलस्रोत तथा सिँचाइ र गिरिराजमणि पोखरेल शिक्षा तथा प्रविधिमन्त्री छन्। कार्यदलले विज्ञ समूहसँग छलफल गरी उनीहरूको राय सल्लाह लिएर प्रतिवेदन तयार पारेको हो। प्रधानमन्त्री केपी ओली नेतृत्वको सरकारले अबको सरकारको नीति तथा कार्यक्रम कार्यदलको यही प्रतिवेदनलाई टेकेर आउने नेताहरूले बताएका छन्। कार्यदलको प्रतिवेदन कार्यान्वयन भए ५ वर्षभित्र लाखौं संख्यामा रोजगारी सिर्जना हुने, निरपेक्ष गरिबी निवारण हुने, अधिकांश घरपरिवारका लागि गाँस, बास, शिक्षा स्वास्थ्य, स्वच्छ पिउने पानीको व्यवस्था हुने र मुलुकले दोहोरो अंकको आर्थिक वृद्धि हासिल गरी १० वर्षमा प्रतिव्यक्ति आय ५ हजार अमेरिकी डलर पुग्ने दाबी गरिएको छ। शक्तिशाली विकास प्राधिकरण गठन गर्ने ठूला आयोजनाको प्रभावकारी कार्यान्वयन गर्ने र विभिन्न क्षेत्रसँग समन्वय गर्न सरकारले शक्तिशाली विकास प्राधिकरण गर्ने योजना कार्यदलले तयार पारेको प्रतिवेदनमा छ। शक्तिशाली विकास प्राधिकरण बनाउने, पूर्ववर्ती सरकारका राजनीतिक नियुक्तिको लागत संकलन गर्न कार्यदल बनाइने मलेसियाको पेमान्डु (    ) मोडलमा काम गर्ने गरी त्यस्तो प्राधिकरण गठन गर्ने त्यसको कार्य सञ्चालनका लागि छुट्टै ऐनसमेत निर्माण गर्ने कार्यदल प्रतिवेदनमा छ। एकता संयोजन समितिले प्रतिवेदन पारित गरेपछि सरकारले त्यसको कार्यान्वयनका लागि त्यस्तो प्राधिकरण बनाउने योजनामा प्रधानमन्त्री ओली देखिएका छन्। प्रधानमन्त्रीको अध्यक्षतामा हरेक १५ दिनमा निर्देशक समितिको बैठक बस्ने र विकास निर्माणका कार्यसँग सम्बन्धित मन्त्रालयका मन्त्री सदस्य राखेर अन्य मन्त्री तथा सम्बन्धित व्यक्तिलाई एजेन्डाअनुसार बैठकमा आमन्त्रण गर्ने गरी चुस्त आकारको प्राधिकरण निर्माण गर्ने योजना कार्यदल प्रतिवेदनमा छ। राजनीतिक नियुक्तिको लगत राख्ने पूर्ववर्ती शेरबहादुर देउवा नेतृत्वको सरकारले गरेका नियुक्ति, रणनीतिक निर्णयलगायत सरुवाको लगत संकलनका लागि मन्त्रिपरिषद्बाटै दुई सदस्यीय समिति गठन गर्ने कार्ययोजना पनि कार्यदलको छ। त्यसका लागि पूर्ववर्ती सरकारले गरेका राजनीतिक नियुक्ति बदर गर्न मन्त्रिपरिषद्बाटै २ सदस्यीय कार्यदल बनाइने योजना रिपोर्टमा छ। मन्त्रिपरिषद्ले बनाउने त्यस्तो कार्यदलले स्थानीय तह निर्वाचन, प्रतिनिधिसभा तथा प्रदेशसभा निर्वाचन र राष्ट्रिय सभा निर्वाचनको समयमा आचारसंहिता उल्लंघन गरी भएका तथा जनादेश आइसकेपछि पनि पूर्ववर्ती सरकारले गैरकानुनी रूपमा रणनीतिक प्रकारका निर्णय, सम्पूर्ण नियुक्ति तथा सरुवा पुनरवलोकन गर्ने रिपोटमा उल्लेख छ। कार्यदलका एक सदस्यका अनुसार अघिल्लो सरकारले गरेका निर्णय, नियुक्ति र सरुवाको सबै मन्त्रालयबाट लगत संकलन गर्ने र कानुनविद्सँग सल्लाह गरी प्रक्रिया अघि बढाउने योजना बनाइएको छ। भूकम्पपीडितको आवास निर्माण, राष्ट्रिय परिचय वितरण, जनताका जनजीविकासँग सम्बन्धित विषयदेखि विकास आयोजनासम्ममा सरकारले गर्ने योजनाको फेहरिस्त प्रतिवेदनले समेटेको छ। प्रतिवेदनमा सरकारले कुन कार्यक्रम कति वर्षको अवधिमा पूरा गर्ने र लगत कति लाग्नेसम्मको प्रक्षेपण गरिएको छ।"
वनलाई रोजगारी क्षेत्र बनाउने मन्त्रीको घोषणा,"काठमाडौं : मुलुकलाई समृद्ध बनाउन अब वन क्षेत्रलाई रोजगारीको क्षेत्र बनाउने वन तथा वातावरण मन्त्री शक्तिबहादुर बस्नेतले बताएका छन् । वन क्षेत्र रोजगारीको अवसर वृद्धि गर्ने प्रशस्त अवसर भएकाले सरकारले उच्च प्राथमिकताका साथ कार्यक्रम र योजना अघि बढाउन सुरु गरेको बताए । जल, जंगल र जमिनको समुचित उपयोगबाट समृद्धि हासिल गरिने भन्दै वन मन्त्रालयले रोजगारका कार्यक्रम अघि सारेको छ । जल जंगल पर्याप्त भएपनि समूचित व्यवस्थापन हुन नसकेको उनले बताए । काठको उत्पादन मुलुकमै हुने भएपनि आयात बढी रहेको तथा जंगलको उपयोग काठ दाउरामा मात्र केन्द्रीत भएको मन्त्री बस्नेतको भनाइ छ । वनलाई उद्यमसँग जोडिनुपर्ने भन्दै उनले आगामी आर्थिक वर्षबाट के कतिलाई रोजगारी दिन सकिन्छ भन्नेबारे मन्त्रालयले योजनासाथ अघि बढेको बताए । हिमालय ग्रामीण प्राकृतिक स्रोत व्यवस्थापन महिला समूह हिमवन्ती नेपालको चौथो महाधिवेशनको अवसरमा बुधबार काठमाडौमा भएको कार्यक्रममा मन्त्री बस्नेतले समृद्धिको नारा भविष्यको नभई वर्तमानकै कार्यसूचि बनाएर अघि बढ्न ढिलाई गर्न नहुनेमा पनि जोड दिए । मुलुकको समृद्धिका लागि वन क्षेत्रको योगदानमा वृद्धि गर्न आवश्यक नीतिगत, संरचनागत र कार्यशैलीगत सुधार गर्नु जरुरी रहेकाले यस्ता योजना पनि अघि सारेको बताए ।"

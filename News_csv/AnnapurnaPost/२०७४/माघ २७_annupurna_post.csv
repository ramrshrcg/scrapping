शीर्षक,विवरण
हेटौंडा उपमहानगरपालिकाले दिएको घडेरी विवेकशील साझाका सांसदले नलिने,"काठमाडौं : प्रदेश ३ का सांसदलाई हेटौंडा उपमहानगरपालिकाले सरकारी दररेटमा दिने घडेरी विवेकशील साझा पार्टीका प्रदेश सांसादले नलिने भएका छन्। शनिबार साझा पार्टीको संसदीय दलका नेता रमेश पौडेलले विज्ञप्ति सार्वजनिक गर्दै नगर विकास समितिको स्वामित्वमा रहेको घडेरी जग्गा हेटौंडा उपमहानगरपालिकाले प्रदेश ३ का सांसदलाई सरकारी दररेटमै उपलब्ध गराइने विषयमा भएको निर्णयप्रति ध्यानाकर्षण भएको भन्दै यस्तो बताएका हुन्। प्रचलित बजार मूल्य भन्दा कैयौं गुण कम दररेटमा सरकारी स्वामित्वको जग्गा सर्वदलीय सहमतिमा सांसदलाई उपलब्ध गराइने कुरा घुमाउरो हिसाबले भ्रष्टाचार नै हो भन्ने हाम्रो ठहर छ, विज्ञप्तिमा भनिएको छ, विवेकशील साझा पार्टीका प्रदेश ३ का तीनैजना सांसदले यस्तो घडेरी सुविधा नलिने घोषणा गर्दछौं। साझा पार्टीले नगर विकास समितिको यो निर्णयको कडा शब्दमा भत्सनासमेत गरेको छ। संघीयता कार्यान्वयनको प्रारम्भिक चरणमा नै प्रदेश र स्थानीय तहमा देखिएका राज्यदोहनका यस्ता विसंगतिको विवेकशील साझा पार्टी कडा विरोध गर्दछ, विज्ञप्तिमा भनिएको छ।"
सांसदलाई घडेरी दिने गलत निर्णय तत्काल फिर्ता गर्नुपर्छ : कमल थापा,"काठमडौं : उपप्रधानमन्त्री एवम् राष्ट्रिय प्रजातन्त्र पार्टीका अध्यक्ष कमल थापाले प्रदेश ३ का सांसदलाई हेटौंडामा घडेरी दिने निर्णय गलत र अपरिपक्क भएको आरोप लगाएका छन्। हेटौंडा उपमहानगरपालिकाले प्रदेश ३ का सांसदलाई सरकारी मूल्य अनुसार नै पाँच वर्षमा तिर्नेगरी घडेरी दिने निर्णय गरेको भोलिपल्ट नेता थापाले आपत्ति जनाएका हुन्। उनले उक्त निर्णय तत्काल फिर्ता लिनसमेत माग गरेका छन्। उनले यस्तो निर्णयले प्रदेश ३ को राजधानी हुने सौभाग्य पाएको हेटौंडाको महत्व घट्ने दाबीसमेत गरेका छन्। सामाजिक सञ्जाल ट्विटरमा शनिबार साँझ थापाले लेखेका छन्, प्रदेशसभा सांसदलाई किस्ताबन्दीमा जग्गाघडेरी उपलब्ध गराउने हेटौंडा उपमहानगरपालिकाको निर्णय गलत र अपरिपक्व छ। तत्काल फिर्ता लिन सल्लाह दिन्छु। यस्तो निर्णयले प्रदेशको राजधानी हुने सौभाग्य पाएको हेटौंडाको गरिमा र महत्व घटाउँछ। प्रदेशसभा सांसदहरुलाई किस्तावन्दीमा जग्गाघडेरी उपलब्ध गराउने हेटौंडा उपमहानगरपालिकाको निर्णय गलत र अपरिपक्व छ, तत्काल फिर्ता लिन सल्लाह दिन्छु। यस्तो निर्णयले प्रदेशको राजधानी हुने शौभाग्य पाएको हेटौंडाको गरिमा र महत्व घटांउछ।   ()  ,"
प्रदेश २ मा सरकार बनाउन फोरमराजपा भागबण्डा,"काठमाडौँः प्रदेश नम्बर २ को सरकारका लागि संघीय समाजवादी फोरम नेपाल र राष्ट्रिय जनता पार्टी नेपाल (राजपा) ले सहमति जुटाएका छन् । शनिबार दुई पार्टीबीच भएको बैठकपछि भएको सहमतिमा फोमरलाई मुख्यमन्त्री परेको छ भने राजपाले सभामुख लिने सहमति भएको छ । त्यसैगरी उपसभामुख भने फोरमको भागमा परेको छ । दुई दलले मन्त्रालयको समेत बाँडफाँट गरेका छन् । जसअनुसार आन्तरिक मामिला तथा कानुन मन्त्रालय, आर्थिक मामिला तथा योजना मन्त्रालय र भूमि व्यवस्था तथा कृषि सहकारी मन्त्रालय फोरमको भागमा परेको छ । फोरम अध्यक्ष उपेन्द्र यादव र राजपा अध्यक्ष महन्थ ठाकुरबीच भएको सहमति अनुसार राजपाको भागमा भौतिक पूर्वाधार मन्त्रालय, सामाजिक विकास मन्त्रालय र उद्योग, पर्यटन तथा वन वातावरण मन्त्रालय परेको छ ।"
"नेपाली कांग्रेस हारेर सकिँदैन, नयाँ जीवन खोज्दैछ","काठमाडौंः नेपाली कांग्रेसका नेता अर्जुननरसिंह केसीले कांग्रेसले निर्वाचनमा हारेर नसकिएको बताएका छन् । नेपाली कांग्रेस धनकुटाकाठमाडौं सम्पर्क मञ्चले शनिबार राजधानीमा गरेको सहिद परिवार सम्मान कार्यक्रममा बोल्दै केसीले यस्तो बताएका हुन् । नेता केसीले पार्टी नेतृत्वविधि, विधान र नीतिअनुसार चल्न नसक्दा निर्वाचनमा लज्जास्पद हार व्यहोरेको आरोप लगाए । यद्यपि उनले पार्टीलाई वैचारिक पुनर्जागरण दिनुपर्ने बताए । कांग्रेस हारेको छैन, सिद्धिएको छैन, र सक्किहाल्ने तत्वपनि होइन, बरु यसलाई नयाँ जीवन दिनुपर्छ, उनले भने, यसका लागि पुनर्जागरण गर्नुपर्छ । कांग्रेसले आफ्नो जीवनमा धेरै पटक हार र जीतको अनुभव गरिसकेकोले अहिलेको हारबाट आफूहरु नआत्तिएको उनको तर्क थियो । सम्मान कार्यक्रममा कांग्रेस धनकुटाका पूर्वसभापति मनोहरनारायण श्रेष्ठ, वर्तमान सभापति अग्निप्रसाद पौडेल, कांग्रेस धनकुटाका सचिव विजय सन्तोषी राई र कोषाध्यक्ष दिनेश राई लगायतले सहिदको सम्मान गर्नुपर्नेमा जोड दिए ।"
मधेसको संघीय सपना,"संघीयता लागू भएपछि वर्षौंदेखि पिछडिएको मधेस समृद्धि र विकासको दिशामा अगाडि बढ्छ भन्ने आशा पलाएको छ। सधैं सुनसानजस्तो रहने जनकपुर उपमहानगर वडा नम्बर १२ स्थित शैक्षिक तालिम केन्द्र र त्यसको वरिपरि अहिले रौनक छाएको छ। स्थानीय स्तरमा कुवारामपुर भनेर चिनिने यो ठाउँमा आएको रौनक अरू केहीका कारण होइन कि शैक्षिक तालिम केन्द्रलाई प्रदेश २ को प्रदशसभा बनाएपछि आएको हो। स्थानीय उमेश साह भन्छन्, प्रदेशका सबै सांसदहरू यहाँ भेला हुन लागेको दृश्य देखेर गौरवान्वित महसुस भइरहेको छ। साह थप्छन्, साँच्चिकै भन्ने हो भने यो सपनाजस्तै लागिरहेको छ। साहले जस्तै कुवारामपुरका मधेसी समुदायले कल्पनासम्म गरेका थिएनन् कि प्रदेश २ को प्रदेशसभा भवन उक्त तालिम केन्द्रलाई नै तोकिन्छ भनेर। २१ माघमा प्रदेश २ को पहिलो बैठक यहाँ बसिरहँदा वरिपरिका गाउँका बासिन्दाको घुइँचो नै लाग्यो। संसद् सचिवालयले दर्शकहरूको भीड बढ्न सक्ने आकलन गरेर प्रदेशसभा भवनअगाडिको चौरमा प्रोजेक्टर राखेर पहिलो प्रदेशसभा बैठकको प्रत्यक्ष (लाइभ) प्रसारणको व्यवस्था गरेको थियो। यस्तो दिन आउला भन्ने सपनामा पनि सोचेका थिएनौं, साहले भने। प्रदेशसभाको बैठक बसेपछि नयाँ परिचय थपेको प्रदेश राजधानी जनकपुरधामको विकास हुने र यहाँ समृद्धि आउनेमा साहमा जस्तै आम नागरिकमा आशा पलाएको देखिन्छ। सांसदहरूलाई स्वागत गर्न फूलमाला लिएर प्रदेशसभा भवनअगाडि लामबद्ध भएर उभिएकी जनकपुर उपमहानगरपालिकाकी उपमेयर रीता झाले यस अवसरलाई ऐतिहासिक क्षण मानेकी छन्। उनले भनिन्, हाम्रा लागि यो अति नै सुखद र ऐतिहासिक अवसर हो। मधेस आन्दोलनताका जनकपुर क्षेत्रमा अगुवा महिलाका रूपमा देखिएकी झा यो ऐतिहासिक क्षणलाई उपलब्धि मान्छिन्। उनले भनिन्, हामीले मधेस आन्दोलन नगरेको नभए यस्तो अवसर कहाँ आउने थियो र ? प्रदेशसभाको पहिलो बैठकलाई सम्बोधन गरेका संघीय लोकतान्त्रिक फोरमका लालबाबु राउत, राष्ट्रिय जनता पार्टी (राजपा) का जीतेन्द्र सोनल, नेपाली कांग्रेसका रामसरोज यादव, एमालेका सत्यनारायण मण्डल, शत्रुधन महतोलगायत नेताहरूले मधेस प्रदेश भनिने प्रदेश २ लाई समृद्ध बनाउने वाचा गरे। संघीयताको संघर्ष नेपालमा संघीयता आएको जस मधेस आन्दोलनलाई दिने गर्छन् जानकारहरू। ०६३ मा भएको पहिलो मधेस आन्दोलनपश्चात् नेपालको अन्तरिम संविधानमा पहिलोपटक संघीयताले औपचारिक रूपमा प्रवेश पायो। तर नेपालमा मधेसीहरूले संघीयताको माग गरेको ६५ वर्षभन्दा बढी भइसकेको छ। ००७ सालमा राणाशासनको अन्त्यसँगै नेपालको तराईलाई संघीय प्रान्तमा लानुपर्ने आवाज उठेको थियो। ०४६ को परिर्वतनमा सद्भावना पार्टी स्थापना भएपछि यो मुद्दा अझ परिस्कृत भयो। ०६३ मा आइपुग्दा मधेसी जनअधिकार फोरम नेपालको उदय भयो, जसको आन्दोलनले संघीयतालाई मूर्तरूप दिन महत्वपूर्ण भूमिका खल्यो। ००७ मा राणा शासनविरुद्ध लडिरहेका तत्कालीन कांग्रेस र दरबारको विजय भएपछि प्रजातन्त्रको आन्दोलनमा सहभागी भएका मधेस मूलका नेताहरूले कांग्रेससमक्ष तराईमधेसको मुद्दाबारे छुट्टै अवधारणा प्रस्तुत गरे। मधेसी मूलका कांग्रेस नेताहरूले तराईलाई प्रान्तीय ढाँचामा लग्नुपर्ने माग गरे। यस्तो मागलाई तत्कालीन कांग्रेसी नेतृत्वले अस्वीकार गरेपछि कुलानन्द झा, रामजनम तिवारी, श्यामलाल मि श्रलगायतका नेताहरूको अगुवाइ ००८ सालमा तराई कांग्रेसको स्थापना भयो। नेपालमा मूलभूत रूपमा मधेस राजनीति त्यहींबाट श्रीगणेश भएको मानिन्छ। मधेस राजनीतिको चर्चित किताब तराई जल रहा है का लेखकसमेत रहेका मधेसी अभियन्ता आरडी आजाद भन्छन्, तराई कांग्रेस स्थापना हुँदाको मुद्दा अहिलेको मधेसी पार्टीहरूको मुद्दाहरूभन्दा भिन्न थिएनन्। उनका अनुसार तराई कांग्रेसले तराईमधेसलाई संघीय ढाचामा लग्नुपर्ने, हिन्दीलाई नेपालीपछिको दोस्रो राष्ट्रिय भाषाको मान्यता दिनुपर्ने, मधेसी युवाहरूलाई नेपाली सेनामा समाहित गर्नुपर्नेलगायतका थिए। कांग्रेस नेतृत्वले मधेसी नेताहरूको उक्त मागप्रति सुनवाइ नगर्ने छाँटकाँट देखाएपछि कुलानन्द झाको नेतृत्वमा तराई कांग्रेस खुल्यो। उक्त पार्टीका महासचिव रामजनम तिवारी थिए। तिवारी ०४७ मा खुलेको सद्भावना पार्टीको संस्थापकमध्येका एक पनि हुन्। कुलानन्द झा उमेरका कारण अस्वस्थ भएपछि उनले भाई वेदानन्द झालाई तराई कांग्रेसको नेतृत्व दिए। वेदानन्दकै नेतृत्वमा तराई कांग्रेस अगाडि बढ्यो। ०१३ सालमा तत्कालीन सरकारले नेपालभरि शिक्षामा शिक्षण माध्यमको रूपमा नेपाली लागू गरेपछि तराई कांग्रेसले तराईमधेसमा हिन्दी आन्दोलन नै सुरु गर्यो। त्यसभन्दा पहिला नेपालमा पनि हिन्दी भाषामै पढाइ हुने गर्थ्यो। त्यही आन्दोलन चलिरहेकै बेलामा नेपालमा पहिलो आमनिर्वाचन भयो ०१५ मा। उक्त निर्वाचनमा तराई कांग्रेसका सबै नेताहरूमो जमानत जफत हुन पुग्यो। निर्वाचनमा असफलतासँगै तराई कांग्रेस र तिनका नेताहरूको अभियान पनि सेलाउन पुगेको देखिन्छ। तराई कांग्रेसको स्थापनासँगै विद्यार्थीहरूको एउटा जमात पनि मधेसमा छुट्टै अभियानका साथ अघि बढेको देखिन्छ। मधेसी विद्यार्थीहरूलाई नेपाल सरकारको तर्फबाट प्रदान गरिने छात्रवृत्तिहरूमा समान अवसर दिनुपर्ने भन्दै विद्यार्थी नेता रघुनाथ ठाकुरले काठमाडौं आएर राजदरबारअगाडि धर्नासमेत दिए। पछि तिनै ठाकुरले मधेस जनक्रान्तिकारी दल र मधेस मुक्ति मोर्चा नामका अभियानहरू सञ्चालन गरेका थिए। ठाकुरले ०१३ सालमा परतन्त्र मधेस और उसकी संस्कृति नामक किताब लेखेर मधेसको समस्यालाई दस्ताबेजीकरण गरेका थिए। उक्त किताब अहिलेसम्म पनि मधेसको राजनीतिक वृत्त र बहसमा लोकप्रिय देखिन्छ। ठाकुरको अभियानमै सरिक कपिलवस्तुका रघुनाथजी राय, रामजी मि श्र, सत्यमणि त्रिपाठीलगायतको एउटा समूह ०१७ मा प्रजातन्त्रको अपहरणपछि भूमिगत हुन पुग्यो। ठाकुरसँगै उनीहरू सबैलाई प्रहरीले ०३८ सालमा हत्या गरे। ठाकुरले हतियार नउठाए पनि पञ्चायतकालमा भूमिगत रूपमा मधेस अभियान सञ्चालन गरेका थिए। बेलाबेला भारतको दिल्लीमा समेत यिनीहरूले मधेसको विषयमा प्रदर्शन गरेका थिए। भारत सरकारद्वारा नेपाली विद्यार्थीहरूका लागि दिइने छात्रवृत्तिमा नेपाल सरकारले मधेसी विद्यार्थीहरूलाई भेदभाव गरेको भन्दै दिल्लीमा भारत सरकारलाई नै यिनीहरूले लिखित पत्र पनि दिएका थिए। पाँच वर्षअगाडि मात्रै रघुनाथ ठाकुरका कान्छा भाइ डा महानन्द ठाकुरको मृत्यु भएको हो। ठाकुर फोरमका संस्थापकमध्येका एक हुन्। रघुनाथ ठाकुर सुनसरी जिल्लाका थिए। ०१५ को निर्वाचनपछि निस्क्रिय देखिएका तराई कांग्रेसका नेताहरू ०१७ को तत्कालीन राजा महेन्द्रको कदमपछि विभाजित हुन पुगे। अध्यक्ष वेदानन्द झाले राजाको समर्थन गरे भने भने महासचिव रामजनम तिवारी, श्यामलाल मि श्रासहितका नेताहरू त्यसको विरोधमा थिए। राजालाई समर्थन गरेका वेदानन्द झा भारतका लागि राजदूतदेखि गृहमन्त्रीसम्म हुन भ्याए। उता रामजनम तिवारी, श्यामलाल मि श्राहरू बीपी कोइरालासँग वार्ता गरेर कांग्रेस पसे। नेपालमा संघीयता आएको जस मधेस आन्दोलनलाई दिने गर्छन् जानकारहरू। ०६३ मा भएको पहिलो मधेस आन्दोलनपश्चात् नेपालको अन्तरिम संविधानमा पहिलोपटक संघीयताले औपचारिक रूपमा प्रवेश पायो। तर मधेसीहरूले संघीयताको माग गरेको ६५ वर्षभन्दा बढी भइसकेको छ। यीमध्ये श्यामलाल मि श्राको ६ वर्षअगाडि मृत्यु भएको थियो। मृत्युपूर्व यो संवाददातासँगको एउटा अन्तर्वार्तामा मि श्राले पञ्चायतकालमा कांग्रेसका नेताहरूले हर्क गुरुङको रिपोर्टको विरोधमा नबोलेपछि सद्भावना परिषद् नामको संगठन खोल्न पुगे। उक्त संगठन ०४६ को परिवर्तनसँगै सद्भावना पार्टीको रूपमा उदायो। सद्भावना परिषद् गठनमा अर्को मुख्य कारण कांग्रेसभित्र गजेन्द्रनारायण सिंहको असन्तुष्टि पनि थियो। कांग्रेसले सप्तरी जिल्लाको अध्यक्ष नदिएपछि सिंह कांग्रेससँग चिढिएका थिए। उनले कांग्रेसका मधेसीहरू नेताहरूसँग त्यसबारेमा छलफल गरिरहेकै बेलामा हर्क गुरुङको रिपोर्ट आयो। यो रिपोर्टको विरोधमा भएका महत्वपूर्ण मधेसी नेताहरू एकै ठाउँमा आउन बाध्यजस्तै भए। हर्क गुरुङको रिपोर्टले मधेसीहरूलाई नेपाली नभनी भारतीय भनेको आरोप यिनीहरूको थियो। त्यसैकारण सद्भावना परिषद्को स्थापनासँग ती नेताहरूले मधेसीहरूलाई नागरिकता दिनुपर्ने मागसहित काठमाडौंमा पटकपटक धर्ना र नारा जुलुस गरे। मधेसको हक अधिकारका लागि पञ्चायतकालमा पार्टी खोल्न नपाइने भएकाले मधेसी अभियानकारी संस्थाको रूपमा ०४० मा गजेन्द्रनारायण सिंह, रामजनम तिवारी, श्यामलाल मि श्रालगायतका नेताहरूले खोलेका सद्भावना परिषद्ले ०४६ मा प्रजातन्त्रको पुनर्स्थापनापछि पार्टीको रूप लियो। बीपी कोइरालाले गरेको प्रतिबद्धतालाई उनको मृत्युपछि कांग्रेसीहरूले निरन्तरता नदिएका कारण र कांग्रेसभित्र मधेसी मूलका भन्दा पनि पहाडी समुदायकाहरूलाई बढी अवसर दिन थालेपछि उक्त पार्टीप्रति मधेसी मूलका व्यक्तिहरूको वितृष्णा बढ्न थाल्यो। वीरगन्जस्थित ठाकुरराम बहुमुखी क्याम्पसका प्राध्यापक डा हरेराम ठाकुर भन्छन्, संघीयता कार्यान्वयनमा आउनुमा मधेसी पार्टीहरूको भूमिका अहम छ। मधेसी राजनीतिको मूल एजेन्डा नै संघीयता भएकाले पछि नेपालमा संघीय व्यवस्था लागू भएको र यसको जस मधेसी पार्टीहरूलाई दिनुपर्ने उनको राय छ। ०४६ पछि सद्भावना पार्टीबाट सुरु भएको मधेसवादी राजनीतिमा ०६३ सम्ममा आइपुग्दा फोरम नेपालको उदय भयो। पछि अस्तित्वमा आएको तराईमधेस लोकतान्त्रिक पार्टी (तमलोपा) लगायतका दलहरूको भूमिका बढ्दै जाँदा नेपालको केन्द्रीय राजनीतिमा मधेसले महत्वपूर्ण स्थान ओगट्न थाल्यो। यस्तो आधारमा उभिएर ०६३ पछिको एक दशकमा मधेसी पार्टीहरूले संघीयतालगायतकै एजेन्डालाई आधार बनाएर नेपालमा तीन ठूला आन्दोलन गरिसकेका छन्। यसैकारण मधेस प्रदेशको रूपमा अहिले कहलिएको प्रदेश २ मा मधेसकेन्दित पार्टीहरूको बहुमत आएको छ। १०७ सदस्यीय प्रदेशसभामा फोरम नेपाल र राजपाले ५४ सिटमा जितेका छन्। यो सिट संख्या प्रान्तीय सरकार बनाउन पुग्ने संख्या हो। सरकार बनाउन तम्सिएका मधेसवादी पार्टीहरूका प्रान्तीय सांसदहरू यसलाई गहन जिम्मेवारीको भूमिका ठान्छन्। हाल मुख्यमन्त्रीको रूपमा फोरम नेपालले प्रस्ताव गरेका नेता लालबाबु राउत भन्छन्, हामीले विगतमा उठाउँदै आएको विषय आफ्नै काँधमा आएको छ। उनी थप्छन्, यसलाई मिलेर व्यवस्थापन गर्नु नै अहिले हामी सबैको प्राथमिकताको सूचीमा छ। जिम्मेवार भूमिका २१ माघमा भएको प्रदेश २ को पहिलो प्रदेशसभा बैठकमा शुभकामना मन्तव्य राख्ने सबै प्रदेशसभा सदस्यहरूले यस प्रदेशमा विकास र समृद्धिलाई साझा मुद्दाको रूपमा अगाडि लिएर जानुपर्ने र त्यसका लागि आफूहरू जिम्मेवार भूमिकामा रहेको बताए। लामो संघर्ष र नेपाली जनताको शहादतपश्चात् प्राप्त भएको संघीयतालाई सफल गराउन मधेस प्रदेशलाई नमुना प्रदेशको रूपमा स्थापित गर्नुपर्ने चुनौती अब प्रदेशसभाको काँधमा आइपुगेको उनीहरूको भनाइ थियो। मधेस आन्दोलनका कारण स्थापित संघीयतालाई बचाउन यो प्रदेशलाई नमुना बनाउन सबै दल एकमत हुनैपर्ने फोरम नेपालका सांसद लालबाबु राउतको कथन छ। उनी भन्छन्, संघीयता आएको आभास हामीले जनतालाई महसुस गराउनै पर्छ। सधैं विभेद र अधिकारको कुरा गर्ने मधेसी पार्टीका नेताहरू मधेस प्रदेश भनिएको प्रदेश २ को जिम्मेवारी आफ्नै काँधमा आएपछि त्यसलाई कसरी सफलतापूर्वक अगाडि बढाउने भन्नेबारेमा मन्थनमा समेत जुटेका छन्। राजपाका प्रदेशसभा सदस्य जीतेन्द्र सोनलले मधेस प्रदेशलाई सभ्य, संस्कृत र उत्कृष्ट बनाउनु अब उक्त प्रदेशसभाको जिम्मेवारी रहेको बताउँछन्। भन्छन्, समाजका तल्लो वर्गसम्मले शिक्षा, स्वास्थ्य र अर्थ क्षेत्रमा अधिकार अनुभव गराउन नसकेसम्म संघीयता सफल हुने छैन। सोनल थप्छन्, जनकपुरमा बस्ने प्रदेशसभाले पर्सादेखि सप्तरीसम्मको समान विकास र पहिचानका लागि समेत काम गर्छ। एमालेका तर्फबाट प्रदेशसभा सदस्य सत्यनारायण मण्डलले मानव सभ्यताको विकासमा पूर्वीय सभ्यता महŒवपूर्ण रहेको र पूर्वीय सभ्यतालाई मिथिलाले बचाएर राखेको बताए। उनले भने, अब बन्ने सरकारमा हामी विपक्षी दलको भूमिकामा भए पनि विकास र समृद्धिका लागि रचनात्मक भूमिका निर्वाह गर्नेछौं। एमालेकै अर्का सांसद शत्रुधन महतोले पार्टीका आआफ्ना एजेन्डा भए पनि प्रदेशको समृद्धिका लागि एकै संकल्प लिन सबैलाई आग्रह गरे। नेपाली कांग्रेसक प्रदेशसभा सदस्य रामसरोज यादवले पहिला सिंहदरबारमा सीमित रहेको अधिकार अहिले जनताका घरदैलोमा पुगेकाले यो क्षण नेपाली जनताको लागि एतिहासिक रहेको बताए। उनले भने, प्रदेश २ कृषिको लागि उर्वर भूमि रहेको छ। कृषकहरूका लागि अनुदानको व्यवस्था गर्न सकियो र खेतीयोग्य जग्गाको व्यवस्थापन गर्न सकियो भने यहाँ उब्जिने अन्नले सिंगो देशलाई खुवाउन सक्छ। उनले चुरे संरक्षण यस प्रदेशको प्रमुख आवश्यकता रहेको र समयमै चुरेको समस्या समाधान गरिएन भने यसबाट पानीको ठूलो अभाव सृजना हुन सक्नेमा प्रदेशसभाको ध्यान आकृष्ट हुनुपर्ने बताए। माओवादी केन्द्रका तर्फबाट सभालाई सम्बोधन गर्दै सांसद भरत साहले स्वायत्त मधेस प्रदेश तथा आत्मनिर्णयसहितको मागलाई सम्बोधन गराउनुपर्नेमा संघीय संसद्को ध्यानाकृष्ट गराएका थिए। यसरी प्रदेश २ को पहिलो बैठकमा जिम्मेवारीपूर्ण भूमिकाको प्रसंग उठेपछि यस क्षेत्र अगुवा तथा बुद्धजीवीहरू यसलाई सफतापूर्वक टुंग्याउने चुनौती रहेको बताउँछन्। उनीहरू मधेस प्रदेशको सफलता र असफलतालाई नेपालको संघीयताको मापक मान्न सकिने तर्क गर्छन्। वीरगन्जका नागरिक अगुवा पन्नालाल गुप्ता भन्छन्, मुलुकमा संघीयताको माग पहिलोपटक मधेसले नै उठाएको हो। मधेस आन्दोलनको मुख्य एजेन्डा पनि संघीयता नै थियो। त्यसैले मधेस प्रदेश र संघीयताकोे सफलता मधेसी पार्टीको भविष्यसँग जोडिएको विषय हो। वीरगन्जका अर्का सामाजिक अभियन्ता सरदार जुपाल सिंह संघीयता कार्यान्वयनमा आएसँगै समृद्धिको आशा पलाएको बताउँछन्। उनी भन्छन्, संघीयता लागू भएपछि वर्षौंदेखि पिछडिएको मधेस अब भने समृद्धि र विकासको दिशामा अगाडि बढ्छ भन्ने आशा पलाएको छ। तर प्रदेशको मुकाम, सिमांकन, समानुपातिकबाट चयन भएका प्रदेश सांसदलगायतको विषयलाई लिएर ठाउँठाउँमा भइरहेको असन्तुष्टि र विवादले संघीयता खतरामा पर्ने हो कि भन्ने आशंका पनि सँगै पैदा भएको छ। वीरगन्जका प्राध्यापक डाक्टर हरेराम ठाकुर संघीयता कार्यान्वयनमा आएपछि मधेसमा उत्साह थपिए पनि अगाडि थुप्रै चुनाती रहेको दाबी गर्छन्। उनी भन्छन्, केन्द्रमा जुन खालको सत्ता समीकरण देखिएको छ, त्यसले कतै संघीयता नै समाप्त पार्ने त होइन भन्ने आशंका पनि छ। भोलिका दिनमा केन्द्र र मधेस प्रदेशको सरकार बीचमा कस्तो सम्बन्ध रहन्छ त्यसले धेरै कुराको निक्र्योल गर्ने ठाकुरको विश्लेषण छ। चुनौतीको चाङ वीरगन्जका युवा ओम सर्राफ संघीयता कार्यान्वयनमा आए पनि चुनौतीको चाङ नै देख्छन्। उनी भन्छन्, सबैभन्दा पहिला त मधेसी पार्टीहरूले मागेअनुसारको अधिकार अहिलेका प्रदेश सरकारले पाएका छैनन्। उनी भन्छन्, स्वायत्त मधेस प्रदेशका लागि आन्दोलन गरेका मधेसी पार्टीहरूले अहिलेको संघीयतालाई कसरी अगाडि बढाउलान्, त्यो आफैंमा चुनौतीपूर्ण काम छ। लहानका नागरिक अगुवा राकेशरोशन गुप्ता पनि संघीयता कार्यान्वयनमा आए पनि मधेसी पार्टीहरू अहिले पनि चुनौतीकै अवस्थाबाट गुज्रने दाबी गर्छन्। गुप्ता भन्छन्, अहिले पनि मधेसी पार्टी संघीयताको सिमांकन र दिएको अधिकारका बारेमा सन्तुष्ट देखिएका छैनन्। प्रमुख दलहरूले केन्द्र र स्थानीय तहलाई बलियो बनाउने गरी संविधान बनाएको गुप्ताको विश्लेषण छ। उनी भन्छन्, प्रदेश सत्ताको अभ्यासमा मधेसी पार्टीहरू लागेपछि यो उनीहरूले थाहा पाउनेछन्। उनी भन्छन्, संघीयता कार्यान्वयनमा आउनु सकारात्मक हो, तर यतिले मात्रै पनि मधेसमा विकास भइहाल्छ भन्ने मलाई लाग्दैन। उद्योग वाणिज्य संघ सिरहाका अध्यक्ष सुनिल महतो प्रदेश २ मा अहिले पनि व्यवसायीहरूका लागि शान्तिसुरक्षा नै पहिलो मुद्दा भएको दाबी गर्छन्। महतो भन्छन्, यो प्रदेश मधेस आन्दोलनको आधार क्षेत्र भएकाले यहाँका व्यापारीहरू बन्दहडतालबाट सबैभन्दा बढी प्रताडित छन्। संघीयता आउँदैमा शान्तिसुरक्षा कायम भइहाल्ने अवस्था देखिँदैन, महतोले भने, त्यसका लागि गम्भीरतापूर्वक सोच्नुपर्छ। ०६३ को मधेस आन्दोलनमा लहानको कमान्ड सम्हालेका मधेसी अगुवा कृष्णबहादुर यादवलाई संघीयता कार्यान्वयनमा आएको देखेर खुसी लागेको छ। उनलाई यसको उचित व्यवस्थापन वर्तमान मधेसी नेतृत्वले भन्दा पनि युवा पिढीका मधेसी नेताहरूले राम्रोसँग गर्न सक्छन् जस्तो लागेको छ। यादव भन्छन्, पछिल्लो समयमा मधेसी दलका नेतृत्व आफैंमा समस्याग्रस्त देखिए, त्यसैले नयाँ नेतृत्वको विकल्प छैन। मधेसी पार्टीहरूको तर्फबाट प्रदेश २ मा निर्वाचित भएका अधिकांश विधायकहरू युवा पिढीकै छन्। उनीहरूलाई केही नयाँ गरेर देखाउने चाहना र जिम्मेवारी दुवै छ। राजपाका युवा नेता तथा प्रदेश २ का सांसद बिक्की यादव भन्छन्, हामीले पनि नयाँ तरिकाले काम गर्न सकेनौं भने मधेस अगाडि बढ्न सक्दैन। (साथमा वीरगन्जबाट क्रान्ति शाह, जनकपुरबाट मनिका झा र लहानबाट सन्तोष यादव)"
संशोधन अघि बढे सहकार्य,"काठमाडौं : सरकार गठन तयारीमा रहेको वाम गठबन्धनको प्रमुख घटक एमालेसँग पानी बाराबारको अवस्थामा रहेका मधेसी दलले संविधान संशोधन प्रस्ताव अघि बढाए सहकार्य गर्न सकिने संकेत गरेका छन्। संसद्को प्रमुख दल एमालेले मधेसकेन्द्रित दुई ठूला दल संघीय फोरम र राजपासँगको सम्बन्ध सुधारका लागि सुवास नेम्बाङ, अग्नि खरेललगायत नेतालाई खटाएको छ। एमालेसँगको संवादमा मधेसी दलका शीर्ष नेताले संशोधनलाई सर्तका रुपमा अघि सारेका छन्। संघीय फोरमले जनमतको सम्मान गर्दै संशोधन प्रस्ताव अघि बढाइए एमाले नेतृत्वको सरकारमा सहभागी हुनसक्ने संकेत दिएको एमाले नेताहरू बताउँछन्। स्थानीय, प्रदेश र संघमा दुई पार्र्टीले पाएको मतको सम्मानलाई ध्यान दिँदै मधेस मुद्दाको सम्बोधनका लागि संविधान संशोधनको विकल्प नरहेको फोरमका सहअध्यक्ष राजेन्द्र श्रेष्ठले बताए। एमालेले ठोस रूपमै संशोधनमा जाने प्रतिबद्धता जनाउँदै परिणामुखी कार्य गरे भावी सरकारमा सहभागी हुनसक्ने जानकारी दिए। उनले अन्नपूर्णसँगको कुराकानीमा भने, एमाले अध्यक्ष केपी शर्मा ओलीसँग अनौपचारिक वार्ता भइरहेको छ तर ठोस कुरा आइसकेको छैन। ओलीका दूत नेम्बाङ र खरेलले संविधान संशोधनको विषयमा पुरानै अडान कायम राखेकाले वार्ता परिणामुखी हुन नसकेको मधेसी नेताहरू बताउँछन्। स्रोतले भन्यो, एमालेले मधेसको मागलाई औचित्य र आवश्यकताका आधारमा संशोधन गर्न सकिने भन्दै संशोधन मुद्दालाई ओझेलमा पार्न खोजेको छ। एमालेले ठोस रूपमै संशोधनमा जाने प्रतिबद्धता जनाउँदै परिणामुखी कार्य गरे सरकारमा सहभागी हुन सकिन्छ, वार्ता भइरहेको छ। राजेन्द्र श्रेष्ठ, सहअध्यक्ष, संघीय फोरम मधेसी दलसँग छलफल भइरहेको छ। एमालेले कुनै पनि प्रस्तावको औचित्य र आवश्यकतालाई ध्यान दिएर निर्णय गर्छ। अग्नि खरेल, एमाले नेता एमाले नेता अग्निप्रसाद खरेलले मधेसकेन्द्रित दलसहितको सरकार निर्माणका लागि मधेसी दलका नेताहरूलाई आग्रह गरेको जानकारी दिए। उनले भने, परिणाम सकारात्मकनकारात्मक दुवै हुनसक्छ, छलफल भइरहेको छ। कुनै पनि प्रस्तावको औचित्य र आवश्यकतालाई ध्यान दिएरै निर्णय गर्ने खरेलले बताए। राजपा नेता एवं सांसद लक्ष्मणलाल कर्णले एमालेबाट के प्रस्ताव आयो, आएनभन्दा पनि संविधान संशोधन नभएसम्म सरकारमा जान नसकिने बताए। राजपाले पाएको जनमतको उद्देश्य सत्ताप्राप्तिभन्दा पनि संविधान संशोधनमार्फत राज्यसत्तामा मधेसीको पहुँच हो, उनले भने, मधेसले अधिकारका लागि लामो संघर्ष र ठूलो बलिदान गरेको कुरालाई नेतृत्वले सत्ताका प्राप्तिका नाममा बिर्संदैन। वार्ता हुनु ठूलो कुरा नभएको भन्दै उनले परिणाम देखिनुपर्नेमा जोड दिए। भारतीय विदेशमन्त्री सुष्मा स्वराजले आफ्नो पछिल्लो भ्रमणक्रममा यी दुवै दललाई सरकारलाई सघाउन आग्रह गरेकी थिइन्।"
जहाँ छु त्यहाँबाट देशको हित नहुने भए फड्को हान्छु : प्रचण्ड,"चितवन : नेकपा (माओवादी केन्द्र) का अध्यक्ष पुष्पकमल दाहालले देशको हित नहुने भएमा आफूले फड्को हान्ने बताएका छन्। महाबौद्ध गुम्बा, तीनखोलेको समुद्घाटन समारोहलाई शनिबार सम्बोधन गर्दै उनले देशलाई अप्ठ्यारो पर्न लाग्यो भने कुनै उपाय निकालेर अगाडि बढ्ने बताए। म अहिले जहाँनेर छु त्यहाँबाट देशको हित नहुने भयो भन्ने लाग्यो भने मैले अर्को फड्को हान्न बेरै लाग्दैन, प्रचण्डले भने, अब प्रचण्ड भनेकै त्यही भइसक्यो। माओवादी भनेकै त्यही भइसक्यो। अप्ठ्यारो पर्न लाग्यो भने कुनै न कुनै उपाय निकालेर अगाडि बढ्ने। उनले बुद्ध धर्मको संरक्षण गर्न अधिकार सम्पन्न प्राधिकरण आवश्यक भएको बताए। गुम्बा निर्माण समितिभन्दा प्रभावकारी र शक्तिशाली निकाय आवश्यक परेको भन्दै उनले प्राधिकरण निर्माणमा जोड दिए। संविधानले सबै धर्मलाई समान रुपमा सम्मान गरेको उल्लेख गर्दै उनले तर हाम्रो संस्कार त्यस्तो बनिनसकेको बताए। राजनीतिले कुनै धर्मलाई काखा र कुनै धर्मलाई पाखा गर्न नहुने बताउँदै उनले जनताको आफ्नो आस्था नखोसियोस् भनेर राज्यलाई धर्मनिरपेक्ष घोषणा गरिएको बताए। उनले झड्केलो सन्तानका रुपमा अरु धर्मलाई हेरिने गरेको बताउँदै भने, सिद्धान्तमा स्थापित छ, तर व्यावहारिक बनाउन सकिएको छैन। बुद्ध धर्म प्रगतिशील भएको बताउँदै उनले शान्तिका लागि बुद्धधर्मले महत्वपूर्ण भूमिका खेलेको बताए। चितवनको विकास, राजनीति र भाषाभाषीलाई चासो र चिन्ताका रुपमा आफूले लिएको बताउँदै उनले सुन्दर, सभ्य जिल्लाका रुपमा विकास गर्न गुरुयोजना बनाएर काम गर्न सकिने बताए। काँग्रेससँग संवाद र सहकार्य नगरी विकास अगाडि बढ्न नसक्ने बताउँदै उनले सबैलाई सहमतिमा ल्याएर देशको विकास गर्न आवश्यक रहेको बताए। कार्यक्रममा शिक्षा राज्यमन्त्री शेषनाथ अधिकारीले राजनीतिक पद्धतिको लडाइँको अन्त्य भएको भन्दै अब विकासका लागि अघि बढ्नुपर्ने बताए। अब बन्ने वाम गठबन्धनको सरकारलाई विकासको चुनौती रहेको बताउँदै उनले जनताको आशा र अपेक्षाअनुसार काम गर्नसमेत आग्रह गरे। कार्यक्रममा गुम्बा निर्माण समितिका निर्देशक नरेन्द्रकुमार गुरुङ, पूर्व अध्यक्ष टेकप्रसाद गुरुङ, भिक्षु कमल भण्डारीलगायतले सम्बोधन गरेका थिए। कार्यक्रममा गुम्बा निर्माण समितिका पूर्व अध्यक्ष देवेन्द्रबहादुर गुरुङलाई अभिनन्दन गरिएको थियो।रासस"
भूगोलका शिक्षक बने प्रदेश ७ का सभामुख,"धनगढी : बझाङको निर्वाचन क्षेत्र नम्बर क बाट प्रदेश सभामा निर्वाचित एमालेका नेता अर्जुनबहादुर थापा प्रदेश नम्बर ७ को सभामुखमा निर्विरोध भएका छन्। थापालाई सभामुख बनाउन नेकपा एमालेमा संसदीय दलको नेताका दाबेदार प्रदेश सभा सदस्य दीर्घबहादुर सोडारी प्रस्तावक र नेकपा माओवादी केन्द्रका संसदीय दलका नेता त्रिलोचन भट्ट समर्थक बने। प्रदेश सभा संसद सचिवालयले उनको आधिकारीक घोषणा गर्न बाँकी छ। थापाको मात्रै उमेदवारी परेपछि उनी निर्विरोध भएका हुन। थापाले मात्रै मनोनयन फाराम लगेकाले एक जनाको मात्रै उमेदवारी पर्ने पक्का थियो। सभामुखको औपचारिक घोषणा भने माघ २९ गतेको संसद बैठकमा हुनेछ, संसद सचिवालयका सचिव मुरारी महतले भने। मनोनयन दर्ता गराउनका लागि एमाले पार्टीको चटकपुरमा रहेको प्रदेश कार्यालयबाट वाम गठबन्धनका प्रदेश सभा सदस्य, पूर्व सांसदको टोली संसद भवन पुगेको थियो। ६२ वर्षका थापाले आफू अब संसदको अभिभावक भएकाले संविधानले दिएको अधिकार प्रयोग गरेर प्रदेश नम्बर ७ का लागि काम गर्ने बताए। थापाको राजनीतिक यात्रा बझाङको खप्तडछान्ना गाउपालिका२ मा २०१२ माघमै जन्मिएका थापाले २६ वर्ष शिक्षण पेशमा बिताए। भूगोल र अर्थशास्त्र विषयमा स्नातक गरेका थापाले बझाङकै खप्तड मावि, लामातोला मावि र दुर्गाभवानी माविमा २६ वर्ष अध्यापन गराएका हुन्। २०२८ सालमा एसएलसी गरे लगत्तै उनले गाउँको विद्यालयमा अध्यापन सुरु गरे। २०३६ सालमा उनी नेपाल राष्ट्रिय शिक्षक संघको बझाङ जिल्लाका संस्थापक सहसचिव हुन्। २०३६ सालको जनमत संग्रहमा उनले बहुदलको पक्षमा प्रचार प्रसार सुरु गरेका थिए। उनी २०४७ सालको नेकपा माले बझाङका संस्थापक सदस्य हुन। २०५६ सालको आम चुनावमा थोरै मतले पराजित थापाले २०५५ सालमा अध्यापन छोडेर सक्रिय पार्टी राजनीतिमा आएको बताए। २०६२ सालमा पार्टीको संगठन प्रमुख सचिव हुने बेला उनी बझाङ जिल्ला सचिव र २०६६ सालमा पार्टीको जिल्ला अध्यक्ष भए। नेपाल राष्ट्रिय शिक्षक संगठन, नेपाल बुद्धिजीवी परिषद हुँदै उनी अहिले नेकपा एमालेको प्रदेश नम्बर ७ का प्रदेश कमिटी सदस्य हुन्। उनले विश्व कम्युनिष्ट आन्दोलनको एक झलक (विश्व नेपालबझाङ भनेर पुस्तक पनि प्रकाशित गरिसकेका छन्। कम्युनिष्ट आन्दोलनलाई बझाङसँग जोडेर उनले पुस्तकमा बझाङको परिवेश लेखेका छन्। यस्तै उनको अर्को माक्र्सवादको सिर्जनात्मक प्रयोग र जनताको बहुदलीय जनवाद पुस्तक पनि प्रकाशित गरिसकेका छन्। आफन्तद्वारा अभिनन्दन सभामुखमा निर्विरोध भएपछि, उनकी श्रीमती पावशरा थापाले उनलाई अविर लगाउदै हात मिलाएर अभिनन्दन गरिन्। पावशरा पनि खप्तडछान्ना गाउँपालिकाकी उपाध्यक्ष हुन्। दुबै जना अब जनताको सेवामा लाग्ने भयौं, संसद भवनमा पुगेकी पावशराले भनिन्। निर्विरोध सभामुख हुने थापा पाएपछि पार्टीका नेता कार्यकर्ता मात्रै होइन, थापाका धनगढी आसपासका आफन्तहरु पनि संसद भवन पुगेर बधाई दिएका छन्।"
समानुपातिकमा पुरुषलाई राहत,"काठमाडौं : राष्ट्रियसभा निर्वाचनमा धेरै महिला निर्वाचित भएपछि प्रतिनिधिसभाको समानुपातिकतर्फ उनीहरूको संख्या केही घटेको छ। एमालेबाट प्रतिनिधिसभामा प्रत्यक्षतर्फ दुई र राष्ट्रियसभामा ११ गरी १३ महिला निर्वाचित भएका छन्। कांग्रेसबाट प्रतिनिधिसभामा प्रत्यक्षतर्फ महिला निर्वाचित नभए पनि राष्ट्रियसभामा ६ जना छानिएका छन्। माओवादीबाट भने प्रतिनिधिसभा र राष्ट्रियसभामा तीनतीन महिला निर्वाचित भएका छन्। नेपालको संविधानको धारा ८४ को उपधारा (८) मा संघीय संसद्मा प्रतिनिधित्व गर्ने प्रत्येक दलबाट निर्वाचित कुल सदस्य संख्याको कम्तीमा एक तिहाइ महिला हुनुपर्ने व्यवस्था छ। सोही व्यवस्थाअनुसार एमालेले प्रतिनिधिसभाको समानुपातिकतर्फ ४१ सिटमध्ये ३७ जना महिला पठाउनुपर्ने छ भने चार जना मात्रै पुरुष पर्नेछन्। जसमा खस आर्यबाट मुकुन्द न्यौपाने, पिछडिएको क्षेत्रबाट मोहन बानियाँ, जनजातितर्फ विजय सुब्बा र मधेसीतर्फ मोतीलाल दुगड पर्ने निश्चित भएको छ। १७ सिट पाएको माओवादीले जम्मा एउटा सिटमा एक जना मात्रै पुरुष छनोट गर्नेछ। माओवादीले पिछडिएको क्षेत्रबाट प्रेमबहादुर सिंहलाई छनोट गर्ने भएको छ। पिछडिएको क्षेत्रबाट चार दशमलव तीन प्रतिशत कोटा पुर्याउनुपर्ने कारण पनि माओावादीबाट शाहीले अवसर पाएका हुन्। कांग्रेसले पाएको ४० सिटमा भने पुरुष प्रतिनिधित्व आधा हुनेछ। पुरुषको सिटमा ककसलाई राख्ने टुंगो छिट्टै कार्यसमिति बैठक बसेर निर्णय गर्ने नेता मिनेन्द्र रिजालले बताए। राजपाले ६ जना र संघीय फोरमले ५ जना महिलाको प्रतिनिधित्व गराउनुपर्नेछ। प्रतिनिधिसभा समानुपातिकतर्फ बन्द सूची पेस गरेका ४९ राजनीतिक दलमध्ये पाँचवटाले मात्रै सिट प्राप्त गरेका हुन्। एमाले ४१, कांग्रेस ४०, माओवादी १७, राजपा ६ र संघीय फोरमले ६ सिट प्राप्त गरेका हुन्। ४४ वटा दलले तीन प्रतिशतभन्दा कम मत प्राप्त गरेका छन्। दलहरूले सम्बन्धित समावेशी समूहको प्रतिनिधित्व हुने गरी अन्तिम बन्दसूचीको समावेशी समूहको प्राथमिकताक्रमका आधारमा उम्मेदवार छनोट गरी प्रतिनिधिसभा सदस्य निर्वाचन ऐन २०७४ को दफा ६० को उपदफा (५) बमोजिम केन्द्रीय कार्यकारिणी समिति वा सोसरहको समितिबाट निर्णय गरी माघ २९ गते साँझ ५ बजेभित्र नामावली निर्वाचन आयोगमा पेस गर्न आयोगले शुक्रबार दलहरूलाई प्रचाचार गरेको छ। आयोगले मंसिर १० र २१ गते भएको प्रतिनिधिसभा सदस्य निर्वाचनको समानुपातिकतर्फ दलहरूले प्राप्त गरेको सिट संख्या तोकी शुक्रबार नै जानकारी गराएको आयुक्त नरेन्द्र दाहालले अन्नपूर्णलाई बताए। फागुन २ मा सबै परिणाम बुझाइने दुवै सदनमा गरी ३३ प्रतिशत महिला पूरा गर्नुपर्ने भन्दै निर्वाचन आयोगले दुई महिनायता समानुपातिकतर्फको नतिजा रोकेको थियो। प्रतिनिधिसभा तथा राष्ट्रियसभाको सम्पूर्ण नतिजा फागुन २ गतेसम्म राष्ट्रपतिसमक्ष बुझाउने आयोगको तयारी छ। आयुक्त दाहालले भने, दलले २९ गते नै सूची मिलाएर बुझाएको खण्डमा सोही दिन, नत्र सञ्चाउनका लागि थप दुई दिन दिने दिइने हुँदा फागुन २ गतेसम्म आयोगले नतिजा राष्ट्रपतिलाई बुझाउनेछ। राष्ट्रियसभा निर्वाचनको परिणाम भने आयोगले आइतबार राष्ट्रपतिलाई बुझाउने तयारी गरेको छ। परिणाम बुझाउन राष्ट्रपतिसँग समय माग गरेको आयोग स्रोतले जनायो। आयोगले प्रतिनिधिसभा तथा राष्ट्रियसभाको नतिजा राष्ट्रपतिसमक्ष पेस गरेपछि नयाँ सरकार गठनको बाटो खुल्ने छ।"
पार्टी निर्णयले छेकेन यी,"काठमाडौं: सबै नेता कार्यकर्तालाई अवसर दिन भन्दै नेपाली कांग्रेसले समानुपातिकबाट कसैलाई नदोहोर्याउने निर्णय नै गर्यो । उसको यो निर्णयले अवसरको पर्खाईमा रहेका कार्यकर्ता उत्साहित पनि भए । तर, जब यसको कार्यान्वन गर्ने बेलामा भने पहुँचवालाकै बोलवाला रह्यो । समानुपातिकमा दोहोर्याएर उम्मेदवार नबनाउने निर्णयलाई लत्याउँदै कांग्रेसले केही नेतालाई लगातार तेस्रो पटकसम्म सांसद बनाउँदैछ । समानुपातिकबाट सांसद् भएलाई नदोहर्याउने निर्णय कांग्रेस सभापति शेरबहादुर देउवाले आफ्नै पत्नीका हकमा पनि लागू गर्न सकेनन् । दोस्रो संविधान सभामा समानुपातिक सभासद् बनेकी उनलाई देउवाले कैलाली क्षेत्र नम्बर ५ मा प्रत्यक्षको टिकट दिए । तर उनी एमालेका उम्मेदवार नारदमुनि रानासँग फराकिलो मतले पराजित भइन् । को हुन् तेहरिने भाग्यमानी कांग्रेसले प्रतिनिधि सभाको समानुपातिकमा दोहोरिने मात्र होइन तेहरिने मौका समेत केहीलाई नेतालाई दिँदैछ । २०६४ को पहिलो संविधान सभा निर्वाचनमा समानुपातिकबाट सभासद् बनेका मोरङका कविताकुमारी सरदार र धनुषाकी मिनाश्री झाले तेस्रो पटक संसद बन्ने अवसर प्राप्त गर्दैछन् । सरदार र झा २०७० को संविधान सभा निर्वाचनमा समेत समानुपतिक सभासद बनेका थिए । कांग्रेसले समानुपातिकबाट पाउने ४० मध्ये २० महिला सांसद् बन्दैछन् । निर्वाचन आयोगले माघ २९ गते भित्र समावेशिताको आधारमा समानुपातिक सूची बुझाउन पत्र काटिसकेको छ । दोहोरिने को को हुन् ? कांग्रेसमा दुईजना पुरुषसहित ६ जना भन्दा बढी महिला संघीय संसदमा दोहोरिँदै छन् । दोहोरिनेहरुमा कांग्रेसकी पूर्वकोषाध्यक्ष चित्रलेखा यादव, केन्द्रीय सदस्य एवम् पुर्व उपप्रधानमन्त्री सुजाता कोइराला, लक्ष्मी परियार, सुजाता परियार रहेका छन् । निधिकी जेठीसासू पनि कांग्रेसबाट दोहोरिने मौका कांग्रेसका नेता विमलेन्द्र निधिकी जेठी सासूले पनि पाएकी छन् । धनुषा ३ मा राष्ट्रिय जनता पार्टीका राजेन्द्र महतोसँग आफू पराजित भए पनि निधिले जेठीसासूलाई दोस्रो पटक सांसद बनाउन सफल भएका छन् । निधिकी जेठी सासू दीपशिखा शर्मा ढकाल दोहोरिने भाग्यमानीमध्येकी एक हुन् । मीन र मानलाई अवसर पुरुषतर्फ मीनबहादुर विश्वकर्मा र मानबहादुर विश्वकर्माले समेत दोस्रो पटक सांसद बन्ने मौका पाएका छन् । एउटै व्यक्तिलाई पटक पटक सांसद बनाएपछि कांग्रेस भित्र असन्तुष्टि पैदा भएको छ । केन्द्रीय समितिमा आलोचना प्रदेशको संसदीय दलको विधान पारित गर्न बसेको केन्द्रीय समितिको बैठकमा समेत एउटै व्यक्तिलाई पटक पटक अवसर दिएको भन्दै विरोध भएको छ । देउवानिकट एक नेताले समानुपातिकमा एउटै व्यक्तिलाई पटक पटक सांसद बनाउने विषयमा पार्टी नेतृत्वको आलोचना भएको बताए । उनले सांसदमा भुमिका नै देखाउन नसक्नेलाई पटकपटक अवसर दिनु दुर्भाग्य भएको बताए । कसैले अवसर नै नपाउने कसैलाई दोह्याउने तेह्याउने', गुनासो गर्दै उनले भने, 'अरु त अरु निधिकी जेठी सासूलाई समेत दोह्याउने गल्ती गरियो ।'"
राष्ट्रियसभामा तीन जना सिफारिस,"काठमाडौं : सरकारले राष्ट्रियसभाका लागि तीन जनाको नाम सिफारिस गरेको छ। बालुवाटारमा शुक्रबार साँझ बसेको मन्त्रिपरिषद् बैठकले गोपालकुमार बस्नेत (झापा), चादनी जोशी (काठमाडौं) र कृष्णप्रसाद पौडेल (स्याङ्जा) लाई राष्ट्रियसभामा नियुक्तिका लागि राष्ट्रपतिसमक्ष सिफारिस गर्ने निर्णय गरेको प्रधानमन्त्री तथा मन्त्रिपरिषद् कार्यालयले जनाएको छ। नेपालको संविधानको धारा ८६ को उपधार २ ख बमोजिम सरकारले राष्ट्रिय सभामा नियुक्तिका लागि तीन जनाको नाम राष्ट्रपतिसमक्ष सिफारिस गरेको हो। सिफारिसमा परेका बस्नेत झापा कांग्रेसका पूर्वसचिव हुन्। कांग्रेस विभाजित हुँदा उनी शेरबहादुर देउवा नेतृत्वको प्रजातान्त्रिक कांग्रेस झापाका जिल्ला सभापति थिए। यस्तै, जोशी महिला विकासका लागि संयुक्त राष्ट्रसंघीय कोषकी दक्षिण एसिया क्षेत्रकी पूर्वनिर्देशक हुन्। जोशीसँग पद्मकन्या क्याम्पसमा प्राध्यापन गरेको पनि अनुभव छ। राष्ट्रियसभा सदस्यका लागि सिफारिस पौडेल कांग्रेस केन्द्रीय कार्यालयका मुख्यसचिव हुन्। शुक्रबार बसेको मन्त्रिपरिषद् बैठकले रक्षामन्त्री भीमसेनदास प्रधानलाई उपचारका लागि ५० लाख दिने निर्णय गरेको एक मन्त्रीले जानकारी दिए। उपचारका लागि भन्दै मन्त्री प्रधानले आफंैले प्रस्ताव गरेपछि उनका लागि ५० लाख दिने निर्णय भएको पनि ती मन्त्रीले जानकारी दिए। यस्तै, बैठकमा विभिन्न मन्त्रीको प्रस्तावमा १ हजारभन्दा बढीलाई करोडौं रुपैयाँ वितरण गर्ने सम्बन्धमा छलफल भए पनि निर्णय नभएको स्रोतले जानकारी दिएको छ। सहायता वितरणसम्बन्धी प्रस्ताव गृह मन्त्रालयबाट आउनुपर्नेमा केही मन्त्रीको ठाडो प्रस्तावमा करोडौं रुपैयाँ बाँड्दा गलत सन्देश जाने भन्दै प्रशासनिक अधिकारीले सुझाव दिएपछि प्रधानमन्त्री निर्णयबाट पछि हटेका हुन्। यसअघि सरकारले १५ सयभन्दा बढीलाई झन्डै ४० करोड वितरण गरिसकेको छ। यसैगरी, मन्त्रिपरिषद् बैठकले बूढीगण्डकी जलविद्युत् आयोजना स्वदेशी लगानीमा बनाउन राष्ट्रिय योजना आयोगका उपाध्यक्ष स्वर्णिम वाग्ले नेतृत्वको समितिले बुझाएको प्रतिवेदन पारित गरेको छ। यसैगरी, मन्त्रिपरिषद् बैठकले राष्ट्रकवि माधव घिमिरेलाई नेपाली सेनाको मानार्थ सहायक रथी सम्मान प्रदान गर्ने निर्णय गरेको प्रधानमन्त्री कार्यालयले जनाएको छ।"
संगठन विस्तार गर्दै साना दल,"काठमाडौं : संघ र प्रदेशको निर्वाचनले दलीय अस्तित्व नै संकटमा परेपछि साना दल संगठन विस्तारमा जुटेका छन्। कमजोर संगठनका कारण पार्टी विलयको स्थिति आएको निष्कर्ष निकाल्दै साना दल संगठन विस्तारमा जुटेका हुन्। राप्रपाका शीर्ष नेताहरू यतिबेला जिल्ला दौडाहमा छन्। पार्टी अध्यक्षसहित सबै पदाधिकारी देशभर संगठनको स्थिति बुझ्न जिल्ला जिल्लामा खटिएका हुन्। राप्रपा शीर्ष नेताहरूले जिल्ला तहका नेतासँग राजनीतिक छलफल गर्नुका साथै संगठन विस्तार गर्न निर्देशन दिने प्रवक्ता भुवन पाठकले जानकारी दिए। यस्तै पशुपतिशम्शेर राणा नेतृत्वको राप्रपा प्रजातान्त्रिकले फागुनमा सातवटै प्रदेशमा कार्यकर्ता भेला गर्दै छ। प्रदेशस्तरीय कार्यकर्ता भेलासँगै सबै जिल्लामा जिल्ला समिति गठन गरिने र प्रत्येक स्थानीय तहसम्म संगठन विस्तार गरिने प्रवक्ता राजेन्द्र गुरुङले जानकारी दिए। डा प्रकाशचन्द्र लोहनी नेतृत्वको एकीकृत राप्रपा राष्ट्रवादी पनि देशव्यापी संगठन विस्तारमा जुटेको छ। पूर्वप्रधानमन्त्री डा बाबुराम भट्टराई नेतृत्वको नयाँ शक्ति नेपाल पार्टीको विस्तारित बैठक फागुन ९, १० र ११ गते लुम्बिनीमा बस्दै छ। बैठकले पार्टी निर्माणदेखि अहिलेसम्मको समीक्षा र आगामी पाँच वर्षको कार्ययोजनासहितको कार्यतालिका बनाउने नयाँ शक्तिका नेता गंगा श्रेष्ठले बताए। उनले पार्टीको ध्यान संगठन विस्तारसँगै राजनीतिक र सैद्धान्तिक पक्षमाथि देशभर छलफल चलाउन अभियान सञ्चालन गरिने बताए। कमजोर संगठनका कारण पार्टी विलयको स्थिति आएको निष्कर्ष निकाल्दै साना दल संगठन विस्तारमा जुटेका हुन्। यसैगरी विवेकशील साझा पार्टी संगठनलाई प्रभावकारी बनाउन यतिबेला विभाग गठनमा व्यस्त छ। पार्टी प्रवक्ता डा सुर्यराज आचार्यका अनुसार विवेकशील साझामा १२ वटा विभाग रहनेछन् र केन्द्रीय सदस्यलाई नै विभाग संयोजकको जिम्मेवारी दिइनेछ। उनले संगठन विभाग गठन भएपछि सबै प्रदेशमा प्रदेश प्रमुख चयन हुने जानकारी दिए। संगठन विभाग र प्रदेश कमिटिको समन्वयमा जिल्ला तहमा संगठन विस्तार गरिने प्रवक्ता आचार्यले बताए। राष्ट्रिय जनमोर्चा, नेपाल मजदुर किसान पार्टी, नेकपा मालेलगायत साना दल पनि संगठन विस्तारमा जुटेका छन्। राष्ट्रिय दल बन्न प्रत्यक्षतर्फ एक सिट जित्नुपर्ने र समानुपातिकतर्फ पनि तीन प्रतिशत मत कटाउनुपर्ने संवैधानिक प्रावधानका कारण साना दलहरू संकटमा परेका हुन्। पाँच वर्षपछि हुने निर्वाचनलाई लक्षित गर्दै अहिलेदेखि नै संगठन निर्माण र विस्तारमा जुटेको उनीहरूको भनाइ छ। अब संसद्मा पाँचवटा मात्र राष्ट्रिय पार्टी रहनेछन्। संसद्मा एमाले, कांग्रेस, माओवादी, संघीय फोरम र राजपा मात्र राष्ट्रिय पार्टी रहेनछन् भने प्रत्यक्षमा एक सिट जितेर पनि तीन प्रतिशतको थ्रेस होल्ड पार गर्न नसक्दा राप्रपा, नेमकिपा र राष्ट्रिय जनमोर्चा संसद्मा स्वतन्त्रको दलको हैसियतमा सीमित भएका छन्।"
प्रदेश ३ को सभामुखमा सानु श्रेष्ठ निर्वाचित,काठमाडौं : प्रदेश ३ को सभामुखमा एमालेका सानुकुमार श्रेष्ठ निर्विरोध निर्वाचित भएका छन् । श्रेष्ठको मात्रै सभामुखमा उम्मेदवारी परेपछि उनी निर्विरोध भएका हुन् । उम्मेदवारी दर्ताका लागि दिउँसो १ बजेसम्म समय तोकिएको थियो । श्रेष्ठ काठमाडौं क्षेत्र नम्बर २ क बाट प्रदेश सभामा निर्वाचित भएका हुन् । एमाले वैकल्पिक पोलिब्यूरो सदस्य एवंं उपत्यका इन्चार्ज समेत रहेका श्रेष्ठ काठमार्डौ जिल्ला विकास समिति पूर्व सभापति रहेका थिए । आधिकारिक घोषणा भने साढे १ बजेपछि गरिनेछ ।

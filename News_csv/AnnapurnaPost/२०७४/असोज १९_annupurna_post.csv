शीर्षक,विवरण
योग्य उम्मेदवार छनोट गर,"पर्वको उल्लाससँगै राजनीतिक सरगर्मीले राष्ट्रिय राजनीति तातेको छ। दलहरू आसन्न प्रदेश तथा प्रतिनिधि सभाको चुनावी तयारीमा व्यस्त छन्। चुनावी नजिता आफूतिर पार्न तालमेल, मोर्चाबन्दीलगायतका रणनीति बनाउन जुटेका छन्। सँगै उम्मेदवारको छनोट र घोषणाका क्रम पनि सुरु भइसकेका छन्। उम्मेदवार छनोटको अभ्यास हुँदै गर्दा नेताकार्यकर्ताको दौडधूप त्यही मात्रामा बढेको छ। आकांक्षी धेरै हुँदा तिनको व्यवस्थापनसँगै योग्य उम्मेदवार चयन दलहरूको लागि चुनौतीपूर्ण देखिएको छ। सबैजसो ठूला दलमा गुट र नेताको फेरो समातेर उम्मेदवार बन्ने प्रवृत्ति छ र त्यसको होड नै चलेको छ। शीर्षनेताका घरमा बिहानैदेखि लाग्ने भीडभाडले त्यो प्रवृत्ति बढिरहेको प्रस्ट हुन्छ। यो पृष्ठभूमिमा उम्मेदवार तोक्ने अधिकार प्राप्त राजनीतिक नेतृत्वसामु ठूलो जिम्मेवारी छ। त्यसमा संवेदनशील हुनु जरुरी छ। त्यसो त हरेक पार्टीले तल्लो तहदेखि नै उम्मेदवार सिफारिस गरेर छनोट प्रक्रिया अघि बढाउने अभ्यास गर्दै आएका छन्। तल्ला कमिटीहरूले सम्भावित उम्मेदवार सिफारिस गर्ने र माथिल्ला कमिटीहरूले त्यसको टुंगो लगाउने प्रक्रिया दलहरूले अपनाएको देखिन्छ। तर कतिपय अवस्थामा गुट हावी हुँदा योग्य र सक्षम मानिस सिफारिसमै नपर्ने अवस्था एकातिर छ भने अर्कोतिर शीर्ष नेतृत्वले चाहँदा सिफारिसमै नपरेका आकांक्षी पनि उम्मेदवार छनोट भएका दृष्टान्त भेटिन्छन्। हालै तीन चरणमा सकिएको स्थानीय तह निर्वाचनमा पनि कतिपय उम्मेदवारको छनोट योग्यताका आधारमा नभई गुट र नेतासँगको सम्बन्धका आधारमा भएको भनेर असन्तुष्टि र आलोचना भएका थिए। निकट विगतको यी विसंगति र कमजोरी सुधार्दै नेतृत्वले अहिले उम्मेदवार तोक्ने उचित मापदण्ड बनाएर सही अभ्यास गर्न सक्नुपर्छ। नेतृत्वले हरेक कार्यकर्तालाई सन्तुष्ट पार्न सक्दैन। तर उम्मेदवार तोक्दा दलहरूले केही आधारभूत विषय हेर्नु उचित हुन्छ। केही मापदण्ड जस्तो कि कम्तीमा निरन्तर राजनीतिक सक्रियता, विवादमा नमुछिएको, नेतृत्व गर्ने क्षमता भएको व्यक्ति, अनियमितता, भ्रष्टाचार आदि कुनै दाग नलागेको, सामाजिक रूपमा लोकप्रिय, विकास निर्माणको योजना बनाउने विषयमा रचनात्मक भूमिका खेल्न सक्ने आदि उम्मेदवारका मापदण्ड हुन सक्छन्। विवादास्पद छवि नभएका, जनस्तरमा लोकप्रिय र विषयवस्तुमा उत्तिकै ज्ञान भएका पात्र उम्मेदवार तोकिए भोलि नेतृत्वमा पुग्दा जिम्मेवारी बहन गर्न सक्छ। त्यसकारण राजनीतिक सक्रियतासँगै उम्मेदवारको क्षमतालाई पनि मुख्य मापदण्ड बनाइनु आवश्यक छ। लोकतन्त्रको एउटा मुख्य आधार दलीय प्रतिस्पर्धा हो। यी निर्वाचनमा मूलतः दलीय प्रतिस्पर्धा नै हुने हो। नेपाली राजनीतिमा प्रमुख राजनीतिक दलका नीति, सिद्धान्त वा कार्यशैलीमा खासै भिन्नता देखिन छोडेको छ। दलहरू नीतिमुखीभन्दा बढी शक्ति र सत्तामुखी हुँदै गएका छन्। उम्मेदवार छनोट निश्चित मापदण्डका आधारमा खासै हुँदैन। धेरैजसो उम्मेदवारको योग्यता चुनावमा पैसा खर्च गर्न सक्ने, नेतानिकट वा गुटको सदस्य आदिमा सीमित हुँदै गएको छ। दलहरूले उचित मापदण्डसहित योग्यलाई प्राथमिकता दिँदै उम्मेदवार छनोट गर्ने प्रवृत्तिको विकास गर्न नसक्दाको सीधा असर समग्र राजनीतिक प्रणालीमै पर्छ। त्यसकारण भाषण र दस्ताबेजहरूमा मात्रै होइन, उम्मेदवार छनोट गर्दा नेतृत्वले व्यवहारमै हाम्रा होइन राम्रालाई अवसर दिनुपर्छ। आम मतदाताले पनि सही उम्मेदवार चुन्ने अवसरलाई उपयोग गर्न सक्नुपर्छ। आफ्नो निर्णय पश्चात्ताप लाग्ने खालको बन्न नदिन मतदाताले पनि योग्य उम्मेदवार छनोट गर्न सक्नुपर्छ।"
सत्ताको लागि वामपन्थी र लोकतान्त्रिक गठबन्धन: बिजुक्छे,"भक्तपुर: नेपाल मजदुर किसान पार्टीका अध्यक्ष नारायणमान बिजुक्छेले देश र जनताको हितको लागि नभई सत्ताको लागि एमाले र माओवादी केन्द्र तथा कांग्रेसले छुट्टाछुट्टै गठबन्धन गरेको बताएका छन्। सेवा निवृत्त शिक्षक समाज भक्तपुरद्वारा बिहीबार आयोजित कार्यक्रमलाई सम्बोधन गर्दै अध्यक्ष बिजुक्छेले वामपन्थी र लोकतान्त्रिक गठबन्धनलाई नेपाली जनताको लागि कागलाई बेल पाक्यो हर्ष न विस्मात को संज्ञा दिए। उनले चुनावलाई केन्द्रित गरेर वामपन्थी र लोकतान्त्रिक गठबन्धन बनाइएको बताउँदै यसले देशको दीर्घकालीन राजनीतिमा कुनै असर र प्रभाव नपर्नेसमेत दावी गरे।'सत्तामा रहिरहन चुनावलाई केन्द्रित गरेर वामपन्थी र लोकतान्त्रिक गठबन्धन भएका हुन्', अध्यक्ष बिजुक्छेले भने, 'त्यसैले यसले देशको दीर्घकालीन राजनीतिमा कुनै असर पर्दैन। यसबाट धेरै आशा गर्नु बेकार छ।' तर यी दुई गठबन्धनबाट भने देशले बलियो प्रतिपक्ष प्राप्त गर्ने र त्यो कांग्रेस वा वामपन्थी जुन भए पनि एउटा हुने उनको भनाइ थियो। उनले प्रजातन्त्र बलियो बनाउन बलियो प्रतिपक्ष आवश्यक हुने र अहिलेको निर्वाचनले त्यो पूरा हुने ठोकुवा गरे। कार्यक्रममा अध्यक्ष बिजुक्छेले एमाले, माओवादी केन्द्र र जनशक्ति पार्टीको चुनावी तालमेल र एकता भारतकै कारण भएको दोहोर्याए। यी तीन दलको एकताको साँचो नयाँ दिल्लीमा रहेको उनको भनाइ थियो। उनले भारत भ्रमणको क्रममा प्रधानमन्त्री एवं कांग्रेसका सभापति शेरबहादुर देउवाले संविधान संशोधन गर्नेबारे भारतलाई विश्वस्त बनाउन नसक्दा वामपन्थी एकता अपरिहार्य बनेको प्रस्ट पारे। 'भारत भ्रमणको क्रममा प्रधानमन्त्री एवं कांग्रेसका सभापति शेरबहादुर देउवाले संविधान संशोधन गर्नेबारे भारतलाई विश्वस्त तुल्याउन नसक्दा भारतको लागि एमाले र माओवादी केन्द्रको एकता अपरिहार्य भएको हो', उनले भने। कार्यक्रममा अध्यक्ष बिजुक्छेले सेवा निवृत्त भएका भक्तपुरका ६ जना वरिष्ठ शिक्षकशिक्षिकालाई दोसल्ला ओढाएर सम्मानसमेत गरेका थिए। त्यस्तै समाजद्वारा प्रकाशित 'शैक्षिक अनुभव' नामक पुस्तकसमेत विमोचन गर्दै अध्यक्ष बिजुक्छेले निवृत्त हुँदैमा शिक्षकहरुले हीनताबोध गर्नु आवश्यक नभएको सुझाए। उनले अध्ययन र लेखनमार्फत निवृत्त समयलाई सिर्जना र कीर्तिमा प्रयोग गर्न सकिने बताए।कार्यक्रममा समाजका अध्यक्ष नाति कवां, कोषाध्यक्ष विश्वराम कवां, सदस्यद्वय बालमुकुन्द बासुकला र रामगोपाल कर्माचार्य, निवृत्त शिक्षक एवं भक्तपुर नपा ५ का वडा अध्यक्ष प्रेमगोपाल कर्माचार्य, सम्मानित निवृत्त शिक्षक केवलप्रसाद कायस्थ, वागीश्वरी माविका प्रधानाध्यापक कृष्णप्रसाद धन्छा, एभरेस्ट इंगलिस स्कुलका प्रिन्सिपल भक्त राजभण्डारीले परिपक्व जनशक्ति तयार हुने बेला सरकारले निवृत्त गरेर वर्षौंवर्षको लगानी खेर फालिरहेको गुनासो गरे। उनीहरुले शिक्षक निवृत्त हुने शिक्षा नीतिमै परिवर्तन गरेर वरिष्ठ शिक्षकहरुबाट राज्यले बढीभन्दा बढी लाभ लिनुपर्ने धारणा राखे।"
कांग्रेसद्वारा ७९ जनाको नाम सिफारिस,"इलामः प्रतिनिधि र प्रदेश सभाका लागि नेपाली कांग्रेस इलामले प्रत्यक्ष र समानुपातिकतर्फ गरी ७९ जना उम्मेदवारको नाम सिफारिस गरेको छ। कांग्रेसले प्रतिनिधि सभाका लागि दुईवटा निर्वाचन क्षेत्रका लागि ११ जनाको नाम सिफारिस गरेको छ। बुधबार राति सम्पन्न जिल्ला कार्य समितिको बैठकले निर्वाचन क्षेत्र नम्बर १ का लागि पूर्व जलस्रोत राज्य मन्त्री बेनुपराज प्रसाई, भेषराज आचार्य, भुपेन्द्र कट्टेल, हिमालय कर्माचार्य, मोहन श्रेष्ठसहित सात जानको नाम सिफारिस गरेको जिल्ला सचिव खगेन्द्र देवानले जानकारी दिए। क्षेत्र नम्बर २ का लागि पुर्व जिल्ला सभापति एवम् सांसद केशब थापा, भेषराज आचार्य, बेनुपराज प्रसाई र निर्मला प्रसाईको नाम सिफारिस गरेको देवानले बताए। प्रतिनिधि सभाका लागि समानुपातिक तर्फ क्षेत्र न १ बाट ७ र २ वाट ५ जनको नाम सिफारिस गरेको छ। समानुपातिकतर्फ कांग्रेसका पुराना नेता पूर्व महामन्त्री कुल बहादुर गुरुङ, प्रजातान्त्रिक आन्दोलनका योद्धा तोयानाथ भट्टराई, विष्णु दाहाल, काङ्ग्रेस केन्द्रीय सदस्य सुजाता परियार, पूर्व सभासद टिकाराम सुब्बा, दिपक अधिकारी, सोनाम छिरिङ लाप्चा लगायतलाई सिफारिस गरेको छ। प्रदेश सभाको प्रत्यक्ष तर्फका लागि क्षेत्र नम्बर १ को १ नम्बर क्षेत्रबाट ५ जनाको नाम सिफारिस गरेको छ। सिफारिसमा हुकुमलाला थेवे, विक्रम पाण्डे, मिलन क्षेत्री, धन बहादुर खाम्दाक र अनिता श्रेष्ठको परेका छन्। प्रदेश क्षेत्र न २ बाट दुर्गा बराल, विष्णु कार्की, कमला कट्टेल,प्रमोद राईसहित ६ जनाको नाम सिफारिस गरेको छ। निर्वाचन क्षेत्र न २ को प्रदेश क्षेत्र नम्बर १ का लागि ५ जनाको नाम सिफारिस भएको छ। सो क्षेत्रका लागि डम्बर खड्का, केदार थापा, गोविन्द गिरी, राजेन्द्र शर्मा र पुर्ण गौतम रहेका छन्। प्रदेश क्षेत्र न २ मा जिल्ला सचिव खगेन्द्र देवान र सांसद नगेन्द्र कुमालको नाम सिफारिस भएको छ। चार वटा प्रदेश क्षेत्रबाट समानुपातीकका लागि ३५ जनाको नाम सिफारिस गरेको काग्रेसले जनाएको छ। नेकपा एमालेले शुक्रबारको जिल्ला कार्यसमितिको बैठकबाट उम्मेद्धारको टुंगो लगाउने सहसचिव उमेश गुरुङले जानकारी दिए। नेकपा माओवादी केन्द्रले प्रत्यक्ष तर्फ संघ र प्रदेशका लागि ६ जनासहित प्रदेशका लागि पनि नाम सिफारिस गरेको नेता रमणले जानकारी दिए। माओवादीले प्रतिनिधि सभाका लागि निर्वाचन क्षेत्र न १ मा धिरेन्द्र शर्मा रमण र २ मा कान्छा लवतीको नाम सिफारिस गरेको छ। वाम एकतापछि दुबै नाम पर्ने नपर्नेमा अन्यौल छाएको माओवादी स्रोत बताउँछ। प्रदेशका लागि क्षेत्र न १ को १ मा तेज बहादुर राई, २ मा श्रीमान राई, क्षेत्र न २ को १ मा अनिल बहादुर राई र २ मा जनम लाइ सिफारिस गरेको माओवादीले जानकारी दिएको छ। सिफारिस भएपनि पछिल्लो समिकरण पछि फेरवदल गर्ने जिम्मा केन्द्रमा रहेको रमणले बताए।"
"लोकतन्त्र, राष्ट्रवादी र प्रगतिशील सबैलाई समेट्ने काँग्रेसको निर्णय","काठमाडौँ: प्रमुख सत्तारुढ दल नेपाली काँग्रेसले आगामी निर्वाचनका लागि चुनावी गठबन्धनमा लोकतन्त्र, परिवर्तन पक्षधर, राष्ट्रवादी र प्रगतिशील सबै दललाई वृहत् लोकतान्त्रिक मोर्चामा एकताबद्ध गर्ने निर्णय गरेको छ।काँग्रेस केन्द्रीय कार्यसम्पादन समितिको आज बालुवाटारमा बसेको बैठकमा समसामयिक राजनीतिक विषय र आगामी निर्वाचनमा पार्टीका तर्फबाट उम्मेदवार चयन गर्ने सम्बन्धमा छलफल भएको नेता एनपी साउदले जानकारी दिए। बैठकले असोज २० गते बस्ने केन्द्रीय कार्यसमितिको बैठकका कार्यसूचीसमेत तय गर्नुका साथै निर्वाचनमा अन्य दलसँग चुनावी मोर्चा बनाउने सम्बन्धमा निर्णय गरेको नेता साउदले बताए। प्रधानमन्त्री एवं पार्टी सभापति शेरबहादुर देउवाको सभापतित्वमा बसेको बैठकमा वरिष्ठ नेता रामचन्द्र पौडेल, महामन्त्री डा शशांक कोइराला, कोषाध्यक्ष सीतादेवी यादवलगायत नेताको सहभागिता थियो। प्रमुख सत्ता साझेदार दल नेकपा (माओवादी केन्द्र) ले मंगलबार प्रमुख विपक्षी दल नेकपा (एमाले) सँग चुनावी गठबन्धन गर्न र पार्टी एकताका लागि पहल गर्ने सहमति गरेपछि काँग्रेसले लोकतान्त्रिक मोर्चा गठन गर्ने निर्णय गरेको थियो। काँग्रेस, राष्ट्रिय जनता पार्टी नेपाल, राष्ट्रिय प्रजातन्त्र पार्टी, राष्ट्रिय प्रजातन्त्र पार्टी (प्रजातान्त्रिक), संघीय समाजवादी फोरम नेपाल र नेपाल लोकतान्त्रिक फोरमको बुधबार बसेको बैठकले लोकतान्त्रिक मोर्चामा सहभागी हुने निर्णय गरेको थियो।"
कैलालीबाट आरजुुसहित २४५ उम्मेदवारको नाम सिफारिस,"शिबराज भट्ट: धनगढीः प्रधानमन्त्री शेरबहादुर देउवाकी पत्नी डा आरजु राणा देउवाको नाम कैलाली क्षेत्र नं ५ बाट प्रतिनिधि सभाका लागि सिफारिस भएको छ। नेपाली कांग्रेस कैलालीले प्रदेश र प्रतिनिधि सभाका लागि उम्मेदवारको नाम सिफारिस गर्ने क्रममा आरजुको नाम प्रतिनिधि सभाका लागि प्रत्यक्षतर्फ सिफारिस गरेको हो। अघिल्लो निर्वाचनमा नेपाली कांग्रेसका सभापतिसमेत रहेका प्रधानमन्त्री देउवाले फराकिलो अन्तरले विजयी भएको क्षेत्र हो। कांग्रेसको प्रभाव क्षेत्र मानिने क्षेत्र नं ५ मा आरजुको नाम सिफारिस भएपछि थप चासोका रुपमा हेरिएको छ। केन्द्रले उमेदवारको नामावली पठाउनका लागि तोकेको समयको दुई दिनपछि जिल्ला कार्यसमितिले क्षेत्र नम्बर ५ बाट आरजु राणा देउवासहित ६ जनाको नाम प्रत्यक्षतर्फ सिफारिस गरेको हो। कांग्रेसले प्रदेश र प्रतिनिधि सभाका लागि प्रत्यक्ष र समानुपातिक गरी २४५ जना उमेदवारको नामावली केन्द्रमा पठाएको कांग्रेस कैलालीका उपसभापति प्रकाश बहादुर बमले जानकारी दिए। क्षेत्र नं १ बाट प्रतिनिधि सभामा प्रत्यक्षतर्फ पार्टी सचेतक ईश्वरी न्यौपाने, नारायण दत्त मिश्र, चन्द्रसिंह भट्टराई र बुद्धिसागर चौधरीसहित ८ जनाको नाम सिफारिस भएको छ भने समानुपातिकमा बौनीयाका विरबहादुर हमालसहित ५ जनाको नाम सिफारिस गरिएको छ। यस्तै क्षेत्र नम्बर १ को प्रदेश क्षेत्र नम्बर १ बाट शेवकराम चौधरीसहित पाँच जना र समानुपातिकमा १५ जनाको नाम सिफारिस गरिएको छ। प्रदेश क्षेत्र नम्बर २ बाट राजकुमार हमाल, जंगबहादुर साउदसहित ९ जनाको नाम सिफारिस गरिएको छ भने समानुपातिकमा १७ जनाको नाम पठाईएको छ। निर्वाचन क्षेत्र नंं २ बाट प्रतिनिधि सभाको प्रत्यक्षतर्फ कमलबहादुर शाह, हिमबहादुर रावल र विजयबहादुर स्वारको नाम केन्द्रमा सिफारिस गरेको छ भने समानुपातिकमा तीन जनाको नाम सिफारिस गरेको छ। यस्तै क्षेत्र नम्बर २ को प्रदेश निर्वाचन क्षेत्र १ मा प्रत्यक्षतर्फ देवानन्द जैशी, सीबा थापा सहित १२ जना र १४ जनाको नाम समानुपातिकमा सिफारिस गरेको छ । प्रदेश क्षेत्र नम्बर २ मा प्रत्यक्षतर्फ जनक बम, उत्तम जोशी सहित ८ जना र समानुपातिकमा १४ जनाको नाम सिफारिस गरिएको कांग्रेसले जनाएको छ। क्षेत्र नम्बर ३ बाट प्रतिनिधि सभा प्रत्यक्षतर्फ मोहनराज मल्ल, खेमराज डँगौरा थारु, निवर्तमान जिल्ला अध्यक्ष गोविन्दराज जोशी र परशुराम चौधरीको नाम सिफारिस गरिएको छ भने तीन जनाको नाम समानुपातिकमा सिफारिस गरिएको छ। ३ नम्बर क्षेत्रको प्रदेश सभाका लागि १ नम्बर क्षेत्रबाट पार्टी सचिव दिपकराज जोशी, रामचरण चौधरी सहित १० जना र ११ जना समानुपातिकमा सिफारिस गरिएका छन । प्रदेश सभाकै लागि क्षेत्र नंं २ बाट भीम बडुवाल सहित ५ जना र गोमा आचार्य जोशी सहित ५ जना समानुपातिकमा सिफारिस भएका छन। क्षेत्र नंं ४ बाट प्रनिनिधि सभा प्रत्यक्षतर्फ पार्टीका उपाध्यक्ष प्रकाश बहादुर बम, प्रदिप जोशी, डालक्ष्मीराज पाठक, शुनील कुमार भण्डारी र हिरादत्त भट्टको नाम सिफारिस गरिएको छ भने वर्तमान सांसद दिर्घराज भाट, लक्ष्मी भण्डारी र सुरतबहादुर कार्कीलाई समानुपातिकमा सिफारिस गरिएको छ। यस्तै प्रदेश क्षेत्र नम्बर १ बाट शेरबहादुर देउवा( स्थानीय), दिनेशराज जोशी सहित ६ जना र समानुपातिकमा ७ जनाको नाम केन्द्रमा सिफारिस गरिएको छ । प्रदेश क्षेत्र नम्बर २ बाट लोकराज पाण्डे आगो', गोपाल देउवा सहित १० जना र बीरबहादुर हमाल, तुलसा देवकोटा सहित १५ जनाको नाम समानुपातिकमा सिफारिस भएको छ। यस्तै क्षेत्र नम्बर ५ बाट प्रतिनिधि सभामा प्रत्यक्ष तर्फ आरजु राणा देउवा, बर्तमान सांसद पुष्करनाथ ओझा, शुनीलकुमार भण्डारी, बर्तमान समानुपातिक सांसद प्यारेलाल राना, गणेश देउवा र क्षितीज भण्डारीको नाम सिफारिस गरिएको छ। समानुपातिकमा भने एक जना मात्रै दिव्यश्वरी शाहलाई सिफारिस गरिएको छ । क्षेत्र नम्बर ५ को प्रदेश क्षेत्र नम्बर १ बाट भने आनन्दराज जोशी, जीवन राना, नारायण दत्त भट्टसहित ७ जना र समानुपातिकमा ६ जनाको नाम सिफारिस भएको छ । प्रदेश क्षेत्र नम्बर २ बाट पार्टी सभापति नरनारायण शाह, उत्तमबहादुर कठायत, कृष्णबहादुर महरा सहित १५ जनाको नाम सिफारिस भएको र १७ जनाको नाम समानुपातिकमा सिफारिस भएको नेपाली कांग्रेस कैलालीले जनाएको छ।"
प्रतिनिधि सभाका लागि जोशी सर्वसम्मत,काठमाण्डौ:नेपाली कांग्रेसका केन्द्रीय सदस्य एवं पूर्व मन्त्री नविन्द्रराज जोशी आसन्न प्रतिनिधिसभा निर्वाचनको लागि काठमाण्डौ क्षेत्र नं ८ बाट उम्मेदवार सिफारिस भएका छन्। कांग्रेस काठमाण्डौ जिल्ला कार्यसमितिले जोशीको नाम सर्वसम्मत सिफारिस गरेको हो। संविधान सभाको निर्वाचनमा दुर्इ पटक निर्वाचित जोशी यस क्षेत्रका लोकप्रीय नेताका रुपमा चिनिन्छन्। सोही क्षेत्र अन्तर्गत प्रदेश (ख) को उम्मेदवारको लागि कांग्रेसले काठमाण्डौं जिल्ला सदस्य अमिन पाण्डेको नाम पनि केन्द्रमा पठाएको छ। पाण्डे दुई दशकदेखि राजनीतिमा क्रियाशिल छन्।
एमाले गर्यो उम्मेदवारको नाम सिफारिस,"नेपालगन्ज: नेकपा एमाले बाँकेले आसन्न प्रतिनिधि सभा निर्वाचनका लागि एमालेले बाँकेका ३ वटै निर्वाचन क्षेत्रबाट उम्मेदवारहरुको नाम छनोट गरेर सिफारिस गरेको छ। एमाले क्षेत्रीय कमिटीले प्रत्येक क्षेत्रबाट एक जना महिला सहित ३३ जनाको नाम सिफारिस गरेका हुन्। एमालेले बाँकेको क्षेत्र नं ३ बाट प्रतिनिधि सभा सदस्यको लागि नन्दलाल रोकाय, कमल वस्नेत र एकता शाहको नाम सिफारिस गरेको छ। निर्वाचन प्रक्रियाबाट एमाले बाँकेका निर्वतमान अध्यक्ष रोकाय र यूवा संघ इन्चार्ज बस्नेतको नाम सिफारिस भएको हो। माक्र्सवादी दर्शनका ज्ञाता रोकायले हालै सम्पन्न स्थानीय निकायको निर्वाचनमा राम्रो भूमिका निर्वाह गरेका थिए। अस्कल क्याम्पसका पूर्व स्ववियू सभापति समेत रहेको बस्नेत जिल्ला यूवा समितिका अध्यक्ष समेत हुन्। उम्मेदवार छनोटको लागि भएको निर्वाचनमा रोकायले ३५ र कमल बस्नेतले २९ मत ल्याएर सिफारिस भएका हुन्। शाह सर्वसम्मत रुपमा छनोट भएको एमाले क्षेत्र नम्बर ३ का इन्चार्ज किस्मत कुमार कक्षपतिले जानकारी दिए। वर्तमान सांसद एवम् साविक बाँके क्षेत्र नं ४ का सांसद सुनार निर्वाचन प्रक्रियामा पराजित भएका छन्। साविकको क्षेत्र नं ४ मा लोकप्रिय मानिएका एमाले केन्द्रीय सल्लाहकार समितिका सदस्य समेत रहेका सुनारले २५ मत पाएपछि उनी सिफारिसमा पर्न सकेनन्। निर्वाचनमा जिल्ला कमिटी सदस्य भद्र प्रसाद देवकोटाले १९ मत प्राप्त गरे। बाँके क्षेत्र नं ३ प्रदेस सभा क्षेत्र (क) बाट रत्न खत्री, दिपक जिएम र भगवती शाहको नाम सिफारिस भएको एमाले गैरसरकारी विभाग सचिव धर्म रोकायले जानकारी दिए। क्षेत्र नं ३ प्रदेस सभा क्षेत्र नं (ख) का लागि बाबुराम गौतम, पदम धिताल र जन्नातुल शेषको नाम सिफारिस भएको एमाले बाँकेका जिल्ला कमिटी सदस्य डिल्ली विसीले जानकारी दिए। प्रतिनिधि सभा निर्वाचन लागि बाँके क्षेत्र नं १ बाट पार्टी अध्यक्ष अशोक कोइराला, जिल्ला सचिवालय सदस्य एवम् यूवा संघका पूर्व उपाध्यक्ष सूर्य ढकाल र भारती खनालको नाम सिफारिस गरेको बाँके क्षेत्र नं १ का इन्चार्ज सूर्य ढकालले जानकारी दिए। बाँके क्षेत्र नंं १ बाट विजयी सांसद देवराज भारले इच्छा देखाएका थिए। सर्वसम्मत नहुने देखेपछि सांसद भार पछाडी हटेपछि तीन जना सर्वसम्मत सिफारिस भएका हुन्। क्षेत्र नं १ प्रदेस सभा क्षेत्र (क) बाट बजारु थारु, सोहनलाल यादव र लक्ष्मी चौधरीको नाम सिफारिस भएको संयोजक रामकृष्ण विकले जानकारी दिए। नेकपा एमाले बाँके क्षेत्र नं १ प्रदेस क्षेत्र (ख) ले खिल प्रसाद भुसाल, प्रेम भुसाल र आरती पौडेलको नाम सिफारिस गरेको छ। बाँके निर्वाचन क्षेत्र नं २ का लागि पशुपति दयाल मिश्रको नाम सिफारिस भएको छ। मिश्र राष्ट्रिय जनता पार्टीका सहमहामन्त्रीबाट राजीनामा दिएर एमालेको चुनाव चिन्ह लिएर निर्वाचनमा होमिने भएपछि एमाले बाँके क्षेत्र नंं २ ले प्रतिनिधि सभा सदस्य उम्मेदवारका लागि उनको नाम सिफारिस गरेको हो। एमाले बाँकेका अध्यक्ष अशोक कोइराला अनुसार बाँके क्षेत्र नं २ प्रदेस क्षेत्र नं (ख) बाट दत्तप्रसाद आचार्य, विजय गुप्ता र भुमा पाण्डेको नाम सिफारिस भएको छ। प्रदेस सभाका लागि बाँके क्षेत्र नं २ (क) बाट निरक गुरुङ्ग, डम्वर थापा र शान्ति ढकालको नाम सिफारिस भएको छ। सर्वसम्मत हुन नसकेपछि भएको मतदानमा गुरुङ्गले कुल मतदाता १२ मध्ये सवै मत प्राप्त गरेको उनले बताए। माओवादी केन्द्रले पनि गर्यो प्रतिनिधि सभा र प्रदेश सभाको उम्मेदवार सिफारिस नेकपा माओेवादी केन्द्र बाँकेले आसन्न प्रतिनिधि सभा तथा प्रदेश सभाको निर्वाचनका लागि उम्मेदवारको नाम सिफारिस गरेको छ। माओवादी केन्द्र बाँकेका संयोजक आईपी खरेलका अनुसार प्रतिनिधी सभाका लागि क्षेत्र नं १ बाट महेश्वर गहतराज (अथक), कृृष्णा केसी (नमुना) र अञ्जना चौधरीको नाम सिफारिस भएको छ। प्रदेस सभा सदस्यका लागि क्षेत्र नं १ प्रदेस सभा १ (क) बाट प्रकाश सुवेदी, दुर्गा थारु, अमर खड्का र चिमबहादुर घर्तीको नाम सिफारिस भएको छ भने १ (ख) बाट ओमप्रकाश केसी, नरेन्द्र पाण्डे, तुलाराज विष्ट, अवराज खड्का, सुरेश थारु र अशोक पोख्रेलको नाम सिफारिस भएको छ। क्षेत्र नम्बर २ बाट प्रतिनिधीसभाका लागि अतहर हुसेन फारुकी, दामोदर आचार्य र नारद पुरीकोे नाम सिफारिस भएको माओवादी केन्द्रले जनाएको छ। प्रदेस सभा क्षेत्र २ (क) का लागि कामताप्रसाद सोनखर र जगदिश बहादुर सिंहको नाम सिफारिस भएको छ। प्रदेश २ (ख) बाट गेहराज रिजाल, अकलबहादुर बम, डिल्लीप्रसाल बराल, फिरोज अहमद अन्सारी, ललित रौनियार, आदेश अग्रवाल र अक्रम अन्सारीको नाम सिफारिस भएको माओवादी केन्द्र बाँकेका संयोजक आइपी खरेलले जानकारी दिए। प्रतिनिधीसभाका लागि क्षेत्र नं ३ बाट इन्द्रप्रसाद खरेल (आइपी) र परमानन्द बर्माको नाम सिफारिस भएको छ। प्रदेश ३ (क) बाट डम्बर विक, शालिकराम खड्का, राजकुमार विक, टंक पोख्रेल, विजय पाठक र धनिराम वलीको नाम सिफारिस भएको छ। भने प्रदेस सभा क्षेत्र नं ३ (ख) का लागि दिपेन्द्र बहादुर शाह, कुवेर रिजाल र मुबारक शेषको नाम सिफारिस भएको छ। संघको समानुपातिकका लागि तिलक परियार, पुर्णा सुवेदी, अशोक रोकाय, डा जितेन्द्र महासेठ, मो उमर हलवाई, उमाशंकर कसौधन र मौलाना मन्सुरको नाम सिफारिस भएको माओवादी केन्द्रले जनाएको छ। प्रदेशसभा तर्फ समानुपातिक उम्मेदवारका लागि पार्वती पुन, कमल प्रसाद खड्का, सावित्रा पुन, अमर परियार, कृष्णबहादुर थारु, कलिम अहमद अन्सारी, पट्टु थारु, नरबहादुर केसी, रेणुका खड्का, फना शर्मा, कमला न्यौपाने, चेतप्रसाद चापागाई, मन्दिरा पाण्डे, रामबाबु थारु, मेराज खाँ, प्रेमाकुमारी शाही, परशुनारायण थारु, जयकुमारी खड्का, जमिल खान, सुनैनादेवी मिश्रा, सीतादेवी बर्मा, मो सलिम हल्वाई, गरिबे शेष, प्रदिप विक, रिजवान खाँ, नन्दलाल बैश्य र विष्णुप्रसाद देवकोटाको नाम सिफारिस भएको संयोजक खरेलले जानकारी दिए।"
एमाले बैतडीद्वारा उम्मेद्वारको नाम सिफारिश,"बैतडी : नेकपा एमाले बैतडीले आगामी प्रदेश सभा र प्रतिनिधि सभाका लागि उम्मेदवारको नाम सिफारिश गरेको छ। जिल्ला कमिटिको बिहीबार बसेको बैठकले प्रदेशसभा र प्रतिनिधिसभाको निर्वाचनको लागि प्रदेश संगठन कमिटिलाई नाम सिफारिश गरेको एमाले बैतडीका सचिव लीलाधर भट्टले जानकारी दिए। प्रतिनिधि सभाका लागि पूर्वअर्थराज्य मन्त्री दामोदर भण्डारी, पूर्व जिल्ला विकास समिति सभापति परमानन्द भट्ट र पदमा खत्रीको नाम सिफारिश गरिएको सचिव भट्टले बताए। उनले भने जिल्ला कमिटिको बैठकले पार्टीको केन्द्रिय कमिटिको निर्देशन अनुसार उम्मेदवारको नाम सिफारिश गरेको छ। जिल्ला कमिटिले प्रदेश संगठन कमिटिलाई नाम सिफारिश गरेको छ । प्रदेश कमिटिले केन्द्रिय कमिटिलाई नाम सिफारिश गर्नेछ। उम्मेदवारको अन्तिम टुंगो भने केन्द्रिय कमिटिले लगाउने छ।' यस्तै प्रदेशसभाका लागि क्षेत्र नं १ बाट सुरेन्द्र पाल र क्षेत्र नं २ बाट जिल्ला सचिव लीलाधर भट्ट, महादेव भट्ट र सुशीला सिहंको नाम सिफारिश गरिएको छ। यस्तै प्रतिनिधि सभाका लागि समानुपातिक तर्फ पुरनसिंह दयाल, माया भट्ट र जयानन्द जोशीको नाम सिफारिश गरिएको छ। प्रदेशसभाका लागि समानुपातिक तर्फ जानकी अवस्थी, प्रेम लुहार, धाना धामी, पार्वती भट्ट, लालसिंह कार्की, केशव पन्त, राजु भुल र चन्द्रा लुहारको नाम सिफारिश गरिएको एमाले बैतडीले जनाएको छ। प्रदेश सभा र प्रतिनिधि सभाको उम्मेद्वारको छनौटका लागि एमाले बैतडीले तीनदिन अघिदेखि क्षेत्रीय समन्वय कमिटि र जिल्ला कमिटिमा छलफल गर्दै आएको थियो।"
महानिर्देशक गौतम हटाउन खोज्दा मन्त्री निर्वाचन आयोगको फन्दामा,"काठमाडौं : संस्कृति, पर्यटन तथा नागरिक उड्डयन मन्त्री जितेन्द्र नारायण देबले नागरिक उड्डयन प्राधिकरणका महानिर्देशक सन्जिव गौतमलाई मन्त्रालयका हाजिर हुन दिएको निर्देशनको बदर गरिदिएको छ । निवार्चन आयोगले बिहिबार दिउँसो मन्त्रालयले बुधबार पेश गरेको २४ घन्टे स्पष्टीकरण पत्र अध्ययन गर्दै मन्त्री देबले गरेको निर्णय निर्वाचन आचार संहिता विपरित रहेको भन्दै खारेज गरिदिएको हो । खारेज भएसँगै गौतम प्राधिकरणमै हाजिर हुनपाउने भएका छन् । बिहिबार आयोगका प्रमुख निर्वाचन आयुक्त डाक्टर अयोधिप्रसाद यादवको अध्यक्षतामा बसेको वैठले मन्त्री देबले निर्वाचन आचार संहिताको उलंघन गरेको भन्दै २४ घन्टे स्पष्टीकरण सोध्ने निर्णय गरेको आयोगका प्रवक्ता नवराज ढकालले जानकारी दिए । मन्त्री देबले मन्त्रालकै सहसचिव सुरेश आर्चाय र विमानस्थल कार्यालका प्रमुख देवानन्दन उपाध्या मध्ये एकलाई प्राधिकरणको महानिर्देक बनाउने गरी गौतमलाई हटाउने तयारीका साथ गौतमलाई मन्त्रालय तानेका थिए । मन्त्री देबले गत १० गते तीन सदस्यी कार्यदको संयोजक बनाउँदै गौतमलाई मन्त्रालयका सरुवा गरेको थिए । सोही विषयलाई लिएर निर्वाचन आयोगले मन्त्रालयसँग २४ घन्टे स्वष्टीकरण सोधेको थियो । मन्त्रालयले बुधबार मात्रै २४ घन्टे स्पष्टीकरण बुझाएको थियो । सोही स्पष्टीकरणलाई अध्यन गर्दे आयोगले मन्त्री देबलाई आफै आयोगमा उपस्थित भएर २४ घन्टा भित्र स्पष्टीकरण दिने निर्देशन दिएको छ । निर्वाचन आयोले नेपाल नागरिक उड्डयन प्राधिकरणका महानिर्देशक गौतमलाई आयोगको विना सहमति स्वेच्छाचारी र बदनीयत ढंगले मन्त्रालयमा गठन भएको कार्यादल हाजिर हुन पत्र दिएको भन्दै मन्त्री देबलाई आयोगले स्पष्टीकरण साधेने निर्णय गरेको उनले जानकारी दिए । गौतमलाई मन्त्रालयका हाजिर हुन दिएको पत्र निर्वाचन आचार संहिता २०७२ को दफा १० विपरित रहेको आयोगले स्पष्ट पारेको छ ।"
वामपन्थी एकता धेरै टिक्दैन : भण्डारी,"भक्तपुर: नेपाली कांग्रेसका केन्द्रीय सदस्य शंकर भण्डारीले एमाले, माओवादी केन्द्र र जनशक्ति पार्टी नेपालको एकता लामो नजाने ठोकुवा गरेका छन्। नेपाली कांग्रेस भक्तपुर नगर समितिले बिहीबार आयोजना गरेको शुभकामना आदानप्रदान कार्यक्रममा नेता भण्डारीले माओवादी आफै एकत्रित हुन नसकेको अवस्थामा एमालेसँगको एकता लामो नजाने दावी गरेका हुन्। एमाले, माओवादी केन्द्र र जनशक्तिको नेतृत्वको बुद्धि र हैसियतले वामपन्थी एकता नभएको उनको भनाइ थियो। माओवादी केन्द्रका अध्यक्ष प्रचण्डको नेतृत्वमा सरकार हुँदा वनमन्त्री रहेका नेता भण्डारीले प्रधानमन्त्री हुँदै प्रचण्डले माओवादीलाई कम्युनिष्ट केन्द्र बनाउन कांग्रेससँगको सहकार्यलाई लम्ब्याउनुपर्ने बताएको स्मरण गरे। हिजो कांग्रेससँगको सहकार्य लम्ब्याएर माओवादीलाई कम्युनिष्ट केन्द्र बनाउनुपर्छ भन्नुहुने प्रचण्डले अहिले हठात रुपमा एमालेसँग एकता गर्नु प्रचण्ड र ओलीको मात्रै हैसियतलमा भएको होइन', उनले भने। नेता भण्डारीले वामपन्थीहरुबीच एकता भए पनि कांग्रेसको सान्दर्भिकता समाप्त नहुने स्पष्ट पारे। २००७ सालको क्रान्तिदेखि राजतन्त्र फाल्ने २०६२०६३ को आन्दोलनसमेत कांग्रेसको नेतृत्वमा भएको दावी गर्दै उनले समृद्ध नेपाल निर्माणको नेतृत्व पनि कांग्रेसले गर्ने बताए। उनले प्रतिनिधिसभा र प्रदेशसभा निर्वाचनमा स्थानीय तहको निर्वाचनमा जस्तो घात प्रतिघात नगर्न कांग्रेस नेता तथा कार्यकर्ताहरुलाई आह्वान गरे। अबको निर्वाचनमा जसले टिकट पाउँछ, व्यक्तिभन्दा पनि कांग्रेस चुनाव लड्दै छ भन्ने भावनाले कांग्रेसलाई जिताउन लागिपर्नुहोस्', नेता भण्डारीले भने, पहिले कांग्रेस जोगाऔं, त्यसपछि पार्टी सुधारौंला, अनि के के बहस गर्नुपर्छ गरौंला।' कार्यक्रममा कांग्रेस भक्तपुर जिल्ला सभापति दुर्लभ थापा, नगर सभापति रामप्रसाद कासुला, नगर सचिव राजेन्द्र तमखु, कांग्रेस नेताहरु बाबुराजा जोशी, तिलकप्रकाश कायस्थलगायतले देश जोगाउने जिम्मेवारी कांग्रेसको काँधमा आएकोले सबै कांग्रेसीहरु एकजुट भएर चुनावमा होमिनुपर्नेमा जोड दिए।"
एमालेका दुई उपमहासचिव रुपन्देहीबाट सिफारिस,बुटवल: प्रतिनिधि र प्रदेश सभाको निर्वाचनका लागि नेकपा एमाले रुपन्देहीले उम्मेदवारको नाम सिफारिस गरेको छ। पाँच निर्वाचन क्षेत्र रहेको रुपन्देहीमा क्षेत्र नम्बर १ बाट उपमहासचिव घनश्याम भुसाल र स्थायी समिति सदस्य छविलाल विश्वकर्माको नाम सिफारिस भएको छ। क्षेत्र नम्बर दुईले अर्का उपमहासचिव विष्णु पौडेलको मात्रै नाम सिफारिस गरेको छ। क्षेत्र नम्बर ३ बाट उपमहासचिव भुसाल सहित नेता डा विजय पौडेल र पुष्पाञ्जली उपाध्यायको नाम सिफारिस भएको छ। प्रदेश नम्बर ५ बाट केन्द्रीय सदस्य खिमलाल भट्टराईको नाम सिफारिस भएको एमालेले जनाएको छ। क्षेत्र नम्बर ४ को बैठक बसिसकेो छैन। प्रदेश प्रतिनिधि सभामा भने दर्जनौ नेताहरुले आकांक्षा देखिएका छन्। पार्टीको केन्द्रीय सर्कुलर बमोजिम क्षेत्रीय कमिटिहरुले नाम सिफारिस गरेका हुन। समानुपातिकाका लागि प्रत्येक क्षेत्रबाट तीन जनाको नाम सिफारिस भएको छ। क्षेत्रीय कमिटिको सिफारिसलाई जिल्ला प्रदेश हुँदै केन्द्रले टुंगो लगाउने बताइएको छ। माओवादी र नयाँ शक्तिसंग तालमेल भएकाले उम्मेदवार चयनमा अन्योल भएको छ। रुपन्देहीका दुई निर्वाचन क्षेत्रमा माओवादीले टिकट पाउने बताइएको छ। नेपाली कांग्रेस भने आन्तरिक छलफलमा व्यस्त छ।
नवदुर्गा नाच हेर्ने राष्ट्र प्रमुखको धोको पुरा भएन,"भक्तपुर: राष्ट्र प्रमुखसमक्ष नवदुर्गा गणनाच प्रदर्शन गर्ने देवगणहरुको धोको यसवर्ष पनि पूरा भएन। करिब आठ महिना भक्तपुरका २१ ठाउँ, मध्यपुर थिमि, काठमाडौंको पशुपति, साँखु, टोखालगायत सहर तथा काभ्रेको धुलिखेल, बनेपा, पनौती, खड्पु, नाला र साँगामा प्रदर्शन गरिने उक्त नाच एकपटक राष्ट्र प्रमुखसमक्ष पनि प्रदर्शन गर्न देवगणहरुले केही वर्षअघिदेखि प्रयास गर्दै आएका थिए। तर सुरक्षा प्रवन्धलाई लिएर राष्ट्रपतिको कार्यालयबाट समय व्यवस्थापन नगरेको देवगणहरुको गुनासो गरेका छन्। विजया दशमीको अन्तिम दिन कोजाग्रत पूर्णिमामा राष्ट्र प्रमुखबाट प्रत्येक वर्ष नवदुर्गा भवानीको पूजाआजा तथा प्रसाद ग्रहण गर्दै आएको छ । सोही परम्परा धान्न राष्ट्रपति विद्यादेवी भण्डारी बिहीबार भक्तपुर नपा ९ स्थित नवदुर्गा मन्दिर पुगेकी हुन् । दोस्रोपटक नवदुर्गा मन्दिर पुगेकी राष्ट्रपति भण्डारीसमक्ष देवगणहरुले नाच प्रदर्शन गर्ने इच्छा व्यक्त गरेका थिए। तर समय व्यवस्थापन नहुँदा अर्को वर्ष नाच हेर्ने प्रवन्ध गरिने राष्ट्रपतिबाट आश्वासन पाएको उनीहरुले सुनाए । हामीले यस वर्ष पनि राष्ट्रपति विद्यादेवी भण्डारीसमक्ष एकपटक नवदुर्गा गणनाच नजर गर्न आग्रह गरेका थियौं, देवगण कृष्णप्रसाद वनमालाले भने, तर व्यवस्था मिलेन । अर्को वर्ष त्यसको व्यवस्था गर्न आग्रह गर्दा उहाँले हुन्छ भन्नुभएको छ । उनका अनुसार अहिलेसम्म कुनै पनि राष्ट्र प्रमुखबाट नगदुर्गाको गण नाच नजर गरेका छैनन् । त्यसैले कमसेकम राष्ट्र प्रमुखले एकपटक गण नाच हेर्नैपर्ने माहेश्वरी बनेका देवगण कृष्णप्रसाद जोड गर्छन् । राष्ट्रपति भण्डारीले यस वर्ष करिब बीस मिनेट लगाएर नवदुर्गा मन्दिरको पूजाआजा तथा प्रसाद ग्रहण गरेकी छन् । राष्ट्रपतिको तर्फबाट मन्दिरका पुजारी जुलाल कर्माचार्यले तान्त्रिक विधिअनुसार नवदुर्गा भवानीको पूजाआजा गरेका थिए । पूजाआजा गर्न भण्डारकोठा पुगेकी राष्ट्रपति भण्डारीलाई नवदुर्गा देवगणले नाच प्रस्तुत गर्दा लगाउने नयाँ टिलिक्क टल्केका मुकुन्डो देखेर मन्त्रमुग्घ भएको नवदुर्गा गण जात्रा व्यवस्थापन समितिका सचिव रत्नमान वनमालाले जानकारी दिए । नवदुर्गा देवगणको नयाँ चमकदार मुकुन्डो देखेर पूज ागर्न आउनुभएका राष्ट्रपति मन्त्रमुग्घ हुनुभयो, सचिव वनमालाले भने, उहाँले आहा कति राम्रा मुकुन्डो भन्नुभयो । मुकुन्डोसँगै रहेको मुकुट देखेर त्यसबारे जिज्ञासा राख्नुभयो।' उनका अनुसार राष्ट्रपति भण्डारीले मुकुन्डोसहितको मुकुटको तौल र ती लगाएर नाच्दा देवगणलाई गाह्रो साह्रो पर्नेबारे अभिरुचिपूर्वक चासो व्यक्त गरेका थिए। उक्त अवसरमा सचिव वनमाला, यस वर्षका देवगण नाइके बिजेश वनमालाले नवदुर्गा नाच र त्यसको व्यवस्थापनबारे अवगत गराएका थिए। उनीहरुले आर्थिक अभावले नाच प्रदर्शन गर्न समस्या भएकोबारे ध्यानाकर्षण गर्दा के कस्ता समस्या र गुनासा छन्, ती सबैबारे लिखित रुपमा शितल निवासमा अवगत गराउन राष्ट्रपति भण्डारीले आउन आग्रह गर्नुभएको सचिव वनमालाले जानकारी दिए। उनका अनुसार यस वर्ष राष्ट्रपति भण्डारीले प्रत्येक देवगणसँग प्रत्यक्ष कुरा गरी नाचबारे जानकारी लिएकी थिइन्। सचिव वनमालाले राष्ट्रपति भण्डारीसमक्ष मुकुन्डोसहित नवदुर्गा देवगणको नाच प्रदर्शन गर्ने प्रयास यस वर्ष पनि सफल हुन नसकेको गुनासो पोखे। नवदुर्गा भवानीको पूजाआजापछि राष्ट्रपति भण्डारीलाई देवगण नाइके बिजेश वनमालाले नवदुर्गा भवानीको दसैंको प्रसादको रुपमा एउटा बिमिरो, पञ्चरंगी धागोको डोरी बाटिएको गोका, पञ्चरंगी धागोको पासुका, फूलमाला र भवानीको दसैंघरको जमरा चढाएका थिए। त्यस्तै राष्ट्रपति भण्डारीले प्रत्येक देवगणलाई जनही पाँच सय पाँच रुपैयाँ दक्षिणा दिएकी थिइन्। नवदुर्गा भवानीको पूजाआजापछि मन्दिरबाट बाहिरिने क्रममा राष्ट्रपति भण्डारीलाई भक्तपुर तलेजु आगम छेंका मूल नाइके नरेन्द्रप्रसाद जोशीले तलेजु भवानीको प्रसाद अर्पण गरेका थिए।नवदुर्गा भवानीको पूजा गर्न भक्तपुर पुगेकी राष्ट्रपति भण्डारीलाई प्रमुख जिल्ला अधिकारी द्रोण पोखरेल, जिल्ला समन्वय समितिका संयोजक नवराज गेलाल, सहसंयोजक सरिता कुँवरलगायतका सरकारी तथा सुरक्षा निकायका प्रमुखहरुले फूलमाला तथा पुष्पगुच्छाले स्वागत गरेका थिए।"
भावना मिल्न नसक्दा गैरवामपन्थीसँग लगनगााँठो कसियो : रामकुमारी झाँक्री,"नेकपा एमाले, माओवादी केन्द्र र नयाँ शक्ति नेपालबीचको कार्यगत एकता हतार र आकस्मिक रूपमा भएको होइन। सैद्धान्तिक हिसाबले तीनै पार्टीले माक्र्सवाद मान्दै आएका छन्। राजनीतिक क्रान्ति सम्पन्न भइसकेको अवस्थामा अब सबैको एउटै उद्देश्य समाजवादमा कसरी पुग्ने भन्ने हो। न्याय र समतामूलक समाजको परिकल्पना सबैको नारा हो। तात्कालिक राजनीतिक प्रश्नमा फरक मत राख्दै ससाना टुकडीमा विभाजित हुँदा त्यसले सकारात्मक परिणाम दिन नसकेकाले आगामी निर्वाचनमा कार्यगत एकता र क्रमशः पार्टी नै एकता गर्ने सहमति भएको हो। यो एकता प्रक्रियाले कम्युनिस्ट पार्टी भनेको श्रमजीवी वर्गको प्रतिनिधि हो भन्ने सन्देश प्रवाह भएको छ। हिजो विभाजित भएर जाँदा त्यस्तो देखिन सकेन। विचार मिलेर पनि भावना मिल्न नसक्दा गैरवामपन्थीसँग लगनगाँठो कस्ने काम पनि भए। पछिल्लो दुई दशकसम्म एमाले र माओवादीको सम्बन्ध प्रायः कटुतापूर्व रह्यो। हामी पनि माओवादीसँग भन्दा कांग्रेससँग सहकार्य गर्न तयार भयौं। वामपन्थीसँग बेलाबेलामा एकताका कुरा भइरहन्थे। एकता प्रयासबारे कुरा भएका हुन् विगतमा पनि। अहिलेसम्म ठोस आकार लिन सकेको थिएन। त्यसैले पनि हामी ऐतिहासिक एकीकरण प्रक्रियाबाट अति उत्साहित छौं। अब देशमा स्थिरता भई समृद्धि हासिल हुन सक्छ भन्नेमा हामी ढुक्क छौं, तर व्यवस्थापनाको पनि कम चुनौतीपूर्ण छैन। अगाडि बढ्दा पछाडि फर्केर हेर्नु उचित छैन। त्यसैले अब विगत कोट्याएर भएन। हामीलाई आआफ्ना एजेन्डा प्रिय लाग्न सक्छन्, तर त्यही विषय अरूका लागि प्रिय नलाग्न सक्छ। यसर्थ विगत बिर्सेर अघि बढौं। संविधानमै समाजवादमा उन्मुख उल्लेख भइसक्दा अब हामीले अन्य समाजका मुद्दामा लड्नुपर्छ। अबको प्रश्न हो समाजवादमा जाने आधार कसरी तय गर्ने ? यो विषयलाई आधार मान्दै हामी कसरी सरकार सञ्चालन गर्छौं ? यसको लागि हामी आफैं नै फेरिनुपर्ने हो कि ? किनकि चरित्रसम्बन्धी थुप्रै प्रश्न छन् नेपाली कम्युनिस्ट आन्दोलनमा। त्यसैले आफ्नो चरित्र सुधार्न पर्ने हो कि ? हामी अब त्यसतर्फ जाने हो भने वाम एकताको लागि भएको पछिल्लो प्रयासलाई ऐतिहासिक मान्नुपर्छ। संसारभर वाम आन्दोलनका बारेमा प्रश्न उठेका बेला नेपालमा भएको यो धु्रवीकरण वामआन्दोलनको बारेमा अध्ययन गर्न चाहनेका लागि आफैंमा सोधको विषयसमेत बन्न सक्छ। पुष्पलालले कम्युनिस्ट पार्टी स्थापना गर्नु सामान्य घटना थियो। दुईचारजनाको यो समूहले के नै गर्ला भन्ने ठानेका थिए उतिबेला कतिले। तर त्यही कम्युनिस्ट पार्टी आज देशको जबर्जस्त र प्रमुख शक्ति बन्दैछ। एकीकरण प्रक्रियाले समय लिए पनि साझा उद्देश्य लिएर अघि बढेपछि हामीले सही लक्ष्यमा पुग्नैपर्छ। त्यसको लागि पदका कुरा गौण हुन्। समुन्नत नेपाल बनाउने संकल्प प्रमुख हो। आमूल परिवर्तन र सामाजिक न्याय स्थापित गर्दै गर्दा मैले के पाउँछु भन्ने कुरो प्रमुख होइन। व्यक्तिगत लाभहानिको विषय गौण हो। नाफाघाटा हेरेर राजनीति गरियो भने त्यसले गन्तव्यमा पुर्याउँदैन। यसको लागि नेतृत्वले आफ्ना कार्यकर्तामा त्यागको भावना सञ्चार गराउनुपर्छ, आशा जगाउनुपर्छ। रामकुमारी झाँक्री, एमाले नेत्री वाम ध्रुवीकरणपछिका विमर्श : को के भन्छन् ?"
पार्टीभित्रको एकता बलियो बनाउनुपर्छ: सुजाता,"काठमाडौँ: नेपाली कांग्रेसकी नेत्री सुजाता कोइरालाले गठबन्धनका विरुद्ध गठबन्धनले मुलुकलाई फाइदा नपुग्ने बताएकी छिन्। वाम गठबन्धन भएपछि बृहत् प्रजातान्त्रिक मोर्चा बनाउने तयारीमा रहेको कांग्रेसले गठबन्धनमा लाग्नेभन्दा पनि पार्टीभित्रको एकता बलियो बनाउन लाग्नुपर्नेमा जोड दिइन्। मण्डिखाटारस्थित निवासमा बिहीबार सञ्चारकर्मीसँग कुरा गर्दै नेत्री कोइरालाले भनिन् काँग्रेसले लेफ्टिस्ट' वा राइटिस्ट' कुनै गठबन्धन बनाउनुहुँदैन, बरु दुवैलाई डोर्याएर हिँड्नुपर्छ। उनले कांग्रेस बृहत् पार्टी भएकाले कम्युनिस्टहरु मिलेर के गर्छन् भन्ने चिन्ताभन्दा पनि कांग्रेसले कसरी मुलुकलाई एकता र सहमतिका साथ अघि बढाउने भन्नेतर्फ ध्यान दिन जरुरी रहेको बताइन्। नेत्री कोइरालाले छिमेकी मुलुक भारत र चीनसँगको सम्बन्ध समदूरीमा राख्नुपर्ने बताइन्।"
"वाम तालमेलले हर्ष, एकतामा आशंका","रोल्पा : ठूला वामपन्थी दल एमाले, माओवादी केन्द्र र नयाँ शक्तिबीचको सहमतिप्रति कार्यकर्तामा हर्षसँगै आशंका देखिएको छ। उनीहरूले नेताहरूको पद मोहका कारण पार्टी एकतामा भने आशंका गरेका छन्। आगामी निर्वाचनमा तालमेल र त्यसपछि पार्टी एकता गर्ने घोषणाले हामी खुसी भएका छौं', माओवादी केन्द्रका जिल्ला अध्यक्ष सुरेन्द्र थापाले भने, हामी वामपन्थी दलहरूबीच धु्रवीकरण हुनुपर्छ भन्नेमै थियौं। नेताहरूले सरप्राइजजस्तै गरी चुनावी तालमेलपछि पार्टी एकता गर्ने घोषणा गर्दा हर्षित नै छौं।' एमालेका जिल्ला अध्यक्ष हरिप्रसाद घर्ती मगरले तीन दलको घोषणाले कार्यकर्ता र समर्थकमा खुसियाली छाएको बताए। वाम धु्रवीकरण गर्दै पार्टी एकता हुनुपर्छ भनेर जिल्ला कमिटीले केन्द्रमा सुझाव दिँदै आएको थियो, ढिलै भए पनि त्यसको सुनुवाइ भएको महसुस हामीले गरेका छौं', अध्यक्ष घर्तीले भने, निर्वाचनमा तालमेल र त्यसपछि एकता गर्ने घोषणा सुनेर गाउँगाउँबाट कार्यकर्ताले मलाई फोन गरेर हर्षित भएको सुनाइरहेका छन्।' केन्द्रमा तालमेल र एकता प्रक्रियाको घोषणापछि एमाले र माओवादी केन्द्रका जिल्ला अध्यक्षहरूबीच भेट भने भएको छैन। उनीहरू आआफ्ना कार्यकर्ताको जिज्ञासा मेटाउन र खुसी साटासाट गर्न व्यस्त छन्। दुवै पार्टीका जिल्ला नेताले वाम धु्रवीकरण राष्ट्रिय आवश्यकता भएको बताएका छन्। उनीहरूले शीर्ष नेताहरूमा त्याग, तपस्या र समर्पण अभावले वाम एकता नहुने हो कि भन्ने आशंका भने गरेका छन्। वाम एकताका लागि नेताहरूले पद त्याग्न सक्नुपर्छ, त्यसो भएन भने त्यागकै अभावले एकता टुट्न सक्छ,' एमाले क्षेत्र नम्बर २ का निवर्तमान अध्यक्ष प्रेमबहादुर घर्तीले भने, कार्यकर्ता जहिल्यै वाम एकताकै पक्षमा थियौं, नेताहरू नमिलेर मात्र समस्या थियो। अब नेताहरूले नै घोषणा गरेपछि आशा जागेको छ।' वाम धु्रवीकरण गर्दै पार्टी एकता हुनुपर्छ भनेर जिल्ला कमिटीले केन्द्रमा सुझाव दिँदै आएको थियो, ढिलै भए पनि त्यसको सुनुवाइ भएको महसुस गरेका छौं।' हरिप्रसाद घर्ती मगर, एमालेका रोल्पा अध्यक्ष हामी वाम धु्रवीकरण हुनुपर्छ भन्नेमै थियौं। नेताहरूले सरप्राइजजस्तै गरी चुनावी तालमेलपछि पार्टी एकता गर्ने घोषणा गर्दा हर्षित नै छौं।' सुरेन्द्र थापा, माओवादी केन्द्रका रोल्पा अध्यक्ष माओवादी केन्द्रका जिल्ला सचिवसमेत रहेका रोल्पा नगरपालिकाका मेयर पुरण केसीले छलकपटले एकता भाडिने अवस्था आउन नहुने बताए। जनताको समाजवादको सपना पूरा गर्न एउटै कम्युनिस्ट पार्टीको आवश्यकता छ, अब एकता हुनै पर्छ', उनले भने। कार्यकर्ताबाट मि िश्रत प्रतिक्रिया आइरहेको उनले सुनाए। आकस्मिक रूपमा केन्द्र तहबाट सहमति घोषणा भएकाले कार्यकर्ता तहमा सकारात्मक र नकारात्मक दुवै प्रतिक्रिया आइरहेको छ', उनले भने, कार्यकर्ता र जनस्तरमा माहोल बनाउनुपर्छ, नेताको जुंगाको लडाइँले एकताको लक्ष्य भत्किनुहुँदैन।' स्थानीय तह निर्वाचनमा एमाले र माओवादी केन्द्रबीच देखिएको मतभेद कार्यकर्ता तहमा अझै कायम छ। एकआपसमा सम्बन्ध सुमधुर भइनसक्दै चुनावी तालमेल र त्यसपछि पार्टी एकताको घोषणाले कतिपय कार्यकर्ता रुष्ट बनेका छन्। यस जिल्लामा माओवादी केन्द्र पहिलो र एमाले तेस्रो स्थानमा छन्। एमालेले ६० र माओवादी केन्द्रले ४० प्रतिशत उम्मेदवार उठाउने सहमतिबारे भने जिल्लामा अन्योल देखिएको छ।"
कांग्रेसले बोलायो केन्द्रीय समितिको बैठक,"काठमाडौँ: पछिल्लो राजनीतिक घटनाक्रमबारे छलफल गर्न नेपाली कांग्रेसले केन्द्रीय कार्यसमितिको बैठक बोलाएको छ।बैठक शुक्रबार विहान ८ बजे प्रधानमन्त्री निवास बालुवाटारमा बस्ने कांग्रेसले जनाएको छ। नेकपा एमाले, नेकपा माओवादी केन्द्र र नयाँ शक्तिबीच चुनावी तालमेल हुने सहमति भएपछि कांग्रेसले बृहत लोकतान्त्रिक गठबन्धनका लागि पहल सुरु गरेको छ। दुर्इ दिन लगातार बसेको केन्द्रीय कार्यसम्पादन समितिको बैठकपछि कांग्रेसले केन्द्रीय समितिको बैठक बोलाएको हो। केन्द्रीय समितिको बैठकमा आसन्न निर्वाचनको तयारी र उम्मेदवार चयनबारे छलफल हुने बताइएको छ। बैठकमा केन्द्रीय कार्यसमितिका पदाधिकारी तथा सदस्यलाई उपस्थित हुन सभापति शेरबहादुर देउवाले आग्रह गरेका छन्।"
वाम ध्रुवीकरणको प्रभाव : कांग्रेसको नेतृत्वमा ६ पार्टी संगठित,"काठमाडौं : वामपन्थी शक्तिबीच चुनावी तालमेल घोषणा भएको २४ घन्टा नबित्दै कांग्रेसले सत्तारुढ र सत्ताबाहिरका लोकतान्त्रिक शक्तिलाई समेटेर अर्का गठबन्धन बनाएको छ। कांग्रेसको अग्रसरतामा बुधबार राष्ट्रिय प्रजातन्त्र पार्टी, संघीय समाजवादी फोरम, राप्रपा (प्रजातान्त्रिक), नेपाल लोकतान्त्रिक फोरम र राष्ट्रिय जनता पार्टी (राजपा) नेपालसहित ६ दलले चुनावी मोर्चाका लागि आवश्यक गृहकार्य गर्न ७ सदस्यीय कार्यदल गठन गरेका छन्। एमाले, माओवादी केन्द्र र नयाँ शक्तिले मंगलबार प्रतिनिधिसभा र प्रदेशसभा निर्वाचनका लागि तालमेल घोषणा गरेका थिए। बालुवाटारमा बुधबार साँझ ६ देखि पौने ९ बजेसम्म प्रधानमन्त्री शेरबहादुर देउवाको अगुवाइमा बसेको ६ दलको बैठकमा चुनावी तालमेलका लागि कार्यदल गठन गर्ने सहमति भएको हो। कार्यदलमा कांग्रेसबाट दुई र पाँच दलबाट एकएकजनाको प्रतिनिधित्व रहनेछ। कार्यदल सदस्यको नाम बिहीबार बिहान ८ बजेभित्र प्रधानमन्त्री देउवालाई उपलब्ध गराउने र बिहान ९ बजे शीर्ष बैठक बस्ने तयारी ती दलले गरेका छन्। कार्यदललाई प्रतिनिधिसभा र प्रदेशसभामा ६ पार्टीको तालमेल, साझा चुनावी घोषणापत्र, चुनावका लागि आवश्यक रोडम्याप दुई दिनभित्र तयार गर्ने कार्यविधि दिइएको जानकारी राप्रपा नेता दिलनाथ गिरीले दिए। भने, बैठकमा कांग्रेसले देखाएको लचकताको परिणामस्वरूप ६ वटा लोकतान्त्रिक शक्तिको चुनावी तालमेलको खाका बनेको छ। यो एकता अटुट रहनेछ। उनका अनुसार यो एकतापछि मुलुकमा बृहत् प्रजातान्त्रिकराष्ट्रवादी मोर्चा गठन भई वाम एकताविरुद्ध चुनावमा प्रतिस्पर्धा हुनेछ। राजपा अध्यक्षमण्डलका नेता शरत्सिंह भण्डारीले कार्यदलले दिने प्रतिवेदनका आधारमा मंसिरको चुनावमा तालमेल हुने बताए। भने, वाम एकताले मुलुकलाई एकदलीय अधिनायकवादतर्फ लग्ने सोच र रणनीतिविरुद्ध यो चुनावी तालमेल बन्नेछ। बैठकमा प्रधानमन्त्री देउवाले संघीय लोकतान्त्रिक गणतन्त्रको रक्षा, बहुदलीय व्यवस्था र बहुलवादका लागि लोकतान्त्रिक शक्ति एकजुट हुनै पर्ने धारणा व्यक्त गरेको उनले सुनाए। राप्रपा अध्यक्ष कमल थापाले बृहत् प्रजातान्त्रिक एकताबाटै निर्वाचनमा प्रतिस्पर्धा गर्नुपर्ने परिस्थिति देखापरेको भन्दै कांग्रेसको हदैसम्मको लचकतापूर्ण व्यवहार अपरिहार्य रहेको स्पष्ट पारेका थिए। यस्तो एकताले मात्र लोकतन्त्र रक्षा गर्ने विश्वास थापाले व्यक्त गरेको स्रोतले बताएको छ। फोरम अध्यक्ष उपेन्द्र यादवले फरकफरक विचारका ६ पार्टीको उद्देश्य वाम एकताविरुद्ध चुनावी प्रतिस्पर्धा गरी लोकतन्त्रको विजय गराउनु रहेको बताएका थिए। राजपा अध्यक्ष महन्थ ठाकुरले मधेसका माग अझै पूरा नभएको स्मरण गराउँदैै बैठकमा भने, कांग्रेसको लचकतापूर्ण प्रतिबद्धताले मात्र चुनावमा लोकतान्त्रिक शक्तिको विजय सुनिश्चित छ। राजपाका माग पूरा गराउने प्रतिबद्धतासमेत चुनावी तालमेलमा हुनुपर्छ। कांग्रेस वरिष्ठ नेता रामचन्द्र पौडेलले लोकतान्त्रिक शक्तिहरूको एकताबिना प्रजातन्त्रको संरक्षण नहुने उल्लेख गर्दै यो एकता नटुट्ने गरी अघि बढाउन प्रतिबद्ध हुनुपर्ने बताएका थिए। उनले एमालेमाओवादी चुनावी एकतालाई कम्युनिस्टहरूको अधिनायकवादी शासनको पुनरावृत्तिका रूपमा व्याख्या गरेका थिए। बैठकको अन्त्यमा कांग्रेस सभापति एवं प्रधानमन्त्री देउवाले राजनीतिक ध्रुवीकरणको सामना गर्न लोकतान्त्रिक शक्तिलाई एकै ठाउँमा मिलाएर लैजाने प्रतिबद्धता जनाएका थिए। उनले राजपा र फोरमलाई सरकारमा सहभागी हुन आग्रह गरेका थिए। प्रधानमन्त्री भनाइ उद्धृत गर्दै स्रोतले भन्यो, तपार्इंहरू सरकारमा सहभागी भए माओवादीबाहेक नै बहुमत हुन्छ। गठबन्धन गर्ने कांग्रेसको निर्णय ६ दलको बैठकअघि कांग्रेस कार्यसम्पादन समिति बैठकले प्रतिनिधिसभा र प्रदेशसभा निर्वाचनमा लोकतान्त्रिक शक्तिहरूसँग मिलेर अघि बढ्ने निर्णय गरेको थियो। एमाले, माओवादी केन्द्र र नयाँ शक्तिबीच निर्वाचनमा तालमेल गर्ने सहमति भएपछि बुधबार बसेको कांग्रेस बैठकले गठबन्धन गर्ने निर्णय गरेको हो। बैठकअघि प्रधानमन्त्री देउवाले बालुवाटारमा सरकारमा सहभागी तथा सरकारबाहिर रहेका लोकतान्त्रिक शक्तिका शीर्ष नेतासँग छलफल गरेका थिए। राप्रपा अध्यक्ष कमल थापा, राजपा अध्यक्ष महन्थ ठाकुर, राप्रपा (प्रजातान्त्रिक) का अध्यक्ष पशुपतिशमशेर राणालगायतसँग देउवाले छलफल गरेपछि बसेको कांग्रेस बैठकले आगामी निर्वाचनमा लोकतान्त्रिक राष्ट्रवादी शक्तिबीच चुनावी तालमेल गर्ने निर्णय गरेको हो। बैठकमा देउवाले माओवादी केन्द्रका अध्यक्ष पुष्पकमल दाहालले एमाले र नयाँ शक्तिसँग तालमेलको अवस्थाबारे अवगत गराएको सुनाएका थिए। संविधान कार्यान्वयनका लागि मंसिर १० र २१ को निर्वाचन अपरिहार्य रहेको स्मरण गराउँदै आफूले निर्वाचनसम्म सँगै जान पटकपटक आग्रह गरेको उनको भनाइ थियो। प्रधानमन्त्रीको भनाइ उद्धृत गर्दै कार्यसम्पादन समितिका एक सदस्यले भने, चुनावसम्म सँगै जाऊँ भन्दा दाहालले प्रतिनिधिसभा र प्रदेशसभा निर्वाचनमा कति प्रतिशत दिनुहुन्छ भन्ने प्रस्ताव गरे। तर, मैले जवाफ दिइनँ। बैठकमा सहभागी कांग्रेस नेता मीनबहादुर विश्वकर्माले अन्नपूर्णसँग भने, कांग्रेसले अहिलेसम्म निश्चित प्रतिशत दिएर पार्टीहरूसँग कुनै सम्झौता गरेको छैन। दाहालले कति प्रतिशत दिनुहुन्छ भन्दा देउवाले कुनै उत्तर दिनुभएन। वाम धु्रवीकरण लोकतान्त्रिक शासन व्यवस्थाका लागि अशुभ संकेत हो भन्ने ठहर बैठकले गरेको छ।"
संघीयता कार्यान्वयन कार्ययोजना अलपत्र,"काठमाडौं : सरकारद्वारा गठित उच्चस्तरीय अधिकार सम्पन्न संघीय प्रशासनिक पुनःसंरचना समितिले बुझाएको संघीय व्यवस्था कार्यान्वयनसम्बन्धी संक्रमणकालीन कार्ययोजना दुई महिनादेखि अलपत्र अवस्थामा छ । नेपालको संविधानले परिकल्पना गरेअनुरुप सक्षम, गतिशील र प्रभावकारी संघीय, प्रादेशिक र स्थानीय संरचना निर्माण गरी दक्ष, स्वच्छ, जनमुखी र जनउत्तरदायी प्रशासनको व्यवस्था गर्ने उद्देश्यले समितिले स्पष्ट समय सीमासहितको कार्ययोजना दुई महिनाअघि नै पेस गरेको थियो । तर सो कार्ययोजना मन्त्रिपरिषद्को प्रशासन समितिमा थन्किएर बसेको छ । सामान्य प्रशासन मन्त्रालयकी प्रशासन सुधार महाशाखा प्रमुख सहसचिव नीता पोखरेलले संघीय व्यवस्था कार्यान्वयनसम्बन्धी कार्ययोजना मन्त्रिपरिषद्को प्रशासन समितिमा छलफलकै क्रममा रहेको बताइन् । सहसचिव पोखरेलले उक्र कार्ययोजना स्वीकृत हुन ढिलाइ भएको स्वीकारिन् । पुनःसंरचना समितिले संघीय प्रशासन पुनःसंरचनाक्रममा गर्नुपर्ने विभिन्न काम तथा काम सम्पन्न गर्ने प्रमुख निकाय र ती निकायले सम्पन्न गर्नुपर्ने समयावधि समेत तोकेर कार्ययोजना बनाएको थियो । कार्ययोजनामा २०७४ माघ ७ भित्र तीनै तहको निर्वाचन सम्पन्न गर्ने र त्यसका लागि संसद्, सरकार र निर्वाचन आयोगले आवश्यकताअनुसार भूमिका निर्वाह गर्ने, २०७५ असारभित्र मौलिक हक कार्यान्वयनका लागि कानुन निर्माण गर्ने, २०७४ पुस मसान्तसम्म संविधानबमोजिम स्थापना हुन बाँकी रहेका संवैधानिक आयोगहरू गठन गर्ने र २०७४ कात्तिक मसान्तसम्म प्रदेश प्रमुख नियुक्ति गर्ने उल्लेख छ । यसैगरी संघ, प्रदेश, र स्थानीय तहको कर्मचारी व्यवस्थापन तथा कानुन निर्माणसम्बन्धी मार्गदर्शन सिद्धान्त, नीति स्वीकृत गर्ने, कर्मचारीसम्बन्धी राष्ट्रिय नीति निर्माण गर्ने, संघीय निजामती सेवा ऐन तर्जुमा गर्ने, प्रदेश निजामती सेवा ऐन र स्थानीय सेवा ऐन तर्जुमा गर्ने कार्ययोजनासमेत तयार भएको छ । यसैगरी समितिले संघीय लोकसेवा आयोग ऐन तर्जुमा भएर सरकारसमक्ष पेस भइसके पनि ऐनले मूर्त रूप पाउन नसकेको जनाएको छ । कार्ययोजनामा २०७४ असारभित्रै संघीय मन्त्रालय र विभागको स्वरुप निर्धारण गर्ने उल्लेख भए पनि प्रस्ताव अघि बढ्न सकेको छैन । कार्ययोजनामा के छ ? २०७४ कात्तिक मसान्तसम्म प्रदेश प्रमुख नियुक्ति गर्ने । २०७४ पुस मसान्तसम्म संविधानबमोजिम स्थापना हुन बाँकी रहेका संवैधानिक आयोगहरू गठन गर्ने । २०७४ माघ ७ भित्र तीनै तहको निर्वाचन सम्पन्न गर्ने र त्यसका लागि संसद्, सरकार र निर्वाचन आयोगले आवश्यकताअनुसार भूमिका निर्वाह गर्ने । २०७५ असारभित्र मौलिक हक कार्यान्वयनका लागि कानुन निर्माण गर्ने । यसैगरी कार्ययोजनाअनुसार तीनै तहको संरचनाको संगठन तथा व्यवस्थापन सर्वेक्षण गर्न निर्देशिका तर्जुमा गर्ने, संघीय संरचनाको संगठन तथा व्यवस्थापन सर्वेक्षण गर्ने, प्रादेशिक प्रशासनिक संरचनाको सैद्धान्तिक स्वरुप निर्धारण गर्ने, प्रादेशिक संरचनाको ओ एन्ड एम सर्वेक्षण गर्ने, समिति प्रतिष्ठानहरूको स्वरुप निर्धारण गर्नेसहितको कार्ययोजना समयावधिसहित तयार पारिएको सामान्य प्रशासन मन्त्रालयले जनाएको छ । संक्रमणकालीन कार्ययोजनाअन्तर्गत कर्मचारी समायोजनसम्बन्धी कानुन निर्माण गर्ने, स्थानीय तहका कर्मचारी समायोजन गर्ने, स्थानीय तह शासन सञ्चालनसम्बन्धी ऐन निर्माण गर्ने, प्रदेश र स्थानीय तहको नमुना कानुन र प्रशासनिक कार्यविधि तर्जुमा गर्ने, संघ र प्रदेशबीच प्रशासनिक समन्वय प्रणाली निर्माण गर्ने, राष्ट्रिय प्राकृतिक स्रोत तथा वित्त आयोग गठन गर्ने, अन्तरसरकारी वित्तीय हस्तान्तरणसम्बन्धी कानुन निर्माण गर्नेलगायत कार्यका लागि बनाइएको संक्रमणकालीन कार्ययोजना स्वीकृत नहुँदा ती कार्य अघि बढ्न नसकेको सामान्य प्रशासन मन्त्रालयले जनाएको छ ।"
प्राधिकरणका सिइओ पोख्रेलले पदीय दुरुपयोग गरेको चारदलको आरोप,प्यूठान : पुननिर्माण प्राधिकरणका प्रमुख कार्यकारी अधिकृत(सिइओ) गोविन्दराज पोख्रेलले पदीय दुरुपयोग गरेको जिल्लामा क्रियाशील चार दलले आरोप लगाएका छन् । बाम गठवन्धनका तीनदल सहित नेकपा मालेले बिहीबार संयुक्त प्रेस विज्ञप्तीमार्फत पोख्रेलले सरकारी पदीय मर्यादा भुलेर जिल्लामा नेपाली कांग्रेसको गतिविधिमा क्रियाशिल रहेको उल्लेख गरेका छन् । भूकम्प गएको तीनवर्ष बितिसक्दा समेत क्षतविक्षत भएका घरहरु पूर्ननिर्माण भएका छैनन् । पीडितको पीडा सम्बोधनमा ठोस पहल भएको छैन् । यसप्रति पहल र कार्ययोजनामा लाग्नुको साटो पदीय मर्यादा भुलेर सरकारी स्रोतसाधनको दुरुयोग गरी हिडेकोप्रति नेपाल सरकारको गम्भीर ध्यानकर्षण गराउन चाहान्छौँ ।' विज्ञप्तीमा भनिएको छ । सरकारी साधनको दुरुपयोग गरी स्थानीय तह निर्वाचनमा समेत डापोख्रेल जिल्लामा पार्टीका विभिन्न गतिविधिमा सक्रिय भएको चार दलले आरोप लगाएका छन् । आसन्न प्रदेश र संघीय निर्वाचनलाई लक्षित गरी पदीय जिम्मेवारीबाट अलग नभई पार्टीका गतिविधिमा हिड्नु निर्वाचन आचारसंहिता विपरित भएको विज्ञप्तिमा उल्लेख गरिएको छ । उक्त विषयलाई गम्भीरतापूर्वक नलिएमा उत्पन्न हुने जस्तोसुकै परिणामको जिम्मेवारी सम्वन्धित पक्ष हुने समेत उनीहरुले चेतावनी दिएका छन् । नेपाल सरकारको पूर्ण स्वामित्वमा रहेको पूनःनिर्माण प्राधिकरणको प्रमुख कार्यकारी अधिकृत पदमा डापोख्रेल दुई पटकसम्म नियुक्त भएका हुन् । उनी यसअघि राष्ट्रिय योजना आयोगका उपाध्यक्ष समेत भइसकेका छन् । नेपाली कांग्रेस प्यूठानले आउँदो संघको निर्वाचनमा जिल्लाबाट पोख्रेललाई उम्मेदवार उठाउने तयारी थालेको छ । कांग्रेस स्रोतका अनुसार जिल्लाबाट पोख्रेलको मात्र नामावली केन्द्रमा सिफारिस गरिएको बुझिएको छ । दसैं मनाउन गृहजिल्ला प्यूठान आएका डापोख्रेल अझै फर्केका छैनन् ।
राजपाबाट प्रताडित भएपछि सूर्य चिन्हमा भोट हाल्न निर्णय लिएँ : हृदयेश त्रिपाठी,"अहिलेको वाम तालमेल प्राकृतिक देखिए पनि यसको नतिजा अप्राकृतिक नहोस्। यदि अहिलेको गठबन्धन कांग्रेसलाई अवमूल्यन गर्नको लागि गरिएको हो भने नतिजा राम्रो हुन सक्दैन। कांग्रेस, एमाले र माओवादी केन्द्र एक ठाउँमा बसेर वर्तमान त्रुटिपूर्ण संविधान जारी गरेका हुन्। त्यसको पछाडि शक्ति बाँडफाँटको जुन उपक्रम थियो, त्यो चकनाचुर भइसकेको छ। तसर्थ चुनावलाई मात्र केन्द्रित गरेर कुनै पनि प्रकारको धु्रवीकरण हुन्छ भने निर्वाचनपछि बन्ने सरकार र बाँडफाँटमा गतिरोध उत्पन्न हुन सक्छ। उहाँहरूको प्रिय संविधानले गरेको व्यवस्थाअनुसार कुनै पनि दलले स्पष्ट बहुमत ल्याउने अवस्था छैन। त्यसो हुँदा यो एकीकरण प्रक्रिया झनै जटिल हुने देखिन्छ। यसकारण कांग्रेसलाई समेत विश्वासमा लिएर एमालेमाओवादी अघि बढ्नुपर्छ। जहाँसम्म मेरो कुरा छ, म राजपाबाट प्रताडित भएकाले राजपामा रहने अवस्था रहेन। त्यही कारण एमालेसँग चुनावी तालमेल गरेका हौं। सूर्य चिन्ह लिए पनि हामी स्वतन्त्र राजनीतिक समूह हौं। हृदयेश त्रिपाठी, संयोजक, स्वतन्त्र राजनीतिक समूह वाम ध्रुवीकरणपछिका विमर्श : को के भन्छन् ?"
उम्मेदवार र घोषणापत्रका लागि छुट्टाछुट्टै कार्यदल,"काठमाडौं : चुनावी तालमेलपछि पार्टी एकता गर्ने सहमति गरेका एमाले, माओवादी केन्द्र र नयाँ शक्तिले ६०४० अनुपातमा उम्मेदवार निर्धारण र घोषणापत्र तयार पार्न दुईवटा कार्यदल गठन गरेका छन् । एमाले उपाध्यक्ष वामदेव गौतमको निवासमा बुधबार बसेको बैठकले उम्मेदवारको क्षेत्र निर्धारण गर्न ७ सदस्यीय कार्यदल गठन गरेको हो । नयाँ शक्तिलगायत एकतामा आउनेलाई भाग छुट्याएर बाँकी पदमा ६० प्रतिशत एमाले र ४० प्रतिशत माओवादी केन्द्रलाई दिने सहमति भए पनि कुन दलले कुन क्षेत्रमा उम्मेदवारी दिने टुंगो लागेको छैन । क्षेत्र निर्धारण गर्न ७ सदस्यीय कार्यदल गठन भएको छ', माओवादी केन्द्रका नेता नारायणकाजी श्रेष्ठले अन्नपूर्णसँग भने । कार्यदलमा एमाले महासचिव ईश्वर पोखरेल, विष्णु पौडेल र सुरेन्द्र पाण्डे तथा माओवादी केन्द्रका रामबहादुर थापा, वर्षमान पुन र मातृका यादव सदस्य छन् । कार्यदललाई ६० प्रतिशत एमाले र ४० प्रतिशत माओवादी केन्द्रको हुने गरी उम्मेदवार तय गर्ने श्रेष्ठले जानकारी दिए । एमाले र माओवादी केन्द्रले केन्द्रमा तालमेलको कुरा गरे पनि क्षेत्रीय कमिटिहरूले भने उम्मेदवारहरूको धमाधम सिफाारिस गरिरहेका छन् । ६०र ४० को भागबण्डा भनेको चुनाव जित्नका लागि हो', कार्यदलमा रहेका एमालेका एक नेताले भने, जसले जुन क्षेत्रमा चुनाव जित्न सक्छ, उसलाई त्यस क्षेत्रमा छोडने गरी सहमतिको प्रयास हुनेछ ।' दुई दलबीच ६० र ४० को भागबण्डाका कारण प्रत्यक्षतर्फ सिफारिस भएका उम्मेदवार आआफ्नो चुनावी क्षेत्र असुरक्षित महसुस गरिरहेका छन् । यस्तै संयुक्त चुनावी घोषणापत्र तयार पार्न माओवादी केन्द्रका नेता नारायणकाजी श्रेष्ठ, एमाले उपाध्यक्षद्वय वामदेव गौतम, भीम रावल, प्रदीप ज्ञवाली, माओवादी केन्द्रका देव गुरुङ, विश्वभक्त दुलाल (आहुति) र नयाँ शक्तिका डम्बर खतिवडा र लक्ष्मी देवकोटा सदस्य रहेको कार्यदल गठन गरिएको छ । तीनै दलले सूर्य चुनाव चिह्नमा चुनाव लड्ने सैद्धान्तिक सहमति गरे पनि माओवादी केन्द्रका कारण अन्तिममा आआफ्नै चुनाव चिह्नमा चुनावमा जाने बताएका छन् । नयाँ शक्तिले भने सूर्य चुनाव चिन्ह लिएरै चुनावमा प्रतिस्पर्धा गर्ने जनाइसकेको छ । राजपा छाडेका हृदयेश त्रिपाठीलगायत नेताले पनि सूर्य चिह्नमै चुनाव लड्ने भएका छन् । समानुपातिकतर्फ भने आआफ्नै दलका तर्फबाट निर्वाचन आयोगमा सूची बुझाउने समझदारी भएको नेताहरूले बताएका छन् ।"
जाजरकोट काँग्रेसका उम्मेदवार सर्वसम्मत,जाजरकोट : आगामी मंसिर १० गते हुने प्रतिनिधि सभा र प्रदेश सभाको लागि सत्तारुढ नेपाली काँग्रेस जाजरकोटले आफ्ना उम्मेदवारको सर्वसम्मत रुपमा टुंगो लगाएको छ । काँग्रेस जाजरकोटले प्रतिनिधि सभाका लागि वर्तमान सांसद राजीवविक्रम शाह र प्रदेश सभाका लागि क्षेत्र नम्वर १ बाट युवा नेता वेदराज सिंह र क्षेत्र नं २ बाट पार्टीका जिल्ला सभापति एवम पूर्व साँसद दिपकजंग शाहलाई उम्मेदवार बनाउने सर्वसम्मत निर्णय गरेको नेपाली काँग्रेस जाजरकोटका सचिव खडक बिसीले बताए । उनका अनुसार प्रतिनिधि सभाका लागि राजीव शाह बाहेक अरुले चासो नगरेको र प्रदेश सभाका लागि भने धेरैले रुचि देखाएपनि पछिल्लो राजनैतिक घटनाक्रमले सर्वसम्मत उम्मेदवार चयन गर्न सहयोग गरेको छ । सबै कार्यकर्ता र आममतदाताको भावना अनुसार सर्वसम्मत रुपमा उम्मेदवार छनौट गरिएको सचिव बिसीले बताए । जाजरकोटमा फैलिएका विभिन्न रोगका महामारी तथा अन्य दुर्घटनाका बेला आपतमा परेका जनतालाइ निजी खर्चमा सहयोग गरेका कारण राजिव जिल्लामा लोकप्रिय नेताको रुपमा चिनिन्छन् । राजनीति भन्दा बढी समाजसेवाका कारण उनी जिल्ला भित्र र बाहिर निकै चर्चित छन् । उनले प्रतिनिधि सभाको चुनावमा माओवादी केन्द्रका नेता एवम् पुर्व गृहमन्त्री शक्तिबहादुर बस्नेतसँग प्रतिष्पर्धा गर्ने छन् । माओवादी केन्द्रले उम्मेदवार छानि सकेको छ भने एमालेले अझै उम्मेदवारको टुंगो लगाउन सकेको छैन ।
राजनीतिक ध्रुविकरणले स्वस्थ प्रतिपष्पर्धा',"रुकुम : गृहमन्त्री जनार्दन शर्माले राजनीतिक ध्रुविकरणले नेपाली राजनीतिमा स्वस्छ प्रतिष्पर्धा हुने बताएका छन्। पूर्वी रुकुम जिल्लाको सरकारी कार्यालय उद्घाटन गर्न रुकुमकोट पुगेका शर्माले बाम शक्ति र लोकतान्त्रिक शक्ति निर्माण भई यी बीच राजनीतिक प्रतिष्पर्धा कायम हुने बताए। बाम ध्रुविकरणले देशको आवश्यकता भएको उनले बताए। रुकुम जिल्लालाई भौगोलिक, राजनैतिक र प्रशासनिकरुपमा विभाजन गर्नु जनताको आवश्यकता र माग भएको समेत बताए। करिब ४४ वर्ष अगाडि २०३० साल वैशाख ३ गते रुकुम जिल्लाको सदरमुकाम रुकुमकोटबाट मुसिकोट सारिएको थियो। त्यसपछिका सबै वर्षहरुमा रुकुमकोटवासीहरुले सदरमुकाक रुकुमकोटमै रहनुपर्ने माग गर्दै आएका थिए। २०३० साल वैशाखमै रुकुमकोट राख्नुपर्ने आन्दोलनमा एक जनाको ज्यान गएको थियो। तत्कालीन सरकारले देशद्रोहीको मुद्वा लगाएको थियो। तर रुकुमकोट सदरमुकाम बन्ने भएपछि रुकुमकोटवासी खुसी भएका छन् भने जनतामा समेत ठूलो उत्साह देखिएको छ। कार्यक्रममा बोल्ने वक्ताहरुले तीनवटा गाउँपालिका रहेको पूर्वी रुकुम जिल्ला प्राकृतिक स्रोत साधनका हिसाबले धनी मानिन्छ तर राजनीतिक चेतना र भौतिक पूर्वाधारका हिसाबले भने गर्नुपर्ने धेरै कामहरु बाँकी रहेको भन्दै विकासका लागि प्रतिवद्वता जनाएका छन्। कार्यक्रममा गृहराज्यमन्त्री श्यामकुमार श्रेष्ठ, पूर्व आपूर्ती मन्त्री एव्म रुकुम क्षेत्र नम्बर १ का सांसद गणेशमान पुन र पूर्व युवा तथा खेलकुद मन्त्री एवम् सांसद दलजित श्रीपालीलगायतले मन्तव्य व्यक्त गरेका थिए।"
५५ वर्षपछि एमालेमाओवादीको एकता : यस्तो छ विभाजनको शृङ्खला,"काठमाडौं : जुट्नभन्दा बढी फुट्न जानेका वामपन्थीमध्ये ठूला दलले एउटै कम्युनिस्ट केन्द्रका लागि गरेको संकल्पले राजनीति ध्रुवीकरणको दिशामा जान थालेको छ। अहिलेलाई निर्वाचनमा तालमेल र निर्वाचनलगत्तै पार्टी एकता गर्ने सैद्धान्तिक सहमति एमाले, माओवादी केन्द्र र नयाँ शक्तिले भनेजस्तै पूरा होला त ? आशंका उब्जिएको छ। नेपालका कम्युनिस्ट पार्टीहरूमा जुटभन्दा फुटको इतिहास बढी छ। सैद्धान्तिक राजनीतिक विषयमा मतान्तरभन्दा पनि धेरैजसो व्यक्तिगत इगो, पदप्रतिष्ठा र अवसरकै कारण कम्युनिस्ट पार्टीहरू जुट्नेफुट्ने गरेको पाइन्छ। कम्युनिस्ट पार्टीकै नेताकार्यकर्ता वाम पार्टी एकताको महाअभियान टिक्लानटिक्ला, यस्तै हुन्छ भनेर ठोकुवा गर्न सक्ने अवस्थामा देखिन्नन्। यद्यपि, एमाले र माओवादी केन्द्रका नेता समाजवादको आधार निर्माण गर्दै विश्वलाई नै नयाँ सन्देश दिने ऐतिहासिक आवश्यकता र आकस्मिकताको द्वन्द्ववादबाट आएको परिघटना भएकाले टिकाएर परिणाममुखी निकास दिनुपर्ने बताउन थालेका छन्। मंगलबार एमाले अध्यक्ष केपी शर्मा ओलीले त एमाले एकता प्रक्रियासँग अभ्यस्त रहेको भन्दै विभाजनभन्दा एकता प्रवाहमा आश्वस्त पार्न समय खर्चिए। म झापाबाट राजनीति थालेको, झलनाथजी इलामबाट, वामदेवजी उताउता, कताकताबाट, अर्का साथीले कताबाट, ईश्वर पोखरेलले धनुषाबाट थालेको हो, यसभित्र अनेक समूह मिल्दामिल्दा माले, माक्र्सवादी मिलेर एमाले बनेको हो, अध्यक्ष ओलीले भने, एउटा भूलचुक भएको थियो एक बेला। यो हुँदो रहेनछ भनेर फेरि मिल्यौं। एक हुने हाम्रो वास्तविक चरित्र हो। यसपटक पनि हामीले उल्लेख्य हिसाबले अगाडि बढ्ने संकल्प गरेका छौं। मञ्चमा अगाडि बस्नुभएका नेताहरूको बडी ल्याङ्वेज हेरे पुग्छ। नेपालका कम्युनिस्ट पार्टीहरूमा जुटभन्दा फुटको इतिहास बढी छ। सैद्धान्तिकराजनीतिक मतान्तरभन्दा व्यक्तिगत इगो, पदप्रतिष्ठा र अवसरका कारण कम्युनिस्टहरू जुट्नेफुट्ने गरेका छन्। एकता र फुटको शृंखला पार्टी स्थापनाको ६८ वर्षमा कम्युनिस्ट पार्टीहरू झन्डै दुई दर्जनको संख्यामा विभाजन भएका छन्। २००६ सालमा स्थापना भएको कम्युनिस्ट पार्टीमा चार वर्षदेखि नै विभाजनको बीउ रोपिएको थियो। एमालेमाओवादीको इतिहासमा भने पाँच दशकको सम्बन्धविच्छेदपछि पुनर्मिलन प्रयास भएको छ। पार्टी एकतामा रहेका यी दुई प्रभावशाली वाम पार्टी ५५ वर्षपछि सगोलमा आउने कसरतमा छन्। यी दुई वाम शक्ति २०१९ सालको तेस्रो महाधिवेशनपछि दुई धारमा विभाजित भएका थिए। यस्तो छ एमालेको धार तेस्रो महाधिवेशनमा पुष्पलाल श्रेष्ठले नेतृत्व गरेको समूहको विकसित पार्टी नै अहिले एमालेको धार हो। यो समूहले पनि कैयन टुटफुटको शृंखला बेहोरेको छ। यही समूहबाट २०२७ सालमा झापा जिल्ला कमिटीले विद्रोह गरी झापा सशस्त्र विद्रोह गरेको थियो। त्यहींबाट एमाले अध्यक्ष केपी शर्मा ओलीले राजनीति गरेका थिए। २०३२ सालमा कोअर्डिनेसन कमिटी (कोके) बनेको थियो। त्यही समूह २०३५ मा नेकपा (माले) बनेको थियो। ०३५ सालमा मुक्ति मोर्चा, पूर्वको रातो झन्डा र पश्चिमको रातो झन्डा (सन्देश) समूहको पनि मालेसँग एकता भएको देखिन्छ। पुष्पलाल समूहमा २०३० सालमा अर्काे विभाजन आयो। नेकपा (पुष्पलाल), मजदुर किसानसभा र नेपाल मजदुर किसान संगठन गरी तीन समूह बन्यो। पुष्पलाल समूहमा पनि २०३३ सालमा फेरि पुष्पलाल समूह, मुक्ति मोर्चा र सर्वहारा क्रान्तिकारी संगठन नेपालका नाममा विभाजन आएको देखिन्छ। त्यसमध्ये २०३६ सालमा मनमोहन अधिकारीको नेतृत्वमा गठित नेकपा, सहाना प्रधानको पुष्पलाल समूहको एकता २०४३ सालमा भएपछि नेकपा (माक्र्सवादी) बन्न पुग्यो। नेपाल मजदुर किसान संगठनका नाममा रहेको संगठन पनि विभाजन भएको थियो। त्यसमध्ये एउटा समूह नेपाल मजदुर किसान समिति (रोहित) र अर्काे नेपाल मजदुर किसान संगठनका रूपमा विभाजन भयो। २०४७ सालयता नारायणमान बिजुक्छे (रोहित)को समूह नेपाल मजदुर किसान पार्टीका नाममा अझै अलग्गै समूहमा छ। किसान संगठन र २०३४ मा गठन भएको सर्वहारा कम्युनिस्ट लिगबीच २०४० मा एकता भएपछि सर्वहारावादी श्रमिक संगठन बन्यो। त्यसको बहुमत पक्षले मालेसँग र अर्काे पक्षले रूपलाल विश्वकर्मासहित एकता केन्द्रतिर एकता गरेको इतिहास छ। त्यसपछि २०४७ सालमा माले र माक्र्सवादीबीच पार्टी एकता भएपछि एमाले बनेको हो। तर, एमालेमा पनि २०५४ सालमा विभाजन आयो। सहाना प्रधान, वामदेव गौतमलगायतले त्यस बेला एमाले विभाजन गरे। २०५८ मा गौतमसहित अधिकांश हिस्साले पुनः एमालेसँगै पार्टी एकता गयो। सीपी मैनाली भने फर्केनन्। उनले मालेलाई नेतृत्व गरिरहे। अहिले मैनालीको पार्टीबाट पाँचजना सांसद छन्। माओवादी केन्द्रको धार पुष्पलाल समूहलाई आरोपित गर्दै अलग भएका मोहनविक्रम सिंह, मोहन वैद्य, निर्मल लामाहरूले नेतृत्व गरेको धारकै विकसित रूप हो, माओवादी केन्द्र। पुष्पलाल समूहसँग विभाजित भएपछि यो समूहलाई चौथो महाधिवेशनका रूपमा चिनिन्थ्यो। यसभित्र पनि २०३० सालयता विभाजनको अनगिन्ती शृंखला जोडिएका छन्। ०३० मा नेकपा (मशाल) र नेकपा (चौम)का रूपमा विभाजन भयो। मोटो मशालमा पनि लगत्तै मोहनविक्रम र मोहन वैद्यले अलगअलग समूह बनाए। वैद्यले मोटो मशाल र सिंहले पातलो मसालका नाममा पार्टी चलाए। यसमा बढीजसो मोहनविक्रम सिंहबाट नेताहरूले पार्टी विभाजन गर्ने क्रम चलिरह्यो। सिंहबाट फेरि बाबुराम भट्टराई, हरिबोल गजुरेललगायतले विद्रोह गरे। त्यसपछि २०४७ सालमा नेकपा (चौम), नेकपा (मशाल), रूपलाल समूहको सर्वहारा श्रमिक संगठन र विद्रोही मसालबीच एकता भई नेकपा एकता केन्द्र गठन भयो। सशस्त्र युद्धको तयारी गर्ने गरी गठन भएको उक्त पार्टी युद्धमा जानेनजाने विषयमा पक्षविपक्ष भएपछि २०५१ सालमा विभाजन आयो। पुष्पकमल दाहाललगायतले नेकपा (माओवादी) र नारायणकाजी श्रेष्ठलगायतले एकता केन्द्र नै रहने गरी अलग पार्टी गठन गरे। मोहनविक्रम र नारायणकाजीबीच २०५९ सालमा पार्टी एकता भयो र पार्टीको नाम नेकपा एकता केन्द्र मसाल रह्यो। त्यसअघि पुनः मोहनविक्रमसँग दिनानाथ शर्माको नेतृत्वमा अलग्गै विद्रोही मसाल गठन गरेर माओवादीसँग एकता गरे। युद्धमा रहेको माओवादीले पनि २०६० सालमा गोपाल किरातीलगायत सम्मिलित किरात वर्कर्स पार्टीसँग एकता गर्यो। २०५९ मा एकता गरेको मोहनविक्रमको नेकपा (मसाल)मा २०६० मा पुनः विभाजन आयो। उनले नेकपा (मसाल) र नारायणकाजीले एकता केन्द्र मसाल पार्टी नाम राखे। एकता केन्द्र मसालले पछि माओवादी शान्ति प्रक्रियामा आएपछि २०६५ सालमा पार्टी एकता गर्यो। मोहनविक्रम नेतृत्वको पार्टी अझै अलग्गै समूहका रूपमा छ। संसद्मा राष्ट्रिय जनमोर्चाको नाममा छ। २०६५ सालमा एकता केन्द्र मसालसँग पार्टी एकतापछि माओवादीमा पनि विभाजन र एकताको शृंखला चलिरहेको छ। एकता केन्द्रसँग पार्टी एकता गरेर नाम परिवर्तन गर्ने भएपछि मातृका यादवले पार्टी छाडेर पुरानो पार्टी आफूले चलाए। पुष्पकमल दाहालयलगायतको पार्टी एमाओवादी बन्न पुग्यो। यसबीच माओवादीले साना समूहमा रहेका केशव नेपालको नेकपा २००६ लाई २०६३ सालमा, संयुक्त लोकतान्त्रिक मोर्चा डाराममान श्रेष्ठको समूहलाई २०६३ मै, कृष्णदास श्रेष्ठको नेकपा (मालेमाकेन्द्र), नेमकिपाबाट विद्रोही बनेका हर्कबहादुर शाही समूहलाई २०६४ मा पार्टीमा मिलायो। २०६५ मा विद्रोही मसालबाट आएका हुकुमबहादुर सिंह, नेकपा (संयुक्त)का डा लोकेन्द्र शर्मा, नेकपा (एकीकृत)का कृष्ण भुजेल, २०६६ मा नेकपा (माले)बाट विद्राही बनेकादेखि २०६७ मा नयाँ जनवादी मोर्चालाई पार्टीमा मिलाउने काम भयो। मोहनविक्रमतर्फ भने विभाजनको शृंखला नै थियो। २०६३ मा रामसिंह श्रीषले पार्टी विभाजन गरे। उक्त समूहले नेकपा (एकीकृत) बनायो। नवराज सुवेदी समूहले २०६७ मा छुट्टै पार्टी बनाई माओवादीसँग एकता गयो। २०६९ मा उक्त समूहमा व्यापक विभाजन देखियो। व्यक्तिपिच्छे नेताहरूले अलग्गै पार्टी घोषणा गर्ने र विभाजन भएको घोषणा गर्ने क्रम चल्यो। लोकनारायण सुवेदीले संयुक्त माक्र्सवादी, ऋषि कट्टेलले नेकपा, जगत बोगटीले नेकपा (माले समाजवादी), हरिदेव ज्ञवालीले माक्र्सवादी कम्युनिस्ट पार्टी, दिनेश खातीले नेकपा (माले) समूह, गण्डकी धौलागिरि माले समूहलगायत पनि देखापरे। २०६९ सालमा एमाओवादीमा ठूलो विभाजन भयो। मोहन वैद्य, रामबहादुर थापालगायत नेताले पार्टी विभाजन गरी नेकपामाओवादी गठन गरे। वैद्यको पार्टीमा पनि नेत्रविक्रम चन्दले फेरि पार्टी विभाजन गराए, २०७० मंसिरमा। वैद्यको समूहबाट २०७३ मा रामबहादुर थापा, मणि थापाको अलग्गै क्रान्तिकारी कम्युनिस्ट पार्टी, मातृकाको नेकपा (माओवादी)लगायत छरिएका माओवादीबीच पुनः २०७३ मा पार्टी एकता भयो। पार्टीको नाम नेकपा (माओवादी केन्द्र) छ। वैद्य नेतृत्वमा रहेको पार्टी नेकपा (क्रान्तिकारी माओवादी) मा पनि रामसिंह श्रीष, सीताराम तामाङलगायतले एकता गरेका छन्। वैद्यको माओवादी र चन्दको कम्युनिस्ट पार्टी छुट्टै अस्तित्वमा छन्। अझै छन् यी धार मुख्य वाम शक्तिहरू एमाले, माओवादी केन्द्रले पार्टी एकताको सैद्धान्तिक सहमति गरी एउटै कम्युनिस्ट केन्द्र बनाउने निर्णय गरे पनि अझै यो अभियानबाहिर आधा दर्जनभन्दा बढी कम्युनिस्ट पार्टी छन्। २०१९ सालको तेस्रो महाधिवेशनमा निष्काशनमा परेका केशरजंग रायमाझी समूहबाट विभाजनको शृंखला बेहोर्दै विकसित भएको नेकपा (संयुक्त) अस्तित्वमा छ। उसले बुधबार विज्ञप्ति जारी गरी वाम एकताको अभियानमा जाने संकेत गरेको छ। आगामी निर्वाचनमा माओवादी केन्द्रको चुनाव चिह्नमा लड्ने निर्णय गर्दै उसले आफूलाई एमालेमाओवादीकै वाम गठबन्धनमा सहभागी गराउने संकेत गरेको हो। रायमाझी समूहले २०२४ सालमा पुनर्गठन गरेको उक्त समूहमा २०३८ सालमा विभाजन भई नेकपा (मानन्धर) र नेकपा (रायमाझी) समूहमा विभाजन भएका थिए। रायमाझी समूहमा पनि बर्मा समूहको विभाजन हुँदै २०४७ सालमा नेकपा (प्रजातान्त्रिक) २०४८ हुँदै प्रजातान्त्रिक बर्मा समूह, अमात्य र मानन्धर समूहबीच एकता भई नेकपा (संयुक्त) बनेको थियो। नेकपा (माले) पनि यो समूहभन्दा बाहिरै छ। उसले वाम गठबन्धनको विषयमा कुनै टिप्पणी गरिसकेको छैन। मोहनविक्रमको नेकपा मसाल पनि छ। उसको पार्टी राष्ट्रिय जनमोर्चाका नाममा संसद्मा छ। २०४७ साल मै गठन भएको नेपाल मजदुर किसान पार्टी पनि अलग्गै पार्टीका रूपमा छ। उसले यो अभियान निर्माणमा भारतको हात रहेको आरोप लगाएको छ। माओवादी धारबाट वैद्य र चन्दको अलगअलग पार्टी अझै यो अभियानबाहिर छन्। वैद्यले एमालेमाओवादीले थालेको एकता अभियानलाई अवसरवादी मिलन भनेका छन्।"
वाम एकीकरणको खबरले मोदी पनि खुसी भए होलान्,"तीन दलबीचको एकता आफैंमा ऐतिहासिक हो। बृहत् वामलोकतान्त्रिक शक्तिबीच मोर्चा बनाउने यो निर्णय यसर्थ पनि ऐतिहासिक हो कि लामो समयदेखि जनताले प्रगतिशील शक्तिहरूको एउटा संयुक्त मोर्चा देख्न चाहेका थिए। यसले मुलुकलाई सही दिशामा अघि बढाउने विश्वास छ। ०६२६३ को जनआन्दोलनको उपलब्धिको रक्षा गर्दै नेपाली समाजको आर्थिकसामाजिक रूपान्तरणसहित समाजवादसम्म पुग्ने उद्देश्यमा सहमतिले सहयोग पुग्नेछ। त्यसैले त सबैलाई उत्साहित बनाएको छ। यो एकताले नेपालको स्वाधीनता र स्वतन्त्रता रक्षामा पनि बल पुर्याउनेछ, अनावश्यक वैदेशिक हस्तक्षेप रआन्तरिक राजनीतिक जीवनमा हुने बाहिरी चलखेल पनि रोक्नेछ। एकता र सहकार्य प्रक्रिया सुरु भएसँगै जनता र पार्टी पंक्तिमा उत्साहको लहर ल्याएको छ। यसले धेरै सम्भावनाका ढोका पनि खोलेको छ। सहमति कार्यान्वयनमा चुनौती पनि उत्तिकै छ। एकताकै कारण तत्कालको लागि राजनीतिक अस्थिरताको अन्त्य हुनेछ। वामशक्तिले आगामी चुनावमा बहुमत प्राप्त गर्ने निश्चित भएकाले मुलुकले छिटै बलियो लोकतान्त्रिक सरकार पाउने पक्का भयो। कमजोर अवस्थामा रहेको राज्यलाई चुनाव परिणामले बलियो बनाउनेछ। लामो समयदेखि बेग्लाबेग्लै दलमा क्रियाशील नेताकार्यकर्ता एउटै पार्टीमा मिसिँदा केही समस्या अवश्य पनि देखिनेछन्। त्यसमाथि ठूला पदमा पुगेका यति धेरै नेताहरू छन्। विभाजित राजनीतिक मानसिकता भएको हाम्रोजस्तो समाजमा पाँचपाँचवटा पूर्वप्रधानमन्त्री एउटै मोर्चामा बस्नु सामान्य होइन। त्यसैले सबैको व्यक्तित्वलाई व्यवस्थापन गरी सबैलाई सम्मानजनक स्थान दिने प्रयास अवश्य हुनेछ। समाजको तल्लो तहसम्म यति धेरै भ्रातृ र जनवर्गीय संगठन भएको पार्टी मर्ज गर्ने विषय आफैंमा उत्तिकै असहज हुनेछ। यो त आन्तरिक चुनौती भयो। अब जित्न नसकिने एउटा बलियो शक्ति स्थापित भयो भनेर देशभित्र र बाहिरका शक्तिले यसलाई असफल बनाउने प्रयास गर्न सक्छन्। कसैका विरुद्ध पनि लक्षित छैन यो एकता प्रक्रिया। यो एकता कांग्रेस र हाम्रा कुनै पनि छिमेकी देशविरुद्ध लक्षित छैन। छिमेकीको चाहना पनि यही हो। नेपाल भ्रमणमा आएका बेला भारतीय प्रधानमन्त्री नरेन्द्र मोदीले समेत नेपाल असीमित सम्भावना भएको मुलुक हो र तपाईंहरू एकजुट भएर यो असीमित सम्भावनालाई अघि बढाउनुस् भनेका थिए। हामी अब तिनै असीमित सम्भावनालाई अघि बढाउने दिशामा अघि बढ्नेछौं। हाम्रो एकतातर्फको यात्राले मोदीजी पनि खुसी हुनुभयो होला। त्यस्तै उत्तरी छिमेकी चीनले पनि बारम्बार भन्दै आएको छ कि नेपालमा स्थिर सरकार बनोस्। बृहत् वाम एकीकरणको यो अभियानपछि चीन पनि खुसी भयो होला भन्ने आशा गर्न सकिन्छ। समग्रमा यो एकीकरण प्रक्रियाले दुवै देश खुसी भएको हुनुपर्छ किनकि नेपालको अस्थिरता दुवै देशको लागि हानिकारक छ। माओवादी शान्ति प्रक्रियामार्फत संविधानसभामा आई संविधान निर्माण प्रक्रियामा सामेल भएपछि उसमा राजनीतिक र सैद्धान्तिक रूपान्तरण भयो। त्यसले पनि एमाले र माओवादीको दूरी घटाएको हो। ०६२६३ को जनआन्दोलनपश्चात् दुवै दलको ठहर थियो नेपालमा पुँजीवादी क्रान्ति सम्पन्न भएकाले अब समाजवादी दिशामा अघि बढ्नु छ। माओवादीको हेटौंडा अधिवेशन र एमालेको आठौं र नवौं महाधिवेशनले त्यो फैसला गर्यो। दुई पार्टीबीच अर्को समान धारणा थियो एउटै कम्युनिस्ट पार्टीको निष्कर्ष। अब हामीले विगतका तीक्ततापूर्ण घटनाक्रमलाई बिर्संदै, तिनलाई शिक्षाका रूपमा ग्रहण गर्दै बृहत्तर एकताको लागि अघि बढ्नुपर्छ। विगतप्रति विलौना गरेर हुँदैन, अब हामी अघि बढ्यौं, इतिहासको माग हो यो। योगेश भट्टराई, एमाले सचिव वाम ध्रुवीकरणपछिका विमर्श : को के भन्छन् ?"

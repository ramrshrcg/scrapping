शीर्षक,विवरण
फोहोर व्यवस्थापन,"काठमाडौं महानगरपालिकाका मेयर विद्यासुन्दर शाक्य युरोपका सफा सहरहरू घुमिरहँदा राजधानीवासी फोहोरका डंगुर हुँदै नाक थुनेर हिँड्न बाध्य छन् । केहीअघि मात्रै राजधानी फोहोरमय भएपछि मेयर शाक्यलगायत महानगरको नयाँ नेतृत्वको आलोचना भएको थियो । आमनागरिक दसैं उत्सवको तयारी गरिरहँदा काठमाडौंका चोक, गल्ली फोहोरले आक्रान्त हुँदा महानगर नेतृत्व उदासीन देखिनु विडम्बना हो । सुन्दरसफा सहर बनाउने, राजधानीवासीका यावत् समस्या समाधान गर्ने वाचा गरेर नेतृत्वमा पुगेका मेयरलगायत जनप्रतिनिधि सर्वसाधारणको स्वास्थ्यसँग सिधा जोडिएको विषयमा संवेदनशील नदेखिनु निन्दनीय कुरा हो । सयदिने कार्यकाल बिताइसकेका मेयरसँग काठमाडौंलाई सफा र सुन्दर बनाउने योजना के छ ? फोहोरको दीर्घकालीन व्यवस्थापनको उनको सोच के हो ? महानगरवासीका दैनन्दिनसँग जोडिएका यी र यस्ता यावत् विषयको योजनासहित तत्काल कार्यान्वयनतर्फ बढ्न नसके महानगर नेतृत्वको सक्षमतामाथि थप प्रश्न उठ्नेछ । अहिले फोहोरको समस्या निम्तिनुमा स्थानीयको अवरोध हो । जो १३ वर्षदेखि दर्जनांैपटक भएको छ । सरकारले स्थानीयसँग वाचा गर्ने र त्यसअनुरूप सम्बोधन नगर्ने प्रवृत्तिका कारण स्थानीय अवरोध दोहोरिने गरेको दृष्टान्त छ । अहिलेको अवरोधका पछाडिचाहिँ फोहोर खन्याउने ठाउँको अभाव हुँदै जानु हो । तीन वर्षका लागि भनेर ०६२ मा सिसडोल ल्यान्डफिल साइटमा फोहोर व्यवस्थापन गर्न थालिएको हो । १३ वर्ष पुगिसक्दा पनि उही क्रम जारी रहेपछि विभिन्न माग राख्दै स्थानीय अवरोधमा उत्रिएका हुन् । काठमाडौंको फोहोर यहाँको दीर्घकालीन समस्या हो । यसको दीर्घकालीन समाधान खोजिनुपर्छ । राजनीतिक दल फोहोर व्यवस्थापनलाई मुद्दा मात्रै बनाउने होइन, आफू जिम्मेवारीमा पुगेपछि त्यो समस्याको दीर्घकालीन समाधान खोज्नेतर्फ उद्यत हुनुपर्छ । तीन वर्षका लागि भनेर लिइएको सिसडोल ल्यान्डफिल साइटको अझै विकल्प नखोजिनु नै समस्याको कारक हो । यसको दीर्घकालीन व्यवस्थापनतर्फ नयाँ नेतृत्वले उत्तिकै प्राथमिकतामा राख्नुपर्छ । फोहोर व्यवस्थापन मानव स्वास्थ्यसँग मात्र नभई देशको इज्जतसँग जोडिएको सवाल हो । यसले रोग र संक्रमण त निम्त्याउँछ नै, सहर कुरूप हुन्छ र पर्यटनमा असर पार्छ । प्रत्यक्ष परोक्ष राष्ट्रिय आम्दानीमै असर पार्ने यो समस्याप्रति सरकार वा महानगर नेतृत्वको संवेदनशीलता महसुस हुने स्तरको छैन । फोहोर व्यवस्थापनको प्रभावकारिता निजी क्षेत्रलाई जिम्मा लगाउँदा हुन्छ ? विगतमा यो चर्चा चले पनि अहिले सेलाएको छ । सहरको फोहोर गाउँपाखामा लगेर फ्याँक्नु मात्रै जायज र दीर्घकालीन समाधान होइन । काठमाडौं उति ठूलो सहर पनि होइन । यहाँ उत्पादन हुने फोहोरमध्ये ६० प्रतिशत जैविक छ । त्यसो हुँदा सरकार या स्थानीय निकायले नै जैविक फोहोरलाई कम्पोस्ट प्लान्ट बनाएर या स्थानीय उपभोक्ताले बनाएको कम्पोस्ट मल किन्ने व्यवस्था गरिदिने हो भने आधाभन्दा बढी फोहोर स्वतः व्यवस्थापन हुन सक्छ । बाँकी ४० प्रतिशत फोहोर अजैविक भए पनि त्यसमा प्लास्टिक, फलाम र धातुजन्य फोहोर हुन्छन् र त्यसमध्ये पनि कति त 'रिसाइकल' गर्न सकिन्छ । फोहोरलाई कम्पोस्ट मल बनाएर मोहर बनाउने तरिका अवलम्बन गर्न सके विदेशबाट ठूलो मात्रामा रसायनिक मल भित्याउने हामीलाई त्यसरी उत्पादित कम्पोस्ट मल वरदान सावित हुन सक्छ । फोहोरको समस्याबाट निस्कन दीर्घकालीन समाधान निकाल्न सक्नुपर्छ । अहिलेका लागि सिसडोलका स्थानीयलाई मनाउँदै नयाँ ठाउँको खोजी आवश्यक छ । सिसडोल नजिकैको बन्चरेडाँडालाई ल्यान्डफिल साइट बनाउन २०६५ सालमै आवश्यक जग्गा खरिद गरिसकेको छ । ईआईए गरी डाइभर्सन र पुल निर्माणसमेत भइसकेको सन्दर्भमा अब त्यसलाई पूर्णता दिनतिर लाग्नुपर्छ । आमजनताले पनि फोहोर व्यवस्थापन मेरो पनि जिम्मेवारी हो भन्ने बुझ्नु जरुरी छ ।"
"महोत्तरीमा राजपा पहिलो, एमाले शून्य","महोत्तरी: महोत्तरीका सबै स्थानीय तहको नतिजा आएको छ। पाँच गाउँपालिका र १० नगरपालिका गरी १५ स्थानीय तह रहेको महोत्तरीमा सात तहमा जितेको राष्ट्रिय जनता पार्टी नेपाल (राजपा) पहिलो पार्टी बनेको छ। महोत्तरीमा माओवादी केन्द्रले चार, कांग्रेसले तीन तथा संघीय समाजवादी फोरम नेपालले एक स्थानीय तहको प्रमुखमा जितेका छन्। एमालेले भने महोत्तरीका कुनै पनि स्थानीय तहमा प्रमुख पद जित्न सकेन। जम्मा स्थानीय तहः १५ नगरपालिकाः १० गाउँपालिकाः ५ नतिजाः १५ कसले कहाँ जिते ? राजपा १) महोत्तरीको जलेश्वर नगरपालिका रामशंकर मिश्र २) महोत्तरीको एकडारा गाउँपालिका रामछविला साह ३) महोत्तरीको भँगाहा नगरपालिका संजिवकुमार साह ४) महोत्तरीको मटिहानी नगरपालिकाहरिप्रसाद मण्डल ५) महोत्तरीको महोत्तरी गाउँपालिका सुनिल राय ६) महोत्तरीको पिपरा गाउँपालिकाविनोद चौधरी ७) महोत्तरीको मनरा सिस्वा नगरपालिकासञ्जय सिंह माओवादी केन्द्र १) महोत्तरीको बर्दिबास नगरपालिकाविदुर कार्की २) महोत्तरीको सम्सी गाउँपालिका फारुक शेख ३) महोत्तरी गौशाला नगरपालिकाशिवनाथ महतो ४) महोत्तरीको रामगोपालपुर नगरपालिकाअशोक मण्डल नेपाली कांग्रेस १) महोत्तरीको औरही नगरपालिकासुनिलकुमार यादव २) महोत्तरीको लोहारपट्टी नगरपालिकाशैलेन्द्र यादव ३) महोत्तरीको वलवा नगरपालिकाविनोद कुमार यादव संघीय समाजवादी फोरम नेपाल १) महोत्तरीको सोनमा गाउँपालिकाराजकुमार यादव"
कबिलाशी नगरपालिका राजपा विजयी,मलंगवाः सर्लाहीको कबिलाशी नगरपालिकामा राष्ट्रिय जनता पार्टी नेपाल (राजपा)का कौशल किशोर राय ४० मतको झिनो मतान्तरले विजयी भएका छन्। राजपाका रायले ३ हजार ३ सय ९५ मत ल्याएर विजयी भएका छन्। उनका निकटतम प्रतिद्वन्द्वी संघीय समाजवादी फोरम नेपालका ब्रह्मदेव रायले ३ हजार ३ सय ५५ मत ल्याए। उपमेयरमा भने संघिय समाजवादी फोरम नेपालकी राधा देवी यादव ३ हजार ६ सय ५७ मत ल्याएर विजयी भएकी छिन्। उनका निकटत्तम प्रतिद्वन्द्वी राजपाकी राज कुमारी देवी साह २ हजार ९ सय ८६ मत ल्याएकी छिन्।
"१२९ स्थानीय तहको मतपरिणाम सार्वजनिक, कसले कहाँ जिते? (अपडेट)","काठमाडौं: असोज २ गते भएको स्थानीय तह निर्वाचनको जारी मतपरिणाम अनुसार अहिलेसम्म १२७ तहको मतपरिणाम सार्वजनिक भएको छ। एक सय ३६ तहमध्ये अब १२ स्थानीय तहको अन्तिम मतपरिणाम अाउन बाँकी छ। बाँकी तहमा मतगणना जारी छ। अहिलेसम्म नेपाली कांग्रेस ३७ स्थानीय तहमा विजयी भएको छ। नेकपा एमाले १७ तहमा विजयी भएको छ। नेकपा माओवादी केन्द्र २१, संघीय समाजवादी फोरम २४, राजपा २४, लोकतान्त्रिक फोरम ३ र अन्य दल तीन तहमा विजयी भएका छन्। कांग्रेसले जितेका स्थानीय तह १ औरही गाउँपालिका, धनुषा २ जनकनन्दिनी गाउँपालिका, धनुषा ३ नवराजपुर गाउँपालिका, सिराहा ४ बिष्णुपुर गाउँपालिका, सप्तरी ५ धनकौला गाउँपालिका सर्लाही ६ करैयामाइ गाउँपालिका, बारा ७ परोहा नगरपालिका, रौतहट ८ बेल्ही चपेना गाउँपालिका, सप्तरी ९ रामनगर गाउँपालिका, सर्लाही १० धनौजी गाउँपालिका, धनुषा ११ हरिपूर्वा नगरपालिका, सर्लाही १२ क्षिरेश्वरनाथ नगरपालिका, धनुषा १३ बलवा नगरपालिका, महोत्तरी १४ निजगढ नगरपालिका, बारा १५ कल्याणपुर नगरपालिका, सिराहा १६ लोहारपट्टी नगरपालिका, महोत्तरी १७ चन्द्रपुर नगरपालिका, रौतहट १८ फतुवा विजयपुर, रौतहट १९ गढीमार्इ नगरपालिका, रौतहट २० बसबरिया गाउँपालिका, सर्लाही २१ पर्सागढी नगरपालिका, पर्सा २२ औरही नगरपालिका, महोत्तरी २३ अग्नीसाइर कृष्णासवरण गाउँपालिका सप्तरी २४धनुषाधाम नगरपालिका, धनुषा २५राजदेवी नगरपालिका, रौतहट २६ सिम्रौनगढ नगरपालिका, बारा २७राजपुर नगरपालिका, रौतहट २८ दुर्गाभगवती गाउपालिका, रौतहट २९बृन्दाबन नगरपालिका, रौतहट ३० कमला नगरपालिका, धनुषा ३१ नगराइन नगरपालिका, धनुषा ३२, सुरुङ्गा नगरपालिका, सप्तरी ३३ धोवीनी गाउँपालिका, पर्सा ३४ मलंगवा नगरपालिका, सर्लाही ३५ शम्भुनाथ नगरपालिका, सप्तरी ३६ बहुदरामार्इ नगरपालिका, पर्सा ३७ महागढीमार्इ नगरपालिका, बारा एमालेले जितेका स्थानीय तह १ सप्तकोशी नगरपालिका, सप्तरी २ बटेश्वर गाउँपालिका, धनुषा ३ मुखियापट्टी मुसहरनीया गाउँपालिका, धनुषा ४ पटेर्वा सुगौली गाउँपालिका, पर्सा ५ नरहा गाउँपालिका, सिराहा ६ सखुवानन्कारकट्टी गाउँपालिकाका, सिराहा ७ सुखीपुर नगरपालिका, सिराहा ८ मिथिला विहारी नगरपालिका, धनुषा ९ लाहन नगरपालिका, सिराहा १० लालबन्दी नगरपालिका, सर्लाही ११मिथिला नगरपालिका, धनुषा १२ हरिवन नगरपालिका सर्लाही १३ जिराभवानी गाउँपालिका, पर्सा १४ इश्वरपुर नगरपालिका सर्लाही १५ हरिपुर नगरपालिका सर्लाही १६ जितपुर सिमरा उपमहानगरपालिका १७ कञ्चनरुप नगरपालिका, सप्तरी माओवादीले जितेको स्थानीय तह १ कर्जन्हा नगरपालिका, सिराहा २अर्नामा गाउँपालिका, सिराहा ३ ठोरी गाउँपालिका, पर्सा ४मोलापुर नगरपालिका, रौतहट ५ औरही गाउँपालिका, सिराहा ६ गौशाला नगरपालिका, महोत्तरी ७ मिर्चैया नगरपालिका, सिराहा ८ सम्सी गाउँपालिका, महोत्तरी ९ यमुनामाई गाउँपालिका, रौतहट १० छिपहरमाई गाउँपालिका, पर्सा ११ रामगोपालपुर नगरपालिका, महोत्तरी १२ धनगढीमाई नगरपालिका, सिराहा १३ सहीद नगरपालिका, धनुषा १४ बागमती नगरपालिका, सर्लाही १५चक्रघट्टा गाउँपालिका, सर्लाही १६ विदेह नगरपालिका, धनुषा १७ बर्दिवास नगरपालिका, महोत्तरी १८गोलबजार नगरपालिका, सिराहा १९जगरनाथपुर गाउँपालिका, पर्सा २० बरहथवा नगरपालिकास, सर्लाही २१ कटहरावा नगरपालिका, रौतहट संघीय फोरमले जितेका स्थानीय तह १ विष्णुपुर गाउँपालिका, सिराहा २ भगवानपुर गाउँपालिका, सिराह ३ पर्सा गाउँपालिका, सर्लाही ४ पचरौता नगरपालिका, बारा ५ तिरहुत गाउँपालिका, सप्तरी ६ सोनमा गाउँपालिका महोत्तरी ७ गणेशमान चारनाथ नगरपालिका, धनुषा ८ देबाही गोनाही नगरपालिका, रौतहट ९ बिन्दबासिनी गाउँपालिका, पर्सा १०लक्ष्मिनियाँ गाउँपालिका, धनुषा ११फेटा गाउँपालिका, बारा १२बोधीमाइ नगरपालिका, रौतहट १३माधवनारायण नगरपालिका, रौतहट १४बरियारपट्टी गाउँपालिका, सिराहा १५ लक्ष्मीपुर पतारी गाउँपालिका, सिराहा १६बलान बिहुल गाउँपालिका सप्तरी १७महदेवा गाउँपालिका सप्तरी १८ बोदे बर्साइन नगरपालिका सप्तरी १९, पकाहा मैनपुर गाउँपालिका पर्सा २० सुवर्ण गाउँपालिका, बारा २१ सखुवा प्रसौनी, गाउँपालिका, पर्सा २२ खडक नगरपालिका, सप्तरी २३ सिराहा नगरपालिका, सिराहा आदर्श कोटवा गाउँपालिका, राजपाले जितेका स्थानीय तह १हंशपुर नगरपालिका, धनुषा २कौडेना गाउँपालिका, सर्लाही ३देवताल गाउपालिका, बारा ४डाकनेश्वरी नगरपालिका, सप्तरी ५ महोत्तरी गाउँपालिका, महोत्तरी ६ ब्रह्मपुरी गाउँपालिका, सर्लाही ७रुपनी गाउँपालिका, सप्तरी ८ मटिहानी नगरपालिका, महोत्तरी ९ परवानीपुर गाउँपालिका, बारा १०एकडारा गाउँपालिका, महोत्तरी ११गौर नगरपालिका, रौतहट १२ भङहा नगरपालिका, महोत्तरी १३बलरा नगरपालिका, सर्लाही १४गुजरा नगरपालिका, रौतहट १५चन्द्रनगर गाउँपालिका सर्लाही १६गोडैता नगरपालिका सर्लाही १७जलेश्वर नगरपालिका महोत्तरी १८प्रसौनी गाउपालिका, बारा हनुमाननगर कंकालिनी नगरपालिका, सप्तरी २०पिपरा गाउँपालिका महोत्तरी २१मनरासिस्वा नगरपालिका महोत्तरी २२ तिलाठी कोर्इलाडी गाउँपालिका महोत्तरी २३ जनकपुर उपमहानगरपालिका, धनुषा २४ कविलाशी नगरपालिका सर्लाही लोकतान्त्रिक फोरमले जितेका स्थानीय तह १ इशनाथ नगरपालिका, रौतहट २ बिष्णु गाउँपालिका, सर्लाही ३ विश्रामपुर गाउँपालिका, बारा नेपाली संघीय समाजवादी पार्टी १ पोखरीया नगरपालिका, पर्सा नयाँ शक्ति नेपाल १ छिन्नमस्ता गाउँपालिका, सप्तरी नेपाली जनता दल १ कालिकामार्इ गाउँपालिका, पर्सा"
माओवादीले माग्यो उम्मेदवारको नाम,"काठमाडौं : माओवादी केन्द्रले संघीय संसद् तथा प्रदेशसभाका लागि उम्मेदवारको नाम साताभित्रै सिफारिस गर्न जिल्ला कमिटीलाई सर्कुलर गरेको छ । जिल्ला संगठन समितिलाई शुक्रबार पत्राचार गर्दै १३ असोजभित्रै उम्मेदवारको नामावली पठाउन उसले सर्कुलर गरेको हो । उसले उम्मेदवार सिफारिस गर्ने प्रक्रिया, उम्मेदवारको मापदण्डलगायत बुँदासमेत समेटेर प्रत्यक्षतर्फ संघीय संसद् तथा प्रदेशसभाका लागि बढीमा दुई जना र समानुपातिकतर्फ भने एउटा जिल्लाबाट बढीमा तीन जनाको नाम सिफारिस गर्न भनेको छ । पार्टीले सकेसम्म सर्वसहमतिमा नभए प्रत्यक्षतर्फ प्रदेशसंघ जहाँ उठे पनि बढीमा दुई जना र समानुपातिकतर्फ भने जिल्लाबाटै तीन जनासम्मको नाम सिफारिस गर्न सर्कुलर आएको छ, माओवादी केन्द्रका सचिवालय सदस्य डिलाराम आचार्यले भने । उनका अनुसार केन्द्रको त्यही सर्कुलरकै आधारमा अहिले जिल्लाहरूले पार्टी बैठक राख्ने, सम्भावित आकांक्षी उम्मेदवारको नाममा सकभर सहमति खोज्ने, नभए पनि जित्ने आधार देखिएका व्यक्तिको नाममा छलफल गर्ने क्रम अहिले जिल्ला तहमा तीव्र रूपमा भइरहेको छ । सरकारले मंसिर १० र २१ मा दुई चरणमा एकैपटक प्रतिनिधिसभा र प्रदेशसभाका निर्वाचन गर्ने गरी मिति घोषणा गरेपछि माओवादी अहिले आन्तरिक तयारीमा व्यस्त देखिन थालेको हो । व्यस्तता बढेको छ, स्थानीय तह निर्वाचन सकेलगत्तै हाम्रो पार्टी संघीय संसद् र प्रदेशसभाको निर्वाचनको आन्तरिक तयारीमा छ, आचार्यले भने, दसैंअगाडि नै सम्भवतः सबै जिल्लाबाट आकांक्षी उम्मेदवारको नाम केन्द्रमा सिफारिस भइसक्छ । यस्तो छ उम्मेदवारको मापदण्ड माओवादी केन्द्रले जिल्लालाई उम्मेदवार सिफारिस गर्दा केही मापदण्डलाई पनि ध्यान दिन भनेको छ । उसले उम्मेदवार सिफारिस गर्दा पार्टीको नीति, कार्यक्रम, कार्यदिशा लागू गर्न, संगठन विस्तार गर्दै जनतामा पार्टीको आधार खडा गर्न, जनतासँग प्रत्यक्ष जोडिएका नेतालाई पहिलो आधार बनाउन भनेको छ ।त्यस्तै, सामाजिक प्रतिष्ठा भएको तर पार्टीमा कनिष्ठ नै भए पनि जित्नसक्ने व्यक्तिलाई उम्मेदवार सिफारिस गर्न जिल्लालाई भनेको छ । साउन पहिलो साता बसेको माओवादी सचिवालय बैठकले गरेपछि यसपटक उसले सामाजिक चरित्र भएका र समाजमा भिजेका नेतालाई प्राथमिकतासाथ उम्मेदवार सिफारिस गर्न जिल्लालाई आग्रह गरेको छ । सार्वजनिक प्रतिष्ठा गुमाएका वा धुमिल भएका, आचरणहीन देखिएका व्यक्तिलाई उम्मेदवारी सिफारिस नगर्न सचेत गराउँदै उसले सामाजमा लोकप्रिय रहेका व्यक्तिलाई प्राथमिकता दिन भनेको हो । त्यसो त माओवादीले कतिपय जिल्लामा केन्द्रले सर्कुलर गर्नुअगावै पनि सर्वसम्मत उम्मेदवार टुंगो लगाइसकेका छन् । अहिलेसम्म जाजरकोट, ओखलढुंगा, बझाङ, प्युठान, नुवाकोटलगायत जिल्लामा माओवादीले संघीय संसद् र प्रदेशसभाका प्रत्यक्ष तथा समानुपातिकतर्फका उम्मेदवार टुंगो लगाइसकेको छ । कतिपय जिल्लाले सर्वसम्मत नाम चयन गर्न थालेका छन्, प्रवक्ता पम्फा भुसालले अन्नपूर्णसँग भनिन्, सर्वसम्मत नभएका ठाउँमा भने जिल्ला र प्रदेश हुँदै केन्द्रमा नाम सिफारिस गर्न आग्रह गरिसकेका छौं । केन्द्रमा सिफारिस भएर आएका नामको अन्तिम टुंगो भने उसले दसैंलगत्तै बस्ने पार्टी शीर्ष नेता तथा उम्मेदवार छनोट समितिको बैठकले गर्ने तयारी गरेको छ ।माओवादीले उम्मेदवार छनोटका लागि रामबहादुर थापाको नेतृत्वमा उम्मेदवार छनोट कमिटी साउनमै बनाएको थियो । अहिलेसम्म जाजरकोट, ओखलढुंगा, बझाङ, प्युठानलगायत जिल्लामा माओवादीले प्रत्यक्ष तथा समानुपातिकतर्फका उम्मेदवार टुंगो लगाएको छ । जाजरकोटमा प्रतिनिधिसभाका लागि पूर्व गृहमन्त्रीसमेत रहेका शक्तिबहादुर बस्नेतलाई सर्वसम्मत उम्मेदवार बनाउने निर्णय भएको छ । प्रदेशसभाका लागि क्षेत्र १ बाट गणेशप्रसाद सिंह र क्षेत्र २ बाट नरबहादुर कार्कीलाई उम्मेदवार बनाउने निर्णय जाजरकोटले गरेको छ । प्रतिनिधिसभाका लागि एउटा निर्वाचन क्षेत्र रहेको बझाङमा धर्मराज विकलाई प्रत्यक्षतर्फ उम्मेदवार बनाउने भएको छ । प्रदेशसभाका लागि भने एउटा प्रदेशमा दुई जनाको नाम बझाङ माओवादीले सिफारिस गरेर पठाएको छ । क्षेत्र १ मा जनक बुढा र विक्रम खड्का, क्षेत्र २ मा विपना थापा, नन्दलाल धामी, जनक जोशी र भीम भण्डारीको नाम सिफारिस भएको हो । त्यस्तै, ओखलढुंगामा बाबुराम गौतमलाई प्रतिनिधिसभा निर्वाचनमा प्रत्यक्षतर्फ उम्मेदवार बनाउने निर्णय माओवादीले गरेको छ । नुवाकोटमा संघीय संसद्का लागि क्षेत्र १ मा हितबहादुर तामाङ र २ मा हिरानाथ खतिवडालाई उम्मेदवार बनाउने निर्णय पनि जिल्ला कार्यालयको बैठकले गरेको छ ।"
महोत्तरी पिपरा गाउँपालिकाको नतिजा सार्वजनिक,महोत्तरी : महोत्तरी पिपरा गाउँपालिकाको अन्तिम मत परिणाम सार्वजनिक भएको छ । मतपरिणाम अनुसार यस गाउँपालिको अध्यक्षमा राजपाका बिनोदकुमार चौधरी विजयी भएका छन् भने उपाध्यक्षमा पनि राजपाकै ननुकुमारी दास विजयी भएकी छिन् । राजपा(विजयी) अध्यक्ष : बिनोदकुमार चौधरी २७७५ मत उपाध्यक्ष : ननुकुमारी दास २५७३ मत प्रतिद्वन्द्वी(एमाले) अध्यक्ष : बिक्रम चौधरी १८७३ उपाध्यक्ष : रेखादेवि साह २०१७
"जनकपुर उपमहानगरमा राजपाको शानदार जित, दश हजार मतान्तरले राजपा विजयी",जनकपुरधाम: प्रदेश नम्बर २ को प्रस्तावित राजधानीको रुपमा हेरिएको जनकपुर उपमहानगरपालिकामा राष्ट्रिय जनता पार्टी नेपाल विजयी भएको छ । राजपा नेपालका मेयर पदका उम्मेदवार लालकिशोर साह निकटतम प्रतिद्वन्दी भन्दा दोब्बर मतले विजयी भएका हुन्। उनले २१ हजार ९०३ मत ल्याए भने उनका प्रतिस्पर्धी नेपाली कांग्रेसका उम्मेदवार मनोज साहले ११ हजार १६४ मत प्राप्त गरे। यस्तै उपमेयरमा पनि राजपाकै रीता झा विजयी भएकी छिन्। उनले १७१४७ मत प्राप्त गरेकी छिन् भने उनकी निकटतम प्रतिद्वन्दी का्रग्रेसकी उम्मेदवार निलम कर्णले १० हजार ६०५ मत पाएकी छिन्। जनकपुर उपमहानगरपालिकामा नेकपा एमाले तेस्रो स्थानमा रहेको छ। एमालेका मेयर पदका उम्मेदवारले ४ हजार ८६५ र उपमेयरमा ४ हजार ९७२ मत पाएका हुन्। उपमहानगरपालिकामा जम्मा ५१ हजार ५९९ सदर मत खसेको थियो। २०४६ सालमा बहुदलीय प्रजातन्त्रको स्थापनापछि सम्पन्न स्थानीय निकायको चुनावमा नेपाली कांग्रेसका बागी उम्मेदवारले नै जनकपुरको मेयरमा जित हात पारेको थि । २०४९ सालमा सम्पन्न स्थानीय निकायको चुनावमा जनकपुर नगरपालिकामा कांग्रेसका बागी उम्मेदवार वृषेशचन्द्र लाल मेयर पदमा स्वतन्त्रबाट निर्वाचित भएका थिए। लालले कांग्रेसका आधिकारिक उम्मेदवार दिगम्बर रायलाई पराजित गरेका थिए। सो चुनावमा कांग्रेसका बागी उम्मेदवार लालकिशोर साह उपमेयरमा निर्वाचित भएका थिए। उनै साह अहिले मधेस आन्दोलनको जगमा उभिएको पार्टीबाट २० वर्षपछिको स्थानीय तहको निर्वाचनमा जनकपुर उपमहानगरपालिकाको मेयरमा निर्वाचित भएका हुन्। जनकपुर उपमहानगरपालिकाका निर्वाचित वडाध्यक्षहरुः वडा नम्बर १ मा राजपा  शत्रुधन साह वडा नम्बर २ मा स्वतंत्र  शिवकुमार साह वडा नम्बर ३ मा राजपा  दीपेन्द्र दसाह वडा नम्बर ४ मा राजपा  सुदर्शन सिंह वडा नम्बर ५ मा कांग्रेस  मनोज साह वडा नम्बर ६ मा राजपा  जगरनाथ साह वडा नम्बर ७ मा राजपा  जानकीराम साह वडा नम्बर ८ मा राजपा  रमेश ठाकुर वडा नम्बर ९ मा कांग्रेस  परमेश्वर साह वडा नम्बर १० मा कांग्रेस  मिथिलेश कुमार कर्ण वडा नम्बर ११ मा राजपा  रामचन्द्र साह वडा नम्बर १२ मा कांग्रेस  शत्रुधन यादव वडा नम्बर १३ मा एमाले  शुभनारायण मण्डल वडा नम्बर १४ मा राजपा  पूण्यप्रताप यादव वडा नम्बर १५ मा कांग्रेस  अशोक चौधरी वडा नम्बर १६ मा राजपा  रामअशिष पजियार वडा नम्बर १७ मा संस फोरम  परमेश्वर यादव वडा नम्बर १८ मा संस फोरम रामाशंकर पासवान वडा नम्बर १९ मा संस फोरम  जगदिश यादव वडा नम्बर २० मा राजपा  भोगेन्द्र झा वडा नम्बर २१ मा एमाले  रामेश्वर महासेठ वडा नम्बर २२ मा राजपा  शिवरत्न पाण्डे वडा नम्बर २३ मा कांग्रेस  शत्रुधन पाण्डे वडा नम्बर २४ मा राजपा  सत्यनरायण साह वडा नम्बर २५ मा कांग्रेस उमेश यादव
कांग्रेसले गर्यो उम्मेदवार छान्न सर्कुलर,"काठमाडौं : स्थानीय तहको तेस्रो चरण निर्वाचन सम्पन्न भएलगत्तै कांग्रेस प्रदेशसभा तथा संघीय संसद्का लागि निर्वाचन रणनीति बनाउन जुटेको छ । कांग्रेसले प्रदेशसभा र प्रतिनिधिसभाका लागि उम्मेदवार नामावली असोज १७ भित्र छनोट गरी पठाउन जिल्ला तहलाई पत्राचार गरिसकेको छ । सरकारले मंसिर १० र २१ मा प्रदेशसभा र प्रतिनिधिसभा निर्वाचनको मिति तय गरेको छ । पहिलो चरणमा १० मंसिरमा हिमाली जिल्ला र भित्री पहाडी जिल्लामा निर्वाचन हुनेछ भने २१ मंसिरमा तराईका २२ सहित बाँकी जिल्लामा निर्वाचन हुनेछ । निर्वाचन आयोगले दुवै तहका निर्वाचनका लागि आचारसंहितासमेत लागू गरिसकेको छ । स्थानीय तहको निर्वाचनमा एमालेको तुलनामा आफ्नो उपस्थिति कमजोर पाएको कांग्रेसले प्रदेश र प्रतिनिधिसभा निर्वाचनमा पहिलो पार्टी बन्ने रणनीति तय गर्न आन्तरिक विमर्श थालेको नेताहरूले बताएका छन् । हरेक वर्ष कांग्रेसले दसैं र तिहारको शुभकामनास्वरूप आयोजना गर्दै आएको चियापान कार्यक्रम यसपटक ३ सय ३० वटा प्रादेशिक निर्वाचन क्षेत्रमा आयोजना गरी स्थानीय तहमा कार्यकर्ता परिचालनको रणनीति बनाएको छ । कांग्रेस कार्यसम्पादन समितिको बैठकले केन्द्रीय स्तरमा चियापान नगरेर प्रादेशिक निर्वाचन क्षेत्रमा गर्ने निर्णय गरेको हो । कांग्रेस केन्द्रीय सदस्य गगन थापा भन्छन्, हामी संसदीय अभ्यासमा रहे पनि पहिलोपटक प्रादेशिक निर्वाचनको अभ्यास गर्न गइरहेकाले यसबारे पाटीभित्र विमर्श सुरु भएको छ । थापा कांग्रेसले आफ्नो मुख्य प्रतिस्पर्धी एमालेको रणनीति हेरेर प्रदेश र प्रतिनिधिसभा निर्वाचनको रणनीति बनाउनुपर्नेमा जोड दिन्छन् । पार्टीभित्र रणनीतिक तहमा छलफल सुरु भएको छ, थापाले भने, प्रान्तीय तहमा हाम्रो पार्टीलाई जनताले के आधार बनाएर मत दिन्छन् भन्ने कुरा हामीले स्पष्ट पार्नुपर्छ । एमालेले अध्यक्ष केपी शर्मा ओलीलाई प्रधानमन्त्री र पार्टीका प्रभावशाली युवालाई मुख्यमन्त्रीको उम्मेदवार बनाएर चुनाव जाने रणनीति बनाएको छ । एमालेले अनौपचारिक रूपमा योगेश भट्टराई, रवीन्द्र अधिकारीसमेतका नेतालाई विभिन्न प्रदेशको मुख्यमन्त्रीका रूपमा घोषणा गरी निर्वाचनमा जाने तयारी गरेको छ । शुक्रबार सुरु भएको पार्टी केन्द्रीय समितिको बैठकमा एमाले अध्यक्ष ओलीले सबै प्रदेशमा एमालेले बहुमतको सरकार बनाउने र केन्द्रमा संयुक्त सरकार बनाउने रणनीति लिएको जनाएका थिए । कांग्रेसका अर्का केन्द्रीय सदस्य विश्वप्रकाश शर्माले अन्नपूर्णसँग भने, कांग्रेसभित्र प्रदेशसभा र प्रतिनिधिसभा निर्वाचनको रणनीति तय गर्ने विषयमा छलफल सुरु भएको छ । पार्टीभित्र व्यक्ति हाबी नहोस् भन्नेमा सचेत छौं । कांग्रेसभित्र सातै प्रदेशको सम्भावित मुख्यमन्त्रीका नामावलीमा पार्टीवृत्तमा बहस बाक्लिएको छ । पार्टी स्रोतका अनुसार पूर्वस्वास्थ्यमन्त्री गगन थापाले आफूलाई ३ नम्बर प्रदेशको मुख्यमन्त्रीका रूपमा पार्टीले अघि सारे आफू प्रदेशसभा निर्वाचन लड्न तयार रहेको पार्टी नेतृत्वलाई बताएका छन् । उनले भने, यो पार्टीले गर्ने निर्णय हो तर पार्टीले त्यस किसिमको निर्णय गर्यो भने म तयार छु । ३ नम्बर प्रदेशमा कांग्रेसभन्दा एमाले बलियो रहेको विश्लेषण कांग्रेसको छ । कांग्रेसले थापालाई मुख्यमन्त्रीको उम्मेदवार बनाए एमालेलाई उछिन्न सक्ने आकलन गरेको छ । एक नम्बर प्रदेशको मुख्यमन्त्रीमा शर्माको नाम चर्चामा छ । दुई नम्बर प्रदेशबाट फरमुल्लाह मन्सुर तथा महेन्द्र यादवसम्मको चर्चा छ भने ४ नम्बर प्रदेशबाट धनराज गुरुङ, शंकर भण्डारीसम्मले दाबी प्रस्तुत गरिरहेका छन् । ५ नम्बर प्रदेशका लागि पूर्वरक्षामन्त्री बालकृष्ण खाँड तयारीमै जुटिसकेको कांग्रेसीको भनाइ छ । प्रदेश मुख्यमन्त्री हुने गरी खाँडले प्रादेशिक सभा निर्वाचनमा भाग लिने तयारी थालिसकेका छन् । ६ नम्बर प्रदेशका लागि जीवन शाहीलगायतको नाम चर्चामा छ भने ७ नम्बर प्रदेशमा रमेश लेखक र एनपी साउदको नाम पार्टी वृत्तमा चर्चामा छ । कांग्रेस नेता शर्माले मुख्यमन्त्रीको नाम अघि सारेर निर्वाचनमा जाँदा पार्टी पद्धतिभन्दा व्यक्ति हाबी हुने खतरा औंल्याए ।कांग्रेस नेता थापाले पार्टी संकटमा रहेका बेला प्रधानमन्त्रीको नाम घोषणा गरी चुनावमा जाँदा कांग्रेस सफल भएको उदाहरण पेस गरे । तेस्रो चरणको निर्वाचन अघि मन्त्रिपरिषद्ले सातै प्रदेशको प्रमुख तोक्ने निर्णय गरिसकेको छ । सरकारले प्रदेशहरूमा प्रहरी प्रमुखदेखि उच्च अदालतसम्मको व्यवस्था गरिसकेको छ । प्रदेश प्रमुखहरूको नियुक्तिका लागि समेत गृहमन्त्री जनार्दन शर्माले दलहरूसँग नाम मागिसकेका छन् । राजनीतिक नियुक्ति भएकाले दलहरूकै सिफारिसमा सरकारले सातै प्रदेशको प्रमुखहरू नियुक्त गर्न लागेको छ । सरकारले निर्वाचनअघि नै प्रदेशको राजधानीसमेत टुंगो लगाउनुपर्ने हुन्छ । सरकारले सातै प्रदेशको राजधानी तोक्ने गृहकार्य गरिरहेको छ । मन्त्रिपरिषद् बैठकले यी सबै कामको जिम्मा गृहमन्त्री शर्मालाई दिएको छ । शर्मानिकट स्रोतका अनुसार प्रदेश प्रमुखदेखि राजधानी तोक्नेसम्मको विषयमा दलबीच उच्च तहमा छलफल चलिरहेको छ ।"
भारतका लागि नेपाली राजदूत उपाध्यायले राजीनामा गर्दै,"नयाँ दिल्ली : भारतका लागि नेपाली राजदूत दीपकुमार उपाध्यायले राजीनामा दिने मनस्थिति बनाएका छन् । राजनीतिबाट कुटनीतिमा प्रवेश गरेका उपाध्यायले पुन राजनीतिमा आफूलाई सक्रिय बनाउन राजदूत पदबाट राजीनामा दिने मनस्थिति बनाएका हुन । निर्वाचन क्षेत्रका जनताको दबाब छ । उहाँहरुको चाहनालाई ध्यानमा राखेर फर्कने सोच बनाएको हो राजदूत उपाध्ययाले अन्नपूर्णसँग नयाँ दिल्लीमा कुरा गर्दै भने दशै लगत्तै काठमाडौ गएर अन्तिम निर्णय गर्छु ।राजनीमा दिएर स्वीकृत गराएपछि राजनीतिक रुपमा आफना धारणा राख्छु । उपाध्याय राजदूत हुनु भन्दा पहिले कपिलवस्तुबाट संविधानसभा निर्वाचनमा निर्वाचित भएका थिए । ०४८ को संसदीय निर्वाचनमा पनि उपाध्याय कपिलवस्तुबाट निर्वाचत भएका थिए । दुई छोरी र एक छोराका पिता उपाध्याय नेपाली काँग्रेसको सिफारिसमा भारतका लागि नेपाली राजदूत नियुक्त भएका थिए । राजदूत हुनु अघि उपाध्याय काँग्रेसको सक्रिय राजनीतिमा क्रियाशिल थिए । गाउँ पञ्चायत,जिल्ला पञ्चायत,बहुदल,गणतन्त्रमा उपाध्यायले जनप्रतिनिधिका रुपमा सेवा गर्दै आएका थिए ।"
सर्लाहीका १९ तहको मतगणना सकियो,"मलंगवा : सर्लाहीको सबैभन्दा ठूलो नगरपालिका बरहथवामा माओवादी केन्द्रका देवानन्द महतो विजयी भएका छन् । ७ हजार ३ सय ८ मत ल्याएर महतो विजय भएका छन् । महतो नेपाली काँग्रेसका निरन्जन प्रसाद दासलाई २ हजार २ सय ८१ मतले पछिपार्दै विजय भएका हुन् । दासले ५ हजार २७ मत ल्याएका थिए । उपमेयरमा माओवादी केन्द्रकै सीता माझी ६ हजार ४ सय ९९ मत ल्याएर विजयी भएकी छिन् । उनले नेपाली काँग्रेसकी चालिसेलाई १ हजार १ सय ९ मतले पराजित गर्दै विजयी भएकी हुन् । चालिसेले ५ हजार ३ सय ९० मत ल्याएकी थिइन् । त्यसैगरीे इश्वरपुर नगरपालिकामा एमालेका मनोज देवकोटा विजयी भएका छन् । देवकोटा ६ हजार ५ सय ६६ मत ल्याएर विजयी भएका छन् । उनका निकटत्तम प्रतिद्वन्द्वी माओवादी केन्द्रका जय प्रकाश चौधरीले ४ हजार ८ सय ३५ मत ल्याएका छन् । उपमेयरमा एमालेकै अनिता देवी चौधरी विजयी भएकी छिन् । चौधरीले ६ हजार ७ सय ७८ मत ल्याएकी छिन् । उनका निकटत्तम प्रतिद्वन्द्वी माोवादीकी माया स्याङ्गवाले ४ हजार ५ सय ५ मत ल्याएकी छिन् । सर्लाहीको हरिपुर नगरपालिकामा एमालेका जमरुदिन मन्सुर विजयी भएका छन् । मन्सुरले ३ हजार ८ सय ५३ मत ल्याएर विजयी भएका छन् । उनका निकटत्तम प्रतिद्वन्द्वी नेपाली काँग्रेसका उदय नारायण चौधरी ३ हजार ५ सय ७५ मत ल्याएका छन् । त्यसैगरी उपमेयरमा एमालेकै रेणुका देवी काफ्ले ३ हजार ८ सय ५८ मत ल्याएर विजयी भएकी छिन् । उनका निकटत्तम प्रतिद्वन्द्वी कांग्रेसकी पानो देवी साहले ३ हजार ३ सय २५ मत ल्याएकी थिइन्। २० स्थानीय निकाय रहेको सर्लाहीमा १९ स्थानको मतपरिणाम सार्वजनिक भएको छ । जस मध्ये रापजा५, कांग्रेस५, एमाले४। माओवादी३, संघीय समाजवादी फोरम१ र लोकतान्त्रिक फोरम१ साथानमा विजी भएका छन् । कविलासी नगरपालिकामा मतगणना जारी रहेको र केही घण्टामा मतपरिणाम आउने देखिएको छ । यस नगरपामा राजपा र संघीय फोरमको तीब्र प्रतिस्पर्धा रहेको छ ।"
"यस्तो छ रौतहटका १६ तहको परिणाम, दुर्इको मतगणना हुँदै","रौतहट : १८ स्थानीय तह रहेको रौतहटमा दुईवटा नगरपालिकाको मात्रै परिणाम आउन बाँकी रहेको छ ।रौतहटको १८ स्थानीय तह मध्ये शनिवार साझ नै १६ स्थानीय तहको मतपरिणाम सार्वजनिक भइसेको छ । मतगाणना बाँकी रहेका मध्ये गरुडा नगरपालिकामा संघीय समाजवादी फोरम र कटहरीया नगरपालिकामा माओवादी केन्द्रका उम्मेदवारहरु अगाडी रहेका छन ।कटहरीया नगरपालिकामा माओवादी केन्द्रका उम्म्मेदवार शियाराम कुश्वाहले ३३६० र नेपाली काग्रेसका अजय प्रकाशले २२७० मत प्राप्त गरेका छन् । कटहरीया नगरपालिकाको ९ नम्वर वडाको मत गणना हुन बाकी छ त्यस वडामा करीव एक हजार मत रहेको छ । गरुडा नगरपालिकामा संघिय समाजवादी फोरम नेपालका इनु राय यादव अगाडी रहेका छन । उन्ले आइतवार बिहान सम्म ३०२६ र नेपाली काग्रेसका सुनिल कुमार यादवले २४८१ मत पाएका छन । रौतहटमा नेपाली काग्रेस८, माओवादी२, संघीय समाजवादी फोरम३, नेपाल लोकतान्त्रिक फोरम१ , राजपा२ स्थानीय तहमा विजयी भएका छन् ।"
"१२७ स्थानीय तहको मतपरिणाम सार्वजनिक, कसले कहाँ जिते? (अपडेट)","काठमाडौं: असोज २ गते भएको स्थानीय तह निर्वाचनको जारी मतपरिणाम अनुसार अहिलेसम्म १२७ तहको मतपरिणाम सार्वजनिक भएको छ। एक सय ३६ तहमध्ये अब १२ स्थानीय तहको अन्तिम मतपरिणाम अाउन बाँकी छ। बाँकी तहमा मतगणना जारी छ। अहिलेसम्म नेपाली कांग्रेस ३७ स्थानीय तहमा विजयी भएको छ। नेकपा एमाले १७ तहमा विजयी भएको छ। नेकपा माओवादी केन्द्र २०, संघीय समाजवादी फोरम २३, राजपा २४, लोकतान्त्रिक फोरम ३ र अन्य दल तीन तहमा विजयी भएका छन्। कांग्रेसले जितेका स्थानीय तह १ औरही गाउँपालिका, धनुषा २ जनकनन्दिनी गाउँपालिका, धनुषा ३ नवराजपुर गाउँपालिका, सिराहा ४ बिष्णुपुर गाउँपालिका, सप्तरी ५ धनकौला गाउँपालिका सर्लाही ६ करैयामाइ गाउँपालिका, बारा ७ परोहा नगरपालिका, रौतहट ८ बेल्ही चपेना गाउँपालिका, सप्तरी ९ रामनगर गाउँपालिका, सर्लाही १० धनौजी गाउँपालिका, धनुषा ११ हरिपूर्वा नगरपालिका, सर्लाही १२ क्षिरेश्वरनाथ नगरपालिका, धनुषा १३ बलवा नगरपालिका, महोत्तरी १४ निजगढ नगरपालिका, बारा १५ कल्याणपुर नगरपालिका, सिराहा १६ लोहारपट्टी नगरपालिका, महोत्तरी १७ चन्द्रपुर नगरपालिका, रौतहट १८ फतुवा विजयपुर, रौतहट १९ गढीमार्इ नगरपालिका, रौतहट २० बसबरिया गाउँपालिका, सर्लाही २१ पर्सागढी नगरपालिका, पर्सा २२ औरही नगरपालिका, महोत्तरी २३ अग्नीसाइर कृष्णासवरण गाउँपालिका सप्तरी २४धनुषाधाम नगरपालिका, धनुषा २५राजदेवी नगरपालिका, रौतहट २६ सिम्रौनगढ नगरपालिका, बारा २७राजपुर नगरपालिका, रौतहट २८ दुर्गाभगवती गाउपालिका, रौतहट २९बृन्दाबन नगरपालिका, रौतहट ३० कमला नगरपालिका, धनुषा ३१ नगराइन नगरपालिका, धनुषा ३२, सुरुङ्गा नगरपालिका, सप्तरी ३३ धोवीनी गाउँपालिका, पर्सा ३४ मलंगवा नगरपालिका, सर्लाही ३५ शम्भुनाथ नगरपालिका, सप्तरी ३६ बहुदरामार्इ नगरपालिका, पर्सा ३७ महागढीमार्इ नगरपालिका, बारा एमालेले जितेका स्थानीय तह १ सप्तकोशी नगरपालिका, सप्तरी २ बटेश्वर गाउँपालिका, धनुषा ३ मुखियापट्टी मुसहरनीया गाउँपालिका, धनुषा ४ पटेर्वा सुगौली गाउँपालिका, पर्सा ५ नरहा गाउँपालिका, सिराहा ६ सखुवानन्कारकट्टी गाउँपालिकाका, सिराहा ७ सुखीपुर नगरपालिका, सिराहा ८ मिथिला विहारी नगरपालिका, धनुषा ९ लाहन नगरपालिका, सिराहा १० लालबन्दी नगरपालिका, सर्लाही ११मिथिला नगरपालिका, धनुषा १२ हरिवन नगरपालिका सर्लाही १३ जिराभवानी गाउँपालिका, पर्सा १४ इश्वरपुर नगरपालिका सर्लाही १५ हरिपुर नगरपालिका सर्लाही १६ जितपुर सिमरा उपमहानगरपालिका १७ कञ्चनरुप नगरपालिका, सप्तरी माओवादीले जितेको स्थानीय तह १ कर्जन्हा नगरपालिका, सिराहा २अर्नामा गाउँपालिका, सिराहा ३ ठोरी गाउँपालिका, पर्सा ४मोलापुर नगरपालिका, रौतहट ५ औरही गाउँपालिका, सिराहा ६ गौशाला नगरपालिका, महोत्तरी ७ मिर्चैया नगरपालिका, सिराहा ८ सम्सी गाउँपालिका, महोत्तरी ९ यमुनामाई गाउँपालिका, रौतहट १० छिपहरमाई गाउँपालिका, पर्सा ११ रामगोपालपुर नगरपालिका, महोत्तरी १२ धनगढीमाई नगरपालिका, सिराहा १३ सहीद नगरपालिका, धनुषा १४ बागमती नगरपालिका, सर्लाही १५चक्रघट्टा गाउँपालिका, सर्लाही १६ विदेह नगरपालिका, धनुषा १७ बर्दिवास नगरपालिका महोत्तरी १८गोलबजार नगरपालिका सिराहा १९जगरनाथपुर गाउँपालिका पर्सा २० बरहथवा नगरपालिकास सर्लाही संघीय फोरमले जितेका स्थानीय तह १ विष्णुपुर गाउँपालिका, सिराहा २ भगवानपुर गाउँपालिका, सिराह ३ पर्सा गाउँपालिका, सर्लाही ४ पचरौता नगरपालिका, बारा ५ तिरहुत गाउँपालिका, सप्तरी ६ सोनमा गाउँपालिका महोत्तरी ७ गणेशमान चारनाथ नगरपालिका, धनुषा ८ देबाही गोनाही नगरपालिका, रौतहट ९ बिन्दबासिनी गाउँपालिका, पर्सा १०लक्ष्मिनियाँ गाउँपालिका, धनुषा ११फेटा गाउँपालिका, बारा १२बोधीमाइ नगरपालिका, रौतहट १३माधवनारायण नगरपालिका, रौतहट १४बरियारपट्टी गाउँपालिका, सिराहा १५ लक्ष्मीपुर पतारी गाउँपालिका, सिराहा १६बलान बिहुल गाउँपालिका सप्तरी १७महदेवा गाउँपालिका सप्तरी १८ बोदे बर्साइन नगरपालिका सप्तरी १९, पकाहा मैनपुर गाउँपालिका पर्सा २० सुवर्ण गाउँपालिका, बारा २१ सखुवा प्रसौनी, गाउँपालिका, पर्सा २२ खडक नगरपालिका, सप्तरी २३ सिराहा नगरपालिका सिराहा राजपाले जितेका स्थानीय तह १हंशपुर नगरपालिका, धनुषा २कौडेना गाउँपालिका, सर्लाही ३देवताल गाउपालिका, बारा ४डाकनेश्वरी नगरपालिका, सप्तरी ५ महोत्तरी गाउँपालिका, महोत्तरी ६ ब्रह्मपुरी गाउँपालिका, सर्लाही ७रुपनी गाउँपालिका, सप्तरी ८ मटिहानी नगरपालिका, महोत्तरी ९ परवानीपुर गाउँपालिका, बारा १०एकडारा गाउँपालिका, महोत्तरी ११गौर नगरपालिका, रौतहट १२ भङहा नगरपालिका, महोत्तरी १३बलरा नगरपालिका, सर्लाही १४गुजरा नगरपालिका, रौतहट १५चन्द्रनगर गाउँपालिका सर्लाही १६गोडैता नगरपालिका सर्लाही १७जलेश्वर नगरपालिका महोत्तरी १८प्रसौनी गाउपालिका, बारा हनुमाननगर कंकालिनी नगरपालिका, सप्तरी २०पिपरा गाउँपालिका महोत्तरी २१मनरासिस्वा नगरपालिका महोत्तरी २२ तिलाठी कोर्इलाडी गाउँपालिका महोत्तरी २३ जनकपुर उपमहानगरपालिका, धनुषा २४ कविलाशी नगरपालिका सर्लाही लोकतान्त्रिक फोरमले जितेका स्थानीय तह १ इशनाथ नगरपालिका, रौतहट २ बिष्णु गाउँपालिका, सर्लाही ३ विश्रामपुर गाउँपालिका, बारा नेपाली संघीय समाजवादी पार्टी १ पोखरीया नगरपालिका, पर्सा नयाँ शक्ति नेपाल १ छिन्नमस्ता गाउँपालिका, सप्तरी नेपाली जनता दल १ कालिकामार्इ गाउँपालिका, पर्सा"
महोत्तरीका १५ वटै तहको मतगणना सकियो कुनमा को विजयी ?,"बर्दिबास : महोत्तरीको १५ वटै तहको मतगणना सकिएको छ । निर्वाचन सकिएको ६ दिनपछि महोत्तरीको सबै स्थानीय तहको मतगना सकिएको हो । महोत्तरीको १५ वटा स्थानीय तह मध्ये राजपा नेपालले सबै भन्दाबढी ७ वटा तहमा जित हासिल गरेको छ । माओवादी केन्द्रले ४ वटा स्थानीय तहमा बाजी मार्न सफल भएको हो । नेपाली कांग्रेस ३ तह जितेको छ भने संघीय समाजवादी फोरम नेपाल १ स्थानमा बिजयी भएको छ । नेकपा एमालेले भने महोत्तरीमा मेयर, उपमेयर, प्रमुख, उपप्रमुख कुनैपनि पदमा जित हात पार्न सकेन्। महोत्तरी २ असोजमा भएको प्रदेश २ को निर्वाचन अन्तर्गत सबै तहको नजिता निकाल्ने पहिलो जिल्ला समेत बनेको छ ।"
कञ्चनरुपको प्रमुखमा एमाले र उपप्रमुखमा काँग्रेस बिजयी,राजविराज : सप्तरीको कञ्चनरुप नगरपालिकामा एमालेका बसन्त मिश्र ५०४२ मत ल्याई प्रमुखमा विजयी भएका छन् । उपप्रमुखमा काँग्रेसकी निरु पोखरेल ४७५८ मत ल्याई विजयी भएकी छिन् । शनिबार विहानदेखि स्थगित राजविराज नगरपालिकाको मतगणना आइतबार दिउँसोबाट सुरु भएको छ । मतगणना छिटो गर्न एक साथ चार ठाउँमा मतगणना जारी छ ।
२० वडाको पुन मतगणना हुँदा जनकपुरको परिणाम घोषणा भएन,जनकपुरधाम : प्रदेश नम्बर २ को प्रस्तावित राजधानीको रुपमा हेरिएको जनकपुर उपमहानगरपालिकामा राष्ट्रिय जनता पार्टी नेपाल मेयर पदमा दोब्बर मतले विजय निश्चित भएको छ । २५ वटा वडा रहेको उपमहानगरपालिकाको अन्तिम नतिजा सार्वजनिक भएपनि औपचारिक घोषणा भने हुन बाँकी छ । हालसम्मको मतगणना परिणाम अनुसार राजपा नेपालका मेयर पदका उम्मेदवार लालकिशोर साहले २१२७७ मत प्राप्त गरेका छन् भने उपमेयरमा राजपाकी रीता झाले १६६१७ मत पाएका छन् । त्यसैगरी उनका निकटतम प्रतिद्वन्द्वी नेपाली काँग्रेसका उम्मेदवार मनोज साहले १०६३९ र उपमेयरमा निलम कर्णले १०१०९ मत प्राप्त गरेका छन् । मेयर उपमेयरमा राजपा विजयी भएको सार्वजनिक भएपनि उपमहानगरपालिकाको २० नम्बर वडाको मतगणनामा मत नमिलेपछि पुनं मतगणना भइरहेकोले अधिकारिक घोषणा हुन नसकेको हो । राजपाको जित संगै उपमहानगरपालिकामा हाल कार्यकर्ताहरु निकै उत्साहित भएका छन् । मतगणना स्थलभरी रंगअबिर उडाउंदै राजपा कार्यकर्ताहरुले खुशियाली मनाइराखेका छन् । मेयरमा विजयी भएका साहले यसअघि जनकपुर नगरपालिकाको उपमेयर पद सम्हाली सकेका छन् । धनुषाको १८ तह मध्ये १७ तहको अन्तिम नतिजा सार्वजनिक भइसकेको छ ।
मतगणना स्थल नजिकै सिलिण्डर बम भेटियो,वीरगन्ज: बाराको बारागढी गाउँपालिकाको मतगणना भइरहेको स्थल नजिकै आइतबार दुई वटा सिलिण्डर बम भेटिएको छ। बम नेपाली सेनाले निक्रिय पारेको छ। बारागढी गाउँपालिकाको मतगणना भइरहेको खोपवास्थित विद्यालय भन्दा करिव आठ सय मिटरको दूरीमा रहेको जमुनी खोलाको पुलमा आइतवार बिहान दुई वटा सिलिण्डर बम भेटिएको थियो। कलैयाबाट गएको नेपाली सेनाको टोलीले बिहान ११ बजे तिर दुवै सिलिण्डर बम निस्किृय पारेको हो। बारागढी गाउँपालिकाको मतगणना भइरहेको खोपवास्थित विद्यालय भन्दा करिव आठ सय मिटरको दूरीमा रहेको जमुनी खोलाको पुलमा आइतवार बिहान दुई वटा सिलिण्डर बम भेटिएको थियो। कलैयाबाट गएको नेपाली सेनाको टोलीले बिहान ११ बजे तिर दुवै सिलिण्डर बम निस्किृय पारेको हो। मतगणना स्थल नजिकै सिलिण्डर बम भेटिएपछि त्यहाँको जनजीवन आतंकित बनेको थियो । जसका कारण मतगणना कार्य पनि केही बेर रोकिएको थियो। तर अहिले मतगणना जारी छ। अहिले मतगणनास्थलमा सुरक्षा सतर्कता बढाइएको बाराका प्रहरी उपरीक्षक राज कुमार बैदवारले बताए।

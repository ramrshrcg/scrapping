शीर्षक,विवरण
संघीय संविधानको अनुमोदन,"संघीय संविधानको अनुमोदन प्रतिनिधिसभा र प्रदेशसभाको दोस्रो चरण चुनाव आज सम्पन्न हुँदैछ । यो नै यस्तो चुनाव हो, जसले एक दशकयता जारी गणतान्त्रिक संक्रमणको सफलतापूर्वक बैठान गर्दैछ । जनताले चुनेका प्रतिनिधिले दुई वर्षअघि जारी गरेको संविधान कार्यान्वयनका क्रममा विभिन्न आन्तरिक र बाह्य चुनौती देखा परे पनि अब यी दुई चरणका संघ प्रदेश चुनावमार्फत पूर्ण प्रयोगमा जाँदैछ । संविधान कार्यान्वयनका रूपमा हुँदै गरेको यो चुनाव अन्ततः संघीय लोकतान्त्रिक गणतन्त्रका पक्षमा जनताले दिएको अभिमतको अनुमोदन पनि हो ।चुनावलाई लक्षित गरेर केही हिंसात्मक घटना भए पनि समग्रमा निर्वाचन प्रभावित हुने गरी सुरक्षा चुनौती देखिएको छैन । यद्यपि सरकारले चुनाव सम्पन्न नहुञ्जेल यसमा चनाखो हुन जरुरी छ । पहिलो चरणको निर्वाचनमा स्थानीयमा भन्दा तुलनात्मक कम मतदाता चुनावमा सरिक भए पनि आम मानिसमा चुनावप्रति अपेक्षा र आकर्षण देखिएको छ । मतदान सकिएपछि आजैबाट मतगणना प्रारम्भ हुने भएकाले आम जनता मतपरिणाम जान्ने उत्सुकता र व्यग्र प्रतीक्षामा छन् । मतगणना सकिएर परिणाम सार्वजनिक नहुञ्जेल चुनाव पूर्णरूपमा सकिएको हँुदैन । त्यसकारण निर्वाचन आयोग, सरकार, सुरक्षा प्रशासन, दल सबै मतगणना नहुञ्जेल यो प्रक्रियालाई विवादरहित टुंग्याउनेतिर सचेत हुन आवश्यक छ । जनमत सधैं अपेक्षित हुँदैन । सम्पन्न देशका वैज्ञानिक मत सर्वेक्षण समेत गलत ठहर्ने गरेका दृष्टान्त विश्वभर छन् । हाम्रो सन्दर्भमा त्यस्तो मत सर्वेक्षण नभए पनि अनुमानित जितहारको मात्रै चर्चा हुने गरेको छ । चुनावी माहौल राम्रो देखिँदा हौसिने र पछि माहौल आफ्नो पक्षमा नरहेको थाहा पाएपछि आत्तिने नेपाली राजनीतिक नेताकार्यकर्ताको चरित्र हो ।२०७० सालको संविधानसभाको चुनावमा नेपाली सेनाले मतदान केन्द्रबाट सदरमुकामसम्म मत बाकस ल्याउने काम मात्रै गरेको थियो, तर पछि माओवादीले देशभर चुनावी परिणाम आफ्नो पक्षमा नआएपछि सेनाले कैफियत गरेको भन्दै मतगणनास्थल छोडेर हिँड्यो । विगतको त्यो तीतो अनुभवलाई अहिले पाठका रूपमा ग्रहण गर्नु आवश्यक छ । यसपटक पनि मंसिर ११ पछि थन्केका मतपत्र बाकसबाट निकाल्ने र गन्ने क्रममा कुनै खालका प्राविधिक त्रुटि नगर्नेतर्फ सचेतता आवश्यक छ । र, त्यस्तोमा सम्बन्धित दल, उम्मेदवार, सुरक्षाकर्मी, गणक कर्मचारीहरू सचेत र जिम्मेवार हुनुपर्छ । मत गन्नुपूर्व यी तमाम विषयबारे सोचेर र सर्वदलीय सहमति कायम गरेर अघि बढ्नु उचित हुन्छ । लोकतान्त्रिक विधिबाट चुनावी प्रतिस्पर्धामा उत्रिएपछि एउटाको हार र अर्को जित हुनु स्वाभाविक प्रक्रिया हो । पराजित हुने दल वा उम्मेदवारले पनि त्यसलाई सहज रूपमा लिने चरित्रको विकास हुनुपर्छ । वैज्ञानिक र पारदर्शी ढंगबाट मतगणनामा सामेल हुने र बाकसको मतलाई गणना नसकिएसम्म जोगाउने दायित्व सम्बन्धित सबैको हो । चुनाव गतिशील लोकतन्त्रको ब्यारोमिटर हो । त्यसैले चुनावमा सक्रिय सहभागिता र स्वस्थ प्रतिस्पर्धाले मात्रै लोकतन्त्र समृद्ध हुन्छ । एउटाले हारे लोकतन्त्र जित्ने र अर्कोले हारे लोकतन्त्र हार्ने भन्ने हुँदैन । व्यक्तिले हारे अर्को चुनावमा जित्न मिल्छ । पार्टीले हारे पनि अर्को चुनावसम्म जनमत आफ्नो पक्षमा ल्याउन समय मिल्छ । हजारौं जनताको बलिदानले प्राप्त लोकतान्त्रिक गणतन्त्र, आजसम्म अक्षुण्ण हाम्रो राष्ट्रियता र स्वभिमानले हायो भने त त्यसको फिर्ती कठिन हुन सक्छ । यसर्थ, जनमतको कदर गर्ने चरित्र विकास गरिनुपर्छ । पराजित हुने भय त्याग्दै परिणाम पक्षविपक्ष जस्तो आए पनि चुनावी परिणामलाई हार्दिकतापूर्वक स्विकार्नुपर्छ ।"
बैतडीमा मतगणना सुरु,"बैतडी : बैतडीमा मंसीर १० गते सम्पन्न भएको प्रतिनिधिसभा र प्रदेशसभाको मतगणना बिहीबार साँझ ५ बजेबाट सुरु भएको छ । राजनीतिक दल र उम्मेद्वारबीच मतगणना कार्यलाई व्यवस्थित गर्न बुधबार नै २१ बुँदे निर्णय भएपछि मतगणना कार्य सुरु भएको मुख्य निर्वाचन अधिकृत विष्णुप्रसाद गौतमले जानकारी दिए । प्रतिनिधिसभा र प्रदेशसभाका अलगअलग टिम बनाएर मतगणना कार्य थालिएको छ । मतगणनास्थलमा तारजाली लगाइएको छ । दलका प्रतिनिधिलाई तारजाली बाहिर बस्ने व्यवस्था मिलाइएको छ । दलका प्रतिनिधिले मतपत्र छुन पाउने छैनन् । दशरथचन्द नगरपालिकाको हलमा प्रदेशसभा (क) र (ख) को मतगणना भइरहेको छ भने प्रतिनिधि सभाको नगरपालिकाको एक कोठामा भइरहेको छ ।मतगणना कार्यलाई व्यवस्थित बनाउन सुरक्षा व्यवस्था कडा पारिएको मुख्य निर्वाचन अधिकृत गौतमले बताए । राजनीतिक दलका प्रतिनिधिलाई मतपत्र छुन नदिने गरी मतगणनाको व्यवस्था गरिएको छ । मतगणना गर्ने कर्मचारीको टोली तारजालीभित्र मतगणना गरिरहेका छन् भने दलका प्रतिनिधिले तारजाली बाहिरै रहेर मतगणना कार्यमा सहभागी भइरहेका छन् । मतगणनाका लागि ६६ जनाको तीनओटा टोली खटिएको छ । टोली समय अनुसार परिवर्तन हुनेछन् भने रातदिन मतगणना कार्य निरन्तर जारी रहनेछ। मतगणना गर्दा एकपटकमा कम्तिमा दुई मटपेटिकाको मत एकै ठाउँमा खन्याएर गणना गर्ने सहमति अनुसार मतगणना भइरहेको छ । कुल १ लाख ३२ हजार तीन सय १९ मतदाता रहेको बैतडीमा ७६ हजार तीन सय ४३ मत खसेको छ । मतगणना चलिरहँदा मतगणनास्थल बाहिर मानिसहरुको ठूलो भीड लागेको छ । मतपरिणामका बारेमा उत्सुक रहेका मतदाता, राजनीतिक दलका नेता कार्यकर्ताको मतगणनास्थल बाहिर भिड लागेको हो ।"
दाङमा ६८ प्रतिशत मतदान,"दाङ: दाङमा ६८ प्रतिशत मतदान भएको जिल्ला निर्वाचन कार्यालयले जनाएको छ। जिल्लाभरको अन्तिम रुजु गर्दा थोरै संख्यामा घटबढ हुन सक्ने अनुमान गरिएको छ। प्रदेश तथा प्रतिनिधिसभा सदस्यका लागि बिहीबार भएको मतदान दाङमा शान्तिपूर्ण रुपमा सम्पन्न भएको छ। जिल्लाका तीन वटै निर्वाचन क्षेत्रमा रहेका १ सय ५१ मतदान स्थल र ३ सय ९४ मतदान केन्द्रमा उत्साहजनक तरिकाले शान्तिपूर्णरुपमा मतदान सम्पन्न भएको जिल्ला निर्वाचन कार्यालय दाङले जनाएको छ । जिल्लाको मतदान शान्तिपूर्ण तवरले सम्पन्न भएको छ', दाङका प्रमुख जिल्ला अधिकारी गजेन्द्र बहादुर श्रेष्ठले भने। उनले सुरक्षा मतदान केन्द्र केन्द्रित हुँदा छिटपुट घटना मात्रै भएको प्रतिक्रिया दिए। उनले निर्वाचनको लागि मतदाताहरु अत्यन्तै उत्साहित भएको र सुरु देखि नै मतदानमा सक्रिय भएको बताए। विहान चिसोका कारण केहि समय ढिला गरी मतदान सुरु भएको थियो भने बेलुका ६ बजेसम्म मतदान भएको थियो। जिल्लामा २ लाख ३२ हजार ९ सय ५२ मतदाता रहेका थिए।"
पाँचथरमा एमालेका वसन्त नेम्वाङको अग्रता,पाँचथर : प्रतिनिधिसभाको एउटा मात्र क्षेत्र भएको पाँचथरमा एमालेले अग्रता लिएको छ । एमालेका प्रतिनिधिसभा सदस्य उम्मेदवार बसन्त नेम्वाङले १४ सय २९ मत ल्याएका छन् भने कांग्रेसका भीष्मराज आङदाम्बेले हजार ९९ मत प्राप्त गरेका छन् । संघीय समाजवादी फोरमका प्रमेमराज लावतीले एक सय आठ मत ल्याएका छन् भने संघीय लोकतान्त्रिक राष्ट्रिय मञ्च सागर केरुङ ६४ मत ल्याएका छन् । उता नेकपा मालेका दीननाथ घिमिरेले ३५ मत ल्याएका छन् ।
पहिलो चरणमा मतदान भएका जिल्लाको मतगणना सुरु,"काठमाडौं: प्रतिनिधिसभा र प्रदेशसभा निर्वाचन अन्तर्गत पहिलो चरणमा मतदान भएको ३२ जिल्लाको मतगणना सुरु भएको छ। बिहीबार साँझ ५ बजेदेखि अधिकांश जिल्लाको मतगणना सुरु भएको निर्वाचन आयोगले जनाएको छ। दोस्रो चरणको निर्वाचनको मतदान सकिएलगत्तै पहिलो चरणमा निर्वाचन सम्पन्न भएका अधिकांश जिल्लाको मतगणना सुरु भएको हो। सिन्धुपाल्चोक, हुम्ला, ताप्लेजुङ,पाँचथर, बैतडी, मनाङ, मुस्ताङ, बाजुरा लगायतका जिल्लामा मतगणना सुरु भएको छ। यस्तै रुकुम पूर्व र रुकुम पश्चिमका दुबै जिल्लामा मतगणना सुरु भएको छ। आयोगले मतगणनाका लागि मतपेटिका तयारी अवस्थामा राखेको थियो। मंसिर १० गते पहिलो चरणको निर्वाचन सम्पन्न भएको थियो।"
"मनाङमा एमालेको अग्रता कायमै, स्वतन्त्र दीपक मनाङ्गे अगाडि",गाेरखा : मनाङमा एमालेले प्रारम्भिक अग्रता लिएको छ । एमालेका प्रतिनिधिसभा उम्मेदवार पाल्तेन छोपाङ गुरुङले आठ सय ९ मत ल्याएका छन् भने कांग्रेसका टेकबहादुर गुरुङले ६ सय ५९ मत प्राप्त गरेका छन् । प्रदेश क का कांग्रेसका चिन्तबहादुरले चार सय १८ मत ल्याएका छन् भने एमालेका दोर्जे गुरुङले चार सय २४ मत प्राप्त गरेका छन् । प्रदेश ख मा भने कांग्रेसका कर्म गुरुङले चार सय २४ मत ल्याएका छन् भने स्वतन्त्र दीपक मनाङगेले चार सय ३७ मत ल्याएका छन् ।
गोरखा क्षेत्र नम्बर १ मा माओवादी केन्द्रको अग्रता,गोरखा : गोरखा क्षेत्र नम्बर १ मा माओवादी केन्द्रले प्रारम्भिक अग्रता लिएको छ। गोराख क्षेत्र १ प्रतिनिधिसभा माओवादी केन्द्रका हरिराज अधिकारी ३५१ मत ल्याएका छन्। उनका निकटतम प्रटिद्वन्द्वी कांग्रेसका चीनकाजी श्रेष्ठ ३३० मत ल्याएका छन्।
पशुपति शम्शेरलाई पछि पार्दै शेरबहादुर अगाडि,सिन्धुपाल्चोक : राष्ट्रिय प्रजातन्त्र पार्टी (राप्रपा) प्रजातान्त्रिकका पशुपति शम्शेर राणालाई ५० मतले पछि पार्दै एमालेका शेरबहादुर तामाङले अग्रता लिएका छन् । सिन्धुपाल्चोक क्षेत्र नम्बर २ को पछिल्लो मत परिणाम अनुसारतामाङले एक हजार छ सय ६९ मत प्राप्त गरेका छन् भने राणाले एक हजार छ सय १९ मत पाएका छन् । क्षेत्र नम्बर २ को तीन हजार सात सय सात मत गणना सकिएको छ ।
मतपेटिका बोकेको गाडीमा बम विस्फोट,सिन्धुलीः हरिहरपुरगढी गाउँपालिका७ क्यानसिरमा आज साँझ बम विस्फोट भएको छ। बिहीबार भएको प्रतिनिधिसभा सदस्य तथा प्रदेशसभा सदस्यको मतदान सम्पन्नपछि मतपेटिका ल्याउँदै गरेको सवारी साधनमा लक्ष्य गरी बम पड्काइएको हो। हरिहरपुरगढी गाउँपालिका७ भुताहा प्राविका क र ख मतदान केन्द्रका मतपेटिका ल्याउँदै गरेको सवारी साधनमा लक्ष्य गरी बम विस्फोट गराइएको थियो। सोही क्रममा ना ३ च ९४७१ नंको बोलेरोको सिसा सामान्य चर्किएको बताइएको छ। बम विस्फोटन गराइए पनि मतपेटिका बोकेको सवारी र सुरक्षाकर्मीलगायतको टोलीलाई भने कुनै असर नपुगेको सिन्धुलीका प्रजिअ जनकराज दाहालले जानकारी दिए।
प्यूठानको आहालखोलामा राति दश बजेसम्म मतदान,"प्यूठान: झिमरुक गाउँपालिका३ ओखरकोट आहालखोलास्थित प्रभात मावि मतदान केन्द्रमा अझै पनि मतदान प्रक्रिया जारी छ। मतदान अधिकृतको हस्ताक्षरबिना नै मतपत्र दिइएको भन्दै विवाद चुलिएपछि करिव तीन घण्टा मतदान रोकिएको थियो। सात बजेभित्रै मतदान सकिने भएपनि विवाद बढेपछि समय लम्बिएको हो। चिसोको मौसममा मतदाताहरु रातिसम्म लाइनमा बसेर मतदान प्रक्रियामा भाग लिइरहेका छन्। जिल्लाका अन्य केन्द्रहरुमा शान्तिपूर्ण रुपमै मतदान भएपनि यहाँमात्र विवाद भएको प्रमुख जिल्ला अधिकारी डाकृष्ण बहादुर घिमिरेले जानकारी दिए। राति दशबजेसम्म मतदान चल्ने उनले बताए। तीनचारवटा मतपत्रमा अधिकृतको हस्ताक्षर नभएको भन्ने छ', उनले भने, जिल्लास्तरीय सर्वदलीय बैठक बसेर सहमति गरी पुनःमतदान गरिएको छ। खालि मत्रपत्र झुक्किएर गएको भन्ने छ, जिल्लामा लिएर हेर्छौ।' वाम र लोकतान्त्रिक गठवन्धनका नेता, कार्यकर्ताहरुबीच विवाद भएको हो। मतदान केन्द्रमा जिल्ला स्वास्थ्य कार्यालय प्यूठानका अधिकृत नारायण आचार्य मतदान अधिकृतको रुपमा खटिएका छन्। दुई सय बढी मतदाताहरु राति अवेरसम्म लाइनमा बसेर भोट हालिरहेका छन्। मतदान केन्द्रमा १ हजार ५१ जना मतदाता रहेकोमा विवाद हुनुपूर्व पाँच सय ९९ जनाले मतदान गरेका थिए।"
दोस्रो चरणको निर्वाचनमा ६७ प्रतिशत मतदान,काठमाडौं: बिहीबार सम्पन्न प्रतिनिधिसभा र प्रदेशसभा निर्वाचनमा ६७ प्रतिशत मत खसेको निर्वाचन आयोगले प्रारम्भिक अनुमान गरेको छ। निर्वाचन आयोगमा आयोजित पत्रकार सम्मेलनमा प्रमुख निर्वाचन आयुक्त डा अयोधीप्रसाद यादवले ६७ प्रतिशत मत खसेको जनाए। दोस्रो चरणको निर्वाचन अन्तर्गत ४५ जिल्लामा १२८ प्रतिनिधिसभा र २५६ प्रदेशसभा सदस्यका लागि मतदान भएको थियो। प्रमुख निर्वाचन आयुक्त यादवले देशभर शान्तिपूर्णरुपमा मतदान भएको बताए।
गोरखा २ मा ६४ मतले बाबुराम अगाडि (अपडेट),गोरखा : चर्चामा रहेको गोरखा क्षेत्र नम्बर २ को प्रारम्भिक नतिजामा अहिले नयाँ शक्तिका संयोजक बाबुराम भट्टराईले अग्रता लिएका छन् । यसअघिको नतिजामा माओवादी केन्द्रका नेता नारायणकाजी श्रेष्ठले अग्रता लिए पनि अहिले बाबुरामले अग्रता लिएका हुन् । पछिल्लो मत परिणाम अनुसार बाबुराम भट्टराईले आठ सय ३० मत ल्याएका छन् भने नारायणकाजीले सात सय ६६ मत ल्याएका छन् । दुई नेताबीचको मत अन्तर ६४ रहेको छ । अपडेट
वाम गठबन्धनलाई दुई तिहाई पक्का : ओली,"भक्तपुर : एमाले अध्यक्ष केपी शर्मा ओलीले वाम गठबन्धनले दुई तिहाई परिणाम हासिल गर्ने दाबी गरेका छन्। भक्तपुरको बालकोटस्थित महेन्द्र शान्ति माविमा अपरान्ह ४ बजे मतदान गरेपछि उनले भने, लगभग दुई तिहाई ल्याउँछौं। पूर्वप्रधानमन्त्री ओलीले दुई तिहाई ल्याउँदैमा वाम गठबन्धनसँग घमण्ड र दम्भ केही नहुने पनि प्रष्ट पारे। अरु दुई तिहाई आउँदा कसरी भूइँ न भाँडामा हुन्छन् तर हामी हुँदैनौं, उनले सञ्चारकर्मीलाई भने, वाम गठबन्धनले जित्दैमा अधिनायकवाद आउँछ भन्नु भ्रममात्र हो। हामी आक्रामक पनि हुँदैनौँ र कायर हुन पनि जान्दैनौं। उनले अन्य दलको अस्तित्व स्वीकार्दै विकासका एजेन्डामा एक हुनेसँग एकता गर्दै अघि बढ्ने पनि बताए। ओलीले मंसिर १० र २१ गतेको प्रतिनिधिसभा र प्रदेशसभाको निर्वाचनमार्फत् मतदाताले कुन पार्टीलाई कस्तो आकारा दिने भन्ने टुंगो लगाउने पनि बताए। राजनीतिक दलले भविष्यको झल्को पाइसकेका छन्, उनीहरुलाई अब हामी टिक्दैनौं भन्ने भइसकेको छ किनकी वाम पन्थीले राम्रो काम गर्छन् भन्ने बुझेका छन्, ओलीले भने। परिणाम जस्तो आए पनि सबै दललाई सम्मानपूर्वक साथ लिएर जाने स्पष्ट पारे। ओलीले व्यक्ति गुण र दोषका आधारमा चयन हुने उल्लेख गरे। उनले थपे, भ्रष्टाचार रोक्ने र विकासका एजेण्डामा आउनेलाई स्वागत छ।"
अग्निप्रसाद सापकोटाको प्रारम्भिक अग्रता कायमै,सिन्धुपाल्चोक : सिन्धुपाल्चोक क्षेत्र नम्बर १ प्रतिनिधिसभातर्फका माओवादी केन्द्रका उम्मेदवार अग्निप्रसाद सापकोटाले प्रारम्भिक अग्रता लिएका छन्। बिहीबार साँझ सुरु भएको मतगणनामा पूर्व सञ्चारमन्त्री समेत रहेका सापकोटाले अग्रता लिएका हुन् । सापकोटाले दुई हजार ७८ मत प्राप्त गरेका छन् भने उनका प्रतिस्पर्धी नेपाली कांग्रेसका प्रतिनिधिसभा उम्मेदवार तथा सञ्चारमन्त्री मोहनबहादुर बस्नेतले एक हजार एक सय १४ मत ल्याएका छन् । क्षेत्र नम्बर २ मा राप्रपा प्रजातान्त्रिकका पशुपति शम्शेर राणाले एक हजार दुई सय ८८ र एमालेका शेरबहादुर तामागंले एक हजार ९८ मत प्राप्त गरेका छन् ।
अर्को पार्टीलाई मतदान गरेको आरोपमा कुटपिट: एक महिलासहित तीन घाइते,अछाम : अछामको पायलस्थित बैझनाथ मावि मतदान केन्द्रमा वाम गठबन्धनका कार्यकर्ताको कुटपिटबाट एक महिलासहित तीन घाइते भएका छन्। स्थानीय एक युवकले फरक पाटीमा मतदान गरेको भन्दै बाहिर ल्याएर वाम गठबन्धनका कार्यकर्ताले कुटपिट गर्न थालेपछि छुट्याउन गएका धन कुँवर र डम्बर खत्री घाइते भएका छन्। आफ्नो श्रीमानलाई छुट्याउन गएकी धना २३ वर्षीय धना कुँवरमाथि पनि कुटपिट भएको छ। धना धनकी श्रीमती हुन। धनाको संवेदनशील अंगबाट बग्न थालेपछि नेपाली सेनाको हेलिकोप्टरबाट उद्दार गरी बयलपाटा अस्पताल पुर्याइएको छ। यस्तै वाम घठबन्धनका कार्यकर्ताको कुटाईबाट साफेबगर नगरपालिका १० घुघुरकोटका ४९ वर्षीय तेजबहादुर बडासहित घाइते भएका छन्। उनको नाकमा तीन वटा टाका लागेका छन्। यस्तै वामँ गठबन्धनका कार्यकर्ताको कुटाइबाट मेल्लेख गाउपालिका ७ नन्देगडामा भीमबहादुर साउदको आँखामा चोट लागेको छ। जिल्लाका केही ठाउँमा वाम गठबन्दनका कार्यकर्ताले कांग्रेसका कार्यकर्तामाथि बिहानैदेखि कुटपिट गर्न थालेका हुन्।
प्रधानमन्त्रीको प्रतिक्रिया'सबै समस्या समाधानको जिम्मा कांग्रेसको हो',"डडेल्धुरा : प्रधानमन्त्री शेरबहादुर देउवाले प्रदेशका राजधानी चाँडै तोकिने बताएका छन्। गन्यापधुरा गाउँपालिका१ अशिग्राम मावि रुवाखोला मतदान केन्द्रमा मतदान गरेपछि सञ्चारकर्मीसँग संक्षिप्त प्रतिक्रिया दिँदै प्रधानमन्त्री देउवाले निर्वाचनमा नेपाली काँग्रेसले बहुमत ल्याउने दावी गरे। 'अबको सरकार कांग्रेसले बनाउँछ, सम्पूर्ण समस्या समाधानको जिम्मा पनि कांग्रेसको हो', उनले भने। प्रधानमन्त्री एवं नेपाली काँग्रेसका सभापति देउवाले बिहान १० बजेर २८ मिनेटमा रुवाखोला मतदान केन्द्रमा मतदान गरेका हुन्। प्रतिनिधिसभा सदस्यको उमेदवारसमेत रहेका उनले सो मतदान केन्द्रबाट छैटौँपटक मतदान गरेका हुन्। मतदानपछि प्रधानमन्त्री देउवा काठमाडौँ फर्किएका छन्।"
नारायणमान बिजुक्छेले गरे मतदान,भक्तपुर : २०४८ सालदेखि २०७० सालको दोस्रो संविधानसभा निर्वाचनसम्म आफैंलाई भोट हाल्दै आएका नेपाल मजदुर किसान पार्टीले पहिलोपटक आफूबाहेकलाई मतदान गरेका छन्। यसपटक उनले नेमकिपाका उम्मेदवार पार्टी सचिव प्रेम सुवाललाई मतदान गरेका हुन्। उनले भक्तपुर नगरपालिका वडा नं ५ स्थित विद्यार्थी निकेतन माध्यविक विद्यालय मतदान केन्द्रमा मतदान गरेका हुन्। नेमकिपा र वाम गठबन्धनका उम्मेदवारद्वयको एउटै मतदान केन्द्र यसैबीच भक्तपुर क्षेत्र नं १ बाट प्रतिनिधिसभाका लागि नेमकिपाका उम्मेदवार प्रेम सुवाल र वाम गठबन्धनका उम्मेदवार मिलन सुवालले एउटै मतदाना केन्द्रमा फरकफरक समय मतदान गरेका छन्। उनीहरु दुवैले भक्तपुर नपा ६ स्थित बालबोध शान्ति स्कुल मतदान केन्द्रमा मतदान गरेका हुन्। वाम गठबन्धनका मिलन सुवाल माओवादी केन्द्रका जिल्ला सहइन्चार्ज हुन्। त्यस्तै भक्तपुर क्षेत्र नं १ का लागि लोकतान्त्रिक गठबन्धनका लागि कांग्रेसका उम्मेदवार बाबुराजा जोशीले भक्तपुर नगरपालिका ५ स्थित गःहिटी मतदान केन्द्रमा मतदान गरेका छन्। क्षेत्र नं २ मा भने वाम गठबन्धनका उम्मेदवार महेश बस्नेतले सूर्यविनायक नपा ७ गुण्डुस्थित भैरवी स्कुलको मतदान केन्द्रमा मतदान गरेका छन्। त्यस्तै नेमकिपाकी उम्मेदवार अनुराधा थापामगरले मध्यपुर थिमि नगरपालिका २ स्थित आदर्श माध्यमिक विद्यालय मतदान केन्द्रमा मतदान गरेकी छन्। नेपाली कांग्रेसका उम्मेदवार पूर्वसभामुख दमननाथ ढुंगाना भक्तपुर जिल्ला बाहिरका भएकाले उनले भने आफैलाई भोट हाल्न पाएनन्। भक्तपुरमा कूल एक लाख ७८ हजार ९९ मतदाता रहेका छन्। जसअनुसार क्षेत्र नं १ मा ९४ हजार एकसय ६४ र क्षेत्र नं २ मा ८३ हजार नौसय ३५ मतदाता रहेका छन्। दुई निर्वाचन क्षेत्र र चार प्रदेश निर्वाचन क्षेत्र रहेको भक्तपुरमा ७८ मतदान केन्द्रमा दुई सय नौ वटा मतदान स्थल रहेका छन्।
कर्मचारीको गल्तीले अर्कै बाकसमा मत खसेपछि पुनः मतदान,परासी : कर्मचारीको असावधानीका कारण प्रदेशसभा सदस्यको मत पत्र प्रतिनिधिसभाको मतपेटिकामा खसालेपछि पश्चिम नवलपरासी जिल्लाको सरावल गाउँपालिकास्थित त्रिमुर्ती आधारभूत तिलौली केन्द्र ख मा पुनः मतदान भएको छ। बिहान सात बजेदेखि भोट खसाल्न आएका मतदाताहरूलाई त्यहाँ खटिएका कर्मचारीले प्रदेशसभाको मत पत्र दिएर प्रतिनिधिसभाको बाकसमा खसाल्न लगाएपछि केही समय मतदान प्रकृया अवरुद्ध भएको थियो। एउटाको मत पत्र अर्कै बाकसमा खसालेपछि राजनीतिक दलका प्रतिनिधिहरुको सहमतिमा पुनः मतदान गरिएको मतदान अधिकृत वीरेन्द्र कुमार तिमिल्सेनाले बताए। १८ जनाले मतदान गरेपछि उक्त त्रुटी भएको थाहा भएको तिमिल्सेनाले बताए। राजनीतिक दलको सहमतिमा मतदान गर्ने मतदाताहरूको पहिचान गरी पुनः मतदान गर्न लगाइएको थियो। त्रुटी भएर खसालिएका सबै मतपत्रलाई मुचुल्का बनाएर छुट्टै शिल गरेर राखिएको तिमिल्सेनाले बताए। पूर्व र पश्चिम जिल्लामा विभाजन नवलपरासीका सबै मतदान केन्द्रमा शान्तिपूर्ण रुपमा मतदान प्रकृया अघि बढेको पश्चिम जिल्लाका प्रमुख जिल्ला अधिकारी उदयबहादुर रानाले बताए। निर्वाचनका लागि दुवै जिल्लामा ५ हजार बढी सुरक्षाकर्मी परिचालन छन्। पूर्वी जिल्ला (नवलपुर क्षेत्र) मा २ सय ५८ मतदान केन्द्र र १ सय १२ मतदान स्थलमा कुल २ लाख २१ हजार ७ सय १६ मतदाता छन्। दुई निर्वाचन क्षेत्र रहेको त्यहाँ २० प्रतिनिधिसभा र ४२ प्रदेशसभाका उम्मेदवार प्रतिस्पर्धामा छन्। त्यसैगरी पश्चिम जिल्ला (परासी क्षेत्र) मा २ सय मतदान केन्द्र र १ सय २० मतदान स्थलमा कुल २ लाख ८ हजार २ सय ३७ मतदाता छन्। दुई निर्वाचन क्षेत्र रहेको त्यहाँ २६ प्रतिनिधिसभा र ६३ प्रदेशसभाका उम्मेदवार चुनावी प्रतिस्पर्धामा छन्।
सिके राउतको गाउँमा मतदान बहिष्कार,"सप्तरी : सप्तरीको महदेवा गाउँपालिकाको वडा नम्बर २ स्थित आधारभूत विद्यालयको मतदान केन्द्रमा मतदान अझैसम्म हुन सकेको छैन। सिके राउतको गाउँ रहेको सो मतदान केन्द्रमा ५४५ पुरुष र ४१५ महिला गरी ९६० मतदाता रहेका छन्। मतदान अधिकृत धनेश्वर साहका अनुसार सप्तरी क्षेत्र नं २ (क) अन्तर्गत पर्ने महदेवा गाउँपालिका२ स्थित मतदान केन्द्रमा कोही पनि मतदाता र राजनीतिक दलका प्रतिनिधि आएनन्। प्रतिनिधि र मतदाता नआएपछि बाकस सिल गरिएर राखिएको उनले बताए। त्यहाँ खटिएका आठ कर्मचारी, चार प्रहरी र १० म्यादी प्रहरी मतदाताको प्रतीक्षामा रहेका छन्। स्वतन्त्र मधेस गठबन्धनका सिके राउतको जन्मस्थान रहेको सो गाउँबाट मत नखसाएर निर्वाचन बहिष्कारको सन्देश दिन खोजिएको स्थानीयको भनाइ छ। दिउँसो एक बजेसम्म पनि मतदान गर्न कोही नआएपछि कारण बुझ्न गएका प्रहरीलाई दुई दिनदेखि भएको छलफलपछि गाउँलेले स्वेच्छाले मत नदिने निर्णय गरेको बताए। राउतले कोठाभन्दा बाहिर मतदान गर्न आह्वान गरेपनि उनका गाउँलेले कोठाभन्दा बाहिर दिएको मतको गणना नभएर बदर मतमा गणना हुने भएकोले स्पष्ट सन्देश दिन मतदान नै बहिष्कार गरेको बताए। सहभागी भएपनि हकअधिकार नपाइने भएकाले आफ्नो मत आफैसँग राखेको स्थानीय गठबन्धनका एक कार्यकर्ताले बताए। उनले मधेस देश नेपालबाट अलग्गै स्वराज हुनुपर्ने भनेर चुनाव बहिष्कार गरेको बताए। स्थानीय जयकरण अधिकारीले सिके राउत व्यक्ति नभई विचार बनिसकेको र सो विचार मन परेकाले मत खसाउनुको औचित्य नदेखेपछि परिवर्तनका लागि निर्वाचन बहिष्कार गरेको बताए। हलो जोतिरहेका कांग्रेस कार्यकर्ता बालेश्वर माझीले गाउँलेले निर्णय गरेर मतदानमा सहभागी नहुनु भनेकाले आफू पनि मतदानमा नगएर हलो जोतिरहेको बताए। इमान्दार उम्मेदवार र विश्वासलायक पार्टी कोही नभएकोले मतदान गर्नुको औचित्य नरहेको स्थानीय पुष्पराज माझीले बताए। उनले धेरै पटक मतदान गरेपनि उपलब्धी नदेखेपछि र सही पहिचान पाउन नसकेकोले मतदान नगरेको बताए। प्रतिनिधि र प्रदेशसभा सदस्य निर्वाचन अन्तर्गत प्रदेश नं २ को सप्तरी जिल्लाका बाँकी सबै मतदान केन्द्रमा बिहान ७ बजेदेखि शान्तिपूर्वक मतदान भइरहेको छ।"
काठमाडौं क्षेत्र नम्बर ६ र ७ मा ३ बजेसम्म ६० प्रतिशत मत खस्यो,काठमाडौं : काठमाडौंसहित ४५ जिल्लामै शान्तिपूर्ण ढंगले मतदान भइराखेको छ। बिहीबार दिउँसो ३ बजेसम्ममा काठमाडौं क्षेत्र नम्बर ६ र ७ का केही मतदान केन्द्रमा ६० प्रतिशत मत खसेको निर्वाचन अधिकृतले जानकारी गराएका छन्। क्षेत्र नम्बर ६ को महांकाल र धर्मस्थली मतदान केन्द्रमा ६० प्रतिशत मत खसेको छ भने क्षेत्र नम्बर ७ का लोलाङहाइट नार्गाजुन र पुरानो गुहेश्वरी मतदान केन्द्रमा समेत ६० प्रतिशत मत खसेको छ। उपत्यकासहित सबै मतदान केन्द्रमा शान्तिपूर्ण रुपमा मतदान भइराखेको निर्वाचन आयोगले बताएको छ। सुरक्षाकर्मीको शान्तिपूर्ण उपस्थितिले मतदातालाई मतदान स्थलमा सहज भएको उनीहरुको भनाइ छ। यद्यपी निर्वाचनमा मतदाताको उत्साह भने कम मात्र देख्न सकिन्छ।
"प्रधानमन्त्रीले भने: 'निर्वाचन सम्पन्न भयो, सबैलार्इ धन्यवाद'","काठमाडौँ: प्रधानमन्त्री शेरबहादुर देउवाले शान्तिपूर्ण र उत्साहजनक रुपमा प्रतिनिधिसभा र प्रदेशसभाको निर्वाचन सम्पन्न भएकोमा देशवासीलार्इ धन्यवाद दिएका छन्। प्रधानमन्त्री देउवाले बिहीबार विज्ञप्तिमार्फत लोकतन्त्रको सबैभन्दा ठूलो उत्सव निर्वाचनलाई शान्तिपूर्ण, विवेकपूर्ण र उत्साहजनक रुपमा सम्पन्न गर्न सहयोग पुर्याउने मतदाता, सुरक्षाकर्मी, राष्ट्रसेवक, शिक्षकलगायत पर्यवेक्षणमा सहभागी सबैलाई धन्यवाद दिएका छन्। उनले विभिन्न संशय र आशंकाबीच सरकारले दृढताका साथ उभिएर निर्वाचन सफलतापूर्वक सम्पन्न गरेको बताउँदै निर्वाचन संविधान कार्यान्वयन गर्ने सन्दर्भमा महत्वपूर्ण खुट्किलो भएको स्पष्ट गरे। प्रधानमन्त्री देउवाले भने, प्रथम चरण र आजको दोस्रो चरणको निर्वाचनमा मतदाताले देखाएको उत्साहपूर्ण उपस्थितिले संघीय लोकतान्त्रिक गणतन्त्र संस्थागत हुँदै गएको छ, सरकारप्रति नागरिकको अपार विश्वास प्राप्त भएको महसुस मैले गरेको छु। तीनै तहको निर्वाचनको सफलताले नागरिकमा आशा जगाएको छ, मुलुकको विकास, समृद्धि र राजनीतिक स्थायित्वका लागि मार्ग प्रशस्त गर्दै संविधानले व्यवस्था गरेको संघीय शासन प्रणालीको जगलाई यसले स्थापित गर्नेछ विज्ञप्तिमा उल्लेख छ। प्रधानमन्त्री देउवाले संघीय प्रणालीका सबै अवयवले नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय हितलाई केन्द्रमा राख्दै आपसी सहकार्य, सहअस्तित्व र समन्वयमार्फत संघीयतालाई प्रभावकारी रुपमा कार्यान्वयन गर्ने विश्वास व्यक्त गरे। निर्वाचन आयोगको कुशल नेतृत्व र सबै पदाधिकारीको रातदिनको मेहनतले निर्वाचन सफलतामा पुर्याउन सकिएको उल्लेख गर्दै उनले आयोगका सम्पूर्ण पदाधिकारी र परिवार धन्यवादका पात्र भएको बताए। संविधानअनुसार प्रतिनिधिसभा र प्रदेशसभाको पहिलो चरणको निर्वाचन यही मंसिर १० गते ३२ जिल्लामा सम्पन्न भएको र दोस्रो चरणको निर्वाचन ४५ जिल्लामा शान्तिपूर्ण र उल्लासमय रुपमा सम्पन्न भएको छ।"
नवलपरासीका दुई स्थानमा विस्फोट,परासी : नवलपरासीका दुई मतदान केन्द्रमा बम विस्फोट भएको छ । मतदाताहरू भोट खसालिरहेको अवस्थामा पूर्वी नवलपरासीको देवचुली नगरपालिकास्थित दिपज्योती निमावि केन्द्र भित्र विष्फोट भएको हो । केन्द्रभित्र सुरक्षा व्यवस्था कडा पारिएको बताए पनि त्यसलाई चुनौती दिदै विस्फोट गराइको हो । कपडामा बेरेर राखेको बम विस्फोट भएपनि कुनै क्षति नभएको एसपी दिपेन्द्र जिसीले बताए । विस्फोटपछि अवरूद्व भएको मतदान प्रकृया एक घण्टापछि सुचारू भएको उनले बताए । त्यसैगरी पश्चिम नवलपरासीको बर्दघाट नगरपालिका भूताहास्थित राजापूर्णभद्र मावी केन्द्र नजिक विस्फोट भएपनि कुनै क्षति नभएको एसपी मुकुन्दराज आचार्यले बताए । टिनको वट्टामा सुतली बम बनाएर छाडेको वस्तु विष्फोट भएको हो ।
भक्तपुरमा १ बजेसम्म ५० प्रतिशतभन्दा बढी मतदान,"भक्तपुर : प्रतिनिधिसभा तथा प्रदेशसभाको दोस्रो चरणको निर्वाचन भक्तपुरमा शान्तिपूर्ण रुपमा अघि बढिरहेको छ। यहाँ दिनको १ बजेसम्म ५० प्रतिशतभन्दा बढी मतदान भएको मुख्य निर्वाचन अधिकृतको कार्यालयले जनाएको छ। जाडो भएकाले बिहान मतदान गर्न आउने मतदाताको संख्या पातलो देखिन्छ। तर १० बजेपछि भने मतदाताहरुको लाइन लम्बिँदै आएको छ। कार्यालयका अनुसार भक्तपुरका ७८ वटा मतदान केन्द्रका दुई सय नौ वटै मतदानस्थलमा शान्तिपूर्ण रुपमा मतदान भइरहेको हो। बिहान १० बजेअघिसम्म कुनै अप्रिय घटना भएको छैन, भक्तपुरका प्रमुख जिल्ला अधिकारी द्रोण पोखरेलले भने, सबैतिर उत्साहपूर्वक एवं शान्तिपूर्ण रुपमा मतदान भइरहेको जानकारीमा आएको छ।"
उपप्रधान मन्त्री श्रेष्ठले गरे मतदान,"स्याङ्जा : प्रतिनिधिसभा २ का उम्मेदवार एवं उपप्रधान एवं शिक्षा मन्त्री गोपालमान श्रेष्ठले बिहीबार पुतलीबजार नगरपालिका ३ स्थित काजीमान हरिटिकाबाट मतदान गरेका छन्। श्रेष्ठको मतदाता नामावलीमा नाम क्षेत्र नं १ स्थित उनको जन्मस्थलो पुतलीखेतमा रहेको छ। यसपटक उनले दिएको मत उनका लागि भने हुनेछैन। यसैगरी, नेपाली कांग्रेस प्रतिनिधिसभा १ का उम्मेदवार राजु थापाले पुतलीबजार नगरपालिका ४ स्थित फुलवारी माविबाट, प्रदेशसभा (क) का उम्मेदवार कमलप्रसाद पंगेनीले भीरकोट ६ स्थित भाग्योदय माविबाट, ख बाट तुलसी गिरीले पुतलीबजार नपा १४ श्रवण माविबाट मतदान गरेका छन्। प्रतिनिधिसभा २ अन्र्तगत प्रदेश क का उम्मेदवार बिष्णुप्रसाद पौडेलले वालिङ स्थित फापरथुम बाट र प्रदेश ख का उम्मेदवार भागवतप्रकाश मल्लले चापाकोट स्थित सेखामबाट मतदान गरेका हुन। यस्तै, प्रतिनिधिसमा १ मा नेकपा माओवादी गठबन्धनका उम्मेदवार नारायणप्रसाद मरासीनीले पुतलीबजार नगरपालिका १ त्रिभुवन आदर्श मावि, प्रदेशसभा क का उम्मेदवार दीपक चर्ती मगरले विरुवा स्थित जनजागृती मावि र प्रदेशसभा ख का उम्मेदवार मिनप्रसाद गुरुङ्ले पुतलीबजार ९ कोल्मा बराहचौर माविबाट मतदान गरे। नेकपा माओवादी गठबन्धनबाट प्रतिनिधिसभा २ का उम्मेदवार पदमा अर्यालले वालिङ्को थुमपोखरा, प्रदेशसभा (क) का उम्मेदवार मोहन रेग्मीले वालिङ स्थित रणवीर मावि र प्रदेश ख का उम्मेदवार पारश शर्माले गल्याङ स्थित पक्वादी केन्द्रबाट मतदान गरेका छन्। उम्मेदवार मध्ये गोपालमान श्रेष्ठसहित कांग्रेसतर्फका कमलप्रसाद पंगेनी र बामगठबन्धनतर्फका मीनप्रसाद श्रेष्ठले पनि आफूले दिएको मत आफैंले नपाउने भएका हुन।"
भक्तपुरमा कांग्रेस र एमाले कार्यकर्ताबीच झडप,भक्तपुर : भक्तपुरको क्षेत्र नं २ अन्तर्गत सूर्यविनायक नगरपालिका ३ बालकोटस्थित गणेश आधारभूत विद्यालय मतदान केन्द्रमा कांग्रेस र एमाले कार्यकर्ताबीच झडप भएको छ। एकअर्काले बुथ क्याप्चर गर्न खोजेको भन्दै विवाद भएपछि दुई पक्षबीच ढुंगा हानाहानसमेत भएको प्रहरीले बताएको छ। प्रहरीका अनुसार कांग्रेस र एमाले समर्थकहरुबीच ढुंगा हानाहान हुँदा सर्वसाधारणका घरका सिसा फुटेका छन्। अहिले स्थिति नियन्त्रणमा आइसकेको भक्तपुर प्रमुख जिल्ला अधिकारी द्रोण पोखरेलले जनाकारी दिए। उनका अनुसार मतदान भने सुचारु भइरहेको छ। भक्तपुर निर्वाचन क्षेत्र नं २ का लागि नेपाल मजदुर किसान पार्टीका तर्फबाट प्रतिनिधि सभा सदस्य उम्मेदवार अनुराधा थापामगर मतदान गरेकी छिन्। उनले मध्यपुर थिमि नगरपालिका २ स्थित आदर्श माध्यमिक विद्यालय मतदान केन्द्रमा मतदान गरेकी हुन् ।
मतदान गर्न जाने क्रममा मृत्यु,डोटीः जिल्लाको खापरमाण्डौँ आधारभूत विद्यालय मतदान केन्द्रमा मतदान गर्न जाने क्रममा एक महिलाको मृत्यु भएको छ। दमको रोगी रहेकी पूर्वीचौकी गाउँपालिका७ तिमुरदहकी ७५ वर्षीया मुनादेवी कामीको मृत्यु भएको जिल्ला प्रहरी कार्यालयले जनाएको छ। मृतक दमको रोगी रहेको र उकालो बाटो चढ्दा मृत्यु भएको बताइएको छ।
फेरिएको क्रमसंख्याले अलमलमा परे मतदाता,"विराटनगर : बिहीबारको प्रतिनिधिसभा तथा प्रदेशसभा निर्वाचनको मतदातासूचीमा भएको र मतदाता परिचय पत्रमा भएको क्रमसंख्या नमिल्दा धेरै मतदाता अलमलमा परेका छन्। विराटनगर१२ का विकासकुमार सेढाईं मत खसाल्न मतदान केन्द्रमा पुग्नुअघि आफूसँग भएको मतदाता परिचय पत्र हेरे। त्यसमा क्रमसंख्या भेटेनन् अनि अलमलमा पर्दै भने, क्रमसंख्या नै रहेनछ अब कसरी नाम पत्ता लगाएर मतदान गर्ने थाहा छैन। एकजना मतदाता जगत राउत मतदाता परिचय पत्र र मतदातासूचीमा भएको क्रमसंख्या मिलाउन एक घण्टादेखि माथापच्ची गरिरहेका थिए। मतदानस्थलको भित्तामा टाँसिएको नामावालीमा परिचयपत्रमा भएको क्रमसंख्या थिएन। उनले आफ्नो नामको आधारमा बल्लवल्ल मतदाता क्रमसंख्या भेट्टाए अनि मतदान गर्न लाइनमा बसे। नङमा मसी लाउनुभन्दा अगाडि आफ्नो नयाँ क्रमसंख्या बताएर मतपत्र लिई मत खसाल्न अघि बढे। उनले भने, क्रमसंख्या बदलिएको बारेमा थाहा नहुँदा धेरै अलमल भयो। समयको बर्बादी भयो। नाम रुजु गर्न बसेका मतकेन्द्रमा खटिएका एजेन्टले पनि मतदानको नाम खोज्न ज्यादै झन्झटिलो भएको बताएका छन्। विराटनगरको कोचाखाल केन्द्रमा मत खसाल्न गएका चाँदनी चौकका एक मतदाता शेखर रेग्मीले भने, मत हाल्न लाइनमा बसेर मतपत्र लिनुअघि क्रमसंख्या भिँडाउँदा नमिलेपछि धेरै मतदाता फेरि नयाँ नम्बर लिन फर्कनु पर्दा समस्या भयो। उनले पहिल्यै यस विषयमा निर्वाचन कार्यालयले प्रस्ट पारेको भए मतदाताई झन्झट नहुने बताए। विराटनगर१२ का रामविलास शर्मा पहिले लाइनमा बसे। आफ्नो पालो आएपछि मतदाता परिचय पत्र देखाएर मतपत्र लिन अघि बढे तर निर्वाचनमा खटिएका कर्मचारीले उनको नाम भेट्टाएनन् र भने, खै त तपाईंको यो नम्बरमा नाम, थर ठेगाना छैन। शर्मा अलमलमा परे। उनलाई भित्तामा टाँसिएको विवरणमा क्रमसंख्या नम्बर खोजेर आउन भनियो। उनी त्यतै लागे र आधा घन्टा लगाएर पत्ता लगाई फेरि लाइनमा बसेर मत खसाल्न अघि बढे। उनले भने,पहिल्यै यति कुरा भनि दिएको भए त हामीलाई समस्या नै हुने थिएन। शर्माले आफूजस्ता धेरै मतदाता क्रमसंख्याका कारण समस्यामा परेको बताए। राजेन्द्र ढकालको मतदाता परिचय पत्रमा ४६६१ नम्बर थियो तर नयाँ नम्बर भने ५१६३ भएर आयो। ढकालले भने, क्रमसंख्याको विषयमा निर्वाचन कार्यालयले पहिल्यै मतदातालाई जानकारी दिएको भए यतिधेरै झन्झट हुने थिएन।"
सर्लाहीमा गोली चल्यो,सर्लाही : सर्लाहीको क्षेत्र नम्बर २ को फौडेना गाउँपालिकाको पुलपरासीमा गोली चलेको छ। राजपा र कांग्रेसका कार्यकर्ताबीच झडप हुदाँ स्थिति नियन्त्रणमा लिन प्रहरीले गोली चलाएको हो। कसले अघि मतदान गर्ने भन्ने क्रममा कांग्रेस र राजपा कार्यकर्ताबीच झडप भएको थियो। झडपका क्रममा दुई जना सामान्य घाइते भएका थिए। सर्लाहीमा अहिलेसम्म ४५ प्रतिशत मतदान भइसकेको छ।
तस्बिरमा हेर्नुहोस् शीर्ष नेताको मतदान,"काठमाडौं : प्रतिनिधिसभा तथा प्रदेशसभाको दोस्रो चरण निर्वाचनअन्तर्गत ४५ जिल्लामा बिहीबार मतदान भइराखेको छ । राजधानीसहित देशका पहाडी तथा तराईका ४५ जिल्लामा मतदान जारी छ । प्रतिनिधिसभा सदस्यतर्फ १२८ र प्रदेशसभातर्फ २५६ गरी जम्मा ३८४ निर्वाचन क्षेत्रका लागि मतदान हुँदै छ। १५ हजार ३४४ मतदान केन्द्रमा बिहान ७ देखि साँझ ५ बजेसम्म मतदान गर्ने व्यवस्था मिलाइएको छ। दोस्रो चरण निर्वाचनमा प्रतिनिधिसभातर्फ १३० महिलासहित एक हजार ६६३ र प्रदेशतर्फ २२० महिलासहित दुई हजार ८१९ जना उम्मेदवार प्रतिस्पर्धामा छन्। पहिलो चरण निर्वाचनमा दुवैतर्फ गरी ७०२ जना मैदानमा थिए। बहालवाला प्रधानमन्त्रीका साथै पूर्वप्रधानमन्त्रीहरू प्रतिस्पर्धामा भएकाले यो निर्वाचन सबैको चासोको विषय बनेको छ। शीर्ष नेताले मतदान गरेका तस्बिर राससबाट प्रधानमन्त्री तथा नेपाली काँग्रेसका सभापति शेरबहादुर देउवाले बिहीबारको निर्वाचनमा डडेल्धुराको गन्यापधुरा गाउँपालिकास्थित अशिग्राम मावि रुवाखोला मतदान केन्द्रमा मतदान गर्दै । तस्बिर : रोशन सापकोटा, रासस इलामको बालमन्दिर मतदान केन्द्र (ख)बाट बिहीबारको निर्वाचनमा मतदान गर्दै क्षेत्र२ का उम्मेदवार तथा पूर्वसभामुख सुवास नेम्वाङ । तस्बिर: गोविन्द लामिछाने, इलाम, रासस भक्तपुर नगरपालिका ५ स्थित विद्यार्थी निकेतन माध्यमिक विद्यालय केन्द्रमा मतदान गर्दै नेमकिपाका अध्यक्ष नारायणमान बिजुक्छे। तस्बिर : अन्नपूर्ण प्रतिनिधिसभा र प्रदेशसभाअन्तर्गत बिहीबार दोस्रो चरणमा भएको निर्वाचनमा तनहुँस्थित व्यास नगरपालिकाको सत्यवती मावि मतदान केन्द्रमा मतदान गर्दै नेपाली काँग्रेसका वरिष्ठ नेता रामचन्द्र पौडेल । तस्वीर : सूर्यचन्द्र बस्नेत, रासस नेकपा माओवादी केन्द्रका अध्यक्ष पुष्पकमल दाहाल बिहीबार प्रतिनिधिसभा र प्रदेशसभाको दोस्रो चरणमा भएको निर्वाचनामा भरतपुर महानगरपालिका१४ शान्तिपुरस्थित आधारभूत विद्यालय मतदान केन्द्रमा मतदान गर्दै । तस्बिर: नारायण अधिकारी, चितवन, रासस एमालेका बरिष्ठ नेता झलनाथ खनाल मतदान गर्दै। तस्बिर: तोयानाथ भट्टरार्इ दोस्रो चरणको प्रतिनिधिसभा तथा प्रदेशसभाको निर्वाचनमा बिहीबार काठमाडौंस्थित सानो गौचरन मतदान केन्द्रमा मतदान गर्दै मन्त्रिपरिषद्का पूर्व अध्यक्ष खिलराज रेग्मी । तस्बिर ः रत्न श्रेष्ठ, रासस एमाले उपाध्यक्ष तथा अछाम क्षेत्र१ बाट प्रतिनिधिसभा सदस्यका उम्मेदवार भीम रावल बिहीबार भएको निर्वाचनामा अछामको साँफेबगर नगरपालिका६ भागेश्वरस्थित चन्द्रोदय आधारभूत विद्यालय रिठागाउँ मतदान केन्द्रमा मतदान गर्दै । तस्बिर : गीता कुँवर, अछाम, रासस नेपाली कांग्रेसका पूर्वमहामन्त्री तथा झापा क्षेत्र३ का प्रतिनिधिसभा सदस्यका उम्मेदवार कृष्णप्रसाद सिटौला क्षेत्र१ को कलवलगुढी आधारभूत विद्यालयको मतदान केन्द्रबाट बिहीबार मतदान गर्दै । तस्बिर : यज्ञराज आङदेम्बे, दमक, रासस नेपाली कांग्रेसका केन्द्रीय सदस्य तथा कञ्चनपुर क्षेत्र३ का प्रतिनिधीसभाका उम्मेदवार रमेश लेखक कञ्चनपुरको बेदकोट नगरपालिका८ स्थित बैजनाथ मावि मतदान केन्द्रमा मतदान गर्दै । तस्बिर : शेरबहादुर सिंह, कञ्चनपुर, रासस पोखरा लेखनाथ महानगरपालिका३३ भरतपोखरीस्थित शान्ति उदय मावि मतदान केन्द्रमा मतदान गर्दै नेकपा एमालेका नेता एवं कास्की क्षेत्र२ प्रतिनिधिसभा सदस्य उम्मेदवार रविन्द्र अधिकारी । तस्बिर : वासुदेव पौडेल, पोखरा, रासस प्रतिनिधिसभा र प्रदेश सभाका लागि दोस्रो चरणको बिहीबारको निर्वाचनमा नेकपा एमालेका उपमहासचिव बिष्णुप्रसाद पौडेलले रुपन्देही क्षेत्र२ बुटवल उपमहानगरपालिका८स्थित सडक विभाग मतदान केन्द्रबाट मतदान गर्दै । तस्बिर : भरत केसी, बुटवल, रासस काठमाडौँ निर्वाचन क्षेत्र५ का प्रतिनिधिसभा सदस्यका उम्मेदवार तथा नकपा ९एमाले० का महासचिव ईश्वर पोखरेलले स्काइलार्क स्कूल मतदान केन्द्र धापासीबाट मतदान गर्दै । तस्बिर : सौजन्यपोखरेलको सचिवालय, रासस नेपाली काँग्रेसका युवा नेता गगनकुमार थापाले मैतीदेवी मन्दिर मतदान केन्द्रमा मतदान गर्दै । तस्बिर : प्रदीपराज वन्त, रासस बिहीबार भएको प्रतिनिधिसभा र प्रदेशसभाको द्रोस्रो चरणको निर्वाचनमा एमालेका युवा नेता डा राजन भट्टराईले काठमाडौँ क्षेत्र४ पशुपति बहुमूखी क्याम्पस चावहिल केन्द्रबाट मतदान गर्दै । तस्बिर : प्रदीपराज वन्त, रासस स्वास्थ्यमन्त्री तथा राप्रपा प्रजातान्त्रिकका वरिष्ठ उपाध्यक्ष एवं रुपन्देही क्षेत्र३ को प्रतिनिधिसभा सदस्यका उम्मेदवार दिपक बोहराले सिद्धार्थनगर३ को खजहना निमाविमा मतदान केन्द्रमा मतदान गर्दै । तस्बिर : दीपक घिमिरे, लुम्बिनी, रासस"
काभ्रेमा शान्तिपूर्ण मतदान जारी,काभ्रे : काभ्रेमा बिहानैदखि शान्तिपूर्ण तरिकाले मतदान भइरहेको छ। जिल्लामा रहेको १ सय ८९ मतदान स्थलको ३ सय ५० मतदान केन्द्रमा नै मतदान शान्तिपूर्ण रुपमा सञ्चालन भइरहेको प्रमुख निर्वाचन अधिकृत अर्जुन अधिकारीले जानकारी दिए। जिल्लामा २ लाख ७२ हजार २ सय ९२ मतदाना निर्वाचनजमा सहभागी भइरहेका छन्। निर्वाचनका लागि भन्दै जिल्लामा २८ सय कर्मचारी घटाइएको छ भने शान्ति सुरक्षा अत्यन्तै कडा पारिएको छ। बिहानैदेखि नेपाली सेना र सशस्त्रले बाहिरी घेरामा सुरक्षा दिइरहेको छ भने नेपाल प्रहरी र जनपथ प्रहरीले मतदान स्थल भित्र सुरक्षा दिइरहेको छ। ३५ सय सुरक्षाकर्मी खटाइएको छ। जिल्लामा हालसम्म कुनै पनि अप्रिय घटना नघटेको प्रमुख जिल्ला अधिकारी शिवप्रसाद सिम्खडाले जानकारी दिए।
रौतहटमा १२ बजेसम्म ३० प्रतिशत मतदान,रौतहट: रौतहटमा मध्यान्ह १२ बजेसम्म ३० प्रतिशतभन्दा बढी मत खसेको छ। मतदाताहरुमा उत्साह देखिएको छ। जिल्लामा रहेका ४ सय ४९ मतदान केन्द्रहरुमा शान्तिपूर्णरुपमा मतदान भइरहेको जिल्ला निर्वाचन कार्यालयले जनाएको छ। जिल्लामा तीन लाख २९ हजार मतदाता रहेका छन्। रौतहट क्षेत्र न १ का राजपा नेपालका उम्मेदवार राजपा नेपालका अध्यक्ष मण्डलका सदस्य अनिल कुमार झाले मत्सरी स्थित सरस्वति उच्च माध्यमिक विद्यालयबाट मतदान गरेका छन्। यस्तै विनाविभागीय मन्त्री प्रभु साहले रौतहट क्षेत्र न ३ स्थित मौलापुरमा रहेको प्रावि विद्यालय मतदान गरेका छन्। निर्वाचनलाई मध्यनजर गर्दै सुरक्षाव्यवस्था कडा पारिएको छ। जिल्लामा सात हजार भन्दा बढी सुरक्षाकर्मी परिचालन गरिएको प्रशासनले जनाएको छ।
बढी मतदाता रहेको मोरङमा ५५ प्रतिशत मतदान,"विराटनगर : मुलुककै सबै भन्दा बढी मतदाता रहेको मोरङमा दिउँसो तीन बजेसम्ममा ५५ प्रतिशत मत खसेको छ। मुख्य निर्वाचन अधिकृत राजकुमार खतिवडाका अनुसार छ वटा निर्वाचन क्षेत्र रहेको मोरङमा तीन सय मतदान स्थलका सात सय ५८ केन्द्रमा मतदान जारी छ। बिहीबार विहान सात बजेबाटै मतदान सुरु भएको थियो। चिसोका कारण एकाबिहानै मतदाता मत खसाल्न मतदान केन्द्रमा नआए पनि बिहान ९ बजेबाट भने भीड लागेको थियो। भीड सम्हाल्न सुरक्षाकर्मी र स्वयंसेवकलाई हम्मेहम्मे परेको थियो। मतदान शान्तिपूर्ण र सौहार्दपूर्ण वातावणमा भइरहेको छ, खतिवडाले भने, मतदान केन्द्रमा मत खसाल्नेको भीड अत्यधिक छ। मोरङ प्रहरी प्रमुख एसपी अरुणकुमार बिसीले सबै मतदान केन्द्रको सुरक्षा व्यवस्था कडा पारिएको जनाए। उनले सुरक्षा व्यवस्था मजवुत बनाइएका कारण अहिलेसम्म कुनै पनि घटना र समस्या आएका छैनन्। निर्वाचन शान्तिपूर्ण रुपमा भइरहेको छ, उनले भने, कुनै अप्रिय घटना भएको छैन। चुनावी सुरक्षाका लागि परिचालित सेनाले पनि आफ्नै हिसावमा सुरक्षा प्रदान गरिरहेको जनाएको छ। अशक्त, बिरामी, अपाङ्गता भएका र बृद्धबृद्धा सहयोगीका साथमा मतदान गर्न पुगेका छन्। मतदान केन्द्रमा पुगेपछि उनीहरुलाई लाइनमा नराखिकन प्राथमिकता दिने गरिएको जानकारी खतिवडाले दिए। मोरङमा छ लाख ४४ हजार सात सय ८२ मतदाता छन्।"
१०२ वर्षीय जगतकुमारीले मतदान गर्दै भनिन् : शान्तिका लागि मतदान गरेको छु,"जनकपुरधाम : दुईजनाको सहाराका साथ मतदानस्थलमा पुगेर आफ्नो मत खसालेकी १ सय २ वर्षीय जगतकुमारी ढकालले अबको निर्वाचनपश्चात देशमा शान्ति आओस् भन्ने चाहना राखेकी छिन्। वृद्धा अवस्थाका कारण राम्ररी हिड्न समेत नसक्ने अवस्थामा पुगेकी ढकाललाई उनका आफन्तहरुले जेनतेन धनुषाको मिथिला नगरपालिका ६ ढल्केवर चोकस्थित महेन्द्र मावि मतदान केन्द्रसम्म पुर्याएका थिए। मतदान गरेर फर्केपछि उनले भनिन्, मत उम्मेदवार पनि राम्ररी चिन्दिन्, उनीहरुले भनेको भाषणहरु पनि खासै थाहा छैन् तर, यो मतदानबाट देशमा शान्ति आओस् भन्ने चाहना छ।' धनुषाको प्रतिनिधिसभा निर्वाचन क्षेत्र नम्बर ३ अन्र्तगत नगराईन नगरपालिका २ को राजेश्वर निधि उमावि मतदान केन्द्रबाट नेपाली कांग्रेसका नेता विमलेन्द्र निधिले मतदान गरेका छन्। उनी यसै क्षेत्रबाट उम्मेदवार पनि हुन्। नेता निधिले लोकतन्त्रको पक्षमा शान्तिपूर्वक मतदातालाई आफ्नो मतको सदुपयोग गर्न अनुरोध गरेका हुन्। निधिले भने, सबैजना हतार नगरी सोच विचारका साथ मतदान गरौं। मत बदर नहोस् भन्नमा विशेष ध्यान दिन उनले मतदातालाई आग्रह गरेका छन्। धनुषामा दिउँसो २ः३० बजेसम्ममा ५३ प्रतिशत मतदान भएको जिल्ला निर्वाचन कार्यालय धनुषाकी प्रमुख पुष्पा झाले जानकारी दिइन्। बिहान चिसो मौसमका कारण अधिकांश मतदाताहरुले दिउँसोको बेला भोट हाल्न आउन थालेका छन्। केही स्थानहरुमा फाट्फुट् विवादका घटना बाहेक जिल्लाभरीमा शान्तिपूर्वक मतदान भइरहेको धनुषाका प्रहरी उपरीक्षक चक्र बहादुर सिंहले बताएका छन्।"
अर्घाखाँचीको एक मतदान केन्द्रमा तोडफोड,सन्धिखर्क: अर्घाखाँचीको एक मतदान केन्द्रमा तोडफोड भएको छ। सन्धिखर्क नगरपालिका वाड नम्बर ५ मथुरा माविको ख केन्द्रमा तोडफोड भएको हो। मतदान अधिकृत सुरेन्द्रराज अधिकारीले मतपत्रमा हस्ताक्षर नगरी दिएको भन्दै मतदान केन्द्र तोडफोड भएको हो। तोडफोडपछि मतदान रोकिएको छ।
अब संक्रमणकालको अन्त्य हुन्छ : थापा,"हेटौंडा : राप्रपा नेपालका अध्यक्ष एवं प्रतिनिधिसभा मकवानपुर १ का उम्मेदवार कमल थापाले यो निर्वाचनले संक्रमणकालको अन्त्य गर्दै देश विकासमा महत्वपूर्ण योगदान दिने विश्वास व्यक्त गरेका छन् । हेटौंडा ६ स्थित बंशगोपाल उच्च मावि मतदान केन्द्रमा बिहीबार बिहान ७ः४५ बजे मतदान गर्दै उनले भने,लामो समयदेखिको द्वन्द्व र संक्रमण अन्त्य गर्दै देश विकासको अनुकूल वातावरण बन्नेमा म विश्वस्त छु । उनले राजनीतिक परिवर्तनलाई टिकाउन आर्थिक परिवर्तन आवश्य रहेको भन्दै त्यसतर्फ सबै राजनीतिक दलहरुको ध्यान जानुपर्ने बताए । थापाले आम मतदाताहरुलाई निर्धक्क भएर आफ्नो मतदाधिकार प्रयोग गर्न पनि अनुरोध गरेका छन् । मकवानपुरको ३ सय २४ मतदान केन्द्रमा शान्तिपुर्ण मतदान भइरहेको निर्वाचन अधिकृतहरुको कार्यालयले जनाएको छ । मतदान केन्द्रहरुमा बिहानैदेखि मतदाताहरुको भीड रहेको छ । दुई प्रतिनिधि र चार प्रदेशसभा सदस्यको लागि मकवानपुरका २ लाख ५५ हजार ६ सय ४ जना मतदाताले मतदान गर्न पाउनेछन् ।"
निर्वाचन आयोग पदाधिकारीले पनि हाले मत,काठमाडौं : प्रतिनिधिसभा तथा प्रदेशसभा सदस्य चुनावमा निर्वाचन आयोगका पदाधिकारीले पनि मत हालेका छन्। आयोगका अनुसार निर्वाचन आयुक्त इला शर्माले ललितपुर १० कुमारीस्थान नर्सिङ अस्पताल मतदान केन्द्रबाट मतदान गरेकी छन्। निर्वाचन आयुक्त ईश्वरीप्रसाद पौड्यालले ललितपुर २ टीका विद्याश्रम मावि सानेपाबाट मतदान गरेका छन्। अर्का निर्वाचन आयुक्त सुधीरकुमार शाहले काठमाडौं ४ धुमबाराही मावि मतदान केन्द्रबाट मतदान गरेका छन्। आयोगका सचिव बेगेन्द्रारज शर्मा पौड्यालले टोखा ८ भुवनेश्वरी मन्दिर गौरीगाउँ मतदान केन्द्रबाट मतदान गरेका छन्।
शंकर पोखरेलले जनता विद्यापिठमा गरे मतदान,विजौरी : नेकपा एमालेका नेता तथा पाँच नम्बर प्रदेशका मुख्य मन्त्रीका रुपमा प्रस्तावित उम्मेदवार शंकर पोखरेलले दाङको तुलसीपुर उपमहानगरपालिका वडा नम्बर १९ अन्र्तगत जनता विद्यापिठ मतदान केन्द्रमा पहिलो मतदान गरेका छन्। मतदान पछि संक्षिप्त प्रतिकृया दिँदै पोखरेलले संविधान कार्यान्वयनको खुट्किलोमा रहेकाले यो निर्वाचनले शान्ति र स्थीरता दिने उल्लेख गरे । साथै राजनीतिक दलहरुका बीचमा गठबन्धन बनेर स्थायी सरकार दिने पनि बताए । उनी पाँच नम्बर प्रदेशको मुख्य मन्त्रीको रुपमा दाङ क्षेत्र नम्बर २ क बाट उम्मेदवार पनि हुन् । पाँच नम्बर प्रदेशको राजधानीको विषयमा पोखरेलले दाङ सबै हिसाबले राजधानी हुन उपयुक्त स्थान रहेको बताए ।
कुन नेता कहाँबाट मतदान गर्दै छन् ?,"काठमाडौं : प्रतिनिधिसभा तथा प्रदेशसभाअन्तर्गत बिहीबार हुन गइरहेको दोस्रो चरण निर्वाचनमा प्रमुख दलका सबैजसो शीर्ष नेताले मतदान गर्दै छन्। कांग्रेस सभापति तथा प्रधानमन्त्री शेरबहादुर देउवा, एमाले अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहालले मात्रै होइन, राष्ट्रिय प्रजातन्त्र पार्टीका अध्यक्ष कमल थापा, राष्ट्रिय जनता पार्टीका अध्यक्षमण्डलका नेता महन्थ ठाकुर, राजेन्द्र महतो, महेन्द्र्रराय यादव, संघीय समाजवादी फोरमका अध्यक्ष उपेन्द्र यादवसम्मले दोस्रो चरणमा मतदान गर्दै छन्। कतिपय शीर्ष नेताले आफैँ उम्मेदवार रहेका कारण आफैँलाई मतदान गर्दै छन् भने कतिपयले आफ्नो उम्मेदवारी नामावली भएको क्षेत्रभन्दा बाहिर भएकाले आफैँलाई मतदान गर्न पाउने छैनन्। एमाले अध्यक्ष केपी ओली, कांग्रेस महामन्त्री डा शशांक कोइराला, राष्ट्रिय जनता पार्टीका नेताहरू महन्थ ठाकुर, राजेन्द्र महतो र संघीय समाजवादी फोरमका अध्यक्ष उपेन्द्र यादवले भने आफूले आफैँलाई भोट हाल्न पाउने छैनन्। उनीहरू आफ्नो मतदाता नामावली रहेको क्षेत्रभन्दा बाहिर उम्मेदवार बनेका कारण आफैँलाई भोट दिन नपाउने भएका हुन्। कुन नेता कहाँ मतदान गर्दै छन् ? प्रधानमन्त्री तथा कांग्रेस सभापति शेरबहादुर देउवाले डडेलधुराको गन्यापधुरा गाउपालिका १, रुवाखोलास्थित असिग्राम मावि मतदान केन्द्रबाट मतदान गर्ने छन्। प्रधानमन्त्री पत्नी तथा कैलाली५ की उम्मेदवार डा आरजु राणासहित देउवाले त्यहाँबाट मतदान गर्न लागेका हुन्। त्यहाँ उनी आफैँ प्रतिनिधिसभाका लागि उम्मेदवार छन्। एमाले अध्यक्ष केपी शर्मा ओलीले भक्तपुर सूर्यविनायक२, बालकोटस्थित महेन्द्र शान्ति विद्यालयबाट मतदान गर्दै छन्। उनी आफू भने झापा ५ मा उम्मेदवार छन्। माओवादी केन्द्र अध्यक्ष पुष्पकमल दाहालले भरतपुर४ स्थित लक्ष्मी मावि लंकु मतदान केन्द्रमा आफैँलाई मतदान गर्नेछन्। एमाले वरिष्ठ नेता झलनाथ खनालले इलामको सूर्योदय नगरपालिका ९ को राष्ट्रिय निमावि फिक्कल, रामफोक मतदान केन्द्रबाट मतदान गर्ने भएका छन्। उनी त्यहाँ आफैँ उम्मेदवार छन्। एमाले नेता माधव नेपालले गौर नगरपालिका २ स्थित रामजानकी कन्या प्राथमिक विद्यालय भवनमा मतदान गर्दैछन्। नेता नेपालले पनि आफूले आफैँलाई मतदान गर्न पाउने छैनन्। उनी काठमाडौं २ बाट प्रतिस्पर्धामा छन्। एमाले उपाध्यक्ष वामदेव गौतमले बर्दियाको बाँसगढी नगरपालिका ८ को त्रिभुवन माविमा मतदान गर्दैछन्। अर्का उपाध्यक्ष युवराज ज्ञावालीले दाङको तुलसीपुर १७ स्थित दीपेन्द्र मावि मानपुरबाट मतदान गर्नेछन्। एमालेकै उपाध्यक्ष भीम रावलले अछामको साँफेबगर ६ स्थित चन्द्रोदय आधारभूत विद्यालय रिठागाउँमा मतदान गर्नेछन्। उनी त्यहाँ आफैँ उम्मेदवार छन्। महासचिव इश्वर पोखरेलले पनि काठमाडौं ५ स्थित टोखा ६, स्काईलार्क स्कुल धापासी केन्द्रबाट आफैँलाई मतदान गर्नेछन्। उपमहासचिव विष्णुप्रसाद पौडेलले बुटवल ८ स्थित पश्चिमाञ्चल डिभिजन सडक कार्यालयमा मतदान गर्नेछन्। सचिव प्रदीपकुमार ज्ञवालीले गुल्मीको रुरु गाउँपालिका ४, बम्घा निमावि भवन चौतारा, भीमप्रसाद आचार्यले इनरुवा६ जनता मावि मधेसा, स्थायी समिति सदस्यहरू शंकर पोखरेलले तुलसीपुर १९, जनता विद्यापीठ केन्द्र बिजौरी, पूर्व सभामुख सुभासचन्द्र नेम्वाङले इलाम ७ बालमन्दिर आधारभूत विद्यालय हाकिमटोलमा मतदान गर्नेछन्। त्यसैगरी कांग्रेस वरिष्ठ नेता रामचन्द्र पौडेलले तनँहुको व्यास२, सत्यवादी माध्यमिक विद्यालयस्थित केन्द्रवाट मतदान गर्नेछन्। नवलपुर १ मा उम्मेदवार रहेका महामन्त्री डा शशांक कोइरालाले काठमाडौं३, महाराजगन्ज चोकस्थित भ्याली स्कुल केन्द्रबाट मतदान गर्नेछन्। कांग्रेसकी कोषाध्यक्ष सीतादेवी यादवले सिराहा१५ स्थित खुससैना केन्द्रबाट भोट हाल्नेछिन्। त्यस्तै, प्रकाशमान सिंहले काठमाडौं१६, पकनाजोलस्थित नेपाल युवक माविमा, विमलेन्द्र निधिले धनुषाको नगराइन२ को राजेश्वर निधि उमाविमा, कुलबहादुर गुरुङले इलाम नगरपालिकाको बालमन्दिर आधारभूत विद्यालय हाकिमटोलमा, सुजाता कोइराला र शेखर कोइरालाले विराटनगर७ को आर्दश विद्यालयमा, बालकृष्ण खाँणले रुपन्देहीको तिलोत्तमा८ स्थित ज्योति आधारभूत विद्यालयमा मतदान गर्नेछन्। गगनकुमार थापाले काठमाडौं३०, मैतीदेवी मन्दिरमा मतदान गर्नेछन्। माओवादी नेता रामबहादुर थापाले भरतपुर१० नारायणी नमुना माविमा मतदान गर्नेछन्। दाङ २ बाट उम्मेदवार बनेका माओवादी नेता कृष्णबहादुर महराले भने पहिलो चरणमै रोल्पाको लिवाङ नगरपालिकाको तारा माविमा भोट खसालिसकेका छन्। त्यस्तै, टोपबहादुर रायमाझीले अर्घाखाँचीको सन्धिखर्क९, अर्घा रजस्थल मावि रासीचौरमा, गिरिराजमणि पोखरेलले बर्दिबास नगरपालिका३ गौरीडाँडामा, हरिबोल गजुरेलले कमलामाई४, सिन्धुलीमा मतदान गर्नेछन्। पम्फा भुसालले ललितपुर२ राजतीर्थमा, मातृका यादवले धनुषाको सबैला२ स्थित रामप्रसाद उमावि केन्द्रबाट मत हाल्नेछन्। राप्रपा अध्यक्ष तथा उपप्रधानमन्त्री कमल थापा हेटौंडा ५, पिप्लेस्थित बालज्योति माविमा, संघीय समाजवादी अध्यक्ष उपेन्द्र्र यादवले मोरङ विराटनगर१४ स्थित डिग्री क्याम्पसमा, नेपाल मजदुर किसान पार्टीका अध्यक्ष नारायणमान बिजुक्छेले भक्तपुर दरबार स्क्वायरमा रहेको विद्यार्थी निकेतन माविमा मतदान गर्नेछन्। राजपाका अध्यक्षमण्डलका नेता महन्थ ठाकुरले सर्लाहीको बलरा नगरपालिका १ मा मतदान गर्नेछन्। उनले आफैँलाई मतदान गर्न पाउने छैनन्। उनी महोत्तरी ३ मा उम्मेदवार छन्। त्यस्तै, राजेन्द्र महतोले पनि आफैंलाई भोट हाल्न पाउने छैनन्। उनले सर्लाही चन्द्रनगर २, दुर्गा खोभारी जनता उमावि केन्द्र्रमा मतदान गर्दै छन्। उनी आफू भने धनुषा ३ मा उम्मेदवार छन्। त्यस्तै, अनिल झाले रौतहटको दुर्गाभगवती गाउँपालिका सस्कृत उमावि मतदान केन्द्र, महेन्द्रराय यादवले सर्लाहीको हरिपूर्वा नगरपालिका९ स्थित रामजानकी मन्दिर मतदान केन्द्र र र शरतसिंह भण्डारीले महोत्तरीको औरही मावि मतदान केन्द्रबाट मतदान गर्नेछन्।"
बिहानभरमा २५ प्रतिशत मतदान,काठमाडौं : दोस्रो चरणको प्रतिनिधिसभा र प्रदेशसभा निर्वाचनमा बिहान १० बजेसम्म २५ प्रतिशत मतदान सम्पन्न भएको छ। निर्वाचन आयोगका अनुसार देशका ४५ जिल्लामा विहान सात बजेदेखि मतदान शुरु भएको हो। निर्वाचनमा एक करोड २२ लाख ३५ हजार ९९३ मतदाताले आआफ्नो मतदान केन्द्रमा गई मताधिकार प्रयोग गर्दैछन्। प्रतिनिधिसभा सदस्यका लागि १२८ निर्वाचन क्षेत्रमा र प्रदेशसभा सदस्यका लागि २५६ निर्वाचन क्षेत्रका ७ हजार ७५२ मतदान स्थलका १५ हजार ३४४ मतदान केन्द्रमा आज मतदान भइरहेको छ। अपरान्ह ५ बजेसम्म आफ्नो मतदाता नामावलीमा नाम रहेको मतदान केन्द्रमा प्रवेश गर्ने मतदाताले मात्रै मतदान गर्न पाउने व्यवस्था रहेको आयोगले जनाएको छ।
"कांग्रेस र एमाले कार्यकर्ताबीच झडप, दुई घाइते",दाङ : दाङको दंगीशरण गाउँपालिका ६ श्रीगाउँमा कांग्रेस र एमाले कार्यकर्ताबीच झडप भएको छ। भोट हाल्न आएका काठमाडौं महानगरपालिकाका कर्मचारी टेकबहादुर केसी र नेविसंघको क्षेत्रीय सचिव चित्रकुमार केसी घाइते भएका छन्। घाइतेहरुको तुल्सीपुर सिटी हस्पितलमा उपचार भइरहेको छ। यसैबीच शान्तिपुर बाघखोर मतदान केन्द्रमा मतदान सुरु भएको छैन्। विस्फोट पदार्थ राखेको आशंकामा मतदान हुन नसकेको हो। मुख्य निर्वाचन कार्यालय दाङका सहायक निर्वाचन अधिकृत भुपाल भण्डारीले मतदान सुरु हुन नसेकेको जानकारी दिदै छिट्टै मतदान गर्ने तयारी भइरहेको बताए।
मनाङमा वामगठबन्धन विजयी,गोरखा : मनाङको प्रतिनिधिसभामा वामगठबन्धन विजयी भएको छ । वाम गठबन्धनका साझा उम्मेदवार नेकपा एमालेका नेता पोल्देन छोपाङ गुरुङ्गले आफ्ना निकटतम प्रतिष्पर्धी भन्दा २७९ मत बढी ल्याएर विजयी भएका हुन् । उनले २३०० मत ल्याएका छन् भने उनका प्रतिष्पर्धी नेपाली कांग्रेसका नेता टेकबहादुर गुरुङले २०२१ मत ल्याएका छन् । मनाङ प्रतिनिधि सभामा १६ मत बदर भएको थियो । त्यस्तै प्रदेशसभातर्फ क मा नेपाली कांग्रेसका चिन्ता घले विजयी भएका छन् । उनले ९९८ मत ल्याई विजयी भएका हुन् भने उनका प्रतिपष्पर्धी एमालेका नेता धन्दुल दोजे्रे गुरुङले ८९६ मत ल्याएका थिए । मनाङ ख मा स्वतन्त्र उम्मेदवार राजीव गुरुङ १४१० मत ल्याई विजयी भएका छन् । उनका प्रतिष्पर्धी कांग्रेसका कर्म गुरुङले १०२० मत ल्याएका थिए । मनाङ क र ख मा सत सात मत बदर भएको थियो ।
"इटहरीमा कांग्रेसएमाले झडप, चार घाइते",इटहरी : बुधबार राति सुनसरीको इटहरीस्थित खनारमा एमाले र काँग्रेस कार्यकर्ताबीच झडप भएको छ। झडपमा चार जना घाइते भएको इलाका प्रहरी कार्यालय इटहरीले जानकारी दिएको छ। घाइते हुनेमा काँग्रेस र एमाले दुवैतर्फका छन्। मौन अवधिमा पनि मतदाता प्रभावित पार्न हिँडेका दुवै पक्षका कार्यकर्ताबीच झडप भएको हो। मौन अवधिमा पनि सुनसरीमा रातिराति उम्मेदवार र पार्टीका नेता कार्यकर्ता चुनावी प्रचारप्रसारमा हिड्ने गरेका थिए। सो क्रममा मोरंगको सुन्दर हरैंचामापनि केही दिनअघि झडप भएको थियो। प्रहरीले चार जनालाई नियन्त्रणमा लिएर छाडेको थियो।
सिके राउत पक्राउ,जनकपुर : निर्वाचनविरोधी गतिविधि गरेको आरोपमा प्रहरीले सिके राउतलाई पक्राउ गरेको छ । प्रहरीले उनलाई जनकपुर ४ माछाबजारस्थित आफ्नै निवासबाट बिहान सवा नौ बजे पक्राउ गरेको एसपी चक्रबहादुर सिंहले बताए । निर्वाचन विरोधी गतिविधि गरेको आरोपमा पक्राउ गरिएको सिंहले जानकारी दिए । राउतलाई जिल्ला प्रहरी कार्यालय धनुषमा राखिएको छ ।
कञ्चनपुरको एक मतदान स्थल नजिकै बम भेटिएपनि उत्साहपूर्वक मतदान,"महेन्द्रनगर : कञ्चनपुरको वेदकोट नगरपालिका २ मा रहेको बैजनाथ उच्च मावि मतदान स्थल नजिकै शंकास्पद वस्तु फेला परेको छ। मतदान स्थल नजिकै बिहानै शंकास्पद वस्तु फेला परेको प्रहरीले जनाएको छ। शंकास्पद वस्तु भेटिएपछि त्यहाँ मतदान गर्न पुगेका मतदाता त्रसित बनेका छन्। मतदातालाई त्रसित बनाउने उद्देश्यले त्यहाँ शंकास्पद बस्तु राखिएको हुन सक्ने प्रहरीले जनाएको छ। शंकास्पद वस्तु मतदान स्थल भन्दा केही पर राखेको पाइएको छ' कञ्चनपुरका एसपी प्रकाश बहादुर चन्दले भने, प्रहरीले त्यहाँ सुरक्षा व्यवस्था कडा पारेको छ'। मतदान स्थल भन्दा तीनसय मिटरको दुरीमा शंकास्पद वस्तु भेटिएपनि मतदान भने भइरहेको छ। वेदकोट नगरपालिका २ का वडा अध्यक्ष नरेश सिंहले मतदान भइरहेको त्यहाँबाट जानकारी दिए। यसैबीच कञ्चनपुर जिल्लाका अन्य मतदान केन्द्रहरुमा बिहानैदेखि मतदान सुरु भएको छ। जिल्ला निर्वाचन अधिकारी केशव भण्डारीले सबै मतदान केन्द्रमा बिहानै देखी मतदान भइरहेको जानकारी दिए। मतदान गर्न बिहानै मतदाताहरु आआफ्नो मतदान केन्द्रमा पुगिसकेका थिए। प्रदेश सभा र प्रतिनितिसभा निर्वाचनको दोस्रो चरण अन्र्तगत भइरहेको मतदानमा मतदाता उत्साहित भएर मतदानमा सहभागी भएका छन्। उम्मेदवारहरु समेत मतदान गर्न पुगेका छन्। कञ्चनपुर निर्वाचन क्षेत्र नम्बर ३ का वामगठबन्धनका उम्मेदवार दिपक प्रकाश भट्टले महेन्द्रनगरस्थित शान्ति विद्या निकेतनमा रहेको मतदान स्थलमा मतदान गरेका छन्। उनले बिहानै ७ बजे नै पुगेर मतदान गरेका हुन्। उनका प्रतिस्पर्धी नेपाली काँग्रेसका नेता रमेश लेखकले वेदकोट नगरपालिका ८ मा रहेको वैजनाथ उमाविमा रहेको मतदान केन्द्रमा मतदान गर्नेछन्। यस्तै नेपाली काँग्रेसका नेता एवं निर्वाचन क्षेत्र नम्बर २ का उम्मेदवार एनपी सावदले भीनपा २ मा रहेको सरस्वती उमाविको मतदान केन्द्रमा मतदान गर्नेछन्।"
शव बोकेरै मतदान गर्न केन्द्रमा पुगे मलामी,"पाल्पा : पाल्पा जिल्लाको रिब्दीकोट गाउँपालिका७, मैनादीको हर्केडाँडाकी एक महिलाको मृत्यु भएपछि शव बोकेरै मतदान केन्द्रमा मलामी मतदान गर्न पुगेका छन्। हर्केडाँडाकी १०१ वर्षीया लिलाकुमारी गैरेको आज बिहान मृत्यु भएपछि मलामी शव बोकेर नै मतदान केन्द्रमा पुगेर मृतकका छोरा युद्धराज गैरेले बतासे मतदान केन्द्रमा मतदान गरेका छन्। उनीलगायत १६ जना मलामीले बतासे मतदान केन्द्रबाट मतदान गरेका छन् भने रिब्दिकोट छहरा गापा५ मुजुङका विष्णु काफ्लेले मुजुङको बगैँचाबाट मतदान गरेका छन्।"
निर्वाचन पर्यवेक्षण गर्दैै जापनिज टोली,"काठमाडौं : दोस्रो चरणको प्रतिनिधि र प्रदेशसभा निर्वाचन पर्यवेक्षणका लागि आएका जापानका उपविदेशमन्त्री इवाओ होरी भक्तपुर पुगी निर्वाचन अवलोकन गरेका छन् । जापानी उपविदेशमन्त्री होरी नेतृत्वको ५ सदस्यीय उच्चस्तरीय टोली निर्वाचन पर्यवेक्षणका लागि बुधवार नेपाल आएका थियो । उनले आजै काठमाडौं, भक्तपुर र ललितपुरका विभिन्न मतदान केन्द्रको अवलोकन गर्ने कार्यक्रम रहेको छ । बुधबार उनले राष्ट्रपति विद्यादेवी भण्डारी र प्रमुख निर्वाचन आयुक्त डा अयोधीप्रसाद यादवसँग भेटवार्ता गरेका थिए । जापानले शान्तिपूर्ण निर्वाचनमार्फत नेपालको राजनीतिले स्थायित्व पाओस् भन्ने चाहेको छ। विप्लव नेतृत्वको नेकपाले दिनहुँजसो उपत्यकाकेन्द्रित विस्फोट गराइरहेका बेला हुन लागेको चुनाव जापानी उपविदेशमन्त्री होरीको भ्रमण अवधिभर गृह मन्त्रालयले उच्च सुरक्षा दिएको छ । हेरी पछिल्लो पटक प्रधानमन्त्री सिन्जो आवे नेतृत्वको सरकारमा चौथो पटक मन्त्री बनेका हुन्।जापानले नेपालको पछिल्लो राजनीतिक अवस्थालाई चासो दिइरहेको छ ।"
भोट हालेपछि रामचन्द्र पौडेलले भने निर्वाचन समृद्धितर्फको यात्रा,"दमौली : नेपाली कांग्रेसका वरिष्ठ नेता रामचन्द्र पौडेलले प्रतिनिधिसभा तथा प्रदेशसभा निर्वाचन समृद्धितर्फको यात्रा भएकाले मतदान गरेर राष्ट्रिय कर्तव्य पूरा गर्न मतदातासँग आग्रह गरेका छन्। गृह जिल्ला तनहुँको क्षेत्र नम्बर १ का प्रतिनिधिसभा सदस्य उम्मेदवार पौडेलले दमौलीको सत्यवती मावि ग निर्वाचन केन्द्रमा मतदान गर्दै ७० वर्षदेखिको लोकतान्त्रिक आन्दोलनका उपलब्धि साकार गर्न यो निर्वाचन महत्वपूर्ण भएको टिप्पणी गरे। मतदाताप्रति आफूलाई विश्वास भएको बताउँदै पौडेलले अवरोधका बाबजुद मतदाताले मतदान गर्ने विश्वास व्यक्त गरे। उनले राष्ट्र, समाज र भविष्यप्रतिको कर्तव्य पूरा गर्न निर्भयतापूर्वक मतदानमा सहभागी हुन आग्रह गरे। कांग्रेस वरिष्ठ नेता पौडेल तनहुँमा प्रतिनिधिसभा सदस्यका लागि वाम गठबन्धनका उम्मेदवार कृष्णकुमार श्रेष्ठसँग प्रतिष्पर्धामा छन्। तनहुँमा २ लाख ११ हजार ३ सय ९६ मतदाता मतदानमा सहभागी हुँदैछन्। जिल्लामा हाई प्रोफाइल नेता चुनाव लडेका कारण सुरक्षा व्यवस्था कडा पारिएको छ। चिसोका कारण मतदाता बिहान ७ बजे मतदानस्थलमा कम देखिए पनि बिस्तारै मतदान स्थलमा चहलपहल बढ्न थालेको छ।"
"४५ जिल्लामा मतदान जारी, कहाँ के भइरहेको छ?",काठमाडौं : प्रतिनिधिसभा तथा प्रदेशसभाको दोस्रो चरणको निर्वाचन अन्तर्गत ४५ जिल्लामा आज मतदान भइरहेको छ। राजधानी काठमाडौं सहित देशका पहाडी तथा तराईका ४५ जिल्लामा मतदान जारी छ। प्रतिनिधिसभा सदस्य तर्फ १२८ र प्रदेशसभातर्फ २५६ गरी जम्मा ३८४ निर्वाचन क्षेत्रका लागि मतदान कार्य हुँदैछ। ती निर्वाचन क्षेत्रका लागि १५ हजार ३४४ मतदान मार्फत् विहान ७ बजेदेखि साँझ पाँच बजेसम्म मतदान गर्ने व्यवस्था मिलाइएको निर्वाचन आयोगले जनाएको छ। चुनावी लाइभ अपडेट हेर्नुहोस्।     ?          ?
४५ जिल्लामा उत्साहपूर्वक मतदान हुँदै,"काठमाडौं : प्रतिनिधि सभा तथा प्रदेशसभाको दोस्रो चरणको निर्वाचन अन्तर्गत ४५ जिल्लामा बिहान सातबजेदेखि मतदान सुरु भएको छ । राजधानी काठमाडौं सहित देशका पहाडी तथा तराईका ४५ जिल्लामा मतदान हुन लागेको हो। प्रतिनिधिसभा सदस्य तर्फ १२८ र प्रदेशसभातर्फ २५६ गरी जम्मा ३८४ निर्वाचन क्षेत्रका लागि मतदान कार्य हुँदैछ। ती निर्वाचन क्षेत्रका लागि १५ हजार ३४४ मतदान मार्फत् विहान ७ बजेदेखि साँझ पाँच बजेसम्म मतदान गर्ने व्यवस्था मिलाइएको निर्वाचन आयोगले जनाएको छ। तर केही स्थानमा भने अझै मतदान सुरु हुन नसकेको बताइएको छ । दोस्रो चरणको निर्वाचनमा प्रतिनिधिसभा तर्फ १३० महिला सहित एक हजार ६६३ र प्रदेशतर्फ २२० महिला सहित दुई हजार ८१९ जना उम्मेदवार गरी जम्मा चार हजार ४८२ उम्मेदवार चुनावी प्रतिस्पर्धामा छन्। पहिलो चरणको निर्वाचनमा दुवै तर्फ गरी ७०२ उम्मेदवार मैदानमा थिए। निर्वाचनमा महिला उम्मेदवारहरु निकै कम मात्रै छन्। दोस्रो चरणको निर्वाचनमा बहाल वाला प्रधानमन्त्रीका साथै पूर्व प्रधानमन्त्री र हेवी वेटहरु मैदानमा भएकाले पनि सबैको चासोको विषय बन्न पुगेको छ। दोस्रो चरण अन्तर्गत इलाम, तेह्रथुम, धनकुटा, उदयपुर, झापा, मोरङ, सुनसरी सप्तरी, सिरहा, धनुषा, महोत्तरी, सर्लाही, बारा, पर्सा र रौतहट, सिन्धुली, मकवानपुर, चितवन, काभ्रेपलाञ्चोक, काठमाडौं, ललितपुर, भक्तपुर, नवलपरासी ९बर्दघाट सुस्ता पूर्व तनँहु, कास्की, स्याङजा, पर्वत, नवलपरासी ९बर्दघाट सुस्ता पश्चिम०, पाल्पा, अर्घाखाँची, गुल्मी, रूपन्देही, कपिलवस्तु, दाङ, प्यूठान, बाँके, बर्दिया, सल्यान, सुर्खेत, दैलेख, कैलाली, कन्चनपुर, डडेल्धुरा, अछाम र डोटीमा मतदान हुन लागेको हो।बिहीबार विहानैदेखि सुरु हुने मतदानको लागि सुरक्षा व्यवस्था सहित सबै तयारी पूरा भएको निर्वाचन आयोगले जनाएको छ। नेपाल प्रहरी, शसस्त्र प्रहरी र सेनाको तीन वटा छुटा छुटै सुरक्षा घेराले मतदान स्थलमा मतदाता र उम्मेदवारको सुरक्षा प्रदान गर्ने छन्। निर्वाचनको तयारीका सम्वन्धमा आयोगले बुधवार आयोजना गरेको पत्रकार सम्मेलनमा बोल्दै प्रमुख निर्वाचन आयुक्त डा। अयोधी प्रसाद यादवले एकाध घटनाबाट नडराई संविधानको कार्यान्वयन र सङ्क्रमण कालको अन्त्य गर्न निर्भीकतापूर्वक मतदान गर्न मतदाताहरूलाई अपिल गरे। सरकारले भरपर्दो सुरक्षाको व्यवस्था मिलाएकोले ढुक्क भएर मतदान स्थलमा पुगेर मताधिकार प्रयोग गर्न आग्रह गर्दछु।' विहीबार हुने मतदानमा १५२ जना तेस्रो लिंगी सहित १ करोड २२ लाख ३५ हजार ९९३ जना मतदाताले मताधिकार प्रयोग गर्दै छन्। जसमा पुरुष मतदाता धेरै छन्। ६१ लाख ७१ हजार २ सय पुरुष मतदाता रहेका छन् भने महिला ६० लाख ६४ हजार ६४१ छन्। यस निर्वाचनमा सबै भन्दा धेरै मतदाता मोरङमा छन भने सबै भन्दा कम तेह्रथुममा रहेका छन्। मोरङमा ६ लाख ४४ हजार ७८२ मतदाता रहेका छन् भने तेह्रथुममा ६६ हजार ६६७ मतदाता छन्। निर्वाचनमा प्रतिनिधिसभा तर्फ ५२ र प्रदेशतर्फ ४८ दल सहभागि छन् भने समानुपातिक तर्फ ५३ दलको प्रनिनिधित्व छ। संघीयता कार्यान्वयनका लागि मुलुकमा मंसिर १० गते ३२ जिल्लाका प्रतिनिधिसभा सदस्यका लागि ३७ र प्रदेशसभा सदस्यका लागि ७४ निर्वाचन क्षेत्रमा मतदान सम्पन्न भइसकेको छ।"
अछाममा पानीले मतदान प्रभावित,अछाम : मतदान सुरु नहुदै पानी पर्न थालेपछि अछामको मतदान प्रभावित भएको छ । जनता मावि मेल्लेख मतदान केन्द्रमा मतदान सामाग्रीसंगै कर्मचारी ओट लागेका छन् । बिहान करिब डेढ घन्टासम्म परेको पानी साढे पाच बजे रोकिए पनि पुन सात बजेबाट पर्न सुरु भएको छ। जिल्लाका अधिकांश ठाउमा मतदान कार्य सुरु हुन नसकेको जिल्ला प्रहरी कार्यालयले जानकारी दिएको छ। पानी परेपछि चिसो अत्यधिक बढेको छ । जिल्लाको उच्च लेकाली भेगहरु खप्तड ऋषीदह रामारोशन षोडशालगायतका क्षेत्रमा चिसोले थप प्रभावित गरेको छ ।
जनकपुरमा उत्साहपूर्वक मतदान,जनकपुरधाम : प्रतिनीधि तथा प्रदेश सभाको दोस्रो चरणको निर्वाचनका लागि धनुषामा उत्सापूर्वक मतदान भइरहेको छ। मतदाताहरु निकै उत्साहित भएर मतदान गर्नका लागि आ आफ्नो मतदान केन्द्रहरुमा लामबद्ध भएका छन्। मतदानलाई शान्तिपूर्वक सम्पन्न गराउन जिल्लाभरीमा सुरक्षा व्यवस्था निकै कडा गरिएको छ भने मतदान केन्द्रहरुमा चेकजाँच पश्चात मात्र सर्वसाधारणलाई प्रवेश दिने व्यवस्था गरिएको छ। जिल्ला भरीमा मतदान केन्द्रहरुको सुरक्षा लागि ५ हजार भन्दा बढी सुरक्षाकर्मी परिचालन गरिएका छन्। सिंहका अनुसार धनुषा जिल्ला भरीमा नेपाल प्रहरी मात्रै २ हजार १ सय भन्दा बढीको संख्यामा खटाइएका छन्। त्यसैगरी ३ हजार ५ सय भन्दा बढी म्यादी प्रहरी खटाइएका हुन्। निर्वाचनलाई शान्ति पूर्ण ढंगले सम्पन्न गराउन सशस्त्र प्रहरीको मोबाइल टोली गस्ती गर्नुका साथै सेनाले समेत गस्ती गरिरहेको छ। एउटा मतदान केन्द्रमा १३ देखी १५ सम्मको संख्यामा सुरक्षाकर्मी परिचालन गरिएको प्रहरी उपरीक्षक सिंहले बताए। केन्द्रकै सर्कुलर अनुसार नै जिल्लामा सुरक्षाकर्मी परिचालन गरिएको छ भने सेनाले जिल्लाभरीनै गस्ती गरिरहेको छ। जिल्लाको ३ सय २७ मतदान स्थल मध्ये २ सय २२ मतदान स्थललाई अति संवेदनशील मतदान स्थलको सुचीमा राखिएको छ। यस जिल्लाको जोडिएका मतदान स्थलहरुमा विशेष सुरक्षा सर्तकता अपनाइएको छ। प्रतिनिधिसभाका लागि ४ र प्रदेशसभाका लागि ८ वटा निर्वाचन क्षेत्र रहेको धनुषामा निर्वाचन आयोगले ५ सय ४८ वटा मतदान केन्द्र निर्धारण गरेको छ। जम्मा ४ लाख ४६ हजार ७३ मतदाता रहेको यस जिल्लामा प्रतिनिधीसभा र प्रदेशसभा सदस्यका लागि २ सय ३ जना उम्मेदवार चुनावी प्रतिस्पर्धामा उत्रेका छन्।
एमाले सचिव भीम आचार्यले सुनसरीबाट गरे मतदान,सुनसरी : एमाले सचिव एवम् पूर्वमन्त्री भीम आचार्यले सुनसरीबाट मतदान गरेका छन् । सुनसरी क्षेत्र नम्बर १ (ख) प्रदेशसभा सदस्य उम्मेदवार आचार्यले बिहीबार बिहानै जनता मावि मदिसा केन्द्रमा पुगेर मतदान गरेका हुन् । नेता आचार्यलाई एमालेले प्रदेश १ को मुख्यमन्त्रीको दाबेदारको रुपमा प्रदेशसभा सदस्यतर्फ उम्मेदवार बनाएको हो ।
देश समृद्धिको दिशामा अघि बढ्यो,काठमाडौं : काठमाडौँ महानगरपालिकाका मेयर विद्यासुन्दर शाक्य र काठमाडौँ क्षेत्र नम्बर९ क का वामगठबन्धनका उम्मेदवार डाक्टर अजयक्रान्ति शाक्यले काठमाडौँ महानगरपालिकाको वडा नम्बर २१ फसि गाँबाट मतदान गरेका छन् । उनीहरु दुबैले मतदान गर्दै अब देश समृद्धिको दिशामा अघि बढेको भन्दै काठमाडौँ महानगरको विकासले पनि गति लिने बताए ।
मतपरिणाम तीनदिनभित्रै,"विदुर : दोस्रो चरणको प्रतिनिधिसभा र प्रदेशसभाको निर्वाचन बिहीबार सकिनासाथ नुवाकोट र रसुवामा मतगणना सुरु गर्ने तयारी पूरा भएको छ। दुवै जिल्लामा पहिलो चरणमा मंसिर १० गते निर्वाचन भइसकेको छ। मतगणनाका लागि सम्पूर्ण तयारी पुरा भइसकेको र तीन दिनभित्र अन्तिम मत परिणाम सार्वजनिक गरिने दुवै जिल्लाका मुख्य निर्वाचन अधिकृतको कार्यालयले जनाएको छ। नुवाकोटमा तीन दिनभित्र अन्तिम मत परिणाम सार्वजनिक गर्ने लक्ष्य अनुसार तयारी तीव्र पारिएको मुख्य निर्वाचन अधिकृतको कार्यालयले जनाएको छ। बुधबार नुवाकोटको विदुरमा मतगणनामा सहभागी हुने कर्मचारीलाई आवश्यक प्रशिक्षण दिइएको छ। प्रतिनिधिसभाका २ वटा र प्रदेशसभाका ४ निर्वाचन क्षेत्र रहेको नुवाकोटमा मुख्य निर्वाचन अधिकृतको कार्यालयमा क्षेत्र नं २ र त्यसअन्तर्गतका प्रदेश सभा र सहकारी डिभिजन कार्यालयको भवनमा स्थापित १ नं प्रतिनिधिसभा निर्वाचन क्षेत्र र त्यस अन्तर्गतका प्रदेश तहको मतगणना बिहीबार बेलुकी पाँच बजेदेखि सुरु गरिने मुख्य निर्वाचन अधिकृत लोकजंग शाहले जानकारी दिए। दुई वटै निर्वाचन क्षेत्रको मतगणनाका लागि तीनतीन वटा समूह परिचालन गरिने उनले बताए। तारजाली लगाउनुका साथै सिसिटिभी क्यामेरा राखिएको मतगणनास्थलमा पारदर्शी, सुरक्षित र व्यवस्थित रुपमा मतगणना गरिने जानकारी मुख्य निर्वाचन अधिकृतको कार्यालयका सूचना अधिकारी यज्ञ पुरीले दिए। पहिलो चरणमा मंसिर १० गते सकिएको नुवाकोटको निर्वाचनको मतगणना तत्काल गणना नभएपछि दुई सातासम्म मतदाता, दलका कार्यकर्ता र उम्मेदवारलाई धैर्य गर्न गाह्रो भएको थियो। मतपेटिकालाई १० दिनसम्म सुरक्षित राख्न जिल्लास्थित सुरक्षा निकाय र जिल्ला निर्वाचन कार्यालयलाई हम्मेहम्मे परेको छ। प्रतिनिधिसभाका लागि दुई वटा निर्वाचन क्षेत्र रहेको नुवाकोटमा दुवै क्षेत्रको मतपेटिका फरक फरक स्थानमा राखिएको छ। क्षेत्र १ को मतपेटिका सदरमुकाम विदुरस्थित डिभिजन सहकारी कार्यालयमा र क्षेत्र २ को कोष तथा लेखा नियन्त्रण कार्यालयमा राखिएका छन्। मतपेटिका राखिएका चारवटा कोठाको चारैतिर सिसिटिभी, बाहिर प्यासेजमा पनि क्यामेरा, १५ जना प्रहरी तैनाथ गरी कोठालाई बीचमा वेल्डिङ गरेर लगाइएको तारजालीको पर्खालभित्र आधिकारिक मतगणना गर्ने कर्मचारी हुने र बाहिरतर्फ दलका प्रतिनिधि हुने १ नं निर्वाचन अधिकृतको कार्यालयका सहायक निर्वाचन अधिकृत कृष्ण रिजालले जानकारी दिए। नुवाकोटमा पनि बिहीबार साँझ ५ बजेदेखि हुने मतगणनाको तयारी पूरा भएको छ। मतगणनास्थलमा १५ वटा सिसिटिभी क्यामेरा जडान गरिएका छन्। मुख्य निर्वाचन अधिकृत लोकजंग शाहकाअनुसार दुवै निर्वाचन क्षेत्रमा तीनतीन स्थानमा मतणना गर्ने व्यवस्था मिलाइएको छ। एउटा कोठामा प्रतिनिधि सभा र दुई कोठामा एकएक प्रदेशसभा निर्वाचन क्षेत्रको गरी एउटा निर्वाचन क्षेत्रमा तीन वटा मतगणनास्थल तयार गरिएको छ। डिभिजन सहकारी कार्यालय विदुरमा प्रतिनिधिसभा क्षेत्र नं १ र त्यस अन्तर्गत दुवै प्रदेशसभाको मतगणनाको तयारी गरिएको छ। क्षेत्र नं २ को कोष तथा लेखा नियन्त्रण कार्यालयमा मतगणनाका लागि तीन वटा कोठामा तारजाली लगाइ सकिएको छ। तारजालीभित्र आधिकारिक गणकले मतगणना गर्नेछन् भने तारजाली बाहिर सुरक्षाकर्मी र दलका प्रतिनिधि, पर्यवेक्षक तथा पत्रकार रहने व्यवस्था मिलाइएको छ। स्थानीय निकाय निर्वाचनमा मतगणनास्थलमा तारजाली नलगाउँदा केही जिल्लामा भएका घटनाका कारण यसपटक नुवाकोटमा तारजाली लगाएर मतगणना गर्ने तयारी गरिएको जिल्ला निर्वाचन कार्यालय नुवाकोटले जनाएको छ। मतगणनामा खटाउने कर्मचारीको व्यवस्था गरी बुधबार आवश्यक जानकारी दिन प्रशिक्षण दिइसकिएको मुख्य निर्वाचन अधिकृत लोकजंग शाहले जानकारी दिए। मतगणनास्थलको अवस्थाबारे जिल्लाका सुरक्षा निकाय, जनप्रतिनिधिलाई स्थलगत अनुगमन गराइसकिएको भइसकेको क्षेत्र नं १ का निर्वाचन अधिकृत गोपाल लामिछानेले जानकारी दिए। उनले अवलोकन गराई मतगणनास्थलको अवस्थाबारे जानकारी दिन बिहीबार बिहान दलका प्रतिनिधिसहित सर्वदलीय बैठक बस्ने तयारी पूरा भएको बताए। आचारसंहिता तयारीका लागि सर्वदलीय समितिको बैठक राखिएको हो। सर्वसाधारण, सरोकारवाला र राजनीतिक दलको मागपछि मतपेटिका राखेका कोठाका ढोका र मतगणनास्थलमा प्राविधिकमार्फत सिसिटिभी क्यामेरा जडान गरिएको छ। त्यस अघिल्तिर हतियारधारी एक प्रहरी जवानले पालैपालो चौबिसै घन्टा पहरा दिइरहेका छन् भने अर्को घेरामा १५ सशस्त्र र ५ नेपाल प्रहरीका जवानले घेरा हाली पहरा दिएका छन्। मतपेटिका भने बाहिरबाटै देख्न सक्ने गरी बन्द कोठामा सुरक्षित राखिएको छ। साथै थप सुरक्षाका लागि सिसिटिभी क्यामेरा जडान गरिएको प्रमुख जिल्ला अधिकारी वीरेन्द्रकुमार यादवले जानकारी दिए। दुई चरणको निर्वाचनका कारण मंसिर १० गते सकिएको नुवाकोटको निर्वाचनको मतगणना दोस्रो चरणको मतदान सकिएपछि अर्थात मंसिर २१ गते बेलुकी ठीक ५ बजे हुनेछ। मतपेटिकालाई निर्वाचन अधिकृतको कार्यालयको कोठामा राखेर झ्यालढोका बन्द गरी सिलबन्दी गरिएको छ। गाउँपालिका र नगरपालिकाका गरी ४५ वडा रहेको नुवाकोटको क्षेत्र नं १ मा १ लाख ५ हजार २ सय ८७ मतदाता रहेकोमा ६६ दशमलव ०५ प्रतिशत अर्थात ६९ हजार ५ सय ३७ मत खसेका मतपेटिका १० दिनदेखि जिल्ला सहकारी कार्यालयको भवनमा रहेको १ नं क्षेत्र निर्वाचन अधिकृतको कार्यालयमा राखिएका छन्। ४३ वडा रहेको क्षेत्र नं २ मा १ लाख २ हजार ९ सय ४ मतदाता रहेकोमा ६७ दशमलव ९२ प्रतिशत अर्थात ६९ हजार ८ सय ९७ मत खसेका मतपेटिकालाई कोष तथा लेखा नियन्त्रण कार्यालयमा रहेको २ नं क्षेत्र निर्वाचन अधिकृतको कार्यालयमा उच्च सुरक्षा घेराबीच राखिएको मुख्य निर्वाचन अधिकृत लोकजंग शाहले जानकारी दिए। सबै मतपेटिका दलीय सहमतिका आधारमा बन्द कोठाभित्र शिलबन्दी गरेर राखिएको र २४ सै घन्टा सुरक्षाकर्मीले पहरा दिइरहेको उनले बताए। ती मतपेटिका मत मंसिर २१ गते साँझदेखि गणना सुरु गरिने मुख्य निर्वाचन अधिकृत शाहले बताए। भौगोलिक रुपमा विकट रहेको रसुवामा ४५ मतदान केन्द्र थिए। रसुवाका सबै मतपेटिका सदरमुकाम धुन्चेमा राखिएको छ। नुवाकोटसँगै जोडिएको रसुवामा ३२ हजार ३ सय २२ मतदाता रहेकोमा ८० दशमलव ६४ प्रतिशत मत खसेको थियो। २ सय ९२ मतदाता रहेको रसुवाको लाङटाङमा ६० दशमलव २७ अर्थात १ सय ७२ मतमात्र खसेको थियो। मतदान केन्द्रबाट आइपुगेका मतपेटिका मुख्य निर्वाचन अधिकृतको कार्यालयमा राखिएको छ। मुख्य निर्वाचन अधिकृतको कार्यालयमा राखिएका मतपेटिकालाई चौबिसै घन्टा नेपाल प्रहरी, सशस्त्र प्रहरी र सेनाको निगरानीमा राखिएको छ।"
उत्साहपूर्वक मतदान सम्पन्न (फोटोफिचर),"तस्बिर : विकास कार्की, सरोज बैंजु, सुनिता डंगोल, सुलभ श्रेष्ठ, रजेन्द्र केसी, अशोक दुलाल काठमाडौं : प्रतिनिधिसभा तथा प्रदेशसभाको दोस्रो चरण निर्वाचनअन्तर्गत ४५ जिल्लामा बिहीबार सम्पन्न भएको छ। राजधानीसहित देशका पहाडी तथा तराईका ४५ जिल्लामा मतदान छिटफुट घटना बाहेक शान्तिपूर्ण रुपमा सम्पन्न भएको हो। प्रतिनिधिसभा सदस्यतर्फ १२८ र प्रदेशसभातर्फ २५६ गरी जम्मा ३८४ निर्वाचन क्षेत्रका लागि मतदान हुँदै छ। १५ हजार ३४४ मतदान केन्द्रमा बिहान ७ देखि साँझ ५ बजेसम्म मतदान भएको छ। दोस्रो चरण निर्वाचनमा प्रतिनिधिसभातर्फ १३० महिलासहित एक हजार ६६३ र प्रदेशतर्फ २२० महिलासहित दुई हजार ८१९ जना उम्मेदवार प्रतिस्पर्धामा छन्। पहिलो चरण निर्वाचनमा दुवैतर्फ गरी ७०२ जना मैदानमा थिए। बहालवाला प्रधानमन्त्रीका साथै पूर्वप्रधानमन्त्रीहरू प्रतिस्पर्धामा भएकाले यो निर्वाचन सबैको चासोको विषय बनेको छ। बिहीबार उपत्यकाका विभिन्न स्थानमा देखिएको उत्साह तस्बिरमा हेर्नुहोस्"
शिवपुजन यादवले चुनाव लड्न पाएनन्,"काठमाडौं : सर्लाही४ का प्रतिनिधिसभा सदस्य उम्मेदवार शिवपुजन राय यादवको उम्मेदवारी खारेज गर्ने निर्वाचन आयोगको निर्णय सर्वोच्च अदालतबाट सदर भएको छ। आयोगको निर्णय सदर भएसँगै वाम गठबन्धनका तर्फबाट उम्मेदवार बनेका यादवले निर्वाचनमा प्रतिस्पर्धा गर्न नपाउने भएका छन्। उनको उम्मेदवारीलाई लिएर बुधबार सर्वोच्चमा छलफल भएको थियो। आयोग र निवेदक यादवको सुनुवाइपछि न्यायाधीश दीपकराज जोशी र डम्बरबहादुर शाहीको संयुक्त इजलासले अन्तरिम आदेश दिनु नपर्ने निर्णय दिएको हो। यादवले उम्मेदवार हुन नपाउने भएपछि उक्त क्षेत्रमा वाम गठबन्धनको उम्मेदवारी रिक्त भएको छ। विवादित विषयको अन्तिम सुनुवाइ हुँदा निरुपण हुने,' भन्दै सर्वोच्चले तत्काललाई आयोगको निर्णय रोक्नु नपर्ने आदेश दिएको हो। विशेष अदालतले यादव सभासद् रहेका बेला कूटनीतिक राहदानी हेरफेर गरी अनधिकृत रूपमा अर्को व्यक्तिलाई विदेश पठाएको अभियोगमा सजाय ठहर गरेको थियो। विशेषबाट यादवलाई कूटनीतिक राहदानी दुरुपयोग अभियोगमा चार महिना कैद र १५ हजार जरिवानाको सजाय तोकिएको छ। विशेषको फैसलाविरुद्ध यादवले सर्वोच्चमै पुनरावेदन दिएका छन्। तल्लो अदालतबाट कसुर ठहर भएको अवस्थामा उम्मेदवार हुन नपाउने दाबीसहित सर्लाहीको बलरा नगरपालिका८ का गणेशप्रसाद सिंहले दिएको उजुरीका आधारमा यादवको उम्मेदवारी खारेज भएको थियो। आयोगले मंसिर ९ गते उम्मेदवारी बदर हुने निर्णय दिएपछि यादव रिट लिएर सर्वोच्च पुगेका हुन्। उम्मेदवारविरुद्ध दाबीविरोधका लागि आयोगले कात्तिक १७ गतेसम्मको म्याद दिए पनि १९ गते मात्र उजुरी दर्ता भएकाले त्यसको कानुनी हैसियत नरहने भनाइ यादवको थियो। सर्वोच्च अदालतबाट अन्तिम फैसला नहुँदै फौजदारी मुद्दामा कसुरदार ठहर नहुने दाबी यादवको छ। उनी सर्लाही४ मा माओवादी (केन्द्र) तर्फबाट प्रत्यक्ष उम्मेदवार थिए। यादव ०६४ सालको संविधानसभा निर्वाचनमा मधेसी जनअधिकार फोरमबाट विजयी भएका थिए। ०७० सालको निर्वाचनमा फोरम छाडेर तराई मधेस सद्भावना पार्टीबाट उम्मेदवार बनेका उनी पराजित भएका थिए। त्यसपछि माओवादी केन्द्र प्रवेश गरेका हुन्। सर्लाही४ मा कांग्रेसले अमरेशकुमार सिंहलाई उम्मेदवार बनाएको छ भने राष्ट्रिय जनता पार्टीले राकेशकुमार मि श्रलाई प्रतिस्पर्धामा उतारेको छ। यस क्षेत्रमा स्वतन्त्रसहित १६ उम्मेदवार प्रतिस्पर्धामा छन्।"

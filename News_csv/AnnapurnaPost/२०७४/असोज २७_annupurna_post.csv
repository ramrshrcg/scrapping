शीर्षक,विवरण
कर्मचारी नेताका धम्की,"चारवटा ट्रेड युनियनका नेताहरूले दलसम्बद्ध युनियन खारेज गरिए सामान्य प्रशासन मन्त्रालयका प्रशासकलाई नछोड्ने धम्की दिएका छन् । सामान्य प्रशासन मन्त्रालयले दलसम्बद्ध ट्रेड युनियन खारेज गरेर कर्मचारीहरूबाट स्वतन्त्र रूपमा निर्वाचनबाट छानिने गरी एउटै छाता ट्रेड युनियन बनाउने प्रावधानसहितको विधेयक प्रस्ताव गरेपछि दलसम्बद्ध युनियनका नेताहरू क्रुद्ध छन् । प्रस्तावित संघीय निजामती सेवाको गठन, सञ्चालन र सेवाका सर्तहरू व्यवस्था गर्न बनेको विधेयक मा यस्तो प्रस्ताव गरिएपछि कांग्रेसनिकट नेपाल निजामती कर्मचारी युनियन (संघ), एमालेनिकट नेपाल निजामती कर्मचारी संगठन, माओवादी केन्द्रनिकट नेपाल राष्ट्रिय कर्मचारी संगठन र मधेसी दलनिकट नेपाल मधेसी निजामती कर्मचारी मञ्च प्रावधानविरुद्ध एकजुट भएका छन् र प्रावधान राजनीतिक नेतृत्वसँग लबिङ गरिरहेका छन् । कर्मचारीतन्त्रमा अति राजनीतीकरण हुँदै गएपछि त्यसमा लगाम कस्ने उद्देश्यले ल्याउन लागेको विधेयकविरुद्ध दलसम्बद्ध युनियनका नेताहरूको रोष तर्कपूर्ण छैन । उनीहरूले प्रशासकहरूलाई भयभीत पार्ने शैलीमा जसरी सञ्चारमाध्यमबाटै नछोड्ने धम्की दिएका छन्, त्यो आपत्तिजनक र अशोभनीय छ । ट्रेड युनियन गठन गरेर कामदार र कर्मचारीहरूको अधिकार सुरक्षित गर्ने, उनीहरूका हक अधिकारका पक्षमा आवाज उठाउने र पैरवी गर्ने प्रचलन संसारभर छ । ट्रेड युनियनलाई कामदारहरूको महत्वपूर्ण प्रतिनिधि मान्ने प्रचलन विश्वभरि छ । यस्तो प्रचलनको लामो इतिहास र विकासक्रम छ । विश्वका कतिपय मुलुकमा थोरै मात्र कामदार मिलेर स्वतन्त्र रूपमा ट्रेड युनियन गठन गर्न पाउने कानुनी व्यवस्था छन् । ट्रेड युनियन गठनको अधिकारलाई आधारभूत मानवाधिकारसँग जोडेर हेरिन्छ । नेपालमा पनि पेसागत हक हित र अधिकारका लागि ट्रेड युनियनको भूमिका छ, तर दलैपच्छिे यस्ता संस्थाहरू गठन हुने र हक अधिकारका नाममा अति राजनीतीकरण गर्ने प्रवृत्ति ठीक होइन । नेपाली समाजका प्रायः सबै क्षेत्रहरू अति राजनीतीकरणका कारण विकृत र अप्रभावकारी बनेका छन् । त्यसमा पनि कर्मचारीतन्त्रमा यो रोग अलिबढी देखिन्छ । यो प्रवृत्ति बढ्दै जाँदा समग्र कर्मचारीतन्त्र बद्नाम र अप्रभावकारी हुँदै जाने जोखिम छ । सरुवा, बढुवा, कारबाही र पुरस्कृत हुँदा राजनीतिक आधारमा हुने विकृत परिपाटी बनेको छ । त्यसले गर्दा कर्मचारी आफ्नो कार्यदक्षता सुधार गर्नतिरभन्दा पनि राजनीतिक नेतृत्वलार्इ खुसी पार्न लाग्नुपर्ने र त्यसै किसिमको विकृत परिपाटी संस्थागत हुने खतरा भएको छ । दलसम्बद्ध कर्मचारी युनियनका नेताहरू उनीहरूले प्रतिनिधित्व गर्ने संस्था र कर्मचारीका वास्तविक हकहितका कुरा गर्नेभन्दा पनि व्यक्तिगत रूपमा दुनो सोझ्याउने काममा लागेकाले उनीहरू र समग्र रूपमा कर्मचारी प्रशासन बद्नाम बन्नुपरेको परिस्थिति छ । ट्रेड युनियनको अधिकारलाई विश्वव्यापी रूपमा स्वीकार गरिएको छ र नेपालमा पनि त्यसलाई अस्वीकार गर्न सकिँदैन, तर त्यसका लागि राजनीतिक दलसम्बद्ध युनियनभन्दा पनि सबै कर्मचारी अट्ने एउटै युनियन उपयुक्त पनि हुन सक्छ । त्यस्तो युनियनले कर्मचारीका हकहितका विषयलाई विशुद्ध रूपमा उठाउन सक्छ । राजनीतीकरणबाट पनि मुक्त हुन सक्छ । हामी लोकतान्त्रिक पद्धतिमा छौं । यहाँ अहसमति राख्ने प्रशस्त ठाउ छन् । असहमति राख्ने वातावरण हुँदाहुँदै ट्रेड युनियनका नेता दादागिरी शैलीमा प्रस्तुत हुनुले तिनको अराजकता झल्किन्छ । ट्रेड युनियनका नेताहरूले आफ्नो पक्षको भनाइ स्पष्टरूपमा राख्ने र सरकार, प्रशासक, राजनीतिक दल र सर्वसाधारणलाई पनि बुझाउने किसिमले शान्तिपूर्ण रूपमा पैरवी गर्न सक्छन् । धम्की दिएर प्रशासकलाई आतंकित पार्नु अशोभनीय र अराजक हो ।"
राष्ट्रपतिले मन्त्रिमण्डल विस्तारबारे परामर्श गर्ने,"काठमाडौँ: राष्ट्रपति विद्यादेवी भण्डारीले प्रधानमन्त्री शेरबहादुर देउवाले राष्ट्रिय प्रजातन्त्र पार्टीका अध्यक्ष कमल थापासहित सांसदहरुलाई शुक्रबार मन्त्रिपरिषद्मा थप गर्न सिफारिश गरेको सन्दर्भमा निर्वाचन आयोग र कानुनविद्सँग परामर्श गर्ने भएको छ। प्रतिनिधिसभा र प्रदेशसभाको निर्वाचनको आचारसंहिता जारी भएको स्थितिमा मन्त्रिमण्डल विस्तारबारे निर्वाचन आयोगका प्रमुख आयुक्त, आयुक्तहरु र कानूनविज्ञसँग छलफल गरेर शपथ ग्रहणबारे राष्ट्रपतिले निर्णय गर्ने राष्ट्रपतिको कार्यालयले जनाएको छ। आचारसंहिता जारी भएकै अवस्थामा प्रधानमन्त्री देउवाले यसअघि गर्नुभएको मन्त्रिमण्डलको विस्तारलाई आचारसंहिता विपरीत भएको आयोगले जनाएको थियो। कतिपय सञ्चारमाध्यममा शनिबार नै नयाँ मन्त्रीहरुको शपथग्रहण कार्यक्रम हुने भनी दिएका समाचारमा सत्यता नभएको राष्ट्रपतिको कार्यालयले स्पष्ट पारेको छ।"
फरार बालकृष्ण ढुंगेल सभासद्सँगको छलफलमा,"काठमाडौं : पूर्वप्रधानन्यायाधीश र न्यायाधीशलाई भौतिक आक्रमणको चेतावनी दिएको एक मुद्दामा सर्वोच्च अदालतले मिति नै तोकेर पक्राउ गर्न वारेन्ट जारी गरेपछि फरार पूर्वसभासद् बालकृष्ण ढुंगेल प्रमुख विपक्षी एमालेका एक सभासद्सँगको छलफलमा काठमाडौंमै भेटिएका छन् । पक्राउको जिम्मा लिएको प्रहरीले भने मुलुकभर खोजी गर्दासमेत ढुंगेललाई फेला पार्न नसकिएको बताउँदै आएको छ । सर्वोच्च अदालतले गत चैत ३१ गते ढुंगेललाई तत्काल पक्राउ गरी सात दिनभित्र कारागार चलान गर्न प्रहरी महानिरीक्षकलाई आदेश दिएको थियो । सर्वोच्चले पक्राउसहितको प्रतिवेदन सर्वोच्चमा बुझाउनसमेत आदेशमा भनेको थियो ।उक्त आदेशसहितको पत्र वैशाख ३ गते नै प्रहरी प्रधान कार्यालय पुगेको छ । त्यसलगत्तै १० वैशाखमा महानिरीक्षक प्रकाश अर्यालले मुलुकभरका प्रहरी कार्यालयलाई ढुंगेललाई पक्राउका लागि निर्देशन दिएका थिए । उक्त निर्देशनपछि फरार रहेको कारण देखाउँदै प्रहरीले फेला पार्न नसकिएको बताउँदै आएको छ ।ढुंगेल बुधबार बेलुका नयाँ बानेश्वरस्थित बुद्धी कार्कीको घरमा भएको चुनावी छलफलका संलग्न रहेको बताउँदै त्यहाँ सहभागी निकटस्थ एक व्यक्तिले अन्नपूर्णलाई फोटोसमेत उपलब्ध गराएका छन्। कार्की ओखलढुंगाको लिखु गाउँपालिकामा एमालेतर्फबाट प्रमुख बनेका गोविन्द पौडेल क्षेत्रीका भाञ्जा हुन् । तर, जमघटका बेला निवास प्रयोग भए पनि त्यसदिन कार्की भने घरमा थिएनन् । त्यसदिन ओखलढुंगाको चुनावी समीक्षासहित एमाले र माओवादी केन्द्रबीचको तालमेलअनुसार प्रत्यक्ष र समानुपातिकतर्फको उम्मेदवार कसलाई बनाउने भनेर छलफल चलेको थियो । फोटोमा एमालेका ओखलढुंगा क्षेत्र नम्बर १ का सभासद् यज्ञराज सुनुवार, एमाले ओखलढुंगाका जिल्ला नेता नानीबाबु बुढाथोकी, माओवादी केन्द्रका नेता बाबुराम गौतम, मोहन खड्कासँगै ढुंगेल पनि संलग्न देखिन्छन् । माओवादी केन्द्रका नेता खड्का द्वन्द्वकालमा माओवादीद्वारा ओखलढुंगामा हत्या गरिएका शिक्षक गुरुप्रसाद लुइँटेलको कर्तव्य ज्यान मुद्दाका अभियुक्त हुन् भने गौतम द्वन्द्वकालमै ओखलढुंगामा मारिएका सर्वसाधारण मस्तबहादुर तामाङको ज्यानसम्बन्धी मुद्दा का अभियुक्त हुन् । आफूलाई जेल सजायको फैसला गर्ने प्रधानन्यायाधीश र न्यायाधीशविरुद्ध भौतिक कारबाही गर्ने र उनीहरूका नाममा वारेन्ट गर्ने जस्ता अभिव्यक्ति दिएको भन्दै सर्वोच्चमा अडियोभिडियो रेकर्डसहित दायर भएको एक अवहेलना मुद्दामा न्यायाधीश डाआनन्दमोहन भट्टराईको एकल इजलासले तत्काल पक्राउ गरी कारगारमा बुझाउन आदेश दिएको थियो । ढुंगेलले गत वर्षको फागुन २९ मा रामेछापको सैपु गाविसको एक कार्यक्रममा पूर्वप्रधानन्यायाधीश खिलराज रेग्मी, कल्याण श्रेष्ठ र सुशीला कार्कीको नामै किटेर धम्की दिएको भन्दै अधिवक्ता दिनेश त्रिपाठीले दिएको मुद्दामा सर्वोच्चले पक्राउका लागि सात दिने वारेन्ट जारी गरेको थियो । स्वतन्त्र न्यायपालिकाको अस्मिता एवं विधिको शासनको रक्षाका लागि पीडित तथा समाजका निम्तिसमेत खतरा बनी हाल फरार रहेका प्रतिवादी बालकृष्ण ढुंगेललाई तुरुन्त पक्राउ गर्न आवश्यक देखिँदा निजलाई पक्राउ गर्नका लागि वारेन्ट जारी गरिएको छ, सर्वोच्चले मितिसमेत तोक्दै आदेशमा भनेको थियो, निज जहाँ भए पनि खोजतलास गरी ७ दिनभित्र पक्राउ गरी सम्बन्धित कारागार कार्यालयमा जिम्मा लगाई यस अदालतमा प्रतिवेदन पेश गर्नू भनी नेपाल प्रहरीका महानिरीक्षकका नाउँमा यो आदेश जारी गरिएको छ । सर्वोच्चले २०६८ कात्तिक २२ गते ढुंगेलको सजाय माफीका लागि राष्ट्रपतिसमक्ष गरेको सिफारिस रोकिदिएको थियो । त्यसपछि सर्वोच्चको फैसला कार्यान्वयन निर्देशनालयले फैसला कार्यान्वयनका लागि गृह मन्त्रालय र प्रहरी प्रधान कार्यालयमा पठाएको थियो । द्वन्द्वपीडित सावित्री श्रेष्ठले आफ्ना भाइ उज्जनको हत्यामा दोषी ठहर भएका ढुंगेललाई पक्राउ गरी सर्वोच्चको फैसला र आदेश कार्यान्वयन गर्न प्रहरी महानिरीक्षक प्रकाश अर्याललाई सम्बोधन गरी अघिल्लो महिना भिन्नै निवेदनसमेत दिएकी थिइन् । ओखलढुंगाका उज्जनकुमार श्रेष्ठको हत्या प्रकरणमा ढुंगेललाई सर्वोच्च अदालतको संयुक्त इजलासबाट ०६६ पुस १९ गते सर्वस्वसहित जन्मकैदको फैसला सुनाइएको थियो । सर्वोच्चले आदेशमा थप भनेको छ, अदालतबाट सजाय पाएको व्यक्ति फैसला मान्दिनँ, खारेज गर्छु भन्ने र फैसला गर्ने तथा न्यायपालिकाको नेतृत्व गर्ने न्यायाधीश तथा प्रधानन्यायाधीशप्रति अमार्यादित, आपत्तिजनक र भौतिक आक्रमणजस्ता धम्की दिने र कानुन कार्यान्वयन गर्ने निकाय मुकदर्शक बन्ने स्थिति रहेमा मुलुकमा अदालत रहनु र नरहनुको कुनै अर्थ रहँदैन ।"
आयोगले तोक्यो उम्मेदवारको अधिकतम खर्च सीमा,"काठमाडौँ: निर्वाचन आयोगले प्रतिनिधिसभा तथा प्रदेशसभा सदस्य निर्वाचनमा उम्मेदवार र राजनीतिक दलले गर्न पाउने खर्चको अधिकतम सीमा तोकेको छ।आयोगको आजको बैठकले पहिलो निर्वाचित हुने निर्वाचन प्रणालीतर्फ प्रतिनिधिसभा निर्वाचनमा उम्मेदवारले बढीमा रु २५ लाख र प्रदेशसभा निर्वाचनमा बढीमा रु १५ लाख खर्च गर्न पाउने गरी खर्चको सीमा निर्धारण गर्ने निर्णय गरेको आयोगका प्रवक्ता सहसचिव नवराज ढकालले जानकारी दिए। पहिलो हुने निर्वाचित हुने निर्वाचनतर्फ मतदाता नामावली खरिद, सवारीसाधन, प्रचारप्रसार सामग्री, ढुवानी, गोष्ठी, कार्यालय सञ्चालन र प्रतिनिधि परिचालनका लागि शीर्षकगत खर्च निर्धारण गरिएको प्रवक्ता ढकालले जानकारी दिए। यसैगरी समानुपातिक निर्वाचन प्रणालीतर्फ प्रतिनिधिसभा सदस्यको निर्वाचनमा राजनीतिक दलले पेश गरेको बन्दसूचीमा उम्मेदवारको सङ्ख्याअनुसार प्रतिउम्मेदवार रु दुई लाखसम्म खर्च गर्न पाउने व्यवस्था गरिएको आयोगले प्रेस विज्ञप्तिमार्फत जानकारी गराएको छ। आयोगका अनुसार, प्रदेशसभा सदस्य निर्वाचनमा राजनीतिक दलले पेश गरेको बन्दसूचीमा उम्मेदवारको सङ्ख्याअनुसार प्रतिउम्मेदवार रु एक लाख ५० हजारसम्म खर्च गर्न सक्नेछन्।"
टिकट वितरणमा पैंसाको चलखेल,"धरान: असार १४ गते सम्पन्न दोस्रो चरणको स्थानिय निकायको निर्वाचनमा टिकट वितरण गर्दा एमालेमा ठुलो आर्थिक चलखेल गरेको तत्य सार्वजनिक भएको छ। मोरङको मिक्लाजुङ गाउँपालिका लगायतका स्थानिय निकायको प्रमुख पदको उमेद्वारको टिकट वितरण गर्दा एमालेका सचिव भीम आचार्य, बैकल्पिक केन्द्रिय सदस्य तथा मोरङ सहइन्चार्ज रुपनारायण श्रेष्ठ र मोरङ अध्यक्ष विनोद ढकालले रकम मागेको अडियो रेकर्ड सहित पार्टी अध्यक्ष र महासचिव समक्ष उजुरी परेको खुलासा भएको छ। मोरङको मधुमल्ला गाउँपालिकाको अध्यक्ष पदका आकांक्षीत्रय भेषराज काफ्लेसँग २१ लाख तथा नरेन्द्र ढुङ्गेल र डिल्ली खतिवडा संग २५ लाख रुपैया एमालेका वैकल्पिक केन्द्रिय सदस्य रुपनारायण श्रेष्ठले मागेको र उक्त रकम सचिव आचार्यले माग्न लगाएको रेर्कड सहितको उजुरी पार्टी अध्यक्ष केपी ओली र महासचिव इश्वर पोखरेल समक्ष परेको एमाले श्रोतले जानकारी दिएको छ। आचार्य एमालेका केन्द्रिय सदस्य तथा प्रदेश नम्बर १ का संयोजक र श्रेष्ठ बैकल्पिक केन्द्रिय सदस्य तथा प्रदेश सदस्य हुन्।गत असार २० गते सम्पन्न दोस्रो चरणको स्थानिय निकायको निर्वाचनमा २१ लाख रकम दिए मात्र मोरङको मिङ्लाजुङ गाउँपालिकाको अध्यक्षको उमेद्वारको टिकट दिने भनेर पटक पटक रुपनारायण श्रेष्ठले बार्गेनिक गरेको उक्त रकम सचिव आचार्यले माग्न लगाएको भन्ने फोन रेकर्ड मोरङ अध्यक्ष विनोद ढकाललाई बुझाएको मिक्लाजुङ गाउँपालिकाका एमाले कार्यकर्ता भेषराज काफ्लेले बताएका छन्। उनले श्रेष्ठले सचिव आचार्यको पैसा माग्न लगाएका कारण आफुले पैसा माग्नु परेको भनी कार्यकर्ताहरुसंग पैँसाको बार्गेनिङ गरेको अडियो रेर्कड सार्वजनिक भएपछि एक नम्बर प्रदेशका भावी मुख्यमन्त्रीका दावेदार आचार्य, श्रेष्ठ र ढकाल विवादमा परेका छन्। काफ्ले, खतिवडा र ढुङ्गेलले २१ लाख रुपैँया नबुझाएपछि मिक्लाजुङ गाउँपालिकाको अध्यक्षको उमेद्वारको टिकट देवी आचार्यलाई दिएको आरोप सचिव आचार्य,श्रेष्ठ र ढकाल विरुद्ध लगाइएको छ। देवी आचार्य उक्त गाउँपालिकाको अध्यक्षमा निर्वाचित भइसकेका छन्। स्थानिय निकायको निर्वाचनमा पार्टीका उमेद्वारहरुसँग रकम मागेको फोन रेर्कड सहितको उजुरी परेको भएपनी अध्यक्ष ओली महासचिव पोखरेलले केन्द्रिय समितिको बैठकमा जानकारी नगराएको पनि एमालेका एक केन्द्रिय सदस्यले नाम नछाप्ने सत्रमा बताएका छन्। आगामी मंसिरमा हुने प्रतिनिधि सभा निर्वाचन र प्रदेश सभा निर्वाचनलाई असर पुग्ने भन्दै पार्टी केन्द्रिय कमिटिले तत्काल कार्वाहि गर्न नसकेको हुन सक्ने उनको भनाई छ। आचार्य आर्थिक अनियमिततामा विवादमा परेको भन्दै प्रदेश नमबर १ को संयोजक बाट आचार्यलाई हटाउन पार्टी अध्यक्ष ओली समक्ष केन्द्रिय नेताहरुले समेत दववा दिएको बताइएको छ। आचार्य र श्रेष्ठ विरुद्ध आर्थिक अनियमितताको उजुरी परेको विषयमा पार्टी प्रचारविभाग प्रमुख यागेश भट्टराईले पार्टी अध्यक्ष र महासचिव समक्ष उजुरी परेको भन्ने हलला मात्र सुनेको बताएका छन्। आरोपित मध्यका सचिव आचार्यले टिकट वितरणमा आफु लगायतका नेताहरुलाई लगाएको आरोप निराधार भएको बताए।उनले अध्यक्ष र महासचिवलाई दिएको उजुरी कार्वाहिका लागि नभएर गलत आरोपका विषयमा दिएको दावि गरेका छन्।"
"राप्रपा सरकारमा जाँदै, शनिबार सपथ ग्रहण","काठमाडौं: प्रधानमन्त्री शेरबहादुर देउवाले शनिबार सरकार विस्तार गर्ने भएका छन्। प्रधानमन्त्री कार्यालय स्रोतका अनुसार राष्ट्रिय प्रजातन्त्र पार्टी (राप्रपा) सरकारमा सहभागी हुन लागेको हो। राप्रपा अध्यक्ष अध्यक्ष कमल थापा, जयन्त चन्द, दिनानाथ गिरी र बिक्रम थापा सरकारमा सहभागि हुन् लागेका हुन्। थापालार्इ उपप्रधानमन्त्रीको जिम्मेवारी दिइने छ। प्रधानमन्त्री कार्यालयले चार जनाको नाम शुक्रबार दिउँसो राष्ट्रपति कार्यालयमा पठाइसकेको प्रधानमन्त्री कार्यालयले स्रोतले जनाएको छ। शनिबार सपथ ग्रहण हुनेछ। उनीहरुलार्इ विना विभागीय मन्त्रीको जिम्मेवारी दिइनेछ। राज्यमन्त्रीमा कुन्तीकुमारी शाही, भाष्कर भद्रा, सुशीलकुमार श्रेष्ठ र कान्ता भट्टराईको नाम पनि राप्रपाले पठाएको छ। नेकपा एमाले नेकपा माओवादी केन्द्र र नयाँ शक्तिबीच बाम गठबन्धन गर्ने सहमति भएपछि राप्रपाले सरकारलार्इ समर्थन गरेको थियो।"
संसद्मा कम उपस्थित भए पनि भत्ता पाउने सांसद (सूची),"काठमाडौं : संविधानसभाबाट रुपान्तरित व्यवस्थापिका ससद्को चालू अधिवेशनमा विभिन्न बैठकमा विविध कारण लगातार १० दिनभन्दा बढीका बैठकमा अनुपस्थित रहेका सांसदको नामावली सभामुख ओनसरी घर्ती मगरले पढेर सुनाएकी छिन्। शुक्रबारको व्यवस्थापिका संसदको अन्तिम बैठकमा सभामखुले व्यवस्थापिका संसदको नियमावली २०७३ को नियम २२० को उपनियम ४ बमोजिम अस्वस्थता, औषधिउपचार, जिल्ला भ्रमण, विदेश भ्रमण, घरायसी कारण, पार्टीको कामलगायत विविध कारणले लगातार १० वा सो भन्दा बढी बैठकमा अनुपस्थित सांसदको नाम प्रस्तुत गरेकी हुन्। विभिन्न कारणले संसद्मा कम उपस्थित भएका २३ सांसद र उनीहरु उपस्थित भएको दिन सूर्यकुमार सिवाकोटी १९ सुजाता परियार १० भक्तबहादुर बिक खपाङगी १० प्रदीप गिरी ११ विष्णु प्रसाद पौडेल ११ बिलनकुमारी राजवंशी ११ डा बाबुराम पोखरेल २७ रुक्मीणि चौधरी १२ रामकुमार सुब्बा, ३१ जयन्त चन्द, १९ श्रवणकुमार अग्रवाल, ११ हरिबहादुर राजवंशी ११ गौरीकुमारी ओली ११ कल्पनादेवी महतो ११ कविता कुमारी सरदार १२ धनबहादुर घले ११ रविन्द्र प्रताप शाह ११ कुलबहादुर गुरुङ १३ डिल्लीप्रसाद काफ्ले १९ दुर्गा पौडेल २८ नरहरी आचार्य ११ प्रभुनारायण चौधरी ११ अनिलकुमार यादव १२ व्यवस्थापिका संसदको नियमावली अनुसार नै सभामुखले सार्वजनिक गरेका सांसदको नाम सम्बन्धी सूचनालाई शुक्रबारको संसद् बैठकले स्वीकृत गरेको छ। अनुपस्थित सांसद्को नाम स्वीकृत भएसँगै शुक्रबारको बैठक स्थगित भएको छ। संसदको अर्को बैठक शनिबार अर्थात् असोज २८ गते दिउँसो ३ बजे बस्ने जानकारी सभामुख घर्तीले गराएकी छिन्। भोलिको बैठकमा कुनै बिजनेश समावेश गरिएको छैन। संसदको बिदाइका निम्ति मात्र भोलिको बैठक बोलाइएको संसद सचिवालयले जनाएको छ।"
व्यवस्थापिका संसद्को अन्तिम बैठक जारी,"काठमाडौं : व्यवस्थापिका संसद्को अन्तिम बैठक अहिले जारी छ। शुक्रबार दिउँसो तीन बजेका लागि बैठक बोलाइएको भएपनि केही ढिलो गरी बैठक सुरु भएको हो। २०७२ असोज ३ गते संविधान जारी भएपछि संविधानसभाबाट रूपान्तरित संसद्को यो नै अन्तिम बैठक भएको संसद सचिवालयले जनाएको छ। आजको बैठकमा सांसद लक्ष्मण लाल कर्णले संविधान सभा निर्वाचन अध्ययन, अनुसन्धान तथा सुझाव संसदीय विशेष समितिको प्रतिवेदन पेश गर्ने कार्यसूची रहेको छ। यस्तै प्रदेश प्रमुखको पारिश्रमिक तथा सुविधा सम्बन्धि विधेयकमाथि दफावार छलफल गरियोस् भनि प्रस्ताव पेश हुनेछ भने उक्त विधेयकमाथिको संशोधन प्रस्तावहरुलार्इ पनि निर्णयार्थ पेश गरिने कार्यसूचीमा उल्लेख छ। संसदको अन्तिम बैठक भएकाले आज नै पारित हुने छ। यसैगरी भाषा आयोग विधेयक पनि संसदम पेश हुने छ। तर संसदको अन्तिम बैठकमा चिकित्सा शिक्षा विधेयक भने कार्यसूचीमा छैन। नयाँ संविधानको व्यवस्थाअनुसार संसद् स्वतः विघटन शनिबार मध्यरात देखि बिघटन हुँदैछ। सांसदहरुलार्इ सभामुख ओनसरी घर्ती मगरले शनिबार दिउँसो ३ बजे बिदार्इ कार्यक्रम राखेकी छिन्। उनले सबै दलका शीर्ष नेता र सांसदलाई व्यवस्थापिका संसदको कार्यालयमा निम्ता गरेकी छिन्। बिदाई कार्यक्रम अघि सांसदको सामूहिक तस्बिर खिच्ने कार्यक्रम रहेको छ। बिदाई कार्यक्रममा शीर्ष नेताले सम्बोधन गर्ने कार्यतालिका समेत रहेको छ। शनिबार संसदको बैठक बसे पनि कुनै बिजनेश भने छैन।"
निजामती सेवामा क्लस्टरिङ' पद्वति हटाइँदै,"काठमाडौं : निजामतीमा विशिष्टीकृत सेवा दिन सरकारले दुई वर्षअघि मात्र सचिव बढुवा र पदस्थापनमा लागू गरेको समूह पद्धति हटाउन चलखेल सुरु भएको छ। सामान्य प्रशासन मन्त्रालयले केही सचिव र वरिष्ठ अधिकारीको स्वार्थ पूर्ति गर्न सचिव बढुवा र पदस्थापनमा लागू हुँदै आएको क्लस्टरिङ (समूह) पद्धति हटाउने गृहकार्य अघि बढाएको हो। यद्यपि, सामान्यका अधिकांश कर्मचारी सो प्रयासको विपक्षमा छन्। समूह पद्धति हटाए सचिव बढुवा र पदस्थापनमा फेरि टेन्डर प्रथा सुरु हुन सक्ने भन्दै सामान्यभित्रै यसको विरोध भएको हो। सामान्य प्रशासनसचिव मोहनकृष्ण सापकोटाले सचिवजस्तो पदलाई सीमित पार्न नहुने र उसले जहाँसुकै पनि क्षमता प्रदर्शन गर्न पाउनुपर्ने आवश्यकताका कारण समूह प्रणाली हटाउन लागिएको दाबी गरे। सचिवलाई एउटै घेरामा राख्दा उसले राम्रो आउटपुट दिन सक्दैन भनेर नै यो प्रणाली हटाउन लागिएको हो', सचिव सापकोटाले भने, यसमा अन्यथा सोच्नु गलत हो।' मन्त्रालयले तयार गरेको संघीय निजामती सेवा ऐनको प्रस्तावित विधेयकमा सचिव बढुवा र पदस्थापनमा दुई वर्षअघि ल्याइएको समूह व्यवस्था हटाउने प्रावधान राख्न लागिएको हो। सचिव सापकोटाकै अगुवाइमा त्यस्तो प्रावधान राखिएको मन्त्रालय स्रोतले जनाएको छ। हाल सचिव बढुवा र पदस्थापनमा विशिष्टीकरण कायम गर्न ६ वटा सेवा छन्। ती सेवामा नेपाल इन्जिनियरिङ, कृषि तथा वन, न्याय, परराष्ट्र, प्रशासन र नेपाल लेखापरीक्षण छन्। निजामती सेवा ऐनको दफा ६ (२) मा यी ६ सेवाको समूहीकरण (क्लस्टर) गर्दै सचिव बढुवा तथा पदस्थापन आआफ्नो समूहमा मात्र गर्ने प्रावधान राखिएको थियो। यस्तो प्रावधानपछि मन्त्रीले सचिव छान्ने विकृति घटेको थियो। सचिव बढुवामा पनि ब्रिफकेस (रकम) बुझाउने क्रमसमेत हटेको थियो। त्यसअघि समूहको व्यवस्था नहुँदा सचिवमा बढुवाका लागि एकै पटक दर्जनौं उपसचिवको सिफारिस हुने र बढुवा हुन मन्त्रीलगायत राजनीतिक नेतृत्वकहाँ ब्रिफकेसमा रकम लिएर दौडने परम्परा रहेको प्रशासकहरू स्वीकार गर्छन्। त्यस्तो गलत परम्परा हटाउनकै लागि ६ वटा क्लस्टर बनाएर सचिव बढुवा तथा पदस्थापनको व्यवस्था गरिएको थियो। समूहको व्यवस्था हटाए मन्त्रीले विज्ञताबिनाका आफूअनुकूल सचिवलाई एउटा मन्त्रालयबाट अर्कोमा सरुवा गर्ने अवस्था आउन सक्ने र त्यसले गम्भीर समस्या निम्त्याउने सामान्यका एक अधिकृतले बताए। पशुको डाक्टरलाई सामान्यको सचिव बनाएर ल्याउने हो भने राज्यले परिकल्पना गरेको उपलब्धि उसले दिन सक्ला ? ', ती अधिकृतले प्रश्न गरे। यसैगरी स्वास्थ्य मन्त्रालयका सचिव कृषिमा र कृषि मन्त्रालयका सचिव स्वास्थ्यमा जान सक्ने अवस्था आउने र त्यसले काम र उपलब्धिसमेत शून्य हुने सामान्यका अधिकारीको तर्क छ।"
बाबुरामले गठबन्धन तोडे: आँखा चिन्हमा चुनाव लड्ने,"काठमाडौं : एमालेमाओवादी वाम गठबन्धन सँगको सहकार्य तोड्दै नयाँ शक्ति, नेपाल आँखा चिन्ह लिएर प्रतिनिधि र प्रदेशसभाको चुनावमा सहभागी हुने भएको छ। शुक्रबार नयाँ शक्ति पार्टी, नेपालको संघीय सचिवालयको विस्तारित बैठकले एमाले र माओवादी सहमतिको मर्म विपरित अघि बढेको भन्दै गठबन्धन सँगको सहकार्य तोड्ने निर्णय गरेको हो। गठबन्धनमा आवद्ध नेकपा एमाले र माओवादी केन्द्र साझा चुनाव चिन्ह प्रयोग गर्ने सहमतिको मर्म विपरीत गएको हुनाले आगामी मंसीर १० र २१ गते हुन गइरहेकोप्रतिनिधिसभा र प्रदेशसभाको निर्वाचनमा नयाँ शक्ति पार्टी, नेपाल आफ्नै चुनाव चिन्ह आँखा लिएर सहभागी हुने, सचिवालयको बैठकपछि जारी विज्ञप्तिमा भनिएको छ, संविधानको आधारभूत अन्तरबस्तु (गणतन्त्र, संघीयता, धर्मनिरपेक्षता र समावेशीता) लाई अस्वीकार गर्ने राजनीतिक पार्टीहरु, व्यक्तिव्यक्तित्वबाहेक सबैसँग संघ र प्रदेशस्तरमा चुनावी तालमेल गर्ने। तालमेल भएको क्षेत्रमा बाहेक संघ र प्रदेशका सबै निर्वाचन क्षेत्रहरुमा उम्मेद्वारी दिने। सँगै नयाँ शक्तिले समानुपातिकतर्फको बन्दसूची तयार पार्न कार्यालयलाई जिम्मेवारी दिने निर्णय गरेको छ। उम्मेद्वारीको तय गर्न साथै विभिन्न पक्षहरुसँग वार्ताछलफल र आवश्यक निर्णय गर्न कार्यालयलाई अधिकार दिने निर्णयमा उल्लेख छ। सँगै बैठकले पूर्ववत निर्णय अनुसार नै शीर्ष नेताको चुनाव क्षेत्रलाई सदर गरेको छ। नयाँ शक्तिका कुन नेताको उम्मेदवारी कुन क्षेत्रबाट : १ डा बाबुराम भट्टराई  गोरखा२ २ कृष्णकुमार चौधरी  कैलाली३ ३ दानबहादुर चौधरी  कपिलबस्तु१ ४ प्रेम तामाङ  रसुवा ५ मदन राई  खोटाङ"
कमल थापा मकवानपुरबाट उम्मेदवार,हेटौँडाः राष्ट्रिय प्रजातन्त्र पार्टीका अध्यक्ष कमल थापा मकवानपुर जिल्लाको क्षेत्र नं १ बाट केन्द्रीय प्रतिनिधि सभाको उम्मेदवारमा सर्वसम्मतले सिफारिस भएका छन्। राप्रपा मकवानपुरको विशेष बैठकले अध्यक्ष थापालाई उम्मेदवार बनाउने निर्णय गरेको राप्रपाका केन्द्रीय सहमहामन्त्री राजाराम जानकारी दिए। राप्रपा मकवानपुरको अध्यक्ष कमल थापाकै भार्इ गणेश थापा हुन्।
शनिबार संसद्को बिदाई,काठमाडौं : व्यवस्थापिका संसद्को म्याद माघ ७ गतेसम्म रहे पनि त्यसअगावै प्रतिनिधिसभा निर्वाचन हुने भए मनोनयनको अघिल्लो दिन स्वतः समाप्त हुने संवैधानिक व्यवस्थाअनुसार संसद्को आयु शनिबार समाप्त हुँदै छ। निर्वाचन आयोगले प्रतिनिधिसभा निर्वाचनका लागि समानुपातिक उम्मेदवारको बन्दसूची बुझाउने दिन आइतबार तोकेको छ। २०७२ असोज ३ गते संविधान जारी भएपछि संविधानसभाबाट रूपान्तरित संसद्को अन्तिम बैठक शुक्रबार बस्दै छ। ६ सय १ सदस्यीय संविधानसभा संविधान जारी भएपछि कार्यान्वयनमा महत्वपूर्ण कार्य गर्नुपर्ने भन्दै संसद्मा रूपान्तरण भएको थियो। नयाँ संविधानको व्यवस्थाअनुसार प्रतिनिधिसभा निर्वाचन मनोनयनको अघिल्लो दिन संसद् स्वतः विघटन हुन लागेको हो। सभामुख ओनसरी घर्ती मगरले संसदको बिदाईका निम्ति शनिबार दिउँसो ३ बजे शीर्ष नेता र सबै संसदलाई व्यवस्थापिका संसदको कार्यालयमा निम्ता गरेकी छिन्। बिदाई कार्यक्रम अघि सांसदको सामूहिक तस्बिर खिच्ने कार्यक्रम रहेको छ। बिदाई कार्यक्रममा शीर्ष नेताले सम्बोधन गर्ने कार्यतालिका समेत रहेको छ। शनिबार संसदको बैठक बसे पनि कुनै बिजनेश भने छैन। सकियो संसद्को आयु संसद्का मुख्य काम  रूपान्तरित संसद्को पहिलो अधिवेशन २०७२ असोज १५ गते सुरु  असोज २४ गते एमाले अध्यक्ष केपी शर्मा ओली प्रधानमन्त्री निर्वाचित  असोज २७ मा ओनसरी घर्ती सभामुख निर्वाचित  कात्तिक ११ मा विद्यादेवी भण्डारी राष्ट्रपति निर्वाचित  कात्तिक १४ मा नन्दबहादुर पुन उपराष्ट्रपति निर्वाचित  फागुन १२ मा अख्तियार प्रमुख लोकमानसिंह कार्कीविरुद्ध महाभियोग प्रस्ताव दर्ता  साउन ७ मा तत्कालीन प्रधानमन्त्री ओलीविरुद्ध माओवादी केन्द्रद्वारा अविश्वास प्रस्ताव दर्ता  प्रस्ताव संसद्को प्रक्रियामा नजाँदै ओलीद्वारा राजीनामा  कांग्रेसको समर्थनमा माओवादी अध्यक्ष पुष्पकमल दाहाल प्रधानमन्त्री  कांग्रेस सभापति शेरबहादुर देउवा प्रधानमन्त्री निर्वाचित  दर्जनौं ऐनकानुन निर्माण गरी निर्वाचनको आधार तय
गोरखा २ मा भट्टराई र श्रेष्ठको तानातान,"गोरखा : चुनावी तालमेलको घोषणा गरेपनि माओवादी केन्द्रका वरिष्ठ नेता नारायणकाजी श्रेष्ठ र नयाँशक्ति नेपालका संयोजक बाबुराम भट्टराई दुवैजना प्रतिनिधिसभा चुनावमा एउटै क्षेत्रबाट उठ्ने निर्णयबाट पछि नहट्ने अडान लिएका छन्। पूर्व प्रधानमन्त्री समेत रहेका भट्टराईले बाम गठबन्धन तोड्नु परे पनि उम्मेद्वारी नछोड्ने अडान लिएका छन्। श्रेष्ठले पनि माओवादी र एमाले दुवैको सहमतिमा उम्मेद्वारी दिएकाले पछि नहट्ने दाबी गरेका छन्। आफ्नो गृहजिल्ला र गृहक्षेत्र भएको भन्दै भट्टराईले जुनसुकै परिस्थितिमा पनि सोही क्षेत्रबाट चुनाब लड्ने दृढता व्यक्त गरेका छन्। पूर्व सहमतिअनुसार गोरखा क्षेत्र नं २ बाट तालमेल गरेर उठ्नेछु' उनले अन्नपूर्ण पोष्टसँग भने यदि एमाले र माओवादीबाट स्वीकार्य भएन भने म नयाँशक्ति पार्टीबाटै चुनाव लड्नेछु।' उनलाई सो क्षेत्र छोड्न एमाले र माओवादीले पटक पटक आग्रह गरेका थिए। बुधबार र बिहीबारको छलफलमा भट्टराई र श्रेष्ठमध्ये साझा नाम जुर्न सकेको छैन। स्रोतका अनुसार एमाले अध्यक्ष केपी वली र माओवादी केन्द्रका अध्यक्ष प्रचण्डसँग भएको छलफलबाट उनी साझा उम्मेद्वार बन्न सकेका छैनन्। भेटघाटपछि निराश बनेर फर्केका भट्टराईले सामाजिक सञ्जालमा आसन्न प्रतिनिधिसभा निर्वाचनमा नयाँ शक्ति पार्टीको तर्फबाट आफू गोरखा क्षेत्र नं २ बाट प्रत्यासी बन्ने निर्णय भैसकेको दोहोर्याउँदै त्यसमा कुनै द्विविधा नराख्न मतदाताहरुलाई आग्रह गरेका छन्। गोरखाबासीको चाहना र आफ्नो रूची, दक्षता र क्षमता त्यसैमा योगदान गर्ने रहेकाले उम्मेद्वार बन्ने तीब्र अठोट व्यक्त गरेका छन्। बाम गठबन्धनभित्र विगतमाझैं षड्यन्त्र र निषेधको राजनीति कायम रहेको भन्दै उनले आलोचना समेत गरे। विगतमाझैँ अहिले पनि मविरुद्ध विभिन्न जालझेल र षड्यन्त्रका तानाबाना बुनिएका छन्' उनले भने पृथ्वी उल्टियोस् कि धर्ती फर्कियोस् म गोरखाको क्षेत्र नं २ बाटै उठ्नेछु।' प्रधानमन्त्री र अर्थमन्त्री हुँदा गोरखामा गरेको विकास निर्माणको कामका कारण मतदाताले आफूलाई जिताउने उनले दाबी गरे। म कसैकाबिरुद्ध बोलेर भोट माग्दिन। आफैले हिजोका दिनमा गरेको विकास निर्माणको कामका कारण जनताले मलाई भोट दिनेछन्' उनले भने। एमालेको समेत समर्थन पाएका माओवादी केन्द्रका नेता श्रेष्ठले भने आफू एक मात्र आधिकारिक उम्मेद्वार भएको दाबी गरे। भट्टराईलाई समानुपातिकतिर स्थान सुरक्षित रहेको श्रेष्ठको भनाइ छ। हाम्रो पार्टीबाट मेरो नाम अघि बढेको छ। एमालेबाट समेत समर्थन रहेकाले मैले पछि हट्ने त कुरै आउँदैन' अन्नपूर्ण पोष्टसँग कुरा गर्दै उनले भने बाबुरामजी जत्तिको व्यक्तित्वलाई सांसद बनाउनु पर्छ। त्यसका लागि गोरखा २ बाट होइन, अन्य जिल्ला, अन्य क्षेत्र हुनसक्छन्। समानुपातिकको ठाउँ पनि सुरक्षित छ। गोरखा २ बाट त मै लड्ने हो। ढुक्क हुनुस्।' यसअघि पनि दुईदुई पटकसम्म पार्टीले विश्वास गरेर टिकट दिएको भन्दै अबको गोरखा २ आफ्नो लागि भएको उनले दाबी गरे। भट्टराई र श्रेष्ठ दुवैको घर गोरखा २ मा छ। भट्टराईको गोरखाको खोप्लाङ बेलबासमा रहेको छ भने श्रेष्ठ गोरखा जौबारीका हुन्।"
उपप्रधानमन्त्रीलाई मोसोबाट कर्मचारीले बचाए,"काठमाडौं: शिक्षा मन्त्रालयका कर्मचारीले उपप्रधानमन्त्री तथा शिक्षा मन्त्री गोपालमान श्रेष्ठलाई शुक्रबार कालो मोसो दल्नबाट बचाएका छन्। भेटघाटको नाममा कालो मोसो दल्न गएका विभिन्न राजनितिक दल निकट विद्यार्थी संगठनका प्रतिनिधीलाई मन्त्रीको कार्यकक्षमा गएर मोसो दल्नै लाग्दा कर्मचारीले रोकेका हुन्। अस्थायी शिक्षकलाइ आन्तरिक प्रतिस्पर्धाको नाममा स्थायी गर्न खोजिएको, सीटिइभीटीमा आर्थिक प्रलोभनमा परेर कलेजहरुलाई सम्बन्धन दिएका लगायतका विषयमा आन्दोलनमा उत्रेका विद्यार्थी संगठनले संयुक्त वैठक बसेर विहिबार शिक्षा मन्त्रीलाई सार्वजनिक वहिष्कार गर्ने निर्णय गरेका थिए। सोही निर्णय अनुसार 'तपाँइलाई वहिष्कार गर्ने निर्णय भएको छ' भन्ने विषयमा जानकारी गराउने वहानामा विद्यार्थीहरु मन्त्रीको कार्यकक्षमा गएका थिए। कार्यकक्षमा पुग्ने वित्तिकै विद्यार्थीहरु नारावाजी गर्दै कालो मोसो दल्न लाग्दा कर्मचारीले रोकेका थिए । केहि वेर कर्मचारीसंग ठेलमठेल गर्दै नारावाजी गरेपनि कालो मोसो दल्न भने पाएनन्।नारावजीकै बीचमा प्रहरीले हस्तक्षेप गरेपनि विद्यार्थीहरु वाहिरीएका थिए। आन्दोलनमा सहभागी एमाले निकट अनेरास्ववियुका सचिव आरसी लामिछानेले भने, 'शिक्षामन्त्रीको गलत निर्णयका कारण विद्यालय शिक्षा र प्राविधिक शिक्षालय ध्वस्त हुने अवस्थामा पुगेका छन्। मन्त्रीको निर्णय नसच्चिएसम्म् आन्दोलन जारी राख्छौं।' आन्दोलनमा नेपाली कांग्रेस निकट नेपाल विद्यार्थी संघ वाहेकका नौ विद्यार्थी संगठन सहभागी छन्।यसअघिको आन्दोलनमा संगै रहेको नेविसंघ एमाले र माओवादीबीच गठबन्धन बन्ने निर्णय भएसंगै बाहिरिको हो।"
वाम तालमेल आन्तरिक मामिला : भारत,"काठमाडौं : भारतले नेपालका वामपन्थी शक्तिबीच भएको चुनावी तालमेल र नयाँ कम्युनिस्ट पार्टी निर्माण गर्ने घोषणा नेपालको आन्तरिक मामिला भएको जनाएको छ। एमाले, माओवादी केन्द्र र नयाँ शक्तिबीच चुनावी तालमेल भएको सम्बन्धमा भारतीय पत्रकारले राखेको जिज्ञासामा भारतीय विदेश मन्त्रालयका प्रवक्ता रविस कुमारले भने, नेपालबारे मैले टिप्पणी गर्नु अनुचित हुन्छ।' उनले लोकतान्त्रिक र समावेशी राजनीतिको ढाँचाभित्र रही नेपालमा शान्ति, स्थिरता र आर्थिक समृद्धि होस् भन्ने भारतको सदैव चाहना रहेको बताए। भारतले नेपालको शान्ति, स्थिरता र तीव्र आर्थिक विकासमा नेपाली जनता र सरकारको प्राथमिकताअनुसार हरतरहले निरन्तर सहयोग गर्ने उनको भनाइ थियो। नेपालमा वामपन्थी दलबीच चुनावी तालमेल र पार्टी एकताको घोषणाले भारतीय संस्थापन पक्ष आश्चर्यमा परेको जनाइएको छ।"
चुरे भावर पार्टी शनिबार एमालेमा समाहित हुँदै,"काठमाडौं : चुरे भावर राष्ट्रिय एकता पार्टी, नेपाल नेकपा (एमाले)मा समाहित हुने भएको छ। वाम एकता र लोकतान्त्रिक गठबन्धनको चर्चा चलिरहेका बेला चुरे भावर एमालेमा समाहित हुन् लागेको हो। शनिबार राजधानीमा आयोजित विशेष कार्यक्रममा चुरे भावर पार्टी एमालेमा समाहित हुने एमाले कार्यालय सचिव कृष्णगोपाल श्रेष्ठले जानकारी दिए।शनिबार दिउँसो १२ : ३० बजे राष्ट्रिय सभागृहमा एमाले अध्यक्ष केपी ओलीले चुरे भावरका नेता तथा कार्यकर्तालाई एमालेमा प्रवेश गराउने कार्यक्रम तय भएको छ।"

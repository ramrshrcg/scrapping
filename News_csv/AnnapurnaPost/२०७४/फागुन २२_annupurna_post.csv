शीर्षक,विवरण
शैक्षिक क्षेत्र अझै त्रासमा,"राजनीतिक माग पूरा गर्न शैक्षिक संस्था हडताल गर्ने परम्पराको निरन्तरताले नकारात्मक सन्देश प्रवाह भएको छ। बन्द तथा हडताल विरोधका शान्तिपूर्ण स्वरूप हुन्। आयोजकले हडताल आह्वान गरेपछि स्वस्फूर्त र स्वेच्छाले अपेक्षित संस्थाहरू बन्द भएमा त्यस्तो विरोध सार्थक हुन्छ। तर, हामीकहाँ विरोधको सन्देश नकारात्मक गतिविधिबाट दिने प्रचलन बसाइएको छ। आफ्ना कार्यकर्ता प्रहरीले नियन्त्रणमा लिई थुनामा राखेको निहुँमा आइतबार नेत्रविक्रम चन्द नेतृत्वको माओवादी विद्यार्थी संगठनले शैक्षिक संस्था हडताल आयोजना गर्यो। राजनीतिक माग पूरा गराउन शैक्षिक संस्थालाई तारो बनाइनु कुनै मानेमा पनि उचित मान्न सकिन्न। कसैले शैक्षिक संस्थामा हडताल आयोजना गर्यो भने त्रासकै कारण बन्द गर्ने परम्परा हामीकहाँ विद्यमान छ। माओवादी जनयुद्ध को जगबाट आएको विप्लवको पार्टी या उसको भ्रातृसंगठनका जस्तासुकै बन्दहडताल प्रभावकारी हुनुमा हिजोका दिनका माओवादी कृत्य जिम्मेवार छन्। चन्दले हिजोको त्यही त्रासको लिगेसी लाई अहिले पनि उपयोग गरिरहेका छन्। यथार्थभन्दा हल्लामा आधारित हाम्रो समाजमा एउटा पर्चा छापेर त्यसको फोटो खिचेर सामाजिक सञ्जालमा पोस्ट गर्नेबित्तिकै त्यसैबाट सर्वसाधारण प्रभावित हुने अवस्था छ। पछिल्लो शैक्षिक संस्थामा हडताल त्यसैको उदाहरण हो। बन्दकर्ताको सार्वजनिक उपस्थिति नभए पनि स्कुल खोले अप्रिय घटना हुन सक्ने त्रासकै कारण देशभरका अधिकांश शैक्षिक संस्था बन्द रहे। त्यसको प्रभाव त्रिभुवन विश्वविद्यालयमा पनि परेको छ। त्रिविकै कतिपय प्राध्यापक हडताल भन्दै क्याम्पस गएनन्। सरकारी र निजी विद्यालयका शिक्षक पनि त्यसबाट प्रभावित भए। विद्यालय र उच्च शिक्षा तहका देशभर ८० लाख विद्यार्थी प्रभावित हुनेगरी हडताल आयोजना हुँदा पनि सरकारले केही गर्न नसक्नु लाचारी हो। ०६८ सालमा सरकारले निर्देशिका नै बनाएर विद्यालयलाई शान्ति क्षेत्रका रूपमा घोषणा गरिसकेको सन्दर्भमा त्यसको वास्तविक कार्यान्वयन गर्न नसक्नुमा आमअभिभावक, शिक्षक, विद्यालय, क्याम्पस त जिम्मेवार छन् नै, त्योभन्दा बढी जिम्मेवार देखियो सरकार। नेपाली अभिभावकले प्राथमिक स्तरको शिक्षाका लागि आफ्ना बालबच्चालाई छिमेकी देशतिर पठाउन थाल्नुको कारण नै यही हो। नेपालमा शान्तिपूर्ण र त्रासरहित वातावरणमा आफ्ना बच्चा पढाउन पाउनु हरेक अभिभावको अधिकार पनि हो। त्रासरहित वातावरणमा शिक्षा दिन र लिन पाउने वातावरण सिर्जना गर्नु सरकारको दायित्व हो। सरकारका सचिवहरू आन्दोलनकारीलाई शैक्षिक संस्था बन्द नगरिदिनुस् भनेर अनुरोध गर्नेबाहेक अन्य कुनै पनि काम हामी गर्न सक्दैनौं भन्दै पन्छिने गरेका छन्। शिक्षालयलाई राजनीतिक अस्त्र र सौदावाजीको विषय बनाइनु हुन्न। राज्यलाई दबाब दिने नाममा कुनै गल्ती नगरेका भविष्यका कर्णधार कलिला विद्यार्थीलाई तारो बनाइनु कुनै मानेमा पनि जायज मान्न सकिन्न। शिक्षा पाउनुपर्ने उनीहरूको मौलिक हक जोसुकैले खोसे पनि त्यो अक्षम्य र गम्भीर अपराध हो। विनाकारण गराइने बन्दविरुद्ध विद्यार्थी र तिनका अभिभावकले आवाज उठाउनुपर्छ, विद्यालय खुलाउनुपर्छ। कसैले बन्दहडताल भनिदिनेबित्तिकै स्कुल बन्द गरेर पढाउने जिम्मेवारीबाट शैक्षिक संस्था भाग्नु हुँदैन। अनुचित दबाबको मारमा विद्यार्थी र अभिभावकलाई गुमराहमा राख्नुको सट्टा राज्यले सबै संयन्त्र प्रयोग गरेर शिक्षा क्षेत्रलाई त्रासमुक्त राख्न पहल गर्नुपर्छ।"
खिमलाल देवकोटा माओवादी केन्द्रमा फर्किँदै,काठमाडौँः नयाँ शक्ति नेपालका नेता खिमलाल देवकोटा नेकपा माओवादी केन्द्रमा फर्किने भएका छन् । उनलाई माओवादीमा स्वागत गर्न पार्टी केन्द्रीय कार्यालयमा मंगलबार दिउँसो २ बजे विशेष कार्यक्रम गरिँदैछ । देवकोटासहितका नयाँ शक्तिबाट आउन लागेका नेताहरुलाईलाई पेरिस माओवादी केन्द्रका अध्यक्ष पुष्पकमल दाहाल प्रचण्डले स्वागत गर्ने माओवादीको केन्द्रीय कार्यालयका सचिव प्रल्हाद बुढाथोकीले जानकारी दिए । नयाँ शक्ति नेपालका प्रवक्तासमेत रहेका देवकोटा माओवादीमा फर्किने भएपछि पार्टीका संयोजक बाबुराम भट्टराईसहितलाई झट्का लागेको छ । देवकोटा जनयुद्ध सुरु भएपछि माओवादीमा संलग्न भएर भूमिगत भएका थिए । बाबुरामले नयाँशक्ति बनाएपछि माओवादी छाडेका देवकोटा केही वर्षमै माओवादीमा फर्किन लागेका हुन् । नयाँशक्तिले हालै लुम्बिनीमा भएको एक कार्यक्रममा पार्टीको पुनर्जागरण अभियान तीब्र बनाउने निर्णय गरेको थियो ।
राष्ट्रपतिको टुंगो गर्न बालुवाटारमा एमाले स्थायी समिति,काठमाडौं : नेकपा एमालेको स्थायी समिति बैठक प्रधानमन्त्रीको सरकारी निवास बालुवाटारमा केहीबेर अघि सुरु भएको छ। यो बैठकले देशको तेस्रो राष्ट्रपतिको उम्मेदवारको छनोट गर्नेछ। नयाँ संविधान निर्माण र संघीयता कार्यान्वयन पछिको पहिलो राष्ट्रपतिको उम्मेदवारको टुंगो आजैको बैठकले गर्ने भएको छ। एमालेबाट राष्ट्रपतिका लागि वरिष्ठ नेता झलनाथ खनालले बलियो दाबेदारी प्रस्तुत गरेका छन्। त्यसैगरी बहालवाला राष्ट्रपति विद्यादेवी भण्डारीले पनि कार्यकाल छोटो भएकाले दोहोरिने इच्छा जनाइसकेकी छन्। एमाले स्थायी समितिमा अध्यक्ष केपी शर्मा ओली र वरिष्ठ नेता झलनाथ खनालमाधवन नेपाल गुटबीच बराबरीको अवस्था भएकाले राष्ट्रपतिको उम्मेदवार छनोट पेचिलो हुने अनुमान गरिएको छ। पछिल्लो समयमा अध्यक्ष ओली पार्टीमा हाबी हुँदै गएका छन्। दोस्रो पटक सरकारको नेतृत्व गरेपछि दुईतिहाइ बहुमतको सरकार निर्माणतर्फ अग्रसर रहेका ओलीले राष्ट्रपतिमा भण्डारी नै कायम गर्नुपर्ने अडान राखेका छन्। उनको अडानमा माओवादी केन्द्रका अध्यक्ष पुष्पकमल दाहाल प्रचण्डको साथ छ। यता वरिष्ठ नेता नेपाल समूहले नेता खनाललाई राष्ट्रपतिमा लानुपर्ने अडान लिएको छ। नेपाल पक्षले एकै व्यक्तिलाई दोहोर्याएर अवसर दिनु गलत हुने बताउँदै आएको छ। राष्ट्रपतिको निर्वाचन प्रक्रिया यही फागुन २३ बाट सुरु भएर २९ गते टुंगिदैछ। २९ गते निर्वाचनमार्फत देशको तेस्रो राष्ट्रपति चुनिँदैछ। एमालेका उम्मेदवारसँग भिड्न नेपाली कांग्रेसले मानबहादुर विश्वकर्मालाई उठाउने तयारी गरेको छ।
बहुदल आएपछि भूमिसुधार भुँडीसुधार भयो: उपेन्द्र यादव,"काठमाडौँ: संघीय समाजवादी फोरम नेपालका अध्यक्ष तथा प्रतिनिधि सभाका सांसद् उपेन्द्र यादवले पञ्चायतमा लागू भएको भूमिसुधार बहुदल आएपछि भुँडीसुधारमा परिणत भएको बताएका छन् । मंगलबार बसेको प्रतिनिधि सभाकको बैठकमा सम्बोधन गर्दै यादवले भूमिसुधारको नाम जग्गाको खण्डिकरण र चक्लाबन्दी मात्रै भएको गुनासो गरे । उनले कृषिमा आधुनिकरण गर्नुको विकल्प नरहेको बताउँदै पुरानो कृषि नीतिले काम नचल्नेमा पनि जोड दिए । यादवले प्रदेश सरकारलाई कमजोर होइन साधान स्रोत सम्पन्न गराएर मात्र मुलुकको समृद्धि हुने उल्लेख गरे। उनले वाम सरकारको ठूलो चुनौती भष्ट्राचार रहेको बताए । भष्ट्राचार संस्थागत भएको छ', उनले भने, 'कमिशनतन्त्र नियन्त्रण नगरेसम्म मुलुक अगाडी बढ्दैछन । आर्थिक रुपमा कालोबजारी, भष्टाचार र कमिशनतन्त्र अन्त्य नगरेसम्म मुलुकमा समृद्धि र विकास असम्भव रहेको बताए । उनले विकासको मुख्य आधार रहेको शिक्षाको अवस्था डामाडोल रहेको बताए । यादवले गतल नीतिका कारण शिक्षा क्षेत्र अस्तव्यस्त रहेको आरोप पनि लगाए । 'जलस्रोत, उर्जा, कृषिको सही उपयोग भए गरिबी र बेरोजगारी आफ्नै स्रोत साधानले हटाउन सकिन्छ', यादवले भने ।"
पाँच घण्टादेखि एमाले स्थायी समिति बैठक बालुवाटारमा,"काठमाडौँ: राष्ट्रपतिको उम्मेदवार चयनका विषयमा छलफल गर्न सत्तारुढ नेकपा एमाले स्थायी कमिटीको बैठक अहिले पनि जारी छ । दिउँसो ४ बजेका लागि तय भएको बैठक साँझ ६ बजे शुरु भएर हालसम्म जारी रहेको हो । एमाले केन्द्रीय कार्यालयका सचिव कृष्णगोपल श्रेष्ठले नेताहरु छलफलमै रहनुभएको जानकारी दिए। औपचारिक बैठक अघि पार्टीका अध्यक्ष एवं प्रधानमन्त्री केपी शर्मा ओलीले वरिष्ठ नेताहरु झलनाथ खनाल, माधवकुमार नेपाललगायतसँग परामर्शसमेत गरेका थिए । एमालेभित्र वर्तमान राष्ट्रपति विद्यादेवी भण्डारीलाई पुनः उम्मेदवार बनाउने वा नयाँ उम्मेदवारी दिने भन्नेमा छलफल चलेको छ । एमालेबाट विद्यासँगै वरिष्ठ नेता झलनाथ खनाल, माधवकुमार नेपाल र उपाध्यक्ष अष्टलक्ष्मी शाक्यसहितको नाम राष्ट्रपतिका लागि चर्चामा छ । एमाले स्थायी समितिमा अध्यक्ष केपी शर्मा ओली र वरिष्ठ नेता झलनाथ खनालमाधवन नेपाल गुटबीच बराबरीको अवस्था भएकाले राष्ट्रपतिको उम्मेदवार छनोट पेचिलो हुने अनुमान गरिएको छ। पछिल्लो समयमा अध्यक्ष ओली पार्टीमा हाबी हुँदै गएका छन्। दोस्रो पटक सरकारको नेतृत्व गरेपछि दुईतिहाइ बहुमतको सरकार निर्माणतर्फ अग्रसर रहेका ओलीले राष्ट्रपतिमा भण्डारी नै कायम गर्नुपर्ने अडान राखेका छन्। उनको अडानमा माओवादी केन्द्रका अध्यक्ष पुष्पकमल दाहाल प्रचण्डको साथ छ। यता वरिष्ठ नेता नेपाल समूहले नेता खनाललाई राष्ट्रपतिमा लानुपर्ने अडान लिएको छ। नेपाल पक्षले एकै व्यक्तिलाई दोहोर्याएर अवसर दिनु गलत हुने बताउँदै आएको छ। राष्ट्रपतिको निर्वाचन प्रक्रिया यही फागुन २३ बाट सुरु भएर २९ गते टुंगिदैछ। २९ गते निर्वाचनमार्फत देशको तेस्रो राष्ट्रपति चुनिँदैछ। एमालेका उम्मेदवारसँग भिड्न नेपाली कांग्रेसले मानबहादुर विश्वकर्मालाई उठाउने तयारी गरेको छ। यही फागुन २९ गतेका लागि तोकिएको राष्ट्रपतिको निर्वाचन कार्यतालिका अनुसार बुधबार ३ बजेसम्म मनोनयन गर्नुपर्नेछ ।"
बालुवाटारमा काटियो माधव नेपालको बर्थ डे केक (फोटो फिचर),काठमाडौं : नेकपा एमालेका वरिष्ठ नेता माधवकुमार नेपालको ६५ औँ जन्मोत्सवका अवसरमा प्रधानमन्त्रीको सरकारी निवास बालुवाटारमा केक काटिएको छ। बालुवाटारमा एमाले स्थायी समितिको बैठक सुरु हुनुअघि नेपालको जन्मोत्सवमा केक काटेर बधाई दिइएको हो । पूर्वप्रधानमन्त्री समेत रहेका नेता नेपाललाई एमाले अध्यक्ष तथा प्रधानमन्त्री केपी शर्मा ओलीले बुकी दिँदै जन्मदिनको शुभकामना दिए । नेता नेपाललाई एमालेका अन्य नेताले पनि जन्मदिनको शुभकामना दिँदै दीर्घायूको कामना गरेका छन् ।
"बाबुरामलाई प्रचण्डको सुझाव : डिब्बा छुट्यो, इन्जिन मात्र हिँडेर हुँदैन फर्किनुहोस्","काठमाडौं : माओवादी केन्द्रका अध्यक्ष पुष्पकमल दाहाल प्रचण्ड नयाँ शक्तिका संयोजक बाबुराम भट्टराईलाई माओवादी पार्टीमा फर्किन आग्रह गरेका छन्। मंगलबार नयाँ शक्तिका प्रवक्ता खिमलाल देवकोटालाई माओवादीमा स्वागत गर्दै प्रचण्डले यस्तो बताएका हुन्। रेलको डिब्बा छाडेर इन्जिन मात्रै हिँडेर हुँदैन, मालसामान छाडेर इन्जिन मात्रै कुदेर के हुन्छ ?, प्रचण्डले बाबुरामतर्फ लक्षित गर्दै भने, जनता, कार्यकर्ता, आफ्नै रगत र पसिनाका उपलब्धि छाडेर हिँडे मनोगत बाहेक केही हुँदैन। अप्ठ्यारो र लाज नमानी पार्टीमा फर्किनुहोस्। माओवादी आन्दोलनका नेता कार्यकर्ताले बाबुरामलाई माया गर्ने बताउँदै प्रचण्डल पार्टीमा पुनर्मिलन हुन अनुरोध गरे। इतिहासको निर्माता जनता हुन्, नेता त जनताको भावना प्रतिनिधित्व गर्ने सेवक हो भन्ने कित्तामा कि इतिहास निर्माता महापुरुष र अलौकिक विद्वान हुन् भन्ने कित्तामा भनेर बाबुरामजीलाई भन्ने गरेको थिए, अध्यक्ष प्रचण्डले भने, उहाँ एक्लै इतिहास निर्माण गर्न कुद्नुभयो। पार्टी मुख्यालय पेरिसडांडामा बुधबार आयोजित पार्टी प्रवेश समारोहमा पूर्व माओवादी नेता देवकोटालाई पार्टीमा स्वागत गर्दै प्रचण्डले बलियो कम्युनिष्ट केन्द्रको निर्माण समयको माग रहेको बताए। स्थायित्व, समृद्धि र विकासको जनताको चाहना बुझेर एउटै शक्तिशाली कम्युनिष्ट केन्द्रको स्थापना गर्ने अभियान सुरु भएको उनको भनाइ छ। समाजवादमा जाने हो भने सवै कम्युनिष्ट एक हुनुपर्छ। नक्कली सक्कली बनेर हुँदैन, प्रचण्डले भने, भित्रै बहस गरेर को ठीक को बेठीक भन्ने थाहा हुन्छ। प्रचण्डले देशमा कम्युनिस्ट र दक्षिणपन्थीबीच ठूलो ध्रुवीकरण भइरहेको बताउँदै समृद्ध नेपाल निर्माणको लडाइमा केन्द्रित हुन सबैमा आव्हान गरे। पार्टी एकताको पक्षमा विभिन्न किसिमले तर्क वितर्क भइरहेको सन्दर्भ चर्चा गर्दै प्रचण्डले जनताले एकताको पक्षमा आदेश दिएको बताए। पार्टी एकताका बारेमा तर्क गर्न खोज्दा के भनौ, के भनौ भयो भने, जनताले एकता गर्न भनेका छन्, जनताको आदेश मान्नुपर्छ भन्नुहोला, प्रचण्डले भने, यो अवसरवादी तर्क होइन, सही तर्क हो। उक्त कार्यक्रममा माओवादी पार्टीमा फर्किएका नयाँ शक्तिका प्रवक्ता तथा नेता खिमलाल देवकोटाले बाबुरामजीको मनसाय राम्रो भएपनि हिँड्ने तरिका ठिक नभएको टिप्पणी गरे।"
को बन्ला देशको तेस्रो राष्ट्रपति ?,"काठमाडौँ: को बन्ला मुलुकको तेस्रो राष्ट्रपति ? यतिबेला यसै बिषय चर्चाको केन्द्रमा छ । वाम गठबन्धनले बहुमत ल्याएपछि राष्ट्रपति एमालेको भागमा परेको छ। र, देशको तेस्रो राष्ट्रपतिको दौडमा एमालेकै केही नेताहरु निस्किएका छन् । राष्ट्रपतिको दौडमा वर्तमा राष्ट्रपति विद्यादेवी भण्डारी नै पहिलो नम्बरमा छिन् । उनले आफ्नो कार्यकाल दोहोर्याउन एमाले अध्यक्ष केपी शर्मा ओली र एमाओवादी केन्द्रका अध्यक्ष पुष्पकमल दाहाल प्रचण्डसँग पटक पटक संवाद र लन्च मिटिङ पनि आयोजना गरिसकेकी छन् । त्यसैगरी उनीसँगै एमालेका पूर्वअध्यक्ष तथा पूर्वप्रधानमन्त्री झलनाथ खनाल पनि यो दौडमा छन् । एमाले उपाध्यक्ष अष्टलक्ष्मी शाक्यले दाबेदारी गरेको समाचार सार्वजनिक भएको छ । एमाले स्थायी समिति सदस्य एवम् पूर्व सभामुख सुवासचन्द्र नेम्वाङको नाम पनि चर्चामा छ । तर पनि मुख्य दौडमा भने भण्डारी र खनाल नै छन् । लबिङमा खनाल र भण्डारी मुलुकको तेस्रो राष्ट्रप्रमुखका लागि भण्डारी र खनालले व्यापक लबिङ गरिरहेका छन् । बर्तमान राष्ट्रपति भण्डारीले सर्वप्रथम् वाम गठबन्धनको प्रमुख दल माओवादी केन्द्रका अध्यक्ष पुष्पकमल दाहाल समक्ष दोहर्याउने इच्छा जाहेर गरेकी थिइन् । त्यसपछि उनले एमाले अध्यक्ष केपी शर्मा ओली र दाहाल दुवैलाई बोलाएर राष्ट्रपतिमा दोहोर्याउन आग्रह गरेकी थिइन् । ओली भण्डारीलाई पुनः राष्ट्रपति बनाउने विषयमा पहिले देखि नै सकारात्मक थिए । दाहाल र ओली दुवैजना भण्डारीलाई दोहर्याउने पक्षमा भएपछि राष्ट्रपतिमा उनी दोहोरिने सम्भावना प्रबल छ । माओवादी केन्द्रको भागमा परेको उपराष्ट्रपतिमा समेत नन्दकिशोर पुनलाई दोहोर्याउने संकेत गरेको छ । ओली र दाहालबीच राष्ट्रपति र उपराष्ट्रपति दोहोर्याउने विषयमा सहमति भएको अवस्थामा एमाले भित्रै भण्डारीको विकल्पमा पूर्व अध्यक्ष एवं वरिष्ठ नेता झलनाथ खनालले समेत राष्ट्रपति हुने इच्छा जाहेर गरिरहेका छन् । झलनाथको पक्षमा वामदेव उनले सार्वजनिक समारोहमै राष्ट्रपतिको लागि लबिङ गरिरहेका छन् । उनले अध्यक्ष ओली तथा अर्का नेता माधव नेपाल सक्षम आफुलाई राष्ट्रपति बनाउन आग्रह गरिसकेका छन् । २०७० सालमा खनालको पक्षमा राष्ट्रपति हुने प्रबल सम्भावना हुँदाहुँदै उनले अस्वीकार गरेपछि विद्यादेवी भण्डारीलाई बनाइएको थियो । खनाललाई राष्ट्रपति बनाउने लबिङमा एमाले उपाध्यक्ष वामदेव गौतम पनि लागेका छन् । गौतमले पनि सार्वजनिक कार्यक्रममा नै खनाललाई राष्ट्रपति बनाउनु पर्ने वकालत गरिरहेका छन् । प्रदेश नम्बर ३ को मुख्यमन्त्री हुन नपाएकी एमाले उपाध्यक्ष अष्टलक्ष्मीको कडा दाबेदारी आएपछि खनाल पक्षमा विभाजन देखिएको छ । स्थायी समितिले के गर्ला ? एमालेले राष्ट्रपतिको उम्मेदवार छान्न मंगलबार अपरान्ह ४ बजे स्थायी समितिको बैठक डाकेको छ । स्थायी समितिको बैठकले कसलाई राष्ट्रपतिको उम्मेदवार बनाउला ? यो आमचासोको विषय बनेको छ । यस्तो छ समिकरण स्थायी समितिमा वर्तमान राष्ट्रपति भण्डारीको पक्षमा अध्यक्ष एवम् प्रधानमन्त्री ओली, महासचिव ईश्वर पोखरेल, उपमहासचिव बिष्णु पौडेल, सचिवद्वय प्रदीप ज्ञवाली र पृथ्वीसुब्बा गुरुङ देखिएका छन् । त्यसैगरी स्थायी समिति सदस्यहरु सुवासचन्द्र नेम्वाङ, शंकर पोखरेल, छविलाल विश्वकर्मा, सत्यनारायण मण्डल र मुकुन्द न्यौपाने पनि भण्डारीको पक्षमा छन् खनाल या शाक्यको पक्षमा पूर्वप्रधानमन्त्री माधव नेपालसँगै उपाध्यक्ष युवराज ज्ञवाली, उपमहासचिव घनश्याम भुषाल, सचिवत्रय गोकर्ण विष्ट, भीम आचार्य र योगेश भट्टराई देखिएका छन् । त्यसैगरी स्थायी समिति सदस्य सुरेन्द्र पाण्डे र किरण गुरुङ पनि खनालको पक्षमा छन् । स्थायी समितिमा मत विभाजन भएका कडा प्रतिस्पर्धा हुने देखिएको छ । भण्डारी पक्षधरले पुरा अवधि काम गर्न नपाएकाले दोहोर्याउन पर्ने बताइरहेका छन् । खनाल र अष्टलक्ष्मी पक्षधर एउटैलाई पटक पटक अवसर दिन नहुने बताउँदै आएका छन् । उनीहरुले भण्डारी राष्ट्रपति हुँदा समेत पार्टीमा गुट चलाएको आरोप लगाइरहेका छन् । राष्ट्रपतिको निर्वाचनका मतदाता को ? राष्ट्रपति निर्वाचनको लागि प्रदेश सभा र संघीय सभाका संसद मतदाता हुने छन् । प्रदेश सभा र संघीय सभाको मतभार भने फरक फरक हुनेछ । प्रदेश सभाको मतभार ४८ र संघीय सभाको मतभार ७९ हुनेछ । प्रदेश सभामा ५५० सांसद छन् भने संघीय सभा अन्तर्गत प्रतिनिधि सभाका २७५ र राष्ट्रिय सभाको ५९ गरी ३३४ सांसद छन् । राष्ट्र सभामा मनोनित तीनजनाको सपथ सर्वोच्च अदालतले रोकेकाले उनीहरुले राष्ट्रपति निर्वाचनमा मतदान गर्न पाउने छैनन् । राजपाका सांसद रेशम चौधरी कारागारमा छन् । सर्वोच्चले रोकेका डा युवराज खतिवडा, रामनारायण बिडारी र डा विमला पौडेल (राई)ले समेत मतदान गर्न पाउने छैनन् । एमाले र माओवादी केन्द्रको स्पष्ट बहुमत रहेको वाम गठबन्धनको उम्मेदवार राष्ट्रपति हुने निश्चित छ । फागुन २९ गते राष्ट्रपतिको निर्वाचन तोकिएको छ । फागुन २३ गतेदेखिको राष्ट्रपति निर्वाचनको कार्यतालिका समेत प्रकाशित भइसकेको छ ।"
"राजेन्द्रले भनेः रेशम अपराधी होइनन्, संसद्मा आउन दिनुस्","काठमाडौँ: राष्ट्रिय जनता पार्टी नेपालका नेता तथा प्रतिनिधि सभाका सांसद् महतोले कैलाली क्षेत्र नम्बर १ बाट विजयी रेशम चौधरीलाई संसदमा आउने वातावरण बनाइदिन सरकारसँग माग गरेका छन् । मंगलबार दिउँसो बसेको प्रतिनिधि सभाको बैठकमा सम्बोधन गर्दै राजपा नेता महतोले अपर जनमतबाट निर्वाचित चौधरीलाई ससम्मान संसदमा ल्याउन वातावरण बनाइदिन आग्रह गरे । अत्यधिक जनमत पाएर तपाईहरु सरकारमा हुन्नुहुन्छ', उनले भने, 'उता जनताले नै अपार जनमत दिएर जिताएका चौधरी जेलमा छन् । उनले चौधरीको अपराध प्रमाणित नभएको पनि जिकिर गरे । 'अरोप लाग्दैमा कोही अपराधी हुँदैन, उनको अपराध प्रमाणित भएको छैन', महतोले भने, 'त्यसकारण चौधरीलाई संसद्मा आउन आवश्यक सहयोग गरिदिनुस । महतोले प्रधानमन्त्री केपी शर्मा ओली र माओवादी केन्द्रका अध्यक्ष पुष्पकमल दाहाललाई जनताको अत्यधिक समर्थन पाएकोमा बधाई दिँदै दिल पनि ठूलो बनाउन आग्रह गरे । जनताले तपाईँहरुलाई ठूलो बनाए, अब तपाईँहरुले दिल पनि ठूलो बनाउनुहोस, उनले भने । महतोले दिल ठूलो बनाएर देशलाई विकास र समृद्धिको दिशामा अगाडि बढाउन आग्रह गरे । उनले जनताले दिएको समर्थनलाई जिम्मेवारीपूवर्क निर्वाह गर्न प्रधानमन्त्री ओली र माओवादी अध्यक्ष दाहाललाई आग्रह गरे। महतोले सिंहदबार र काठमाडौंले सबैलाई आफ्नो सम्झनुपर्ने बताए । मधेसमा बस्नेको नेपालको उतिकै माया छ', उनले भने, 'जति पहाडमा बस्नेको जति माया छ । गोरखा र सिन्धुपाल्चोकमा भूकम्प जाँदा हामीलाई पनि पीडा हुन्छ', उनले थपे, 'सर्लाही र सिरहामा आगलागी हुदाँ काठमाडौंमा पीडा हुनुपर्यो । उनले प्रधानमन्त्री ओलीलाई अगाडि बढ्न आह्वान गर्दै सहयोग गर्ने प्रतिबद्धता व्यक्त गरे । 'विगतमा जस्तो धोका नहोस, काम गर्नुहोस, तपाई अगाडि बढ्नुहोस हामी सहयोग गर्न तयार छौँ, महतोले भने । उनले विरोधका लागि विरोध नगर्ने प्रतिबद्धता समेत जनाए । उनले लडाईँ झगडा बन्द गरे २० वर्षसम्म विकासको गतिविधिमा लाग्न समेत आह्वान गरेका छन् ।"
भ्रष्टाचार गरेर खानु आमाको रगत खानु समान हो,"काठमाडौं : राष्ट्रिय प्रजातन्त्र पार्टी (राप्रपा) सांसद राजेन्द्र लिङ्देनले भ्रष्टाचार गरेर खानु आमाको रगत खानु समान भएको ठान्छौं भन्दै सबै दलका सांसद्ले शपथ खानुपर्ने बताएका छन् । मंगलबार प्रतिनिधिसभाको बैठकमा सम्बोधन गर्दै लिङ्देनले भने, म सबैसँग आह्वान गर्न चाहन्छु । शपथ गरौँ, जनताको अगाडि कबोल गरौं, हामी पनि भ्रष्टाचार गर्दैनौँ । भ्रष्टाचार गरेर खानु आमाको रगत खानु समान भएको हो, भनेर ठान्छौँ । उनले भ्रष्टाचार गर्दिन भन्न सके देश अगाडि बढ्न कसैले नरोक्ने बताए । उनले विश्वका मानिस चन्द्रमामा पुगिसक्दा पनि नेपाली भने एउटा गाउँबाट अर्को गाउँ पुग्ने बाटो नपाएर तड्पिनुपरेकोप्रति दुःख व्यक्त गरे । अबदेखि म पनि भ्रष्टाचा गर्दिन भन्न सकौँ ।देश गाडि बढ्न कसैले रोक्न सक्दैन, सांसद् लिङ्देनले भने, विश्वका तीनजना मानिस चन्द्रमामा पुगेर आइसके तर, हामी एउटा गाउँबाट अर्को गाउँमा जाने बाटो नपाएर तड्पिरहेका छौँ । हामीले हाम्रो देश र जनताले किन यस्तो दुःख भोग्नु परेको हो ? उनले संसदमा साना दलका सांसद पनि छन् भन्नेकुरालाई हेक्का राख्न सभामुखसँग आग्रह गरे । उनले संसदबाट पारित हुने सबै कार्यविधि छलफलबाट मात्र अगाडि बढाउन समेत जोड दिएका छन् । दलमाथि भेदभाव गरिएको छ । साना दल छन् भन्ने ध्यानमा राखिएको छैन । यसप्रति दुःख व्यक्त गर्दछु, उनले भने, राप्रपा, नयाँ शक्ति, नेमकिपालगायत दल पनि सदमा भएको अवगत गराउँछु । उनले संविधानले कुनै पनि राजनीतिक दललाई प्रतिबन्ध लगाउने व्यवस्था नगरेकाले साना दललाई संविधान अनुरुप व्यवहार गर्न आह्वान गरे ।"
कांग्रेस केन्द्रीय कार्यसमितिको बैठक बुधबार,"काठमाडौं : नेपाली कांग्रेस केन्द्रीय कार्यसमितिको बैठक बुधबार बस्ने भएको छ । मुख्य सचिव कृष्णप्रसाद पौडेलले विज्ञप्ति सार्वजनिक गर्दै केन्द्रीय कार्यसमितिको बैठक बस्ने जानकारी गराएका छन् । बुधबार बिहान बिहान ९ बजे पार्टीको केन्द्रीय कार्यालय, बिपी स्मृति भवन, ललितपुरमा बस्ने विज्ञप्तिमा उल्लेख छ । विज्ञप्तिमा केन्द्रीय कार्यसमितिका सबै पदाधिकारी र सदस्यलाई उपसिथ्तिका लागि अनुरोध गरिएको छ । बैठकले राष्ट्रपतिको उम्मेदवारका विषयमा छलफल गर्ने बताइएको छ ।"
फोरमले गर्यो सरकारका जाने निर्णय,काठमाडौं : सघीय समाजवादी फोरम नेपालले वामगठबन्धनको सरकारमा जाने निर्णय गरेको छ । मंगलबार बिहान बसेको फोरमको बैठकले सरकारमा जाने निर्णय गरेको हो । फोरम र वामगठबन्धनबीच आजै सहमतिमा हस्ताक्षर हुने तयारी भएको छ । फोरमले प्रतिनिधि सभामा प्रत्यक्षमा १० र समानुपातिकमा ६ सिट जितेको छ । मन्त्रीको सख्यापछि टुङ्गो लाग्ने बताइएको छ । वाम गठबन्धनले दुई मन्त्री र एक राज्यमन्त्री प्रस्ताव गरेको छ भने फोरमले उपप्रधानसहित तीन मन्त्री र उपसभामुखमा दाबी गरेको छ ।
विद्या भण्डारी राष्ट्रपतिमा दोहोरिने पक्का,"काठमाडौँ: नेकपा एमालेले वर्तमान राष्ट्रपति विद्या भण्डारीलाई राष्ट्रपतिको उम्मेदवार बनाउने निर्णय गरेको छ । एमाले स्थायी कमिटिको प्रधानमन्त्रीको सरकारी निवास बालुवाटारमा मध्यारतिसम्म बसेको बैठकले राष्ट्रपतिको उम्मेदवार बिद्यादेवी भण्डारीलाई बनाउने निर्णय गरेको हो । साँझ ६ बजेदेखि बसेको स्थायी समिति बैठकमा राष्ट्रपतिका विभिन्न आकांक्षीको नाममा चर्चा भए पनि अन्तिममा विद्यालाई नै निरन्तरता दिने निर्णयमा एमाले पुगेको हो । बालुवाटार बैठकपछि संक्षिप्त प्रतिक्रिया दिँदै एमालेका उपाध्यक्ष वामदेव गौतमले स्थायी कमिटीले भण्डारीलाई पुनः राष्ट्रपति बनाउने निर्णय गरेको पत्रकारहरुलाई जानकारी दिए । प्रधानमन्त्री केपी ओलीका प्रेस सल्लाहकार चेतन अधिकारीले पनि एमाले स्थायी समितिले भण्डारीलाई नै निरन्तरता दिने निर्णय गरेको जानकारी दिए। प्रतिनिधिसभा र प्रदेशसभा निर्वाचनेदेखि नेकपा माओवादी केन्द्रसँगको गठबन्धनमा रहेको संघीय संसद्को ठूलो दल एमालेका उम्मेदवारले सजिलै विजयी हुने अवस्था छ । उपराष्ट्रपतिमा माओवादी केन्द्रले उम्मेदवार तोक्नेछ । एमालेभित्र वर्तमान राष्ट्रपति विद्यादेवी भण्डारीलाई पुनः उम्मेदवार बनाउने वा नयाँ उम्मेदवारी दिने भन्नेमा छलफल चलेको थियो । एमालेबाट विद्यासँगै वरिष्ठ नेता झलनाथ खनाल, माधवकुमार नेपाल र उपाध्यक्ष अष्टलक्ष्मी शाक्यसहितको नाम राष्ट्रपतिका लागि चर्चामा थियो । पूर्वसभामुख सुवास नेम्बाङको नामबारे पनि आजको बैठकमा छलफल भएको थियो । दिउँसो ४ बजेका लागि तय भएको बैठक साँझ ६ बजे शुरु भएर मध्यराति साढे १२ बजे मात्रै निर्णय हुन सकेको हो । एमाले केन्द्रीय कार्यालयका सचिव कृष्णगोपल श्रेष्ठले स्थायी समितिले वर्तमान राष्ट्रपतिलाई नै निरन्तरता दिने निर्णय गरेको बताए । राष्ट्रपतिको उम्मेदवार छान्न बसेको स्थायी समितिको बैठक अघि पार्टीका अध्यक्ष एवं प्रधानमन्त्री केपी शर्मा ओलीले वरिष्ठ नेताहरु झलनाथ खनाल, माधवकुमार नेपाललगायतसँग परामर्शसमेत गरेका थिए । पछिल्लो समयमा अध्यक्ष ओली पार्टीमा हाबी हुँदै गएका छन्। दोस्रो पटक सरकारको नेतृत्व गरेपछि दुईतिहाइ बहुमतको सरकार निर्माणतर्फ अग्रसर रहेका ओलीले राष्ट्रपतिमा भण्डारी नै कायम गर्नुपर्ने अडान राखेका थिए। उनको अडानमा माओवादी केन्द्रका अध्यक्ष पुष्पकमल दाहाल प्रचण्डको साथ थियो। भण्डारीले आफ्नो पक्षमा माहोल बनाउन ओलीप्रचण्डलाई शीतल निवासमै बोलाएर दिवाभोज समेत दिएकी थिइन् । यता वरिष्ठ नेता नेपाल समूहले नेता खनाललाई राष्ट्रपतिमा लानुपर्ने अडान लिएको थियो। नेपाल पक्षले एकै व्यक्तिलाई दोहोर्याएर अवसर दिनु गलत हुने बताउँदै आएको थियो। राष्ट्रपतिको निर्वाचन प्रक्रिया यही फागुन २३ बाट सुरु भएर २९ गते टुंगिदैछ। आजै दिउँसो राष्ट्रपतिका उम्मेदवारको मनोनयन हुँदैछ । २९ गते निर्वाचनमार्फत देशको तेस्रो राष्ट्रपति चुनिँदैछ। एमालेका उम्मेदवारसँग भिड्न नेपाली कांग्रेसले मानबहादुर विश्वकर्मालाई उठाउने तयारी गरेको छ। यही फागुन २९ गतेका लागि तोकिएको राष्ट्रपतिको निर्वाचन कार्यतालिका अनुसार आज ३ बजेसम्म मनोनयन गर्नुपर्नेछ ।"
संविधान संशोधन गर्न खोजेको कुराले खुसी छौँ : देउवा,"काठमाडौं : प्रमुख प्रतिपक्षी दल नेपाली कांग्रेस सभापति शेरबहादुर देउवाले केपी शर्मा ओली नेतृत्वको सरकारले संविधान संशोधनका लागि मधेसकेन्द्रित दलहरूसँग छलफल अघि बढाएको कुराले आफू खुसी भएको बताएका छन्। मंगलबार संसद बैठकमा समय लिएर देउवाले संविधान संशोधनमा सहयोग गर्न कांग्रेस तयार रहेको बताए। आफू नेतृत्वको सरकारले संविधान संशोधन विधेयक ल्याउँदा 'राष्ट्रहीत विपरीत' भएको भन्दै अवरोध गरेको एमाले हाल संविधान संशोधनमा सकारात्मक बन्नु खुसीको कुरा भएको देउवाको प्रतिक्रिया छ। 'हामीले संशोधन गर्न खोजेका थियौँ। तर भएन', देउवाले भने,'अहिले संशोधन गर्न खोजेको सुनेको छौँ। खुसी भएको छु। सफलता मिलोस्। सहयोग गर्ने विश्वास दिलाउन चाहन्छौँ।' कांग्रेसको नेतृत्वमा सुरु भएको शान्ति प्रक्रिया सम्पन्न हुन बाँकी रहेको बताउँदै सभापति देउवाले त्यसमा आफ्नो दलको पूर्ण सहयोग रहने प्रतिबद्धता व्यक्त गरे। उनले अदालत र प्रेसलाई धम्क्याउने कार्य सैह्य नभएको बताए। यो पनि पढ्नुस्ः संसदमा माधव नेपालले भने  टीआरसीको काम चाँडो टुंग्याउँ"
भीआईपीलाई विशेष सुरक्षा,"काठमाडौं : गृह मन्त्रालयले राष्ट्रपति, उपराष्ट्रपति, प्रधानमन्त्रीलगायत अतिविशिष्ट व्यक्तिको सुरक्षा संवेदनशीलतालाई वर्गीकरण गरी नयाँ सुरक्षा व्यवस्था कार्यान्वयनमा ल्याएको छ। गृह मन्त्रालयले राष्ट्रपति, उपराष्ट्रपति, प्रधानमन्त्री, प्रधानन्यायाधीश, प्रतिनिधिसभाका सभामुख, राष्ट्रियसभाका अध्यक्ष र प्रदेश प्रमुखलाई अतिविशिष्ट व्यक्तिका रूपमा वर्गीकरण गरी सोहीअनुसार सुरक्षा व्यवस्था कार्यान्वयनमा ल्याएको हो। गृहले अतिविशिष्ट, विशिष्ट, मध्यम स्तर र सामान्य स्तर गरी चार तहमा सुरक्षा व्यवस्था तर्जुमा गरेको छ। तत्कालीन प्रधानमन्त्री शेरबहादुर देउवा नेतृत्वको मन्त्रिपरिषद् बैठकले पारित गरेको सुरक्षा व्यवस्थालाई गृह मन्त्रालयले सेनासहित तीनवटै सुरक्षा निकायमा पठाएको छ। गृहप्रवक्ता नारायणप्रसाद दुवाडीले अतिविशिष्ट व्यक्तिहरूको सुरक्षा व्यवस्था कार्यान्वयनमा आइसकेको बताए। मर्यादाक्रम, सुरक्षा थ्रेटलगायत विषयको समेत विश्लेषण गरेर अतिविशिष्ट व्यक्तिको सुरक्षा व्यवस्था बनाएका हौं, उनले भने, कुन सुरक्षा फौजले कति संख्यामा उहाँहरूलाई सुरक्षा दिने भन्नेसमेत तय गरेर कार्यान्वयनमा ल्याइसकेका छौं। विशिष्ट व्यक्तिहरूको सुरक्षा निर्देशिका २०७० लाई परिमार्जन गर्दै गृहले नयाँ सुरक्षा व्यवस्था कार्यान्वयनमा ल्याएको हो। गृहले देश संघीय संरचनामा गइसकेपछि सिर्जना भएका प्रदेश प्रमुख, प्रदेशमन्त्री र कर्मचारीसहितको सुरक्षा व्यवस्थालाई लक्षित गरी नयाँ सुरक्षा व्यवस्था बनाएको हो। सरकारले उपप्रधानमन्त्री, गृहमन्त्री, मन्त्री, प्रतिनिधिसभा र राष्ट्रियसभाका प्रमुख प्रतिपक्ष दलका नेता, प्रतिनिधिसभाका उपसभामुख, राष्ट्रियसभाका उपाध्यक्ष, प्रदेश मुख्यमन्त्री र संघीय राज्यमन्त्रीलाई विशिष्ट व्यक्तिमा वर्गीकरण गरेको छ। उनीहरूलाई सुरक्षा संवेदनशीलताका आधारमा सुरक्षाकर्मी खटाइएको छ। सर्वोच्च अदालतका न्यायाधीश, संघीय सहायकमन्त्री, प्रदेश सभामुख, प्रदेश सरकारका मन्त्री र प्रदेशसभाको आन्तरिक मामिलामन्त्रीलाई समेत विशिष्ट व्यक्तिका रूपमा वर्गीकरण गरिएको छ। त्यसैगरी, प्रदेश सरकारका प्रमुख सचिव, रक्षासचिव, प्रधानसेनापति, संघीय गृहसचिव, संवैधानिक निकायका प्रमुख, उच्च अदालतका मुख्य न्यायाधीश, नेपाल सरकारका मुख्यसचिव, संवैधानिक निकायका सदस्य र महान्यायाधिवक्तालाई मध्यमस्तरमा वर्गीकरण गरी सोहीअनुसार सुरक्षाकर्मी खटाइएको छ। गृहले प्रदेश सरकारका अन्य सचिव, जिल्ला अदालतका न्यायाधीश, प्रमुख जिल्ला अधिकारीलाई समेत मध्यमस्तरमा वर्गीकरण गरिएको छ। गृह मन्त्रालयले सामान्यस्तरमा कोहीकसैबाट सुरक्षा माग भए उनीहरूको सुरक्षा संवेदनशीलताअनुरूप सुरक्षा समितिको निर्णयबमोजिम व्यवस्था गर्ने निर्णय गरेको छ। नयाँ व्यवस्थाअनुसार राष्ट्रपतिको सुरक्षार्थ सेनाका दुई सय ७५ जना, सशस्त्रका ६ जना, प्रहरीका सात जना र राष्ट्रिय अनुसन्धानका पाँच जना खटिनेछन्। त्यसैगरी, उपराष्ट्रपतिको सुरक्षार्थ सेनाका ७५, सशस्त्र ६, प्रहरीका पाँच र राष्ट्रिय अनुसन्धानका तीन जना खटिनेछन्। प्रधानमन्त्रीको सुरक्षामा एक सय ७५ जना सेना, २८ जना सशस्त्र, ८२ जना प्रहरी र १० जना राष्ट्रिय अनुसन्धानका प्रहरी खटिनेछन्। राष्ट्रपति, उपराष्ट्रपति र प्रधानमन्त्रीको अगुवा, पछुवा सबै सेनाबाट हुने र उनीहरूलाई प्रहरी, सशस्त्र र राष्ट्रिय अनुसन्धान विभागका प्रहरीले समन्वय गर्ने व्यवस्था गरिएको गृह मन्त्रालय स्रोतले जनाएको छ। गृह मन्त्रालयले प्रधानन्यायाधीश, प्रतिनिधिसभाका सभामुख र राष्ट्रियसभाका अध्यक्षको सुरक्षार्थ १५१५ जना सेना र २२ जना नेपाल प्रहरी खटिनेछन्। प्रधानन्यायाधीश, प्रतिनिधिसभाका सभामुख र राष्ट्रियसभाका अध्यक्षको पछुवा सेनाले गर्नेछ। प्रदेश प्रमुखका लागि पनि १५ सेना र प्रहरी, सशस्त्र र राअविका २२ जना प्रहरी खटाएको छ। प्रदेश प्रमुखको अगुवा र पछुवा दुवै सेनाले गर्नेछ। प्रदेश मुख्यमन्त्रीका लागि सेनाका १३ र प्रहरीका दुई जना सुरक्षाकर्मी खटिनेछन्। उपप्रधानमन्त्रीको सुरक्षार्र्थ सेनाका १५ जना, सशस्त्र, प्रहरी र राअविका २२ जना सुरक्षाकर्मी खटिनेछन्। उपप्रधानमन्त्रीका लागि सशस्त्र प्रहरी बलका जुनियर अधिकृतको कमान्डमा पछुवा गाडी हुनेछ। अतिविशिष्ट : राष्ट्रपति, उपराष्ट्रपति, प्रधानमन्त्री, प्रधानन्यायाधीश, प्रतिनिधिसभाका सभामुख, राष्ट्रियसभाका अध्यक्ष, प्रदेश प्रमुख। विशिष्ट : उपप्रधानमन्त्री, गृहमन्त्री, मन्त्री, प्रतिनिधिसभा प्रमुख प्रतिपक्षी दलका नेता, राष्ट्रियसभा प्रमुख प्रतिपक्षी दलका नेता, प्रतिनिधिसभा उपसभामुख, राष्ट्रियसभा उपाध्यक्ष, प्रदेश मुख्यमन्त्री, संघीय राज्यमन्त्री, सर्वोच्च अदालतका न्यायाधीश, संघीय सहायक मन्त्री, प्रदेशसभाका सभामुख, प्रदेशका आन्तरिक मामिलामन्त्री, प्रदेश सरकारका अन्य मन्त्री, प्रदेशसभाका उपसभामुख, प्रदेशका राज्यमन्त्री, प्रदेश सरकारको सहायक मन्त्री। मध्यमस्तर : संवैधानिक निकायका प्रमुख, महान्यायाधिवक्ता, संवैधानिक निकायका सदस्य, सरकारका मुख्यसचिव, प्रधानसेनापति, उच्च अदालतका मुख्य न्यायाधीश, संघीय गृहसचिव, रक्षासचिव, प्रदेश सरकारका प्रमुख सचिव, संघीय सुरक्षा निकायका प्रमुख (प्रहरी, सेना, सशस्त्र, राष्ट्रिय अनुसन्धान विभाग), उच्च अदालतका न्यायाधीश, प्रदेश सरकारका आन्तरिक मामिला सचिव, प्रदेश सरकारका अन्य सचिव, जिल्ला अदालतका न्यायाधीश, प्रमुख जिल्ला अधिकारी। सामान्य स्तर : कोहीकसैबाट सुरक्षा माग भई आएमा सुरक्षा संवेदनशीलताअनुसार सुरक्षा समितिको निर्णयबमोजिम व्यवस्था गर्नुपर्ने।"
प्रतिनिधिसभा र राष्ट्रियसभाको बैठक बस्दै,काठमाडौं : सोमबारदेखि सुरु भएको संघीय संसदको बैठक आज पनि बस्दैछ। प्रतिनिधिसभा बैठकमा शीर्ष नेताहरूले सम्बोधन गर्ने कार्यक्रम छ। बैठकले सभामुख चयनको कार्यतालिका सार्वजनिक गर्ने कार्यसूची छ। २६ गते हुने सभामुख चयनका लागि २५ गते मनोनयनको कार्यतालिका छ। यस्तै राष्ट्रियसभाले पनि अधयक्ष चयनको कार्यतालिका सार्वजनिक गर्दैछ। दुबै सभाले नियमावली मस्यौदा समिति गठन गर्ने कार्यक्रम छ। संसद् सचिवालयले सभामुखको निर्वाचन फागुन २६ गते र प्रधानमन्त्रीले विश्वासको मत लिन फागुन २७ गते मिति तय गरेको छ। फागुन ३ गते केपी ओली प्रधानमन्त्री नियुक्त भए पनि संसदबाट विश्वासको मत लिन बाँकी छ। प्रधानमन्त्रीमा नियुक्त भएको ३० दिनभित्र प्रतिनिधिसभामा विश्वासको मत लिनुपर्ने संवैधानिक व्यवस्था छ। प्रतिनिधिसभा बैठक बसेको १५ दिनभित्र सभामुख निर्वाचित गर्नुपर्ने संवैधानिक व्यवस्था छ।
संसदमा माधव नेपालले भने  टीआरसीको काम चाँडो टुंग्याऊँ,"काठमाडौं : नेकपा एमालेका नेता माधवकुमार नेपालले सशस्त्र युद्धमा भएका घटनाहरूको छानबिनका लागि गठित दुई आयोगको काम चाँडो सम्पन्न गर्नुपर्ने बताएका छन्। मंगलबार संसद बैठकमा समय लिएर नेपालले सत्य निरुपण तथा मेलमिलाप आयोग र बेपत्ता छानविन आयोगका कामलाई पूर्णता दिनुपर्ने बताएका हुन्। 'अब सत्य निरुपण तथा बेपत्ता छानविनको कामलाई पूर्णता दिनुपर्छ', नेपालले भने, 'पुराना कुरालमा अल्झिने समय छैन, यी काम छिटो सम्पन्न गर्नुपर्ने छ।' कुनै पनि देश विकासको पहिलो सर्त दिगो शान्ति भएको तर्क गर्दै नेपालले शान्तिको आधारशीला तयार भइसकेको र त्यसमा टेकेर राजनीतिक स्थिरता र स्थायित्वतर्फ अघि बढ्नुपर्ने बताए। निर्वाचनमा वाम शक्तिले जित हात पारे पनि अहंकार राख्न नहुने उनले बताए। 'जित्नेले पनि अहँकार नराखौँ। हार्नेले पनि सुरुदेखि असहयोग नगरौँ', उनले भने, 'गल्ती गरेमा आलोचना गर्नुपर्छ। रचनात्मक विपक्षीको अपेक्षा राख्छौँ।' नेपाल सरकार र तत्कालीन विद्रोही नेकपा माओवादीबीच २०६३ साल मंसिर ५ गते विस्तृत शान्ति सम्झौता भएको थियो। उक्त सम्झौतामा सशस्त्र द्वन्द्वका क्रममा मानवअधिकारको गम्भीर उल्लङ्घन गर्ने तथा मानवता विरुद्धको अपराधमा संलग्नहरुको बारेमा सत्यअन्वेषण गर्न र समाजमा मेलमिलापको वातावरण निर्माण गर्न उच्चस्तरीय सत्य निरुपण तथा मेलमिलाप आयोग गठन गर्ने उल्लेख छ। यस्तै सशस्त्र युद्धमा बेपत्ता भएकाहरूको स्थिति पत्ता लगाउन बेपत्ता छानबिन आयोग गठन गर्ने उल्लेख छ। शान्ति सम्झौताअनुसार गठन भएका यी आयोगहरूले काम सम्पन्न गर्न नसकेपछि हालै पुनः म्याद थपिएको छ।"
मुलुक अब विकास र समृद्धिको लडाइँमा : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले अब मुलुक विकास र समृद्धिको लडाइँमा होमिएको बताएका छन्। मंगलबार संसद बैठकमा प्रचण्डले राजनीतिक लडाइँ सफलतापूर्वक सम्पन्न भएको बताउँदै अब विकास र समृद्धिको लडाइँमा पनि सहमतिका साथ अघि बढ्नुको विकल्प नरहेको बताएका हुन्। 'राजनीतिक लडाइँ सफलतापूर्व सम्पन्न भएको छ', प्रचण्डले भने, 'अब स्थायित्व, विकास र समृद्धिको लडाइँमा शान्तिपूर्ण ढंगले जाने आधार बनेको छ।' ठूला ठूला परिवर्तनमा राजनीतिक दलहरू सँगै रहेको बताउँदै प्रचण्डले विकास र समृद्धिको नयाँ यात्रामा पनि राष्ट्रिय एकता र सहकार्यका आधारमा अघि बढ्न अपील गरे। नयाँ नेपाल बनाउने अवसरलाई सदुपयोग गर्न उनले आग्रह गरे। शान्तिपूर्ण प्रतिस्पर्धाको अवसरलाई बुझ्न नसकेमा त्यसले राष्ट्रलाई फाइदा नगर्ने प्रचण्डको भनाई छ। आफू दोस्रोपटक प्रधानमन्त्री बन्दा संविधान संशोधन होला कि नहोला भन्ने शंका मधेसकेन्द्रित दलहरूलाई रहेको स्मरण गर्दै त्यो शंका हटाउने प्रयास आफूले गरेको बताए। आफ्नो प्रयासका कारण स्थानीय तह निर्वाचनमा पहाडमा भन्दा मधेसमा मत बढी खसेको प्रचण्डले बताए। 'जनतासँग सम्वाद गर्ने आँट नेतृत्वले गर्यो भने सोच्न नसकेका काम पनि सफलतापूर्व सम्पन्न हुने रहेछन्', उनले भने। केपी शर्मा ओली नेतृत्वको सरकारले पनि संविधान संशोधनका लागि राजनीतिक छलफल अघि बढाइरहेकोले त्यसले मुलुकलाई नयाँ एकतातिर जाने सन्देश दिएको प्रचण्डले टिप्पणी गरे। पदका लागि जस्तोसुकै चलखेल गर्ने संस्कृतिलाई अब बदल्नुपर्ने उनको भनाई छ। 'अब राष्ट्र र जनताको लागि जस्तो सुकै त्याग गर्नुपर्छ। पदको निम्ति जस्तो सुकै चलखेल गर्ने संस्कृतिबाट मुक्त हुने संकल्प गर्नुपर्छ', प्रचण्डले भने, 'अब हामी पुरानो तरिका अपनाउने छैनौँ।' सम्बन्धित : संसदमा माधव नेपालले भने  टीआरसीको काम चाँडो टुंग्याउँ संविधान संशोधन गर्न खोजेको कुराले खुसी छौँ : देउवा"
दुवै सदनका अन्तरिम कार्यविधि पारित,"काठमाडौं : प्रतिनिधिसभा र राष्ट्रियसभाले आआफ्ना अन्तरिम कार्यविधि पारित गरी बैठक सञ्चालन र काम कारवाही नियमित गर्न बाटो खोलेका छन्। दुवै सदनका सोमबार बसेका बैठकले कार्यविधि सर्वसम्मत पारित गरेका हुन्। नियमावली नबनेसम्म दुवै सदन अन्तरिम कार्यविधिअनुसार सञ्चालन हुनेछन्। प्रतिनिधिसभामा जेष्ठ सदस्यका हैसियतले सभामुखको जिम्मेवारी वहन गरिरहेका महन्थ ठाकुरले अन्तरिम कार्यविधि पारित गर्न प्रस्ताव गरेका थिए। संसद् सचिवालयले दलसँग छलफल गरेर अन्तिम रूप दिएको कार्यविधि बैठकले सर्वसम्मत पारित गरेको थियो। कार्यविधि पारितसँगै प्रतिनिधिसभामा सभामुख र उपसभामुखको निर्वाचन गर्न, प्रधानमन्त्रीले विश्वासको मत लिन र अन्य कारवाही अघि बढाउने आधार तय भएको हो। संसद् सचिवालयले सभामुखको निर्वाचन फागुन २६ गते र प्रधानमन्त्रीले विश्वासको मत लिन फागुन २७ गते मिति तय गरेको छ। फागुन ३ गते केपी ओली प्रधानमन्त्री नियुक्त भए पनि संसदबाट विश्वासको मत लिन बाँकी छ। प्रधानमन्त्रीमा नियुक्त भएको ३० दिनभित्र प्रतिनिधिसभामा विश्वासको मत लिनुपर्ने संवैधानिक व्यवस्था छ। मंगलबारको बैठकमा सभामुखको निर्वाचन कार्यतालिका पनि सार्वजनिक गरिने संसद् सचिवालयले जनाएको छ। प्रतिनिधिसभा बैठक बसेको १५ दिनभित्र सभामुख निर्वाचित गर्नुपर्ने संवैधानिक व्यवस्था छ। सोमबार बसेको पहिलो दिनको बैठकमै दलका शीर्ष नेताले सम्बोधन गर्ने तयारी भए पनि कांग्रेसको संसदीय दलको नेता चयनका कारण शीर्ष नेता बोल्ने कार्यक्रम एक दिन पछि सारिएको संसद्का प्रवक्ता भरतराज गौतमले जानकारी दिए। गौतमले नेताहरूको सम्बोधन मंगलबारका लागि तय गरिएको जनाए। प्रतिनिधिसभा बैठकले सभामुखको अनुपस्थितिमा बैठकको अध्यक्षता गर्न खगराज अधिकारी, मानबहादुर विश्वकर्मा, पूर्णाकुमारी सुवेदी, लक्ष्मणलाल कर्ण र उमाशंकर अरगडियालाई तोेकेको छ। राष्ट्रियसभाको बैठकले पनि अन्तरिम कार्यविधि पारित गरेको छ। जेष्ठ सदस्य तारादेवी भट्टले अन्तरिम कार्यविधि पारितको प्रस्ताव बैठकमा गरेकी थिइन्। बैठकले परशुराम मेघी गुरुङ, राधेश्याम अधिकारी र कालिबहादुर मल्ललाई बैठकको अध्यक्षता गर्ने जिम्मेवारी तोकेको छ। परिपक्व महन्थ, तारादेवी अलमलिइन् प्रतिनिधिसभाको पहिलो दिनको बैठकमै ७५ वर्षिय पाका राजनीतिज्ञ महन्थ ठाकुरले आफ्नो परिपक्व राजनीतिक अनुभव प्रदर्शन गरेका छन्। जेष्ठ सदस्यका हैसियतले सभामुखको भूमिका निर्वाह गरिरहेका ठाकुरले अन्तरिम कार्यविधि पारित गर्न बैठकमा प्रस्ताव गर्न खोजेपछि सांसद प्रेम सुवालले नियमापत्ति जनाए। आफूहरूसँग छलफल नै नगरी हतारमा कार्यविधि पारित गर्न लागिएको भन्दै सुवालले नियमापत्ति जनाए। तर ठाकुरले नियम नै बनेको छैन, कुन नियमअनुसार नियमापत्ति जनाउन खोजेको भन्दै प्रतिप्रश्न गर्दै सुवाललाई बस्न बाध्य बनाए। राष्ट्रियसभामा भने जेष्ठ सदस्यका हैसियतले पहिलो बैठकको अध्यक्षता गरेकी तारादेवी भट्ट भने अलमलिएकी थिइन्। मौनधारणका लागि छुट्याएको दुई मिनेटको समय बितेपछि पनि उनी उभिइरहेकाले कर्मचारीले समय सकिएको सम्झना दिलाउनुपरेको थियो।"
अन्नपूर्ण राउन्ड टेबल : प्रदेश १ मा विकासका सम्भावना के छन् ?,"स्थानीय, प्रदेशसभा र केन्द्र सरकार गठन भइसकेको अवस्थामा राजनीतिक स्थायित्वसँगै जनतामा विकासको अपेक्षा बढेको छ। यद्यपि, मुलुक संघीय संरचनातर्फ अघि बढिरहेका बेला संघीयता कसरी कार्यान्वयन होला भन्ने आशंका उब्जिरहेकै छ। संघीयताको अभ्यास कसरी अगाडि बढ्ला ? मुलुकको बाटो कता मोडिएला ? आर्थिक स्थिति र समुन्नति कस्तो होला ? यस्ता जिज्ञासा उठेको छ जनमानसमा। यिनै विषयमा केन्द्रित रही अन्नपूर्ण मिडिया नेटवर्कले सोमबार प्रदेश १ को राजधानी विराटनगरमा अन्नपूर्ण राउन्ड टेबल आयोजना गर्यो। यो राउन्ड टेबल एपीवान एचडी टेलिभिजनमा मंगलबार साँझ ६:३० बजे प्रसारण हुनेछ। प्रस्तुत छ, सहभागीका विचार : सम्भावनाको जगमा उभिएर भिजनसहित अघि बढ्छौं शेरधन राई, मुख्यमन्त्री हामी पहिलो पटक संघीयतामा गएका छौं। हामीले संघीय संरचनाअनुसार प्रादेशिक सरकारको नेतृत्व गरिरहेका छौं। अहिले शून्यबाट काम थाल्नुपर्ने अवस्था छ। आफ्नो बाटो आफैं निर्माण गर्नुपर्नेछ। कानुन निर्माण गर्नुपरेको छ। हामीमा पुरानो मानसिकताले पनि काम गरिरहेकै छ। यसले केही असजिलो र अप्ठेरो महसुस भइरहेको छ। छिटोभन्दा छिटो संविधानमा तोकिएअनुसार स्थानीय, प्रदेश र संघीय सरकारको अधिकारका सूचीअनुसार नै कानुन बनाएर कार्यान्वयन गर्नु छ। भएका पूर्वाधारलाई व्यवस्थापन गरेर हामीले काम गरिरहेका छौं। अप्ठेरा भए पनि कामको विषयमा अलमल छैन। व्यवस्थित रूपमा काम थालिसकेको अवस्था छ। संघीयताको आधारभूत तह भनेको स्थानीय तह नै हो, जसका माध्यमबाट जनतालाई प्रत्यक्ष रूपमा जोड्न सकिन्छ। संघीयताको मर्म तथा भावना तहबाटै बुझ्नुपर्छ। स्थानीय सरकारलाई नै सबैभन्दा शक्तिशाली बनाइएको छ। अधिकार प्रयोग गर्ने सन्दर्भमा स्थानीय सरकारसँग एकदमै नजिक र समन्वय तथा सम्पर्कमा रही अब बनाउने कानुनको विषयमा अघि बढ्नु मुख्य कुरा हो। विकास, सम्पन्नता तथा समृद्धिका लागि बाधा नहुने गरी कानुन बनाउन चाहन्छौं। स्थानीय तहसँग नजिक रहेर ऐनकानुन बनाउनेछौं। स्थानीय सरकारलाई पनि समान सहभागिताको अवसर दिइनेछ। हामीले पुरानो चिन्तनलाई मुख्य समस्या मान्ने गरेका छौं, यो राजनीतिक, कर्मचारीतन्त्र र राज्यका सबै तहमा हाबी छ। पुराना आनीबानी नबदल्ने, आजको समय र युगको गतिमा हिँड्न नसक्ने नै आजको मुख्य चुनौती हो। अबको राजनीतिक नेतृत्व पूरै बदलिनुपर्छ, संविधानको मर्म, भावना र स्पिरिटमा हिँड्नुपर्छ। जनताको चाहनाअनुसार अघि बढ्नुपर्छ। कर्मचारीतन्त्र बदलिनै पर्छ, हामी यसलाई बदल्छौं। सबैलाई समेटेर समृद्धिको यात्रामा अघि बढ्न चाहन्छौं। कसैले पनि द्विविधा लिनुपर्दैन। अब विकास र समृद्धिको मूल एजेन्डामा सबैले योगदान गर्नुपर्ने बेला भएको छ। अब स्थिर सरकारले काम गर्ने हो। कानुनी जटिलता आए त्यसलाई हटाउनुपर्छ। स्पष्ट कानुनहरू बनाउनुपर्ने हुन्छ। निजी क्षेत्र अर्थतन्त्रको पिलर नै हो, यसलाई मजबुत बनाउनै पर्छ। समृद्धिमा निजी क्षेत्रलाई बढीभन्दा बढी सहभागिता गराउने योजना बनाइनेछ। प्रस्ट भिजन र रोडम्यापसहित समृद्धि यात्रा अघि बढाउन चाहन्छौं। प्रदेश १ सम्भावना भएको प्रदेश हो। यसमा सबैको ध्यान केन्द्रित छ। यसलाई सानो नेपालका रूपमा बुझ्न सकिन्छ। हिमाल, पहाड र तराई छ। धेरै जातजातिको बसोबास छ। सगरमाथासहित अरू चारवटा अग्ला हिमाल यहीं छन्। होचो उपत्यका यहीं छ। नेपालकै होचो केचनाकवल पनि पर्छ। निकुन्जहरू छन्। कृषि, पर्यटन र जलविद्युत्लाई प्रमुख आधार बनाएर समृद्धितर्फ अग्रसर हुने अवसर प्रशस्त छ। यो सम्भावनाको जगमा उभिएर यही स्रोतसाधन व्यवस्थापन भिजनसहित अघि बढ्ने हो। सुशासन, सामाजिक सुरक्षा विकास, पूर्वाधार विकासका काम के कसरी भइरहेका छन् ? त्यसमा अनुगमन गर्ने र दु्रत गतिमा बढाउने काम हुनेछ। किमाथांका सडक, अरुण तेस्रो, व्यापारिक मार्ग र ६ लेनको सडक यहाँको विकासका आधारस्तम्भ हुन्। शिक्षा, स्वास्थ्य, पर्यटन र सूचनामा जनतालाई जोड्ने प्रयास हुनेछ। भ्रष्टाचारमा शून्य सहनशीलतासहित प्रदेश सरकारले काम गर्नेछ। एक सय दिनको कार्ययोजना बनाएका छौं। यो प्रदेशलाई समृद्ध बनाउने जग कृषि, जलस्रोत, पर्यटन र उद्योग नै हो। यही जगमा उभिएर प्रदेश समृद्ध बनाइनेछ। हामीले बजेट, नीति तथ कार्यक्रम ल्याउँदै छौं। समग्र मास्टर प्लान छ। जनताले देख्ने र बुझ्ने अनि अनुभूति गर्ने गरी हामी अघि बढ्नेछौं। संघीयताको सफल कार्यान्वयन नै जनचाहना सरस्वती पोखरेल, उपसभामुख हामी प्रदेशमा संसदीय अभ्यासको प्रारम्भिक चरणमा छौं। अहिलेसम्म पूर्ण बैठक नै बसेका छन्। संघीयताको विषयमा जनताको अपेक्षा पनि ठूलो छ। जनताको उत्साह तथा शीघ्र परिणामको अपेक्षा बढेको छ। अवसरसँगै जटिलता र चुनौतीको पनि सामना गर्नुपरेको अवस्था छ। सुरुआती चरणमा भएकाले प्रदेशसभाले ऐनकानुन निर्माणलाई वैज्ञानिक बनाउने प्रयास गरिरहेको छ। सफलता र असफलता भनेकै कानुन निर्माण तथा त्यसको कार्यान्वयन हो। नियमावली मस्यौदा समिति बनेको छ। त्यो समितिलाई दिइएको समयभित्रै काम हुने अपेक्षा गरिएको छ। अरु प्रदेशसभाले पास गरेका नियमावली मस्यौदाका विषयमा पनि अध्ययन भइरहेको छ। प्रारम्भिक रूपमा हाम्रो कामको गतिलाई हेर्दा सफलता प्राप्त गर्नेमा हामी धेरै आशावादी छौं। संघीयताको सफल कार्यान्वयन नै अबको जनचाहना पनि हो। तीनै तहको सरकार बलियो हुनुपर्छ भीम पराजुली, मेयर विराटनगर महानगरपालिका २० वर्षदेखि स्थानीय निकाय कर्मचारीले चलाएका थिए। जनप्रतिनिधि आएपछि हामीले आठ महिनादेखि काम थालेका छौं। स्थानीय तह निर्वाचनपछि जनतामा एक किसिमको आशा र भरोसा बढेको छ। सिंहदरबारकेन्द्रित अधिकार गाउँ र तल्लो तहसम्म पनि आएको छ। कार्यविधि बनाएर हामीले नगरपरिषद् सर्वसम्मत गरेर विकास निर्माणका कामलाई अघि बढाएका छौं। जनताको आवश्यकता, प्राथमिकता बुझेर नीतिगत रूपमा पनि केही ऐन संशोधन गर्ने, कार्यविधि बनाउने, विज्ञ राखेर छलफल गर्ने अनि अधिकारलाई वडा तथा जनस्तरमा पुर्याउने काम गरिरहेको अवस्था छ। जनप्रतिनिधि नहुँदा विकास निर्माणले गति लिन सकेको थिएन। गुणस्तर र समयमै काम नहुने गुनासो थियो। अहिले जवाफदेहिता हामीसँग आएको छ। भोलि पनि आवधिक निर्वाचनमा जानुपर्ने भएकाले अहिले हामी थप जिम्मेवार भएर काम गरेको अवस्था छ। स्थानीय, प्रदेश सरकार र केन्द्र सरकारसँग पनि समन्वय हुने गरी हामीले काम अघि बढाएका छौं। कुनै कुरामा समस्या उत्पन्न गर्नुपर्छ भन्ने होइन। एउटा असफल भए त्यसले अर्कोलाई असर पुग्छ। स्थानीय तह कमजोर भए त्यसले प्रदेश र प्रदेश कमजोर भए त्यसको असर केन्द्रीय तहलाई पर्ने भएकाले सहज रूपमा काम गर्नुपर्ने अवस्था छ। विकास र समृद्धि नै जनताको चाहना छ। अधिकार केन्द्र, प्रदेश र स्थानीय तहसँग पनि जोडिएका छन्। अधिकार नबाँझियोस् भनेर काम गर्नुपर्छ भन्ने नै हो। एक समय दलगत संरचनामा पनि समस्या थियो। राजनीतिक स्वार्थभन्दा माथि उठेर इमानदारीको जगमा उभिएर काम गर्नुपर्छ। आफू इमानदार र स्वच्छ भएर काम गर्नुपर्छ। विगतमा दलीय संरचनाले पनि काम गर्दथे। प्रमुख नै स्थानीय निकायमा थिए। दलले गर्न दिएन भन्ने तर कर्मचारीले माइन्युट गरेर पठाउने चलन थियो। तर, अब स्थानीय सरकार आएपछि जनप्रतिनिधिले विवादित काम गर्नुहुन्न किनभने उसले फेरि चुनाव लड्नुपर्छ। कर्तव्य र जिम्मेवारीबाट पन्छिन मिल्दैन। जिम्मेवारीको हिसाबले पनि कर्मचारीको अवस्था बुझेर काम गर्नुपर्ने भएको छ। समाज अति राजनीतीकरणले बिग्रिएको हो। परिवर्तन आफूबाट सुरु गर्नुपर्छ। तीनै तहको सरकार बलियो भए मात्र हामीले काम गर्न सक्छौं। समयअनुसार कर्मचारी पनि बदलिनै पर्छ सन्तोष श्रेष्ठ, सचिव मुख्यमन्त्री तथा मन्त्रिपरिषद् कार्यालय माघदेखि मात्र कर्मचारी प्रदेशमा खटिएका हुन्। परिवर्तित सन्दर्भमा हामी कर्मचारी पनि बदलिनै पर्छ। हामीले खटाएको एक साताभित्र कर्मचारी आइसकेको अवस्था छ। थप आवश्यकताअनुसार कर्मचारी आउने क्रम पनि जारी छ। खटाइएका कर्मचारी आउने क्रम अझै जारी छ। संघीयतामा कर्मचारी पनि परिवर्तन हुनै पर्छ। त्यस विषयमा हामी पनि प्रतिबद्ध छौं। कर्मचारी वर्ग परिवर्तन हुनै पर्छ। राजनीतिक चिन्तन परिवर्तनका विषयमा आग्रह राख्नुभन्दा पनि राज्य सञ्चालनको जिम्मेवार दल नै मुख्य कडी हुन्। हामी सहयोगी अंग हो। हामी हरदम नीतिअनुसार चल्न प्रयासरत रहनेछौं। कर्मचारीको समयानुकूल परिवर्तन नै आजको आवश्यकता पनि हो। पुरानै संरचना भए पनि प्रहरीमा समस्या छैन पशुपति उपाध्याय, एआईजी, प्रदेश १ प्रहरी ऐनकानुन, विधिविधानअनुसार नै परिचालित छ। अनुसन्धानको पाटो प्रहरीको हो, जुन परिवर्तन भएको छैन। अनुसन्धान र अपराध नियन्त्रण प्रभावकारी ढंगले गर्नु हाम्रो मुुख्य जिम्मेवारी हो। विगतजस्तै अहिले पनि प्रभावकारी रूपमा परिचालित छौं। नयाँ संरचनाअनुसार प्रहरीमा समस्या छैन। पुरानै दरबन्दी परिमार्जन हुने अवस्था केन्द्रले बनाउँदै छ। चेन अफ कमान्डमा पनि समस्या छैन। संघीय प्रहरी ऐन आइसकेको खण्डमा कानुनबमोजिम परिवर्तन र परिमार्जन हुन्थ्यो। आन्तरिक सुरक्षा यहाँ आन्तरिक मामिलाले हेर्छ, केन्द्रमा गृह मन्त्रालयले। समन्वयमा रही सूचना आदानप्रदानको काम गरिरहेका छौं। संघीय ऐन आए संघीय प्रहरी एकाइले गर्ने काम अझ प्रस्ट भएर जानेछ। पुरानै चेन अफ कमान्डमा काम गर्न पनि समस्या छैन। प्रदेश सरकारले पुलको काम गर्ने हो जयराम यादव, नेता फोरम संसदीय दल प्रदेश तथा जनताहितमा हुने काममा हाम्रो समर्थन रहनेछ। हामी सरकारको कामलाई रचनात्मक रूपमा समर्थन गर्नेछौं। तर, संविधानविपरीत तथा जनचाहनाभन्दा फरक कामको हामी विरोध गर्नेछौं। जनता र भूगोलको विपक्षमा भए आलोचनात्मक प्रस्तुति रहनेछ। संघीयता कार्यान्वयनको पाटो भनेको नयाँ अभ्यास होइन। हिजो विकास क्षेत्र थिए, अञ्चलाधीश थिए भने अहिले संघीयतामा केन्द्र सरकार र स्थानीय सरकार थिए। अहिले पुलको काम प्रदेश सरकारले गर्ने हो। पुल नै भाँचिए सबै बिग्रिन्छ। केन्द्र सरकारले पनि प्रदेश र प्रदेशले स्थानीयलाई साथमा लिएर अघि बढे यो पुल दह्रो हुन्छ। विकास सम्भव छ। यहाँ संसद्मा नियमावली समिति तथा कार्यव्यवस्था समिति बनेको छ। देश संघीयतामा जुन हिसाबले गएको छ, त्यो निकै उत्साहप्रद छ। पहिलेको संरचनामा चार जात छत्तीस वर्ण कहीं देखिएन तर गणतन्त्र आएपछि सयौं थुँगा फूलका हामी एउटै माला नेपाली भनेझैं प्रदेशमा सरकार बनेका छन्। सबैको प्रतिनिधित्व भएको छ। देश परिवर्तनको दिशामा अघि बढेको छ। कर्मचारी, पत्रकार, शिक्षक सबै परिवर्तन हुनुपर्छ। कर्मचारी दलमा आबद्ध हुनुहुन्न, मिडिया पनि दलनिकट हुनुहुन्न। शिक्षक भ्रातृ संगठनभन्दा स्वतन्त्र हुनुपर्छ। निजामती कर्मचारीले पनि स्वतन्त्र र निष्पक्ष भएर काम गर्नुपर्छ। पार्टीका भ्रातृ संगठन तथा शुभेच्छुक संस्था हटाउन प्रस्ताव लैजान सकिन्छ। जडसूत्र नै सांगठनिक समस्या हो। आन्दोलनका लागि यस्ता संगठन बनाइनुहुन्न। निजी क्षेत्र लगानी बढाउन तयार पवनकुमार सारडा, अध्यक्ष मोरङ व्यापार संघ संघीयता शिशु अवस्थामा छ, यसलाई कसरी सफल बनाउने भन्ने योजना बन्नै पर्छ। निजी क्षेत्र उद्योग थप्न, लगानी बढाउन तयार छ तर त्यसका लागि वातावरण बनाइनुपर्छ। प्रादेशिक संरचना भनेकै सिंहदरबारकेन्द्रित अधिकार जनताको घरमा पुग्नु हो। जनप्रतिनिधि जननायक बन्नुहुन्न, जनसेवक बन्नुपर्छ। संघीयताको मर्म नै यही हो। यसलाई कति आत्मसात् गरेर समाधान गर्ने भन्ने महत्वपूर्ण पक्ष हो। समस्या सम्बोधन गर्ने कि घरमा गएर हप्काउने भन्ने जनप्रतिनिधिले बुझ्ने हो। वडादेखि प्रदेशका मन्त्रालयसँग जनताको ठूलो आशा छ। संघीयता जोगाउने कि नजोगाउने भन्ने हाम्रो हातमा छ। धेरै सेवासुविधा लिनुभन्दा जनताको सेवामा ध्यान दिइनुपर्छ। करलाई आधार बनाएर उद्योगीव्यवसायीलाई चिढ्याउने काम नगरियोस्। खानेपानी, शिक्षा र स्वास्थ्यजस्ता आधारभूत विषयलाई स्थानीय र प्रदेश सरकारले ध्यान दिनुपर्छ। यताबाट नहुने विषय भए मात्र हामीले केन्द्र ताक्ने हो। १ नम्बर प्रदेशमा हिमाल, पहाड र तराई सबै छ। यहाँ ठूलो सम्भावना छ। यहाँ विकास गर्न भिजन आवश्यक छ। पहाडमा एउटा शीतभण्डारण छैन, जहाँ सुन्तलादेखि धेरै कृषिउपज उत्पादन हुन्छ। कृषिमा हामी पछि परेका छौं। पहिले तराईबाट भारतको कर्नाटकसम्म धान पठाइन्थ्यो, अहिले अवस्था उल्टो छ। खेती गर्ने मानिस नभएर विदेश जाने बढे। उद्योगमा चाप बढेको छ। कतिलाई रोजगार दिने ? सरकारले नीति बनाउनुपर्छ। मन्त्रालयको पूरै स्वरूप आएको छैन। अर्थमन्त्री बुद्धिजीवी आउनुभएको छ। तर, अहिले भर्खरै ल्याएको भन्सार मूल्यांकनको आधार सरकारी मूल्य सूची मात्र बनाइनु ठीक हुन्न। के हाम्रो नीति यही हो ? मूल्य घटबढ हुने भएकाले रिफ्रेस बुक वर्षमा एकपटक बन्ने हो। ऐन पनि दुई अर्थ लाग्ने हुन्छ। यसले पनि हामी द्विविधा बढेको छ। निजी क्षेत्रले काम गर्ने र राज्यलाई राजस्व बुझाउने नै हो। कर्मचारीतन्त्रले देश चलाउने नै हो। सरकारले छापा मार्ने, कस्टम डिउटी धेरै लगाउने, ट्रेड युनियन खडा गरेर उद्योग नै बन्द गराउने काम अब हुनुहुन्न। कर कति चाहिएको हो, योजना बनाउने काम सरकारको हो। दुई तहमा करको प्रसंगले सशंकित छौं राजेन्द्र राउत, वरिष्ठ उपाध्यक्ष उद्योग वाणिज्य महासंघ, प्रदेश १ देश संघीयतामा गइसकेको छ, यसैअनुरुप उद्योग वाणिज्य महासंघ पनि यस्तै संरचनामा गएको हो। प्रदेश सरकार बनेको छ। संघीयतालाई नजिकबाट हेर्दा निजी क्षेत्रलाई राम्रै रूपमा राखेको भन्ने लागेको छ। महासंघ सहकार्य गरेर अघि बढ्न तयार छ। निजी क्षेत्रको समस्यालाई यहीं समाधान गरी काम गर्न सक्छौं। पहिले टोली बनाएर समस्या लिई काठमाडौं जानुपर्ने अवस्था थियो। अहिले त्यस्ता समस्या लिएर यहीं सरकार प्रमुखलाई भेट गर्न सक्ने अवस्था बनेको छ। सबैभन्दा ठूलो विषय निजी क्षेत्रको लगानी सुरक्षित हुनुपर्छ भन्ने नै हो। जुन हिसाबले केन्द्रसँग बसेर काम गरिएको थियो जति सम्बन्ध दलहरूसँग थियो त्यो अब यहीं छलफल गरेर यतै समस्या समाधान गर्न सक्ने भइयो। लगानीमैत्री वातावरण हुनुपर्छ। अब लगानी गर्नेलाई एकद्वारा प्रणालीबाट सुविधा दिइनुपर्छ। उद्योगमा मजदुर समस्या भएकाले यसको उचित व्यवस्थापन गरिनुपर्छ। स्थानीय तहमा कर्मचारी सरुवाको सिस्टम बनाइनुपर्छ। स्थानीय सरकारले उद्योगमैत्री वातावरण बनाउने काममा पनि ध्यान दिनुपर्छ। दुई तहमा करको प्रसंगले हामी सशंकित छौं। करको दायरा बढाउनुपर्छ। यो व्यवसायलाई मात्र होइन, अरू क्षेत्रलाई पनि बढाइनुपर्छ। प्रादेशिक बजेटमा के हुन्छ ? केन्द्रबाट करको के व्यवस्था हुन्छ भन्नेमा हामी डराएको अवस्था छ। प्राकृतिक स्रोतमा लगाइने करलगायत विषयका विषयमा पनि हाम्रो चासो छ। अनावश्यक कर लिइनुहुन्न। एउटा प्रदेशबाट अर्कोमा जाँदा थप कर लिने व्यवस्था ल्याइनुहुन्न। एउटै उद्योगीले एकदेखि बढी प्रदेशमा पनि लगानी गरेका छन्। तस्बिर : मिलन बुढाथोकी"
पाकिस्तानी प्रधानमन्त्री अब्बासी स्वदेश फिर्ता,"काठमार्डौः पाकिस्तानका प्रधानमन्त्री साहीद खकान अब्बासी दुई दिने औपचारिक भ्रमण सकेर स्वदेश फर्किएका छन् । राष्ट्रपति विद्यादेवी भण्डारीसँगको शिष्टाचार भेटघाटपछि अब्बासी स्वदेश फिर्ता भएका छन् । अर्थमन्त्री डा युवराज खतिवडाले पाकिस्तानी प्रधानमन्त्री अब्बासीलाई त्रिभुवन विमानस्थलमा पुगेर बिदाई गरेका छन् । उनी सवा १२ बजे विशेष विमानबाट स्वदेश फिर्ता भएका हुन् । अब्बासी सोमबार अपरान्ह नेपाल आएका थिए । नेपाल भ्रमणका क्रममा अब्बासीको राष्ट्रपति भण्डारीसहित प्रधानमन्त्री केपी शर्मा ओली, माओवादी केन्द्रका अध्यक्ष पुष्पकमल दाहालसँग भेटवार्ता भएको थियो । दुई दिने भ्रमणका क्रममा सोमबार नै प्रधानमन्त्री ओली र अब्बासीबीच विगत ४ वर्षदेखि हुन नसकेको दक्षिण एसियाली सहयोग संगठन(सार्क) शिखर सम्मेलनको सम्बन्धमा छलफल भएको थियो । मंगलबार बिहान माओवादी केन्द्रका अध्यक्ष पुष्पकमल दाहालसँगको कुराकानीमा अब्बासीले आतंकवाद दक्षिण एसियाको साझा शत्रु भएको बताएका थिए । उनलाई टुँडिखेलमा नेपाल सरकारकातर्फबाट नेपाली सेनाले गार्ड अफ अनरले भव्य सम्मान गरेका थिए । अब्बासी टुँडिखेलमा गार्ड अफ अनरले सम्मानित हुने पहिलो विदेशी सरकार प्रमुख हुन्। अब्बासी फिर्तामा आधा घण्टा अन्य सबै उडानमा रोक त्रिभुवन विमानस्थलमा ११ः५५ बजेदेखि १२ः२५ बजेसम्म सबै उडान र अवतरण रोकिएका छन् । भिभिआइपी र भिआइपीको हवाई सुरक्षालाई मध्यनजर गर्दै आधा घण्टा विमान स्थल उडान रोक्ने चलन रहदै आएको छ । यसलाई हवाई भाषामा नो टाइम भनिन्छ ।"
प्रचण्डसँगको भेटमा पाकिस्तानी प्रधानमन्त्रीले भने 'आतंकवाद दक्षिण एसियाको साझा शत्रु',"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड र पाकिस्तानी प्रधानमन्त्री शाहीद खकान अब्बासीबीच भेटवार्ता भएको छ। भेटका अवसरमा अध्यक्ष प्रचण्ड र प्रधानमन्त्री अब्बासीबीच नेपाल र पाकिस्तानबीच द्विपक्षीय सम्बन्धलाई सुदृढ बनाउने विषयमा छलफल भएको प्रचण्डको निजी सचिवालयले जनाएको छ। 'पाकिस्तानको मुख्य चुनौती आतंकवाद रहेको चर्चा गर्दै प्रधानमन्त्री अब्बासीले आतंकवाद दक्षिण एशियाका साझा शत्रु भएको बताएको' प्रचण्डको निजी सचिवालयले जनाएको छ। पाकिस्तानले दक्षिण एशियाली क्षेत्रीय सहयोग संगठन सार्कको सम्मेलनको आयोजना गर्ने तयारीमा जुटेको उनले बताए। पाकिस्तान सार्कको अध्यक्ष राष्ट्र हो। भेटका अवसरमा प्रचण्डले पाकिस्तानले नेपालको शान्ति प्रक्रिया, प्राकृतिक प्रकोप, शिक्षा, स्वास्थ्यलगायतका क्षेत्रमा पुर्याउँदै आएको सहयोगका लागि धन्यवाद दिए। अध्यक्ष प्रचण्डले नेपालले सफलतापूर्वक संघीय संरचना अन्तर्गतका सबै तहको निर्वाचन सम्पन्न गरेको बताउँदै अबको प्राथमिकता स्थायित्व, सुशासन, विकास र समृद्धि हासिल गर्ने रहेको बताए। यो प्रक्रियामा पाकिस्तानबाट हामीले विगत झैं सहयोग चाहेका छौं प्रचण्डले भने। प्रचण्डले भेटका अवसरमा दक्षिण एशियामा शान्ति, स्थायित्व र समृद्धिका लागि दक्षिण एसियाली क्षेत्रीय सहयोग संगठन (सार्क) को महत्वपूर्ण भूमिका बताउँदै सार्कले क्षेत्रीयस्तरमा व्यापार, लगानी, पर्यटन तथा कनेक्टिभिटी जस्ता विषयलाई प्राथमिकतामा राखेर अघि बढ्नुपर्ने आवश्यकता रहेको औंल्याए। नेपालले सबैखाले आतंकवादको विरोध गर्दै आएको बताउँदै प्रचण्डले आतंकवाद, जलवायु परिवर्तन, प्राकृतिक प्रकोप, लागु औषधको तस्करी, क्षेत्रीय र अन्तर्राष्ट्रिय विकासका मुद्दामा दुबै देशबीचको सहकार्यले निरन्तरता पाउने विश्वास व्यक्त गरे। प्रधानमन्त्री अब्बासीले नेपाल पाकिस्तानको असल छिमेकी रहेको बताउँदै निर्वाचन सम्पन्न भएकोमा बधाई दिए। नेपालको भविष्य निकै उज्वल हुने विश्वास व्यक्त गर्दै प्रधानमन्त्री अब्बासीले दक्षिण एसियामा शान्ति, समृद्धिका पक्षमा पाकिस्तान र नेपालले भूमिका खेल्दै आएको बताए। प्रधानमन्त्री अब्बासीले प्रधानमन्त्री केपी शर्मा ओलीलाई पाकिस्तानको भ्रमणको निम्तो दिएको समेत जानकारी गराए। पाकिस्तानमा प्राविधिक शिक्षा पढ्न नेपाली विद्यार्थीहरुका लागि छुट्टयाइएको कोटा दोब्बर गरिएको जानकारी गराउँदै उनले व्यापार, पर्यटनलगायतका क्षेत्रमा समेत थप सहयोग गर्ने विश्वास दिलाए।"

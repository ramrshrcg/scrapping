शीर्षक,विवरण
डुबेका उद्योगको पीडा,"मुलुकको अर्थतन्त्रमा महत्र्वपूर्ण योगदान पुर्याउने उद्योग, कलकारखाना, कृषि तथा पशुपक्षी र पर्यटन आदि क्षेत्र पनि बाढीपहिरोबाट अछूतो छैनन् । यी क्षेत्रमा परेको क्षतिको दीर्घकालीन असर पर्न सक्छ । बाढीले विराटनगर र रूपन्देहीको औद्योगिक करिडरका उद्योगलाई प्रभावित पारेको छ । भेल स्वचालित प्लान्टमा पसेर क्षति गर्नुका साथै उत्पादित सामग्री मौज्दात गरिराख्ने गोदाममा समेत पसेको छ । कच्चा पदार्थ, प्लान्ट र उत्पादित सामग्रीमा क्षति पुग्नुका साथै उत्पादन भएका सामग्री समयमा बजारमा नजाने समस्या पनि छ । डुबानमा परेका उद्योग सुचारु हुन केही दिन लाग्न सक्छ । यस्तो अवस्थामा दैनिक ज्यालादारीमा काम गर्ने श्रमिक बिचल्लीमा परेका छन् । डुबानमा परेका उद्योग तथा कलकारखानाबाट सरकारले प्राप्त गर्दै आएको नियमित राजस्व उपलब्धतामा पनि दीर्घकालीन रूपमा प्रभाव पार्न सक्छ । विभिन्न पर्यटकीय क्षेत्र डुबानमा छन् । विदेशी पर्यटकलाई आदरसत्कार गरी वैदेशिक डलर भित्र्याएर अर्थतन्त्रमा महत्र्वपूर्ण भूमिका खेल्दै आएको यो क्षेत्र प्रभावित छ । चितवनस्थित विभिन्न स्थानको पर्यटकीय क्षेत्र, होटेल तथा रेस्टुँरालाई बाढीले डुबाएको छ । बाढीले सबैभन्दा ठूलो क्षति कृषि क्षेत्रमा पुर्याएको छ । मुलुकको अर्थतन्त्रको कुल ग्राहस्थ उत्पादन (जीडीपी) मा पनि यही क्षेत्रको महत्र्वपूर्ण भूमिका छ । जीडीपीमा कृषिको कुल हिस्सा करिब ३३ प्रतिशत छ । जीडीपीमै धानको योगदान करिब एक खर्बको छ । बाढीले कृषिमध्ये यही धानबालीलाई डुबानमा पारेको छ । अत्यधिक उत्पादन हुने तराईमधेसका २० जिल्लाको ८० प्रतिशत धानबाली डुबानमा परेको छ । धानको कुल क्षेत्रफलमध्ये तीनचौथाइ तराईमधेसमै छ । ढिलो गरी भएको रोपाइँ डुबानमा पर्दा यसले तत्कालीन, मध्यकालीन र दीर्घकालीन रूपमा अर्थतन्त्रका साथै रोजगार र गरिबी समस्यामा असर पुर्याउन सक्छ । बाढीबाट डुबानमा परेको यही जिल्लामा गत वर्ष इतिहासमै सर्वाधिक धान फलेको थियो । गत वर्ष उक्त जिल्लामा ५२ लाख ३० हजार मेट्रिक टन धान फलेको थियो । आगामी तीन वर्षमा धानमा मुलुकलाई आत्मनिर्भर बनाउने योजनालाई बाढीले प्रभावित पार्ने सम्भावना छ । मागअनुसार उत्पादन नहुँदा गत आर्थिक वर्षमै विभिन्न मुलुकबाट २३ अर्ब ८८ करोड मूल्यबराबरको चामल नेपालमा आयात भएको तथ्यांक पनि हामीसँग छ । यस्ता यावत् समस्या समाधान गर्न सरकारले उपर्युक्त क्षतिको सूक्ष्म अध्ययन र विश्लेषण आवश्यक छ । उपरोक्त क्षेत्रमा भएका असरबारे अध्ययन गर्दै समयमै निकास दिन नसकिए अर्थतन्त्रमा गम्भीर प्रभाव पर्न सक्छ । सरकारले उद्योग र पर्यटकीय क्षेत्रलाई पुनस्र्थापनाको लागि केकस्ता सहयोग गर्न सक्छ भन्नेतर्फ पनि सोच्नु आवश्यक छ । कृषिमा परेको असरलाई सम्बोधन गर्न किसानका पक्षमा जस्तो निःशुल्क मल, बीउ, बैंकको ऋण, सिँचाइ सुविधा, खाद्यान्न सुविधालगायतका विषयमा सरकारले राहतसम्बन्धी प्याकेज ल्याउन आवश्यक छ । त्यस्तै डुबानमा परेर क्षतिग्रस्त उद्योगको हकमा पनि विद्युत् र बैंकको ऋण महसुल, बाढीले क्षति पुर्याउने उपकरण र कच्चा पदार्थ आयातलगायतका विषयमा केही छुट दिन सके केही मात्रामा भए पनि पीडितको पीडा न्यूनीकरण हुन सक्छ ।"
बाढीपहिरो प्रभावित क्षेत्रमा राहत वितरण गर्न प्रधानमन्त्रीको निर्देशन,"काठमाडौँ: व्यवस्थापिकासंसद्, अर्थ समितिले बाढीपहिरो प्रभावित क्षेत्रमा तत्काल राहतको विशेष कार्यक्रम प्रारम्भ गर्न सरकारलाई निर्देशन दिएको छ। समितिको आज सिंहदरबारमा बसेको बैठकले बाढीपहिरामा परी ज्यान गुमाएका व्यक्तिको परिवारलाई प्रतिमृतक रु पाँच लाखका दरले सहयोग रकम उपलब्ध गराउन निर्देशन दिने निर्णय गरेको समिति सभापति प्रकाश ज्वालाले जानकारी दिए। 'पीडितलाई बैंकमा अनिवार्य खाता खोल्न लगाई सरकारले उपलब्ध गराउने राहतलगायतका रकम सिधै पीडितको खातामा उपलब्ध गराउने व्यवस्था मिलाउन, पीडितको तत्काल खोजी तथा उद्धारलाई प्रभावकारी ढंगले सञ्चालन गर्न, सरकारका सबै निकाय एवं अन्य संघ संस्थालाई परिचालन गरी समन्वयात्मक ढंगले काम गर्न सरकारलाई निर्देशन दिने निर्णय बैठकले गरेको छ', उनले भने। प्रभावित क्षेत्रका वृद्धवृद्धा, बालबालिका, अशक्त, अपाङ्गता भएका, सुत्केरी तथा गर्भवतीका लागि छुट्टै राहत सहयोगको व्यवस्था गर्न, बिरामी परेका व्यक्तिका लागि निःशुल्क स्वास्थ्य उपचारको व्यवस्था गर्न र त्यस्ता स्थानमा उत्पन्न हुन सक्ने महामारी नियन्त्रणका लागि आवश्यक प्रबन्ध गर्न बैठकले सरकारलाई निर्देशन दिएको छ। पीडितका लागि राहत सामग्री, खाद्यान्न, लत्ताकपडा र स्वच्छ खानेपानीको अभाव हुन नदिनका लागि यथोचित प्रबन्धका लागि तत्कालै सम्बन्धित निकायले काम अगाडि बढाउने गरी कार्य गर्न, बाँधहरुको यथोचित र उपयुक्त ढंगले सञ्चालन गरी आगामी दिनमा डुबानकटानको समस्या आउन नदिनका लागि प्रधामन्त्रीको भारत भ्रमणका समयमा मित्रराष्ट्र भारतसँग दुई पक्षीय वार्ता र कूटनीतिक पहलका माध्यमबाट समस्याको दीर्घकालीन समाधान खोज्न सरकारलाई सुझाव दिने बैठकले निर्णय गरेको छ। बाढीपहिरो, डुबान र कटानको समस्याको दीर्घकालीन समस्या समाधानका लागि सुरक्षित बस्ती योजना लागू गरी नदी नियन्त्रण र चुरे संरक्षणका कार्यक्रम तत्काल लागू गरी कार्यान्वयन गर्न, नोक्सान भएका बस्ती बालीनालीवस्तुभाउपशुपक्षी सरकारी भवनलगायत क्षतिको यकिन तथ्यांक निकाली आवश्यक राहत सहयोगको व्यवस्था गर्न सरकारलाई निर्देशन दिने निर्णय पनि भएको छ। विपद् व्यवस्थापन विधेयकलाई तत्काल संसद्मा पेश गर्न पनि बैठकले निर्देशन दिएको छ। विकास साझेदार र अन्तर्राष्ट्रिय समुदायसँग तत्काल समन्वय गरी वैदेशिक सहयोग परिचालन गर्न सम्बन्धित निकायलाई निर्देशन दिने, बाढीपहिरोडुबानकटानभूकम्पआगलागीजस्ता प्राकृतिक प्रकोप नियन्त्रणको पूर्वतयारी, घटनालगत्तै उद्धारराहतको काम गर्न, क्षतिपूर्ति र पुनःस्थापनाका कामलाई समन्वयात्मक रुपमा अघि बढाउन, अनुगमन एवं संयोजनको काम गर्नका लागि उपयुक्त संयन्त्र स्थापना गर्न सरकारलाई निर्देशन दिने, प्राकृतिक प्रकोपको नियन्त्रणका लागि पूर्वतयारी र प्रकोपपछि तत्काल उद्धार र राहतका लागि सात प्रदेशमा केन्द्रको स्थापना गर्ने व्यवस्था मिलाउनेतर्फ काम गर्न बैठकले सुझाएको छ। प्राकृतिक प्रकोप प्रभावित क्षेत्रमा तत्काल गरिने उद्धार र राहतबाहेक अन्य काम स्थानीय तह, जिल्ला दैवीप्रकोप उद्धार समिति र केन्द्रीय दैवीप्रकोप उद्धार समितिमार्फत समन्वयात्मक रुपमा गर्ने व्यवस्था मिलाउनुपर्ने बैठकको निष्कर्ष छ। समितिको विसं २०७१ असोज १२ गतेको बैठकले सरकारलाई बाढीपहिरो, डुबान एवं दैवीप्रकोपको सम्बन्धमा गर्नुपर्ने कामका बारेमा दिइएको दीर्घकालीन समस्या समाधानका सुझाव कार्यान्वयन गर्न पुनःध्यानाकर्षण गराइएको छ। बैठकमा सांसद भरतमोहन अधिकारी, केशवप्रसाद बडाल, जगदीश्वरनरसिंह केसी, शक्तिबहादुर बस्नेत, गोविन्द साह, केदार सञ्जेल, दीपकप्रसाद कुइँकेललगायतले बाढीपहिरो पीडितका लागि मानवीय दृष्टिले पनि छिटो राहत एवं पुनःस्थापनाका कार्यक्रम सञ्चालन गर्न माग गरे। अर्थ मन्त्रालयका राजश्व सचिव शिशिरकुमार ढुंगानाले पीडितका लागि उद्धार र राहतका कार्यक्रम सञ्चालन गर्न स्रोतको अभाव नहुने बताए। रासस"
युवासंघको नवौँ महाधिवेशन काठमाडौँमा हुने,"काठमाडौँ : युवासंघ नेपालको नवौँं महाधिवेशन आगामी असोज २२ देखि २४ गतेसम्म काठमाडौँमा हुने भएको छ । सुखी नेपाली र समृद्ध नेपाल निर्माणका लागि अबको युवा अभियान भन्ने मूल नाराका साथ हुने उक्त महाधिवेशनले आगामी तीन वर्षका लागि नयाँ नेतृत्व छनोट गर्नेछ । यहाँ आज आयोजित पत्रकार सम्मेलनमा संघका अध्यक्ष राजीव पहारीले मुलुकको प्रादेशिक संरचनाअनुसार संगठनलाई सुदृढ गरिने बताउँदै त्यसका लागि विधान संशोधन गरी परिमार्जनसहित अनुमोदन महाधिवेशनमा गरिने जानकारी दिए। राष्ट्रिय स्वाभिमान र संविधान पूर्ण कार्यान्वयन नै संगठनको मूल कार्यदिशा हुने जानकारी दिँदै उहाँले विभिन्न २५ मुलुकबाट अतिथि आमन्त्रण गरिने बताए । महाधिवेशनमा अध्यक्षले राजनीतिक, महासचिवले साङ्गठनिक तथा कोषाध्यक्षले आर्थिक प्रतिवेदन प्रस्तुत गर्ने जनाइएको छ । संगठनले आगामी भदौ २ गतेदेखि ९ गतेसम्म प्राकृतिक प्रकोप तथा बाढीपहिरो प्रभावित जिल्लामा स्थानीय प्रशासनसँग आवश्यक समन्वय र सहकार्य गरी पीडितलाई सहयोग तथा राहत वितरण गर्ने जानकारी गराइएको छ । विगत केही दिनयता आएको वर्षाका कारण बाढीपहिरो र डुबान भई देशभर हालसम्म १२२ नागरिकको मृत्यु भएको जनाइएको छ । रासस"
संशोधन प्रस्तावमा एमाले पनि सहमत: मन्त्री बलायर,"हेटौंडा: भौतिक पूर्वाधार तथा यातायात मन्त्री वीरबहादुर बलायरले नेपाली कांग्रेसको नेतृत्वमा रहेको वर्तमान सरकारले तत्काल मधेशको मुद्दालाई निकास दिन संविधान संशोधन गर्नेतर्फ प्रमुख प्रतिपक्षी नेकपा (एमाले)लाई सहमत गराएको बताएका छन्। उनले नेपाली कांग्रेस, मकवानपुरद्वारा आयोजित जिल्लास्तरीय कार्यकर्ता भेलालाई विहीबार बिहान सम्बोधन गर्दै आगामी मंसिर महिनाभित्रै प्रदेश र केन्द्रीय संसद्को निर्वाचन गराउनेतर्फ सरकार कटिबद्ध भई अघि बढेको उल्लेख गरे। कांग्रेस कार्यकर्ताले कुनै गुटउपगुटमा नलागी जनताको घरदैलोमा पुगेको उनकाे भनाइ थियाे। मन्त्री बलायरले राष्ट्रलाई संकट पर्दा प्रमुख प्रतिपक्षले पनि आफ्नो दलगत स्वार्थलाई त्यागेर राष्ट्रवादी भावना व्यवहारमा पनि देखिनुपर्ने स्पष्ट पारे। सो कार्यक्रममा कांग्रेस, मकवानपुरका कार्यवाहक अध्यक्ष विष्णुप्रसाद लामिछाने र कोषाध्यक्ष गोपीलाल विश्वकर्माले जिल्लामा भइरहेका विकास निर्माणको गतिविधि र पार्टी संगठनलाई चुस्त बनाउन जिल्ला समितिले गरेको निर्णयलाई जनताको घरदैलोमा पुर्याउन कार्यकर्ता एकजुट हुनुपर्ने धारणा व्यक्त गरे। रासस"
बाढी पीडितको सहयोगमा जुट्न प्रचण्डको आह्वान,"जनकपुरधाम: नेकपा माओवादी केन्द्रका अध्यक्ष पुष्पकमल दाहाल प्रचण्डले २ नम्बर प्रदेशमा बाढीको कारण निकै क्षति भएको हुनाले सबै दललाई एकजुट भई बाढी पीडितको सहयोगमा जुट्न आह्वान गरेका छन्। बिहीबार धनुषाको मिथिलेश्वर मौवाहीमा हुने सहिद चन्देश्वर मण्डलको स्मृति दिवसको अवसरमा शालिक अनावरण कार्यक्रममा सहभागि हुन जनकपुर आईपुगेका प्रचण्डले विमानस्थलमा सञ्चारकर्मीहरुसंग कुरा गर्दै भने, अहिलेको अवस्थामा सबै दल संकल्पित भई राहत र उद्धारमा जुट्नु आवश्यक छ।' यति बेला कुनै पनि पूर्वाग्रह नराखी सबै मिलेर बाढी पीडितको उद्धारमा लाग्नुपर्नेमा उनले जोड दिए। गत बुधबार बसेको सर्वदलीय बैठकमा पनि आफूले उनीहरुको राहत, उद्धार तथा पुनःस्थापनाका लागि कार्य गर्न आग्रह गरेको जानकारी गराउँदै दाहालले पहाडका जनताहरु पनि मधेशमा सहयोग गर्न आतुर रहेको बताए। पहाडमा भूकम्प जाँदा भूकम्प पीडितहरुलाई तराई मधेशका जनताले दिल खोलेर सहयोग गरेको स्मरण गराउँदै उनले तराई मधेशको जनतालाई यस्तो विपदको परस्थितिमा सहयोग गर्नका लागि सबैलाई आग्रह समेत गरे। राजनीतिक प्रसंगमा पूर्व प्रधानमन्त्री प्रचण्डले संविधान संशोधन विधेयक आउँदो ५ गते पारित हुने विश्वास व्यक्त गरे। नेकपा एमालेले संविधान संशोधनमा समर्थन नजनाए पनि संविधान संशोधन विधेयकलाई निश्कर्ष सम्म पुर्याउन सकारात्मक रहेको उनको भनाई थियो।"
भारतले पानी निकास नगराए गण्डक नहर भत्काइदिने चेतावनी,"परासी : नवलपरासी सुस्ता गाउँपालिका २ का स्थानीयहरुले डुबानमा परेको गाउँको पानी निकास नभए गण्डक नहर भत्काई दिने चेतावी दिएका छन्। स्थानीय राईपुरा खोलाका कारण सुस्ता गाउँपालिकाका रुपौलिया, छिवनी र सत्पत्ती गाउँ डुबानमा परेको भन्दै तत्काल पानी निकास गर्न माग गर्दै स्थानीयहरु आक्रोशित भएका हुन्। पानीका कारण सयौं बिगाहामा लगाइएको बालीनाली डुबानमा परेको भन्दै स्थानीयहरुले भारततर्फ लगिएको गण्डक पश्चिमी नहरमा पानी निकास गर्न माग गरेका छन् । पानीको निकास गण्डक नहर मात्र रहेको छ। निकासका लागि पहल नभए आफूहरुले गण्डक नहर भत्काएर भएपनि गाउँको पानी बाहिर निकाल्ने चेतावनी उनीहरुले दिएका छन्। स्थानीयहरुले डुबान क्षेत्रबाट कुलो बनाएर नहरतर्फ पानी लैजान माग गरेका छन्। नहर भत्काउने चेतावनी दिएपछि भारत बिहार प्रदेश बाल्मिकी नगर सिंचाई विभाग, नवलपरासीस्थित सिंचाई डिभिजन कार्यालय सेमरीका इन्जिनियर, स्थानीयवासीसहित सुरक्षाकर्मीहरुको उपस्थितिमा बिहिबार बैठक बेसर तीन दिनभित्र समस्या समाधान गर्न भारतीय पक्ष सहमत भएको प्रमुख जिल्ला अधिकारी उदयबहादुर रानामगरले बताए। भारतीय पक्षले डुबानका कारण भएको क्षतिपुर्ति उपलव्ध गराउने,नहर सफा गर्ने र नहरको पानीलाई अण्डरग्राउण्ड गरेर लैजाने सहमति भएको उनले बताए । तत्काल उक्त सहमति भएपनि दिर्घकालिन समस्या समाधानका लागि दुई देशको उच्च तहबाटै पहल गर्नुपर्ने भएकाले त्यसबारे नेपाल सरकारलाई जानकारी दिइने प्रजिअ रानामगरले बताए।"
बिप्लवका उपत्यका इन्चार्ज लामा पक्राउ,काठमाडौ: नेत्रविक्रम चन्द बिप्लव नेतृत्वको नेपाल कम्युनिष्ट पार्टीका उपत्यका बिशेष व्यूरो इन्चार्ज माइला लामालाई प्रहरीले पक्राउ गरेको सो पार्टीले जनाएको छ । चावहिलमा बिहिबार दिउसो बैठक बसिरहेको वेला लामालाई पक्राउ गरिएको सो पार्टीले बताएको छ ।बिद्यार्थी संगठनको बैठकमा सहभागी भइरहेका वेला लामालाई प्रहरीले पक्राउ गरेको सो पार्टी एक नेताले जानकारी दिए ।
दोक्लाम विवादपछि भारतीय सैनिकको गतिबिधि बढ्यो कालापानीमा (फोटो फिचर),दार्चुला : नेपाल भारत र चीनको त्रिदेशीय सीमा क्षेत्र दार्चुलाको कालापानीमा भारतीय सैनिकले आफ्नो गतिबिधि बढाएको छ । पछिल्लो केहिदिन यता भारतीय सेनाले विबादास्पद कालापानीमा सैनिक गतिबिधि बढाएपछि स्थानीयमा त्रास फैलिएको छ । चीनले विवादास्पद कालापानी र कस्मिरमा चिनिया सैनिकको उपस्थिति बढाउने चर्चा भई रहेका बेला भारतीय पक्षले आफ्नो उपस्थिति र सकृयता बढाएको हो । भारतको धारचुलामा रहेको गोर्खा रेजिमेन्टको ब्यारेकबाट भारतीय सेनाको हेलोकप्टरबाट दैनिक जसो सैनिक ओसार्ने गरेको स्रोतले बताएको छ । भारतीय दैनिक पत्रिका नव भारत टाईम्सले पनि दोक्लाम बिबादपछि भारतले चीनसंग सीमा जोडिएका क्षेत्रमा सैनिकको संख्या बढएको पुष्टि गरेको छ । चिनिया सैनिकले गरेको गतिबिधि देखेर भारतले एक हजार चार सय किलोमिटर लामो चीन भारत सीमा क्षेत्रमा सैनिकको संख्या बढाएको हो । सन १९६२ मा चीन र भारत बीच युद्ध भएको थियो । सो युद्धमा भारतले ठूलो क्षति समेत बेर्होनु परेको थियो । त्यस्तै नेपाली पक्षबाट पनि पटक पटक कालापानी छोड जस्ता अभियान र चर्का जुलुस गरी केन्द्रकै टोली जिल्ला सदरमुकाम खलंगा आउनेहरुलाई भारतीय सेनाले उनीहरुलाई नियन्त्रणमा लिएको थियो । भारतीय प्रधानमन्त्री नरेन्द्र मोदी गत बर्ष चीन भ्रमणमा गएको वेलामा कालापानीलाई दुई देशको व्यापारिक नाका बनाउने सहमति गरेपछि नेपालमा त्यसको बिरोध हुँदै आएको छ ।
नेपाल स्थिरतातर्फ बढेकोमा चीन प्रसन्न,"काठमाडौं : चिनियाँ उपप्रधानमन्त्री वाङ याङले अनेकौं कठिनाइबीच पनि नेपाल नयाँ संविधान जारी गरी राजनीतिक स्थिरतातर्फ अघि बढेको उल्लेख गर्दै प्रान्तीय र संसदीय चुनावका लागि शुभकामना व्यक्त गरेका छन् । राष्ट्रपति विद्यादेवी भण्डारीसँग बुधबार शीतल निवासमा एक घन्टा गरेको भेटमा चिनियाँ उपप्रधानमन्त्री वाङले नेपालका प्रमुख राजनीतिक दलले शान्ति र स्थिरताका लागि चालेका कदमप्रति चीनको पूर्ण समर्थन रहेको बताएका थिए । चीन नेपालले आर्थिक प्रगति र समृद्धि हासिल गरेको हेर्न चाहन्छ । राजनीतिक स्थायित्वका लागि नेपालले चालेका कदमप्रति हाम्रो सहयोग र समर्थन रहन्छ', भेटमा उनले भने । राष्ट्रपतिका स्वकीय सचिव भेषराज अधिकारीका अनुसार राष्ट्रपति भण्डारीले पहिलो र दोस्रो चरणको स्थानीय तह निर्वाचन सम्पन्न भएको चिनियाँ प्रतिनिधिमण्डललाई जानकारी गराएकी थिइन् । उनले २ असोजमा तेस्रो चरण स्थानीय तहको चुनावका साथै माघभित्र प्रादेशिक र संसदीय चुनावको तयारीमा सरकार जुटेको बताइन् । राष्ट्रपतिले नेपालका सबै राजनीतिक दल एक चीन नीतिप्रति प्रतिबद्ध रहेको समेत विश्वास दिलाएकी थिइन् । हामी नेपालमा चीनविरोधी गतिविधि हुन दिँदैनौं', उनले भनिन् । राष्ट्रपतिले चिनियाँ बेल्ट एन्ड रोड' अवधारणामा नेपाल साझेदार बनिसकेको र चीनको आर्थिक प्रगतिबाट लाभ लिन चाहेको बताइन् । चिनियाँ उपप्रधानमन्त्रीले नेपालचीन सम्बन्ध बेल्ट एन्ड रोड अवधारणाको फ्रेमवर्कभित्र अघि बढेको बताए । बेल्ट एन्ड रोड इनिसिएटिभ्समा सहकार्यबाट नेपालले पर्याप्त लाभ लिने र त्यसबाट चीनलाई पनि फाइदा हुने हाम्रो विश्वास छ', चिनियाँ उपप्रधानमन्त्री वाङले भने । सीको नेपाल भ्रमण छिट्टै वाङ नेतृत्वको २१ सदस्यीय चिनियाँ प्रतिनिधिमण्डलले प्रधानमन्त्री शेरबहादुर देउवासँग पनि बुधबार भेट गरेको छ । भेटमा चिनियाँ उपप्रधानमन्त्रीले चीनका राष्ट्रपति सी जिनपिङ छिट्टै नेपाल आउन इच्छुक रहेको बताए । नेपालसँगको सम्बन्धलाई राष्ट्रपतिले उच्च महत्व दिनुभएको छ । उहाँ छिट्टै नेपाल आउन इच्छुक हुनुहुन्छ', उपप्रधानमन्त्री वाङले प्रधानमन्त्री देउवासँग भने । वाङले एक चीन नीतिप्रति प्रतिबद्ध नेपालले चीनविरोधी गतिविधि हुन नदिएकोमा प्रधानमन्त्रीलाई धन्यवाद दिए । नेपालले लिएको नीतिको हामी प्रशंसा गर्छौं', उपप्रधानमन्त्री वाङले पछिल्लो पटक चीन, भुटान र भारतबीच डोक्लाम विवादमा लिएको तटस्थ विदेश नीतिप्रति इंगित गर्दै भने । प्रधानमन्त्री देउवाले सीमापार रेल, सडकलगायत कनेक्टिभिटी सुदृढ गर्न, पूर्वाधार विकास, व्यापार, लगानी र पर्यटनमा नेपालले चिनियाँ सहयोग चाहेको बताए । चीनले सन् २०१७ लाई नेपाल भ्रमण वर्षका रुपमा लिएकोमा प्रधानमन्त्रीले खुसी व्यक्त गरे । देउवाले भूकम्प पछिको पुनर्निर्माण र बाढीपीडितलाई चीनले घोषणा गरेको १० लाख अमेरिकी डलर सहयोगका लागि धन्यवाद दिए । प्रधानमन्त्री देउवाले नेपालबाट निर्यात हुने सामानको चीन निकासी वृद्धिमा सघाउन आग्रह गरे । देउवाले तातोपानी नाका र अरनिको राजमार्ग सञ्चालन गर्न आग्रह गरे । चिनियाँ प्रतिनिधिमण्डलले चिनियाँ सहयोगमा निर्मित कीर्तिपुरस्थित राष्ट्रिय आयुर्वेद अनुसन्धान तथा तालिम केन्द्रको पनि बुधबार नै भ्रमण गरेको थियो । वाङले नेपालचीनले आयुर्वेदिक औषधि अनुसन्धान र विकासमा सहकार्य गर्नुपर्ने बताए । तीनदिने भ्रमणमा रहेको चिनियाँ प्रतिनिधिमण्डल बिहीबार बिहान स्वदेश फर्किनेछ ।"

शीर्षक,विवरण
न्यायप्रणालीमा फड्को,"व्यवस्थापिका संसद्ले मुलुकी ऐन प्रतिस्थापन गर्न बनेका ५ वटा विधेयकमध्ये अपराध संहिता र फौजदारी कार्यविधि संहिता विधेयक पारित गरेको छ । देवानी संहितालगायत तीनवटा विधेयक पारित हुने क्रममा छन् । जंगबहादुर राणाले रैती' तह लगाउन कठोर कानुनी व्यवस्थासहित विसं १९१० मा मुलुकी ऐन जारी गरेका थिए । पटकपटक संशोधन गर्दै कामचलाउ गरिएको उक्त ऐनलाई २०२० सालमा आएर व्यापक संशोधन गरिए पनि पुराना कतिपय प्रावधान जस्ताको तस्तै थिए । एउटै ऐनभित्र देवानी र फौजदारी कानुनका व्यवस्था थिए । पुरानो मुलुकी ऐनलाई नै टालटुल गर्दै व्यावहारिक बनाउने सन्दर्भमा बाह्रौंपल्ट संशोधन भइसकेको अवस्था थियो । सात सालयता बाह्रवटा संविधानसँग यो ऐनले साक्षात्कार गर्ने मौका पाएको छ । संसद्ले फौजदारी संहिता पारित गरेपछि आधुनिक कानुनले मूर्तरूप लिएको छ । फौजदारी सजायको विधि र प्रक्रिया स्पष्ट गरिएको छ । फौजदारी संहितामा क्रुर यातना दिई वा निर्ममतापूर्वक ज्यान मारेको, वायुयान अपहरण गरी वा विस्फोट गरी ज्यान मारेको, अपहरण गरी वा शरीर बन्धक लिई ज्यान मारेकोलगायतका विभिन्न कारणले ज्यान मारेको घटनामा २० वर्षे जेल अवधि बढाएर जन्मकैदको सजाय हुने व्यवस्था गरिएको छ । यस्तै बहुविवाह स्वतः बदर हुने व्यवस्था, बहुविवाह गर्ने महिला र पुरुष दुवैलाई पाँच वर्षसम्म कैद र ५० हजार रुपैयाँसम्म जरिबानाको कडा व्यवस्था छ । सामाजिक सञ्जालका विकृतिलाई कानुनको दायरमा ल्याइएको छ । छाउपडी प्रथा कसुरजन्य हुने भनिएको छ भने एसिड आक्रमणका घटनामा अपराधीलाई कानुनको दायरामा ल्याइएको छ । यी कानुन सुधारका केही दृष्टान्त मात्र हुन् । टालटुल गर्दै कामचलाउ गरिएको परम्परावादी कानुनमा क्रान्तिकारी परिवर्तन भएको छ । यो परिवर्तनले एक्काईसौं शताब्दीअनुकूल नेपाली कानुनी प्रणालीलाई आधुनिक र वैज्ञानिक बनाउने अपेक्षा गरिएको छ । यसले न्यायिक अनुशासन कायम राख्न र हरेक नागरिकलाई मुलुकको कानुनी प्रणालीप्रति जवाफदेही संहिता कोशेढुंगा सावित हुने अपेक्षा छ । संहिताले अपराधको अनुसन्धान र अभियोजनको कार्यमा जटिलता र दुविधाको निराकरण एकैसाथ गरेको छ । समाजमा शान्ति र न्यायविरोधी कार्यलाई नियन्त्रण गर्न दण्ड, सजायको व्यवस्था अपरिहार्य छ । शान्ति सुरक्षाबिना सभ्य समाज असम्भव छ । फौजदारी संहिता जनताको जीउधन एवं स्वतन्त्रतासँग प्रत्यक्ष सरोकार राख्ने भएकाले पनि अधिक महत्ववको छ । न्यायिक संयन्त्र र सुरक्षा निकाय साँच्चै संवेदनशील भए भने संहिताले अपराधीप्रति शून्य सहनशीलताको विकास गर्न समय लाग्ने छैन । यसका नविनतम् प्रावधानले अन्तर्राष्ट्रिय मापदण्डअनुरूपको न्याय सम्पादनमासमेत फड्को मार्ने अपेक्षा छ । स्वच्छ न्यायका माध्यमबाट अपराधीलाई दण्डित गर्दै भयरहित न्यायपूर्ण समाज आजको आवश्यकता हो । यद्यपि संहिता कार्यान्वयनमा चुनौती पनि छन् । प्रभावकारी कार्यान्वयनका लागि न्यायाधीश, सुरक्षाकर्मी, कानुनव्यवसायी, कर्मचारी, सरकारी वकिललगायत सरोकारवाला पक्षलाई पुनर्ताजकी तालिम दिनुपर्ने हुनसक्छ । किनकि अहिलेसम्मको सुरक्षा र न्यायिक जनशक्ति भनेकै पुरानो मुलुकी ऐनबाट प्रशिक्षित हो । यसको मर्म र मूल्य थाहा नभएसम्म कार्यान्वयन कठिन छ । कानुनको किताबमा आधुनिकीकरण त भएको छ, व्यवहारमा कसरी न्यायमैत्री बनाउने भन्ने ठूलो चुनौती पनि उत्तिकै छ ।"
संविधान संशोधन विधेयकलाई प्रक्रियामा लैजान राजपा सहमत,काठमाडौं : संविधान संशोधन विधेयकलाई प्रक्रियामा लैजाने सरकारको प्रस्तावमा राष्ट्रिय जनता पार्टी (राजपा) सहमत भएको छ। प्रधानमन्त्रीसहित सत्तारुढ दल माओवादी र राजपाका शीर्ष नेताहरुबीच शुक्रबार बिहान बालुवाटारमा भएको छलफलमा संशोधन विधेयक प्रक्रियामा लैजाने सहमति भएको हो। बैठकमा सहभागि कांग्रेस नेता बिमलेन्द्र नीधिले आइतबार बस्ने संसद बैठकमा संविधान संशोधन विधेयकलाई सरकारले अगाडी बढाउने सहमति भएको बताए।
नेपाल टेलिकमको रणनीतिक साझेदार बन्ने जापानको इच्छा,"काठमाडौँ: सूचना तथा सञ्चारमन्त्री मोहनबहादुर बस्नेतसँग नेपालका राजदूत मासासी ओगावाले आज सूचना तथा सञ्चार मन्त्रालयमा भेटी नेपाल टेलिकमको विकास र विस्तारका लागि रणनीतिक साझेदारी गर्न तयार रहेको जानकारी दिएका छन्। सो अवसरमा उनीहरुबीच नेपालजापानबीचको सम्बन्ध, आपसी हित र सहयोगका विविध विषयका साथै दूरसञ्चारका क्षेत्रमा केन्द्रित रहेर कुराकानी भएको सूचना तथा सञ्चारमन्त्री बस्नेतले जानकारी दिए। सरकारले नेपाल टेलिकमको सेवालाई अझ प्रविधियुक्त र गुणस्तरीय बनाउने सन्दर्भमा केही वर्षदेखि उपयुक्त साझेदारको खोजी गर्दै आएको छ। दूरसञ्चार क्षेत्रमा विश्वप्रख्यात जापानको दूरसञ्चार प्रदायक कम्पनी केडिडीआइले नेपाल टेलिकमसँग साझेदारीका लागि इच्छा व्यक्त गरेको सो अवसरमा जानकारी गराइएको थियो । सो अवसरमा मन्त्री बस्नेतले हाम्रा कतिपय गाउँमा अझै टेलिफोन सेवा नपुगेको तथा पुगेका ठाउँमा पनि गुणस्तरीय सेवा दिन नसकिएको अवस्था रहेको जनाउँदै साझेदारी गर्ने विषयमा नियम कानूनका आधारमा मात्र अघि बढ्न सकिने जवाफ दिएका थिए। साझेदारी गर्दा नेपालले धेरै फाइदा लिन सक्ने हिसाबले कानूनसम्मत ढंगबाट छलफलका आधारमा मात्र साझेदारीको गृहकार्यलाई अघि बढाइने जानकारी दिँदै मन्त्री बस्नेतले भने, 'नेपाल टेलिकमलाई प्रविधियुक्त तुल्याउन आवश्यक ध्यान दिइने छ।' नेपालको शासन पद्धतिअन्तर्गत भएका निर्वाचन तथा मुलुकको आर्थिक समृद्धिका लागि जापानबाट हुँदै आएको तथा आगामी दिनमा हुन सक्ने सहयोगका क्षेत्रबारे पनि उहाँहरुबीच छलफल भएको थियो। सन् १९५६ मा दुवै देशबीच दौत्यसम्बन्ध कायम भएको हो। नेपाल र जापानबीचको सम्बन्ध अत्यन्तै घनिष्ठ र सुमधुर छ । जापान नेपालको विकासको ठूलो दातृ मुलुक हो।जापानले नेपालका सूचना तथा सञ्चार, भौतिक पूर्वाधार, खेलकुद, वातावरण संरक्षणजस्ता क्षेत्रमा सहयोग पुर्याउँदै आएको छ। रासस"
चुडामणि शर्मालाई साधारण तारेखमा रिहा गर्न सर्वोच्चको आदेश,"काठमाडौंः सर्वोच्च अदालतले आन्तरिक राजस्व विभागका निलम्बित महानिर्देशक चुडामणि शर्मालाई साधारण तारेखमा रिहा गर्न आदेश दिएको छ। शुक्रबार न्यायाधीशहरु दीपकराज जोशी, दीपककुमार कार्की, केदारप्रसाद चालिसे, सारदाप्रसाद घिमिरे र अनिलकुमार सिन्हाको बृहत पूर्ण इजलासले शर्मालाई रिहा गर्न अादेश दिएको हो। आन्तरिक राजस्व विभागका महानिर्देशक चुडामणि शर्मालाई जेठ १९ गते शुक्रबार दिउँसो साढे १२ बजे कर फछ्यौट आयोगबाट १० अर्ब रुपैयाँ उन्मुक्ति दिएको, कर निधारण गर्दा भष्टाचार गरेको तथा एनसेल बिक्री करमा छुटको लबिङ लगायतका विवादास्पद मुद्दामा मुछिएका शर्मालाई अख्तियारले नियन्त्रणमा लिएको थियो। शर्मालाई गैरकानुनी थुनामा राखेको भन्दै सर्वाेच्चमा बन्दीप्रत्यक्षीकरण मुद्दा दायर भएको थियो। यसपछि साउन १७ गते सर्वोच्चले न्यायिक हिरासतमा राख्न आदेश दिएको थियो।"
बालुवाटारमा संविधान संशोधन र निर्वाचनबारे छलफल,काठमाडौं : राष्ट्रिय जनता पार्टीका शीर्ष नेताहरु र प्रधानमन्त्री शेरबहादुर देउवाबीच समसामयिक छलफल भइरहेको छ । संविधान संशोधन र प्रदेश नम्बर २ को निर्वाचनका विषयमा छलफल भइरहेको प्रधानमन्त्री सचिवालयको कार्यालयले जानकारी दिएको छ । भारतीय विदेशमन्त्री सुष्मा स्वराजले राजपाका अध्यक्ष मण्डलका शीर्ष छ नेतासँग सामुहिक छलफल गरी चुनावमा जान आग्रह गरेपछि राजपाका नेताहरु चुनावमा जान सकारात्मक भएर प्रधानमन्त्री शेरबहादुर देउवासँग भेट गर्न गएका हुन् । राजपाका नेताहरु संविधान संशोधन प्रक्रिया अघि बढाउन प्रधानमन्त्रीलाई आग्रह गरेको स्रोतले जानकारी दियो । अहिले छलफल जारी छ ।
बाबुराम छोडेर रामचन्द्र झा प्रचण्ड माओवादीमा !,"काठमाडौं : नयाँ शक्ति, नेपालका नेताहरु रामचन्द्र झा र रामकुमार शर्माले आफूहरु माओवादी केन्द्रमै क्रियाशील हुने प्रतिबद्धता व्यक्त गरेका छन्। शुक्रबार दिउँसो अध्यक्ष पुष्पकमल दाहाल प्रचण्ड निवासमा भएको छलफलपछि झा र शर्माले आफूहरु सम्पूर्ण रुपले माओवादी केन्द्रमै क्रियाशील रहने प्रतिबद्धता व्यक्त गरेका हुन्। छलफलमा नेता मातृका यादव, रामचन्द्र झा, रामकुमार शर्मा र श्रवण यादवले मधेशमा माओवादीलाई शक्तिशाली बनाउन आफूहरु एकताबद्ध भएर अघि बढ्ने समेत संकल्प गरेका छन्। छलफलमा अध्यक्ष प्रचण्ड, पार्टी हेडक्र्वाटर सदस्य एवं गृहमन्त्री जनार्दन शर्मा प्रभाकर र नेतृ उर्मीला अर्याल पनि सहभागी थिए । छलफलपछि नेता झा र शर्माले मधेसमा माओवादी केन्द्रलाई शक्तिशाली बनाउन आफूहरु सम्पूर्ण रुपले समर्पित रहने संकल्प गरेका छन्।"
चुडामणि शर्मालाई रिहा गर्न सर्वोच्चले दियो आठ पृष्ठको आदेश (पूर्णपाठ),"काठमाडौंः सर्वोच्च अदालतले आन्तरिक राजस्व विभागका निलम्बित महानिर्देशक चुडामणि शर्मालाई साधारण तारेखमा रिहा गर्न आठ पृष्ठ लामो आदेश दिएको छ। शुक्रबार न्यायाधीशहरु दीपकराज जोशी, दीपककुमार कार्की, केदारप्रसाद चालिसे, सारदाप्रसाद घिमिरे र अनिलकुमार सिन्हाको बृहत पूर्ण इजलासले शर्मालाई रिहा गर्न आदेश दिएको हो। आन्तरिक राजस्व विभागका महानिर्देशक चुडामणि शर्मालाई जेठ १९ गते शुक्रबार दिउँसो साढे १२ बजे कर फछ्यौट आयोगबाट १० अर्ब रुपैयाँ उन्मुक्ति दिएको, कर निधारण गर्दा भष्टाचार गरेको तथा एनसेल बिक्री करमा छुटको लबिङ लगायतका विवादास्पद मुद्दामा मुछिएका शर्मालाई अख्तियारले नियन्त्रणमा लिएको थियो। शर्मालाई गैरकानुनी थुनामा राखेको भन्दै सर्वोच्चमा बन्दीप्रत्यक्षीकरण मुद्दा दायर भएको थियो। यसपछि साउन १७ गते सर्वोच्चले न्यायिक हिरासतमा राख्न आदेश दिएको थियो।"
बिमस्टेक बैठक सम्पन्न: सदस्य राष्ट्रबीच स्वतन्त्र व्यापार गर्ने सम्झौता,काठमाडौं : बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिम्स्टेक) को १५ औँ मन्त्रिस्तरीय बैठकले सदस्य राष्ट्रबीच स्वतन्त्र व्यापार सम्झौता चाँडै टुंगो लगाउने निर्णय गरेको छ। काठमाडौं घोषणापत्र सार्वजनिक गर्दै बैठक शुक्रबार समापन भएको हो। बैठकमा बिमस्टेक मुलुकबीच विद्युतीय प्रसारण लाइन स्थापना गर्ने सम्झौतामा चाडै हस्ताक्षर गर्ने सहमति भएको परराष्ट्रमन्त्री कृष्णबहादुर महराले जानकारी दिए। सदस्य मुलुकबीच बिमस्टेकलाई नयाँ ढंगले अगाडि बढाउन आवश्यक रणनीति तय गर्न प्रबुद्ध समूह गठन गर्ने निर्णय समेत गरेको छ। साथै बिमस्टेक मुलुकबीच प्रविधि हस्तान्तरण सहजीकरण गर्न एक समझदारी पत्रमा चाँडै नै हस्ताक्षर गर्ने तयारी भएको परराष्ट्रमन्त्री महराले बताए। नेपालले सन् २०१८ को सुरुवातमा ऊर्जामन्त्री स्तरीय बैठक आयोजना गर्ने परराष्ट्रमन्त्री महराले बताए।
देवेन्द्र पौडेलसहित १५ नेतासँग बाबुरामले मागे २४ घण्टे स्पष्टीकरण,"काठमाडौं : नयाँ शक्ति नेपालका संयोजक बाबुराम भट्टराईले पार्टीका देवेन्द्र पौडेलसहित १५ नेताको नियतमाथि प्रश्न गर्दै २४ घण्टे स्पष्टीकरण मागेका छन्। साउन २६ गते काठमाडौंको एक होटलमा पार्टी संघीय परिषद् सदस्य पौडेलसहित १५ नेताले पत्रकार सम्मेलन गरेर पार्टीको विचार, नेतृत्व र कार्यदिशाका बारेमा भ्रामक धारणा सार्वजनिक गरेको भन्दै बाबुरामले शुक्रबार पार्टी नेतासँग स्पष्टीकरण मागेका हुन्। पाँच बुँदे विज्ञप्ति सार्वजनिक गर्दै बाबुराम भट्टराईले एजेन्डामा भिन्नता भए छलफल गर्न सकिने भन्दै २४ घन्टे स्पष्टीकरण मागरेका हुन्। उहाँहरुको राजनीतिक उद्देश्य र नियतप्रति पार्टीलाई गम्भीर आशंका उत्पन्न भएको छ। उहाँहरुले चाहेको के हो २४ घन्टाभित्र पैष्ट पार्न स्पष्टीकरपत्र समेत पठाइएको छ, बाबुरामको विज्ञप्तिमा भनिएको छ, पार्टी र उहाँहरुको बुझाइबीच कुनै जोडकोणको भिन्नता रहेछ भने छलफल गर्न सकिन्छ। अन्यथा पार्टीको वैकल्पिक राजनीतिक चरित्र र पार्टीहित विपरित हुने कुनै क्यारियरिष्ट तथा अवसरवादी सोचलाई पार्टीले सहन गर्न सक्ने छैन। बाबुरामले विज्ञप्ति सार्वजनिक गरे लगत्तै नेता पौडेलले भने सामाजिक सञ्जाल फेसबुकमा स्टाटस लेख्दै उत्पीडित वर्गको पक्षमा निरन्तर लड्ने प्रतिबद्धता जनाएका छन्। यथास्थितिवादी र प्रतिगामीहरु देशमा हावी हुन नदिनका लगि सबै परिवर्तनकारी शक्तिहरु लाई एकतावद्द गर्ने हाम्रो अभियान शसक्तरुपमा अगाडि बढने छ।श्रमजीवी,उत्पीडित वर्ग र समुदायको पक्षमा हामी निरन्तर लडीरहने छौँ, पौडेलले लेखेका छन्। बाबुराम छोडेर रामचन्द्र झा प्रचण्ड माओवादीमा ! बाबुरामको पार्टी बिघटनको संघारमा बाबुरामकाे विज्ञप्ति १ नयाँ शक्ति पार्टी, नेपाल, देशमा एक वैकल्पिक वैचारिक, राजनीतिक कार्यक्रमसहित स्थापित अग्रगामी पार्टी हो । वामलोकतान्त्रिक मार्गबाट समुन्नत समाजवाद हासिल गर्ने यसको प्रष्ट राजनीतिक उद्देश्य छ । ५ स का रुपमा यसले आफ्नो सिद्धान्त र नीति तथा कार्यक्रमलाई स्पष्ट गरेकै छ । पार्टी स्थापनाको एक वर्ष पूरा भएको सन्दर्भमा पार्टीको महाधिवेशनपछिको सर्वोच्च निकाय संघीय परिषदको तेस्रो बैठक (श्रावण १११३) सम्पन्न गरी यसले आफ्ना समसामयिक विचार, प्रस्ताव, कार्यनीति र कार्यदिशा प्रष्ट गरेकै हो । यी सबै विषयमा व्यापक लोकतान्त्रिक छलफल र बहस पनि भएकै हो । २ तर मिति २०७४४२६ गते काठमाडौंको एउटा होटेलमा पार्टी संघीय परिषद सदस्य देवेन्द्र पौडेलसहित १५ जनाले पत्रकार सम्मेलन गरी पार्टीको विचार, नेतृत्व र कार्यदिशाका बारेमा विभिन्न भ्रामक धारणा सार्वजनिक गरेको समाचार प्राप्त भएको छ । उहाँहरुले भरखरै सम्पन्न पार्टीको संघीय परिषद बैठकमा कुनै फरक धारणा दर्ज गराउनुभएको थिएन । बरु पार्टी संयोजकका तर्फबाट प्रस्तुत राजनीतिक प्रतिवेदनप्रति पूर्ण सहमति जनाउनुभएको कुरा बैठकमा उपस्थित सबै सहभागीहरुलाई विदितै भएको विषय हो । तेस्रो संघीय परिषद बैठकको भावना र निर्णयको प्रकाशमा प्रतिवेदनलाई परिमार्जन गर्ने, पार्टी कार्यनीति र कार्यदिशालाई अझ प्रष्ट गर्ने, पार्टीको संगठनात्मक पुनर्गठन गर्ने आन्तरिक गृहकार्य भइरहेका वेला किन र कुन उद्देश्यले त्यस्तो पत्रकार सम्मेलन गर्नु परेको हो ? पार्टीभित्रै आफ्ना कुरा भन्ने पूर्ण लोकतान्त्रिक अधिकार हुँदाहुँदै किन त्यस्तो गर्नु पर्यो ? गम्भीर प्रश्न उठेको छ । ३ भरखरै सम्पन्न स्थानीय निर्वाचनमा पार्टीले राम्रो परिणाम ल्याउन नसकेको कुरा सही हो । त्यसो हुनुका खास कारणहरु थिए । देशका पुराना पार्टीहरुले निर्वाचन चिन्ह नदिनेदेखि लिएर अनेक प्रकारले षड्यन्त्र र घेरावन्दी गरेका थिए । त्यसका बाबजुद पार्टीले सम्पन्न दुबै चरणको निर्वाचनमा सहभागिता जनाई लोकतन्त्र र आवधिक निर्वाचनप्रतिको आफ्नो प्रतिबद्धता पुष्टि गरेको छ । राजनीति भनेको एक माघले जाडो जाने विषय हैन । एउटा चुनावले मात्र राजनीतिका सबै जटिलताहरुको उत्तर दिँदैन । विषम परिस्थितिमा सामना गर्नु परेको एउटा चुनावले मात्र पार्टीको भविष्य निर्धारण पनि गर्दैन । यो कुरा प्रष्ट हुँदा हुँदै अप्ठ्यारो परिस्थितिमा सत्तीसालझैं झनै दृढ भएर उभिनुपर्ने अवस्थामा पार्टी पंक्ति र जनसमुदायमा भ्रम पर्ने गरी उहाँहरुबाट भएका क्रियाकलापबाट पार्टी अत्यन्त गम्भीर बनेको छ । उहाँहरुका यस्ता अवाञ्छित क्रियाकलापबाट प्रभावित नहुन र अविचलित रही पार्टी उद्देश्य, कार्यक्रम र भावनाको रक्षा गर्न सम्पूर्ण पार्टी पंक्तिमा आव्हान गरिन्छ । ४ पार्टी संस्थागत रुपमा नै अहिले पनि निरन्तर ध्रुवीकरणका पक्षमा छ । विभिन्न व्यक्तिव्यक्तित्व, समूह र पार्टीहरुसँग नियमित संवाद तथा ध्रुवीकरणको प्रयास भइरहेकै छ । आगामी निर्वाचनको सामना कसरी गर्ने, कस्तो प्रकारको निर्वाचन समीकरण वा मोर्चाबन्दी गर्ने वा नगर्ने ? यसमा पनि पार्टीव्यापी रुपमा छलफल चलिरहेकै छ । यी सबै विषयमा गम्भीर छलफल गर्न र उपयुक्त निर्णयमा पुग्न पार्टी पंक्ति र नेतृत्व तयार छ । यी विषयलाई अतिरञ्जित गरी कसैले कुनै अतिरिक्त चिन्ता लिइरहनु पर्ने अवस्था छैन । तर कसैसँग पार्टी एकता र ध्रुवीकरणका नाममा पार्टीले आफ्नो स्थापनाकालीन लक्ष्य र उद्देश्य, आफ्ना घोषित विचार, नीति, सिद्धान्त र कार्यक्रमहरु परित्याग गर्न सक्दैन । त्यो गर्नु वाञ्छित पनि हुँदैन । ५ उपरोक्त कारणले गर्दा उहाँहरुको राजनीतिक उद्देश्य र नियतप्रति पार्टीलाई गम्भीर आशंका उत्पन्न भएको छ । उहाँहरुले चाहेको के हो २४ घण्टाभित्र प्रष्ट गर्न स्पष्टीकरणपत्र समेत पठाइएको छ । पार्टी र उहाँहरुको बुझाइबीच कुनै जोडकोणको भिन्नता रहेछ भने छलफल गर्न सकिन्छ । अन्यथा पार्टीको वैकल्पिक राजनीतिक चरित्र र पार्टीहित विपरित हुने कुनै क्यारियरिष्ट तथा अवसरवादी सोंचलाई पार्टीले सहन गर्न सक्ने छैन । सबैखाले व्यवधान र षड्यन्त्रपूर्ण हर्कतलाई परास्त गर्दै नयाँ शक्ति पार्टी आफ्नो घोषित उद्देश्यमा अविचलित रुपमा अघि बढिरहनेछ । (डा बाबुराम भट्टराई) संयोजक नयाँ शक्ति पार्टी, नेपाल"

शीर्षक,विवरण
भरतपुर मतगणना विवादको सुनुवाइ सोमबार,काठमाडौँ: भरतपुर महानगरपालिका१९ को मतगणना विवादसम्बन्धी सुनुवाई फेरि सोमबारका लागि सरेको छ। सर्वोच्च अदालतका न्यायाधीश मीरा खड्का र अनिलकुमार सिन्हाको संयुक्त इजलाशमा सुनुवाइ शुरु भए पनि आज नभ्याउने भएपछि सुनुवाइ सोमबारका लागि सारिएको हो। यो विवादमा यसअघि कामु प्रधानन्यायाधीश गोपालप्रसाद पराजुली र न्यायाधीश हरिकृष्ण कार्कीको इजलाशले मतगणनाका क्रममा च्यातिएका मतपत्रसहित सक्कल कागजपत्र ल्याउन आदेश दिएको थियो। सोहीअनुसार अदालतमा च्यातिएको मतपत्रसहित अरु कागजपत्र यही असार १३ गते पुर्याइसकिएको छ। निर्वाचन आयोगको पुनः मतदान गराउने निर्णयका विरुद्ध अधिवक्ता तुलसी पाण्डे र वडा नं १९ का नेकपा एमाले उम्मेदवार गुञ्जमान विकले सर्वोच्च अदालतमा रिट निवेदन दायर गर्नुभएको थियो। रिट निवेदनमाथिको पहिलो चरणको सुनुवाइमा न्यायाधीश चोलेन्द्रशम्शेर जबराको एकल इजलासले पुनः मतदान गराउने निर्वाचन आयोगको निर्णय तत्काल कार्यान्वयन नगर्न अन्तरकालीन आदेश जारी गरेको थियो। मतगणनामा भरतपुर महानगरपालिकाको प्रमुख पदका उम्मेदवार एमालेका देवी ज्ञवाली र नेकपा माओवादी केन्द्रका रेणू दाहालबीच तीव्र प्रतिस्पर्धा थियो। माओवादी कार्यकर्ताले १९ नं वडाको मतपत्र च्यातेपछि यो विवाद सर्वोच्च अदालतमा पुगेको हो। रासस
कम्पनी खारेजी,"नेपालमा राजनीतिक अस्थिरताका कारण सरदर हरेक नौ महिनामा नयाँ सरकार आउने गरेको छ । यी सरकारहरू कुनै न्यूनतम रूपमा कार्यक्रमअन्तर्गत निर्माण हुने गरेको नभए पनि एउटा साझा अभिव्यक्ति आउने गरेको छ हरेकपटक । प्रधानमन्त्री, परराष्ट्रमन्त्री या अर्थमन्त्री विदेश जाँदा नेपालमा लगानीको प्रचुर सम्भाव्यता रहेको दाबीका साथ विदेशीहरूलाई पुँजी लगानीको लागि आग्रह गर्ने गर्छन् उनीहरू । यस्ता अभिव्यक्तिले अवश्य पनि इच्छुक र सम्भाव्यता हेरिरहेका लगानीकर्तालाई केही हदसम्म भए पनि त्यसमा प्रोत्साहित गर्छ । तर त्यस्ता व्यक्तिहरू पर्याप्त गृहकार्य र नेपालको वस्तुस्थिति अध्ययन नगरी लगानीमा होमिँदैनन् । कम्पनी रजिस्ट्रारको कार्यालयबाट प्राप्त सूचना या तथ्यांक त्यति आशातीत या प्रधानममन्त्रीलगायतले मुलुकबाहिर र भित्र दिने गरेको आश्वासनलाई अनुमोदन गर्ने खालको देखिँदैन । नेपालमा दर्ता भएका एक लाख ७१ हजार कम्पनीमध्ये झन्डै ९७ हजार निष्क्रिय छन् र खारेजी प्रक्रियामा जाँदैछन् उनीहरू । अर्को अर्थमा नेपालमा कम्पनी दर्ता गरेपछि त्यसको सञ्चालनको लागि उपयुक्त या अनुकूल वातावरण नरहेको, त्यसैले सञ्चालनभन्दा कम्पनी खारेजी कम घाटाबाहेक बढी बुद्धिमानी हुने निष्कर्षमा उनीहरू पुगेकाले नै कम्पनी खारेजीमा अभूतपूर्व प्रतिस्पर्धा देखिएको हो । यसले विदेशी लगानीलाई समेत निरुत्साहित गर्नेछ । किनकि खारेज हुन चाहेका कम्पनीहरूमा १४३२ 'पब्लिक लिमिटेड', १४६७ गैरमुनाफा कम्पनीसँगै १६५ विदेशी कम्पनी पनि छन् । खारेजीमा नपरेका या नचाहेका कम्पनीहरू कुन अवस्थामा अस्तित्वमा छन्, त्यो अर्को पाटो हो । वास्तवमा सरकारले लगानीको लागि उपयुक्त वातावरण र कानुनको व्यवस्थाभन्दा दर्ता भएका, सरकारलाई कर या जरिवाना तिर्न नसकेका र सञ्चालनमा पनि जान नसकेका कम्पनीहरूलाई 'खारेजी' को लागि सहज वातावरण बनाउन बढी सकस परेको छ । त्यसैले जरिवाना या कम्पनीको मूल चुक्ता पुँजीको ०५ प्रतिशत रकममध्ये जुन कम छ, त्यो तिरेर कम्पनी खारेज गर्न सक्ने कानुनी व्यवस्था सरकारले गरेकाले अहिले बढी कम्पनीहरू आफ्नो दायित्वबाट मुक्त हुने तयारीमा छन् । ५७ प्रतिशत दर्ता कम्पनीहरू अस्तित्वमा रहन नचाहनुले मुलुकभित्र र बाहिर दिने सन्देश पक्कै पनि लगानीको हिसाबले सुखद र शुभ हुँदैन । किन र कुन प्रवृत्तिका समस्याका कारण यी कम्पनीहरू बन्द हुँदै छन्, सरकारले तिनीहरूको सम्भाव्यता अध्ययन नगरी किन अनुमति प्रदान गर्यो र त्यसपछिका दिनमा निगरानीसँगै दर्ता कम्पनी सञ्चालनको उपयुक्त वातावरण दिने कानुनी दायित्व सरकारबाट पूरा भयो या भएन, यी सबै विषयले महत्वपूर्ण अर्थ राख्छन् । आगामी दिनहरूमा लगानी आह्वान गर्ने तर कम्पनी दर्ता भएपछि बन्द गर्नुपर्ने वातावरण उपस्थिति हुने हो भने सरकारले विदेशी लगानीकर्तालाई निम्तो दिनुपूर्व स्थिति सुधार्नु उपयुक्त हुनेछ । यसले आर्थिक वृद्धिसँगै अपेक्षित रोजगारमा निराशाको परिस्थिति उत्पन्न गर्नेछ।"
प्रमुख अतिथि विवादले सपथ ग्रहण सर्यो,"नवलपरासी : प्रमुख अतिथिको विषयमा विवाद हुँदा नवलपरासीको सरावल गाउँपालिकामा निर्वाचित जनप्रतिनिधिको सपथ ग्रहण कार्यक्रम स्थगित भएको छ। निर्वाचन अधिकृत टीकाराम ज्ञवाली र निर्वाचित अध्यक्ष राधेश्याम चौधरीबीच प्रमुख अतिथि बनाउने विषयमा विवाद हुँदा शुक्रबारका लागि आयोजना गरिएको सपथ ग्रहण कार्यक्रम स्थगीत गरिएको हो। निर्वाचन अधिकृतको कार्यालयले क्षेत्र नम्बर ५ का सांसद विक्रम खनाललाई प्रमुख अतिथिको रुपमा आमन्त्रण गरेको थियो भने निर्वाचित अध्यक्ष चौधरीले फोरम लोकतान्त्रिकका केन्द्रीय सदस्य रामबच्चन यादवलाई आमन्त्रण गर्नुभएको थियो। कार्यक्रम सुरु हुनु पूर्व दुवै जना आएपछि प्रमुख अतिथिमा विवाद भएको हो। निर्वाचन अधिकृतले सपथ ग्रहण कार्यक्रमबारे मात्र जानकारी दिएको र प्रमुख अतिथिबारे सल्लाह नगरेकाले आफूले यादवलाई आमन्त्रण गरेको निर्वाचित अध्यक्ष चौधरीले बताउनुभयो। निर्वाचन अधिकृत ज्ञवालीले सल्लाह नै नगरी कांग्रेसका सांसदलाई प्रमुख अतिथिमा आमन्त्रण गरेका रहेछन्, त्यसैले हामीले हाम्रै पार्टीका केन्द्रीय सदस्यलाई बोलाएका हौं। अध्यक्ष चौधरीले भन्नुभयो, निर्वाचन अधिकृतले हामीसँग सल्लाह गरेपछि मात्र कार्यक्रमको मिति तय गरिने छ। विवाद भएपछि प्रमुख अतिथिका लागि पुग्नु भएको दुवै जना फर्कनु भएको थियो। सपथ ग्रहण गराउने जिम्मेवारी निर्वाचन अधिकृतको भएकाले जनप्रतिनिधिसँग सल्लाह गर्नु आवश्यक नभएको निर्वाचन अधिकृत ज्ञवालीले बताउनुभयो। स्थगीत भएको सपथ ग्रहण कार्यक्रम छलफल गरेर एक दुई दिनमै गरिने ज्ञवालीले बताउनुभयो। ७ वडा रहेको गाउँपालिकामा फोरम लोकतान्त्रिकले अध्यक्ष र नेपाली कांग्रेसले उपाध्यक्ष जितेको छ। त्यसैगरी ४ वडाअध्यक्ष फोरम लोकतान्त्रिक, २ नेपाली कांग्रेस र १ वडाअध्यक्ष माओवादी केन्द्रले जितेको छ।"
कांग्रेसलाई १६६ मतले हराउँदै भिमदत्त नगरपालिकामा एमाले विजयी,कञ्चनपुर : कञ्चनपुरको भिमदत्त नगरपालिकामा एमाले विजयी भएको छ। एमाले मेयर उम्मेदवार सुरेन्द्र विष्ट कांग्रेसका मेयर उम्मेदवारलाई १ सय ६६ मतले हराउँदै विजयी हुनु भएको हो। मेयरमा विजयी एमालेका उम्मेदवार विष्टले ११ हजार ८ सय ३१ मत ल्याउनु भएको छ भने उहाँका प्रतिद्वन्द्वी कांग्रेसका मेयर उम्मेदवार पदम बोगटीले ११ हजार ६ सय ६५ मत ल्याउनु भएको छ। उपमेयरमा कांग्रेसकी उम्मेदवार सुशीला चन्द सिंह विजयी हुनु भएको छ। एमालेकी माया पन्तलाई पराजित गर्दै सिंह विजयी हुनु भएको हो।
सत्तारुढ दल र राजपा नेताबीच बालुवाटारमा वार्ता,काठमाडौं : सत्तारुढ दल र राष्ट्रिय जनता पार्टी (राजपा)का नेताबीच प्रधानमन्त्री निवास बालुवाटारमा वार्ता हुँदै छ। संविधान संशोधनको माग गर्दै निर्वाचन बहिष्कार गरेको राजपालाई सहमतिमा ल्याउन प्रधानमन्त्री शेरबहादुर देउवाले वार्ताका लागि बोलाउनुभएको हो। पहिलो र दोस्रो चरणको स्थानीय तहको निर्वाचन बहिष्कार गरेको राजपाले आफ्ना मागको सम्बोधन नभए सरकारलाई दिएको समर्थन फिर्ता लिने चेतावनी दिँदै आएको छ। पछिल्ला केही दिन यता प्रधानमन्त्री देउवाले राजपाका शीर्ष नेतासंग एक्लै वार्ता गरेपनि शुक्रबार साँझ पाँच बजे भने सत्तारुढ दलका शीर्ष नेता बैठकमा सहभागी हुने बालुवाटार स्रोतले जानकारी दिएको छ।
संसदमा दुई विधेयक प्रस्तुत,"काठमाडौँः व्यवस्थापिकासंसद्को शुक्रवारको बैठकमा अन्तर सरकारी वित्त व्यवस्थापन विधेयक, २०७४ र राष्ट्रिय प्राकृतिक स्रोत तथा वित्त आयोग विधेयक, २०७४ प्रस्तुत भएका छन् । अर्थमन्त्री ज्ञानेन्द्रबहादुर कार्कीले सदनसमक्ष ती विधेयक प्रस्तुत गर्दै सङ्घ, प्रदेश र केन्द्रका बीचमा वित्तीय व्यवस्थापन गर्न विधेयक आएको जानकारी दिनुभयो । यसअघि बैठकले नेपाल मजदुर किसान पार्टीका प्रेम सुवाल, डिल्लीप्रसाद काफ्ले र अनुराधा थापामगरद्वारा संयुक्तरुपमा प्रस्तुत ती विधेयकमाथिको विरोधको सूचनालाई बहुमतले अस्वीकृत गरेको थियो । रासस"
बाढीपीडितलाई राहत घोषणा गर्दा प्रधानमन्त्री देउवाले ज्ञापनपत्र वाचन गरेपछि,"सप्तरी: प्रधानमन्त्री शेरबहादुर देउवाले शुक्रबार सप्तरी जिल्लाका बाढी प्रभावित क्षेत्रको स्थलगत निरीक्षण गर्नु भएको छ। एक हप्ता अगाडि आएको बाढीबाट प्रभावित ग्रामीण क्षेत्रका पीडित परिवारसँग भेटघाट गर्दै समस्याबारे उहाँले जानकारी लिनु भएको हो। सप्तरीको तितौरा गाउँपालिका अन्तर्गतको मैना करेडोललगायत ग्रामीण क्षेत्रमा महुली खोलाले गरेको कटान र डुबानको जानकारी लिनुहुँदै देउवाले राहतको घोषणा समेत गर्नुभयो। तर, राहत घोषणाका लागि प्रधानमन्त्री देउवाले दिनु भएको मन्तव्यको प्रसंग विपरीतको हुँदा सामाजिक सञ्जालमा चर्को आलोचना सुरु भएको छ। बाढी प्रभावित क्षेत्रको स्थलगत निरीक्षणपछि देउवाले लिखित मन्तव्य दिनुभयो। उहाँको मन्तव्य सप्तरीका बाढीपीडितलाई दिइने राहतको घोषणालगायतका विषय भन्दा फरक प्रसंगबाट सुरु भयो। उहाँले बाढीपीडितका लागि राहतको प्याकेजसहितको मन्तव्य दिनुपर्ने ठाउँमा पूर्व स्वास्थ्यमन्त्री उमेश यादवले जल उत्पन्न प्रकोप डिभिजन कार्यालय लहानमा आर्थिक अनियमितता भएको र त्यो छानबिनका लागि संसदीय समिति गठन गर्न माग गरिएको ज्ञापनपत्र वाचन गर्नुभयो। पीडितलाई राहतको प्याकेज घोषणा गर्नुपर्ने ठाउँमा देउवाले भन्नुभयो, जल उत्पन्न प्रकोप डिभिजन कार्यालय लाहनामा व्यापक अनियमितता भएको छ। संसदीय समिति गठन हुनुपर्यो। देउवाको यो सम्बोधनले मञ्चमा बसेका गृहमन्त्री जनार्दन शर्मा, सुरक्षा निकायका अधिकारीलगायत सबै चकित परे। प्रधानमन्त्रीले गलत मन्तव्य वाचन गरेको सुनेपछि सप्तरीका प्रमुख जिल्ला अधिकारी कृष्णबहादुर कट्वाल आसनबाट उठेर पोडियममा पुगेर भन्नुभयो, हजुर यो त अर्कै परेछ। प्रजिअ कट्वालले यत्ति भनेपछि मात्र देउवाले आफूले गलत मन्तव्य दिएको भन्ने थाहा पाउनु भएको थियो। केही दिन अघि बिबिसी नेपाली सेवाको साझा सवाल कार्यक्रममा एक युवाको प्रश्नको जवाफ दिने क्रममा प्रधानमन्त्री रिसाएको भन्दै आलोचना भइराखेका बेला शुक्रबारको घटनाले सामाजिक सञ्जालमा प्रधानमन्त्रीको थप आलोचना सुरु भएको छ। सामाजिक सञ्जालमा अधिकांश प्रयोगकर्ताले ज्ञापनपत्र र विज्ञप्ति पनि छुट्याउन नसकेको भन्दै प्रधानमन्त्रीको चर्को आलोचना गरेका छन्।"
राजापाको निर्णय गर्ने जिम्मा महन्थ ठाकुरलाई,"काठमाडौं : तराईका विभिन्न दल मिलेर बनेको राष्ट्रिय जनता पार्टी (राजपा) नेपालले पार्टीको सम्पूर्ण जिम्मेवारी अध्यक्ष मण्डकालका नेता महन्थ ठाकुरलाई दिएको छ। राजपालाई निर्वाचन आयोगमा अभिलेखिकरण गराउनका लागि आयोगमा निवेदन दिने लगायका सम्पूर्ण कार्य गर्ने जिम्मेवारी ठाकुरलाई दिइएको हो। नेताहरु राजेन्द्र महतो, महेन्द्रप्रसाद यादव, शरदसिंह भण्डारी, अनिलकुमार झा, राजकिशोर यादवलगायत नेताले हस्ताक्षर गरेर निर्णय गर्ने अधिकार ठाकुरलाई दिएका हुन्। निर्वाचन आयोगमा पार्टी दर्ताका विषयमा विवाद भएपछि शीर्ष नेताको सहमतिमा ठाकुरलाई जिम्मेवारी दिइएको विज्ञप्ति मार्फत् सार्वजनिक गरिएको छ।"
नेपालमा लगानी गर्न चिनियाँ लगानीकर्तालाई उपराष्ट्रपतिको आग्रह,"लान्चौ : उपराष्ट्रपति नन्दबहादुर पुन पासाङले चिनियाँ लगानीकर्तालाई नेपालमा लगानी गर्न अपील गर्नुभएको छ। २३ औं चीनलान्चौ लगानी तथा व्यापार मेलाको दोस्रो दिन शुक्रबार आयोजित नेपालचीन (कान्सु) आर्थिक तथा व्यापार सहयोग आदान प्रदान सम्बन्धी सम्मेलनलाई संबोधन गर्नुहुँदै उहाँले ठूलो लगानीको पर्खाइमा रहेको नेपालमा लगानी गर्न चिनियाँ लगानीकर्तालाई अपील गर्नुभएको हो। उपराष्ट्रपति पुनले नेपाल लगानीका लागि भर्जिनल्याण्ड भएको उल्लेख गर्नुहुँदै जलविद्युत, कृषि, पर्यटन, पूर्वाधार निर्माण लगायतको क्षेत्रमा लगानी गर्न आह्वान गर्नुभयो। उहाँले नेपालमा लगानी गरे चिनियाँ लगानीकर्ताले अपेक्षा गरे भन्दा राम्रो प्रतिफल पाउने समेत बताउनुभयो। नेपालले वैदेशिक लगानी भित्र्याएर देशको समृद्धि गर्न खोजेको मात्रै छैन, लगानीकर्तालाई उचित प्रतिफल दिएर विश्वलाई नै नेपाल लगानीका लागि सबैभन्दा सुरक्षित गन्तव्य हो भन्ने सन्देश दिन खोजिरहेको छ, उहाँले भन्नुभयो, म यस अवसरमा तपाईं चिनियाँ व्यापारिक समुदायका लब्धप्रतिष्ठित व्यक्तित्वलाई नेपालमा लगानी गर्नका लागि अपील गर्न चाहान्छु। मलाई विश्वास छ की तपाईंको लगानी डुब्ने छैन, अपेक्षा गरेभन्दा राम्रो प्रतिफल प्राप्त गर्नुहुनेछ। आउनुहोस्, हामी सहकार्य गरौँ। उहाँले नेपाल लगानीका लागि पूर्ण सुरक्षित गन्तव्य रहेको बताउनुभयो। विद्युत उत्पादन, पर्यटनको विकास, सडक, रेलमार्ग, सीमापार प्रसारण लाइन, हवाई मैदान निर्माणलगायतका पूर्वाधार निर्माण, जडिबुटीको प्रशोधन, खनिज पदार्थको उत्खनन् र प्रशोधन, कृषिको आधुनिकीकरण, औद्योगिकीकरण, अन्य सेवा क्षेत्र र प्राकृतिक स्रोत साधनको उच्चतम उपयोगका लागि नेपालले ठूलो लगानी कुरिरहेको छ, उपराष्ट्रपति पुनले भन्नुभयो, नेपाल लगानीका लागि अहिले भर्जिनल्याण्ड हो। नेपाल सरकारले कानुनमार्फत वैदेशिक लगानी सुरक्षाको प्रत्याभूति गरेको छ। चिनियाँ र नेपाली व्यवसायी सहभागी सम्मेलनमा उपराष्ट्रपति पुनले नेपालले चीनसँगै आर्थिक तथा व्यापारमा सहकार्यमा जोड दिनुभयो। उहाँले चिनियाँ राष्ट्रपति शि जिनपिङले अगाडि सार्नुभएको वेल्ट एण्ड रोड इनिसियटिभ (विआरआई)मा नेपालले हस्ताक्षर गरिसकेको स्मरण गर्नुहुँदै विआरआईबाट नेपालले थुप्रै क्षेत्रमा लाभ लिने बताउनुभयो। दुवैपक्षबीच रहेको असल राजनीतिक सम्बन्ध समग्र आर्थिक सरसहयोगको आधार बनेको छ। हामीले आर्थिक सर सहयोग आदन प्रदानमा हाम्रो प्राथमिकताहरु के हुन् भन्ने प्रष्ट पारिसकेका छौँ, उहाँले भन्नुभयो, वेल्ट एण्ड रोड इनिसिएटिभको एमओयूको निचोडले हाम्रोबीच हुने भावी सहयोग आदन प्रदानको निम्ति एउटा ठोस् नमूना कार्यका लागि आधार उपलब्ध गराएको छ, अब हामी त्यो गोरेटोमा हिंड्ने मात्रै हो। हामी विश्वस्त छौँ, हाम्रो सहकार्य अझै फराकिलो भएर जानेछ। सम्मेलनलाई कान्सु प्रान्तका कार्यकारी उपमेयर, चीनका लागि नेपाली राजदूत लीलामणी पौडेल र चीन स्थित नेपाली दुतावासका मिनिस्टिर (इकोनोमिक) विनोद प्रसाद भट्टराईले सम्बोधन गर्नुभयो। पिङलिङ मन्दिरको भ्रमण शुक्रबार बिहान आर्थिक तथा व्यापार सहयोग आदान प्रदानसम्बन्धी सम्मेलनलाई संबोधन गर्नुभएका उपराष्ट्रपति पुनले दिउँसो योङजिङ काउन्टिमा रहेको पिङलिङ मन्दिरको अवलोकन भ्रमण गर्नुभएको छ। बुद्ध सम्बन्धित पिङलिङ मन्दिर चीनकै चर्चित मन्दिर मानिन्छ।"
संविधान संशोधन प्रक्रिया अघि बढाउने सहमति,"काठमाडौँ: प्रमुख सत्तारुढ दल नेपाली काँग्रेस र नेकपा (माओवादी केन्द्र) तथा राष्ट्रिय जनता पार्टी नेपाल (राजपा) ले संविधान संशोधन प्रक्रिया अघि बढाउने सहमति गरेका छन् । प्रधानमन्त्री एवम् काँग्रेसका सभापति शेरबहादुर देउवाको संयोजनमा आज प्रधानमन्त्री निवास बालुवाटारमा बसेको दुवै पक्षका शीर्ष नेताको बैठकले संविधान संशोधन प्रक्रिया शीघ्र अघि बढाउन अन्य दलसँग पनि वार्ता र छलफल गर्ने सहमति गरेको हो। बैठकमा राजपा नेपाल र सरकारबीच भएको तीनबुँदे सहमतिअनुसार तराईमधेस आन्दोलनका क्रममा लागेको मुद्दा फिर्ता गर्ने, संविधान संशोधन प्रस्ताव पारित गर्नेलगायतका काम सत्ता पक्षले चाँडै गर्ने आश्वासन दिएको राजपा नेपालको अध्यक्ष मण्डलका अध्यक्ष महन्थ ठाकुरले जानकारी दिनुभयो। पहिले पनि सरकारबाट आश्वासन पाएको स्मरण गर्दै अध्यक्ष ठाकुरले सहमतिअनुसारका माग पूरा भए आगामी असोज २ गते निर्धारित स्थानीय तहको तेस्रो चरणको निर्वाचनमा आफ्नो पार्टी सहभागी हुने बताउनुभयो । संशोधन प्रस्ताव पारित गर्न सबै दलले आआफ्नातर्फबाट प्रयास गर्ने सहमति भएको उहाँको भनाइ थियो । बैठकमा स्थानीय तहको तेस्रो चरणको र बाँकी प्रदेशसभा र सङ्घको निर्वाचन निर्धारित समयमै गर्नेबारेमा छलफल भएको थियो । सबै प्रकारका निर्वाचन सम्पन्न गर्नका लागि आवश्यक राजनीतिक वातावरण बनाउन छलफल भएको काँग्रेस नेता विमलेन्द्र निधिले जानकारी दिनुभयो । बैठकले संशोधन पारित गराउन सक्रियतापूर्वक लाग्ने र त्यसका लागि आवश्यक दुई तिहाइ बहुमत पुयाउन सबै दलसँग छलफल गर्ने सहमति गरेको छ । उपप्रधानमन्त्री एवम् परराष्ट्रमन्त्री कृष्णबहादुर महराले राजपा नेपालले संविधान संशोधनका सम्बन्धमा उठाएका माग सम्बोधन गर्न सकेसम्म अघि बढाउने र पारित गर्न सबै दलले आफ्नोतर्फबाट प्रयास गर्ने सहमति भएको जानकारी गराउनुभयो । उहाँले भन्नुभयो, त्यसका लागि अन्य पार्टीसँग पनि छलफल गर्छौं । बैठकमा प्रधानमन्त्री देउवा, माओवादी केन्द्रका अध्यक्ष पुष्पकमल दाहाल प्रचण्ड उपप्रधानमन्त्री एवम् शिक्षामन्त्री गोपालमान श्रेष्ठ, अर्थमन्त्री ज्ञानेन्द्रबहादुर कार्की, गृहमन्त्री जनार्दन शर्मा, काँग्रेस वरिष्ठ नेता रामचन्द्र पौडेल, महामन्त्री डा शाशाङ्क कोइराला, नेताहरु प्रकाशमान सिंह तथा माओवादी केन्द्र नेताहरु वर्षमान पुन, रामबहादुर थापा र मातृका यादव सहभागी हुनुहुन्थ्यो । त्यस्तै राजपा नेपालका तर्फबाट अध्यक्ष ठाकुर, नेताहरु राजेन्द्र महतो, महेन्द्रराय यादव, अनिल झा र राजकिशोर यादव सहभागी हुनुहुन्थ्यो । रासस"
इटहरी उपमहानगरमा एमाले विजयी,"धरान : सुनसरीको इटहरी उपमहानगरपालिकामा एमालेले जितेको छ । एमालेका मेयर उम्मेदार द्वारिकलाल चौधरी र उपमेयरममा एमालेकै उम्मेदवार लक्ष्मी गौतम विजयी हुनुभएको हो । चौधरीले २२६८९ मत ल्याएर विजयी हुनुभयो भने उहाँका निकटत्म प्रतिद्वन्द्वी रोहित प्रसाई १९९८५ मत प्राप्त गर्नुभयो । त्यस्तै उपमेयरमा एमालेका लक्ष्मी गौतमले २१८४२ मत प्राप्त गरी विजयी हुनुभयो भने कांग्रेसकी विमला ढकालले १८३५२ मत प्राप्त गरी विजयी हुनुभयो । २०५४ सालमा समेत इटहरी नगरपालिकाको मेयर र उपमेयरमा विजय हाँसिल गरेको एमाले २० वडा मध्ये ८ वडामामात्र विजय हासिल गरेको छ । मेयर र उपमेयरमा पराजय बेहोरेको कांग्रेसले ११ वडामा जित हाँसिल गरेको छ । एक वडामा भने लोकतान्त्रिक फोरमले जितेको छ । कांग्रेसले वडा १,३,६,७,८,११,१२,१५,१६,१७,२० जितेको छ भने एमालेले २,४,५,९,१३,१४,१८,१९ जितेको छ । फोरमले वडा नम्बर १० जितेको छ । इटहरीका १०२ निर्वाचित प्रतिनिधिमध्ये एमाले ५८ ले सिट हासिँल गरेको छ । त्यस्तै कांग्रेसले ४०,फोरमले ३ र माओवादी केन्द्रले १ प्रतिनिधि हात पारेका छन् ।"
कञ्चनपुरको भीमदत्त नगरपालिकामा एमाले विजयी,"महेन्द्रनगर : दलहरुले प्रतिष्ठाको विषय बनाएको कञ्चनपुरको जेठो नगरपालिका भीमदत्त नगरपालिकामा एमाले विजयी भएको छ। नेपाली कांग्रेसका नेता रमेश लेखकको क्षेत्रमा एमालेले बाजी मारेको हो। नेपाली कांग्रेसका मेयरका उम्मेदवा पदम बोगटीलाई झिनो मतअन्तरले पराजित गर्दै एमालेका उम्मेदवार सुरेन्द्र विष्ट मेयरमा विजयी हुनुभएको हो। एक ६६ मतको अन्तरमा एमालेले जित हासिल गरेको हो। मेयरमा विजयी नेकपा एमालेका उम्मेद्वार सुरेन्द्र विष्टले ११ हजार ८ सय ३१ मत प्राप्त गर्नुभयो। भने उहाँका निकटतम प्रतिद्वन्द्वी नेपाली कांग्रेसका पदम बोगटीले ११ हजार ६ सय ६५ मत प्राप्त गर्नुभयो। यस्तै उपमेयरमा निर्वाचित नेपाली कांग्रेसकी उम्मेद्वार सुशीला चन्द सिंहले १२ हजार ७ सय ७५ मत प्राप्त गर्नुभयो। उहाँका निकटतम प्रतिद्वन्द्वी एमालेकी माया पन्तले ११ हजार ८ सय ३६ मत प्राप्त गर्नुभयो। माओवादी केन्द्र भीमदत्त नगरपालिकामा तेस्रो भयो भने राप्रपा चौथो भएको छ। नेकपा माओवादी केन्द्रका मेयर पदका उम्मेदवार गोपाल रसाइलीले ४ हजार ५ सय ७९ मत प्राप्त गर्नुभयो भने उपमेयरमा माओवादी केन्द्रका नारुदेवी सिंहले ४ हजार ८ सय ३१ मत प्राप्त गर्नुभयो। राप्रपाका मेयर पदका उम्मेदवार गजेन्द्रबहादुर चन्दले ४ हजार ३ सय २८ मत प्राप्त गर्नुभयो। यस्तै उपमेयर पदका उम्मेदवार खञ्जरादेवी कुँवरले २ हजार २ सय ७७ मत प्राप्त गर्नुभयो। १९ वटा वडाहरु रहेको भीमदत्त नगरपालिकाका अधिकांश वडाहरु समेत एमालेको प्यानल नै विजयी भएको छ। १० वटा वडा एमालेले जित हासिल गरेको छ भने नेपाली कांग्रेसले ७ वटा वडामा मात्रै जितेको छ। बाँकी २ वटा वडा माओवादी केन्द्रले विजयी हासिल गरेको छ। मेयर र १० वडा वडा जितेर एमालेले भीमदत्त नगरपालिकामा आफ्नो स्पष्ट बहुमत कायम गरेको छ। ५६ हजार १ सय ७४ मतदाता रहेको भीमदत्त नगरपालिकामा ३७ हजार ३ सय ७० मत खसेका थिए। नवनिर्वाचित मेयर सुरेन्द्र विष्टले जनताले सुम्पेको जिम्मेवारी पुरा गर्न योजनाका साथ अघि बढ्ने प्रतिक्रिया दिनुभयो। उहाँले भोट माग्दा मतदाता सामु गरेका प्रतिबद्वता पुरा गर्न आफू र सिंगो जनप्रतिनिधीको टिम लागि पर्ने बताउनुभयो। निर्वाचित भए लगत्तै महेन्द्रनगर बजारमा एमालेले विजयी र्याली निकालेको थियो। विजयी भएपछि नवनिर्वाचित मेयर सुरेन्द्र विष्टले मदन भण्डारीको शालिकमा माल्र्यापण गर्नुभयो। उहाँले सहिद दशरथ चन्द, कांग्रेस संस्थापक बीपी कोइराला, कम्युनिष्टका संस्थापक पुष्पलाल श्रेष्ठको शालिकमा समेत माल्र्यापण गर्नुभयो। नेपाली कांग्रेसले समेत उपमेयरमा निर्वाचित भएपछि विजय र्याली निकालेको छ। ेकांग्रेसका नेता रमेश लेखक, एनपी साउद लगायतका नेताहरुको गृहनगर कञ्चनपुरको जेठो र ठूलो नगरपालिकामा एमालेले बाजी मारेको हो। २०७० सालको निर्वाचनमा ४ नम्बर क्षेत्रबाट नेपाली कांग्रेसका नेता रमेश लेखक निर्वाचित हुनुभएको थियो। त्यसअघि २०६४ सालको निर्वाचनमा प्रधानमन्त्री शेरबहादुर देउवाले विजय हासिल गर्नुभएको थियो। उपनिर्वाचनमा भने पछि तत्कालिन नेकपा माओवादीले वाजी मारेको थियो। ९ वटा तह रहेको कञ्चनपुरमा अब एक तहको मात्रै नतिजा आउन बाँकी रहेको छ।"
परराष्ट्रमन्त्री महराद्वारा पासपोर्ट सार्वजनिक,"काठमाडौं : उपप्रधान तथा परराष्ट्रमन्त्री कृष्णबहादुर महराले राहदानी लिने प्रक्रियाका विषयमा सर्वसाधारणलाई जानकारी दिने उद्देश्यले तयार गरिएको सन्देशमुलक वृतचित्र पासपोर्ट सार्वजनिक गर्नुभएको छ। शुक्रबार राहदानी विभागको सक्रियतामा तयार पारिएको उक्त वृतचित्रमा राहदानी लिनका लागि आवश्यक प्रक्रिया तथा कन्सुलर सेवा विभागबाट प्रवाह गरिने सेवाका विषयमा पर्याप्त जानकारी उपलब्ध गराइएको छ। झण्डै २४ मिनेट लामो वृत्तचित्रको सार्वजनिक भएसँगै सर्वसाधारणले इन्टरनेटबाटै राहदानी तथा कन्सुर सम्बन्धी जानकारी प्राप्त गरी लाभ लिन सकिने विश्वास लिइएको छ। उक्त वृत्तचित्र विभागको वेवसाइट, युट्युव, फेसबुकलगातका अन्य सामाजिक सञ्चालनमार्फत हेर्न सकिने विभागले जनाएको छ। मन्त्री महराले नारायणहिटीस्थित राहदानी विभागको विभागीय जानकारी समेत लिनुभयो। उहाँले लाइभ इनरोलमेन्ट सेन्टर, राहदानी आवेदन फारम प्रशोधन कक्षहरु, गुनासो व्यवस्थापन शाखा तथा गुणस्तर परिक्षण शाखाको अवलोकन गर्नुभयो। विभागको अवलोकन तथा जानकारी लिए पश्चात परराष्ट्रमन्त्री महराले विभागको कामकारबाहीलाई सेवाग्राही मैत्री बनाउन निर्देशन दिँदै सर्वसाधारणका गुनासालाई विशेष ध्यान दिनुपर्ने बताउनुभयो। उक्त अवसरमा परराष्ट्र सचिव शङ्करदास वैरागीले विभागको कार्यसम्पादन, विद्यमान समस्या र भविष्यमा आई पर्न सक्ने नीतिगत तथा व्यावहारिक चुनौतिका विषयमा जानकारी गराउनु भएको छ। विभागका महानिर्देशक रामजी खड्काले विभागबाट प्रवाह हुने सेवा र सो कार्यमा देखिएका समस्याका विषयमा मन्त्रीलाई जानकारी गराउनुभयो।"
बालुवाटार बैठक : निर्वाचनमा सहभागी हुन राजपा सकारात्मक,"काठमाडौं : सत्तारुढ दल नेपाली कांग्रेस, नेकपा (माओवादी केन्द्र) र राष्ट्रिय जनता पार्टी (राजपा) का नेताको बैठक प्रधानमन्त्री निवास बालुवाटारमा सम्पन्न भएको छ। प्रधानमन्त्री शेरबहादुर देउवाले आह्वान गर्नुभएको बैठकमा संविधान संशोधन र असोज २ गते घोषणा गरिएको तेस्रो चरणको निर्वाचनका विषयमा कुराकानी भएको थियो। बैठकमा नेताबीच संविधान संशोधनको प्रक्रिया अगाडि बढाएर तेस्रो चरणको स्थानीय तह निर्वाचनमा राजपाका नेताहरुलाई सहभागी गराउन नेताहरु सकारात्मक देखिएका छन्। बैठकमा प्रमुख प्रतिपक्षी लगायतका दलहरुसँग पनि छलफल गरेर संविधान संशोधन प्रक्रिया अगाडि बढाउने र राजपा तेस्रो चरणको निर्वाचनमा जाने विषयमा निकै सकारात्मक कुराकानी भएको माओवादी केन्द्रका नेता मातृका यादवले जानकारी दिनुभयो। आजको बैठकमा राजपाका नेताहरु सकारात्मक रुपमा प्रस्तुत भएको यादवले बताउनु भयो। बैठकमा प्रधानमन्त्री शेरबहादुर देउवा, पूर्वप्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्ड, राजपाका संयोजक महन्त ठाकुरलगायत तीन पार्टीका शीर्ष नेताहरु सहभागी हुनुहुन्थ्यो।"
जन्मदिनमा पूर्वराजा ज्ञानेन्द्रको वाणी : पद र प्रतिष्ठा होइन मेरो चाहना देशभक्ति,"काठमाडौं : पूर्वराजा ज्ञानेन्द्र शाहले शुक्रबार ७१ औँ जन्मदिन मनाउनु भएको छ। निर्मल निवासमा विशेष कार्यक्रम गरेर ज्ञानेन्द्रले जन्मदिन मनाउनु भएको हो। उहाँको जन्मदिनको अवसरमा राजावादी संघसंस्था र सर्वसाधारणले निर्मल निवासमा पुगेर शुभकामना दिएका छन्। जन्मदिनको अवसरमा शुभकामना मन्तव्य सार्वजनिक गर्दै पूर्वराजाले आफ्नो चाहना देशभक्ति मात्र भएको उल्लेख गर्नुभएको छ। पद, प्रतिष्ठा र प्रशंसा भन्दा पनि मैले राख्ने निरन्तरतको चाहना देशभक्ति नै हो, शुभकामना विज्ञप्तिमा भनिएको छ। आरोह, अवरोहको जीवन क्रममा मैले सात दशक पार गरेको छु, यो असारको २३ औँ दिनदेखि म ७१ वर्षको उमेरमा टेकेको छु, यो जन्मदिनको उपलक्ष्यमा मलाई शुभेच्छा प्रकट गर्ने, शुभकामना दिने र मप्रति आस्था, भरोसा भाव राख्ने नेपाली दिदीबहीनी तथा दाजुभाइ सबैलाई म हार्दिक आभार व्यक्त गर्दछु, ज्ञानेन्द्रले शुभकामना मन्तव्यमा भन्नुभएको छ, हाम्रा पूर्खाले जोडेको र जोगाएको यो देश सदा संरक्षीत हो्स, सदा समृद्धिको बाटोमा अघि बढोस् मेरो मूल चाहना र कामना यही नै हो। शुभकामना देश जोगाउने भावना राष्ट्रका जिम्मेवार जनप्रतिनिधिमा हुनुपर्नेमा जोड दिनुभएको छ। सँगै उहाँले राष्ट्रिय एकता कायम गर्न सबै एकजुट हुनुपर्नेमा जोड दिँदै देश संकटमा पर्दा सबैले एकता प्रदर्शन गर्नुपर्ने उल्लेख गर्नु भएको छ। देश जोगियोस्, जोडियोस् र विग्रह विखण्डनतर्फ नलागी सुदृढ राष्ट्रिय एकतातर्फ अग्रसर रहोस् यही नै मेरो मनोकांक्षा हो, यस्तो भावना आम नेपालीमा र खास गरी राष्ट्रका जिम्मेवार जनप्रतिनिधिमा रहोस् यही नै मेरो आग्रह हो,ज्ञानेन्द्रको मन्तव्यमा भनिएको छ, राष्ट्रियता, सार्वभौमिकता र राष्ट्रिय एकता कायम गर्न हामी सबै एक जुट हुनु परेको छ, हरेक पल्ट देश संकटमा पर्दा देशवासीले देखाउने गरेको अभूतपूर्व एकताका लागि हामी सबै सधैँ नै तयार रहनु पर्दछ। हामी कस्तुरी हराएका मृग भयौँ पूर्वराजा ज्ञानेन्द्रले पूर्वीय दर्शनले विश्वलाई आकर्षित गरिरहेको समयमा नेपालको विकास हुन नसक्दा कस्तुरी हराएको मृग झै देश शून्यतामा हराएको टिप्पणी गर्नु भएको छ। उहाँले देशमा अवसरहरु सिर्जना हुन नसक्दा निराशा बोकेर युवा शक्ति विदेशिनु परेको भन्दै यो समस्या समाधानको उपाय खोज्नुपर्ने उल्लेख गर्नु भएको छ। पूर्वीय दर्शनले विश्वलाई आकर्षित गरिरहेकै बेलामा हामी भने कस्तुरी हराएको मृग झै शून्यतामा हराई रहेका छौँ, हामी क्रियाशिल ऊर्जा बोकेर बिउँतन अब ढिला गर्नु हुँदैन, उहाँको शुभकामना मन्तव्यमा थप भनिएको छ, निराशा बोकेर विदेशिएको ऊर्जाशील युवा शक्तिलाई स्वदेशमै गरी खाने बाटो बनाइदिन उपाय खोज्न पनि हामी नै जागरुक हुनुपर्दछ। उहाँले शुभकामनाको अन्तिममा नेपालीको हितमा काम नगरे नेपाल नै नरहने उल्लेख गर्नु भएको छ। नेपाली हमी रहौँला कहाँ नेपालै नरहे, भन्ने सारभूत शूत्रको स्मरण गर्न पनि सबै नेपालीलाई हार्दिक आग्रह गर्दछु, पूर्वराजाले शुभकामना सन्देशको अन्तिममा भन्नु भएको छ। पूर्वराजा शाहले निर्मल निवासमा पत्रकारसँग कुरा गर्दै देशमा विखण्डन नहोस् भनी चिन्ता व्यक्त गर्नुभएको छ। उहाँले राष्ट्रिय एकताको खाँचो औल्याउँदै सबै नागरिकलाई एकतावद्ध हुन अपील समेत गर्नु भएको छ। निर्मल निवासमा आयोजित शुभकामना आदानप्रदान कार्यक्रममा पूर्वराजा शाहले राष्ट्रिय एकतामा जोड दिदै भन्नुभयो, यति बेला देश जटिल अवस्थाबाट गुज्रिरहेको छ। म सबै नागरिकहरुलाई एक भएर राष्ट्रिय एकताका पक्षमा उभिन आग्रह गर्दुछु। उहाँले राजनीतिक दलहरुलाई समेत जिम्मेवार भएर राष्ट्रिय एकतालाई केन्द्रमा राख्न आग्रह गर्नु भएको छ।"
राजपाद्वारा निर्वाचन आयोगमा दल दर्ता,"काठमाडौं : प्रधानमन्त्री शेरबहादुर देउवाले साता१० दिनभित्र राष्ट्रिय जनता पार्टी (राजपा) नेपालका माग पूरा गर्ने बताउनुभएको छ। तेस्रो चरणको स्थानीय तह निर्वाचनमा सहभागिताका लागि निर्वाचन आयोगमा दल दर्ता गराएलगत्तै शुक्रबार प्रधानमन्त्री निवास बालुवाटार पुगेका राजपा नेतालाई प्रधानमन्त्री देउवाले यसरी आश्वस्त पार्न खोज्नुभएको हो। तपाईंहरू विश्वस्त रहनुस्, हप्तादश दिनभित्र संविधान संशोधन, जनसंख्याका आधारमा क्षेत्र निर्धारण, मुद्दा फिर्ता, सहिद घोषणा, क्षतिपूर्ति दिनेलगायत तीनबुँदे सहमति कार्यान्वयन हुन्छ, गर्छु, प्रधानमन्त्री देउवाको भनाइ उद्धृत गर्दै स्रोतले भन्यो। कांग्रेस, माओवादी केन्द्र र राजपा लामो समयका लागि मित्र शक्ति भएको उल्लेख गर्दै उहाँले भन्नुभयो, त्यसैले तपाईंहरूको माग चाँडोभन्दा चाँडो पूरा गर्नु मेरो जिम्मेवारी हो। प्रधानमन्त्रीको बारम्बारको प्रतिबद्धताप्रति टिप्पणी गर्दै राजपा नेता राजेन्द्र महतोले भनाइ र गराइमा एकरूपता आउनुपर्ने बताउनुभएको थियो। राजपाले मत दिएरै शेरबहादुर देउवा र पुष्पकमल दाहाल प्रधानमन्त्री हुनुभएको हो, नेता महतोले भन्नुभयो, तर, दोस्रो चरणको निर्वाचन बहिष्कार गर्छौं भन्दा मधेसी जनतामाथि लाठी, गोलीको वर्षा किन भन्ने प्रश्न राखेको थिएँ। आफूहरू उपस्थित मञ्चमा गोली ठोक्ने कार्य कसरी मित्रताको नमुना हुन सक्छ भन्ने महतोको प्रश्नमा देउवा नाजवाफ देखिनुभएको थियो। सप्तरी र वीरगन्जमा रहेका एसपीलाई फिर्ता बोलाएकोमा राजपाले असन्तुष्टि जनाएको थियो। कांग्रेस नेता विमलेन्द्र निधिले माओवादी, राजपा र कांग्रेसबीच संविधान संशोधनका विषयमा छलफल भएको जानकारी गराउनुभयो। भोलि (शनिबार) अन्य दलसँग छलफल हुन्छ, उहाँले भन्नुभयो। राजपा आयोगमा विधान विवाद अन्त्य भएपछि राजपाले शुक्रबार अपराह्न निर्वाचन आयोगमा दल दर्ता गराएको छ। प्रमुख निर्वाचन आयुक्त डा अयोधीप्रसाद यादवको उपस्थितिमा राजपाले दल दर्ता गरेको हो। आयोगमा राजपाको दर्ता नम्बर ८३६६२०७४०३२३ गते छ। दल दर्ताका लागि आएका राजपा अध्यक्षमण्डलका अध्यक्ष महन्थ ठाकुरसहित राजेन्द्र महतो, महेन्द्रप्रसाद यादव, राजकिशोर यादव र अनिलकुमार झालाई प्रमुख निर्वाचन आयुक्त यादवले स्वागत गर्नुभएको थियो। राजपाका ६ शीर्ष नेताले हस्ताक्षर गरी बुझाएको विधानसहितको दल दर्तासम्बन्धी निवदेनमाथि आयोगले यथाशिघ्र कारबाही अघि बढाउने प्रमुख आयुक्त यादवले बताउनुभयो। पार्टी केन्द्रीय कार्यालयमा शुक्रबार बसेको अध्यक्षमण्डलको बैठकमा सहमति भएपछि आयोगमा दल दर्ताको निवेदन दिइएको जानकारी नेता जितेन्द्र सोनालले दिनुभयो। उहाँले भन्नुभयो, दल दर्ता भएपछि राजपालाई निर्वाचनमा सहभागी गराउनेनगराउने दायित्व सरकारको हो। राज्यले अब के कसरी राजपालाई प्रदेश नम्बर २ को निर्वाचनमा सहभागी गराउँछ, त्यो हेर्न बाँकी छ। राजपा संविधान संशोधनलगायत तीनबुँदे माग पूरा नभए निर्वाचनमा सहभागी हुन नसक्ने सोनालले बताउनुभयो।"

शीर्षक,विवरण
इन्काउन्टर' प्रति मौनता,"एकजना दुव्र्यसनी प्रवीण खत्रीलाई पक्राउका क्रममा इन्काउन्टर' गरेपछि प्रहरीको यो कारबाही शैलीमाथि गम्भीर प्रश्न उठेको छ । खत्रीलाई पक्राउ गर्न खोज्दा उनी आफैंसँग भएको पेस्तोलले आफैंलाई गोली हानेको दाबी प्रहरीले गरेको छ । यद्यपि परिवारजनले घरभित्रै छिरेर इन्काउन्टर' गरेको प्रहरीमाथि आरोप लगाएको छ । प्रहरीले यस घटनालाई इन्काउन्टर' नभएको पुष्टि गर्ने प्रयास गरे पनि खत्रीको पृष्ठभूमि र घटनाको प्रकृतिले यसलाई रहस्यमय बनाएको छ । यसअघि २१ साउन ०७१ मा गुन्डा नाइके दिनेश अधिकारी चरी' र भदौ २०७२ मा अर्का डन कुमार श्रेष्ठ घैंटे' प्रहरी इन्काउन्टर' मा मारिएका थिए । प्रहरी इन्काउन्टर' को सिलसिला बढ्दै जाँदा नेपाली समाजमा यसप्रति आश्चर्यजनक मौनता देखिनु विडम्बना हो । निश्चय पनि इन्काउन्टर' मा मारिएका व्यक्ति नकारात्मक छवि र पृष्ठभूमिका थिए । खत्री लागूऔषध दुव्र्यसनी थिए भने घैंटे' र चरी' आपराधिक पृष्ठभूमिका थिए । तर के यसखाले चरित्र भएका व्यक्तिहरूले इन्काउन्टर' मै मारिनुपर्ने हो ? प्रहरीलाई इन्काउन्टर' का नाममा गोली दाग्ने छुट हुन्छ र ? प्रहरीले आत्मरक्षाको लागि गोली चलाउन पाउँछ, तर नियोजित रूपमा इन्काउन्टर' को नाममा गोली चलाउने छुट छैन । लागूऔषध वा आपराधिक पृष्ठभूमिका व्यक्ति पक्रेर कानुनतः सजाय दिन सकिन्छ तर इन्काउन्टर' को नाममा गोली हान्दै जाने हो भने विधि र कानुनको उपहास हुनेछ । प्रहरीले अपराध नियन्त्रण गर्नुपर्छ र त्यसको लागि आपराधिक चरित्र भएका व्यक्तिलाई निरुत्साहित गर्न कानुनी कारबाही गर्नुपर्छ । तर इन्काउन्टर' को गलत अभ्यासलाई बढावा दिनु हुँदैन । यसले प्रहरीलाई स्वेच्छाचारी मात्र बनाउने नभई कानुनी व्यवस्था पनि कमजोर हुँदै जान्छ । त्यसकारण पछिल्लो इन्काउन्टर' घटनाको गम्भीर छानबिन हुन आवश्यक छ । प्रहरीले अनावश्यक र अनुचित ढंगले गोली चलाएको पुष्टि भए त्यसलाई कानुनी दायरामा ल्याइनुपर्छ । हामी समाजमा डन' र दुव्र्यसनी प्रवृत्तिले टाउको उठाउन नहुनेमा सचेत छौं, तर सँगसँगै प्रहरीको इन्काउन्टर' कारबाही शैलीमा पनि लगाम लगाउनुपर्छ । यो लोकतान्त्रिक व्यवस्था भएको मुलुक हो । यहाँ सबैखाले नागरिकको बाँच्न पाउने अधिकार छ । आपराधिक पृष्ठभूमिका व्यक्तिलाई पनि बाँच्ने अधिकार छ । यद्यपि तिनलाई कानुनी व्यवस्थाअनुसारको सजाय हुनुपर्छ । त्यस प्रकारका चरित्र भएका व्यक्ति पनि अनाहकमा मारिनु हुँदैन । खत्रीकै सन्दर्भमा पनि उनलाई पक्राउ गरेर कानुनी कारबाहीको दायरामा ल्याउने ठाउँ थियो । किन कारबाहीको यो शैली अख्तियार गरियो ? ठूलाठूला हत्याकाण्डका दोषीलाई पक्राउ गर्दा कारबाहीको यसखाले शैली नअपनाएको प्रहरीले खत्री पक्राउमा किन यो शैली अपनायो ? प्रश्न उब्जेको छ । दुइटा बन्दुक बोकेर शान्तिसुरक्षामा खलल पारेको प्रमाणित हुँदा उनलाई कानुनी कारबाही प्रक्रियामा लैजान सकिने आधार थियो । यो सबै विधि र प्रक्रियाभन्दा बाहिर गएर भएको गैरन्यायिक हत्या' ले मानिसको मानवअधिकार र बाँच्न पाउने अधिकारमा सीधै धावा बोलेको छ । यसप्रति समाजमा देखिएको मौनता अझ डरलाग्दो छ।"
राजपालाई स्वराजको सुझाव: चुनावमा जानुहोस्,"काठमाडौं: नेपाल भ्रमणमा रहेकी भारतीय विदेशमन्त्री शुष्मा स्वराजले राष्ट्रिय जनता दल नेपालका शीर्ष नेताहरुलाई स्थानयि निर्वाचनमा जान सुझाब दिएकी छन्। दुई दिने नेपाल भ्रमणमा आएकी विदेश मन्त्री स्वराजले मधेसका मुद्दाको संवोधनका लागि पनि प्रजातान्त्रिक प्रक्रिया अन्तर्गत रहेको स्थानीय चुनवामा सहभागि हुनु पर्ने सुझाब आफूहरुलाई दिएको एक शीर्ष नेताले बताए। भेटको लागि राजपा अध्यक्ष मण्डलका नेताहरु महन्थ ठाकुर, राजेन्द्र महतो, महेन्द्र राय यादव, शरदसिंह भण्डारी, अनिल झा, राजकिशोर यादवसहितका नेताहरु होटल सोल्टी पुगेका थिए। वार्तामा नेपालमा संविधान संसोधनको मुद्दा, राजपाले उठाईरहेको मागहरु र निर्वाचनको विषयमा छलफल भएको एक शीर्ष नेताले अन्नपूर्णलाई जानकारी दिए। उनले आफ्नो नाम उल्लेख नगर्ने शर्तमा भने, भारत संविधान संसोधन र राजपा निर्वाचनमा जानु पर्ने पक्षमा रहेको धारणा राखेकी थिईन्। उनको भनाई उदघृतगर्दै ती नेताले भने, आफूले संविधान संशोधन र राजपाको चुनावमा सहभागिताका बिषयमा वार्ता गरेको छु । प्रधानमन्त्री शेरबहादुर देउवा तपाईहरुको माग पूरा गर्न प्रतिवद्ध हुनुहुन्छ।' राजपाका नेताहरुले वर्तमान गठबन्धन सरकारले आफ्नो माग पूरा नगरेको गुनासो राख्दै आफुहरुले यसभन्दा अघि भूकम्पछिको पुनर्निमार्ण सम्मेलनका समयमा पनि तपाईसंग संविधान निर्माणमा मधेसलाई अलग्याएको जानकारी दिदै मधेसलाई राज्यसत्ताले अलग गर्न खोजको बिषयमा स्मरण गराएका थियौं। संविधान जारीदेखि अहिलेसम्म मधेसको माग पूरा नभएकोले संविधान संशोधनबीना आफुहरु चुनावमा जान नसक्ने धारणा मधेसवादी नेताहरुले राखेको स्रोत बताउछ। स्वराजले शुक्रबार अन्य राजनीतिक दलका शीर्ष नेताहरुसंग पनि भेटघाट गर्ने कार्यक्रम रहेको स्रोत बताउछ ।"
बाबुरामको पार्टी बिघटनको संघारमा,"काठमाडौ : बाबुराम भट्टराई नेतृत्वको नयाँ शक्ति नेपाल बिघटनको संघारमा पुगेको छ । सो पार्टीका बरिष्ठ नेता देवेन्द्र पौडेलसहितले बिहिबार काठमाडौमा पत्रकार सम्मेलन गरी असन्तुष्टी सार्वजनिक गरेर पार्टी बिघटनको संघारमा पुगेको घोषणा गरेका हुन । काम गर्ने र नगर्ने छयासमिस एउटै स्तरमा राखियो । राजनीतिक कार्यकर्ताहरुलाई उत्पीडन गर्नेसम्म गरियो । कतिपय पदीय महत्वकाँक्षी बढेर गयो । मुलत नेतृत्वबाट यसलाई रोक्नुको सट्टा प्रोत्साहन गरियो र पार्टी उल्टो दिशाबाट हिडन थालेपछि तल जोश जाँगर रहेन र बिघटनको स्थितिमा पुग्यो पौडेल नेतृत्वको समूहले भनेको छ नयाँ शक्ति पार्टीमा पटक पटक कुरा उठाउँदा पनि यसको सुनुवाई भएन । हुनु पर्ने के थियो भने संगठन विस्तार र चुस्त राख्नका लागि निर्णयलाई दृढतापूर्वक लागू गर्ने निर्णयको स्वामित्व लिने र दृढतापूर्वक लागू गर्नु पर्ने थियो । त्यसो भएन । काम नहुँदा निर्देशन दिने र निरिक्षण गर्ने सम्मका काम भएन । सतही रिपोर्टमा भर पर्ने र कसैले कुरा उठायो भने उसैलाई किनारा लगाउने प्रबृत्तिको विकास भयो । गतिशिल पार्टी बनाउने भनेकोत जनसम्बन्ध विकास गर्ने,घर घरमा समर्थक,टोल टोलमा पार्टी कमिटी निर्माण गर्ने,आवश्यकता र क्षमताको आधारमा काम बिभाजन गरेर अगाडि बढनुको सट्टा व्यक्ति हेरेर जिम्मा दिने,नयाँ र पूरानाको बहाना बनाएर कार्यविभाजन गर्ने यो नै संगठनमा देखा परेको संकिर्णता हो उनीहरुले भनेका छन्नयाँ शक्ति बन्ने बित्तिकै महत्वकाँक्षीहरुको गुटहरु बन्दै गए । इमान्दार रुपमा खटेकाहरुलाई अपमानित गरियो । एक पछि अर्को गल्ती हुँदै गएर राजनीतिक कार्यकर्ता र गैरराजनीतिक कार्यकर्ता वीच बहस शुरु भयो । पौडेलसहित १५ जना नेताहरुले पत्रकार सम्मेलन गरी १० बुँदे अपिल जारी गरेका छन् । हामीले बामलोकतान्त्रिक पार्टी निर्माण भएको कार्यदिशा अगाडि सारयौ । यो सारसंग्रहवाद या सम्झौतावादको राजनीति हो । फेरी सम्मुन्नत समाजवाद गन्तव्य भन्यौ । यो झन अन्तरबिरोधी नै भयो अपिलमा भनिएको छ हामी जाती,वर्ग,क्षेत्र,लिंगका पक्षधरता,वर्ग बिभाजन समाजमा कुन वर्गको प्रतिनिधित्व गर्ने हो र कुन वर्गको राजनीति गर्ने हो भन्ने बारे स्पष्ट हुन आवश्यक छ । हामी माक्र्सवाद गतिशील बिज्ञान हो । यसलाई जडको रुपमा नबुझि हाम्रो देशको परिस्थिति अनुसार विकास गरेर अगाडि बढने पक्षमा छौ । हाम्रो प्रस्तावमा बामलोकतान्त्रिक छ,अझ त्यसको परिभाषा गर्दा त्यो बाम पनि होइन,लोकतन्त्र पनि होइन,यो त फ्रन्टिष्ट हो भनेर व्याख्या गर्दा त्यो सुनेर गम्भिर बनाएको छ । र उखान छ,कहि नभएको जात्रा हाँडी गाउँमा भने जस्तो मात्र होइन,सयौ बर्षदेखि दार्शनिक रुपले प्रमाणित गरेको सार्वभौम दर्शनप्रति व्यङग्य भएको छ । पटक पटक छलफल गर्दा पनि आफूहरुका कुराहरुको सुनुवाई नभएको उल्लेख गर्दै अपिलमा भनिएको छ हामी उत्पीडित र श्रमिक वर्गको स्वामित्व रहने गरी स्थापना हुने समाजवादको पक्षमा छौ । यसका लागि राजनीतिक कार्यदिशा स्पष्ट हुनु पर्दछ ।"
बहुमतका लागि अपहरण र ढुंगामुढामा उत्रिए थापा र राणा समूह,"काठमाडौ : पार्टी बिभाजनपछि पनि कमल थापा र पशुपति शम्शेर राणा नेतृत्वको समूह वीच आरोप प्रत्यारोप देखिन थालेको छ । थापा नेतृत्वको समूहले आफनो समूहका नेता तथा कार्यकर्ताहरुलाई ढुंगामुढा गरेको र अपहरण गर्न खोजेको आरोप राणा समूहले लगाएको छ । राणा समूहका एक नेताका अनुसार धनगढीबाट काठमाडौ आउँदै गर्दा धर्मराज जोशीलाई एयरपोर्टबाटै अपहरण गर्न खोजेको,कमला शर्माको घरमा ढुंगा मुढा गरेको,राजेश्वरी श्रेष्ठ र लिला श्रेष्ठको परिवारका सदस्यहरुलाई भौतिक आक्रमणको धम्की थापा समूहले दिएको आरोप लगाएको छ । थापा समूहले राणाको पक्षमा पार्टी बिभाजन गर्न ४० प्रतिशत साँसद र केन्द्रीय सदस्य नरहेको दावी गरेको छ भने राणा समूहले आफूहरुको पक्षमा २० जना साँसद र ७४ जना केन्द्रीय सदस्य रहेको दावी गरेको छ । साउन २२ गते निर्वाचन आयोगमा राष्ट्रिय प्रजातन्त्र पार्टी प्रजातान्त्रिकको नामबाट नयाँ पार्टी दर्ता गराउन जाँदा सो समूहका आठ जना साँसद र ५८ जना केन्द्रीय सदस्यले हस्ताक्षर गरेका थिए । दैनिक रुपमा हस्ताक्षर बढेर साँसदको संख्या २० पुगेको र केन्द्रीय सदस्यको संख्या ७४ पुगेको राणा समूहका नेताहरुले बताएका छन् ।"
'पार्टीलाई क्लब जस्तो बनाइयो',"काठमाडौं: पदाधिकारी तथा केन्द्रीय सदस्यले राष्ट्रिय जनता पार्टी नेपाल (राजपा) नेतृत्वसँग पार्टी कसका लागि भन्ने प्रश्न उठाएका छन्। पदाधिकारी, केन्द्रीय समिति र जिल्ला अध्यक्षले राजपा शीर्ष नेतृत्वको कार्यशैलीप्रति असन्तुष्टि जनाएका हुन्। तीन महिना यता राजपाले लिएको नीति, निर्णय, विधान, कार्यक्रम कार्यान्वयन हेर्दा तपाईं ६ जना अध्यक्ष मण्डलका नेताको पद संरक्षण र सम्वद्र्धनका लागि मात्रै गठन गरिएको क्लबजस्तो देखियो', ती नेताले भने। ०६२६३ देखि सुरु भएको मधेस आन्दोलनको उद्देश्य केही नेतालाई उपप्रधानमन्त्रीदेखि गाविस अध्यक्ष बनाउनु मात्रै होइन, उनीहरूले चुनौती दिँदै भनेका थिए, आन्दोलनको उद्देश्य मधेसका मुद्दालाई सम्बोधन गराउनु हो।' ०६४ सालमा जन्मिएको मधेसी जनाधिकार फोरमदेखि भर्खरै एकीकृत भएको राजपा नेतृत्वको चरित्र हेर्दा मधेसी मुद्दाका नाममा सत्ता, पैसा र शक्ति मात्रै खोजिएको आरोप उनीहरूले लगाए। राजपा अध्यक्ष मण्डलका अध्यक्ष महन्थ ठाकुर, नेता राजेन्द्र महतो, शरत्सिंह भण्डारी, महेन्द्र यादव, राजकिशोर यादव र अनिल झालाई केन्द्रीय स्तरका नेताले तत्काल विधान, नीति र कार्यक्रमअनुसार अघि बढ्न चुनौती दिएका छन्। असन्तुष्ट समूहका नेता हृदयेश त्रिपाठीले साताव्यापी राजपाको बैठक वैधानिक रूपमा अघि नबढेको दाबी गरे। उनले अन्नपूर्णसँग भने, पदाधिकारी, केन्द्रीय समितिलगायत बैठक गेट टुगेदर' सम्म भयो।' बैठकका बहुसंख्यक सहभागीले मधेसी मुद्दा स्थापित गरी राज्यबाट सम्बोधन गराउन चुनाव बहिष्कारको नीति लिएको हो भन्ने जिज्ञासा राखेका थिए', त्रिपाठीले भने, पार्टी एकताका लागि बनेको अध्यक्ष मण्डल महाधिवेशनपछि पनि निरन्तरता दिनका लागि होइन, यो कुनै पदाधिकारी वा केन्द्रीय समितिको बैठक होइन, गेट टुगेदरसम्म हो।' मधेस आन्दोलन नै गोल चक्करमा फसेको समयमा राजपाको कार्यशैली र राजनीतिमा सुधार नभए भविष्य अन्धकार हुने उनले बताए। मंगलबार अध्यक्ष ठाकुरले चुनाव बहिष्कारको निर्णय गराए पनि त्यसमा परिमार्जन हुने आफूहरूको अपेक्षा रहेको त्रिपाठीले बताए। चुनावमा जान संशोधन: ठाकुर राजपाका अध्यक्ष ठाकुरले चुनावमा सहभागी हुन संशोधन पारित हुनुपर्ने जिकिर गरे। उनले भने, राजपाको बहिष्कारको निर्णय मधेस आन्दोलन मधेसीको बलिदानमा केन्द्रित छ।' मोहत्तरीका संयोजक राजेन्द्र सिंहले चुनावको विकल्प नभएकोमा जोड दिँदै मधेस आन्दोलनको मुद्दाका रूपमा चुनाव हुनुपर्ने धारणा व्यक्त गरे। पर्साका संयोजक पुरुषोत्तम झाले प्रमुख तीन दल मधेसका मुद्दामा गम्भीर छैनन् भन्ने पुष्टि गराउने अवसरका रूपमा चुनावलाई सदुपयोग गर्न माग गरेका थिए।"
१६४ वर्षपछि पहिलो पटक फेरियो 'मुलुकी ऐन',"काठमाडौं: जनताको पटकपटकको बलिदानीबाट मुलुकमा आधा दर्जनजति संविधान त फेरिए तर तिनै जनताको जन्मदेखि मृत्युसम्मका सबै संस्कार समेटिएको कानुन (मुलुकी ऐन) भने बल्ल फेरिँदै छ । संसद्ले मुलुकी ऐन प्रतिस्थापन गर्न बनेका ५ वटा विधेयकमध्ये अपराध संहिता र फौजदारी कार्यविधि संहिता विधेयक बुधबार सर्वसम्मतले पारित गरेको छ भने देवानी संहितालगायत तीनवटा विधेयक पारित हुने क्रममा छन् । जंगबहादुर राणा बेलायत भ्रमण गएपछि उनले बेलायती कानुनी प्रणालीअनुसार १९१० मा मुलुकी ऐन बनाउन लगाएका थिए । त्यसलाई २०२० सालमा विस्थापन गरिए पनि पुरानै ऐनका कतिपय प्रावधान जस्ताको तस्तै राखिएका थिए । देवानी र फौजदारीसम्बन्धी व्यवस्था, सजाय र कार्यविधि एकै ठाउँमा थिए। मुलुकी ऐनमा पटकपटक परिमार्जन गर्दै आए पनि सामान्य सुधार र परिमार्जनले न्याय प्रशासनमा विकसित भएका नवीनतम अवधारणालाई सम्बोधन गर्न नसक्ने भन्दै सरकारले अपराध र देवानी संहिताका साथै तिनीहरूको कार्यविधिसम्बन्धी अलगअलग विधेयक बनाएर संसद्मा पेस गरेको थियो । संसद्को विधायन समितिले विभिन्न मुलुकका कानुन अध्ययन र विश्लेषणपश्चात् मुलुकी ऐन प्रतिस्थापन विधेयक पारित गरी संसद्मा पठाएको थियो । बुधबार पारित फौजदारी संहितामा राष्ट्रिय र अन्तर्राष्ट्रिय खेलकुद प्रतियोगितामा म्याच फिक्सिङमा संलग्नलाई फौजदारी कसुरअन्तर्गत ३ वर्ष कैद र ३० हजार रुपैयाँ जरिवानाको व्यवस्था छ । केही वर्षअघि फुटबल खेलाडी म्याच फिक्सिङमा संलग्न रहेको पुष्टि भए पनि त्यससम्बन्धी स्पष्ट कानुन थिएन । नेपालको प्रतिनिधित्व गरी विदेशी मुलुकमा कुनै खेलाडी वा खेलाडीसँगको समूहले वा कुनै ठाउँ विशेषको प्रतिनिधित्व गरी राष्ट्रिय स्तरका खेलाडीको समूहले त्यस्तो खेलको प्रतिस्पर्धाबाट आउने स्वाभाविक परिणामलाई प्रतिकूल हुनेगरी मिलेमतोमा वा कसैको प्रलोभनमा वा कुनै बाजी जिताउने वा हराउने गरी त्यस्तो खेल खेल्न वा खेलाउन हुँदैन र त्यसरी कुनै खेल खेलिएको रहेछ भने राष्ट्रिय स्वाभिमानविरुद्धको कसुर भएको मानिनेछ', विधेयकको दफा ५१ को उपदफा (३) मा उल्लेख छ । म्याच फिक्सिङको आदेश वा निर्देशन दिने, त्यस्तो कसुर गर्न उक्साउने वा त्यस्तो कसुर गर्न मद्दत गर्ने व्यक्तिलाई मुख्य कसुरदार सरह सजाय हुने विधेयकमा उल्लेख छ । विधायन समितिले पाँचवटा विधेयकको अध्ययन गरी पारित गर्न पाँचवटा उपसमिति बनाएर काम गरेको थियो । फौजदारी संहितासम्बन्धी एमाले सांसद कृष्णभक्त पोखरेल संयोजकत्वको उपसमितिले म्याच फिक्सिङलाई राष्ट्रिय स्वाभिमानविरुद्धको कसुर ठहर गर्दै सजायको व्यवस्था गरेको थियो । हाल जन्मकैद भनिए पनि सरदर २० वर्षमा जेलमुक्त हुने व्यवस्था छ । तर, अबदेखि ६ वटा गम्भीर प्रकृतिका अपराधमा जन्मभर नै कैद हुने व्यवस्था गरिएको छ । क्रूर यातना दिई वा निर्ममतापूर्वक ज्यान मारेको, वायुयान अपहरण गरी वा विस्फोट गरी ज्यान मारेको, अपहरण गरी वा शरीरबन्धक लिई ज्यान मारेको, सार्वजनिक रूपमा उपभोग हुने पेय वा खाद्य पदार्थमा विष हाली ज्यान मारेको, कुनै जातजाति वा सम्प्रदायको अस्तित्व नै लोप हुने गरी जाति हत्या (जेनोसाइड) गरेको वा गर्ने उद्देश्यले कसुर गरेको वा जबर्जस्ती करणी गरी ज्यान मारेको घटनामा जन्मकैद ( जीवित हुँदासम्म) जेल सजाय हुने व्यवस्था गरिएको छ । फैसला गर्दा न्यायाधीशलाई कसुर र सजाय घटबढ गराउन सक्ने अधिकारलाई पनि कटौती गरी कसुरको न्यूनतम र अधिकतम सजायबीचको दूरी निकै कम गरिएको छ । अबदेखि बहुविवाह स्वतः बदर हुने व्यवस्थासहित विधेयक पारित भएको छ । ऐन लागू हुनुअघिका बहुविवाहका हकमा विधेयक मौन रहे पनि लागू भएपछि बहुविवाह गर्नेका हकमा सजायको मात्रा बढाइएको छ । बहुविवाह गर्ने महिला र पुरुष दुवैलाई पाँच वर्षसम्म कैद र ५० हजार रुपैयाँसम्म जरिवानाको व्यवस्था गरिएको छ । बहुविवाह स्वतः बदर हुने व्यवस्था विधेयकमा छ । यो भन्दा पहिले बहुविवाह दण्डनीय हुन्थ्यो तर मान्यता पाउँथ्यो,' पोखरेलले भने, अब बहुविवाहले कानुनी मान्यता पाउँदैन ।' सामाजिक सञ्जालमा एक व्यक्तिको केही अंश अर्को व्यक्तिको शरीरसँग जोडेर विकृत बनाउनेलाई पनि कारबाही हुने भएको छ । कुनै एक व्यक्तिको तस्बिरको केही भाग अर्को व्यक्तिको अर्को भागसँग राखेर वा अन्य कुनै किसिमले विकृत रूपको तस्बिर बनाउन वा प्रकाशन गर्नुहुँदैन । त्यस्तो कार्य गर्नेलाई दुई वर्षसम्म कैद वा २० हजारसम्म जरिवाना हुने व्यवस्था हुनेछ', विधेयकको दफा २५१ मा उल्लेख छ । बैंक नोट वा सिक्का जलाउने, गाल्ने, च्यात्ने वा नोट केरमेट गर्ने व्यक्तिलाई तीन महिनासम्म कैद वा पाँच हजार रुपैयाँसम्मको जरिवानाको व्यवस्था गरिएको छ । पशुकरणीसम्बन्धी व्यवस्थामा थप सजायको व्यवस्था गर्दै विधेयकमा गाई करणी गरे दुई वर्षसम्म कैद र २० हजार रुपैयाँ जरिवाना र अन्य चौपाया करणी गरे एक वर्षसम्म कैद वा १० हजार रुपैयाँसम्म जरिवानाको व्यवस्था गरिएको छ । पछिल्लो समय तेजाब (एसिड) प्रयोगका घटना बढ्दै गएकोमा विधेयकमा त्यस्तो कार्य गर्नेलाई पनि सजायको व्यवस्था गरेको छ । तेजाब प्रयोग गरी अनुहार कुरूप पारे पाँचदेखि आठ वर्षसम्म कैद र १ लाखदेखि ५ लाख रुपैयाँसम्म जरिवाना, शरीरको अन्य अंग कुरूप पारे वा शरीरमा पीडा पुर्याए तीन वर्षदेखि पाँच वर्षसम्म कैद र ५० हजार रुपैयाँदेखि ३ लाख रुपैयाँसम्म जरिवानाको व्यवस्था गरिएको छ । गर्भवती महिलाको मञ्जुरीमा बाह्र हप्तासम्मको गर्भपतन र जबरजस्ती करणी वा हाडनाता करणीबाट रहन गएको १८ हप्तासम्मको गर्भ गर्भवती महिलाको मञ्जुरीले गर्भपतन गर्न पाउने व्यवस्था विधेयकमा छ । छाउपडी प्रथालाई पनि कसुर ठहर गर्दै विधेयकमा सजायको व्यवस्था गरिएको छ । महिलाको रजस्वला वा सुत्केरीको अवस्थामा छाउपडी वा त्यस्तै अन्य कुनै किसिमका भेदभाव, छुवाछुत वा अमानवीय व्यवहार गर्नु वा गराउनु हुँदैन', विधेयकको दफा १३८ को उपदफा ४ मा भनिएको छ, यस्तो कसुर गर्ने व्यक्तिलाई तीन महिनासम्म कैद वा ३ हजार रुपैयाँसम्म जरिवाना वा दुवै सजाय हुनेछ ।' कानुनमन्त्री यज्ञबहादुर थापाले मुलुकी ऐन प्रतिस्थापनले मुलुकको न्याय प्रणालीमै आमूल परिवर्तन गर्ने बताए । मुलुकी' शब्द यथावत सरकारले मुलुकी ऐन प्रतिस्थापन गर्ने विधेयकमा मुलुकी शब्द हटाएर ५ वटा विधेयक संसद्मा पेस गरेको थियो । मुलुकी' शब्द जनप्रिय भइसकेको तथा नेपालको कानुनी प्रणालीमा विशिष्ट स्थान ओगटेको भन्दै ऐनमा मुलुकी शब्द राख्नुपर्ने माग उठेको थियो । बुधबार संसद्मा अपराध संहिता र फौजदारी कार्यविधि संहिता पारित गर्नुअघि कानुनमन्त्री थापाले मुलुकी शब्द राख्न एमाले सांसद कृष्णभक्त पोखरेलले राखेको संशोधन स्वीकार गर्ने प्रतिबद्धता जनाएपछि दुवै विधेयक पारित भएका थिए । सांसद पोखरेल विधायन समितिअन्तर्गत अपराध संहिता उपसमितिका संयोजक थिए । त्यसपछि मुलुकी अपराध संहिता, मुलुकी फौजदारी कार्यविधि संहिता' नामबाट विधेयक पारित भएका थिए । फौजदारी कसुरसम्बन्धी विधेयक पारित गर्ने बेला भने कोरम नपुगी संसद् स्थगन भएको थियो । सबैलाई जवाफदेही बनाउनेछ : कल्याण श्रेष्ठ पूर्व प्रधानन्यायाधीश हामीले मुलुकी ऐनलाई टालटुल गरेर चलाउँदै आएका थियाे। तर, आधुनिक र वैज्ञानिक थिएन । अन्तर्राष्ट्रिय न्यायिक मूल्यमान्यताअनुकूल पनि थिएन । आजको कानुन नेपाल र नेपालीका लागि मात्र लागू हुन्छ भन्ने हुँदैन । त्यसैले कामचलाउ ऐनलाई पूरै परिवर्तन गर्न जरुरी थियो । न्यायमा अनुशासन, कानुनप्रतिको जवाफदेहिता बनाउनु जरुरी थियो । यो फौजदारी संहिता वैज्ञानिक, सरल र समान छ । अन्तर्राष्ट्रिय मानवअधिकारका मूल्यमान्यताअनुसार बनेको छ । जन्म सजायको मापदण्ड थिएन । समयानकूल र व्यवस्थित बनेको छ । मुलुक ऐन प्रतिस्थापन विधेयकले बालकदेखि वृद्ध तथा धनीदेखि गरिब सबैलाई जवाफदेही ढंगले काम गर्न प्रेरित गर्नेछ । जापान, अस्ट्रेलियालगायत देशका फौजदारी विधि र मान्यताको अध्ययन गरी फौजदारी संहिता बनेको छ । फौजदारी सजायको विधि, मान्यता, परिभाषा पनि स्पष्ट गरिएको छ । समाजलाई सुधार उन्मुख र न्यायोचित बनाउन यसले महत्वपूर्ण भूमिका खेल्नेछ ।"
"जिसस मोरङमा चार शक्तिबीच तालमेल, काँग्रेस एक्लियो","विराटनगर: जिल्ला समन्वय समितिमोरङको नेतृत्वचयनकालागिचार दलले तालमेल गरेपछि काँग्रेस एक्लिएको छ। मनौ पदका लागि नेतृत्वमा पुग्न नेकपा एमाले, माओवादी केन्द्र, संघीय समाजवादी फोरम र नेपाल लोकतान्त्रिक फोरमसमेत गरी चार शक्तिबीच गठबन्धन भएको हो। तालमेल भएअनुसार नै विहीबार दलले उम्मेदवारी दर्ता गराएका छन्। अरु पार्टीबीचतालमेल भएपछि काँग्रेसले एकल उम्मेदवारी दिएको छ। मोरङका सत्र स्थानीयतहको निर्वाचनमा प्रमुख उपप्रमुख गरेर काँग्रेसले १३, एमालेले १४, नेपाललोकतान्त्रिकफोरमले ३, माओवादी र संघीय समाजवादी फोरमले दुई दुई पद जितेका थिए। एक महानगर, आठ नगरपालिका र आठ गाउँपालिका गरेर मोरङमा १७ स्थानीय तह छन।ती तहबाट ३४ जनाप्रमुखतथाउपप्रमुखनिर्वाचितभएका छन्। जिससको निर्वाचनमा विजयी हुन १८ मत आवश्यक हुन्छ। मुख्य निर्वाचन अधिकृतको कार्यालय मोरङले नेतृत्व चयनका लागि शनिबार निर्वाच नहुने जनाएको छ।संघीय समाजवादी फोरमका मोरङ अध्यक्ष राजकुमार यादवका अनुसार तालमेल अनुसार संयोजक र एक सदस्यमा एमाले, सहसंयोजकमा माओवादी, तीन सदस्य संघीय समाजवादी फोरम र तीन सदस्य लोकतान्त्रिक फोरमले उम्मेदवारी दिएका छन। समन्वय समितिको निर्वाचनबाट एक प्रमुख, एक उपप्रमुख, तीनमहिला सदस्य, एक दलिततथाअल्पसंख्यक र अन्य गरी नौ जना निर्वाचित हुनेछन्।मुख्य निर्वाचन अधिकृत विनोद कुमार पोखरेलकाअनुसार शनिबार हुने निर्वाचनका लागि विभिन्न नौ पदमा १६ जनाको उम्मेदवारी परेको छ। प्रमुखमा दुई, उपप्रमुख दुई, तीनखुला सदस्यमा पाँचजना, तीन महिला सदस्यका लागि पाँचजना, र एक जना दलित सदस्यमा दुई जनाको उम्मेदवारी परेको छ। पोखरेलले भने, 'शुक्रबार निर्वाचन चिन्ह प्रदान गरी शनिबार चुनाव हुनेछ।' एमालेका तर्फबाट संयोजकमानरेश पोखरेलले मनोनयन दर्ता गराएका छन। काँग्रेसले सुनवर्षी नगरपालिका डायनियाका सत्यनारायण पण्डितलाई संयोजकमा खडा गरेको छ। उपसंयोजकमा गठबन्धनका तर्फबाट उपसंयोजकमामाओवादी केन्द्रकाप्रकाश साहउठेका छन्। काँग्रेसले नेपाललोकतान्त्रिकफोरमसँगतालमेल गरेर उसलार्य उपसंयोजकदिने भनेपनितालमेल नभएपछि संयोजकतथाउपसंयोजकमादुबै पुरुषउम्मेदवार उठेका छन्। विहीबारको मनोनयनमाकाँग्रेसले सदस्यपदमा उठाउन टिकट दिएकाविराटनगर ८ का सुनिलदाहालले उपाध्यक्षमामनोनयनदर्ता गराएका छन । उनको मनोनयनबदर हुने मुख्य निर्वाचन अधिकृत पोखरेलले बताए। उनले भने,एउटा पार्टीले संयोजक र उपसंयोजकमा महिला पुरुष मिलाएर उठाउनुपर्छ। काँग्रेसका दुबै उम्मेदवार पुरुषको परेकोले दुवै उपसंयोजकको उम्मेदवारी बदर हुनसक्छ। यस विषयमा दलहरुसँग छलफल हुनेछ।' काँग्रेसका जिल्ला सचिव मोदराज घिमिरेले भने, 'लोकतान्त्रिक फोरमलाई उपसंयोजक दिने र फोरम लोकतान्त्रिक पनि हामीसँगै तालमेलमा आउने भन्ने तयारी भएको हो। छलफल अझै चलिरहेको छ।' उनले मोरङको स्थानीय तहको निर्वाचनमा जितको हिसाबले तेस्रो स्थानमा रहेको लोकतान्त्रिक फोरमले किन माओवादीलाई उपाध्यक्षमा सहयोग गरेको भन्ने आफूहरुले बुझ्न नसकेको बताए।"
"ओली भन्छन्, 'माओवादी केन्द्रमा जीवनतत्व छैन'","काठमाडौं (अन्नपूर्ण): एमाले अध्यक्ष केपी ओलीले माओवादी केन्द्रमा जीवनतत्व नरहेको बताएका छन्। माओवादी केन्द्रका नेताकार्यकर्तालाई बिहीबार पार्टी प्रवेश गराउँदै ओलीले माओवादीमा राजनीतिक नीति, सिद्धान्त र विचारको जीवनतत्व नभएको आरोप लगाएका हुन। 'धेरै साथीहरू माओवादी केन्द्रबाट आउनुभएको छ। माओवादी अब पार्टी भएन, केन्द्र भयो।जो छ केन्द्रमा छ, अरु केही पनि बाँकी रहेन, ओलीले भने, 'अब एकपल्ट हल्लाइदिनुभयो भने माओवादी सबै समाप्त हुन्छ।' माओवादीमा जीवनतत्व नभएको तर्क गर्दै ओलीले भने, रुखलाई पातसँग जोडेर अड्याउने सानो भेट्नो हुन्छ। भेट्नो सानो हुँदाहुँदै पनि त्यसले अड्याउँछ। त्यसमा जीवनतत्व हुन्छ। जीवनतत्व नभएपछि पात झर्छ। पार्टीमा पनि नीति, विचार र आदर्शको जीवनतत्व नभएपछि त्यो अडिँदैन।'माओवादी प्रगतिशील र वामपन्थी नरहेको ओलीले दाबी गरे। एमालेसँग वैचारिक भिन्नता राख्न नसकेपछि माओवादीले मधेसविरोधी, खोक्रो राष्ट्रवादी, जनजातिविरोधी जस्ता भ्रम फैलाउँदै हिँडेको उनले बताए। एमालेले विकास र समृद्धिको नीति लिएको तर कांग्रेस निजी स्वार्थका लागि अरुले चलाइदिएको हावाको पछि लाग्ने गरेको उनले आरोप लगाए।०४६ सालको परिवर्तनपछि राष्ट्रिय उद्योगलाई निजीकरण गर्ने र बन्द गराउने कांग्रेसको नीतिप्रति ओलीको कटाक्ष गरे।"
विवादले रोकियो प्रहरी पदस्थापन,"काठमाडौं : उपत्यका प्रहरी (मेट्रो) प्रमुख र काठमाडौं प्रहरी प्रमुख कसलाई पठाउने भन्ने विवादमा बढुवा भएका प्रहरी अधिकृतको पदस्थापन रोकिएको छ । उपत्यका प्रहरी प्रमुखमा प्रहरी अतिरिक्त महानिरीक्षक (एआईजी) जयबहादुर चन्दलाई पदस्थापन गर्न प्रधानमन्त्री शेरबहादुर देउवा र काठमाडौं प्रहरी प्रमुखमा प्रहरी वरिष्ठ उपरीक्षक (एसएसपी) रवीन्द्रबहादुर धानुकलाई पठाउन गृहमन्त्री जनार्दन शर्मा आकांक्षी देखिएका छन् । देउवाले आफ्नै पहलमा प्रहरी महानिरीक्षक (आईजीपी)मा चन्दलाई नियुक्ति गरे पनि सर्वोच्च अदालतले बदर गरिदिएपछि उपयुक्त जिम्मेवारीको आश्वासन दिएका छन् । एआईजीको बढुवा सिफारिसमा समेत चन्दलाई दुई नम्बरमा राखेपछि गृहमन्त्री शर्मा र आईजीपी अर्यालप्रति प्रधानमन्त्री देउवा असन्तुष्ट रहेको गृह स्रोतको दाबी छ । तर, आईजीपी अर्याल हालकै मेट्रो प्रमुख रहेका एआईजी बमबहादुर भण्डारीलाई दोहोर्याउने वा अर्का एआईजी देवेन्द्र सुवेदीलाई पठाउने पक्षमा छन् । एआईजीको पदस्थापन मन्त्रिपरिषद्ले गर्ने भएसँगै अर्यालको अडान औचित्यपूर्ण नहुने बुझाइ गृहका अधिकारीको छ । डीएसपी छँदा आफ्नै गृहजिल्ला रुकुममा इन्चार्ज सम्हालेका एसएसपी धानुकलाई शर्माले काठमाडौं प्रहरी प्रमुख बनाउने वचन दिएको स्रोत बताउँछ । एआईजी, डीआईजी र एसएसपीको ३० असारमा बढुवा सिफारिस भई उनीहरूलाई गत शुक्रबार आईजीपी अर्यालले ओहोदाको फुली लगाइदिएका थिए । पदस्थापन हुन नसक्दा एसएसपीको दरबन्दी रहेर डीआईजीको फुली लगाइसकेका केहीले प्रहरी मुख्यालयमा र केहीले जिल्लामै हाजिर गरिरहेका छन् । काठमाडौं प्रहरी प्रमुखको दरबन्दी एसएसपीको रहे पनि डीआईजी भइसकेका छविलाल जोशीले काठमाडौंमै र ललितपुरमा एसएसपीको दरबन्दी रहे पनि डीआईजी ठूले राईले ललितपुर प्रहरी परिसरमै हाजिर गरेका छन् । उपत्यका र काठमाडौं प्रमुख कसलाईबनाउने भन्नेमा विवाद फुली लगाइसकेपछि पदस्थापन नभएसम्म जो जुन कार्यालयमा छन्, सोही कार्यालयमा हाजिर गर्ने निर्देशन भएपछि उनीहरूले पुरानै कार्यालयमा हाजिर गर्दै आएका छन् । यद्यपि, राम्रा प्रहरी कार्यालयमा पोस्टिङ गराउन प्रहरी अधिकृतहरूको दौडधूप भने चलिरहेको प्रहरी मुख्यालयका एक उच्च अधिकृत बताउँछन्। ओहोदाको फुली लगाएसँगै पदस्थापन भए चुस्त प्रहरी व्यवस्थापनमा थप टेवा पुग्ने पूर्वप्रहरी अधिकृत बताउँछन् । पूर्वएआईजी नवराज ढकालले भने, पहिला बढुवामा पर्न दौडधूप, पछि पदस्थापनमा दौडधूप रोक्न फुली लगाएलगत्तै पदस्थापन हुनु राम्रो हो, ठूला दर्जाका व्यावसायिक प्रहरी अधिकृतमा यसले असर गर्छ ।' ढकालले तलका दर्जाको स्थानमा काम गर्दा कानुनी अड्चन आउने बताए । मुद्दाका विषयमा कार्यालय प्रमुखले हस्ताक्षर गर्नुपर्ने होला, यससँगै अन्य कार्यालयको प्रशासनिक काममा समेत दर्जा नमिल्दा कानुनी वैधतामाथि प्रश्न उठ्यो भने पछि अप्ठ्यारो पर्छ, चेन अफ कमान्डमा चल्ने संस्थामा खटनपटन सकभर यथाशीघ्र हुनु राम्रो हो', ढकालले भने । गृह मन्त्रालयका प्रवक्ता दीपक काफ्लेले सरुवा तयारी गरिरहेको जानकारी दिए । उनले भने, बढुवा भएका अधिकृतको सरुवा यथाशीघ्र हुनुपर्नेमा गृह मन्त्रालय संवेदनशील नै छ तर अहिल्यै निर्णय भएको छैन, थुप्रै अधिकृतको सरुवा गर्नुपर्ने भएकाले सरुवाको खाका तयार गर्दै छौं ।' उनले केही दिनभित्रै पदस्थापन हुने बताए ।"
बिमस्टेक मन्त्रीस्तरीय बैठकउद्घाटन आज,"काठमाडौं : उपक्षेत्रीय संगठन बे अफ बंगाल इनिसियटिभ फर मल्टिसंक्टरल टेक्निकल एन्ड इकोनोमिक कोअपरेसन (बिमस्टेक) को पन्ध्रौं मन्त्रीस्तरीय बैठक शुक्रबार काठमाडौंमा आयोजना हुँदै छ । मन्त्रीस्तरीय बैठकको उद्घाटन भने बिहीबार साँझ होटल सोल्टीमा हुनेछ । प्रधानमन्त्री शेरबहादुर देउवाले बैठक उद्घाटन गर्ने कार्यक्रम छ । मन्त्रीस्तरीय बैठकमा भाग लिन बिमस्टेक सदस्य मुलुकका विदेशमन्त्री र विदेशसचिव बिहीबारै काठमाडौं आउँदै छन् । भारतीय विदेशमन्त्री सुस्मा स्वराजलगायत बिमस्टेक मुलुकका ६ मन्त्री नेपाल आउनेछन् । मन्त्रीस्तरीय बैठकले बिमस्टेक प्रोसेस' लाई सुदृढ गर्ने विषयमा छलफल गर्नेछ । बिमस्टेकले पहिचान गरेका कनेक्टिभिटी विस्तार, आतंकवाद नियन्त्रण, व्यापार, ऊर्जालगायत १४ क्षेत्रमा सदस्य मुलुकबीच सहकार्य अघि बढाउने विषयमा बैठकमा छलफल हुनेछ । महराले बैठकको अध्यक्षता गर्नेछन् । बैठकमा नेपालले बिमस्टेक चौथो शिखर सम्मेलनको ठोस मिति प्रस्ताव गर्ने परराष्ट्रमन्त्री कृष्णबहादुर महराले जानकारी दिए । बिमस्टेकको वर्तमान अध्यक्ष मुलुक नेपालले सन् २०१७ भित्र बिमस्टेकको शिखर सम्मेलन आयोजना गर्ने तयारी छ । प्रान्तीय र संसदीय चुनावभन्दा अघि नै बिमस्टेक शिखर सम्मेलन आयोजना गर्ने हाम्रो सोच हो' प्रधानमन्त्रीका परराष्ट्र सल्लाहकार दिनेश भट्टराईले अन्नपूर्णसंग भने । स्रोतका अनुशार अक्टोबरभित्र नेपालले बिमस्टेक सम्मेलन गर्ने विषयमा छलफल भइरहेको छ । बिमस्टेकका नयाँ महासचिवको नियुक्तिबारे पनि छलफल हुने परराष्ट्र अधिकारीहरूले बताए । हालका महासचिव सुमिथ नाकान्दालाको पदावधि सकिन लागेको छ । बिहीबार १८ औं बिमस्टेक सिनियर अफिसियल्स मिटिङ' पनि बस्दै छ । परराष्ट्र सचिवस्तरमा हुने यो बैठकले मन्त्रीस्तरीय बैठकको एजेन्डा तय गर्नेछ । सचिवस्तरीय बैठकले बिमस्टेक प्रबुद्ध समूह गठन, बिमस्टेक स्वतन्त्र व्यापार सम्झौता, बिमस्टेक मुलुकबीच विद्युतीय प्रसारण लाइन स्थापना सम्झौता लगायत विषयमा छलफल गरी मन्त्रीस्तरीय बैठकमा निर्णयार्थ पेस गर्नेछ । परराष्ट्र सचिव शंकरदास बैरागीले बैठकको अध्यक्षता गर्नेछन् । स्वराजले उच्चस्तरीय भेट गर्ने भारतीय विदेशमन्त्री स्वराजको भ्रमण बिमस्टेक बैठकका लागि मात्र नभएर द्विपक्षीय चासोका बिषयमा नेपालसँग छलफलमा पनि केन्द्रित हुनेछ । स्वराज नेतृत्वको भारतीय उच्चस्तरीय टोली बिहीबार बिहान चार्टड फ्लाइट' बाट नेपाल आउँदै छ । स्वराजले प्रधानमन्त्री शेरबहादुर देउवाको आसन्न भारत भ्रमणका एजेन्डा र तयारीबारे उच्च तहमा छलफल गर्नेछिन् । देउवा भदौ ७ देखि ११ सम्म भारतको राजकीय भ्रमणमा जाने निश्चित भइसकेको छ। स्वराजले राष्ट्रपति विद्यादेवी भण्डारी, प्रधानमन्त्री देउवा र परराष्ट्रमन्त्री कृष्णबहादुर महरासँग छुट्टाछुट्टै भेटवार्ता गर्नेछिन् । उनले माओवादी अध्यक्ष पुष्पकमल दाहाल, एमाले अध्यक्ष केपी शर्मा ओली तथा मधेसकेन्द्रित दलका नेतासँग पनि भेट्ने तय भएको छ ।"
बिम्सटेक एसओएम बैठक सुरु,"काठमाडौं: बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास बिम्सटेक सदस्य मुलुकका बाह्य मामिलाविदेशपरराष्ट्र मन्त्रालयका वरिष्ठ अधिकारीहरु (एसओएम)को १८औँ बैठक सुरु भएको छ। नेपालसहित भारत, भुटान, बंगलादेश, थाइल्याण्ड, म्यान्मार र श्रीलंका सदस्य रहेको उक्त उपक्षेत्रीय संगठनको दुई दिने बैठक बिहीबार देखि काठमाडौंमा सुरु भएको छ। बैठकमा सदस्य देशका बाह्य मामिलाविदेशपरराष्ट्र मन्त्रीको १५औँ मन्त्रिस्तरीय बैठकको कार्यसूची निर्धारण गर्नेछ। बैठकमा नेपाली प्रतिनिधिमण्डलको नेतृत्व परराष्ट्र सचिव शंकरदास बैरागीले गरेका छन् भने भारतको बाह्य मामिला मन्त्रालयका सचिव प्रीति शरण, भुटानको विदेश मन्त्रालयका सचिव सोनाम छोङ, बंगलादेशका विदेश सचिव मोहम्मद शहिदुल हकले आआफ्ना राष्ट्रको प्रतिनिधित्व गरेका छन्। त्यसैगरी म्यान्मारको परराष्ट्र मन्त्रालयको अन्तर्राष्ट्रिय संगठन तथा आर्थिक विभागका महानिर्देशक क्वा मो तुन, श्रीलंकाको विदेश मन्त्रालयका अतिरिक्त सचिव ग्रेस आशिर्वाथन र थाइल्याण्डको विदेश मन्त्रालयको अन्तर्राष्ट्रिय आर्थिक मामिला विभागका नायब महानिर्देशक इकसिरी पिन्टारुचीले बैठकमा आआफ्नो मुलुकको प्रतिनिधित्व गरेका छन्। बैठकमा बिम्सटेकले पहिचान गरेका व्यापार, लगानी, यातायात तथा सञ्चार, ऊर्जा, पर्यटन, कृषि, प्रतिआतंकवाद, गरिबी निवारण, जनस्वास्थ्य, वातावरण तथा प्राकृतिक विपत्ति र जलवायु परिवर्तनजस्ता १४ क्षेत्रमा विचारविमर्श हुनेछ। रासस"
जड्याहाँ प्रहरीले शिक्षकसहित चार युवा कुटे,"तुलसीपुर: आफन्तको घरमा जान लागेका युवाहरुलाई प्रहरीले मरणासन्न हुने गरी कुटेका छन्। रक्सी खाएर मात्तिएका प्रहरीले बिनाकारण आफूहरुलाई कुटेको दाङको फूलवारीका युवाहरुले आरोप लगाएका छन्। आफूलाई कुटपिट गर्ने प्रहरीलाई कारवाही गर्न तुलसीपुर उपमहानगर १३ का ४ जना युवाहरुले माग गरेका छन्। स्थानीय विद्यालयका शिक्षक तिलक वली, स्थानीय युवा विक्रम खडका १३ वर्षीय बालक निगम ओली र वसन्त खड्काले बुधबार संयुक्त प्रेस विज्ञप्ति जारी गरी घटना सार्वनिक गरेका हुन्। साउन २२ गते राति ९ बजे हामी सतबरीया जाने क्रममा राप्ती राजमार्गको सानो भञ्ज्याङमा भ्यानमा आएका प्रहरीले तिमीहरुलाई यही रोक्ने कुरा भाछ भनेर रोके अनि केहि समयपछि मदिराले मात्तेका प्रहरी चौकी दमारगाउँका असई शुरेस बुढा पुगेर एक्कासी अपशव्द प्रयोग गर्दै कुटपिटमा उत्रिए, विज्ञप्तिमा भनिएको छ। कुटपिटपछि ईलाका प्रहरी कार्यालय अमिलियामा लगेर प्रहरी निरीक्षकले सबैलाई मुर्गा बनाएर मरणासन्न हुने गरी लाठीले कुटपिट गरिएको उनीहरुले बताएका छन्। घटना सार्वजनिक भएपछि निमित्त जिल्ला प्रहरी प्रमुख भुवनेश्वर तिवारीले किटानी जाहेरी आएमा आफूले अनुसन्धान गरी घटनामा संलग्न प्रहरी अधिकारीहरुलाई कारवाही गर्ने बताए।"
सप्तरीको बाढीपीडितलाई तत्काल क्षतिपूर्ति दिन प्रमको निर्देशन,काठमाडौँ: प्रधानमन्त्री शेरबहादुर देउवाले सप्तरीमा आएको बाढीबाट भएको धनजन क्षतिबाट पीडित भएकाहरुलाई तत्काल क्षतिपूर्ति दिन निर्देशन दिएका छन्। प्रधानमन्त्रीले बिहीबार सप्तरीको स्थानीय प्रशासनलाई बाढीबाट थप धनजनको क्षति हुन नदिन र समयमै व्यवस्थापन गर्न निर्देशन दिनुभएको प्रधानमन्त्रीको सचिवालयले जनाएको छ। आज सप्तरीमा आएको बाढीका कारण राजविराज नगरपालिका१५ मा केही घरहरु ढुवानमा परेका छन्। प्रधानमन्त्रीले तराईको उच्च जोखिम भएको क्षेत्रमा सम्भावित बाढीको पूर्वव्यवस्थापन गरेर जोखिमयुक्त वस्ती स्थानान्तरण गर्न पनि निर्देशन दिएका छन्। रासस

शीर्षक,विवरण
डुबानको समस्या,"सप्तरीको तिलाठी फेरि जलमग्न बनेको छ । करिब पाँच सय नागरिक विस्थापित हुन पुगेका छन् । सीमावर्ती क्षेत्रमा भारतले एकतर्फी रूपमा निर्माण कार्य गरेपछि खाँडो नदीको पानीले निकास नपाई ती क्षेत्र जलमग्न हुन पुगेका हुन् । गत वर्ष त्यस्तै परिस्थिति उत्पन्न हुँदा सीमापारिका भारतीयहरूसँग झडप हुन गएको र आफूलाई बचाउन तिलाठीवासीले भारतद्वारा गरिएको निर्माण कार्यमा तोडफोड गरी जल निकासको बाटो कोरेका थिए । तराई क्षेत्रमा वर्षायामको डुबान नयाँ समस्या हैन । तर खासगरी विगत दुई दसकयता यस्ता भोगाइमा भारतद्वारा सीमावर्ती क्षेत्रमा हुन थालेका एकतर्फी निर्माण निकै हदसम्म जिम्मेवार छ । पूर्वदेखि पश्चिमसम्मका करिब १८८० किमि सीमावर्ती क्षेत्रमा करिब १९ ठाउँमा भारतले तटबन्ध, बाँध र अरू निर्माणकार्य एकतर्फी रूपमा सम्पन्न गर्दा नेपाली भूभाग जलमग्न भई नागरिकहरू विस्थापित हुनुका साथै लाखौंको बाली तथा धनमाल र चौपाया तहसनहस हुने गरेका छन् । त्यसले सीमावर्ती क्षेत्रमै भारतलाई अमानवीय र मिचाहा भएको आरोप लाग्ने गरेको छ भने अर्कोतिर भारतले सीमाका नदीको उपल्लो र तल्लो बहाबका आठआठ किलोमिटर क्षेत्रमा एकतर्फी रूपमा निर्माण गर्न नपाउने हेल्सिन्की अभिसन्धिको उल्लंघन गरेको र त्यसविरुद्ध अन्तर्राष्ट्रिय मञ्चमा जानुपर्ने बाध्यता पनि नेपाल सरकारमाथि पर्न थालेको छ । खासगरी कपिलवस्तु क्षेत्रमा २२ किमि लामो रस्सिया खुर्दलोटन बाँध एकतर्फी रूपमा भारतले निर्माण गरिसकेको र त्यसको विभिन्न खण्ड जोडिई त्यो सञ्चालनमा आएमा बुद्धको जन्मस्थल लुम्बिनी र त्यहाँ अवस्थित अशोक चक्र समेत डुबानमा पर्ने परिस्थित बन्यो । यसबाट अन्तर्राष्ट्रिय क्षेत्रको समेत दबाब पर्न गई त्यसको सञ्चालन हुनबाट रोकिएको तथ्यलाई आधार बनाई भारतद्वारा भएका एकतर्फी बाँध निर्माण अन्तर्राष्ट्रिय मञ्चमा उठाउन दबाब बढेको हो नेपालभित्र । स्वाभाविक रूपमा सीमावर्ती क्षेत्रका भुक्तभोगीहरूको समर्थन रहनेछ यस्तो कदममा, यद्यपि दुई निकटतम छिमेकी राष्ट्रहरूले यस्ता संवेदनशील समस्या व्यवहार, नियम, कानुन, विवेक तथा मानवीय सम्बन्धका आधारमा गर्नु उपयुक्त हुनेछ । भारत स्वयंले राप्ती नदीअन्तर्गतको सिकटा परियोजना सीमा क्षेत्रको आठ किलोमिटरभित्र एकतर्फी बाँध बनाएको र त्यसले हेल्सिन्की अभिसन्धि उल्लंघन गरेको भन्दै त्यसलाई रोक्न आग्रह गरेको दृष्टान्त छ । त्यसैले ऊ स्वयंले सीमावर्ती क्षेत्रमा एकतर्फी निर्माण गरी नेपाल क्षेत्रमा डुबानको वातावरण सिर्जना गर्नु अमानवीय र अन्याय दुवै मानिनेछ । हो, आआफ्ना मुलुकका नागरिकको सुरक्षा सम्बन्धित मुलुकका सरकारको दायित्व हो । तर, अर्कोतिरको लागि डुबानमा पारेर आफ्नोलाई बचाउने कार्यलाई न्यायसंगत भन्न सकिन्न । तिलौटामा तत्काल भारतले अनधिकृत निर्माण भत्काएर नेपाललाई सुरक्षा दिनु उसको कर्तव्य हो भने दीर्घकालीन सद्भाव र सुरक्षाको लागि दुई पक्षले उचित र अधिकारसम्पन्न निर्माण गर्नु पनि त्यत्तिकै आवश्यक छ । सम्भवतः प्रधानमन्त्री शेरबहादुर देउवाको भारत भ्रमणमा यो एउटा महत्वपूर्ण मुद्दा बन्नेछ । तर त्यसअघि नै डुबानबाट असुरक्षित बनेका नेपालका भूभागमा आफ्ना कारणबाट सिर्जित समस्यालाई भारतले सम्बोधन गर्नु आवश्यक छ ।"
सहिदको सालिक अनावरणमा आमा नै नजाने !,"वीरगन्ज : मधेस आन्दोलनका क्रममा संविधान जारी भएका दिन वीरगन्जमा प्रहरीको गोली लागेर ज्यान गुमाएका पर्साको पकाहा मैनपुरका सहिद सत्रुधन पटेलको शनिबार हुने सालिक अनावरण कार्यक्रममा सहिद पटेलकै आमा सहभागी नहुने हुनु भएको छ। पकाहा मैनपुरमा निर्माण गरिएको सहिद पटेलको सालिकको राष्ट्रिय जनता पार्टी (राजपा) का अध्यक्ष महन्थ ठाकुरले शनिबार अनावरण गर्ने कार्यक्रम छ। तर, पटेलकै आमा कुस्मी देवीले भने सालिक अनावरण कार्यक्रममा आफू सरिक नहुने बताउनु भएको छ। सहिद पटेलकी आमा कुस्मी देवीले कुनै एउटा दलले आफूसंग सल्लाह नै नगरी आफनो राजीखुशीले सालिक बनाएको र कार्यक्रममा सबै मधेसी दलका नेता नआउने भएकाले आफू उक्त कार्यक्रममा नजाने बताउनु भएको हो। जसरी मेरो छोरा सहिद भएका बेला उसको अन्त्येष्टिमा सबै मधेसी दलका नेताहरु आएका थिए अहिले सालिक अनावरण कर्यक्रममा पनि सबै नेता आउनु पर्छ भन्ने मेरो चाहना हो, उहाँले भन्नुभयो, तर, शनिबार कुनै एउटा दलले मात्र कार्यक्रम गर्दैछ त्यसैले म उक्त कार्यक्रममा जान्न, त्यो कार्यक्रममा मेरो मन्जुरी पनि छैन, मसंँग उनीहरुले सल्लाह पनि गरेका छैनन्, मेरो छोराले मधेसका लागि ज्यान दिएको हो, कुनै दल विशेषलाई राजनीति गर्नका लागि होइन। मधेस आन्दोलनका क्रममा संविधान जारी भएका दिन असोज ३ गते वीरगन्जको गीता मन्दिर रोडमा प्रहरीले चलाएको गोली लागेर शत्रुधनको निधन भएको थियो। उनलाई नेपाल सरकारले सहिद पनि घोषणा गरिसकेको छ।"
भाजपा नेता २० मिनेट मस्जिदमा,विराटनगर: भारतीय जनता पार्टी (भाजपा) का प्रवक्ता शैयद साहनवाज हुसेनले २० मिनेट विराटनगर महानगरपालिका ९ स्थित बुधहाट चौमा रहेको मस्जिदमा बिताउनुभएको छ । मुस्लिम धर्मावलम्बीहरुको प्रार्थनास्थल मस्जिद प्रवेश गर्नु भएका उहाँ २० मिनेट नवाज पढेर निस्कनु भयो । शुक्रबार दिउँसो १:१० बजे मस्जिद छिर्नु भएका उहाँ नवाज पढेर १:३० मा निस्किनु भएको हो । बिहीबार साँझ जोगवनी नाका हुँदै नेपाल प्रवेश गर्नु भएका उहाँ शुक्रबार मोरङ व्यापार संघले आयोजना गरेको स्वागत कार्यक्रममा सहभागि भएपछि प्रार्थनाका लागि मस्जिदतर्फ लाग्नु भएको थियो । हुसेनले विराटनगर महानगरपालिकाका मेयर भीम पराजुलीसंग पनि भेटघाट गर्नु भएको छ । मेयर पराजुलीसंग उहाँले जुनसुकै औपचारिक कार्यक्रममा बोलाउँदा पनि आफू विराटनगर आउन तयार रहेको बताउनुभयो । हुसेनले आफू पुगेका सबै कार्यक्रममा पटक पटक नेपाल आउने इच्छा आफूमा रहेको बताउँदै नेपाल आउन पाउँदा गर्व लाग्ने प्रतिक्रिया दिनुभयो । भारतका पूर्व मन्त्री समेत रहनु भएका हुसेन विराटनगर आएपछि सुरक्षा व्यवस्था कडा पारिएको थियो । ठूलो संख्यामा नेपाल र सशस्त्र प्रहरी परिचालन गरिएको थियो ।
सरकार स्थानीय तहलाई अधिकार दिन चाहँदैन : ओली,"भक्तपुर : नेकपा एमालेका अध्यक्ष एवं पूर्वप्रधानमन्त्री केपी शर्मा ओलीले केन्द्रीय सरकार स्थानीय तह अधिकार सम्पन्न बनाउन नचाहिरहेको बताउनुभएको छ । आफू बस्दै आएको भक्तपुरको सूर्यविनायक नगरपालिकाको पहिलो नगर सभा शुक्रबार उद्घाटन गर्नुहुँदै उहाँले जनप्रतिनिधिहरु आइसक्दा पनि स्थानीय तहलाई कानुन र अधिकार नदिएर सरकारले एकात्मक शासनलाई नै बढावा दिइरहेको बताउनुभएको हो । स्थानीय तहलाई आवश्यक ऐनकानुन तथा बजेटको अख्तियारी नपठाएको भन्दै अध्यक्ष ओलीले आक्रोशसमेत पोख्नुभयो । केन्द्रीय सरकार अझै स्थानीय तहलाई अधिकारसम्पन्न बनाउन चाहिरहेको छैन, उहाँले भन्नुभयो, त्यसैले राजनीतिक लडाइँ सकियो तर अधिकारको लडाइँ सकिएको छैन । उहाँले जनतालाई अधिकार सम्पन्न बनाउने लडाइँ लड्न स्थानीय तहका जनप्रतिनिधिहरुलाई आह्वानसमेत गर्नुभयो। अध्यक्ष ओलीले काठमाडौंमा चल्ने मोनो रेललाई भक्तपुर हुँदै धुलिखेलसम्म लानुपर्नेमा जोड दिनुभयो । नगरको बृहत्तर एवं दीगो विकासको लागि जनतासँग प्रत्यक्ष अन्तरक्रिया र गोष्ठी गर्न सुझाउनुहँदै उहाँले नगरको समग्र विकासको लागि आवश्यक गुरुयोजना बनाएर अघि बढ्न जनप्रतिनिधिहरुको ध्यानाकर्षण गर्नुभयो । अध्यक्ष ओलीले जनताको आन्दोलनबाट प्राप्त उपलब्धिको लाभ एवं हिस्सेदारी जनताले पाउने गरी काम गर्न जनप्रतिनिधिहरुलाई आग्रह गर्नुभयो ।"
सूर्यविनायक नगरको पहिलो नगरसभाः प्रशासनिक खर्चको करिब सात गुणा विकास बजेट,"भक्तपुर : भक्तपुरको सूर्यविनायक नगरपालिकाले प्रशासनिक खर्चको करिब सात गुणा बढी बजेट विकास निर्माणको लागि छुट्याएको छ। नगरपालिकाले शुक्रबार भएको पहिलो नगर सभाले नपाको कूल बजेटको ८७ दशमलब १३ प्रतिशत विकास निर्माणको लागि छुट्याएको हो। प्रशासनिक खर्चतर्फ भने १२ दसमलब ८७ प्रतिशत बजेटमात्रै छुट्याइएको छ। सूर्यविनायक नपाका प्रमुख वासुदेव थापाले कूल ४८ करोड १० लाख २८ हजार रुपैयाँको आर्थिक वर्ष २०७४७५ को लागि नीति तथा कार्यक्रम र बजेट प्रस्तुत गर्नुभएको छ। जसमा कार्यक्रम तथा पूँजीगततर्फ ४१ करोड ९१ लाख २८ हजार रुपैयाँ विनियोजन गरिएको छ। कर्मचारी एवं प्रशासनिकतर्फ भने ६ करोड १९ लाख रुपैयाँ छुट्याइएको हो। सूर्यविनायकलाई सरकारले सशर्त १४ करोड ८४ लाख २८ हजार र निःशर्त २४ करोड ७७ लाख ५० हजार रुपैयाँ केन्द्रीय अनुदान उपलब्ध गराएको छ। सूर्यविनायकले आफ्नो आन्तरिक आयबाट भने आठ करोड ४८ लाख ५० हजार रुपैयाँको मात्रै नीति तथा कार्यक्रम र बजेट प्रस्तुत गरेको छ। नगर सभामा प्रमुख थापाले जनताको आकांक्षाअनुसार नगरपालिकाको विकास निर्माण र सेवा प्रवाहमा समर्पित रहने विश्वास दिलाउनुभयो। एक घर एक धारा नगर प्रमुख थापाले खानेपानीको चरम अभाव रहेको सूर्यविनायक नगरका वासिन्दाको घरघरमा खानेपानीको पहुँच पुर्याउने उद्देश्यले एक घर एक धाराको नीति अवलम्बन गरिने जानकारी दिनुभयो। खानेपानीको मुहान संरक्षणको लागि मुहान आसपास उपयुक्त मापदण्डसमेत बनाइने बताउँदै उहाँले नपाभित्र सञ्चालित क्रमागत खानेपानी आयो्जनाहरुलाई यथाशीघ्र सम्पन्न गर्दै खानेपानी अभाव न्यूनीकरण गर्दै लगिने जानकारी दिनुभयो। पर्यटन प्रवद्र्धनलाई प्राथमिकता नगर प्रमुख थापाले सूर्यविनायक नगरका विभिन्न क्षेत्रलाई पर्यटकीय गन्तव्यस्थलको रुपमा विकास गर्ने महत्वाकांक्षी नीति अघि सार्नुभएको छ। उहाँले सूर्यविनायक नगरभित्र पर्ने डोलेश्वर महादेव, आशापुरी महादेव, अनन्तलिंगेश्वर, सोमलिंगेश्वर, लटरम्मेश्वर, नन्दीकेश्वर महादेव मन्दिर क्षेत्रलगायतलाई धार्मिक पर्यटकीय गन्तव्यस्थलको रुपमा विकास गरिने जानकारी दिनुभयो। स्थानीयस्तरमा रोजगारी सिर्जना गरी जनताको आर्थिक अवस्था सुदृढ गर्न नपाले पर्यटन प्रवद्र्धनलाई प्राथमिकता दिएको छ, उहाँले भन्नुभयो, सूर्यविनायक नपास्थित रानीकोट गढी, चुच्चे ढुंगा, पाइलटबाबा आश्रम, लाँकुरी भञ्ज्याङ, अनन्तलिंगेश्वर डाँडा, काँक्राबारी, भंगाल डाँडा, लिंगो बनलगायतलाई आधुनिक एवं रमणीय पर्यटकीय क्षेत्रको रुपमा विकास गरिने छ। निजी क्षेत्रलाई प्रोत्साहन सूर्यविनायक नपाले निजी क्षेत्रलाई प्रोत्साहनको नीति अघि सारेको छ। नपाभित्र औद्योगिक क्षेत्र स्थापना गरी उद्योग व्यवसाय सञ्चालन गर्न उद्यमीहरुलाई प्रोत्साहन गरिने नगर प्रमुख थापाले जानकारी दिनुभयो। उहाँका अनुसार नपाभित्र रहेका साना तथा मझौला उद्योगीहरुको लागि विशेष कार्यक्रमको व्यवस्था गरिने छ। सार्वजनिक निजी साझेदारी नीतिको अवलम्बन गर्दै दीर्घकालीन योजनाहरुको अध्ययन सुरु गरिनेछ, नगर प्रमुख थापाले भन्नुभयो, पर्यावरण र वातावरण प्रदूषण गर्ने उद्योगहरुलाई विस्थापित गरिने छ। उहाँले नगरभित्र रहेका स्वास्थ्य चौकीहरुको स्वास्थ्य सेवा विस्तार गरी अस्पतालको रुपमा विकास गर्दै लगिनेसमेत बताउनुभयो।"
बाबुरामको डाउनफल : यसकारण भयो राजनीतिक गिरावट,"डा बाबुराम भट्टराई राजनीतिक शब्दावलीहरू क्वाइन गर्दै तिनलाई विमर्शको विषय बनाउन सिपालु छन् । लोकतान्त्रिक गणतन्त्र, नयाँ शक्ति, आर्थिक समृद्धि यी केही यस्ता उदाहरण हुन्, जसलाई पछिल्ला कालखण्डमा भट्टराईले बहसविमर्शको विषय नै बनाइदिए ।२०७० सालको अन्त्यतिर उनले एउटा विमर्श अघि सारे, नेपाली राजनीतिमा नयाँ शक्तिको खाँचोबारे । नेपाली समाज नयाँ चरणमा प्रवेश गरिसकेको छ । अब त्यसलाई नेतृत्व गरेर जान दलहरूले आफ्नो संगठन, नेतृत्व र कार्यशैलीलाई नै परिवर्तन गरेर लैजान सक्नुपर्छ, उनले भनेका थिए, त्यसो गर्न सकिएन भने नयाँशक्तिको उदय हुन्छ ।नयाँशक्तिबारे बहस छेडेको करिब डेढ वर्षपछि भट्टराईले चार दशकदेखिको माओवादी आन्दोलनसँगको नाता तोडे । र, नयाँशक्ति निर्माण अभियान शुरु गरे । ९ असोज ०७२ मा हठात् पत्रकार सम्मेलन गरेर उनले माओवादीबाट अलग भएको घोषणा गरेका थिए ।संविधान निर्माणको महवपूर्ण जिम्मेवारी पूरा गरेको एक साता नबित्दै अचानक उनले माओवादी त्याग्नुलाई संशयका दृष्टिले हेरिएको थियो । यद्यपि, पत्रकार अनिल थापाद्वारा लिखित पुस्तक अविराम बाबुराममा उनले संविधान बनेपछि नयाँशक्ति निर्माण गर्नुपर्छ भन्ने सोचमा पहिलेदेखि नै भएको दाबी गरेका छन् । पूर्वघोषित मान्यताअनुसार नै मैले पार्टी त्यागेको हुँ, उनले स्पष्टीकरण दिएका छन् । पुस्तकमा माओवादी अध्यक्ष दाहालसँगको इगोका कारण पनि उनी बाहिरिने वातावरण बनेको उल्लेख छ । संविधान जारी भएको भोलिपल्ट दाहालले भट्टराईलाई ३० वर्ष झेलेको, ८ असोजको पार्टी बैठकमा अब हामी अलगअलग बाटो हिँड्दा पनि हुन्छ भनेको आदि कारणले इगो हर्ट भएर अचानक पार्टी छाड्ने निर्णयमा पुगेको उनकै अभिव्यक्तिबाट प्रस्टिन्छ । दाहालसँगको इगो, पार्टीको फस्ट म्यान हुने महत्वाकांक्षा, सैद्धान्तिक मतभेद वा अरू नै केही, पार्टी छोड्नुको जे कारण भए पनि दुई वर्षयता उनी माओवादीबाहिर छन् । नयाँशक्ति पार्टी गठन गरेको पनि एक वर्ष कटिसकेको छ । ३० जेठ, ०७३ मा जुन तामझाम र अपेक्षासहित नयाँशक्ति पार्टीको घोषणा भएको थियो, त्यसले अपेक्षाकृत जनाकर्षण हासिल गर्न सकेको छैन । स्थानीय तह निर्वाचनको नतिजामा निकै कमजोर भएबाटै त्यसको पुष्टि भएको छ । संघीय समाजवादी फोरमसँगको गठबन्धनमा उसकै चुनाव चिह्न साझेदारी गरेर सहभागी भएको नयाँशक्तिले पहिलो र दोस्रो चरणको चुनावमा जम्मा पाँच स्थानमा विजय प्राप्त गर्यो । करिब डेढ दर्जन स्थानमा माओवादी केन्द्रका उम्मेदवार हराउने भूमिका देखिएबाहेक नयाँशक्तिप्रति जनता खासै आकर्षित देखिएनन् । पराजयका पाँच कारण चार दशक लामो राजनीतिक यात्रा तय गरेका र त्यस अवधिमा प्रायः सेकेन्ड म्यानको भूमिकामा रहेका भट्टराईमा एउटा राजनीतिक दलको फस्ट म्यान हुने ठूलो महत्वाकांक्षा थियो, जुन उनले नयाँशक्ति गठन गरेर पूरा गरे । तर, नयाँशक्तिको नेताका रूपमा उनलाई जनअनुमोदन प्राप्त भएको छैन । समकालीन राजनीतिमा अहिले पनि शीर्ष नेताहरूको नैतिक चरित्रको कुरा आउँदा तुलनात्मक रूपमा भट्टराईमाथि कमै प्रश्नहरू उठ्छन् । जनस्तरमा अपेक्षा गरिएका नेतामै पर्छन्, उनी । तर, स्थानीय तह निर्वाचनमा ती अपेक्षा कहीँ कतै प्रतिबिम्बित भएनन् । किन यसरी कमजोर भए बाबुराम ?यसका पछाडि यी केही कारण जिम्मेवार छन् १नयाँशक्ति नबिक्नुको कारण भट्टराईले अघि सारेका मुद्दाहरूप्रति जनता आकर्षित नहुनु हो । नयाँशक्तिको मुख्य राजनीतिक दर्शन मुलुकलाई आर्थिक समृद्धिको बाटोमा लैजाने भन्ने हो । पुँजीवादी क्रान्तिबाट प्राप्त उपलब्धिलाई संस्थागत गरेर आर्थिक, सामाजिक क्रान्ति गर्दै समाजवादतिर बढ्न नयाँशक्तिको आवश्यकताबोध भएको भट्टराईको दाबी हो । विश्व राजनीतिमा अभ्यास भएका दुई इतर वाद उदारवाद र समाजवादबीच फ्युजन गरेर समाजलाई आर्थिक समृद्धितर्फ अघि बढाउनुपर्छ भन्ने विचार उनले सारेका हुन् । यो स्टेबल पार्टी भोटर्स भएको देश हो। यहाँ मूलधारमा नरहेपछि चुनावमार्फत् त्यसको हैसियत कमजोर नै हुने रहेछ। नयाँशत्तिाको हकमा पनि त्यही भएको हो। प्रा कृष्ण हाछेथुु राजनीतिशास्त्री तर, उनको विचार आम जनताले बाई गरेनन् । मेरो त शुरुदेखि नै असहमति थियो । राजनीतिक संघर्षको चरण सकिएको भन्ने भट्टराईको दाबीसँग राजनीतिक विश्लेषक तुलानारायण साह भन्छन्, भट्टराईले भनेजस्तो राजनीतिक संघर्षको चरण सकिएकै छैन । समावेशीलगायत थुप्रै राजनीतिक मुद्दा छन्, जसको व्यवस्थापन अझै हुन सकेको छैन । चुनावमा भट्टराईको दर्शन जनताले रुचाएनन् । कुनै बखत भट्टराईसँग नजिक रहेर सहकार्य गरेका माओवादी केन्द्रका नरेन्द्रजंग पिटर पनि नयाँशक्तिले दूरदृष्टिसहित मुद्दा अघि सार्न नसकेको दाबी गर्छन् । उनी बाबुरामले प्रचण्डसँगको इगोका कारण उग्र प्रतिक्रियाको राजनीति गरिरहेको दाबी गर्दै भन्छन्, अहिलेकै चुनावलाई नै हेरौं । नयाँशक्तिका कारण माओवादीले कतिपय ठाउँमा पराजय बेहोर्नुपर्यो । प्रचण्ड, बाबुरामहरू सबै तीव्र महत्वाकांक्षालाई व्यवस्थापन गर्न नसक्दाको परिणति भोगिरहेछन् । उनी थप्छन्, नयाँशक्तिको विचार के हो ? यसको राजनीति कसका लागि हो ? मध्यमवर्गका लागि ? राजनीति पवित्र सोचले मात्रै चल्दैन । यो चल्न प्रस्ट र दूरदृष्टि चाहिन्छ । नयाँशक्तिमा प्रस्ट भिजन छैन । एक समय भट्टराईनिकट मानिएका अर्का माओवादी केन्द्रका नेता मणि थापा पनि भट्टराईमा सैद्धान्तिक विचलन आएपछि जनताले उनलाई नपत्याएको दाबी गर्छन् । उहाँलाई भारतपरस्त भन्ने शंका गरिन्थ्यो । माओवादी परित्याग गरेपछि त्यसमा थप बल मिल्यो, उनी भन्छन्, जसले सबैभन्दा बढी व्याख्या माक्र्सवाद, लेनिनवाद र माओवादको गर्यो, उसैले माक्र्सवादी होइन भनेर सैद्धान्तिक रूपमा विचलित भएपछि जनताले उहाँलाई पत्याएनन् । चुनावमा त्यो देखियो । २ चुनाव जित्न बलियो संगठन चाहिन्छ । नयाँशक्तिले पर्याप्त रूपमा देशव्यापी संगठन निर्माण गर्न सकेको छैन । बनेकै संगठनमा पनि आन्तरिक मतभेदहरू बढेका कारण पनि यसप्रति जनताको आकर्षण रहेन । नयाँशक्तिमा माओवादी र गैरमाओवादी पृष्ठभूमि भएका मानिसहरू छन् । फरक वैचारिक पृष्ठभूमि भएकाहरूबीच द्वन्द्व बढेकाले संगठन बलियो हुन सकेन, एक जना नयाँशक्तिकै नेता स्वीकार्छन्, अन्तरघुलन हुन केही समय लाग्छ । ३ संगठनले गति नलिँदै पार्टी छोड्ने क्रम पनि बढेको छ । नयाँशक्तिका रूपमा घोषित भएको केही महिनामै मुमाराम, रामेश्वर खनाल आदि पार्टीबाट अलग भइसकेका छन् भने माओवादी स्कुलिङ भएका कार्यकर्ता पुनः माओवादी केन्द्र फर्किने क्रममा छन् । हालै पनि एउटा समूह माओवादी केन्द्र फर्केको छ । तथ्यांक नै त छैन । तर, गएकामध्ये २५ प्रतिशत जति फर्किसके, एमाओवादी केन्द्रका नेता मणि थापा भन्छन्, माओवादी पृष्ठभूमिका सबै नेता कार्यकर्ता ढिलोचाँडो यतै फर्किन्छन् । फरक वैचारिक पृष्ठभूमिका मानिसहरूबीच संगठन निर्माण हुँदै गरेकाले आन्तरिक असन्तुष्टि र मतभेद बढेर पार्टी छोड्ने प्रवृत्ति बढ्नुले पनि प्रभाव पार्यो । नयाँशक्तिकाे विचार के हो ? यसको राजनीति कसका लागि हो ? मध्यमवर्गका लागि ? राजनीति पवित्र सोचले मात्रै चल्दैन। नयाँशक्तिमा प्रस्ट भिजन छैन। नरेन्द्रजंग पिटर नेता, माओवादी केन्द्र ४नेपाली राजनीतिमा पार्टीको संस्थापनसँग विभाजित भएर बाहिरिने शक्तिलाई जनताले खासै विश्वास गर्ने गरेका छैनन् । अझ निर्वाचनका बेला त मूलधारमा नरहेका शक्तिहरू किनारा नै लाग्ने गरेका छन् । नेपालका निर्वाचनहरूको विश्लेषण गर्दा थाहा हुन्छ, यो एक स्टेबल पार्टी भोटर्स भएको देश हो, राजनीतिशास्त्रका प्राध्यापक कृष्ण हाछेथुु भन्छन्, फ्रान्समा केही महिनाअघि खुलेको पार्टीले जितेजस्तो वा दिल्लीकै केजरीवालले जस्तो जनमत नयाँ दलहरूले पाउदैनन् । यहाँ मूलधारमा नरहेपछि चुनावमार्फत् त्यसको हैसियत कमजोर नै हुने रहेछ । नयाँशक्तिको हकमा पनि त्यही भएको हो ।नेपाली राजनीतिमा दल फुट्नु, जुट्नु नौलो सन्दर्भ होइन । ००७ सालपछि नै कांग्रेस, कम्युनिस्टहरू पटकपटक विभाजित हँुदै आएका छन् । कांग्रेसबाट गणेशमान सिंहजस्तो व्यक्तित्वले पनि अन्तिम समयमा कांग्रेस छाडे । पार्टीबाट बाहिरिएपछि उनले जगन्नाथ आचार्य नेतृत्वको दललाई समर्थन गरे, तर जनताले कांग्रेस छोडेनन्, हाछेथु थप्छन् । अरू जति पनि पार्टी विभाजित भएका छन्, सबैजसो संस्थापनमा नआउनेहरू कमजोर भएको अनेकौं दृष्टान्त नेपाली राजनीतिमा पाइन्छ । ५ विशेष परिस्थितिमा नभई सामान्य अवस्थामा चुनाव भएकाले नयाँशक्ति पराजित हुनुलाई स्वाभाविक ठान्नेहरू पनि छन् । ०६४ को संविधानसभाको पहिलो चुनावमा माओवादी वा मधेशी दलहरू आन्दोलनको सफलतापछि विशेष अवस्थामा चुनावमा गएका थिए । त्यसबेला नयाँ दल भए पनि भोट आउथ्यो, विश्लेषक साह भन्छन्, अहिले त्यस्तो विशेष परिवेश छैन । त्यसकारण नतिजा अपेक्षाकृत नै हो । उनका अनुसार नयाँशक्तिले यसपालि धेरैभन्दा धेरै उम्मेदवारी दिएर परिचय बनाएको छ । आगामी चुनावमा अहिलेको तुलनामा राम्रो नतिजा आउन सक्छ । ओर्लिंदो आकर्षण चुनावी पराजयले नयाँशक्तिको राजनीतिक हैसियतमा ल्याएको गिरावटको सीधा असर भट्टराईको राजनीतिमाथि पर्छ । नयाँशक्ति वान म्यान पार्टी हो । त्यसो त भट्टराईले भिन्न पृष्ठभूमिका मानिसहरूलाई संगठित गर्दै नयाँ शैलीमा पार्टी निर्माण गर्ने दाबी गरेका छन् । तर, यसको फेस भ्यालु उनी मात्रै हुन् । त्यसकारण नयाँशक्तिले शक्ति आर्जन गर्दा वा गुमाउँदा त्यसको असर उनको राजनीतिलाई पर्छ ।नयाँशक्तिको नेतृत्वमा आएपछि उनका पक्षमा जुन लहर आउने अपेक्षा थियो, त्यो पटक्कै आएको छैन । तर, पछिल्लो एक दशकको राजनीतिक परिदृश्यमा उनी सबैभन्दा बढी लोकप्रिय नेताका रूपमा दर्ज भएका थिए । त्यसो त ०६२६३ को आन्दोलनपछिका परिदृश्यमा गिरिजाप्रसाद कोइराला र पुष्पकमल दाहाल राजनीतिका प्रमुख आकर्षणका रूपमा रहे । पछिल्लो समय एमाले अध्यक्ष केपी ओली राजनीतिको केन्द्रमा छन् । कोइराला, दाहाल या ओली समयअनुसार, भूमिकाका हिसाबले प्रभावशाली देखिए पनि लोकप्रिय नेताको श्रेणीमा परेनन् । भट्टराईले लोकप्रियता नै कमाएका थिए । अर्थमन्त्री हुँदै प्रधानमन्त्री हुँदासम्म उनले अरू नेताभन्दा केही फरक गर्न खोजे । प्रचारमुखी ढंगले केही राजनीतिक स्टन्ट पनि गरे तर प्रधानमन्त्री हुँदाका प्रारम्भिक दिनहरूमा उनको कामको सबैतिरबाट प्रशंसा नै हुन्थ्यो । मुस्ताङ म्याक्ससँगै लोकप्रियताको सिँढी उक्लिन थालेका उनले शान्ति प्रक्रियालाई टुंगोमा पुर्याउने र काठमाडौंका सडक विस्तार गर्ने काम गरे, जसको सबैतिरबाट सराहना भयो । माओवादी आन्दोलनका मुख्य ब्रेन भनेर चिनिएका भट्टराईले विद्रोही दललाई शान्तिपूर्ण रूपान्तरणमा ल्याउन भूमिका खेलेको, पार्टीलाई संविधानसभाको पक्षमा ल्याएको र बाह्रबुँदे समझदारी निर्माणमा भूमिका खेलेको आदि क्रेडिट पाएका थिए । त्यसमाथि पढाइमा सधैं अब्बल र पीएचडी गरेको पृष्ठभूमि आदि कारण समाज उनीप्रति अपेक्षा पनि राख्थ्यो । तर, प्रधानमन्त्रित्वकाल लम्बिँदै जाँदा उनको क्रेज घट्दै गयो । झन् प्रधानमन्त्री भएकै बखत देशको चाबी अन्तै रहेछ, देशै मर्ज, सब मर्ज हुन सक्छ आदि विवादास्पद अभिव्यक्ति दिन थालेपछि उनको साख स्वात्तै घट्यो । पत्नी हिसिला यमी र क्याबिनेटका मन्त्रीहरूका आर्थिक चलखेलका प्रसंग जोडेर उनको व्यापक आलोचना हुन थाल्यो । त्यसमाथि संविधानसभा नै विघटन भएपछि त झन् उनीमाथि गम्भीर आरोप नै लाग्यो । एउटा समय आशा जगाउन सकेका नेताको छवि कतिसम्म ओरालियो भने, उनलाई भारतपरस्तको बात अझ चर्को स्वरमा लाग्न थाल्यो । राजनीतिक संघर्षको चरण सकिएकै छैन। समावेशी लगायत थुप्रै राजनीतिक मुद्दा छन्, जसको व्यवस्थापन अझै हुन सकेको छैन। चुनावमा भट्टराईको दर्शन जनताले रुचाएनन्। तुलानारायण साह राजनीतिक विश्लेषक जनयुद्ध कालमै उनीमाथि भारतपरस्त नेताको आरोप लाग्ने गथ्र्यो । शान्तिकालमा पनि उनीमाथि त्यस्तो आरोप पार्टीभित्रैबाट लाग्दै आएको थियो । अध्यक्ष प्रचण्डले त भारतले बाबुरामलाई प्रधानमन्त्री बनाउन दबाब दिइरहेको छ भनेर कार्यकर्ता भेलामै बोले । उनले त्यसो भनेको केही महिनापछि उनी प्रधानमन्त्री पनि भए । पत्रकार सुधीर शर्मा प्रयोगशाला पुस्तकमा लेख्छन्, प्रचण्डसँग संशय र उतारचढावपूर्ण सम्बन्ध रहनु, गिरिजाप्रसाद जस्ता भर पर्न सकिने अनुभवी नेता बित्नु, सूर्यबहादुर थापाजस्ता परम्परागत बफादारको जनाधार नरहनु, महन्थ ठाकुरजस्ता मधेशी नेताको राष्ट्रिय आधार कमजोर हुनु आदि कारणले गर्दा भारतीयहरूले दीर्घकालीन भरोसा गर्न सकिने नेपाली नेताका रूपमा बाबुरामलाई नै बुझे । ०६८ भदौमा प्रधानमन्त्री हुँदा दक्षिण छिमेकको आशीर्वाद उनले पाएकै हुन् भन्ने धेरैले बुझेका थिए । तर, जब उनले माओवादी परित्याग गरी नयाँशक्ति गठन गर्न पुगे । भारतविरोधी मनोविज्ञान भएको नेपाली समाजले त्यसमा पनि शहरी मध्यम वर्गीय जमातले उनीप्रति हेर्ने दृष्टिकोण मात्रै बदलेन, संशयका दृष्टिले पनि हेर्न थाल्यो । नेपाल, भारत र चीनबीच त्रिदेशीय साझेदारीको कुरा उठाएका उनीमाथि कूटनीतिक सन्तुलन कायम राख्न नसकेको आरोप पनि लाग्ने गर्छ । गन्तव्य कता ? शीर्ष नेताहरूलाई एउटा हारमा उभ्याउँदा अहिले पनि भट्टराई तुलनात्मक रूपमा आशा र अपेक्षाका पात्र हुन सक्छन् । यद्यपि, अहिले उनलाई एउटा जमातले संशयको दृष्टिले हेर्छ भने जनताको एउटा तप्काले अझै आशाको नजरले हेर्ने गर्छ । कुनैबेला सफ्ट कर्नरमा राख्ने मिडिया उनीप्रति आलोचनात्मक छ । यो परिवेशमा उनी अब कसरी बढ्लान् ? के दाहालले दाबी गरेजस्तै उनी पुनः माओवादीमै फर्केलान् ? आफ्नै जीवनकालमा समृद्धि हासिल गर्ने नारा दिँदै नयाँ शक्तिमार्फत् राजनीतिमा होमिएका उनको चुनावमार्फत् सत्तामा पुग्ने सम्भावना छ ? जसले सबैभन्दा बढी व्याख्या माक्र्सवाद, लेनिनवाद र माओवादको गर् यो, उसैले माक्र्सवादी होइन भनेर सैद्घान्तिक रूपमा विचलित भएपछि जनताले भट्टराईलाई पत्याएनन्। चुनावमा त्यो देखियो। मणि थापा नेता, माओवादी केन्द्र केही महिनाअघि नयाँशक्ति छोडेर साझा पार्टीमा आबद्ध भएका मुमाराम खनालले उनी पुनः माओवादी केन्द्रमै फर्किने सम्भावना भएको बताएका थिए । हालै दाहालले पनि उनी माओवादीमै फर्किने विश्वास व्यक्त गरे । तर, भट्टराई आक्रोशित हुँदै भन्छन्, माओवादी केन्द्र आफंै पतनको बाटोमा छ । त्यहाँ म कुनै शर्तमा फर्किन्नँ । माओवादी केन्द्रका नेता थापा संघीयतालगायत समावेशीका कतिपय मुद्दाहरूमा कुरा मिले पनि बाबुराम एमाओवादी केन्द्र फर्किने कुरामा विश्वास गर्न नसक्ने बताउँछन् । गुमेको साख र आकर्षण चाहिँ पुनः प्राप्ति होला ? राजनीतिशास्त्री हाछेथु भन्छन्, उहाँले उठाउनुभएको मुद्दा प्रत्यक्षअप्रत्यक्ष राज्यले ग्रहण गर्न सक्छ । तर, निर्वाचनबाट विजेताकै रूपमा नयाँशक्ति आउलाजस्तो चाहिँ लाग्दैन ।"
सङ्खुवासभा जिससमा एमालेको एकल बर्चश्व,"सङ्खुवासभा: जिल्लाका दश वटै स्थानीय तहमा ७० जना कार्यपालिका सदस्यहरु निर्वाचित भएका छन् । सदस्यहरु निवार्चित भएसंगै गाउँपालिका र नगरपालिका कार्यपालिकाले पूर्णता पाएको जिल्ला निर्वाचन अधिकृत ऋषिकुमार दाहालले जानकारी दिनुभयो । मकालु, भोटखोला, सिलिचोङ, चिचिला र सभापोखरी गाउँपालिकामा ४ महिला सदस्य र २ दलित वा अल्पसंख्यक गरी ६६ जना सदस्य निर्वाचित भएका छन् । त्यसैगरी धर्मदेवि, खाँदबारी, चैनपुर, मादी र पाँचखपन नगरपालिकाबाट ५ महिला र ३ जना दलित र अल्पसंख्यक गरी ८८ जना निर्वाचित भएका छन् । गाउँ र नगर कार्यपालिकाले पुर्णतापाए संगै अब जिल्ला समन्वय समिति गठन गर्नु पर्ने छ । नेपालको संविधानको धारा २२० मा नगरसभा र गाउँसभा गठन भएको ३० दिनभित्र सम्बन्धित जिल्लामा जिसस गठन गरिसक्नुपर्ने प्रावधान रहेको छ । जिसस गठनमा गाउँ, नगरका प्रमुख तथा उपप्रमुखले मात्र मतदान गर्न पाउने व्यवस्था संविधानमा छ । जिसस गठन गर्न जिल्लामा एमालेको एकल वर्चश्व हुने निर्वाचन परिणमले देखाएको छ । एमालेले पाँच तहको प्रमुख र छ तहको उपप्रमुख पदमा विजयी हाँसिल गरेको छ भने कांग्रेसले पाँच प्रमुख र चार तहको उपप्रमुख पदमा विजयी भएको छ । २२ जना प्रमुख सहित २ सय ९७ को जमानत जफत स्थानीय तह निर्वाचनमा उम्मेदवारी दिएका २ सय ९७ उम्मेदवारको जमानत जफत भएको छ । दश स्थानीय तहमा २२ जना प्रमुख पदका उम्मेदवार सहित उपप्रमुख, वडाध्यक्ष र सदस्यहरुको जमानत जफत भएको जिल्ला निर्वाचन अधिकृत दाहालले जानकारी दिनुभयो । उम्मेदवारले खसेको कुल सदर मत मध्ये दश प्रतिशत मत नल्याएकाले जमानत जफत भएको हो । खाँदबारी नगरपालिकामा ७८, चिचिला गाउँपालिकामा २४, चैनपुर नगरपालिकामा ५४, धर्मदेवी नगरपालिकामा ६३, पाँचखपन नगरपालिकामा ३२ उम्मेदवारको जमानत जफत भएको छ । त्यसैगरी भोटखोला गाउाँपालिकामा १२, मकालु गाउँपालिकामा ३३, मादीनगरपालिकामा ४६, सभापोखरी गाउँपालिकामा ४० र सिलीचोङ गाउँपालिकामा १५ जना उम्मेदवारको जमानत जफत भएको हो । ९ सय ८० जना उम्मेदवारले भने जमानत जोगाएका छन् । मादी नगरपालिकाको २ र ८ नम्बर वडा, भोटखोला गाउँपालिका १ र मकालु गाउँपालिकाको १ नम्बर वडामा दलित महिला सदस्यको उम्मेदवारी नपरेको कारण जम्मा ४ पद खाली रहेको जिल्ला निर्वाचन कार्यालयले जनाएको छ ।"
कांग्रेसले तीन दिन पार्टीको झण्डा आधा झुकाउने,"काठमाडौँः नेपाली काग्रेसले दिवंगत नेता रामहरि जोशीको सम्मानमा तीन दिन पार्टीको झण्डा आधा झुकाउने भएको छ । सानेपास्थित पार्टीको केन्द्रीय कार्यालयमा शुक्रवार बसेको केन्द्रीय समितिको आकस्मिक बैठकले पार्टीका एक संस्थापक नेता जोशीको निधनप्रति गहिरो दुःख व्यक्त गर्दै आइतबार एकदिन देशभरका पार्टी कार्यालय बन्द गर्ने निर्णय गरेको हो । पार्टी सभापति एवम् प्रधानमन्त्री शेरबहादुर देउवाको अध्यक्षतामा बसेको सो बैठकले स्व जोशीले राष्ट्रियता, प्रजातन्त्र, समाजजाद एवं प्रजातान्त्रिक आन्दोलनमा अनवरतरुपमा पुर्याउँदै आउनुभएको योगदानको उच्च सम्मान गर्दै उहाँलाई उच्च नेताको रुपमा सम्मान अर्पण गर्ने निर्णय गरेको छ । बैठकपछि नेका केन्द्रीय सदस्य अर्जुननरसिंह केसीले दिवंगत नेता जोशीले नेपालको प्रजातान्त्रिक तथा लोकतान्त्रिक आन्दोलनमा अथक योगदान पुर्याएबापत पार्टीले उच्च सम्मान गर्दै तीनदिनसम्म आधा झण्डा झुकाउनुका साथै शोकसभाहरु सञ्चालन गर्ने निर्णय गरेको जानकारी दिनुभयो । उहाँले शान्तिवादी चरित्र, सादकी जीवन र वैचारिकरुपमा पनि पार्टीलाई अघि बढाउन खेलेको भूमिकालाई पार्टीले आगामी दिनमा आत्मसात् गरेर अघि बढ्नसक्नुपर्नेमा जोड दिनुभयो । बैठकमा वरिष्ठ नेता रामचन्द्र पौडेललगायत राजधानीमा उपलब्ध केन्द्रीय सदस्यहरुको उपस्थिति थियो । रासस"
अल विदा रामहरि दाइ,"काठमाडौं : बिहीबार निधन भएका नेपाली कांग्रेसका संस्थापकमध्ये एक मात्र जीवित नेता रामहरि जोशीको पशुपति आर्यघाटमा अन्तिम बिदाई गरिएको छ। बाथरुममा लडेर गम्भीर घाइते भएका जोशीको उपचारका क्रममा राजधानीको ग्रान्डी अस्पतालमा बिहीबार साँझ साढे ७ बजे निधन भएको थियो। उहाँ मिर्गौला र मस्तिष्कसम्बन्धी रोगबाट पीडित हुनुहुन्थ्यो। २००७ सालमा प्रजातन्त्रका लागि संघर्ष गर्नुभएका उहाँ कांग्रेसमा अन्तिम अवस्थामा पनि सक्रिय रहनुभएको थियो। सर्लाहीको मलंवा पुख्र्यौली घर भएका उहाँलाई कांग्रेसले ज्युँदा सहिदका रूपमा मान्दै आएको थियो। कांग्रेसको प्रचार विभागका पूर्वप्रमुख पुरुषोत्तम बस्नेतका अनुसार जोशी कांग्रेसका सस्ंथापक सदस्य हुनुका साथै उहाँले हिमाञ्चल छात्र संघको स्थापना गर्नुभएको थियो। २००७ सालको क्रान्तिको मोर्चा सम्हाल्नुभएका उहाँले २०२८२९ सालमा बीपी कोइरालासँगै चार वर्ष जेल जीवनसमेत बिताउनुभएको थियो। २०३६ सालमा उहाँको मलंगवास्थित घरमा पुगेर बीपीले मधेसको जनजीवनबारे अध्ययन गर्नुभएको थियो। २०४८ सालमा शिक्षा र पर्यटनमन्त्रीको जिम्मेवारी निर्वाह गर्नुभएका जोशी साहित्यकार पनि हुनुहुन्थ्यो। उहाँका आत्मकथा नेपाली कांग्रेससँग सिकिएका सम्झना र अँध्यारोबाट उज्यालोतर्फ प्रकाशित छन्। उहाँका कृतिमा नोभेम्बर क्रान्ति र २००७ सालको आन्दोलनको दस्तावेज पनि समेटिएको बस्नेतले बताउनुभयो। पूर्वमन्त्री जयप्रकाश गृप्ताका भनाइमा जोशीले २००७ सालअघि कांग्रेस र उसको क्रान्तिबारे अन्तर्राष्ट्रिय परिचय दिलाउने काम गर्नुभएको थियो। उहाँ नै अन्तर्राष्ट्रिय सम्पर्कका सुत्रधार हुनुहुन्थ्यो, उहाँले भन्नुभयो, कांग्रेसलाई आदर्शमा राख्ने पुस्ता नै उहाँ हुन्नुथ्यो। अब एक युगको अन्त्य भयो। अब कांग्रेस सिद्धान्त, आदर्श र व्यवहारशून्य भयो। कांग्रेस नेता लक्ष्मण घिमिरेका अनुसार जोशी २००३ सालदेखि कांग्रेसमा सक्रिय रहनुभएको थियो। उहाँले नै राष्ट्रिय कांग्रेस र नेपाली कांग्रेसको एकता गराउनुभएको हो, नेता घिमिरेले भन्नुभयो, त्यसपछि २०४६ मा प्रजातन्त्रको पुनःस्थापनापछि प्रजातन्त्रको शुद्धीकरण अभियान चलाउने अभियन्ता हुनुहुन्थ्यो। बाथरुममा लडेको करिब दुई सातासम्म अल्का अस्पतालमा उपचार गराइएको थियो। त्यसपछि आफन्तसँगको सल्लाहमा अस्पतालले एक साताअघि मात्र ग्रान्डीमा रिफर गरेको थियो। कांग्रेसले तीन दिन पार्टीको आधा झण्डा झुकाउने काठमाडौँ : नेपाली कांग्रेसले दिवंगत नेता रामहरि जोशीको सम्मानमा तीन दिन पार्टीको झण्डा आधा झुकाउने भएको छ । सानेपास्थित पार्टीको केन्द्रीय कार्यालयमा आज बसेको केन्द्रीय समितिको आकस्मिक बैठकले पार्टीका एक संस्थापक नेता जोशीको निधनप्रति गहिरो दुःख व्यक्त गर्दै आइतबार एकदिन देशभरका पार्टी कार्यालय बन्द गर्ने निर्णय गरेको हो । पार्टी सभापति एवम् प्रधानमन्त्री शेरबहादुर देउवाको अध्यक्षतामा बसेको सो बैठकले स्व जोशीले राष्ट्रियता, प्रजातन्त्र, समाजजाद एवं प्रजातान्त्रिक आन्दोलनमा अनवरतरुपमा पुयाउँदै आउनुभएको योगदानको उच्च सम्मान गर्दै उहाँलाई उच्च नेताको रुपमा सम्मान अर्पण गर्ने निर्णय गरेको छ । बैठकपछि नेका केन्द्रीय सदस्य अर्जुननरसिंह केसीले दिवंगत नेता जोशीले नेपालको प्रजातान्त्रिक तथा लोकतान्त्रिक आन्दोलनमा अथक योगदान पुयाएबापत पार्टीले उच्च सम्मान गर्दै तीनदिनसम्म आधा झण्डा झुकाउनुका साथै शोकसभाहरु सञ्चालन गर्ने निर्णय गरेको जानकारी दिनुभयो । उहाँले शान्तिवादी चरित्र, सादकी जीवन र वैचारिकरुपमा पनि पार्टीलाई अघि बढाउन खेलेको भूमिकालाई पार्टीले आगामी दिनमा आत्मसात् गरेर अघि बढ्नसक्नुपर्नेमा जोड दिनुभयो । बैठकमा वरिष्ठ नेता रामचन्द्र पौडेललगायत राजधानीमा उपलब्ध केन्द्रीय सदस्यहरुको उपस्थिति थियो । रासस"
ढाका टोपी लगाई दिएर उपराष्ट्रपतिले गरे राजदूतको विदाई,"काठमाडौं: उपराष्ट्रपति नन्दबहादुर पुनसँग नेपालका लागि नर्वेका राजदूत चेल टोरमोड पिटर्सनले विदाई भेट गर्नुभएको छ। शुक्रबार अपरान्ह उपराष्ट्रपतिको कार्यालय, बहादुरभवन कान्तिपथमा उपराष्ट्रपतिसँग आफ्नो चार वर्षे कार्यकाल सम्पन्न गरी स्वदेश फर्कन लाग्नुभएका नर्वेका राजदूत पिटर्सनले विदाई भेट गर्नुभएको हो। उपराष्ट्रपतिले राजदूतसँगको भेटमा नेपालको शान्तिप्रक्रिया र संविधान निर्माणमा नर्वेको ठूलो सहयोग रहेको बताउनुभयो । उहाँले राजदूत पिटर्सनको कार्यकालमा नेपालनर्वे सम्बन्ध थप सुदृढ भएको उल्लेख गर्दै आभार व्यक्त गर्नुभयो। भेटमा उपराष्ट्रपतिले स्थानीय तहको दुई चरणको निर्वाचन सफलतापूर्वक सम्पन्न भएको र स्थानीय तहको तेस्रो चरण, प्रदेश र संघको निर्वाचनपछि नेपालले पूर्ण राजनीतिक स्थायित्व हाँसिल गर्ने बताउनुभयो। उहाँले सबै चरणको निर्वाचन सम्पन्न भएपछि नेपाल समृद्धिको मार्गमा द्रुत गतिमा अगाडि बढ्ने विश्वास व्यक्त गर्नुभयो। उपराष्ट्रपतिसँगको विदाई भेटमा नर्वेका राजदूत पिटर्सनले आफ्नो चार वर्षे कार्यकाल अत्यन्त फलदायी भएको बताउनुभयो। उहाँले नेपाल पद यात्राका लागि स्वर्ग भएको आफूले अनुभूति गरेको बताउनुभयो। नेपाल शान्ति प्रक्रियाका लागि विश्वकै नयाँ उदाहरण भएको उल्लेख गर्नुहुँदै नेपालले नोवेल शान्ति पुरस्कार पाउनुपर्ने बताउनुभयो। उपराष्ट्रपतिले नेपाली ढाका टोपी लगाई दिएर नर्वेका राजदूतलाई विदाई गर्नुभयो।"
स्थानीय तहको अधिकार कटौती मान्य हुँदैन: अध्यक्ष ओली,"भक्तपुर: पूर्वप्रधानमन्त्री एवम् नेकपा एमालेका अध्यक्ष केपी शर्मा ओलीले स्थानीय तहलाई दिएको अधिकार सरकारले कटौती गर्न लागेको भन्दै एमालेलाई यो मान्य नहुने बताउनुभएको छ। शुक्रवार सूर्यविनायक नगरपालिका नगर कार्यपालिकाको प्रथम नगरसभाको उद्घाटन गर्दै उहाँले संविधानले स्थानीय तहलाई दिएको अधिकार सरकारले कटौती गर्न खोज्नु गलत भएको बताउनुभएको हो। अध्यक्ष ओलीले भन्नुभयोसंविधान निर्माण गर्दा संविधानमै उल्लेख भएको केन्द्र, प्रदेश र स्थानीय तहको अवधारणालाई सरकारले केन्द्र र प्रदेशमा केही नगरी स्थानीय तहको अधिकार मात्रै कटौती गर्ने गरी कानुन ल्याउन लागेको छ, यो एमालेलाई मान्य हुनेछैन्। अधिकार सम्पन्न स्थानीय निकायले मात्रै आफ्नो गाउँपालिका तथा नगर एवम् समग्र देशको विकासमा सहयोग पुर्याउने भएकाले सबै राजनीतिक दल मिलेर विकासमा अघि बढ्नुको विकल्प नरहेको उहाँको भनाइ थियो। कार्यक्रममा सांसद रामेश्वर ढुङ्गेल, पूर्वमन्त्री महेश बस्नेत, एमाले केन्द्रीय सदस्य सानु श्रेष्ठलगायतले स्थानीय तहलाई दिएको अधिकार कटौती गर्न नहुने बताउनुभयो। परिषद्मा नगरपालिकाका नगर प्रमुख वासुदेव थापाले आर्थिक वर्ष २०७४७५ का लागि कुल रु ४८ करोड १० लाख २८ हजारकोे अनुमानित बजेट सार्वजनिक गर्नुभएको थियो। रासस"
नेपालभारत सम्बन्ध बिग्रने कुरामा चनाखो हुनुपर्छ : भाजपा प्रवक्ता,"विराटनगर : भारतीय जनता पार्टी (भाजपा) का प्रवक्ता एवं पूर्वमन्त्री शैयद साहनवाज हुसेनले नेपालभारतबीचको सदियौंदेखि कायम रहेको भाइचाराको सम्बन्ध बिग्रन सक्नेतर्फ चनाखो हुनु पर्नेमा जोड दिनु भएको छ। वर्षौदेखिको दुई देशको आपसी र पारिवारिक सम्बन्धलाई विगार्नका लागि अरुले ठूलो खेल खेल्न सक्छन्, उहाँले भन्नुभयो, यसमा नेपाल र भारतनै चनाखो हुनुपर्छ।सम्बन्ध विगार्ने खेल कसले खेल्छ भन्ने कुरामा स्पष्ट नपारे पनि उहाँले भाइचाराको सम्बन्धलाई हेर्न र देख्न नसक्नेले चलखेल गर्न सक्ने बताउनु भयो। भारतीय प्रधानमन्त्री नरेन्द्र मोदी नेपाल आउँदा नेपालीले गरेको उच्च सम्मानको स्मरण र प्रशंसा गर्दै हुसेनले नेपालभारतबीच रहेको अपासी सहयोग र सद्भावको सम्बन्ध कायम हुने विश्वास व्यक्त गर्नु भयो। नेपाल र भारतबीचको पशुपति नाथले जोडेको दर्विलो सम्बन्धलाई झन् प्रगाढ बनाएर लैजानु पर्नेमा उहाँको जोड छ। मोरङ व्यापार संघले शुक्रबार विराटनगरमा आयोजना गरेको स्वागत एवं सम्मान कार्यक्रममा धर्म र संस्कृतिले जोडेको दुई देशको सम्बन्ध दाजुभाइको जस्तो रहेको उहाँले स्पष्ट पार्नु भयो। दुई देशबीचको सम्बन्ध जोड्ने सेतुको काम नेपालकै प्रसिद्ध धाम पशुपतिनाथले गरेको बताउँदै हुसेनले भन्नुभयो, पशुपतिनाथको दर्शन गर्न धेरै भारतीय तीर्थालु आउँछन्। भारतका ठूला धार्मिक तीर्थस्थलको दर्शन गर्न नेपालीहरु पनि जाने गरेका छन्। दुई देशका धार्मिक पर्यटकका कारण बलियो बन्दै गएको सम्बन्ध चानचुने ठान्न नहुने उहाँको भनाइ छ। उहाँले नेपाल र भारत दुईवटा देश भए पनि सम्बन्ध भने एउटा परिवारका सदस्यको जस्तो भएको बताउनु भयो। हाम्रो सम्बन्ध रोटीबेटीको मात्रै हैन। रगतको सम्बन्ध हो, हुसेनले भन्नुभयो, साथी जो पनि बन्न सक्छ। तर हामीबीच धर्मले सेतुको काम गरेर बनाइदिएको खुनको सम्बन्ध छ। असल छिमेकी भएकाले नेपालका बारेमा चिन्ता गर्नु भारतको दायित्व भएको उहाँको भनाइ छ। हुसेनले भन्नु भयो, नेपालका बारेमा भारतले संधै चिन्ता लिइरहन्छ। तर हस्तक्षेप भने गर्दैन। नेपाल आफैमा सार्वभौमसत्ता सम्पन्न मुलुक भएको र यहाँका जनतामा राम्रो नराम्रो बुझ्न सक्ने क्षमता भएकाले नेपालको मामिलामा भारतले हस्तक्षेप नगर्ने उहाँले स्पष्ट पार्नु भयो। पूर्व मन्त्री हुसेनले आफ्ना बारेमा निर्णय गर्ने अधिकार नेपाल र नेपालका जनतालाई नै भएकाले भारतले हस्तक्षेप गर्नुपर्ने आवश्यकता पनि नठान्ने बताउनु भयो। नेपाललाई हिन्दुु राज्य कायम गर्ने सम्बन्धमा मागिएको धारणामा उहाँले भन्नु भयो, धार्मिक विषय नेपाली जनताको इच्छाको विषय हो। नेपालको आन्तरिक धार्मिक मामिलामा भारतले कुनै पनि हस्तक्षेप गर्दैन। उहाँले भारतले सँधै नेपाल र नेपालीको हित चाहने भएकाले नेपालको सार्वभौमिकताको सँधै सम्मान गरिरहने बताउनु भयो। कार्यक्रममा मोरङ व्यापार संघका अध्यक्ष एवं सांसद पवनकुमार सारडाले भारतमा रहेका नेपालीका समस्या समाधान लगायतका विभिन्न माग राख्नु भएको थियो। नेपालभारत सीमानाको जोगवनीबाट भारतका प्रशिद्ध सहरमा सिधै रेल सेवाको पहुँच पुग्नु पर्ने माग राख्दै उहाँले भन्नु भयो, यसको लाभ नेपाल र भारत दुबै देशले लिन सक्नु पर्छ भन्ने हो। यसले नेपालको व्यवसायिक क्षेत्रमा ठूलो सहयोग पनि पुग्ने छ। सारडाले भारतीय रेलमा यात्रा गर्ने नेपाली बृद्धबृद्धालाई भारतीयलाई झैँ ५० प्रतिशत छुट दिनु पर्ने र भारतमा रहेका नेपाली कामदारलाई नागरिकता लिएर जाँदा बैँक खाता खोल्न सक्ने व्यवस्था गर्नु पर्ने माग पनि गर्नु भएको छ। जोगवनीदेखि विराटनगर सम्म जोड्ने रेलवे निर्माणलाई गति दिन माग गर्दै उहाँले भन्नु भयो, एकीकृत भन्सार जाँचचौकी निर्माण र संचालनलाई प्राथमिकतामा राख्नु पर्छ। नेपालको व्यापार घाटा पूर्ति गर्नका लागि भारत सरकारको सहयोग अपरिहार्य रहेको सारडाको भनाइ छ। नेपाल र भारतबीचको सम्बन्धका सवालमा निक्कै हौसिएर प्रस्तुत हुनु भएका भारतीय पूर्व मन्त्री हुसेनले भन्नु भयो, पाकिस्तान र चीन भने हाम्रा सत्रु राष्ट्रको सूचीमा छन्। भारतले पनि वर्षौदेखि व्यापार घाटा बेहोरिरहेको बताउँदै उहाँले चीन र पाकिस्तानसंग व्यापारिक सम्बन्ध विस्तार गर्न नसक्दा पनि व्यापार घाटा कम गर्न नसकिएको तर्फ इङ्गित गर्नुभयो। उहाँले नेपाल र भारतका लागि जोगवनी मुख्य गेटवे भएकाले यसलाई भारतले सबै भन्दा सुन्दर र समृद्ध नाका बनाउन चाहेको बताउनु भयो। भारतीय प्रधानमन्त्री नरेन्द्र मोदी नेत्रृत्वको दलको आफू प्रवक्ता भएकाले नेपालमा देखिएका व्यापारिक र औद्योगिक समस्यालाई भारत सरकारसंग राखेर समाधान गर्नेतर्फ आफू लाग्ने प्रतिवद्धता हुसेनले व्यक्त गर्नु भयो। म अहिले भारतको मन्त्री त हैन, हुसेनले भन्नु भयो, मन्त्री नभए पनि सरकारमा सम्मिलित पार्टीको प्रभावशाली नेता भएकाले नेपालका व्यापारिक लगायतका समस्या समाधान र नेपाली उद्योगी व्यापारीले राखेका मागलाई तत्काल भारत सरकारसंग राख्ने छु।"
अब काठमाडौं नो मास्क सिटी !,"काठमाडौं : स्वस्थ वातावरणसहितको काठमाडौं महानगरपालिका नारासहित प्रदूषण नियन्त्रण र फोहोरमैला व्यवस्थापनका लागि २२ बुँदे योजना अघि सारिने भएको छ । महानगरपालिकाका प्रमुख विद्यासुन्दर शाक्यले शुक्रबार हुने पहिलो नगरसभामा प्रदूषण नियन्त्रण र फोहोरमैला व्यवस्थापनलाई प्राथमिकतामा राख्दै अन्य योजना ल्याउँदै हुनुहुन्छ । क्लिन द सिटी अभियान अगाडि सार्दै सहरलाई प्रदूषणमुक्त बनाउने नीति प्रमुख शाक्यले अवलम्बन गर्नुहुने देखिएको छ । योजनाअनुसार महानगरपालिकाले वायु प्रदूषण न्यूनीकरण गर्न आवश्यक नीति तर्जुमा गर्ने र हाललाई महानगरका विभिन्न ठाउँमा प्रदूषणमापन यन्त्र जडान गरिने भएको छ । ब्रुमर, जेट, रूख रोप्ने र ट्रान्सप्लान्ट गर्ने उपकरण खरिद गरी सहर सरसफाइ र हरियालीको व्यवस्था मिलाउने योजना उहाँसँग छन् । उहाँले पार्कहरूमा आकर्षक बगैंचासहितको स्कल्प्चरको व्यवस्था, महानगरका ५० स्थानमा स्मार्ट सार्वजनिक शौचालय र थप ५० स्थानमा घुम्ती शौचालय बनाउने योजना सार्वजनिक गर्र्दै हुनुहुन्छ । महानगरपालिकाले उपत्यकाभित्र वायु प्रदूषणको प्रमुख कारक तत्व सवारी साधनबाट निस्कने धूवाँ भएको हुनाले त्यस्ता गाडीलाई नियन्त्रण गर्ने र कर उठाउने भएको छ । कौसीमा खेतीका लागि महानगरवासीलाई प्रोत्साहन गर्ने कार्यक्रम पनि छ । उहाँले जनस्वास्थ्यलाई सकारात्मक प्रभाव पार्न र घरबाट उत्पादन हुने फोहोर घरमै व्यवस्थापन गर्न भन्दै कौसी खेतीको अवधारणा अगाडि सार्न लाग्नुभएको हो । महानगरपालिकाका प्रमुख विद्यासुन्दर शाक्यले शुक्रबार हुने पहिलो नगरसभामा प्रदूषण नियन्त्रण र फोहोरमैला व्यवस्थापनलाई प्राथमिकतामा राख्दै अन्य योजना ल्याउँदै हुनुहुन्छ । टोलटोल सरसफाइका लागि सफा टोल अभियानसमेत सञ्चालन गरिनेछ । काकाकूल राजधानीको समस्या समाधान गर्न महानगरपालिकाले मेलम्ची खानेपानी आयोजनासँग समन्वय गरेर यसै वर्षदेखि महानगरवासीका घरघरमा खानेपानी पुर्याउने योजना छ । मेलम्चीबाहेक सिस्नेरी खानेपानी आयोजना र अन्य सम्भाव्य आयोजना प्रारम्भ गरी भविष्यमा हुन सक्ने पिउने पानीको अभाव आपूर्ति गर्न दीर्घकालीन योजना तर्जुमा गरेर काम अगाडि बढाइनेछ, उहाँको योजनामा लेखिएको छ, खानेपानी अभाव तत्काल समाधान गर्न आकाशे पानीको समुचित व्यवस्थापन गर्न सहरी क्षेत्रको साना वन व्यवस्थापनसम्बन्धी कार्यक्रम ल्याइनेछ। काठमाडौंलाई नो मास्क सिटी बनाउने महत्वाकांक्षी योजना पनि देखिएको छ । प्रदूषण नियन्त्रण गरेर नो मास्क सिटीका रूपमा व्यवस्थापन गर्ने योजना छ । नदी किनारामा वृक्षरोपण, पार्क तथा उद्यान व्यवस्थित गर्दै किरानाका सडकमा हरित पेटी निर्माण गर्ने योजना रहेको उहाँले सुनाउनुभयो । जैविक फोहोरबाट बायोग्यास उत्पादन गर्न आवश्यक प्लान्ट स्थापना गर्ने र फोहोरमा निस्कने पदार्थको रिसाइकलिङ प्लान्ट स्थापना गर्ने योजना पनि देखिएको छ । तरकारी तथा फलफूल बजार, वधशाला र माछामासुका बजारलाई आधुनिकीकरणसँगै व्यवस्थित रूपमा सञ्चालन गराउने र नदीनालाको सरसफाइ तथा संरक्षणको उचित व्यवस्था गरी नदीलाई मानव सभ्यता र सौन्दर्यसँग आवद्ध गरिने भएको छ । ढलहरूको वर्गीकरण गरी वर्षेपानी ढल र फोहोरमैला ढलका रूपमा छुट्याएर व्यवस्थापन गर्ने योजना पनि छ ।महानगरपालिकाका प्रवक्ता ज्ञानेन्द्र कार्कीले प्रदूषण नियन्त्रण र फोहोरमैला व्यवस्थापनका लागि विशेष योजना ल्याएको र त्यो सम्भव रहेको बताउनुभयो ।"
म्यादी प्रहरीमा असफल भएपछि गाउँपालिका उपप्रमुख,"प्युठान : स्थानीय तह निर्वाचनमा गौमुखी गाउँपालिका३ ढाँडाखानी रजवारा प्युठानकी तुल्सी सुनारको म्यादी प्रहरी बन्ने सपना थियो । आफूसहित गाउँका चारजना साथीसँगै उहाँ म्यादीका लागि साविकको सदरमुकाम खलंगा पुगेर फाराम भर्नुभयो । स्वास्थ्य परीक्षण, शारीरिक तन्दुरुस्त (दौड, पुसअप, सिटअप) र लिखित परीक्षामा समेत उहाँ उत्र्तीण हुनुभयो । धेरै खुड्किला पारगरेपछि म्यादी प्रहरी बन्ने उहाँमा धेरै आत्मबल बढेको थियो । तर, विडम्बना अन्तर्वार्तापछि उहाँ अन्तिम छनोटमा पर्नुभएन । आफू मात्र नभई सँगै आएका तीनजना साथीसमेत छनोट हुन सकेनन् । उहाँहरू सबै अन्तर्वार्तापछि छनोटमा नपरेको सुनार बताउँनुहुन्छ । सुनारका श्रीमान् रोजगारीका लागि साउदी अरबमा हुनुहुन्छ । घरपरिवारमा २ छोरा र १ छोरीसहित सासूससुरा रहेको उहाँले बताउनुभयो । ३१ वर्षीया सुनार घर फर्कंदा गाउँघरमा स्थानीय तह निर्वाचनको रौनकले रमाइलो बढ्दै थियो । कांग्रेसमा आवद्ध सुनारलाई पार्टीले गौमुखी गाउँपालिकाको उपप्रमुख पदमा उठ्न गरेको प्रस्ताब उहाँले सहजै स्वीकार्नुभयो । टिकट पाएपछि उहाँ चुनावी प्रचारप्रसारमा व्यस्त हुनुभयो । दोस्रो चरणको स्थानीय तह निर्वाचनमा सुनार जिल्लाकै दुर्गम गौमुखी गाउँपालिकामा दुईजना प्रतिस्पर्धीलाई उछिन्दै उपप्रमुख पदमा भारी मतले विजयी हुनुभयो । एमालेबाट उम्मेदवार बन्नुभएकी ज्ञानुमाया केसीलाई ४ सय ६३ मतको अन्तरले पछिपार्दै उहाँ विजयी हुनुभयो । सुनारले ३ हजार ९० र केसीले २ हजार ६ सय २७ मत पाउनुभएको थियो । गाउँपालिकामा माओवादी केन्द्र र राष्ट्रिय जनमोर्चाबीच चुनावी तालमेल भए पनि कांग्रेसले सफलता हासिल गरेको हो । कम्युनिस्टको बोलियो आधार क्षेत्र भनेर चिनिने उक्त गाउँपालिकामा यसपालिको निर्वाचनमा कांग्रेसले सफलता हाता पारेको छ । गाउँपालिकाको प्रमुखमा कांग्रेसकै नेता विष्णुकुमार गिरी विजयी हुनुभएको छ । ७ वडामध्ये ४ वटामा कांग्रेसले जित हासिल गरेको छ । म्यादी प्रहरीमा छनोट हुन नसके पनि आफूलाई कुनै पछुतो नभएको सुनारले प्रतिक्रिया दिनुभयो । पाँच वर्षका लागि गाउँपालिका उपप्रमुखमा विजयी भएपछि उहाँले आफूलाई भाग्यमानी ठान्नुभएको छ । जनताले भोट हालेर मलाई विजयी गराउनुभयो, सुनारले भन्नुभयो, पाँच वर्षसम्म जनताको सेवामा लाग्नेछु । जिल्लाकै दुर्गम गाउँ समेटेर बनेको उक्त गाउँपालिकावासीको जीवनशैली परिवर्तनमा आफू प्रतिबद्ध भएर लाग्ने उहाँको भनाइ छ । विकास निर्माणका पूर्वाधारले यस गाउँपालिका धेरै पछाडि परेको छ, उहाँले भन्नुभयो, सबैको साथ र सहयोगले सुगम गाउँपालिका बनाउनेछौं । सञ्चार, विद्युत्, सडक, स्वास्थ्यलगायत सुविधाका हिसाबले यो क्षेत्रका नागरिकले अझै परिवर्तनको महसुस गर्न नसकेको उहाँ सुनाउनुहुन्छ । धेरै महिलाको भीडमा तुल्सीजीलाई छानेको हौँ, प्रमुखमा विजयी गिरीले भन्नुभयो, चुनावमा हारजित स्वभाविक हो । अबका दिनमा सबै मिलेर विकास निर्माणतर्फ हाम्रो ध्यान जानेछ । विगतका वर्षदेखि बाढीपहिरोले सताइरहने यस क्षेत्रमा विशेष योजना बनाएर अघि बढ्ने तयारी भइरहेको समेत उहाँले जानकारी गराउनुभयो । उत्तरपूर्वी प्युठानका विकटमा पर्ने साविकका रजवारा, अर्खा, पुँजा, लिवाङ, नारीकोट र खुङ गाविस मिलेर गौमुखी गाउँपालिका बनेको छ । यसै महिनामा पहिरोमा पुरिएर रजवारमा एकजनाको ज्यान गइसकेको छ । थुप्रै घर पहिरोको उच्च जोखिममा छन् । रजवारा, अर्खा क्षेत्र पहिरोको उच्च जोखिममा रहेका कारण विशेष योजना बनाएर अघि बढ्ने तयारी गरेको प्रमुख गिरीले बताउनुभएको छ ।"
कमल थापाको कार्यशैलीले पार्टी विभाजित हुन्छ : राणा,"काठमाडौं : राष्ट्रिय प्रजातन्त्र पार्टीका बरिष्ठ नेता पशुपति शमशेर राणाले अध्यक्ष कमल थापाको कार्यशैलीको विरोध गर्नुभएको छ । थापाले पार्टीलाई एकलौटीमा रुपमा सञ्चालन गर्न खोजेको भन्दै नेता राणाले आपत्ति प्रकट गर्नुभएको छ । पार्टीमा कुनै छलफल नै नगरी ४२ जना केन्द्रीय सदस्य मनोनित गरेको भन्दै उहाँले यस्तै कार्यशैलीले पार्टीमा विभाजन हुन सक्ने चेतावनी समेत दिनुभएको छ । शुक्रवार एक विज्ञप्तिजारी गर्दै राणाले ४२ जना केन्द्रीय सदस्य मनोनित भएको विषय आफुले सञ्चारमाध्यमबाट थाहा पाएको जनाउनुभएको छ । उहाँले भन्नुभएको छ, केन्द्रीय कार्यसमिति विस्तारका बारे केन्द्रीय नेताहरुसंगको परामर्श गर्नुपर्ने त्यस्तो केही नगरी मनोमानी रुपमा गरिएको छ । मधेशी, दलित, पिछडिएको वर्ग सबैको समानुपातिक प्रतिनिधित्व गर्नुपर्नेमा एकांगी रुपमा गरिएको मेरो असहमति छ' । विज्ञप्तीमा लेखिएको छ, अध्यक्षको यो एकल मनोगत निर्णय र कार्यशैलीले पार्टीमा अनिष्ट र विग्रहको स्थिति पैदा हुने भयले म चिन्तित छु' । साउन ४ गते केन्द्रीय समितिको बैठक बोलाइएकोमा कसैलाई जानकारी समेत नदिई अप्रत्यासीत रुपमा केन्द्रीय समिति विस्तार गर्नुले सिंगो केन्द्रीय कार्यसमितिलाई वेवास्ता गरिएको र अध्यक्ष थापाले पार्टीलाई बिर्ता ठानेको गम्भिर आरोप राणाले लगाउनुभएको छ । राणाद्वारा जारी विज्ञप्तिमा भनिएको छ, अध्यक्षको यो निर्णय तत्काल फिर्ता लिई पार्टीलाई बिग्रहबाट बचाइयोस्' ।"
गान्धीका असल अनुयायी,"'यस प्रकार जिउनूस् कि तपाईंलाई भोलि नै मर्नु छ । उस प्रकार सिक्नूस् कि तपाईं सदा जीवितै रहनुहुन्छ ।' महात्मा गान्धी महात्मा गान्धीका अनुयायी रामहरि जोशीको व्यवहार उक्त भनाइसँग मिल्दोजुल्दो थियो । उमेरले मंसिरदेखि ९३ लागेका थिए जोशी । आत्मविश्वास र हिम्मत भने बैंशमा भन्दा कम थिएन । पाँच महिनाअघि फागुन पहिलो साता नखिपोटस्थित निवासमा भेट्दा लागेको थियो आँखाका ज्योति घटे, कानका श्रवण शक्ति पनि क्षीण भयो तर हिम्मत हारेका छैनन् । उनले भनेका थिए, 'चश्मा लगाएर पढ्न त सक्छु तर कान चाहिँ चौपट नै छ ।' आफ्नो आसन फेरेर मपट्टि दाहिने कान फर्काएर बसे र भनेका थिए, 'दाहिने कान चाहिँ अल्लि ठीक छ, यसले अलि सुन्छ ।' दृष्टि चुस्त बनाउन दुईटा चश्माको सहारा लिन्थे । एउटा कालो र अर्को फिका । 'घाममा चाहिँ कालो नभई हेर्नै सक्दिनँ', जोशी आफ्नो अप्ठेरो सुनाएका थिए । बाहिर हिँड्न अलि कमी भएपछि पुस्तकसँगको प्रेम बढेको थियो । शायद् पछिल्ला दिनमा सबैभन्दा प्रिय संगी नै पुस्तक थियो उनको । 'तपाईं जाने ? म एकछिन यहीँ बसेर पढ्छु । मलाई घाम प्यारो छ', पंक्तिकारलाई बिदा गर्दै उनले भनेका थिए । मलाई बिदा गरेपछि पनि उनी पुस्तकमै व्यस्त भए, घरको कौशीमा । जीवनका पछिल्ला दिन ललितपुरको नखिपोटस्थित कान्तिपुर कोलोनीमा बस्थे जोशी । उनको बुढेशकालको सहयोगी थिए भतिजा विष्णु । जानै पर्ने कार्यक्रम भए बाहिर निस्कन्थे नत्र घरमै बस्थे । किताब पढ्थे । खादीवाला गान्धीका अनुयायी रामहरि सुतीको कुर्तासुरुवाल र जवाहरीकोटकै पहिरन सजिलो मान्थे ।महात्मा गान्धीका आदर्श हुन् अहिंसा र शान्ति । खद्दरको धोती र चप्पलको पहिरनमा जीवन गुजारेका थिए गान्धीले । उनीसँग संवाद सुरु गर्नुअघि जोशीले भने, 'स्टोरी मेरो हैन, पुरानाको लेख्नूस् न ! गणेशमानजी, किशुनजी, गिरिजाबाबुको लेख्नुभएहुन्छ । मेरोबारेमा त थाहै छ नि ! मलाई राजनीतिका नयाँ कुरा सोध्नुस् न !' उनी मधेश समस्याप्रति बढी नै चिन्तित थिए । यसबारे बोल्न चाहन्थे । शतकको शिखरतिर उकालो लागेका जोशीले भनेका थिए, 'अस्ति मंसिरमा पनि सर्लाही गएर आएँ । हिँड्न अलि सक्दिनँ, रिँगटा लागेजस्तो हुन्छ । चार वर्षजति भयो उनी अलि कमजोर भएको ।' कांग्रेसभन्दा जेठा रामहरि जोशी कांग्रेस पार्टीभन्दा जेठा जीवित थोरै नेतामध्ये एक हुन् । कलकत्तामा कांग्रेस पार्टी गठन गर्दा उनी त्यहीँ बीएस्सी पढ्दै थिए । 'त्यसबेला डिके शाही कलकत्तामै बैंकमा जागिर खान्थे, हामी उनैको घरमा जमघट गथ्र्यौं', सात दशकपुराना दिन सम्झँदै भनेका थिए, 'गणेशमानजीसँग पनि पहिलो त्यहीँ भएको । उहाँ हुनुहुँदोरेछ, चिन्दैनथेँ । जनकपुरका रुद्रप्रसाद गिरी पनि गइरहन्थे । उनका पनि भाइ त्यहीँ पढ्थे । मलाई सकेजति विद्यार्थी ल्याउनूस्, पार्टीको घोषणामा भन्नुभएको थियो । १५२० जना लिएर गएको थिएँ ।' १९४७ जनवरी २५का दिन नेपाली राष्ट्रिय कांग्रेसको उद्घाटन भयो कलकत्तास्थित खाल्सा हाइस्कुलमा । रामहरिको पुख्र्यौली थलो पाटनको बखुम्बहाल नै हो । संस्कृतिविद् सत्यमोहन जोशीकै बन्धुखलक हुन् उनी । हजुरबा सत्यमान जोशी सरकारी जागिरको सिलसिलामा बखुम्बहालबाट मलंगवा गएका थिए । 'बाजे वीरसमशेरको अन्तिमतिर जानुभएको होला, त्यस्तै डेढ सय वर्ष भो हो, हामी सर्लाही गएको', उनले भनेका थिए, 'हजुरबाले त्यहीँ मौजा किन्नुभो । ४० बिघा जग्गा थियो हाम्रो । पिता तीर्थलाल पनि मलंगवा जन्मनुभएको ।' रामहरि जोशीको बाल्यकाल मलंगवामै बित्यो । त्यसबेला सिङ्गै मधेश औलोको घर थियो । सर्लाही सदरमुकाम मलंगवा पनि देहातको एउटा गाउँ मात्र थियो । त्यहाँ न स्वास्थ्य सुविधा थियो न विद्यालय । सडक, बिजुली केही थिएन । काठमाडौंबाट मलंगवा भारत भएर जानुपथ्र्यो । काठमाडौंबाट भीमफेदी हुँदै अमलेखगञ्जसम्म पैदल जान्थे । त्यहाँबाट रेल चढेर रक्सौल जान्थे । अनि अर्को रेलबाट सीतामाढी भएर मलंगवा जानुपथ्र्यो । स्थानीय यातायातको साधन बयलगाडा (गोरुगाडा) थियो । गोरुगाडा चढेरै टाढाटाढासम्म गएको याद रामहरि जोशीलाई अझै आउँछ । 'मलंगवाबाट नवलपुर जानुपयो भने पनि अहिलेजस्तो कहाँ गाडी हुनु, उही बयलगाडा त हो', उनी मुसुक्क हाँस्दै सुनाएका थिए । रामहरिका पिताजी तीर्थलालले भारत घुमेका थिए । महात्मा गान्धीको भारत छोडो आन्दोलन देखेका थिए । शिक्षाको महत्व बुझेका थिए, त्यसैले रामहरिलाई पढाउन भारतबाट शिक्षक झिकाएका थिए । पहिले घरमै पढेका रामहरि छ कक्षामा स्कुल भर्ना भए जिल्ला स्कुल सीतामाढीमा । सीतामाढी मलंगवाबाट करिब ३० किलोमिटर दूरीमा पर्छ । त्यहीँबाट म्याट्रिक (एसएलसी) पास गरे सन् १९४२ मा । उनी कक्षामा सधैं पहिलादोस्रा हुन्थे । आईएस्सी बनारस हिन्दु विश्वविद्यालयबाट आईएस्सी गरे सन् १९४३४५ मा । अनि कलकत्ता गए बीएस्सी पढ्न । पिताकै जाहेरीमा पक्राउ कलकत्ता हिन्दुमुस्लिम दंगाले अस्तव्यस्त थियो । यसले पनि बीएस्सीको परीक्षा पनि प्रभावित भयो । सन् १९४७ को जुलाईमा बीएस्सीको परीक्षा दिए । अनि उनी मलंगवा हिँडे । कलकत्तामा खारिएर आएका क्रान्तिकारी रामहरिले राणाविरुद्ध योजना बनाए केही त गर्नैपयो । किसानले सरकारलाई मालपोत बुझाउनुपथ्र्यो । महंगो दरको मालपोत तिर्न नसकेर कैयौंले जग्गा नै गुमाउँथे । सर्लाहीमा त मालपोतबाहेक थप जिन्सी कर पनि लगायो, जसलाई 'बिघटी' भनिन्थ्यो । प्रतिबिगाहा अढाई पसेरी (पाँच किलोको एक पसेरी) का दरले धान बुझाउनुपथ्र्यो । राणा सरकारले किसानमाथि गरेको त्यो शोषणविरुद्ध पर्चा छापे र लिएर मलंगवा हिँडे । सीतामाढी रेल्वे स्टेसनमा सरोज कोइराला, महेन्द्रनारायण निधिसँग पनि भेट भयो । मलंगवामा पुगेपछि अर्का एकजना साथीलाई पनि लिएर मलंगवा बजारमा बिहानै पर्चा छरे राणा शासनविरुद्ध । 'बिघट्टी' विरुद्धको उक्त पर्चाको निष्कर्ष थियो 'अन्यायको भरमा टिकेको राणा सरकार अब टिक्दैन, ढल्छ ।' पर्चाको अन्त्यमा श्रीमद्भागवत गीतामा श्रीकृष्णले अर्जुनलाई भनेको संस्कृत श्लोक लेखिएको थियो, 'हतो वा प्राप्स्यसि स्वर्गं जित्वा वा भोक्ष्यसे महीम् ।' (जसको अर्थ हुन्छ हे अर्जुन लड, यदि यो लडाइँमा तिम्रो मृत्यु भयो भने स्वर्ग पाउँछौ र जित्यौ भने राज्य भोग्ने छौ ।) रामहरिको कर्मबाट पिता तीर्थलाल आक्रोशित भए । शायद् उनी राणा सरकारसँग डराए पनि । पर्चा बोकेर छोराविरुद्ध उजुरी गर्न आफैं अमिनी लप्टनकहाँ पुगे । त्यस क्षेत्रका बडाहाकिम तिलकसमशेर थापा थिए । उनी जलेश्वर बस्थे । उनको कार्यालय नै जलेश्वरमा थियो । त्यसबेला कानून थिएन । बडाहाकिमको आदेश नै कानून थियो । लप्टनले तीर्थलाललाई छोराविरुद्ध उजुरी नहाल्न सुझाव दिए । 'बडाहाकिमलाई सीमापारिबाट कसैले आएर छरिदियो भनौंला, उजुरी नहालौं भन्नुभो लप्टनले तर पिताजी मान्नुभएन', रामहरिले सुनाएका थिए, 'त्यसपछि हामी पक्राउ पयौं । छ महिना जेल बसेर छुटेँ ।' बीएस्सीको रिजल्ट पनि रामहरिले जेलमै सुनेका थिए । शायद् रामहरि क्रान्तिकारी हुँदा उनका पिताको सपना चकनाचुर भएको थियो । त्यसैले उनी छोराप्रति बढी नै क्रोधित भएका थिए । 'शायद् उहाँ छोरो इञ्जिनीयर बनोस् भन्ने चाहनुहुन्थ्यो, त्यसैले विज्ञान पढाउनुभएको होला', रामहरिले सुनाएका थिए । बाबुले नै उजुरी हालेर छोरा पक्राएको घटनाले त्यसबेला राणा दरबारमा समेत चर्चा पाएको थियो । पद्मसमशेरको दरबारमा काम गर्ने भीमभक्तमान सिंहले रामहरिलाई भेट्दा बधाइ दिएका थिए 'बाबुले नै जेल हालेको रामहरिजी तपाईं ? ल बधाइ ।' जोशीले सुनाएका थिए, 'पछि त पिताजीलाई यस घटनाप्रति ग्लानि थियो ।' स्वर्गवासी पिताको बारे पनि उत्तिको बोल्न चाहँदैनथे जोशी । आजीवन अविवाहित रहनुको कारण पनि 'व्यक्तिगत' भन्दै पन्छन खोजेका थिए । बुवासँग बोलचाल थिएन, उनी घरमै परदेशीजस्ता थिए । पिता चाहिँ अलि परम्परावादी थिए । हिन्दु धर्म परम्पराअनुसार छोराछोरीको बिहाब्रतबन्ध गरी कर्म चलाइदिनु कर्तव्य सम्झन्थे, पिताजी । छोरासँग बोलचाल नभए पनि एक दिन पिताजीले लमीमार्फत् रामहरिको बिहाको प्रस्ताव ल्याए । नेपालभारत सीमा दशगजानजिकै लमीले बोलाए, रामहरिलाई । लमीसँगै पिताजी पनि रहेछन् । 'अब बिहे नगरी बस्न भएन । हामीले भनेको मान्छेसँग नगर्ने हो भने तपाईं जसलाई भन्नुहुन्छ उसैसँग बिहे गराइदिन्छौं', लमीले भनेका थिए । रामहरिले पिताजीलाई सुनाउन जवाफ दिए, 'जुन घरमा बाउसँग बोलचाल छैन, त्यो घरमा बुहारी भएर आउने दुलहीको के हविगत होला ? म अर्काकी छोरीलाई त्यो दुःख भोगाउन चाहन्न ।' छोराको 'डाइलग' सुनेर पिताजी चूप रहे । जोशीले बिहेबिना नै जीवन गुजारे । कट्टर गान्धीवादी महात्मा गान्धीको हत्या (३० जनवरी १९४८) हुँदा जोशी मलंगवामै थिए । हिन्दुमुस्लिम द्वन्द्वको परिणामस्वरुप भारतपाकिस्तान अलगअलग स्वतन्त्र राष्ट्रका रूपमा बेलायती उपनिवेशबाट मुक्त भइसकेका थिए । गान्धीको सत्य र अहिंसा मार्ग नै जोशीको राजनीतिक मार्गदर्शन थियो । भारतमा गान्धीको नेतृत्वमा सहिष्णुताको नारा बनाइएको थियो 'रघुपति राघव राजाराम, अल्लाह ईश्वर तेरा नाम।' जोशी गान्धीका कति कट्टर भक्त हुन् भन्ने उनको यो अनुभवबाट पनि थाहा हुन्छ । गान्धीको हत्याविरुद्ध मलंगवामा पनि जुलुश निकाले । जुलुशमा उनको पिताजीकै पालाका बैद्य (झा) पनि सरिक थिए । झा यस्ता कट्टर मुस्लिम विरोधी रहेछन् कि 'रघुपति राघव राजाराम' चाहिँ भन्थे तर 'अल्लाहइश्वर तेरा नाम' चाहिँ भन्दा रहेनछन् । जोशीले सुनाएका थिए, 'गान्धीजी गएको यसैको लागि हो बुझिस् भन्दै मैले उसलाई जुलुशमै बेस्सरी हप्काएँ ।' उनी आफूलाई गान्धीवादी भन्न मन पराउँथे । २००७ सालको कात्तिकमा राजा त्रिभुवन नयाँदिल्ली गएपछि कांग्रेसले वीरगञ्जमा सशस्त्र क्रान्ति सुरु गयो । वीरगञ्जको कमाण्डर थिए थीरबम मल्ल । जो उक्त क्रान्तिमै शहीद भए । क्रान्तिको तयारीका बेला जोशी पनि गणेशमान सिंह, थीरबम मल्लसँगै कलकत्तामा सँगै बस्थे । गोली लागेर घाइते मल्ल वीरगञ्ज कब्जा भएकै रात रक्सौलस्थित डङ्कन अस्पतालमा निधन भएको थियो । वीरगञ्जको 'एक्सन' सुरु हुनेबित्तिकै रामहरि चाहि मुक्तिसेना लिएर सर्लाहीको सीमापारि रहेको भारतीय बजार सोनवर्सा पुगे । त्यहाँ दुईटा बन्दूक लिएर राणा सरकारको फौजलाई नियन्त्रणमा लिएको सम्झँदा पछिल्ला दिनमा पनि उनको अनुहार चम्किलो हुन्थ्यो । शिक्षकमै रमाए २००४ सालको श्रीपञ्चमीको दिन जोशीकै अग्रसरतामा विद्यालय खोलियो पब्लिक हाइस्कुल । उनले २०१० सालदेखि त्यही विद्यालयको 'हेडसर' भएर काम गर्न थाले । ०१६ सालको संसदीय चुनाव लड्न पनि अस्वीकार गरे । राजनीतिमा बढी छलकपट भएको देखेपछि आफूले त्यतिबेलै सक्रिय राजनीति छाड्न चाहेको उनले बताए । 'मातृकाप्रसाद कोइराला प्रधानमन्त्री भएकैबेला बीपीमाथि कुटपिट भयो । आफ्नै दाजु प्रधानमन्त्री हुँदा भएको यो घटनाले मलाई सबैभन्दा निराश बनायो', जोशीले भनेका थिए, 'त्यसपछि म राजनीति गर्दिनँ भन्ने निर्णय गरेँ । 'भूदान' अभियानमा लागेँ ।' कांग्रेसका त्यसबेलाका नेताहरू त्रिभुवर सिंह, दिगम्बर झा सम्झाउन आए तर जोशीले जवाफ दिए, 'म कांग्रेसको सदस्यसम्म रहुँला, सक्रिय हुन्न ।' पछि राजविराज गएका गणेशमान सिंह स्वयम् रामहरिलाई भेट्न मलंगवा पुगे । त्यसपछि पुनः कांग्रेससँग जोडिए । ०१६ सालको संसदीय चुनाव लड्न उनले अस्वीकार गरे । त्यो भेगबाट कांग्रेस पराजित भयो । 'पहिले सूर्यनाथ यादव आए, चुनाव लड्ने प्रस्ताव लिएर । म राजनीति खराब हो भन्दै गान्धीवादी भएर', उनले भनेका थिए । कांग्रेसबाटै अन्तर्घात भयो । पूर्वी सर्लाहीबाट लडेका कांग्रेसका भोजराज घिमिरेले हारे, स्वतन्त्र लडेको अर्कै यादवले जिते । पश्चिम सर्लाहीबाट लड्ने प्रजापरिषद्का उम्मेद्वारलाई सजिलो भयो । 'कहिल्यै कांग्रेस नभएकोलाई स्वतन्त्रलाई कांग्रेसीले भित्रभित्रै सघाएर जिताए तर कांग्रेस उम्मेद्वार घिमिरेले हारे', उनले अन्नपूर्णसँग भनेका थिए, 'कांग्रेसको पतन यही कारण भएको हो । अहिले पनि त्यस्तै छ।' ०१७ साल काण्डपछि धेरै कांग्रेसजन पञ्चायत पसे तर रामहरि कहिल्यै पञ्चायतमा लागेनन् । सधैं आफैंले खोलेको स्कुलमा लागिरहे, हेडसर भएर । ०२९ सालमा बीपीले रामहरिलाई पत्र लेखेछन् भेट्न बनारस आऊ भनेर । भेट्न गए । फर्केलगत्तै उनी पक्राउ परे । 'किशुनजी, शेरबहादुर, रामचन्द्र सबैसँग सेन्ट्रल जेलमै भेट भयो, मलाई त घर गएजस्तो भो जेल त', उनले सुनाएका थिए । रामहरि जेलमै छँदाको कुरा ! ०३० साल पुस १ गते मलंगवामा असईको हत्या भयो । भिखारी मन्सुर, सरोज खनाल, धीरेन्द्र श्रेष्ठलगायत पक्राउ परे । उनीहरूलाई प्रहरीले यातना दियो । उक्त हत्याकाण्डको आरोप जेलमा भएका रामहरिमाथि लगाउने प्रयास भयो । रामहरिका भाइ ध्रुव भर्खरै बेलायतबाट आएका थिए । उनले प्रधानमन्त्री नगेन्द्रप्रसाद रिजालसँग भेट गरे । 'रामहरि शान्तिप्रिय हुन्, यस्तो घटना उनी संलग्न हुँदैनन्', रिजालजीले नै भन्नुभएछ । नगेन्द्रपछि फेरि तुलसी गिरी शक्तिमा आए । ०३२ साल साउनमा जोशी जेलबाट छुटे । ०३३ सालमा मेलमिलापको नारासहित बीपी कोइराला नेपाल फर्के, प्रहरीले फेरि उनको घर घेर्न थाल्यो । 'बीपी झापा जानुभयो, त्यहाँबाट सीधै मलंगवा आउनुभो । मेरो घरको कम्पाउण्ड ठूलो थियो । प्रशासनले त्यसबेला मास तितरबितर पार्न मरेको साँप फालेर आतंकित पार्ने प्रयास गरेको थियो', रामहरिले सम्झेका थिए । पञ्चायतकालभरि उनी पटकपटक पक्राउ परिरहन्थे, छुट्थे । फेरि त्यही स्कुल गइहाल्थे । ०३७ सालको जनमतसंग्रहमा बहुदलको पक्षमा सबैभन्दा बढी मत सिराहा र दोस्रोमा सर्लाहीबाट आयो । 'मैले ०४८ सालमा संसद्को चुनाव लड्नुअघिसम्म ३७ वर्ष त्यही पब्लिक स्कुलमा हेड मास्टर भएर बिताएँ', उनले भनेका थिए । गिरिजा खराबबाट घेरिए, किशुनजी गफाडीबाट ०४६ सालको आन्दोलनमा होमिएका रामहरि ०४८ सालमा भने चुनाव लडे सीमाक्षेत्रबाट । राजपुत र भूमिहारको दबदबा भएको क्षेत्रबाट उनले जिते पनि । गिरिजाप्रसाद कोइराला नेतृत्वको सरकारमा पर्यटन र शिक्षामन्त्री पनि भए । गिरिजाप्रसादले राजदूत नबनाएपछि उनका भतिजा निरञ्जन कोइरालालाई आफूले सल्लाहकार बनाएको उनी स्मरण गर्छन् । कांग्रेसमा छत्तीसे र चौहत्तरे समूह बनेपछि सरकार ढल्यो । रामहरिले गिरिजाप्रसादलाई नै साथ दिए । 'गिरिजाबाबुले मलाई सान्दाजुको साथी सम्झेर व्यवहार गर्नुहुन्थ्यो, एकदमै मान्नुहुन्थ्यो', जोशीले भनेका थिए, 'म पर्यटन र शिक्षामन्त्री हुँदा मलाई नै संयुक्त राष्ट्रसंघ र सार्क सम्मेलनमा पठाउनुभो । उहाँका क्रियाकलाप देखेर म नै उहाँविरुद्ध चुनाव उठेको हुँ ।' ०५१ सालको मध्यावधि चुनाव लडे । र, जिते पनि । आफू मन्त्री हुँदा नवलपुरमलंगवा बाटो पीच गराउन सकेकोमा नसकै खुसी थिए उनी । २०५७ सालमा पोखरामा भएको कांग्रेसको दशौं महाधिवेशनमा गिरिजाप्रसादविरुद्ध सभापतिमा उठ्ने घोषणा गरे जोशी पनि । 'म जीपीविरोधी हैन, चुनाव उठ्ने घोषणा गर्दा पनि उत्तिकै सम्मान थियो', उनले भनेका थिए, 'रामहरिले पनि विरोध गयो भनेर जीपी सचेत हुनुहोस् भन्ने मेरो उद्देश्य थियो ।' सन्तनेता कृष्णप्रसाद भट्टराईलाई गिरिजाबाबुलाई बढी मान्छन् रामहरि । उनी भन्छन् गिरिजाबाबु 'म्यान अफ एक्सन' हो । तर, शक्तिमा गएपछि जोशी, आचार्य, सिंह (मधेशी) लगायत पाँचसात जनाबाट 'खराब' हरूबाट घेरिएकाले उनले सत्तामा हुँदा राम्रो गर्न नसकेका हुन् । 'म गिरिजाबाबुलाई भेट्न समय माग्थे, उहाँ सीधै आउनुस् भन्नुहुन्थ्यो', जोशीले भनेका थिए, 'म पस्नेबित्तिकै त्यो समूह त्यहाँबाट हिँड्थ्यो ।' मन नपर्ने त्यो भजनमण्डली भेट्न नपरोस् भनेर आफूले समय लिने गरेको उनले सुनाएका थिए । झापाको कलबलगुडी अधिवेशनपछि किशुनजीले सभापति निर्वाचित भए तर गणेशमानजीको चित्त समेत बुझाउन समेत पहल नगरेको उनको मूल्यांकन छ । 'किशुनजीलाई गणेशमानको चित्त बुझाउने इच्छा नै थिएन । उहाँका वरिपरि गफाडीहरू धेरै थिए, तिनले काम गर्दैनथे', उनले भनेका थिए । कामले नै पार्टी हत्याएको उनको मूल्यांकन छ । गिरिजाप्रसादले ०४८ सालमा सरकार बनाएको छ महिनापछि नै छ जना मन्त्रीलाई हटाएर राम्रो नगरेको उनको मूल्यांकन थियो । '०५८ सालसम्म कांग्रेसभित्रको गुटबन्दीमा छ जना नै विरोधी खेमामा रहे', उनले भने । 'माफी देऊ मधेशी जनता' पहिलो मधेश आन्दोलनमा जोशीको मलंगवास्थित घरमा आक्रमण भयो । घरभित्र जोशीका भतिजा विष्णु एक्लै थिए । धन्न भित्र पसेर प्रहरीलाई खबर गर्न भ्याए विष्णुले र बाँचे । आफूले कहिल्यै गल्ती नगरे पनि जोशी मधेशीसँग राज्यले गरेको विभेदका लागि माफी माग्छन् । गत मंसिरमा गृहजिल्ला गएका रामहरिले त्यहाँबाट मधेशी जनतासँग माफी मागे । 'जयस्थिति मल्लले मिथिलाकी चेली बिहे गरेका थिए, नेवार राजाका पालासम्म मधेशीलाई काठमाडौंले बराबर ठान्थ्यो । त्यसबेला मैथिली सेना थियो', जोशीले भनेका थिए, 'शाह वंशका पालमा विभेद बढ्यो । राणाजीले त नेपाललाई नै काठमाडौं र बाहिर भनेरै छुट्टयाए । ०१४१५ सालबाट मात्र राहदानी हटेको हो । के अमेरिका, बेलायत जस्तै हो र, काठमाडौं ? किन मधेशी काठमाडौं आउँदा भिसा लगाउनुपर्ने ?' मधेशमा जनस्तरमा 'पहाडीमधेशी' बीच रहेको सद्भाव जोगाउनुपर्ने बताउँथे जोशी । 'मैले मंसीर (२०७३) मा सलाहीको कार्यक्रममा सहभागी हुँदा भनेँ जसले मधेशीलाई विभेद गरेको भए पनि म तपाईंहरूसँग माफी माग्छु', उनले सुनाएका थिए । अहिलेका पार्टीले विभेद गरेका त हैनन् तर नेपालकै शासकले विभेद गरेका हुन् । त्यसैले मधेशी जनतासँग गएर अहिलेका नेताले माफी माग्नुपर्ने उनको धारणा थियो । पछिल्लो समय शरीर कमजोर थियो तर रामहरिको देशप्रतिको चिन्ता कमजोर भएको थिन । कांग्रेस पार्टीले देशको नेतृत्व गर्न नसकेकोमा चिन्ता पनि उत्तिकै थियो । लोकतन्त्रप्रतिको समर्थन पनि अलिकति पनि डगेन । अध्ययन र चिन्तन पनि उमेर छँदाजत्तिकै थियो । अहिंसा र शान्तिप्रतिको विश्वास पनि उत्तिकै छ । उनी समृद्ध नेपाल र सुशी नेपाली देख्न चाहन्थे कालो चश्माबाट चिहाएर । जोशी वृद्धावस्थामा पनि त्यही सिद्धान्तमा विश्वास गर्छन्, जुन गान्धीले भारतीय स्वतन्त्रताका बेला नारा अपनाएका थिए । नेपाल जातीय, क्षेत्रीय, भाषिक, लैंगिक असहिष्णुता बढेको छ । हिन्दुमुस्लिम सद्भावका लागि गान्धीजीको नारा थियो, 'रघुपति राघव राजा राम, अल्लाह ईश्वर तेरा नाम ।' रामहरि जोशी भन्थे मधेश र सिंगै देशमा त्यस्तै सद्भावना दूतको खाँचो छ ।"

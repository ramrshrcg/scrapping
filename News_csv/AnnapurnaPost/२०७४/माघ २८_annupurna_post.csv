शीर्षक,विवरण
आयोजनामा ढिलाइ,"देशका विभिन्न तह र प्राथमिकताका निर्माण आयोजनाहरू तोकिएको समयमा सम्पन्न नहुने राष्ट्रिय रोग ले हाम्रो भौतिक पूर्वाधारको विकास गतिलाई ढिलो त बनाएकै छ, त्यसबाट सिर्जित अनकौं वातावरणीय र भौतिक जोखिम भोग्न सर्वसाधारण बाध्य छन्। आयोजना सम्पन्न हुने म्याद बढ्दै जाँदा आयोजनाको लागत पनि बढ्छ। अहिले निर्माण ढिलाइ भएका अनेकौं अयोजनामध्ये एक्काइस वटा राष्ट्रिय गौरवका आयोजना समेत छन्। सरकारले नै प्राथमिकता तोकेका पूर्वाधारका यस्ता आयोजना समयमा नबन्दा विकासप्रतिको नेपाली प्रतिबद्धतामाथिको विश्वसनीयतामा प्रश्न उठ्छ। आयोजना ढिलाइ हुनुमा माथिल्लो निकायका अनावश्यक हस्तक्षेप, डीपीआर नगरी आयोजना सुरु गर्नु, मुआब्जाको विषयमा आयोजना र स्थानीयबीचको झगडा, बेलाबेलामा हुने बन्दहडताल, लाइसेन्स प्रक्रियाको ढिलाइ, आयोजना निर्माण र वातावरणीय मूल्यांकन गर्नेलगायतका काममा सरकारी कार्यालयबीच समन्वय अभाव, तालुकदार निकायबाट निरन्तर अनुगमनको अभाव, अहिलेसम्म जग्गा वर्गीकरणसम्बन्धी स्पष्ट नीतिको अभाव, ठेकेदार कम्पनीको जालझेल, आयोजनाका मजदुर र कामदारको सौदाबाजी, सरकारी कर्मचारीमा दण्डहीनताको प्रवृत्ति, कमिसनको चक्कर र गुन्डागर्दीजस्ता विषय जिम्मेवार छन्। यस्तै समस्याकै कारण अघिल्लो आर्थिक वर्ष राष्ट्रिय गौरवका २१ आयोजनामध्ये दुई आयोजनाले मात्र विनियोजित बजेटको शतप्रतिशत रकम खर्च गरेका छन्। पोखरामा विमानस्थल बनाउने विषयमा चर्को हल्लाखल्ला भए पनि अघिल्लो आर्थिक वर्षमा पोखरा क्षेत्रीय अन्तर्राष्ट्रिय विमानस्थलमा सबैभन्दा कम अर्थात् विनियोजित बजेटको २१ प्रतिशत मात्र खर्च भयो। आयोजनामा सबैभन्दा टाउको दुखाइको विषय जग्गा अधिग्रहण हो। जग्गामै लगानी गरेर तथा बिचौलिया भएर रातारात धनसम्पत्ति जोड्नेहरूका कारण जग्गा अधिग्रहण अप्ठेरो बन्दै गएको छ। जग्गा वर्गीकरणसम्बन्धी नीतिको अभावमा पनि अधिग्रहणको विषयकले आयोजनामा ढिलाइ हुने गरेको छ। आयोजना ढिलाइ हुनुमा ठेकेदारको लापरबाही पनि उत्तिकै जिम्मेवार छ। तर ठेकेदारको अनेक शक्तिकेन्द्रसँगको उठबसका कारण तिनले समयमा काम नसक्दा कारबाही गराउन कठिन हुने गरेको छ। आयोजना सञ्चालन गर्ने निकाय र कर्मचारी संयन्त्रमा राम्रो काम गर्नेलाई पुरस्कृत र नराम्रो गर्नेलाई दण्डित गर्ने विश्वासिलो संस्थगत संरचना नहुँदा पनि आयोजनामा प्रगति हुन नसकेको हो। आयोजनाको नियामक निकाय कमजोर हुनु अर्को समस्या हो। कतिपय अवस्थामा पहाडी स्थानमा चट्टान फोर्नका लागि विस्फोटक पदार्थ नहुँदा र सरकारी बजेट समयमै निकास नहुँदा या प्राप्त नहुँदा पनि आयोजनामा ढिलाइ हुने गरेको छ। उसो त बेलाबेलामा संसद्का विभिन्न समिति, प्रधानमन्त्री तथा मन्त्रिपरिषद्को कार्यालय र अख्तियार दुरुपयोग अनुसन्धान आयोगले आयोजनाहरू समयमा सम्पन्न गर्न र आयोजनामा उत्तरदायित्व बहन गर्ने जिम्मेवार पदाधिकारीलाई अनेक खालका निर्देशन दिने गरेका छन्। तर ती निर्देशन धेरैजसो औपचारिकतामा सीमित हुने गरेका छन्। आयोजनामा हुने ढिलाइ रोक्न सरकार, राजनीतिक दल, राष्ट्रिय योजना आयोग, ठेकेदार कम्पनी, स्थानीय निकाय र उपभोक्ता सबैको उत्तिकै जिम्मेवारी, प्रतिबद्धता र क्रियाशीलता अपेक्षित छ। ठूलो राजनीतिक परिवर्तनपछि राजनीतिक स्थायित्वको दिशामा अघि बढ्दै गर्दा सबै आयोजना छिटो सम्पन्न गरेर तीव्र विकासको दिशामा मुलुक उन्मुख हुनुपर्छ।"
राष्ट्रियसभा निर्वाचनको मतपरिणाम राष्ट्रपतिलाई,"काठमाडौं : निर्वाचन आयोगले राष्ट्रपति विद्यादेवी भण्डारीलाई राष्ट्रियसभा सदस्य निर्वाचनको मत परिणाम आइतबार बुझाएको छ । प्रमुख निर्वाचन आयुक्त डां अयोधीप्रसाद यादवले राष्ट्रपति भण्डारीसमक्ष निर्वाचनको परिणामसहितको प्रतिवेदन पेश गरेको आयोगका प्रवक्ता नवराज ढकालले बताए । आयोगले राष्ट्रियसभा सदस्य निर्वाचन अध्यादेश, २०७४ बमोजिम उक्त प्रतिवेदन बुझाएको हो । राष्ट्रियसभा सदस्यको निर्वाचन यही माघ २४ गते सम्पन्न भएको थियो । सो अवसरमा राष्ट्रपति भण्डारीले आयोगले स्थानीय, प्रदेश, प्रतिनिधिसभा र राष्ट्रियसभाको निर्वाचन सफलतापूर्वक सम्पन्न गरेकोमा आयोग परिवारलाई धन्यवाद दिइन् । निर्वाचन मत परिणामको प्रतिवेदनमा विजयी उम्मेदवारको नाम, दलगत र निर्वाचित समावेशिताको अवस्थालगायत विवरण समेटिएको छ । कार्यक्रममा डा यादवले आयोगले राष्ट्रपतिको मार्गनिर्देशनअनुसार काम गरी स्वच्छ र निष्पक्ष रुपमा निर्धारित समयमै निर्वाचन गराउन सफल भएको अवगत गराए । नेपालको संविधानको धारा ८६ अनुसार राष्ट्रियसभामा प्रत्येक प्रदेशबाट कम्तीमा तीन महिला, एक दलित र एक अपांगता, अल्पसंख्यकसहित आठ गरी निर्वाचित ५६ सदस्य रहन्छन् । त्यस्तै सरकारको सिफारिसमा राष्ट्रपतिबाट मनोनीत कम्तीमा एक महिलासहित तीन जना गरी जम्मा ५९ सदस्यीय राष्ट्रियसभा गठन हुने संवैधानिक व्यवस्था छ । गत मंसिर १० र २१ गते सम्पन्न प्रतिनिधिसभाको मतपरिणाम भने आयोगले आगामी फागुन ५ गतेभित्र राष्ट्रपतिलाई बुझाइसक्ने जनाइएको छ । आयोगले प्रतिनिधिसभाको समानुपातिकतर्फको अन्तिम मतपरिणामको सिट बाँडफाँटसहित शुक्रबार तीन दिनको समय दिएर राजनीतिक दललाई पत्राचार गरेको छ । दुवै सदनमा प्रत्येक दलबाट कम्तीमा एक तिहाइ महिला सदस्यको सहभागिता सुनिश्चित गर्नुपर्ने कानूनी बाध्यताका कारण आयोगले यसअघि प्रतिनिधिसभाको समानुपातिकतर्फको अन्तिम मतपरिणाम सार्वजनिक गर्न सकेको थिएन । संघीय संसद्को माथिल्लो सदन राष्ट्रियसभाको निर्वाचन यही माघ २४ गते भएपछि मात्र आयोगले प्रतिनिधिसभाको मतपरिणामको सिट बाँडफाँटसहित राजनीतिक दललाई पत्राचार गरेको हो । संविधानको धारा ८३ मा प्रतिनिधिसभा र राष्ट्रियसभा नामका दुई सदनसहितको एक संघिय व्यवस्थापिका संघिय संसद् रहेको उल्लेख छ । संविधानको धारा ९३ मा राष्ट्रपतिले प्रतिनिधिसभाका लागि भएको निर्वाचनको अन्तिम परिणाम घोषणा भएको मितिले ३० दिनभित्र संघीय संसद्को अधिवेशन आह्वान गर्ने व्यवस्था छ । रासस"
"एमाले स्थायी कमिटी बैठक बस्दै, लगत्तै ओलीप्रचण्ड वार्ता",काठमाडौं : नेकपा एमाले स्थायी कमिटीको बैठक आइतबार बस्दैछ। दिउसो साढे ११ बजे पार्टी केन्द्रीय कार्यालय धुम्बाराहीमा बस्ने बैठकमा प्रतिनिधिसभा निर्वाचनको समानुपातिक सूचीलाई अन्तिम रुप दिने एजेन्डा रहेको एमाले सचिव प्रदीप ज्ञवालीले जानकारी दिए। दलहरूलाई समावेशी समूहको प्रतिनिधित्व हुने गरी अन्तिम बन्दसूची बुझाउन आयोगले दिएको तीन दिनको समय भोलि (माघ २९) सकिँदै छ। बैठकमा माओवादी केन्द्रसँगको पार्टी एकता र शक्ति बाँडफाँटका विषयमा छलफल गर्ने तयारी छ। शनिबार चितवनमा भएको कार्यक्रममा माओवादी केन्द्रका अध्यक्ष पुष्पकमल दाहाल प्रचण्डले 'देशको हित नहुने भएमा आफूले फड्को हान्ने' अभिव्यक्ति दिएपछि सम्भावित वाम एकता टरेको त होइन भन्ने शंका उब्जिएको सन्दर्भमा एमाले बैठक हुन लागेको हो। एकता स्थायी कमिटी बैठकलगत्तै एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डबीच छलफल हुने ज्ञवालीले जानकारी दिए। सम्बन्धित समाचारहरू जहाँ छु त्यहाँबाट देशको हित नहुने भए फड्को हान्छु : प्रचण्ड किन फुकेन एमालेमाओवादी एकताको गाँठो ?
प्रदेशको १ को सभामुखमा एमालेबाट भण्डारीको उम्मेदवारी,विराटनगर : प्रदेश १ एमाले संसदीय दलको बैठकले सभामुखका लागि प्रदीपकुमार भण्डारीलाई सर्वसम्मत उम्मेदवार बनाउने निर्णय गरेको छ। आइतबार विराटनगरस्थित प्रदेश १ को संसदीय दलको बैठकमा भण्डारीलाई सभामुखका लागि उम्मेद्वार बनाउने निर्णय गरेको संसदीय दलका नेता शेरधन राईले जानकारी दिए। सभामुखका लागि अन्य प्रत्याशी भए पनि प्रदेश संयोजक नजिक रहेका भण्डारीको नाम सर्वसम्मतरुपमा चयन भएको थियो। ओली निकट रहेका शेरधन राई संसदीय दलको नेतामा निर्वाचित भए पनि माधव नेपाल नजिक रहेका आचार्यको टिमलाई सम्बोधन गर्न पनि सभामुख प्रदीपकुमार भण्डारीलाइ बनाउने निर्णय भएको बुझिएको छ। प्रदेश एकमा सभामुख तथा उप सभामुखको अन्तिम टुगो सोमबार विराटनगरस्थित जिल्ला सम्मन्वय समितिमा बस्ने दोस्रो संसद बैठकले तय गर्ने पूर्वनिर्धारित कार्यक्रम रहेको छ। अन्य दलले सभामुखको टुंगो लगाई सकेका छैनन्। एमालेले सभामुख र माओवादीले उप सभामुख पाउने दुई दलबीच यस अघि नै सहमती भएको थियो। माओवादीले उप सभामुखको टुुंगो लगाएको छैन। यद्धपी उक्त पदमा भने माओवादीबाट पोलिटब्यूरो सदस्यसमेत रहेकी सुनसरीकी सरस्वती पोख्रेल र पाँचथरकी सीता थेबेले दाबी गर्दै आएका छन्।
कुन प्रदेशमा को मुख्यमन्त्री ? नजिकबाट चिन्नुस्,"काठमाडौं: मंसिरमा प्रतिनिधिसभा र प्रदेशसभाको निर्वाचन भएपछि संविधान कार्यान्वयनको चरण सुरु भएको छ । संविधानसभाबाट बनेको नेपालको संविधान २०७२ मा उल्लेख भएअनुसार सातै प्रदेशले पाउने मुख्यमन्त्रीको टुंगो लागिसकेको छ । ६ प्रदेशमा वाम गठबन्धनबाट मुख्यमन्त्री बन्दै छन् भने प्रदेश २ मा मधेसवादी दलले मुख्यमन्त्री बनाउँदैछन् । वाम गठबन्धनको सम्झौता अनुसार प्रदेश नम्बर १, ३, ४ र ५ मा एमालेका मुख्यमन्त्री बन्दैछन् । प्रदेश ६ र ७ को मुख्यमन्त्री माओवादीले पाएको छ । संघीयता कस्तो होला ? कसरी काम होला ? जनतामा के परिवर्तन आउला ? भन्ने आमजनताको जिज्ञासाको जवाफ प्रदेश सरकार गठन भएपछि मिल्ने निश्चित भएको छ । अहिले धेरैको चासो मुख्यमन्त्री को बन्ला भन्नेम केन्द्रित छ । कुन प्रदेशमा को मुख्यमन्त्री ? प्रदेश नम्बर १ मा नेकपा एमालेका नेता शेरधन राई मुख्यमन्त्री बन्ने निश्चित भएको छ । राष्ट्रिय जनता पार्टी र संघीय समाजवादी फोरमले प्रदेश २ मा फोरम नेता लालबाबु राउत गोद्दारलाई मुख्यमन्त्री बनाउने सहमति गरिसकेका छन् । प्रदेश ३, ४ र ५ मा एमाले नेता क्रमश: डोरमणि पौडेल, पृथ्वीसुब्बा गुरुङ र शंकर पोखरेल मुख्यमन्त्री बन्दै छन् । माओवादीको भागमा परेको प्रदेश ६ मा महेन्द्रबहादुर शाही र प्रदेश ७ मा त्रिलोचन भट्ट मुख्यमन्त्री बन्दैछन् । आफ्नो प्रदेशको मुख्यमन्त्री चिन्नुहोस् प्रदेश १: शेरधन राई बुवा जागिरमान र आमा राम्रीमायाको कोखबाट २०२७ फागनु ११ गते आमचोक गाउँपालिका३ (साविकको थिदिंखा५, पसलभन्ज्याङ्ग) भोजपुरमा जन्मिएका हुन् शेरधन राई । समाजशास्त्रमा स्नातकोत्तर राईले २०४४ सालमा राजनीति थाले । उनले तीन वर्ष भूमिगत जीवन बिताएका छन् । एमाले वैकल्पिक पोलिटव्युरो सदस्य राई प्रदेश १ का सहसंयोजक पनि हुन्। अन्यायविरुद्ध सानैदेखि लड्न तयार राई २०४४ सालदेखि अनेरास्ववियुको राजनीतिमा सक्रिय भए। २०४४ सालमा अनेरास्ववियुको प्रारम्भीक कमिटि सदस्य बनेका राई अखिलको जिल्ला अध्यक्ष, केन्द्रीय सदस्य हुँदै पूर्वाञ्चल संयोजक बने। उनको राजनीतिक यात्राले खुड्किलो चढ्दै गर्दा २०५४ सालमा एमाले फुट्यो । पार्टी फुटेपछि भोजपुरका अधिकांश नेता माले बने । उनले भने एमाले जिल्ला पार्टीको नेतृत्व सम्हाल्ने जिम्मेवारी पाए। त्यसपछि उनी जिल्लामा एमालेको शक्तिशाली नेता बने। २०५६ सालको संसदीय निर्वाचनमा राई २६ वर्षमै निर्वाचित भएर कान्छो उम्मेदवारको रुपमा संसद बने। पहिलो संविधानसभाको चुनावमा पराजित राई दोस्रो संविधानसभाका सांसद राईले संसदको सुशासन तथा अनुगमन समितिको सभापति भएर काम गरे। दोस्रो संविधानसभा सदस्य भएकै बेला राई पहिलो पटक मन्त्री बने। उनले त्यो बेला आकर्षक मानिने सूचना तथा सञ्चार मन्त्रालय सम्हाले । माघ २६ गते प्रदेश १ को संसदीय दलको नेताका लागि भएको निर्वाचनमा एमाले सचिवसमेत रहेका प्रदेश १ का संयोजक भीम आचार्यलाई पराजित गर्दै राई संसदीय दलको नेता बनेका हुन्। एमालेको विधानमा संसदीय दलको नेता नै मुख्यमन्त्री बन्ने प्रावधान रहेकाले राईलाई मुख्यमन्त्री बन्ने बाटो खुलेको हो । एमाले संसदीय दलको नेतामा विजयी राईले २६ मत ल्याउँदा आचार्यले २४ मत ल्याए । प्रदेश १ मा एमालेका ५१ सांसद भए पनि एक मत बदर भएको थियो । प्रदेश २: लालबाबु राउत लालबाबु राउत गद्धी पर्साको साविकको जगरनाथपुर गाविस३ मा बुवा दशरथ र आमा राधिका राउतको कोखबाट २०२३ सालमा जन्मिएका हुन् । उनले राजनीतिक यात्रा नेपाली कांग्रेसको मातृ संगठन नेपाल विधार्थी संघबाट सुरु गरे । उनी अहिले वीरगन्ज महानगरपालिका१५ मा बस्छन् । ठाकुरराम बहुमुखी क्याम्पसमा पढ्दै गर्दा उनी नेविसंघमा आबद्ध भए । राउत २०५८ सालपछि मात्रै तत्कालीन मधेसी जनअधिकार फोरममा आबद्ध भए। त्यसपछि उनी मधेसकेन्द्रित राजनीतिमा होमिए । अङग्रेजीमा स्नातकोत्तर र कानुनमा स्नातक गद्धी पूर्व प्राध्यापक पनि हुन् । उनले ठाकुरराम बहुमुखी क्याम्पसमा २०५० देखि २०६१ सालसम्म अध्ययपन गरे । उनी नेपाल सरकारका पूर्वकर्मचारी पनि हुन् । तत्कालीन वीरगञ्ज उपमहानगरपालिका कार्यालयमा २०५२ सालदेखि दोश्रो श्रेणीको अधिकृतका रुपमा कार्यरत थिए । विभिन्न समयमा फोरम पार्टी विभाजन हुँदा पनि उपेन्द्र यादवको साथ छोडेनन् । फोरमका राष्ट्रिय उपाध्यक्ष गद्धी, संविधानसभाको दोश्रो निर्वाचनबाट समानुपातिकमा सभासद निर्वाचित भए । मंसिरमा सम्पन्न प्रदेशसभाको निर्वाचनमा उनी पर्साको क्षेत्र नम्बर १ (ख)बाट निर्वाचित भए । यो विजयसँगै उनले संघीय नेपालमा प्रदेश २ को पहिलो मुख्यमन्त्री बन्ने मौका पाएका छन् । प्रदेश ३: डोरमणि पौडेल डोरमणि पौडेलको जन्म २००४ सालमा भएको हो । हेटौंडाको विकासका योजनाकार पौडेल २०६४ र २०५४ मा हेटौंडा नगरपालिकाको मेयरमा निर्वाचत भए । एक दशक मेयर बनेर काम गरेका उनलाई अबको पाँच वर्ष प्रदेश नम्बर ३ मुख्यमन्त्री बन्ने अवसर मिलेको छ । ७० वर्षीय पौडेल ३८ वर्षदेखि राजनीतिमा सक्रिय छन्। २०५४ सालदेखि निरन्तर नेपाल नगरपालिका संघका अध्यक्ष रहेका उनी राजनीतिक मुद्दामा चार पटक कैद सजाय र १८ पटक प्रहरी हिरासतमा परेका छन् । प्रदेश ४: पृथ्वी सुब्बा गुरुङ नेकपा एमालेका सचिव समेत रहेका पृथ्वी सुब्बा गुरुङ पार्टीमा भलाद्मी र बौद्धिक नेताका रुपमा चिनिन्छन् । उनको जन्म २०१४ साल फागुन १ गते गंगाप्रसाद र चिनी गुरुङका छोराका रुपमा गिलुङ गाविस ८, टक्सार (हाल क्होला सोंथार गाउँपालिका९, टक्सार, लमजुङ) मा भएको हो । विज्ञानमा स्नातक गुरुङ पञ्चायतकालमै २०३४ सालदेखि राजनीतिमा होमिएका थिए । सुरुमा शिक्षण पेशामा आवद्ध उनी त्यहीँबाट राजनीतिमा होमिएका थिए । शिक्षणमै हुँदा आन्दोलनमा उत्रेकाले उनी पटक पटक पञ्चायतकालमै प्रहरी हिरासतमा परेका थिए । २०४० मंसिरमा उनी नेपाल राष्ट्रिय शिक्षक संगठनको जिल्ला अध्यक्षमा निर्वा्चित भएका थिए । उनको राजनीतिक यात्रा भने २०२७ सालमा ईशानेश्वर प्रमोद हाईस्कुल, भोर्लेटार (अनेरास्ववियूको तर्फबाट स्ववियु सचिव निर्वा्चित भएसँगै सुरु भएको हो। राजनीतिक यात्रासँगै उनले २०३७ मा तत्कालीन नेकपा मालेको सदस्यता लिएका थिए । बहुदलपछिका दुई संसदीय निर्वाचनमा उनले लमजुङबाट जित आत्मसाथ गर्न सकेनन् । तर, २०६२र६३ को जनआन्दोलनपछि २०६४ सालमा भएको पहिलो संविधानसभा निर्वाचनमा लमजुङ क्षेत्र नम्बर २ बाट १९ हजार ५ सय ८३ मतसहित उनी प्रतिनिधि सभामा विजयी भएका थिए । लमजुङमा अत्यन्तै कमजोर अवस्थामा रहेको कम्युनिष्ट राजनीतिको जग बलियो बनाउन गुरुङले बहुदलको आन्दोलनका समयमा निक्कै मिहिनेत गरेका थिए । तर, २०५१ र २०५६ सालको आमनिर्वाचन लमजुङमा एमालेले हार भोग्यो । २०६४ सालको संविधानसभाको निर्वाचनमा लमजुङमा एमालेले जित्न सफल भयो। २०६४ सालको संविधानसभाको निर्वाचनमा गुरुङले कांग्रेस उम्मेदवार घर्तीलाई छ हजारको मतान्तरले हराएका थिए । त्यो बेला उनले नेपाली कांग्रेसका नेता दिलबहादुर घर्तीलाई पराजित गरेका थिए । घर्तीले १३ हजार ६ सय ९९ मत ल्याएका थिए । नेकपा एमालेमा जनजातितर्फबाट सचिवको जिम्मेवारीमा पनि रहेका गुरुङ एक पटक मन्त्री पनि भइसकेका छन् । तर, गुरुङ २०७० को संविधानसभाको निर्वाचनमा कांग्रेस उम्मेदवारसँग पराजित भए । उनी २०६२०६३ को दोस्रो जनआन्दोलन सफल भएपछि नेपाली कांग्रेसका तत्कालीन सभापति गिरिजाप्रसाद कोइराला नेतृत्वको सरकारमा संस्कृति, पर्यटन तथा नागरिक उड्ययन मन्त्री पनि बनेका थिए । गुरुङले पटक पटक आदिवासी जनजाति महासंघको पनि नेतृत्व गरिसकेका छन् । गुरुङले ४ नम्बर प्रदेश तमु जातिको बाहुल्य क्षेत्र रहेकाले तमु भाषालाई सरकारी कामकाजमा प्रयोगमा ल्याउने प्रतिवद्धता जनाएका छन् । नेता गुरुङले ४ नं प्रदेशमा गुरुङसँगै मगर भाषालाई पनि कामकाजी भाषामा प्रयोगमा ल्याइने बताएका छन् । गुरुङमाथि उपाध्यक्ष अशोक राईले एमाले छाड्दा र त्यही क्रममा पार्टीमा चर्को जातीय राजनीति गरेको आरोप पनि लागेको थियो । गुरुङले पहिलो संविधान सभामा रहँदा आदिवासी जनजाति सभासद् सदस्य रहेको ककस पनि नेतृत्व गरिसकेका छन् ।तर, अशोक राई नेतृत्वको संघीय समाजवादी पार्टीमा जान खोजेको आरोप पनि उनीमाथि लागेको थियो । उनले यी आरोपबीच एमालेमै रहेर आफ्नो राजनीतिक यात्रामा अघि बढिरहे । प्रदेश ५: शंकर पोखरेल शंकर पोखरेल एमालेभित्र वैचारिक र सांगठनिक कार्यशलता भएको नेताको रुपमा चिनिन्छन् । भारतमा अध्ययनरत भएका बेला उनी प्रवासी नेपाली विद्यार्थीहरुको नेताको रुपमा राजनीतिमा प्रवेश गरेका हुन् । अखिल भारत नेपाली स्वतन्त्र विद्यार्थी युनियनका संस्थापक अध्यक्ष नेता पोखरेलले जननेता स्वर्गीय मदन भण्डारीसँग लामो समय निकट रहेर काम गरे । पोखरेलले अनेरास्ववियुको अध्यक्ष, त्रिभुवन विश्वविद्यालयको स्ववियु सभापतिको जिम्मेवारी कुशलतापूर्वक पूरा गरे । नेता पोखरेलको जन्म २०१९ साल फागुन १५ गते दाङको तुलसीपुर उपमहानगरपालिका१९, हाडिमेमा बुवा केशवराज र आमा तिलकादेवी शर्माको कोखमा कान्छो सन्तानको रुपमा भएको हो । २०३६ सालमा भएको विद्यार्थी आन्दोलन, २०४५४६ मा पञ्चायती व्यवस्था अन्त्यका लागि भएको आन्दोलनमा नेतृत्वदायी भूमिका खेलेका पोखरेलले २०६२६३ को जनआन्दोलनमा राजधानीमै बसेर नेतृत्वदायी मोर्चा सम्महाले । पोखरेल ३२ वर्षको उमेरमा पहिलो पटक २०५१ सालमा दाङको क्षेत्र नम्बर २ बाट प्रतिनिधिसभामा निर्वाचित भए । पहिलो संविधानसभामा राज्य पुनर्संरचनाको खाका कोर्न उनले महत्वपूर्ण भूमिका निर्वाह गरेका थिए । प्रतिनिधिसभा र प्रदेश सभाको चुनावकै समयमा मुख्यमन्त्रीको दाबेदारी पेश गर्दै पोखरेलले प्रदेशसभाबाट उम्मेदवारी दिएका हुन् । सात प्रदेशमध्ये उनी मात्र निर्विकल्प मुख्यमन्त्रीको रुपमा चुनावी मैदानमा गएका थिए । आइतबार मात्र प्रदेश ५ को मुख्यमन्त्रीको एक मात्र बहुमतसहितको दाबीपत्र प्रदेश प्रमुख उमाकान्त झालाई बुझाएका छन् । यो पत्रसँगै प्रदेश ५ मा उनी मुख्यमन्त्री बन्ने पकका भएको हो । प्रदेश ६: महेन्द्रबहादुर शाही महेन्द्रबहादुर शाहीको जन्म २०३३ साल माघ १५ गते कालिकोटको पचालझरना गाउँपालिका (साविकको नानिकोट गाविस ८) लालबहादुर र आमा रनकौडा शाहीको कोखबाट भएको हो । उनी दुई वर्षकै हुँदा उनका पिताको निधन भएको थियो । शाहीसँग राजनीतिक र फौजी दुबै मोर्चामा काम गरेको अनुभव छ । ०५२ सालको सशस्त्र जनयुद्धको सुरुदेखि नै उनी भूमिगत भए । शाहीले शिक्षकको सल्ला अनुसार २०४८ सालमा नेपाल कम्युनिस्ट पार्टीको सदस्यता लिएका हुन् । कम्युनिस्ट पार्टीको सदस्यता लिएसँगै उनी फौजी तालिम र युद्धको तयारीमा जुटे । २०५२ सालमा माओवादीले जनयुद्ध थालेसँगै उनी पनि त्यसमा होमिए । २०५२ सालबाटै जनयुद्धमा होमिएका उनी पार्टीको संगठन र छापामारमा समानान्तर भूमिकामा रहे । शाहीले २०४८ सालमा नेकपा मसाल एकता केन्द्रबाट औपचारिक रुपमा राजनीतिक यात्रा सुरु गरे । २०४९ सालमा उनीविरुद्ध प्रहरीले वारेन्ट जारी गर्यो । २०५२ बाट उनी भूमिगत र सशस्त्र युद्धमा होमिए । २०५३ सालमा मध्यमान्चलको गुरिल्ला गठनमा सदस्यदेखि लडाकू जीवनमा प्रवेश गरेका शाही राजनीतिक र सैन्य जिम्मेवारीमा निरन्तर रहे । युद्धताका उनले बुटवलदेखि दार्चुलासम्म भएका युद्धको नेतृत्वदायी भूमिका निार्वह गरे । जनयुद्धमा वार्ड कमाण्डर, स्क्वाड कमाण्डर, प्लाटुन कमाण्डर, कम्पनी कमाण्डर, बटालियन कमाण्डर र बिग्रेड कमाण्डर हुँदै डिभिजन कमाण्डर भएर काम गरेको अनुभव शाहीसँग छ । सेना समायोजनताका सम्मानजनक पद नपाएपछि उनी राजनीतिमा होमिएका हुन् । नेता शाही २०७० को संविधाननसभा निर्वाचनमा कालिकोट १ बाट प्रत्यक्षबाट निर्वाचित भए । ऊर्जामन्त्री समेत भइसकेका शाही कालिकोटको प्रदेशसभा (ख) बाट निर्वाचित प्रदेशसभा सदस्य भएका हुन् । प्रदेश ७: त्रिलोचन भट्ट त्रिलोचन भट्टको जन्म २०२६ सालमा बुबा प्रसाद र आमा शारदादेवी भट्टको कोखबाट केआईसिंह गाउँपालिका ६ मा भएको हो । भट्टले औपचारिक शिक्षा भने एसएसी मात्रै गरेका छन् । प्रदेश ७ का मुख्यमन्त्री त्रिलोचन भट्ट राष्ट्रिय राजनीतिमा कम चर्चा पाएका नेता हुन् । लामो समयदेखि कम्युनिस्ट राजनीतिमा रहेका नेता भट्ट नेकपा एकता केन्द्र हुँदै माओवादीमा प्रवेश गरेका हुन् । उनी २०४७ सालदेखि नेकपा एकता केन्द्रमा आबद्ध थिए । अहिले उनी माओवादी केन्द्रको डोटी जिल्लाका इञ्चार्ज र पार्टीको पोलिटब्युरो सदस्य हुन् । २०६४ र २०७० सालको संविधान सभा निर्वाचनमा पराजित भट्ट प्रदेशसभा चुनावमा डोटी क्षेत्र नम्बर १ (ख)बाट निर्वाचित भएका हुन् । पार्टीको जिल्ला कमिटी सदस्य, क्षेत्रीय कमिटी सदस्य हुँदै भट्ट २०६२ सालमा डोटी जिल्ला सचिव भए । उनले त्यससँगै माओवादीको सेती महाकाली क्षेत्रीय ब्युरो सदस्यको जिम्मेवारी समेत सम्हाले । भट्ट २०६३ सालमा पार्टीको जिल्ला ईञ्चार्ज भए । उनी २०७० सालदेखि माओवादी केन्द्रको जिल्ला अध्यक्ष छन् ।"
एमालेले आयोगमा बुझायो ४१ समानुपातिक सांसदको सूची,"काठमाडौं: नेकपा एमालेले प्रतिनिधिसभा तर्फको समानुपातिकबाट सांसद बन्ने ४१ जनाको सूची निर्वाच आयोगमा बुझाएको छ। अध्यक्ष केपी शर्मा ओलीको अध्यक्षतामा आइतवार पार्टी कार्यालय धुम्बाराहीमा बसेको स्थायी कमिटीको बैठकबाट सांसद बन्नेहरुको अन्तिम सूची टुंग्याएर निर्वाचन आयोगमा बुझाएको हो । समानुपातिक निर्वाचन प्रणाली अनुसार चुनिने प्रतिनिधिसभा सदस्यको उम्मेदवारको नामको टुंगो गरेर एमालेले बुझाएको हो । एमालेले पाएको सिट संख्या अनुसार समावेशी समूह मिलाएर आयोगले तोकेको बन्दसूची अनुसार पेश गरिएको हो । पढ्नुस्: एमाले समानुपातिक सूचीका दुई नाम काटिए, व्यापारी दुगड र नेता सुब्बा सांसद बन्दै राष्ट्रिय सभामा एमालेबाट ११ जना महिला विजयी भएपछि एमालेबाट प्रतिनिधि सभाको समानुपातिक सूचीमा २ जना पुरुष थपिएका छन् । थपिनेहरुमा आदिवासी जनजाति पुरुबाट विजय सुब्बा र मधेसी पुरुषको तर्फबाट मोतीलाल दुगड सांसद भएका छन् । दुई पुरुष थपिएपछि महिलातर्फ खर्स आर्य कोटाकी शर्मिला कार्की र आदिवासी जनजाति कोटाकी रणकुमारी बलमपाकी मगरको नाम अन्तिममा काटिएको छ। कार्की र मगरको सट्टामा आदिवासी जनजातिको एक नम्बर सूचीमा रहेका सुब्बा र मधेसी कोटाको एक नम्बरमा रहेका दुगडले सांसद बन्न पाएका हुन् । दुगड व्यवसायी पनि हुन्। एमालेका समानुपातिक सांसद् १ मुकुन्द न्यौपाने (खस आर्यपुरुष) २ विजय सुब्बा (आदिवासी जनजातिपुरुष) ३ मोहन बानियाँ (पिछडिएको क्षेत्रपुरुष) ४ मोतीलाल दुगड (मधेसीपुरुष) ५ थममाया थापा (आदिवासी जनजातिमहिला) ६ डा शिवमाया तुम्वाहाम्फे (आदिवासी जनजातिमहिला) ७ सुजिता शाक्य (आदिवासी जनजातिमहिला) ८ रामकुमारी झाँक्री (आदिवासी जनजातिमहिला) ९ बिना श्रेष्ठ (आदिवासी जनजातिमहिला) १० कु तुल्सी थापा (आदिवासी जनजातिमहिला) ११ नवीना लामा (आदिवासी जनजातिमहिला) १२ शान्तिमाया तामाङ पाख्रिन (आदिवासी जनजातिमहिला) १३ कुमारी मेचे (आदिवासी जनजातिमहिला) १४ बिनादेवी बुढाथोकी मगर (आदिवासी जनजातिमहिला) १५ राधाकुमारी ज्ञवाली (खसआर्यमहिला) १६ बिन्दा पाण्डे (खसआर्यमहिला) १७ गोमा देवकोटा (खसआर्यमहिला) १८ कल्याणी कुमारी खड्का (खसआर्यमहिला) १९ निरुदेवी पाल (खसआर्यमहिला) २० मनकुमारी जिसी (खसआर्यमहिला) २१ मायादेवी न्यौपाने (खसआर्यमहिला) २२ विष्णु शर्मा (खसआर्यमहिला) २३ सरिता न्यौपाने (खसआर्यमहिला) २४ मैना कुमारी भण्डारी (खसआर्यमहिला) २५ तीर्था गौतम (खसआर्यमहिला) २६ शान्ता चौधरी (थारुमहिला) २७ लक्ष्मीकुमारी चौधरी (थारुमहिला) २८ गंगा चौधरी (सत्गौवा) (थारुमहिला) २९ निरादेवी जैरु (दलितमहिला) ३० बिमला विश्वकर्मा (दलितमहिला) ३१ बिमला विक (दलितमहिला) ३२ पार्वतीकुमारी विसुंखे (दलितमहिला) ३३ सानु शिवा (दलितमहिला) ३४ आशाकुमारी विक (दलितमहिला) ३५ जुलीकुमारी महतो (मधेसीमहिला) ३६ डा पुष्पा कुमारी कर्ण कायस्त (मधेसीमहिला) ३७ सरलाकुमारी यादव (मधेसीमहिला) ३८ रेखाकुमारी झा (मधेसीमहिला) ३९ सरिताकुमारी गिरी (मधेसीमहिला) ४० कालिला खान (मुस्लिममहिला) ४१ समिना हुसेन (मुस्लिममहिला)"
पौडेललाई मुख्यमन्त्रीमा नियुक्त गर्न प्रस्ताव दर्ता,"हेटौँडा : प्रदेश नं ३ का मुख्यमन्त्रीमा प्रदेशसभा सदस्य डोरमणि पौडेललाई नियुक्त गरियोस् भन्ने प्रस्ताव ३ नं प्रदेश कार्यालय, बसपार्क, हेटौँडामा दर्ता भएको छ । एमाले रामेश्वर फुयाँल (काठमाडौँ) प्रस्तावक र नेकपा (माओवादी) केन्द्र संसदीय दलका नेता शालिकराम जम्मकटेल (धादिङ)को समर्थनमा त्यससम्बन्धी पत्र प्रदेश कार्यालयका सचिव चतुर्भुज ज्ञवालीसमक्ष प्रस्तुत गरिएको छ । तत्कालीन हेटौँडा नगरपालिकामा दुई पटक प्रमुख चलाउनुभएका पौडेल शुक्रबार एमाले ३ नं प्रदेश संसदीय दलमा निर्वाचित भएका थिए । उनी नेपाल नगरपालिका संघका अध्यक्ष पनि हुन् ।"
जनसरकार प्रमुख बनिन् प्रदेश ३ को उपसभामुख,मकवानपुरः प्रदेश नम्बर ३ को उपसभामुखमा राधिका तामाङ निर्विरोध चयन भएकी छन् । उम्मेदवारी दर्ताका लागि तोकिएको आइतवार मध्यान्ह १२ बजेसम्मको समयमा अन्य कसैको उम्मेदवारी दर्ता नभएपछि उनी निर्विरोध भएकी हुन् । आजै दिउँसो २ बजे बस्ने प्रदेश सभा बैठकले तामाङलाई उपसभामुखमा औपचारिकरुपमा चयन गर्नेछ । उपसभामुखलाई प्रदेश प्रमुखको उपस्थितिमा सभामुखले सपथ खुवाउने छन् । २०४० सालमा जन्मिएकी तामाङ नुवाकोट क्षेत्र नम्बर १ क बाट माओवादीको तर्फबाट निर्वाचित भएकी हुन् । उनी माओवादी जनयुद्धको समयमा नुवाकोट जनसरकार प्रमुख भएकी थिइन् । २०७०सालमा समानुपातिक सभासद् भएकी तामाङ पुष्पकमल दाहाल प्रचण्ड नेतृत्वको सरकारमा कृषि राज्यमन्त्री थिइन् ।
प्रदेश ५ मा मुख्यमन्त्री चयन प्रक्रिया सुरु,बुटवल : प्रदेश नम्बर ५ मा मुख्यमन्त्री चयन प्रक्रिया अघि बढेको छ। दुई ठूला दल एमाले र माओवादी केन्द्रले एमाले संसदीय दलका नेता शंकर पोखरेललाई मुख्यमन्त्री बनाउन बहुमतसहितको दाबी पत्र प्रदेश प्रमुख उमाकान्त झा समक्ष पेश गरेसँगै मुख्यमन्त्री नियुक्तिको बाटो खुलेको हो। आइतबार दुई दलका संसदीय दलका नेताले हस्ताक्षर गरेर पत्र बुझाएका हुन्। एमाले संसदीय दलका नेता पोखरेल र माओवादी केन्द्रका दलका नेता कुलप्रसाद केसीसहित दुई पार्टीका नेताको उपस्थितिमा प्रदेश प्रमुखलाई पत्र बुझाइएको हो। संविधानको धारा १६८ को उपधारा (२) अनुसार प्रदेश प्रमुखले निर्वाचन आयोगबाट मतपरिणाम जारी भएको ३० दिनभित्र मुख्यमन्त्री चयन गर्नुपर्ने व्यवस्था छ। सोही कानुनलाई पछ्याउँदै प्रदेश प्रमुख उमाकान्त झाले पोखरेललाई नियुक्ती प्रदान गर्ने बताए। प्रदेश ५ को संसदमा दुई दलको स्पष्ट बहुमत रहेको छ। वाम गठबन्धनले मुख्यमन्त्रीको शपथ ग्रहण फागुन ३ गते गर्ने तयारी गरेका छन्। त्यसको व्यवस्थापन भने प्रदेश प्रमुखको कार्यालयले गर्नेछ। सडक विभागको परिसरमा सपथ ग्रहण गराउने तयारी भइरहेको छ। मुख्यमन्त्रीको शपथसँगै सानो आकारका मन्त्रिमण्डल बन्ने बताइएको छ। तीन सदस्यीय मन्त्रीमण्डलमा एमाले र माओवादी केन्द्र नै सहभागी हुने नेता पोखरेलले बताए। मुख्यमन्त्री चयनको दाबी पेश गर्नुअघि मात्रै माओवादी संसदीय दलको नेतामा कुलप्रसाद केसी चयन भएका थिए। प्रदेशमा मुख्यमन्त्री र सभामुख वाम गठबन्धन कै सहमति अनुसार चयन भइरहेकाले दुई पार्टीबीच एकता हुनेमा शंका नगर्न नेताहरुले आग्रहसमेत गरेका छन्। केन्द्र र सात प्रादेशिक सरकार बनेपछि पार्टी एकता हुने माओवादी केन्द्रका नेता वर्षमान पुनले बताए। माओवादीकै समर्थनमा मुख्यमन्त्री नियुक्तीको प्रक्रिया अघि बढेपछि प्रदेश ५ मा सभामुख छनोटको प्रक्रिया सुरु भएको छ। सभामुखमा माओवादीका सांसद सुदर्शन बलाल चयन हुने भनिए पनि माओवादीले अझै निर्णय गरिसकेको छैन्। फागुन २ गते बस्ने संसदको बैठकले सभामुख चयन गर्नेछ।
पृथ्वी सुब्बा गुरुङ: शिक्षकदेखि मुख्यमन्त्रीसम्म,"काठमाडौँ: एमालेका सचिव पृथ्वी सुब्बा गुरुङ पर्यटन र जलविद्युतको प्रचुर सम्भावना बोकेको प्रदेश नम्बर ४ को मुख्यमन्त्री बन्ने भएका छन् । आइतबार पोखरामा बसेको एमाले प्रदेश नम्बर ४ संसदीय दलको बैठकले सर्वसम्मतरुपमा दलको नेतामा चयन गरेसँगै गुरुङ मुख्यमन्त्री बन्ने भएका हुन्। मंसिरमा भएको प्रदेश तथा प्रतिनिधि सभा निर्वाचन अघि नै उनी मुख्यमन्त्रीको आकांक्षीका रुपमा देखिएका थिए । उनले त्यही बेलादेखि आफूलाई मुख्यमन्त्रीको प्रतिस्पर्धीका रुपमा प्रस्तुत गरेका थिए । माओवादी केन्द्रसँगको गठबन्धनका कारण प्रतिनिधि सभा देव गुरुङलाई दिनुपर्ने भएपछि उनले आफूलाई प्रदेश सभामा सुरक्षित अवतरण गराएका हुन् ।मुख्यमन्त्रीका अर्का आकांक्षी तथा प्रदेश नम्बर ४ का इन्चार्ज किरण गुरुङलाई आफ्नो पक्षमा मनाउन सफल हुँदै पृथ्वी सुब्बा सर्वसम्मत मुख्यमन्त्रीको कुर्सीमा पुगेका हुन् । को हुन् पृथ्वी सुब्बा गुरुङ ? नेकपा एमालेका सचिव समेत रहेका पृथ्वी सुब्बा गुरुङ पार्टीमा भलाद्मी र बौद्धिक नेताका रुपमा चिनिन्छन् । उनको जन्म २०१४ साल फागुन १ गते गंगाप्रसाद र चिनी गुरुङका छोराका रुपमा गिलुङ गाविस८, टक्सार (हाल क्होला सोंथार गाउँपालिका९, टक्सार, लमजुङ) मा भएको हाे । विज्ञानमा स्नातक गुरुङ पञ्चायतकालमै २०३४ सालदेखि राजनीतिमा होमिएका थिए । सुरुमा शिक्षण पेशामा आवद्ध उनी त्यहीँबाट राजनीतिमा होमिएका थिए । शिक्षणमै हुँदा आन्दोलनमा उत्रेकाले उनी पटक पटक पञ्चायतकालमै प्रहरी हिरासतमा परेका थिए । २०४० मंसिरमा उनी नेपाल राष्ट्रिय शिक्षक संगठनको जिल्ला अध्यक्षमा निर्वाचित भएका थिए । उनको राजनीतिक यात्रा भने २०२७ सालमा ईशानेश्वर प्रमोद हाईस्कुल, भोर्लेटारअनेरास्ववियूको तर्फबाट स्ववियु सचिव निर्वाचित भएसँगै सुरु भएको हो। राजनीतिक यात्रासँगै उनले २०३७ मा तत्कालीन नेकपा मालेको सदस्यता लिएका थिए । बहुदलपछिका दुई संसदीय निर्वाचनमा उनले लमजुङबाट जित आत्मसाथ गर्न सकेनन् । तर, २०६२६३ को जनआन्दोलनपछि २०६४ सालमा भएको पहिलो संविधानसभा निर्वाचनमा लमजुङ क्षेत्र नम्बर २ बाट १९ हजार ५ सय ८३ मतसहित उनी प्रतिनिधि सभामा विजयी भएका थिए । लमजुङमा अत्यन्तै कमजोर अवस्थामा रहेको कम्युनिष्ट राजनीतिको जग बलियो बनाउन गुरुङले बहुदलको आन्दोलनका समयमा निक्कै मिहिनेत गरेका थिए । तर, २०५१ र २०५६ सालको आमनिर्वाचन लमजुङमा एमालेले हार भोग्यो । २०६४ सालको संविधानसभाको निर्वाचनमा लमजुङमा एमालेले जित्न सफल भयो। २०६४ सालको संविधानसभाको निर्वाचनमा गुरुङले कांग्रेस उम्मेदवार घर्तीलाई छ हजारको मतान्तरले हराएका थिए । त्यो बेला उनले नेपाली कांग्रेसका नेता दिलबहादुर घर्तीलाई पराजित गरेका थिए । घर्तीले १३ हजार ६ सय ९९ मत ल्याएका थिए । नेकपा एमालेमा जनजातितर्फबाट सचिवको जिम्मेवारीमा पनि रहेका गुरुङ एक पटक मन्त्री पनि भइसकेका छन् । तर, गुरुङ २०७० को संविधानसभाको निर्वाचनमा कांग्रेस उम्मेदवारसँग पराजित भए । उनी २०६२०६३ को दोस्रो जनआन्दोलन सफल भएपछि नेपाली कांग्रेसका तत्कालीन सभापति गिरिजाप्रसाद कोइराला नेतृत्वको सरकारमा संस्कृति, पर्यटन तथा नागरिक उड्ययन मन्त्री पनि बनेका थिए । गुरुङले पटक पटक आदिवासी जनजाति महासंघको पनि नेतृत्व गरिसकेका छन् । गुरुङले ४ नम्बर प्रदेश तमु जातिको बाहुल्य क्षेत्र रहेकाले तमु भाषालाई सरकारी कामकाजमा प्रयोगमा ल्याउने प्रतिवद्धता जनाएका छन् । नेता गुरुङले ४ नं प्रदेशमा गुरुङसँगै मगर भाषालाई पनि कामकाजी भाषामा प्रयोगमा ल्याइने बताएका छन् । गुरुङमाथि उपाध्यक्ष अशोक राईले एमाले छाड्दा र त्यही क्रममा पार्टीमा चर्को जातीय राजनीति गरेको आरोप पनि लागेको थियो । गुरुङले पहिलो संविधान सभामा रहँदा आदिवासी जनजाति सभासद् सदस्य रहेको 'ककस' पनि नेतृत्व गरिसकेका छन् ।तर, अशोक राई नेतृत्वको संघीय समाजवादी पार्टीमा जान खोजेको आरोप पनि उनीमाथि लागेको थियो । उनले यी आरोपबीच एमालेमै रहेर आफ्नो राजनीतिक यात्रामा अघि बढिरहे ।"
प्रदेश३ को मुख्यमन्त्रीमा डोरमणि पौडेल नियुक्त,"हेटौंडा : प्रदेश ३ को मुख्यमन्त्रीमा एमालेका प्रदेश संसदीय दलका नेता डोरमणि पौडेल नियुक्त भएका छन् । पौडेललाई आइतबार साँझ ३ नम्बर प्रदेश प्रमुख अनुराधा कोइरालाले मुख्यमन्त्रीको रुपमा नियुक्त गरेकी हुन् । नेपालको संविधान २०७२ को धारा १६८ को उपधारा (१) बमोजिम नेकपा एमाले प्रदेश नम्बर ३ संसदीय दलको कार्यालयको सिफारिसमा संसदीय दलका नेता पौडेललाई प्रदेश प्रमुख अनुराधा कोइरालाले मुख्यमन्त्री नियुक्त गरेको प्रदेश प्रमुख कार्यालयका सचिव चत्रुभुज ज्ञवालीले जानकारी दिए । एमाले संसदीय दलका नेता पौडेलले बहुमतसहित ५८ जना सांसदको हस्ताक्षर भएको पत्र तथा नेकपा माओवादी केन्द्रबाट समर्थन पाएको पत्रसहित मुख्यमन्त्री नियुक्ति गर्न प्रस्ताव गरेपछि कोइरालाले आइतबार साँझ पौडेललाई मुख्यमन्त्रीमा नियुक्त गरेको उनले जानकारी दिए । नव नियुक्त मुख्यमन्त्री पौडेलको सोमबार बिहान ९३० बजे प्रदेश प्रमुखको कार्यालयमा सपथग्रहण हुने सचिव ज्ञवालीले जानकारी दिए । मुख्यमन्त्री नियुक्त भएपछि प्रतिक्रिया दिँदै पौडेलले ३ नम्बर प्रदेशलाई अन्य प्रदेशले सिक्नेगरी नमुना प्रदेश बनाउन काम गर्ने बताए । सबैले विश्वास गरेर मलाई मुख्यमन्त्री बनाउनुभएको छ, म सबै पक्षसँग सहकार्य गरेर प्रदेशको विकासमा लाग्ने छु । मकवानपुर १ (ख) मा प्रदेशसभा सदस्यमा विजयी पौडेल २०६४ र २०५४ मा हेटौंडा नगरपालिकाको मेयर निर्वाचित भएका थिए । ७१ वर्षीय पौडेल ३८ वर्षदेखि राजनीतिमा सक्रिय छन् । २०५४ सालदेखि निरन्तर नेपाल नगरपालिका संघका अध्यक्ष रहेका उनले राजनीतिक मुद्धामा चार पटक कैद सजाँय र १८ पटक प्रहरी हिरासतमा परेका छन् । राज्य पुर्नसंरचना उच्च स्तरीय सुझाव आयोगमा सदस्य भएर काम गरिसकेका पौडेल, अन्तराष्ट्रिय संस्था यूसीएलजीको उपाध्यक्ष, सिटीनेटको कार्यकारी सदस्य, मकवानपुर बहुमुखी क्याम्पसको अध्यक्ष, शहीद स्मारक विकास समितिको अध्यक्ष समेत हुन् । काठमाडौंको तत्कालीन फपिङ्ग गाविसमा २००२ साल चैत्र १५ गते जन्मिएका उनको स्थायी ठेगाना मकवानपुरको हेटौंडा उपमहानगरपालिका११, नवलपुर हो । २०३० सालदेखि विद्यार्थी राजनीति सुरु गरेका उनले २०३२ देखि १० बर्ष शिक्षकको जागिर खाएका थिए । लामो समय अर्धभूमिगत र भूमिगत बिताएका उनको २०४६ सालको जनआन्दोलन ताकामा तत्कालीन सरकारले टाउकोको मूल्य तोकेपछि ५६ दिन भारतमा बसेका थिए । चार पटक कैद सजाय तोकेर जेल परेका उनी १८ पटक प्रहरीको हिरासतमा बसेका छन् । मायानाथ पौडेल र कुलकुमारी पौडेलका सुपत्र डोरमणिले मानविकी संकायमा स्नातकसम्मको औपचारिक अध्ययन गरेका छन् ।"
प्रदेश एकको सभामुखमा भण्डारी निश्चित : को हुन् भण्डारी ?,"विराटनगर : प्रदेश एकमा एमालेका प्रदीपकुमार भण्डारी सभामुख बन्ने निश्चित भएको छ। प्रदेश एकको संसद सचिवालयले सभामुखमा एक जनाको मात्र उम्मेद्वारी परेकाले भण्डारी नै सभामुख हुने पक्कापक्की भएको जानकारी दिएको छ। आइतबार दिउँसो तीन बजेसम्मका लागि सभामुखको उम्मेद्वारी दिने अन्तिम समय तोकिएको थियो। तर, उक्त समयमा एमालेका भण्डारीको मात्र नाम आएको प्रदेश सभाका सचिव धुव्रपसाद घिमिरेले जानकारी दिए। घिमिरेका अनुसार भोलि बस्ने दोस्रो प्रदेश सभाको बैठकमा जेष्ठ सदस्यले नै बैठकको सभापतित्व ग्रहण गर्दै बैठक संचालन गर्नेछन्। बैठकले सभामुखलाई अनुुमोदन गरेपछि भने आगामी बैठक भण्डारीले संचालन गर्नेछन्। सभामुखका लागि अन्य प्रत्याशी भए पनि प्रदेश संयोजक भीम आचार्य नजिक रहेका भण्डारीको नाम सर्वसम्मतरुपमा चयन भएको हो। ओलीनिकट रहेका शेरधन राई संसदीय दलको नेतामा निर्वाचित भए पनि माधव नेपाल नजिक रहेका आचार्यको टीमलाई सम्बोधन गर्न पनि सभामुख भण्डारीलाई बनाउने निर्णय भवएको देखिन्छ। प्रदेश १ मा सभामुख तथा उप सभामुखको अन्तिम टुगो फागुन ३ गते लाग्ने छ। फागुुन २ गते उप सभामुखको मनोनयन दर्ता कार्यक्रम राखिएको छ भने भोलिपल्ट निर्वाचन गर्ने कार्यतालिका छ। एमालेले सभामुख र माओवादीले उप सभामुख पाउने दुई दलबीच यसअघि नै सहमती भएको थियो। माओवादीले उप सभामुखको टुगो लगाएको छैन। यद्धपी उक्त पदमा भने माओवादीबाट पोलिटब्यूरो सदस्यसमेत रहेकी सुनसरीकी सरस्वती पोख्रेल र पाँचथरकी सीता थेबेले दाबी गर्दै आएका छन्। को हुन भण्डारी ? विक्रम सम्वत २०१२ साल साउन २८ गते पूर्वी नेपालको शंखुवासभामा जन्मिएका भण्डारी, यस अघि पेशाले शिक्षक हुन्। धरानको शिक्षा सदनमा लामो समय शिक्षक भएर काम गरेका उनी केही समय अघि मात्र रिटायर्ड भएका हुन्। २०२७ सालदेखि वामपन्थी आन्दोलनमा सक्रिय भएर लागेका हुन्। सुनसरी १ (क) बाट निर्वाचित भण्डारी यसअघि पार्टीको जिल्ला कमिटी तहमा थिए। जिल्ला कमिटीको सचिवालय सदस्य रहेका भण्डारी धरान नगर कमिटीको इन्चार्जसमेत हुन्।"
प्रदेश ४ को मुख्यमन्त्रीमा पृथ्वी सुब्बा गुरुङ पक्का,पोखरा: प्रदेश नम्बर ४ को मुख्यमन्त्रीमा नेकपा एमालेका सचिव पृथ्वी सुब्बा गुरुङ पक्का भएका छन् । नेकपा एमाले चार नम्बर प्रदेश संसदीय दलको बैठकबाट गुरुङ मुख्यमन्त्री बन्ने बाटो खुलेको हो । एमालेको बैठकले गुरुङलाई सर्वसम्मत संसदीय दलको नेतामा चयन गरेको हो । एमालेको यो निर्णयसँगै गुरुङले प्रदेश ४ को पहिलो मुख्यमन्त्रीको जिम्मेवारी सम्माल्ने बाटो खुलेको छ । मुख्यमन्त्रीका अर्का आकांक्षी एमाले चार नम्बर प्रदेश संयोजक किरण गुरुङ संसदीय दलको नेताको दौडबाट हटेपछि पृथ्वी सुब्बा गुरुङको नाममा सर्वसम्मति भएको हो ।
प्रधानमन्त्री देउवाका लागि १ रुपैयाँ चन्दा मागिंदै,काठमाडौं : कामचलाउ सरकारले एकपछि अर्को गर्दै राष्ट्रिय ढकुटीमा ब्रह्मलुट मच्चाएको आरोप लगाउंदै माओवादी केन्द्र निकट अखिल(क्रान्तिकारी)ले व्यंग्यस्वरुप प्रधानमन्त्री देउवाका लागि रू १ चन्दा संकलन अभियान सुरू गरेको छ। क्रान्तिकारीले आइतबार देखि नै उपत्यका लगायत देशका सबै प्रमुख शहरमा १ रूपैयाँका दरले चन्दा संकलन गरी जिल्ला प्रशासनमार्फत प्रधानमन्त्री देउवालाई वुझाउने कार्यक्रम तय गरेको उपाध्यक्ष सुरेन्द्र बस्नेतले बताए। बस्नेतले भने' प्रधानमन्त्रीलाई आफ्ना कार्यकर्ताको भरणपोषण गर्न राज्यको ढुकुटी रित्याउँदा पनि नपुग्ने देखेर हामीले उहाँलाई चन्दा संकलन गरिदिन लागेका हौं।' देउवाले हदैसम्म बम्हलुट गर्न थालेपछि सांकेतिक विरोध र भण्डाफोर अभियान चलाउन वाध्य भएको बस्नेतले दावी गरे।
कर्मचारी नहुँदा प्रदेशसभा संचालनमा कठिनाइ,"जनकपुरधाम : प्रदेश २ को पहिलो प्रदेशसभा बैठक सम्पन्न भई दोस्रो बैठक सोमबार बस्ने भएपनि व्यवस्थापिका संसद संचालनका लागि मन्त्रालयाद्धारा खटाइएका कर्मचारी आइ नपुग्दा प्रदेशसभा संचालनमा कठिनाइ भएको छ । प्रदेश सचिवालय सञ्चालनका लागि २७ जना कर्मचारीको दरबन्दी रहेपनि कर्मचारी नआएपछि प्रदेशसभा सञ्चालनका लागि तालिम दिन खटिएका सहसचिव नेतृत्वको चारजना अधिकृतको टोली र अन्य तीनजना गरी जम्मा सातजनाको भरमा सचिवालयको कामकाज जेनतेन चलेको छ। आफूहरु संसद सचिवालयका कर्मचारीलाई तालिम दिन आएको भएपनि उल्टै व्यवस्थापिकाकै कामकाज चलाउनु परेको छ, संघीय संसद सचिवालयका सह सचिव वंशिराज पौडेलले भने। कर्मचारी अभावले गर्दा पहिलो प्रदेशसभा बैठकमा मधेस आन्दोलनका सहिदको तस्बिर सभाकक्षमा नराखिएको भन्दै मधेसवादी दलका सांसदज्यूहरुले विरोध जनाउनु भएको थियो तर, हामी चारजना कर्मचारीले सबै काम गर्न संभव छैन। उनले भने,कर्मचारी अभावमा संसद चलिराखेको छ त्यो नै ठूलो कुरा हो। संसदको पहिलो बैठकले फागुन २ गते सभामुख र उपसभामुखको निर्वाचनको मिति तय गरेको हो। निर्वाचनबाट सभामुख तथा उपसभामुख चयन भएलगतै प्रदेश सरकार गठन प्रक्रिया सुरु हुनेछ। तर, प्रदेश सचिवालय र मन्त्रालयहरुमा कर्मचारी अभावकै कारण तयारीमा समस्या भइरहेको छ। कर्मचारी अभावका कारण यस प्रदेशमा व्यवस्थापिका र कार्यपालिका दुवै सञ्चालनमा कठिनाई उत्पन्न भएको हो। नेपाल सरकारले दुई साता अघि नै कर्मचारीलाई प्रदेशमा खटिन निर्देशन दिएपनि हालसम्म उनीहरु आइपुगेका छैनन्। प्रदेशमा मुख्यमन्त्री तथा मन्त्री परिषदको कार्यालय लगायत सातवटा मन्त्रालयहरुको कामकाज मर्यादित तथा सुव्यवस्थीत रुपमा सञ्चालन गर्नका लागि १ सय ७४ जना कर्मचारी खटाउने निर्णय भएपनि हालसम्म २१ जना मात्रै उपस्थित भएका हुन्। प्रदेश २ का प्रमुख सचिव राजेश्वरमान सिंहले सरकारले खटाएका कर्मचारी समयमा नआउँदा मन्त्रालय व्यवस्थापनका कामकाजमा पनि कठिनाइ आएको बताए। उनले भने, हामी पटकपटक कर्मचारी पठाउन ताकेदा गरिराखेका छौं। प्रदेशसभालगायत मन्त्रालयहरुको कामकाज बाँडफाँड गरेर समयमै सकाउनुपर्ने भएपनि कर्मचारी अभावमा व्यवस्थीतरुपमा काम हुन सकेको छैन्। यस प्रदेशमा सातवटा मन्त्रालयमा मुख्य मन्त्री तथा मन्त्रीपरिषदको कार्यालयमा २१ जनाको दरबन्दीमा ८ जना, आन्तरिक मामिला तथा कानून मन्त्रालयमा २३ जनाको दरबन्दीमा ४ जना, आर्थिक मामिला तथा योजना मन्त्रालयमा १८ जनाको दरबन्दीमा २ जना, भौतिक पूर्वाधार तथा विकास मन्त्रालयमा २४ जनाको दरबन्दीमा २ जना कर्मचारी मात्र उपस्थित हुन सकेका छन्। समाजिक विकास मन्त्रालयमा ३० जनाको दरबन्दीमा एकजना पनि उपस्थित हुन सकेका छैन्। उद्योग पर्यटन, वन तथा वातावरण मन्त्रालयमा २९ जनाको दरबन्दीमा ४ जना र भूमि व्यवस्था कृषि तथा सहकारी मन्त्रालयमा २९ जनाको दरबन्दीमा १ जना मात्र उपस्थित भएका छन्। प्रदेशसभा सचिवालयमा २७ जनाको दरबन्दीमा संघीय संसद सचिवालयका चारजना र सुब्बा तथा खरिदारहरु गरी सातजना मात्र उपस्थीत छन्।"
फोरमले समानुपातिक सांसदको टुंगो लगायो : सरिता गिरी र राजेन्द्र श्रेष्ठ पनि,काठमाडौं : उपेन्द्र यादव नेतृत्वको संघीय समाजवादी फोरमले समानुपातिक सांसदको नाम टुंगो लगाएको छ। समानुपातिकमा ६ सिट पाएको फोरमले ढिलागरी समानुपातिक सांसदको नाम टुंगो लगाएको हो। समानुपातिकमा पर्ने फोरमका सांसदमा खस महिलाबाट रेणु यादव र सिरता गिरी छन्। मुस्लिमको तर्फबाट रुही नाद सांसद बन्ने भएकी छिन् भने जनजातिबाट राजेन्द्र श्रेष्ठ सांसद बन्ने भएका छन्। त्यसैगरी जनजाति महिलामा रेणुका गुरुङ र दलित महिला कोटामा कलुदेवी विश्वकर्मा सांसद बन्ने भएका छन्।
निर्णयविपरीत समानुपातिकमा दोहोर्याउँदै कांग्रेस,"काठमाडौं : कांग्रेसको केन्द्रिय कार्यसमिति बैठकले प्रदेशसभा र प्रतिनिधिसभा चुनावमा समानुपातिकतर्फ यसअघि मौका पाइसकेका नेताहरूलाई अवसर नदिने निर्णय गरेको भए पनि अहिले १३ जना पुरानै नेताको नाम सिफारिस गर्न लागेको छ। अहिले कांग्रेसले समानुपातिकतर्फ प्रतिनिधिसभामा सिफारिस गर्न लागेका सूचीमा एक दर्जनभन्दा धेरै नेताहरू दोहोरिने सम्भावना देखिएको छ। निर्वाचन आयोगले शुक्रबार कांग्रेससहित सबै दललाई २९ गतेभित्र समानुपातिकतर्फ विजयी उम्मेदवारको सूची पठाउन पत्र पठाएको थियो। कांग्रेस प्रवक्ता विश्वप्रकाश शर्माले बन्द सूचीको क्रम संख्या हेरफेर गर्न नमिल्ने कानुनी बाध्यताले पार्टी निर्णयविपरीत केही नाम दोहोरिएको स्विकारे। उनले भने, बन्द सूची पठाउने बेलामै यसमा ध्यान दिनु पर्ने थियो तर अहिले त्यसमा केही गर्न सकिँदैन। कांग्रेसले समानुपातिक सूची पठाउन शनिबार गृहकार्य थालेको उनले बताए। प्रतिनिधिसभाको प्रत्यक्षमा २३, समानुपातिकमा ४० सिट र राष्ट्रियसभामा १३ सांसदसहित कांग्रेसको संघीय संसदमा ७६ सिट छ। राष्ट्रियसभा चुनावपछि आयोगले शुक्रबार समानुपातिकतर्फको सिट बाँडफाँट गर्दै कांग्रेसले ४० सिट पाउने निर्णय गरेको छ। संविधानको धारा ८४ (८) अनुसार संघीय संसदमा प्रत्येक दलबाट कम्तीमा एक तिहाइ महिला प्रतिनिधित्व हुनुपर्ने व्यवस्थाका कारण आयोगले बन्द सूचीबाट कम्तीमा २० जना महिलासहित ४० जना निर्वाचित गर्न शुक्रबार नै पत्र पठाएको छ। संघीय संसदमा कांग्रेसले पाएको ७६ सिटको एक तिहाइ अर्थात् २६ जना महिला हुनुपर्नेमा राष्ट्रियसभामा ६ जना महिला निर्वाचित भइसकेका छन्। कांग्रेसले बाँकी २० जना महिला प्रतिनिधिसभामा समानुपातिकतर्फ पाएको ४० सिटबाट पूरा गर्नु पर्ने हुन्छ। कांग्रेसले खस आर्यबाट ६ जना, आदिण्वासी जनजातिबाट ६ जना, दलितबाट ३ जना, मधेसीबाट ३ जना र थारु र मुस्लिमबाट ११ जना गरी २० जना महिला पुर्याउनु पर्नेछ। कांग्रेसको खस आर्यबाट सुजाता कोइराला, पुष्पा भुषाल गौतम, डिला संग्रौला, मीना पाण्डे, उमा रेग्मी र दीपशिखा शर्मा सांसद बन्ने देखिएको छ। आदिवासी जनजातिबाट ज्ञानकुमारी छन्त्याल, प्रमिला राई, महेन्द्रकुमारी लिम्बू, हीरा गुरुङ, मीना सुब्बा र सुवर्ण ज्वारचन सासंद बन्ने देखिएको छ। दलितबाट सुजाता परियार, लक्ष्मी परियार सेवा र विमला नेपाली सांसद बन्ने छन्। मधेसीबाट सीतादेवी यादव, चित्रलेखा यादव र मिनाक्षी झा सांसद बन्ने निश्चित छ। थारुको पहिलो नम्बरमा रहेकी पार्वती डिसी चौधरी वा मुस्लिम कोटाको पहिलो सूचीमा रहेकी सर्वत आरा खानमध्ये एक जनाले सांसद बन्न पाउनेछन्। पिछडिएको क्षेत्रबाट हुम्लाकी रंगमती शाही सांसद बन्ने पक्का छ। पुरुषतर्फ पनि कांग्रेसले विभिन्न समूह मिलाएर २० जना सिफारिस गर्नु पर्ने हुन्छ। क्रमअनुसार खस आर्यबाट ६ जनामा बालकृष्ण खाँड, दिलेन्द्रप्रसाद बडु, किशोरसिंह राठौर, सत्यनारायण खनाल, सूर्यबहादुर केसी र मोहनप्रसाद पाण्डे सांसद बन्ने सम्भावना प्रवल छ। आदिवासी जनजातिबाट बहादुरसिंह लामा, कर्मा घले, उमेश श्रेष्ठ, लालकाजी गुरुङ, जीपछिरिङ लामा र दिव्यमणि राजभण्डारी पर्ने देखिएको छ। दलितबाट मानबहादुर विश्वकर्मा, मीनबहादुर विश्वकर्मा र प्रकाश रसाइली गरी ३ जना सांसद बन्ने देखिएको छ। मधेसीबाट विनोद चौधरी, स्मृतिनारायण चौधरी र नागेन्द्रकुमार राय सांसद बन्ने छन्। थारुतर्फ पहिलो नम्बरमा रहेका पद्मनारायण चौधरी वा मुस्लिम समुदायबाट पहिलो नम्बरमा रहेका अतहर कमाल मुसलमानमध्ये एक जना सांसद बन्ने छन्। पिछडिएको क्षेत्रबाट पुरुषतर्फ बन्द सूचीको पहिलो नम्बरमा रहेका अछामका रामबहादुर बिष्ट सांसद बन्ने छन्। कांग्रेस केन्द्रीय सदस्य प्रदीप पौडेलका अनुसार पार्टी निर्णयविपरीत समानुपातिकमा नेता दोहोर्याउने काम गलत हो। पार्टी बैठकमा कसैलाई नदोहोर्याउने निर्णय भएको थियो, पछि माइन्युट बनाउँदै अपवाद भन्ने शब्द थपियो, पौडैलले अन्नपूर्णसँग भने, शीर्ष नेताहरूले सुजाता कोइरालाबाहेक अरुलाई सिफारिस नगर्ने गरी अपवाद शब्द थपेको जानकारी हामीले पाएका थियौं।"
वीरगन्जको आन्दोलनमा मिसिए रौतहटवासी,"वीरगन्ज : प्रदेश राजधानी माग्दै वीरगन्जमा जारी आन्दोलनमा शनिबारदेखि रौतहटवासी पनि सहभागी भएका छन् ।घण्टाघर चोकमा पुस २१ गतेदेखि वीरगन्ज राजधानी संघर्ष समितिको आह्वानमा चलिरहेको रिले अनशनमा सहभागी भई रौतहटवासीले वीरगन्जको आन्दोलनप्रति समर्थन जनाएका हुन्। शनिबार ३९औं दिनको अनशनमा गरुडा नगरपालिका९ का राजकुमार दास, मि श्रीलाल दास, भूपेन्द्र दास, वृन्दावन नगरपालिका९ का शुभनारायण दास, वडा नम्बर ६ का छठु साह र गौरका रामेश्वर दास सहभागी भए । राजकुमार राजपा पूर्वकेन्द्रीय सदस्य एवं तत्मा दास कल्याण समाजका केन्द्रीय अध्यक्ष हुन् । उनीहरूलाई संघर्ष समितिका सहसंयोजक राजकुमार गुप्ताले अनशनस्थलमा स्वागत गरेका थिए । प्रदेश २ को एक मात्र महानगरपालिका हुनुका साथै आवश्यक सबै पूर्वाधार रहेकाले वीरगन्जलाई नै राजधानी बनाउनुपर्ने माग रौतहटवासीको पनि रहेको अध्यक्ष दासले बताए । प्रदेश राजधानीका लागि जनकपुर कुनै पनि दृष्टिकोणबाट उपयुक्त छैन । जानकी मन्दिरको भेटीले मात्र राजधानी चल्न सक्दैन, उनले भने, रौतहटका जनता पनि राजधानी वीरगन्ज नै होस् भन्ने चाहन्छन् । अस्थायी राजधानी तोकिएपछि जनकपुरवासीमा उन्माद बढेको आरोप उनले लगाए । अस्थायी राजधानी तोकिँदा त जनकपुरवासीमा यति धेरै उन्माद र अहंकार बढेको छ कि उनीहरूले पर्सा, बारा र रौतहटवासीलाई गन्नै छाडेका छन्, उनले भने, मैथिलीलाई कामकाजको भाषा बनाउनुपर्छ भनेर जबर्जस्ती गर्न थालेका छन् । मधेस आन्दोलन सफल पार्नका लागि सबैभन्दा बढी भूमिका वीरगन्जले नै निर्वाह गरेको गौरका रामेश्वर दासले बताए । भने, भौगोलिक दूरीका हिसाबले पनि रौतहटवासीका लागि वीरगन्ज नै सहज र उपयुक्त छ, उनले भने, वीरगन्जसँग हाम्रो भाषा र संस्कृति पनि मिल्छ । हाम्रा छोराछोरी वीरगन्जमै पढ्छन् । रौतहटका थुप्रै युवालाई वीरगन्जले नै रोजगारी दिएको छ । रौतहटका कैयनको व्यापारव्यवसाय वीरगन्जमै छ । यी सबै कारणले राजधानी वीरगन्ज नै बन्नुपर्छ भन्ने रौतहटवासीको पनि माग हो । वीरगन्जको आन्दोलनमा समर्थनका लागि रौतहटबाट निर्वाचित सांसदलाई दबाब दिइरहेको अध्यक्ष दासको भनाइ थियो ।रौतहटवासीको साथ पाएसँगै आन्दोलनले उचाइ प्राप्त गरेको संघर्ष समितिका सदस्य बाबुराम कौशिकले बताए । उहाँहरूको सहभागिताले हाम्रो ऊर्जा बढेको छ, उनले भने, रौतहटका प्रदेशसभा सदस्य र प्रतिनिधिसभा सदस्यसँग पनि हामीले छलफल गरिरहेका छौं । उहाँहरूबाट पनि सकारात्मक प्रतिक्रिया आएको छ । आन्दोलनमा बाराका दल र नागरिक समाजका अगुवा पनि सहभागी हुँदै आएका छन् । पुस २३ गते बारावासी अनशनमा बसेका थिए । आन्दोलनलाई सशक्त बनाउन भन्दै पर्सा, बारा र रौतहटका नेता, नागरिक समाजका अगुवा सम्मिलित अन्तरजिल्ला संवाद समिति गठन भएको छ । संघर्ष समितिका सहसंयोजक गुप्ताको संयोजकत्वमा समिति गठन गरिएको हो । समितिले तीनै जिल्लामा अन्तत्र्रिया गर्न लागेको गुप्ताले बताए ।"
यसरी मिल्यो फोरमराजपाको भागबण्डा,"काठमाडौं : संघीय फोरम र राजपाबीच प्रदेश २ मा सरकारको नेतृत्वमा सहमति भएको छ। सहमतिअनुसार फोरमले मुख्यमन्त्रीसहित ३ मन्त्रालय र राजपाले सभामुखसहित ३ मन्त्रालयको नेतृत्व गर्ने भएका छन्। प्रदेशसभामा फोरमका २९ जना र राजपाका २५ जना सांसद रहेका छन्। शनिबार बसेको दुवै पार्टीका शीर्ष नेताहरूको बैठकले सो निर्णय गरेको जानकारी फोरमका महासचिव रामसहाय यादवले अन्नपूर्णलाई दिए। उनले दिएको जानकारीअनुसार फोरमले प्रदेश २ को नेतृत्व हाँंक्ने अवसरका रूपमा मुख्यमन्त्री र उपसभामुख पाएको छ। फोरमले आन्तरिक मामिला तथा कानून, आर्थिक मामिला तथा योजना र भूमि व्यवस्था, कृषि तथा सहकारी मन्त्रालयको जिम्मेवारी सम्हाल्ने भएको छ। राजपाले सभामुखसहित भौतिक पूर्वाधार, सामाजिक विकास र ऊर्जा, पर्यटन, वन तथा वातावरण मन्त्रालयको जिम्मेवारी पाएको छ। फोरमको केन्द्रीय कार्यालय तीनकुनेमा बसेको बैठकको निर्णयमा हस्ताक्षर गर्दै फोरम अध्यक्ष उपेन्द्र यादवले दुई पार्टीबीचको सहमति मधेस मुद्दाको सम्बोधनका लागि कोसेढुंगा साबित हुने बताए। उनले भने, गठबन्धनले समयमै गरेको निर्णय मधेस र मधेसीको भावना अनुकूल छ। अब गठन हुने प्रदेश सरकारले यसै बमोजिम काम गर्नेछ। राजपा अध्यक्ष महन्थ ठाकुरले प्रदेश २ को भावी सरकारले मधेसका मुद्दा कार्यान्वयन गर्ने बताए। उनले भने, संविधान संशोधनजस्तो प्रमुख विषयलाई भावी सरकारले उच्च प्राथमिकतासहित अघि बढाउनु पर्छ। संशोधनबिना प्रमुख तीन दलसँग कुनै सहमति र सहकार्य गठबन्धनले गर्दैन। गठबन्धनको बैठकमा फोरम अध्यक्ष यादव, महासचिव रामसहाय यादव र लालबाबु राउत, राजपाका अध्यक्ष ठाकुर, अध्यक्षमण्डलका सदस्यद्वय राजेन्द्र महतो र महेन्द्रप्रसाद यादव सहभागी थिए। प्रतिनिधिसभाको निर्वाचन परिणाम आउँदा नआउँदै फोरम र एमालेबीच सत्ता साझेदारीसम्बन्धमा चलेको चर्चा शनिबारको सहमतिले अन्त्य गरेको राजपा अध्यक्ष मण्डलका एक नेताले बताए। फोरम अध्यक्षको एमाले मोहले सरकार निर्माणमा उत्पन्न विवाद निकास दिन आफू्हरू सफल भएको उनले बताए। फोरम एमालेप्रति नरम छ भने राजपाका अधिकांश नेता विपक्षमा देखिन्छन्। फोरम १ मुख्यमन्त्री २ आन्तरिक मामिला तथा कानुन मन्त्रालय ३ आर्थिक मामिला तथा योजना मन्त्रालय ४ भूमि व्यवस्था, कृषि तथा सहकारी मन्त्रालय ५ उपसभामुख राजपा १ सभामुख २ भौतिक पूर्वाधार मन्त्रालय ३ सामाजिक विकास मन्त्रालय ४ ऊर्जा, पर्यटन, वन तथा वातावरण मन्त्रालय"
फुकेन एमालेमाओवादी एकताको गाँठो,"काठमाडौं : बुधबार साँझ सामाजिक सञ्जालमा माओवादी नेताकार्यकर्ताले एउटा स्ट्याटस पोस्ट गरे, एकीकृत पार्टी अध्यक्ष केपी, प्रधानमन्त्री केपी, राष्ट्रपति भण्डारी, सभामुख नेम्बाङ, विचार बहुदलीय जनवाद, ७०३० को भागबन्डा अनि पार्टी एकता! सुरुमा यो स्ट्याटस माओवादी केन्द्रका सचिवालय सदस्य सूर्य सुवेदी (पथिक) ले सामाजिक सञ्जालमा पोस्ट गरेका थिए। लगत्तै माओवादीका जनवर्गीय संगठनका अधिकांश नेताकार्यकर्ताले त्यसैलाई कपीपेस्ट गर्न थाले। सुवेदी माओवादीका यस्ता नेता हुन्, जो अध्यक्ष पुष्पकमल दाहाल र वरिष्ठ नेता रामबहादुर थापासँग समदूरी सम्बन्धमा छन्। सशस्त्र युद्ध सुरुवातमा दाहालका प्रमुख स्वकीय सचिव रहेका उनी प्रतिनिधिसभा चुनावमा पनि दाहालकै चुनावी कमान्डर थिए। केके छन् गाँठा ?  दुवै पार्टीको मूल नेतृत्वको व्यवस्थापन  बहुदलीय जनवाद, माओवाद र एक्काइसौं शताब्दीको जनवाद  गिभ एन्ड टेक देखिने गरी पावर सेयरिङ  दोस्रो तहका नेताको स्वार्थ र दबाब यसले प्रस्टै बुझाउँछ, एमालेमाओवादी मूल नेतृत्वबीच पर्दाभित्र भइरहेको एकता वार्ताको चुरो। निर्वाचनलगत्तै एकता गर्ने संकल्प लिएका यी दुई पार्टीबीच एकताको गाँठो झन् कसिँदो छ। गाँठो के हो भन्ने नेताहरूले लुकाए पनि मूल नेतृत्वको व्यवस्थापनमै समस्या रहेको विस्तारै खुल्न थालेको छ। असोज १७ मा नेपालका यी दुई ठूला कम्युनिस्ट पार्टीले चुनावी तालमेल मात्र होइन, पार्टी एकताकै सैद्धान्तिक घोषणा गरेका थिए। प्रतिनिधिसभा, प्रदेशसभा हुँदै राष्ट्रियसभा चुनाव र प्रदेश सरकार निर्माणको भागबन्डासम्म सहमति जुटाएका दुई पार्टीलाई एकताको गाँठो फुकाउन मुस्किल परेको छ। एकीकृत पार्टीको कार्यदिशा र मूल नेतृत्वका विषयमा दुई पार्टी अध्यक्षले आफ्नै तहमा छलफल गरे पनि विकल्प गोप्य राख्दै आएका छन्। हिजो गणेश शाह माओवादीमा मिलेजस्तो अहिलेको एकता होइन। गिभ एन्ड टेक देखिने गरी पावर सेयरिङ हुनुपर्छ, नत्र एकता हुने देखिन्न।  हरि रोका राजनीतिक विश्लेषक झलक सुवेदीको भनाइमा एमालेमाओवादी एकता अहिले माओवादी अध्यक्ष दाहालको पदीय व्यवस्थापनमा अल्झिएको छ। ओलीजी प्रधानमन्त्री हुन कुनै समस्या छैन। प्रचण्डजीले स्वीकार गरिसकेको कुरा हो। यसबाहेक ठूलो पार्टीको अध्यक्ष भएका हिसाबले उहाँको अन्य अवस्था के ? सुवेदी भन्छन्, त्यस्तै प्रधानमन्त्री र पार्टी अध्यक्षसमेत नबनेपछि प्रचण्डको भूमिका के ? यसैमा अल्झिएको छ एकता। वार्तामा रहेका नेताहरूले छलफलका विकल्प सार्वजनिक नगरे पनि अन्तर्य कुरा मूल नेतृत्वको विवाद नै रहेको सजिलै बुझ्न सकिने वामविश्लेषक श्याम श्रेष्ठ बताउँछन्। संगठनात्मक सिद्धान्त, विचार र पद विभाजनका विषयवस्तु मिलाउनुपर्ने छ। सबैभन्दा बढी पेचिलो पद विभाजन नै होला, श्रेष्ठ भन्छन्, अहिले समय लिएको पनि पद विभाजनले नै हो जस्तो देखिन्छ। यो सजिलैसँग हुँदैन। अल्झिएको विषय यतिमा मात्र सीमित छैन, एमालेले मान्दै आएको बहुदलीय जनवाद र माओवादीले मान्दै आएको माओवाद, एक्काइसौं शताब्दीको जनवादका विषयमा पनि यी दुई पार्टीको शीर्षस्थ नेतृत्व टुंगोमा पुग्न सकेको देखिँदैन। यही जटिलता दुई पार्टी एकताका लागि तगारो देखिन पुगेको विश्लेषकको ठम्याइ छ। प्रस्ताव आआफ्नै वाम गठबन्धन स्रोतका अनुसार पार्टी एकतामा चुरो विवाद दुई अध्यक्षको व्यवस्थापनमै हो। यसो हुँदा एकता संयोजन समितिका अन्य सदस्यलाई यो विषयमा निर्णय लिन गाह्रो परिरहेको छ। दुई अध्यक्षलाई भावनात्मकदेखि सैद्धान्तिक राजनीतिक तहसम्मका संवाद एक्लै गरेर विषय छिचोल्न संयोजन समितिले समय दिएको हो। ओलीजी प्रधानमन्त्री हुन कुनै समस्या छैन। प्रधानमन्त्री र पार्टी अध्यक्षसमेत नबनेपछि प्रचण्डको भूमिका के ? यसैमा अल्झिएको छ एकता। झलक सुवेदी दुई अध्यक्षले त्यसको गृहकार्यका लागि अनगिन्ती छलफल पनि गरेका छन् तर मूल नेतृत्वको छलफलमा दोस्रो तहका नेताले प्रेसर थपिदिँदा निर्णय लिन अप्ठ्यारो परेको छ। राजनीतिक विश्लेषक सुवेदी दुवै पार्टीका जर्नेल (दोस्रो पुस्ता) हरूको रुचि मुखरित हुँदा शीर्षलाई निर्णय लिन अप्ठ्यारो परिरहेको ठान्छन्। दुवै पार्टी अध्यक्षका जर्नेलहरूले आफ्नो स्वार्थ हेरिरहेको देखिन्छ, त्यसले एकतामा केही बाधा पुयाउन सक्छ। दुई नेताले आफ्ना जर्नेलहरूसँग सल्लाहसंवाद नै गरेका छैनन् भन्ने होइन, दुवैले गर्दै आएका पनि छन्। त्यही छलफलबाट शक्ति आर्जन गर्दै, बार्गेनिङ पनि गर्दै होलान्जस्तो देखिन्छ, उनी भन्छन्। माओवादीले पदीय भागबन्डा लगाउँदा प्रधानमन्त्री र एकीकृत पार्टी अध्यक्ष, राष्ट्रपति र सभामुखमध्ये रोजी एमाले र छोडी पद आफूले लिने गरी सहमतिको मोडालिटी प्रस्ताव गरेको छ। त्यसको पुष्टि माओवादी नेता देवेन्द्र पौडेल गर्छन्। प्रधानमन्त्री र एकीकृत पार्टी अध्यक्षमध्ये एक तथा राष्ट्रपति र सभामुखमध्ये एक माओवादीले लिने गरी एकताको भागबन्डा मिलाउनुपर्छ, अहिले माओवादीको प्रस्ताव त्यही हो, उनी भन्छन्। एमाले माओवादीको प्रस्तावमा सहमत छैन। उसले सकभर माओवादी अध्यक्ष दाहाललाई एकतापछि सहअध्यक्ष र अन्य पदीय बाँडफाँटमा राष्ट्रियसभा अध्यक्षसम्म दिएर जान सकिने गरी प्रस्ताव अगाडि सारेको छ। अब कसैले प्रयत्न गरे पनि एकता प्रक्रिया भाँडिएर अर्को दिशातिर जाला भन्ने देखिँदैन। अलिक समय लिएर पनि सफल हुनेतिरै देखिन्छ।  श्याम श्रेष्ठ एमालेको यस्तो प्रस्तावमा माओवादी सशंकित हुन थालेपछि भने उसले दुई अध्यक्षात्मक प्रणाली र महाधिवेशनपछि अध्यक्षको प्रस्तावमा दाहाललाई मनाउने कोसिस गरिरहेको छ। यस्तो प्रस्तावले एकतामा ब्रेक लाग्न सक्ने खतरा औंल्याउँछन्, अर्का राजनीतिक विश्लेषक हरि रोका। उनी भन्छन्, राष्ट्रपति, पार्टी अध्यक्ष, प्रधानमन्त्रीदेखि मुख्य पद एमालेले मात्र लिने हो भने गिभ एन्ड टेक हुँदैन। आत्मसमर्पणजस्तो हुन्छ। हिजो गणेश शाह माओवादीमा मिलेको वा माले एमालेमा मिलेजस्तो अहिलेको एकता होइन। गिभ एन्ड टेक देखिने गरी पावर सेयरिङ हुनुपर्छ, नत्र म एकता हुने देख्दिनँ। एमाले नेता झलनाथ खनाल आवश्यकता पर्दा एमालेले त्याग गरेर भए पनि एकता प्रक्रियालाई निष्कर्षमा पुयाउने बताउँछन्। हामीले हिजो सानो पार्टीका नेता मनमोहन अधिकारीलाई नै अध्यक्ष बनाएर एकता गरेका हौं, त्यसैले एमाले लचिलो हुँदैन भन्ने होइन, उनी भन्छन्, अहिले नै सबै सकिएको छैन, अध्यक्षहरूले सकारात्मक छलफल गरिरहनुभएको छ। सहज रूपमै अगाडि बढ्छ। नेता फकाउँदै ओलीदाहाल एमालेमाओवादी दुवै अध्यक्षले अहिले एकअर्काेलाई गलाउने एउटै अस्त्र प्रयोग गर्न थालेका छन्, एकअर्का पार्टीका दोस्रो पुस्ताका नेतालाई आफ्नो पक्षमा पार्ने, आफूप्रति सकारात्मक बनाइदिने। माओवादी अध्यक्ष दाहालले त्यसका लागि एमालेका माधव नेपाल, झलनाथ खनालदेखि युवा नेता योगेश भट्टराईसम्ममा प्रभाव बढाउन थालेका छन्। एकताका लागि एमालेले त्याग गरेरै भए पनि उदारता देखाउन सक्नुपर्ने अभिव्यक्ति त्यसैको कडीका रूपमा आएका हुन्। उता, ओलीले पनि माओवादी नेताद्वय नारायणकाजी श्रेष्ठ र रामबहादुर थापासम्मलाई फकाउन त्यस्तै अस्त्र फ्याँक्न थालेका छन्। बादल (थापा) अप्ठ्यारा होलान् सोचेको थिएँ तर उहाँ झन् सहज नेता हुनुहुँदो रहेछ, बादलकै कारण भागबन्डाको विषय सहजै टुंगिएको भन्दै ओलीले एकता संयोजन समिति बैठकमै माओवादी नेता थापाको प्रशंसा गर्न थालेको स्रोत बताउँछ। ओलीदाहाल दुवै नेता राजनीतिका चतुर खेलाडी भएका कारण पनि उनीहरू आफ्नो सामथ्र्य, क्षमता र शक्तिबारे प्रस्ट देखिन्छन्। दुवै नेता आफ्नोमा मात्रै होइन, अर्काे पार्टीबारे पनि प्रस्टै धारणा बुझ्न माहिर छन्। डाइनामिक पर्सनालिटीका कारण ओलीप्रचण्ड दुवैले दुवैलाई बुझ्ने, कसरी प्रयोग गर्ने र शक्ति आर्जन गर्ने भन्ने विषयमा लागेका छन्, सुवेदी भन्छन्। दुई अध्यक्षले छलफल आफूमा केन्द्रित गर्न खोज्नुको भित्री उद्देश्य पनि यही भएको उनी ठान्छन्। सुवेदी थप्छन्, दुई अध्यक्षले बाहिर अरूलाई मिसाएर वार्ता गर्दा कसैले खेल्ने मौका पाउँछ कि भनेर डराएको देखिन्छ। संगठनात्मक सेटिङ गर्दा एमालेमाओवादीको अहिलेको जनमतकै आधारमा ७०३० लाई मोडालिटी बनाएर गर्नुपर्ने कुरा पनि उठेको छ। तर, त्यस हिसाबले मात्र दाहालको व्यवस्थापन सोच्ने कुरा एमालेले गर्न खोज्दा एकता भाँडिन सक्नेतर्फ बढी चनाखो हुनुपर्ने औंल्याउँछन् सुवेदी। पार्टीको शक्ति एकातिर र आफू अर्कातिर हुँदा पनि प्रचण्डको वेट पार्टीको शक्ति बराबरजस्तो हुन आउँछ। त्यसले अहिले जनमतमा ३०७० को अवस्था देखिएको छ। जनमत त्यत्ति हुँदा पनि राष्ट्रिय राजनीतिमा प्रचण्डको वेट डाइनामिक नै छ, यसमा एमालेले बढी सोच्नुपर्ने देखिन्छ, उनी भन्छन्। उनको भनाइमा ओलीदाहालबीचमा हुने सन्तुलनको विन्दु पहिल्याउन दुवै अध्यक्ष बढी सक्षम भएकाले पनि पदीय व्यवस्थापन मिलाउन सक्ने अनुमान लगाउन सकिन्छ। पार्टीको पृष्ठभूमि मिलाउने, एकअर्काेलाई सम्मान गर्ने विषयमा पनि केही समस्या छलफल क्रममा उठेको देखिन्छ। एमालेलाई जबज र माओवादीलाई माओवादको चिन्ता छ। दुईटाको बीचमा सैद्धान्तिक समस्या पनि छ। तैपनि, सिद्धान्तमा त्यति धेरै विभेद नदेखिने विश्लेषक श्रेष्ठ बताउँछन्। राष्ट्रियसभा चुनावसम्ममा उहाँहरू (एमालेमाओवादी) ले सहमति गरेरै जानुभएको छ। यो हिसाबले उहाँहरूको छलफल प्रक्रिया राम्रैसँग गएको देख्छु, उनी भन्छन्, मुख्य विषय राष्ट्रपति पद कसलाई, अध्यक्ष कसलाई भन्नेतिरै देखिन्छ। यो छिचोलियो भने बाँकी छिचोल्छन् जस्तो लाग्छ। सफल होला ? एमालेमाओवादी मूल नेतृत्व एकताबाट सहजै उम्कन नसक्ने बुझाइ छ वामविश्लेषक श्रेष्ठको। एकता दुवैको आवश्यकताको सिद्धान्तमा आधारित भएर हुन लागेको हो। माओवादीलाई अस्तित्व रक्षा र एमालेलाई शक्ति (जित) को आवश्यकताका कारण एकता प्रक्रिया अगाडि बढेको हो। श्रेष्ठ भन्छन्, दुवैका आवश्यकताकै कारण अब कसैले प्रयत्न गरे पनि एकता प्रक्रिया भाँडिएर अर्काे दिशातिर जाला भन्ने देखिँदैन। अलिक समय लिएर पनि सफल हुनेतिरै देखिन्छ। एकता भड्किएमा माओवादीको तुलनामा एमालेलाई अलिक समय टिक्न सजिलो भए पनि कालान्तरमा दुवै पार्टीका लागि घाटा पुग्ने सुवेदी तर्क गर्छन्। माओवादी त्यही कारण एकतामा अलि बढी हतारिएजस्तो देखिएको उनको भनाइ छ। माओवादीको गतिविधि बढी लचिलो देखिएको छ। पुल भत्काएर आयौं, फर्कने ठाउँ छैन भन्याजस्तो, एमालेका निम्ति पनि चुनावमा माओवादीसँग मिल्दा जति शक्ति आर्जन गरेको छ, माओवादीसँग नमिल्ने हो भने फेरि अर्काेचोटि घाटा पुग्ने देखिन्छ, सुवेदी भन्छन्, अहिले ओलीजीको पर्सनालिटीका कारण पनि धेरैले विश्वास गरेका छन्। उनले नेतृत्व गर्न छाडेपछि एमाले कमजोर बन्न सक्छ। त्यसकारण पनि एमालेलाई माओवादीसँग मिलेर जाँदा नै फाइदा देखिन्छ।"
खोप्लाङबाट जनप्रतिनिधिको भीड,"गोरखा : २०६८ साल भदौमा गोरखा खोप्लाङका बाबुराम भट्टराई नेपालका ३५ औं प्रधानमन्त्री बने। त्यतिबेला माओवादी उपाध्यक्ष रहेका भट्टराई २०६९ फागुनसम्म नेपालको प्रधानमन्त्रीमा रहे। भट्टराई २०६४ को पहिलो संविधानसभा सदस्य निर्वाचन र पछिको ०७० सालको दोस्रो संविधानसभा सदस्यमा पनि निर्वाचित भएका थिए। माओवादी पार्टीबाट अलग्गिएर हालसालै उनले नयाँ शक्ति पार्टीबाट पनि प्रतिनिधिसभा निर्वाचनमा विजयी हासिल गरे। भट्टराई साविक खोप्लाङ गाविस वडा नं ४ निवासी थिए। पहिलो प्रदेशसभा सदस्य निर्वाचनमा गोरखा क्षेत्र नं २ प्रदेश ख बाट हरिशरण आचार्य विजयी भए। नयाँ शक्ति पार्टीको तर्फबाट उम्मेदवार बनेका ३९ वर्षीय आचार्य माओवादी केन्द्रकी कमला नहर्कीलाईपछि पार्दै विजयी बनेका हुन्। आचार्य साविक खोप्लाङ गाविस २ पोखराबेंशीका हुन्। वैशाख ३१ मा सम्पन्न स्थानीय तह निर्वाचनमा पालुङटार नगरपालिकाको उपमेयरमा पम्फा बसेल निर्वाचित भइन्। २८ वर्षीय यिनी पनि खोप्लाङ ४ बेलबास निवासी हुन्। भर्खरै सम्पन्न राष्ट्रियसभा निर्वाचनमा प्रदेश ४ बाट सुरेन्द्रराज पाण्डे निर्वाचित भए। नयाँशक्ति र राष्ट्रिय जनमोर्चाको समेत मत पाएका पाण्डे नेपाली कांग्रेस केन्द्रीय सदस्य हुन्। यिनी पनि साविक खोप्लाङ गाविस ६ डाँडागाउँ निवासी हुन्। भट्टराई, पाण्डे र बसेल हालको पुनर्संरचनाअनुसार पालुङ्टार १ का हुन् भने आचार्य पालुङटार २ पोखराबेंशीका हुन्। यसरी एउटै गाउँका बासिन्दा धेरै ठाउँमा र धेरै पटक जनप्रतिनिधि बन्नु भनेको संयोग मात्र नभई यो रहस्यमय नै भहेको बताउँछन्, पूर्वप्रधानमन्त्री बाबुराम भट्टराई। उनी भन्छन्, द्रव्य शाहलाई गोरखामा ल्याउन भूमिका खेल्ने गणेश पाण्डे, गजानन भट्टराई पनि खोप्लाङकै हुन्, इतिहास हेर्ने हो भने द्रव्य शाहलाई गोरखामा ल्याउने नारायणदास अज्र्याल, गणेश पाण्डे र गजानन भट्टराईमध्ये पाण्डे र भट्टराई खोप्लाङकै हुनुहुन्थ्यो, उनी थप्छन्, नेपाल एकीकरणमा योगदान दिने कालु पाँडे, पहिलो मुख्तियार दामोदर पाँडे, पूर्वप्रधानमन्त्री कीर्तिनिधि विष्ट, कृष्णप्रसाद भट्टराई पनि गोरखाकै हुनुहुन्थ्यो। गणेश पाण्डे, दामोदर पाण्डे हालका सुरेन्द्र पाण्डेको पुर्खा र गजानन भट्टराई कृष्णप्रसाद भट्टराई आफ्नो पुर्खा रहेको बाबुराम भट्टराई बताउँछन्। इतिहासका पात्र गजानन भट्टराई, कृष्णप्रसाद भट्टराई आफ्नो पुर्खा रहेको बाबुराम भट्टराई बताउँछन्। तीन वटा प्रधानमन्त्री जन्माइसकेको ठाउँ हो खोप्लाङ, उनी भन्छन्, यो एउटा खोजको विषय हो। राजनीतिक रूपमा विकास भए पनि भौतिक पूर्वाधार विकास भने नभएको स्थानीय कृष्णप्रसाद पोखरेल बताउँछन्। आफ्नो गाउँठाउँको मान्छे ठूलो ठाउँमा पुग्दा खुसी लाग्छ, पोखरेल भन्छन्, पूर्वाधार विकास भएको छैन। काम गरे पनि नगरे पनि गुनासो गर्ने ठाउँ भएको छ।"

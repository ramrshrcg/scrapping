शीर्षक,विवरण
सुन तस्करी प्रकरण,"नेपाल अन्तर्राष्ट्रिय शक्तिकेन्द्रहरूको क्रीडास्थल'मा मात्रै रूपान्तरित छैन, माफिया र तस्करहरूका लागि सुरक्षित भूमि' समेत बन्दै गएको छ। सुन तस्करीको ट्रान्जिटका रूपमा विकसित नेपालमा पछिल्लो समय पटकपटक ठूलो परिमाणमा अवैध सुन बरामद भएका छन्। सुनसँगै मालिक वा त्यसको तस्करीमा संलग्न मुख्य मानिस पक्राउ नपर्ने तर ओसारपसारमा प्रयोग हुने भरिया' मात्रै समातिने प्रवृत्ति यसपालिसमेत दोहोरिएपछि पछिल्लो प्रकरण थप रहस्यमय बन्दै गएको छ। तस्करीमा संलग्न मुख्य मानिस भनिएका चिनिया नागरिक वान विई मिङ फरार छन् । के यसमा चिनिया नागरिक मात्रै संलग्न छन् ? यसमा र यसखाले तस्करी सञ्जालमा नेपालीहरूको प्रयोग केकसरी हुदै आएको छ । केरुङ हुदै काठमाडौं आउदा १३ वटा सुरक्षा नाका पार गर्नुपर्ने हुन्छ । कसरी भित्रियो त्यत्रो परिणाममा सुन ? बरामदपछि अनेक प्रश्न उब्जेका छन् तर त्यसको चित्तबुझ्दो जवाफ गृहप्रशासनले दिन सकेको छैन । त्यो भन्दा पनि राजनीतिक नेतृत्वले साधेको मौनता आश्चर्यजनक छ। तस्करीलगायत कालोबजारी बढ्दै जाँदा त्यसले मुलुकको अर्थतन्त्रलाई गम्भीर असर त पार्छ नै, संगठित अपराधलाई समेत बढावा दिन्छ । बारम्बार दोहोरिने यस्ता घटनाले नेपालको अन्तर्राष्ट्रिय छविमै गम्भीर धक्का लागेको छ । चीनबाट नेपाल हुँदै भारत जाने हुनाले तस्करी गरिने सामान योजनाबद्ध रूपमा सीमाबाट कटाउन ठूलै समूह संलग्न छ भन्ने पुष्टि हुन्छ । यो समूह स्थायी' रूपमा यस्तो गतिविधिमा संलग्न रहेको पनि सहजै अनुमान गर्न सकिन्छ। यसरी तस्करीको स्थायी' सञ्जाल विकास भइरहँदा त्यसको नियन्त्रण गर्न नसक्नुले सुरक्षा निकायको प्रभावकारितामाथि गम्भीर प्रश्न उठ्छ।सुन प्रकरणका विषयमा सञ्चारमाध्यममा व्यापक प्रश्न उठेपछि सरकारले छानबिन समिति गठन गरेको छ। अर्थ मन्त्रालयअन्तर्गत भन्सार विभागको निर्देशकको संयोजकत्वमा छानबिन समिति गठन गरिएको छ । तर, यो समितिका आफ्नै सीमितिता छन् । यसले भन्सार हुदै सुन केकसरी भित्रियो, त्यहा केकस्ता अनियमितता र कमजोरी रहेछन्, त्यसको खोजबिन गर्न सक्छ । समिति गठनसँगै सुन प्रकरणलाई लिएर प्रश्नहरू उठेपछि त्यसलाई तटस्थीकरण गर्न मात्रै गठन गरिएको हो कि यसबारे गहिरो छानबिन गर्न ? गठनसँगै प्रश्न उठेको छ। नेपाललाई ट्रान्जिट बनाई चीनबाट भारततर्फ सुन तस्करी पहिल्यैदेखि हुने गरे पनि बजारमूल्यअनुसार ४३ करोड बराबरको यो अहिलेसम्म प्रकाशमा आएको सबैभन्दा ठूलो तस्करी हो। सुनलगायत रक्तचन्दन, अमेरिकी डलर, वन्यजन्तुका अंग र अन्य जडीबुटी तस्करीमा चिनियाँ, नेपाली र भारतीय तस्करहरूको समूह सक्रिय छ। यो तहको तस्करी हुनु यसका पछाडि हाम्रा संयन्त्र पनि प्रभावित छन् भन्ने देखिन्छ। त्यसकारण जबसम्म गृह र अर्थ अन्तर्गतका हाम्रा संयन्त्र तस्करबाट प्रभावित भइरहन्छन्, तबसम्म यसखाले अवैध कारोबार रोक्न असम्भवप्रायः छ। यसलाई रोक्न अर्थ र गृहप्रशासन प्रतिबद्ध र जवाफदेही हुनुपर्छ। बढ्दो तस्करीले नेपालमा कानुनी शासन अत्यन्तै कमजोर हुँदै गइरहेको संकेत गर्छ । नेपाली राज्यमा तस्कर र भ्रष्टाचारीको प्रभाव बढ्दै गइरहेको बलियो उदाहरण हो । राज्यले सुरक्षा र सुव्यवस्था कायम राख्नुपर्नेमा राज्यशक्तिको दुरुपयोग गरेर तस्करी गरिनु गम्भीर विषय हो। तस्करी नियन्त्रण गर्न सुरक्षा संयन्त्र चनाखो हुनु आवश्यक छ । भरिया' सम्म पुग्न सकेको सुरक्षा संयन्त्रको पहुँच अदृश्य सञ्जाल र व्यक्तिहरूसम्म पुग्न सक्नुपर्छ । यतिबेला सुरक्षामा खटिएका प्रहरी, उच्चपदस्थ अधिकारी र राजनीतिक नेतृत्वकै संरक्षणमा तस्करी मौलाइरहेको अनुमान र आशंका भइरहँदा त्यसमाथि थप अनुसन्धान आवश्यक छ।"
बाँध बाध्नेलाई जिताउँछौं',"बर्दिबास: गाउँमा भोट माग्न जाने सबै उम्मेदवारलाई पशुपतिनगरका ६९ वर्षीय बिल्टु साह दुई हात जोड्दै भन्छन्, रातु खोलाले कटान गरेको खेत हेर्न हिँड्नुस् जसले रातु खोलामा पक्की तटबन्ध बनाउँछ हामी उसैलाई भोट दिन्छौं।' बर्दिबास नगरपालिकाका मेयर पदका उम्मेदवार सुरेशबहादुर राउतका लागि भोट माग्न गएका एमालेका वरिष्ठ नेता तथा पूर्वप्रधानमन्त्री माधवकुमार नेपाललाई खोलाको बाढीबाट पीडित बिल्टुले भनेको वाक्य हो यो। जब जब वर्षा आउँछ तबतब उनी पिरोलिन्छन्। उनी मात्र होइन, उनको गाउँ पशुपतिनगर, छिमेकी गाउँ किसानगर, भंगहा, सिग्याहीका हजारौं किसान रातु खोलाको बाढीले सुकुमबासी भएका छन् । रातु खोलामा आउने बाढीले खेतीयोग्य जमिन कटान गरेर बर्सेनि किसानलाई दुःख दिँदै आएको छ। रातु खोलाले देखाउने ताण्डवले धेरै किसान घर न घाटका बनेका छन्। बिल्टु भन्छन्, साउनको बाढीले दस कट्ठा उखु र मकै लगाएको खेत एकै रातमा खोलाले बगायो। अहिले खेतमा ढुंगा र बालुवा मात्र छ। खेत पनि गयो। ८ हजार कर्जा लिएर खेती गरेको ऋण महाजनलाई तिर्न बाँकी नै छ। मकै र धानबाट ५० हजार रुपैयाँभन्दा बढी आम्दानी आउँथ्यो।' पोहोर परारको खेत रातु खोलाको बाढीले उनको बीस कट्ठा खेत निलिसकेको छ। रातु खोलामा आएको बाढीले बीस वर्षदेखि खेतीयोग्य जमिन कटान गरेर किसानबाट जमिन खोस्दै आएको छ । तर किसानको पीरमर्का सुन्ने कोही छैन। अब बन्ने स्थानीय सरकारले खोलामा तटबन्ध बाँध्ने कुरामा किसान विश्वस्त छन्। पशुपतिनगरको दलित बस्ती रातु खोलाको उच्च जोखिममा छ। रामप्रकाश महराका भाइ जोगिन्दर र भतिजो रामआशीषको घर रातु खोलाले बगाएर ८ वर्षअघि उठिबास लगायो। जोगिन्दर धनुषाको बटेश्वर र रामआशीष महोत्तरीकै हत्तीसर्वास्थित मजरामा ससुरालीको शरणमा बस्दै आएका छन्। रामप्रकाश भन्छन्, रातु खोलामा बाँध बने सब समस्या समाधान हुन्छ।' बीस वर्षको अवधिमा रातु खोलाले यस क्षेत्रको सयौं बिघा खेत कटान गरेर खोला बनाइदिएको छ। जुनसुकै नेताले जिते पनि रातु खोलामा बाँध बाँध्न ढिलाइ गर्नु हुँदैन। खेत रहे किसानले उब्जाएर आफू पनि खान्छ, नेतालाई पनि खुवाउँछ। सत्रुघन महरा थप्छन्, भोट लिन आउने नेताले चुनावमा बाँध बाँध्ने भन्छन्। जितेर गएपछि बाँध बाध्ने प्रतिबद्धता हराउँछ।' खेतीयोग्य जमिन खोलाले कटाउन गर्दा अन्न उत्पादनमा कमी आएको ७० वर्षीय अवधि महतोले बताए। उनले भने, धेरैको खेत बाढीले बगायो । गाउँलेहरू परिवार पाल्न विदेशि । यहाँ धेरैले अन्न, तरकारी किनेर खान्छन्।'"
सिरहाको मेयरमा तीन डाक्टरको भिडन्त,"सिरहा: स्थानीय तहको तेस्रो चरणअन्तर्गत असोज २ गते हुने निर्वाचनमा सिरहा नगरपालिकामा चारजना चिकित्सक चुनावी प्रतिस्पर्धामा उत्रेका छन्। सिरहा नगरपालिकाको मेयरका लागि एमालेले मेयरमा डा नवीन यादव, कांग्रेसले डा सुवासचन्द्र यादव र नयाँशक्ति पार्टी नेपालले डा दिलीप सदायलाई उम्मेदवार बनाएका हुन्। एमालेले उपमेयरमा समेत डा नमिता यादवलाई उभ्याएको छ। कांग्रेसबाट मेयर पदका उम्मेदवार बनेका डा सुवासचन्द्र केन्द्रीय कोषध्यक्ष तथा सांसद् सीतादेवी यादवका छोरा हुन्। डाक्टर यादवका बुबा चन्द्रनारायण यादव तात्कालीन जिल्ला विकास समिति सिरहाका सभापति थिए। माओवादीले द्वन्द्वकालमा उनको हत्या गरेको थियो। यस्तै एमालेबाट मेयरमा उम्मेदवारी दिएका डा नवीन बालरोग विशेषज्ञ हुन्। उनका बुबा हेमनारायण यादव एमालेबाट ०५१ सालमा सांसद् थिए। साथै उनकी आमा पारोदेवी यादवसमेत एमालेबाटै अन्तिरिम कालमा सांसद् भएकी थिइन्। डा नवीनका बुबा हेमनारायण र डा सुवासचन्द्रका बुबा चन्द्रनारायण विगतमा पनि चुनावी प्रतिस्पर्धी थिए। अहिले छोरा पुस्तामा पनि एक अर्काका प्रतिस्पर्धी बनेपछि सिरहा नगरपालिकाको चुनाव रोमाञ्चक बनेको मतदता बताउँछन्। यस्तै डा बाबुराम भट्टराई नेतृत्वको नयाँशक्ति पार्टीले पनि मेयरमा चिकित्सक नै रोजेको छ। नयाँशक्तिले मेयरम पदमा दिलीपलाई उम्मेदवार बनाएको हो । दिलीप मधेसी दलित मुसहर समुदायका हुन्। जिल्ला अस्पताल सिरहामा करारमा कार्यरत दिलीपले उम्मेदवार बन्न मनोनयन दर्ता हुनुभन्दा तीन दिन अगाडि राजीनामा दिएका थिए। चारैजना चिकित्सकले सिरहा नगरपालिकालाई आधुनिक तथा व्यवस्थित सहर बनाउने प्रतिबद्धता व्यक्त गरेका छन्। बिरामीको उपचार धेरै गरेको र अब विकासमा पछाडि परेको सिरहा नगरपालिकाको विकास गर्न उम्मेदवार बनेको उनीहरू बताउँछन्।"
झन्डा जसको बोके पनि भोटको टुंगो छैन',"वीरगन्ज: वीरगन्ज महानगरपालिकामा राम्रै जनाधार रहेको दलको निर्वाचन प्रचारमा एक सातायता लागिपरेका छन्, स्थानीय युवा शैलेश गुप्ता । तर, उनको भोट प्रचारमा हिँडेकै दललाई जान्छ भन्ने कुनै टुंगो छैन। अहिले प्रचारमा हिँडे पनि यही दललाई भोट दिन्छु भन्ने ग्यारेन्टी छैन', उनी भन्छन्, अर्को उम्मेदवारलाई पनि मेरो भाट जान सक्छ।' साथीभाइको करले प्रचारमा लागेको उनको दाबी छ। पहिलोपटक भोट हाल्ने मौका पाउँदै छु', उनी भन्छन्, हामी युवाका लागि जसले केही काम गर्न सक्छ उसलाई नै म भोट हाल्छु।' घन्टाघरनजिक चिया पसल चलाउँदै आएका २४ वर्षीय भुलन कुमार पनि मेयरमा कसलाई भोट दिने भनेर निर्णयमा पुगेका छैनन्। सबैको प्रचारप्रसार हेरिरहेको छु', उनी भन्छन्, अन्तिममा जसको पल्ला भारी होलाजस्तो देखिन्छ, मेयरमा उसलाई नै मेरो भोट जान्छ। सकभर म भोट खेर नजाओस् भन्ने सोचमा छु।' वडा नम्बर १५ का युवा दिनेशकुमार सर्राफ धनाढ्यहरू उम्मेदवार रहेकाले टोलमा दिनहुँ तीनचारजनाको भोज चलिरहेको सुनाउँछन्। एकदुईपटक मैले पनि भोज खाइसकेको छु', उनी भन्छन्, पैसा खर्च गर्न कोही कम छैनन्, सबैले पैसाको खोलो बगाइरहेका छन् । तर, पैसा बाँडेर र भोज खुवाएर निर्वाचन जित्छु भनेर कसैले नसोचे हुन्छ। अहिलेसम्म पनि मेरो भोट कसलाई जान्छ भन्ने ठेगान छैन, जसले राम्रो काम गर्छ भन्ने लाग्छ उसलाई नै म भोट दिन्छु।' वडा नम्बर ११ का २८ वर्षीय मुन्ना सर्राफ कुनै पनि दलमा आबद्ध छैनन्। उनका अधिकांश दौंतरी कुनै न कुनै दलका उम्मेदवारको प्रचारमा लागेका छन्। तर उनी भन्छन्, म कसैको पनि झन्डा बोकेर प्रचारमा हिँडेको पनि छैन, न कुनै उम्मेदवारको भोजमै गएको छु।' कसलाई भोट हाल्ने भन्ने टुंगोमा पुगिनसकेका उनी युवा नेतालाई भोट दिने सोच भने बनाइरहेको सुनाउँछन्। असोज २ गते हुन लागेको स्थानीय तह निर्वाचनको प्रचारमा बढीजसो युवा नै परिचालन भएका छन् । ठाउँठाउँमा भइरहेका भोजभतेरमा पनि युवाकै चहलपहल बढी देखिन्छ। तर, कुनै दलविशेषका उम्मेदवारको प्रचारमा झन्डा बोकेर हिँडे पनि, भोज खाए पनि उनीहरूको मत कसलाई जान्छ भन्ने टुंगो छैन। वीरगन्जमा मेयरका लागि ३५ जना चुनावी मैदानमा उत्रिए पनि ५६ जनाबीच मुख्य प्रतिस्पर्धा हुने देखिएको छ । कांग्रेसबाट अजय द्विवेदी, संघीय समाजवादी फोरमबाट विजय सरावगी, राष्ट्रिय जनता पार्टी (राजपा)बाट राजेशमान सिंह, एमालेबाट बसरुद्दिन अन्सारी, नेपाल लोकतान्त्रिक फोरमबाट विमल श्रीवास्तव र माओवादीबाट रहबर अन्सारी उम्मेदवार छन्। मनोनयनको अघिल्लो दिनसम्म मेयरमा द्विवेदी, सरावगी र श्रीवास्तवबीच प्रतिस्पर्धा हुने आकलन थियो । तर, राजपाले महामन्त्री सिंहलाई मेयरको टिकट दिएलगत्तै पार्टी परित्याग गरी श्रीवास्तव लोकतान्त्रिक फोरमबाट उम्मेदवार बनेपछि भने प्रतिस्पर्धाको परिदृश्य फेरिएको छ। सिंह र श्रीवास्तवको उम्मेदवारीले सरावगीलाई फाइदा हुने स्थानीयवासीको आकलन छ। मेयरमा द्विवेदी र सरावगीबीच कडा टक्कर हुने चर्चा चल्न थालेको छ।"
'रेमिटेन्सले चलेको अर्थतन्त्रमा लोकतान्त्रिक सरकारको लुटतन्त्र,"काठमाडौं : विवेकशील साझा पार्टीले देशमा भ्रष्टाचारका गम्भीर घटना र राजनीतिक विसंगतिका शृङखलाबद्ध खबरप्रति पार्टीको ध्यानाकर्षण भएको बताएको छ। एनसेल, कर फर्स्यौट आयोग, नेपाल आयल निगम, काठमाडौँ नेशनल मेडिकल कलेज र साझा प्रकाशन सम्बन्धी भ्रष्टाचारका खबरले कुशासन मौलाउँदै गएको भन्दै पार्टीले सरकारका गतिविधिप्रति आशंका व्यक्त गर्दै आक्रोश व्यक्त गरेको छ। मंगलबार विज्ञप्ति सार्वजनिक गर्दै साझा पार्टीले लाखौँ युवाले अरबका मरुभूमिमा रगत र पसिना बेचेर कमाएको रेमिटेन्सको भरमा चलेको अर्थतन्त्र र लोकतान्त्रिक सरकारको शासनमा लुटतन्त्र को रजगज हुनु राजनीतिक गैरजिम्मेवारीको पराकाष्ठा मात्र नभएर राज्य सञ्चालनमा रहेकाको नैतिकता र मानवताको चरम स्खलन भएको समेत बताएको छ। साझा पार्टीले सुरक्षाका दृष्टिले संवेदनशील क्षेत्रबाट लगातार सुन तस्करी हुनु र निर्वाचन आचारसंहिता विपरित सरकार विस्तार हुनुप्रति समेत ध्यानाकर्षण भएको उल्लेख गरेको छ। 'राष्ट्रिय सुरक्षाका हिसाबले अत्यन्तै संवेदनशील मानिने अन्तराष्ट्रिय विमानस्थल लगायतका भन्सार नाकाबाट नियमित रूपमा हुने सुन तस्करीले राज्य संयन्त्रको विश्वसनीयतामा गम्भीर प्रश्न उठाएको छ, पार्टीका प्रवक्ता सूर्यराज आचार्यले सार्वजनिक गरेको विज्ञप्तिमा भनिएको छ, निर्वाचन आचार संहिता समेत उलङ्घन हुने गरी बनाइएको जम्बो मन्त्रिमण्डलले सरकारको दोहनकारी प्रवृत्तिको पटाक्षेप गरेको छ। प्रेस विज्ञप्ति विषय: मुलुकमा भईरहेको भ्रष्टाचारका तथा राजनीतिक विसंगतिका श्रृङ्खलावद्ध खबर प्रति विवेकशील साझा पार्टीको ध्यानाकर्षण मुलुकमा भ्रष्टाचारका गम्भीर घटना र राजनीतिक विसंगतिका श्रृङ्खलावद्ध खबर प्रति विवेकशील साझा पार्टीको ध्यानाकर्षण भएको छ। एनसेल, कर फर्स्यौट आयोग, नेपाल आयल निगम, काठमाडौँ नेशनल मेडिकल कलेज र साझा प्रकाशन सम्बन्धी भ्रष्टाचारका खबरले कुशासन मौलाउँदै गएको कुरा प्रस्ट छ। राष्ट्रिय सुरक्षाका हिसाबले अत्यन्तै सम्वेदनशील मानिने अन्तराष्ट्र्रिय विमानस्थल लगायतका भन्सार नाकाबाट नियमित रूपमा हुने सुन तस्करीले राज्य संयन्त्रको विश्वसनीयतामा गम्भीर प्रश्न उठाएको छ। निर्वाचन आचार संहिता समेत उलङ्घन हुने गरी बनाइएको जम्बो मन्त्रिमण्डलले सरकारको दोहनकारी प्रवृत्तिको पटाक्षेप गरेको छ। लाखौँ युवाहरूले अरबका मरुमुमीमा रगत र पसिना बेचेर कमाएको रेमिटेन्सको भरमा चलेको अर्थतन्त्र र लोकतान्त्रिक सरकारको शासनमा लुटतन्त्र को रजगज हुनु राजनीतिक गैरजिम्मेवारीको पराकाष्ठा मात्र हैन राज्य सञ्चालनमा रहेकाको नैतिकता र मानवताको चरम स्खलन पनि हो। दशकौं देखिको नेपाली जनताको सङ्घर्ष, त्याग र बलिदान बाट स्थापित लोकतान्त्रिक व्यवस्थाको मूल्य, मान्यता र मर्मको बर्खिलापमा देखिएका भ्रष्टाचार र अनिमियतताका यस्ता घटना प्रति सरकार र राज्यका जिम्मेवार निकायहरूको उदाशिनता उपर विवेकशील साझा पार्टी घोर भर्त्सना गर्दछ, र उपर्युक्त घटनाको छानबिन गरी दोषीलाई कानुनी कारबाहीको माग गर्दछ। साथै भ्रष्टाचार र राजनीतिक विसंगति प्रति निरन्तर रूपमा खबरदारी गर्न विवेकशील साझा पार्टी सम्पूर्ण जनसमुदायलाई आह्वान गर्दछ। सूर्यराज आचार्य प्रवक्ता विवेकशील साझा पार्टी केन्द्रीय कार्यालय, बखुण्डोल, ललितपुर"
समानुपातिकतर्फ ८८ दलबाट भाग लिन निवेदन,"काठमाडौँ: प्रतिनिधिसभा र प्रदेशसभाका लागि आगामी मंसिरमा हुने निर्वाचनमा समानुपातिक निर्वाचन प्रणालीतर्फ ८८ राजनीतिक दलले भाग लिन निर्वाचन आयोगमा निवेदन पेस गरेका छन्। समानुपातिक निर्वाचन प्रणालीमा भाग लिन चाहने राजनीतिक दललाई निवेदन पेश गर्न आजसम्मको समय दिएको निर्वाचन आयोगले जनाएको छ। उक्त प्रतिनिधिसभा र प्रदेशभा सदस्यको निर्वाचनमा भाग लिनका लागि आयोगमा दल दर्ता गराएकामध्ये मधेश तराई फोरम, मधेश समता पार्टी र नेपाली ग्रिन्स पार्टीले समानुपातिक निर्वाचन प्रणालीतर्फ भाग लिन निवेदन नआएको आयोगबाट थाहा भएको छ। रासस"
भारतीय सेनाको तीन सदस्यीय सैनिक टोली बुधबार नेपाल आउने,काठमाडौं: रुपन्देहीको सालझण्डीस्थित नेपाली सैनिक ब्याट्ल स्कूलमा सञ्चालन भइरहेको नेपाली सेना र भारतीय सेनाको गणस्तरको संयुक्त अभ्यास सूर्यकिरणबाह्रौँ संस्करणको अवलोकन एवं समापन समारोहमा सहभागी हुन भारतीय सेनाको लेफ्टिनेन्ट जनरल जगदीपकुमार शर्माको नेतृत्वमा तीन सदस्यीय सैनिक टोली बुधबार नेपाल आउने भएको छ। उक्त उच्च तहको सैनिक टोलीले हाल सञ्चालन भई रहेको संयुक्त अभ्यासको अवलोकन गर्ने र यही भदौ ३१ गते हुने समापन समारोहमा समेत सहभागी हुने जनसम्पर्क तथा सूचना निर्देशनालयले जनाएको छ। उक्त सैनिक टोली आगामी असोज १ गते स्वदेश फर्कन बताइएको छ। यस अभ्यासबाट दुवै देशका सैनिकहरु बीच सयुंक्त रुपमा प्रतिव्रिदोह तथा प्रतिआतंकवादसम्बन्धी युद्धकलाको साथै बिपद् व्यवस्थापनसम्बन्धी सैद्धान्तिक तथा व्यावहारिक ज्ञान हासिल गर्न महत्वपूर्ण योगदान पुग्ने नेपाली सेनाले विश्वास लिएको छ। रासस
निन्द्राबाट बिउझिने बित्तिकै हिँड्न प्रचण्डको अपिल,"काठमाडौ: नेकपा माओवादी केन्द्रका अध्यक्ष पुष्पकमल दाहाल प्रचण्डले निन्द्राबाट बिउझिने बित्तिकै हिडेर एकताबद्ध हुन अपिल गरेका छन् । उनले माओवादी आन्दोलनलाई एकाध बर्षभित्र शक्तिशाली बनाउने उदघोष गर्दै बिभाजित भएका र अन्य दलमा रहेकाहरुलाई निन्द्राबाट बिउझिन अपिल गरेका हुन। जो जहाँबाट बिउँझिन्छ,त्यहिबाट हिडने हो । धेरै साथीहरु अझै निन्द्रामा हुनुहुन्छ । उहाँहरु पनि निन्द्राबाट बिउझिएपछि हिडनुहुन्छ । र हामी सबै एकताबद्ध हुनेछौ मंंगलबार काठमाडौमा आयोजित पार्टी प्रवेश कार्यक्रममा प्रचण्डले भने । आफनो पार्टीमा प्रवेश गर्नेहरुको लहर आगामी प्रदेश र संघीय संसदको चुनावसम्म बढदै जाने प्रचण्डले बताए । माओवादी बिभाजित गर्नेहरुलाई जनताले अस्वीकार गरेको र जनताले माओवादी आन्दोलनका घटकहरुलाई एकताबद्ध हुन निर्देशन दिएको,सबै मिलेर फेरी शक्तिशाली माओवादी आन्दोलनको नेतृत्व गर्ने प्रचण्डले बताए । हामीले देखेको सपनालाई साकार पार्ने एकतामा आएर होइन,बिभाजित भएर होइनप्रचण्डले भने ।"
'आयोगकै सल्लाहमा मन्त्रिमण्डल विस्तार',"विराटनगर: प्रधानमन्त्री शेरबहादुर देउवाले मन्त्री मण्डल विस्तार निर्वाचन आचार संहिता विपरित नभएको जिकिर गरेका छन्। सप्तरी जाने क्रममा विराटनगर विमानस्थलमा मंगलबार संचारकर्मीहरुसंग कुरा गर्दै देउवाले आचारसंहिता विपरित नभई सरकारको आवश्यकता अनुरुप मन्त्रिमण्डल विस्तार गरिएको बताए। निर्वाचन आयोगसंग सल्लाह गरेरै मन्त्रिमण्डल विस्तार गरिएका कारण यसलाई आचार संहिता विपरित भनेर व्याख्या गर्न नहुने उनको दावी छ । सरकारले आयोगसंगकै परामर्श र सल्लाहमा मन्त्रिमण्डल विस्तार गरेको सत्य हो,' उनले भने, अहिले आएर आयोगले आचारसंहिता विपरित भन्नु चैं गलत हो।' प्रधानमन्त्री देउवाले सरकारले निर्वाचन आचार संहिता विपरितका कुनै पनि काम नगरेको दावी गरे। उनले निर्वाचनलाई स्वतन्त्र र निष्पक्ष बनाउनकै लागि आयोगले आचारसंहिता लगाएकाले आचारसंहिताको सरकारले पूर्ण रुपमा पालना गरिरहेको दावी गरे। आचारसंहिताले सरकारको काम कारवाहीमा कुनै पनि अफ्ठेरो नपर्ने बताउँदै उनले भने, आयोगसंगकै परामर्शमा सरकार अघि बढिरहेको छ । आचारसंहिताले कुनै असर गर्दैन।' देउवाले जनताको भावना र आवश्यकता अनुसार संविधान संशोधन गर्दै जान सकिने पनि बताए। संविधानलाई सर्वस्वीकार्य बनाउन जनताको चाहना अनुसार एमाले लगायतका दलसंग सहमति गरेर संविधान संशोधन गरिने उनको भनाइ छ। कांग्रेस सभापति समेत रहेका देउवाले मधेशको मागप्रति पार्टी गम्भीर रहेको बताए। आयल निगम जग्गा प्रकरणमा उनले भने, सरकार मौन बसेको छैन। यो विषयमा विभिन्न समितिले छानविन गरिरहेका छन् । त्यही भएर यसमा अहिले सरकारले हात हालेको छैन।' देउवा विराटनगर विमानस्थल हुँदै सप्तरीतर्फ लागेका थिए। प्रधानमन्त्री आउने भएपछि मंगलबार विहानैदेखि विराटनगरको सुरक्षा व्यवस्था कडा पारिएको थियो। ठाउँ ठाउँमा ठूलो संख्यामा नेपाल र सशस्त्र प्रहरी परिचालन गरिएको थियो।"
माओवादी कार्यकर्ता २ नम्बर प्रदेशमा,"काठमाडौं: माओवादी केन्द्रले तराईमधेसमा पार्टी नेताकार्यकर्ता परिचालन तीव्र पारेको छ । २ असोजमा हुने प्रदेश नम्बर २ को तेस्रो चरणको स्थानीय तह निर्वाचनलाई प्रतिष्ठाको विषय बनाएको केन्द्रले पार्टी शीर्ष नेता मात्रै होइन, जनवर्गीय संगठनका केन्द्रीय नेतादेखि दुई नम्बर प्रदेश बाहिरका जिल्लाका संगठनसमेत परिचालन गरेको छ। केन्द्रका शीर्ष नेता अहिले तराईमधेसमा खटिइरहेका छन् भने जनवर्गीय संगठनमोर्चाले पनि आफ्ना नेताकार्यकर्तालाई त्यहाँका ८ जिल्लामा परिचालन गरेको छ । पार्टी अध्यक्ष पुष्पकमल दाहाल, वरिष्ठ नेता नारायणकाजी श्रेष्ठ, रामबहादुर थापालगायत नेता तराईमधेसमै परिचालन भइरहेका छन् । दाहाल आफैं दोस्रो पटक तराईमधेसमै २१ भदौदेखि खटिइरहेका छन् । यसअघि उनी १२ देखि १९ भदौसम्म तराईमधेसका जिल्लामा चुनावी कार्यक्रममा सहभागी भएका थिए। जनवर्गीय संगठन मजदुर, विद्यार्थी, वाईसीएल, बुद्धिजीवी संगठनका नेताकार्यकर्ता तराईमधेसमा केन्द्रित भएका छन् । वाईसीएलले संगठनको सिंगो हेडक्वार्टर नै तराईमधेसमा परिचालन गरेको छ । बर्दिबासमा केन्द्र्रीय सम्पर्क कार्यालय राखेर अध्यक्ष रामप्रसाद सापकोटा तराईमधेसका ८ वटै जिल्लामा अनुगमन गर्ने गरी अन्य जिल्लामा उपाध्यक्ष, महासचिवलगायत पदाधिकारीको नेतृत्वमा वाईसीएलले नेताकार्यकर्ता परिचालन गरेको छ। सिरहामा उपाध्यक्ष विरु तामाङ, महोत्तरीमा उपाध्यक्ष लालेन्द्र मण्डल, धनुषामा सचिव विमर्श श्रीपाइली र उमेश घोरासैनी, सर्लाहीमा सचिव अरुण घिसिङ, रौतहटमा सचिव गणेश शाही र समुन देवकोटा, सप्तरीमा महासचिव सुवोधराज श्रीपाइली, बारामा सचिव दिवस पाण्डे र पर्सामा सचिव सुदीप ढुंगानालगायत नेतालाई जिम्मेवारी दिएर वाईसीएलले निर्वाचनमा खटाएको छ। पार्टी सचिवालय सदस्य तथा वाईसीएल फ्याक्सन इन्चार्ज मणि थापा आफैं पनि वीरगन्जमा खटिएका छन् । हामीले संगठनको हेडक्वार्टर नै २० दिनयता मधेसमै राखेर निर्वाचनमा खटाइरहेका छौं', वाईसीएल अध्यक्ष सापकोटा (दीपशिखा) ले भने, सिंगो संगठन तराईमधेसमा केन्द्रित छ।' मजदुर संगठन अखिल नेपाल टेड युनियन महासंघले २ नम्बर प्रदेशका २८ वटा पेसागत संगठनदेखि महासंघको प्रदेश कमिटीलाई निर्वाचनमा एक महिनादेखि परिचालन गरेको संगठनका कार्यवाहक अध्यक्ष गणेश रेग्मीले जानकारी दिए । यसका अतिरिक्त चितवन, मकवानपुर, सिन्धुली र उदयपुर जिल्लाका महासंघलाई पनि सापेक्षताका आधारमा २ नम्बर प्रदेशमा परिचालन गरिएको रेग्मीले बताए। २ नम्बर प्रदेशका संगठनको सिंगो फोर्स निर्वाचन केन्द्रित छ, साथमा नजिकका चितवन, मकवानपुर, सिन्धुली र उदयपुरको संगठनलाई पनि तराईमधेसका ८ जिल्लामा हामीले खटाएका छौं,' रेग्मीले भने। उता, विद्यार्थी संगठन अखिल क्रान्तिकारीले पनि संगठनका उपाध्यक्षहरूको नेतृत्वमा ८ जिल्लामा विद्यार्थी परिचालन गरेको छ । क्रान्तिकारीका महासचिव उत्तम अधिकारीका अनुसार क्रान्तिकारी विद्यार्थीले एउटा जिल्लामा संगठनका एक जना केन्द्रीय उपाध्यक्षको नेतृत्व रहने गरी केन्द्रीय सचिव र तराईमधेसबाहिरका अन्य २ जिल्लाका विद्यार्थी परिचालन गरेको छ। सप्तरीमा उपाध्यक्ष इन्द्र भुसालको नेतृत्वमा सचिव गजेन्द्र देवसहित सुनसरी र मोरङ जिल्ला कमिटी, सिरहामा उपाध्यक्ष दीपेश पुनको नेतृत्वमा सचिव दीपक भट्ट र उदयपुर तथा सिन्धुली जिल्ला समिति, धनुषामा उपाध्यक्ष रविकिरण यादवको नेतृत्वमा सचिव नरेश रेग्मी तथा सिन्धुपाल्चोक र काभ्रे जिल्ला कमिटी, महोत्तरीमा उपाध्यक्ष विजय गौतमको नेतृत्वमा सचिव मदन भट्टराई र मकवानपुर तथा चितवन जिल्ला समितिका विद्यार्थी परिचालन भएका छन् । त्यस्तै, सर्लाहीमा उपाध्यक्ष सुरेन्द्र बस्नेतको नेतृत्वमा सचिव राजकुमार लिम्बू र झापा तथा इलाम जिल्ला कमिटी, रौतहटमा उपाध्यक्ष तिलकराज भण्डारीको नेतृत्वमा सचिव पवन कार्की र काठमाडौं तथा ललितपुर जिल्ला, बारामा उपाध्यक्ष पञ्चा सिंहको नेतृत्वमा सचिव मदन भूल र रुपन्देही तथा क्याम्पस जिल्ला कमिटी, पर्सामा उपाध्यक्ष दीपक देवकोटाको नेतृत्वमा सचिव अच्युत भट्ट र भक्तपुर तथा प्राविधिक जिल्ला कमिटी परिचालन भएको महासचिव अधिकारीले बताए। माओवादीका महिला, बुद्धिजीवीलगायत संगठन पनि निर्वाचनका लागि अहिले तराईमधेसमा ओइरिएका छन् । पार्टी उम्मेदवारको प्रचारप्रसार, चुनावी व्यवस्थापन, सुरक्षालगायत विषयमा यसरी नेताकार्यकर्ता खटिनुभएको छ,' माओवादी २ नम्बर प्रदेशका नेता बताउँछन् ।"
नेपाललाई द्वन्द्वमा फसाउने प्रयास असफल:ओली,"काठमाण्डौ : नेकपा(एमाले)का अध्यक्ष केपी शर्मा ओलीले नेपाललाई दीर्घकालिन रुपमा साम्प्रदायिक द्वन्द्वमा फसाउने प्रयासलाई नेपाली जनताले असफल पारिदिएको बताएका छन् । सामाजिक सद्भावको महत्वलाई बुझेका नेपाली जनताले निर्वाचनको माध्यमबाट यस्तो अभियानका अभियन्ताहरुलाई परास्त गरेको ओलीले बताए । तराईका बाढी पीडितलाई सहयोग गर्नका लागि एमाले ललितपुर क्षेत्र नम्बर ३ ले संकलन गरेको तीन लाख २५ हजार सात सय ८० रुपैंया राहात रकम मंगलबार आफ्नै निवास बालकोटमा बुझ्दै ओलीले एउटा भूगोल र समुदायमा विपद् पर्दा अर्को भूगोलले सद्भाव देखाउने नेपालीहरुको परम्परागत संस्कार भएको बताए । नेपालीको यो आत्मीयताको संस्कारलाई विथोल्न थुप्रै व्यक्ति र संस्थाहरु लागि परे ओलीले भनेभुगोल,जाती,धर्म आदिका नाममा नेपालीमा फाटो ल्याउन भएका सबै प्रयासलाई नेपाली जनताले निष्क्रिय पारेका छन् । पछिल्ला दुई दशक नेपालमा द्वन्द्व उद्योग गर्नेहरु धेरै फस्टाएको ओलीले बताए । नेपालको जातीय विविधिता,भाषिक र साँस्कृतिक विविधतामा द्वन्द्वको बीउ रोपेर यसबाट छाक टार्नेहरुको बिगबिगी भएको ओलीले बताए । उनले भनेनेपाली समाजले द्वन्द्वलाई तिरस्कार गरेपछि त्यसको व्यवस्थापनका नाममा उद्योग गर्नेहरु पनि अहिले फस्टाएका छन् । यस्ता व्यक्ति वा संस्थाहरुबाट सजग हुनुपर्दछ । केही तत्वहरु अझै पनि २ नम्बर प्रदेशमा द्वन्द्वको खेती गर्न सक्रीय भइरहेको ओलीको धारणा छ । यी सबै तत्वहरुलाई जनताले निर्वाचन मार्फत परास्त गरेर सहिष्णु समाज निर्माणको आधार तय गर्नेछन् । राहत रकम संकलन समितिका संयोजक रघुनाथ महर्जनका अनुसार उक्त रकम पार्टीका नेता,कार्यकर्ता,शुभचिन्तक र सहयोगीहरुबाट संकलन गरिएको हो । राहत रकम नेकपा(एमाले) केन्द्रीय कार्यलयले सञ्चालन गरेको नेकपा एमाले प्राकृतिक विपत कोषको खातामा जम्मा गरेर तराईका बाढी पीडितलाई अविलम्ब पुयाइने व्यवस्था गरिने ओलीले बताए ।"
संसद्को आयु ४० दिन मात्रै !,"संसद्को आयु ४० दिन मात्र बाँकी रहँदा पनि सरकारले राष्ट्रिय सभा गठनसम्बन्धी विधेयक अझै संसद्मा दर्ता गरेको छैन। सरकारले मंसिर १० र मंसिर २१ मा गरी दुई चरणमा प्रतिनिधिसभा र प्रदेशसभा निर्वाचनको मिति तोकिसकेको छ। राष्ट्रपति र उपराष्ट्रपतिको निर्वाचनसम्बन्धी विधेयकसमेत यही संसद्ले पारित गर्नुपर्ने भए पनि त्यसको मस्यौदासमेत दर्ता भएको छैन। निर्वाचन आयोगले चुनावको एक महिनाअघि नै मनोनयन दर्ता गराउने र मनोनयनको अघिल्लो दिनसम्म मात्र संसद् कायम रहने संवैधानिक व्यवस्थाका कारण संसद्को आयु बढीमा ४० दिन मात्र देखिन्छ। कात्तिक ४ को वरिपरि मात्र संसद्को आयु देखिन्छ', संविधानविद् एवं कांग्रेस सांसद राधेश्याम अधिकारीले अन्नपूर्णसँग भने, मनोनयनको अघिल्लो दिन संसद्को आयु स्वतः समाप्त हुन्छ। यो संसद्ले जेजति गर्ने हो अब ४० दिनमा गरिसक्नुपर्छ।' अर्का संविधानविद् एवं एमाले सांसद अग्नि खरेल यही संसद्ले राष्ट्रियसभा गठन र राष्ट्रपतिउपराष्ट्रपति निर्वाचनसम्बन्धी विधेयक पारित गर्नुपर्ने तर्क गर्छन्। सरकारले यी विधेयक संसद्मा ल्याउन किन ढिला गरेको हो भन्ने बुझ्नै सकिएन', खरेलले भने, आवश्यक विधेयक फटाफट पारित गरेर चुनावमा होमिनुको विकल्प छैन।' संकटमा संविधानको धारा २ सय ९६ को उपधारा (१) मा रुपान्तरित संसद्को कार्यकाल पूरा हुनुअगावै संविधानबमोजिम प्रतिनिधिसभा निर्वाचन हुने भए त्यस्तो निर्वाचनका लागि उम्मेदवारको मनोनयनपत्र दाखिला गर्ने अघिलो दिनसम्म व्यवस्थापिका संसद् कायम रहनेछ', भन्ने उल्लेख छ। निर्वाचन आयोगले निर्वाचनको एक महिनाअघि नै मनोनयन दर्ताको कार्यक्रम राख्ने भएकाले संसद्को आयु कात्तिक ५ को वरिपरि मात्र रहने संविधानविद् बताउँछन्। प्रतिनिधिसभा र प्रदेशसभाका लागि एक महिनाअघि नै मनोनयनपत्र दर्ता गर्नुपर्छ', निर्वाचन आयुक्त नरेन्द्र दाहालले भने, नत्र त मतपत्र छाप्नै सकिन्न।' ५९ सदस्यीय राष्ट्रियसभाका लागि प्रदेश सभाका सदस्य, गाउँपालिका अध्यक्षउपाध्यक्ष तथा नगरपालिकाका प्रमुखउपप्रमुख रहेको निर्वाचक मण्डलले प्रत्येक प्रदेशबाट कम्तीमा तीनजना महिला, एक दलित र एक जना अपांगता भएका व्यक्ति वा अल्पसंख्यकसहित ८ जनाका दरले निर्वाचित गर्नेछन् भने तीनजना राष्ट्रपतिबाट मनोनीत हुनेछन्। मधेसकेन्द्रित दलको मागअनुसार सरकारले संविधान संशोधनमार्फत राष्ट्रिय सभा सदस्यको निर्वाचनमा गाउँ र नगरका प्रमुखउपप्रमुखलाई मतदाताबाट हटाउन खोजेको थियो। तर, जननिर्वाचितको अधिकार कटौती गर्न नहुने भन्दै चर्को विरोधपछि सरकार पछि हटेको थियो। राष्ट्रियसभा गठनसम्बन्धी विधेयकमा हामीले सहमति दिइसकेका छौं', कानुनमन्त्री यज्ञबहादुर थापाले भने, गृह मन्त्रालयले मन्त्रिपरिषद्मा पेस गरेपछि संसद्मा आउँछ।' राष्ट्रियसभाको निर्वाचनमा प्रदेशका सांसद तथा गाउँनगरका प्रमुखउपप्रमुखको मतको भारलाई अन्तर गर्ने विषयमा सरकारले छलफल चलाए पनि निर्णय नभएको मन्त्री थापाले बताए।प्रदेश सभाका सदस्यको मतलाई धेरै अंक मान्ने र गाउँनगरका प्रमुखउपप्रमुखको मतलाई थोरै अंक मानेर एउटै निर्वाचनका लागि मतको अन्तर देखाउने विषयमा सरकारले छलफल चलाए पनि निर्णय भने नभएको स्रोतले बतायो। प्रमुख विपक्षी एमालेले एउटै निर्वाचनमा प्रयोग हुने कसैको मतको मूल्य बढी र कसैको कम हुने व्यवस्था नगर्न सरकारलाई सचेत गराएको स्रोतले बतायो। अन्तर्राष्ट्रिय मूल्यमान्यताअनुसार व्यवस्था गर्छौं', कानुनमन्त्री थापाले भने, कानुन अभावका कारण निर्वाचनलाई अप्ठ्यारो अवस्था आउन दिन्नौं।' राष्ट्रपति र उपराष्ट्रपतिको निर्वाचनसम्बन्धी मस्यौदाका विषयमा कानुन मन्त्रालयले निर्वाचन आयोगसँग छलफल चलाएको मन्त्री थापाले जानकारी दिए। करिब ४० दिन कार्यकाल रहेको संसद्मा तीन दर्जन विधेयक विचाराधीन छन्। मुलुकी ऐन प्रतिस्थापन गर्ने देवानी संहिता, मुस्लिम, थारू आयोग, सरकारी विधेयक र सामाजिक व्यवहार सुधार विधेयक विभिन्न समितिबाट पारित भई संसद् बैठकबाट पारित हुने चरणमा छन्। प्रदेश र प्रतिनिधि सभाको निर्वाचनका लागि आयोगले मनोनयन दर्ताका निम्ति कात्तिक ५ गतेको मिति तोकेको छ। मनोनय दर्ताको अघिल्लो दिन नै अहिलेको संसदको म्याद सकिने छ।"
प्रदेश र प्रतिनिधिसभा निर्वाचनको कार्यतालिका सार्वजनिक,"काठमाडौं : निर्वाचन आयोगले प्रतिनिधिसभा सदस्य र प्रदेशसभा सदस्य निर्वाचन कार्यक्रम तालिका सार्वजनिक गरेको छ। आयोगको सोमबार बसेको बैठकले निर्वाचनका लागि ०७४ मंसिर १० गते आइतबार र ०७४ मंसिर २१ गते बिहीबार बिहान ७ बजेदेखि ५ बजेसम्म मतदानको समय निर्धारण गर्ने निर्णयसमेत गरेको छ। आयोगबाट स्वीकृत कार्यतालिकाबमोजिम समानुपातिक निर्वाचन भदौ २४ गते सुरु हुने भएको छ । समानुपातिकतर्फ ३० भदौमा अन्तिम नामावली प्रकाशन गर्ने र असोज २९ मा राजनीतिक दलले उम्मेदवारको बन्दसूची पेस गर्नेछन् । प्रत्यक्षतर्फ पहिलो चरणका लागि कात्तिक ५ देखि ८ सम्म र दोस्रो चरणको निर्वाचनका लागि ०७४ साल कात्तिक १६ देखि १९ सम्म निर्वाचन कार्यक्रम सञ्चालन हुनेछ । उम्मेदवार मनोनयन दर्ता कात्तिक ५ मा र नामावली प्रकाशन कात्तिक ७ मा गरिने तय भएको छ। मन्त्रिमण्डल विस्तारमा आयोगको गम्भीर ध्यानाकर्षण प्रधानमन्त्री शेरबहादुर देउवाले सोमबार मन्त्रिमण्डल विस्तार गरेकोप्रति आयोगले गम्भीर ध्यानाकर्षण भएको जनाएको छ। मंसिर १० र २१ मा प्रतिनिधिसभा तथा प्रदेशसभा निर्वाचनका लागि भदौ १५ देखि आचारसंहिता लागू गरेको अवस्थामा आचारसंहिताविपरीत मन्त्रिमण्डल विस्तार गरेको भन्दै सरकारको कामप्रति निर्वाचन आयोगले आपत्ति जनाएको हो । भदौ १५ मा प्रधानमन्त्री तथा मन्त्रिपरिषद् कार्यालयलाई ७ बँुदे निर्देशन जारी गरेकोमा सरकारी कोष तथा सञ्चित कोषबाट खर्च हुने वा बजेट प्राप्त हुने वा सरकारबाट कुनै सुविधा हुने पद वा निकायमा कुनै पनि राजनीतिक नियुक्ति नगर्ने स्पष्ट उल्लेख रहेको जनाउँदै उक्त निर्देशनविपरीत सरकारले मन्त्रिमण्डल विस्तार गरेको भन्दै आयोगले आपत्ति जनाएको हो । आयोगका प्रवक्ता नवराज ढकालद्वारा जारी विज्ञप्तिमा उल्लेख छ। निर्देशनविपरीत सरकारले सोमबार तीन जना मन्त्री र एक राज्यमन्त्री थपेकाले स्वच्छ, स्वतन्त्र र निष्पक्ष निर्वाचनमा असर पर्न सक्ने हुँदा त्यस किसिमका कार्य नगर्ननगराउन आयोग सरकारसँग आग्रह गर्दछ', विज्ञप्तिमा उल्लेख छ ।"
मधेसी जनताका चाहनाअनुरुप संविधान संशोधन: प्रधानमन्त्री,"राजविराज: चुनावी कार्यक्रम लिएर प्रदेश नम्बर २ प्रवेश गरेको नेपाली काँग्रेसका सभापति एवं प्रधानमन्त्रीसहित प्रमुख नेताहरुको टोलीले मंगलबार राजविराजबाट चुनावी सभा सुरु गरेका छन्। स्थानीय तहको तेस्रो चरणको निर्वाचनलाई लक्षित गर्दै मंगलबार राजविराजमा काँग्रेस सप्तरीले गरेको चुनावी सभालाई सम्बोधन गर्दै प्रधानमन्त्री शेरबहादुर देउवाले राजविराज र सप्तरीका सम्पूर्ण मागहरु काँग्रेस र वर्तमान सरकारले पुरा गर्ने बताए। काँग्रेसलाई जिताएमा सबै कुरा पुरा गर्ने र राजविराज नगरपालिकाका उम्मेदवारले घोषणा गरेको कभर्ड हल, रंगशाला, हुलाकी सडक, सिटी हल निर्माण गर्ने विश्वास दिलाए। उनले डुवान, बाढी, सिंचाइलगायतका सम्पूर्ण समस्या काँग्रेसले मात्र समाधान गर्ने भन्दै तराईका जिल्लाहरुमा वर्षेनी हुने गरेको बाढी र डुबान समस्याको स्थायी समाधानका लागि भारतसँगको सहकार्यमा कोसी उच्च बाँध निर्माण गरेर बाढी र डुबानवाट जोगाउने बताए। मधेसी जनताको चाहनाअनुरुप संविधान संशोधन पास गराउन नसके पनि भोलिका दिनमा पास गराउने उनले प्रतिबद्धता गरे।उनले भने, 'काँग्रेस विजय भएमा मात्र प्रजातन्त्र र संघीय गणतन्त्र सुदृढ हुनेछ र मधेसी जनताका चाहनाअनुरुप संविधान संशोधन हुनेछ।' संविधान संशोधन गर्ने काँग्रेसको योजना एमालेको असहयोगले पुरा हुन नसकेकाले एमालेलाई चुनावमा पराजित गरेर जवाफ दिनुपर्ने प्रम देउवाले बताए। उनले मधेसवादी दलहरु आफै झगडामा रुमल्लिएको र मेलमिलाप नभएकाले मधेस र देश चलाउन नसक्ने दावी पनि गरे। राजविराजबाट चुनावी सभा सुरु गरेको काँग्रेसले मंगलबार नै सिरहाको जिरो माइलमा, बुधबार जनकपुर र महोत्तरीको बर्दिवासमा, बिहीबार सर्लाहीको मंलगवा र रौतहटको गरुडामा, शुक्रबार बाराको कलैया र विरगञ्जमा चुनावी सभा गर्ने प्रचार प्रसार समितिका संयोजक रमेश लेखकले बताए। एमालेमधेसी दलको उग्रताबारे चर्को भाषण गरेका वक्ताहरुले माओवादी र राप्रपाविरुद्ध एक शब्द पनि खर्चेनन्। काँग्रेस सप्तरीका सभापति दिनेश यादवको अध्यक्षतामा आयोजित सभामा बरिष्ट नेता रामचन्द्र पौडेल, महामन्त्री सशांक कोइराला, कोषाध्यक्ष सीता यादव, पूर्व गृहमन्त्री बिमलेन्द्र निधि, पूर्व मन्त्री रमेश लेखक, युवा तथा खेलकुद राज्यमन्त्री तेजुलाल चौधरी, सांसदहरु सुरेन्द्र यादव, रन्जित कर्ण, सकलदेव सुतिहार, नेविसंघका सभापनि नैनसिंह महर, डिला संग्रौलाका साथै राजविराजका लागि मेयरका उम्मेदवार ध्रुव देव र उपमेयरका उम्मेदवार सुशिला यादवले काँग्रेसलाई स्थानीय तहको निर्वाचनमा पहिलो शक्ति बनाउन आग्रह गरे।"
राजविराजमा कांग्रेसको आमसभा सुरु,"राजविराज : नेपाली कांग्रेस जिल्ला कार्यसमिति सप्तरीको आयोजनामा सदरमुकाम राजविराजमा आमसभा सुरु भएको छ। असोज २ गते हुने स्थानीय तहको निर्वाचनका लागि आमसभा आयोजना गरिएको हो । आमसभालाई कांग्रेस सभापति एवम् प्रधानमन्त्री शेरबहादुर देउवा, वरिष्ठ नेता रामचन्द्र पौडेल, महामन्त्री डाशशांक कोइराला, कोषाध्यक्ष सितादेवी यादवलगायतका केन्द्रीय सदस्यले सम्बोधनगर्ने कार्यक्रम छ । सँगै कांग्रेस जिल्ला सभापति, राजविराज नगरपालिकामा कांग्रेसका तर्फबाट मेयर उम्मेदवार ध्रुवेदेव र उपमेयर उम्मेदवार सुशीला कुमारी यादवलगायतले सम्बोधन गर्ने कार्यकम रहेको छ।"

शीर्षक,विवरण
समानुपातिकको मानमर्दन,"समानुपातिकतर्फका प्रदेश सांसद छनोटका क्रममा राष्ट्रिय मान्यताप्राप्त दलबीच मच्चिएको भाँडभैलोले निर्वाचन पद्धतिको मानमर्दन गरेको छ। राज्यका नीतिनिर्माण तहमा वञ्चित रहँदै आएका वर्ग, समुदाय, क्षेत्र, लिंग, भाषा, धर्म आदिको समुचित प्रतिनिधित्व हुन सकोस्, इतिहासदेखिको संरचनागत विभेद अन्त्य होस् भनेर यो प्रणाली नयाँ संविधानले अवलम्बन गरेको हो। तर समानुपातिकताका नाममा पार्टीभित्रका शक्तिसीनका आफन्त र ताबेदारलाई राख्न खोज्नुले रक्त, वंशका आधारमा कोही पनि शक्तिमा पुग्न नहुने गणतन्त्रका आधारभूत मूल्यमान्यतालाई दक्खल दिएको छ। प्रधानमन्त्री तथा कांग्रेस सभापति शेरबहादुर देउवाले प्रदेशसभातर्फको समानुपातिकका लागि मनोमानी सांसद छानेको, तीमध्ये कतिपय एउटै व्यक्तिले तीनतीनपटकसम्म समानुपातिकमा अवसर पाएको, अरूचाहिँ वञ्चित रहेको भन्दै पार्टीभित्र ठूलो आवाज उठेको छ। समानुपातिक प्रणालीका लागि लडाइँ गरेर आएको माओवादीमा सांसद बन्न नपाएकाले नेता हितमान शाक्यलगायत नेतामाथि आक्रमण नै गरे। अनि संघीयता र समावेशी समानुपातिक प्रणालीका लागि मधेस आन्दोलन गरेर स्थापित राजपाको मुख्यालय तोडफोडको सिकार भएको छ। एमालेलगायत पार्टीका असन्तुष्टि यो हदमा नदेखिए पनि कुनै न कुनै अस्वस्थकर शैलीमा प्रकट भइरहेकै छन्। सहभागितामूलक लोकतन्त्रको अभ्यासका क्रममा सिर्जना भएको यस घृणित कर्मको जिम्मेवार सम्बन्धित पार्टीको नेतृत्व हुनुपर्छ। राणा र शाही पञ्चायतको अन्त्यपछि निर्मित प्रजातान्त्रिक राज्य संरचनामा समेत सीमित वर्ग, समुदाय र क्षेत्रको मात्रै वर्चस्व रहन पुग्यो भन्ने तर्क दिएर दुई दशकअघि हिंसात्मक संघर्ष चलाइयो। माओवादीको त्यो लडाइँमा कतिपय सीमान्तकृत नागरिकको सहानुभूतिसमेत देखियो, यही एजेन्डाका कारण। बहुदलीय प्रजातन्त्रकालीन प्रतिनिधित्व प्रणालीले द्वन्द्व घटाएन, अझै गहिर्यायो भन्ने दलीय समीक्षापछि तत्कालीन सात संसदीय दल र विद्रोही माओवादीले समानुपातिक प्रतिनिधित्वलगायत मुद्दामा साझा धरातल खोजे। जनताले जनआन्दोलनमार्फत त्यसलाई अनुमोदन पनि गरिसके। माओवादीको लोकतन्त्रीकरण र समानुपातिक प्रतिनिधित्वप्रतिको प्रतिबद्धता अनि संघीयता, समावेशीतालगायत मुद्दामा अरू पार्टीको प्रतिबद्धता यसरी एकैपल्ट खोजिएको थियो। यसअघि २०६४ र २०७० सालका संविधानसभा चुनावमा समानुपातिक प्रतिनिधित्व प्रणालीबाट ठूलो संख्यामा महिला, दलित, मधेसी, थारू, मुस्लिम, भाषिक अल्पसंख्यकलगायत चुनिन पुगेका थिए। संघीय लोकतान्त्रिक गणतन्त्रको सौन्दर्य भनेकै आजसम्म कहिल्यै नीतिनिर्माणमा नदेखिएका पात्र अब राज्यको मूलधारमा आउनेछन् भनी दिइएको सन्देश थियो। शाह वंशवृक्षको ठाउँमा मधेसी समुदायका राजनीतिज्ञ राष्ट्रपति चुनिए। शाही खानदानको जेठो पुरुष मात्रै राष्ट्र प्रमुख हुने परम्परा भत्काउँदै महिला राष्ट्र प्रमुख चुनिइन्। सिंहदरबारदेखि गाउँपालिका, वडासम्म महिला, अल्पसंख्यक समुदायको सहभागिताले नेपाली लोकतन्त्रभित्रका असमझदारी घटे। त्यसैले बाहिरी विश्वले सोचेभन्दा सहज ढंगले संक्रमणकालको सफल बैठान हुन सक्यो। तर यो सफलताको सम्पूर्ण पक्ष होइन। कतिपय महिला सांसद बनाइए, खास नेताका पत्नी भएकै आधारमा। औंलामा गन्न सकिने संख्यामा पुरुष पनि माथि तानिएका होलान्, उच्च तहको पहुँचमा पुग्न सकेकै कारण। एक दशकयताका ती गलत नजिरको फल अहिले दलहरू चुकाउँदैछन्। शुक्रबार र शनिबार ठूला पार्टीभित्र मच्चिएका भाँडभैलो त्यसैका दृष्टान्त हुन्। समस्या पद्धतिमा छैन, नेतृत्व र पार्टी पंक्तिको चरित्रमा छ। संविधानले सीमान्त, निर्बल र राज्य संरचनाबाट उपेक्षामा परेकाका लागि छुट्ट्याएको प्रतिनिधित्वको व्यवस्थामा कसैले ग्लानि गर्नु हुँदैन, बरु त्यसको विवेकपूर्ण व्यवस्थापन गर्न नसक्ने नेतृत्वमा खोट देखाउन सक्नुपर्छ। पहुँच भएका र सबलका लागि पहिलो हुनेले जित्ने प्रणाली छँदैछ, पहुँचवालाले वञ्चितहरूको कोटामा आँखा लगाउनु अनुचित कर्म हो। यसको अर्थ आन्तरिक भागबन्डा गरेर सांसद छान्नुपर्छ भन्ने कदाचित होइन। कांग्रेसभित्र लामो समयदेखि ६०४० को भागबन्डा जारी छ। यो गलत मान्यतालाई अझै निरन्तरता दिन कोसिस गरेमा त्यसले पार्टीभित्रको गुटबन्दी झन् असमाधेय भएर जानेछ अनि सीमान्तकृतको वास्तविक आवाज संघ र प्रदेशको संसद्मा पुग्न सक्ने छैन। यही मान्यता एमाले, माओवादी, फोरम र राजपाका हकमा लागू हुन्छ। शासनलाई विवेकपूर्ण नेतृत्व दिएर बढाउने दायित्व यसका संवाहक पार्टीको हो। नेतृत्वले यो कुरा समयमै बुझोस्।"
दुई नम्बर प्रदेशको मुख्यमन्त्री को ? यस्ता छन् दाबेदार,"काठमाडौं :प्रदेश नम्बर २ मा स्पष्ट बहुमत ल्याएका मधेसवादी दलको सरकार बन्ने सम्भावना पक्का जस्तै छ । संघीय समाजवादी फोरम र राष्ट्रिय जनता पार्टी नेपालको गठनबन्धनले प्रदेश २ मा स्पष्ट बहुमत ल्याएका छन् । यसरी पुग्छ बहुमत फोरमले प्रत्यक्षमा २० र समानुपातिकमा ९ सहित २९ सिट जितेको छ भने राजपाले प्रत्यक्षमा १५ र समानुपातिकमा १० सहित २५ सिट जितेको छ । प्रत्यक्षतर्फ ६४ र समानुपातिकतर्फ ४३ गरी १०७ सिटमा राजपाफोरमको ५४ सिट हुन्छ । त्यो प्रदेश सभाको स्पष्ट बहुमत हो । सरकार बनाउने जनमत फोरम र राजपालाई मधेशी जनताले दिएका छन् । मुलुकका ६ वटा प्रदेशमा वाम गठबन्धनको सरकार बन्ने निश्चित भएको अवस्थामा प्रदेश २ मा गम्भीर दुर्घटना नभएमा मधेसको पहिलो सरकार फोरमराजपा गठबन्धनको निश्चित छ । मधेसवादी दलको सरकार बन्ने पक्का भएपछि मुख्यमन्त्रीका लागि दुवै दलका नेताबीच आआफ्नै दाबी छ । आफु मुख्यमन्त्री बन्न शीर्ष नेतासमक्ष लविङ तिब्र पारेका छन् । फोरम ढुक्क प्रदेश सभामा सबैभन्दा बढी सिट ल्याएकोले मुख्यमन्त्री पाउनेमा फोरम ढुक्क छ । राजपाले केही सिटमात्र कम भएको कारण दाबेदारीमा कमजोर नरहेको बताउँदै आएको छ । मुख्यमन्त्रीका लागि फोरमका उपाध्यक्ष लालबाबु राउत, राजपाका महासचिव मनिष सुमन मुख्य दाबेदारका रुप देखिएका छन् । राजपा नेता जितेन्द्र सोनलको मुख्यमन्त्रीमा दाबी रहेको छ । फोरम उपाध्यक्ष राउत पर्सा क्षेत्र नम्बर १ (ख)बाट बिजयी भएका हुन् । राजपा महासचिव सुमन सप्तरी क्षेत्र नम्बर २(ख) बाट निर्वाचित भएका छन् । सोनल बारा क्षेत्र नम्बर ४(ख) बाट निर्वाचित भएका हुन् । यसो भन्छन् मुख्यमन्त्रीका दाबेदार फोरम उपाध्यक्ष लालबाबु राउतले प्रदेश सरकार फोरम र राजपाको बन्नेमा करिब निश्चित रहेको बताए । उनले चुनावमा जनताले फोरम र राजपा गठनबन्धनलाई सरकार बनाउने म्यान्डिडेट दिएकाले फोरम राजपा गठबन्धनको सरकार बन्ने बताए । फोरम नेता राउतले राजपा भन्दा धेरै सिट भएको फोरमले नै मुख्यमन्त्रीमा पहिलो दाबी गर्ने बताउँछन् । राजपा भन्दा फोरमको सिट बढी छ, त्यस कारण मुख्यमन्त्रीमा फोरमको हक दाबी हुन्छ, उनले भने । नेता राउतले पार्टीको निर्णयानुसार नै मुख्यमन्त्री हुने बताए । उनले आफु प्रदेश सभामा लडेको कारण स्वतः मुख्यमन्त्रीको दाबेदार रहेको बताए । उनले भने, चर्चा हुनु स्वभाविक हो तर अन्तिम निर्णय पार्टी गर्छ, आफ्नो पक्ष भए, नभए पनि पार्टी निर्णय सबैले मान्नुपर्छ । राजपा महासचिव सुमनले राजपा र फोरम एकीकरण उन्मुख रहेकाले जो सुकै मुख्यमन्त्री हुन नसक्ने बताए । वाम गठन्धनको विकल्पको सरकार बनाउने कसरत भइरहेको बताउदै उनले प्याकेजमा हुने सहमतिमा राजपाले प्रदेशिक सरकारको नेतृत्व लिन सक्ने बताए । सरकारमा राजपाको नेतृत्व प्याकेजमा सहमति हुँदा संघीय सरकारमा फोरमले नेतृत्व गर्ने र प्रदेश सरकारमा राजपाले नेतृत्व गर्ने आसय सुमनको रहेको छ । उनले भने, प्याकेजमा डिल हुन्छ, संघीय सरकार फोरमले नेतृत्व पायो भने हामीले प्रादेशीक सरकारको नेतृत्व लिनेछौ, राष्ट्रिय सभा पनि छ ,यहाँको प्रतिनिधित्वको कुरा पनि हुन्छ । उनले जिम्मेवारी पाएमा मुख्यमन्त्री मात्र नभई प्रधानमन्त्रीसम्म चलाउन सक्ने बताए । पद विशेषमा मेरो त्यस्तो आंकाक्षा होइन, तर पनि तपार्इँहरुले चर्चा चलाइदिनु भएको छ, जिम्मेवारी पाएमा प्रधानमन्त्री नै चलाइदिन सक्छु । नेता सुमनले गठबन्धनको हाइकमाण्ड, पार्टीको हाइकमाण्ड र प्रदेश विधायकहरुले मुख्यमन्त्रीको टुङ्गो लगाउने बताए । राजपा नेता जितेन्द्र सोनलले राजनीति गर्ने मान्छेले दाबेदारी गर्नु स्वभाविक भएको बताए । चर्चा हुनु स्वभाविक हो । निर्णय गर्ने पार्टीले हो । उनले भने । उनले प्रदेश २ मा राजपा फोरम सरकार बन्ने निश्चित भएकोले पार्टी र गठबन्धनको नेतृत्वले मुख्यमन्त्री तय गर्ने बताए । उनले मधेसको मुख्य एजेण्डा संविधान संशोधन रहेको बताए । उनले संविधान संशोधनका साथै प्रदेश २ का विकास र समृद्धिको लागि अघि बढ्ने बताए । फोरम नेता विजयकुमार यादव समेत मुख्यमन्त्रीको चर्चामा छन् । फोरम नेता यादव सिराहा क्षेत्र नम्बर २(क) बाट निर्वाचित भएका छन् ।"
किन अझै माओवादी मन्त्री ?,"काठमाडौं : प्रधानमन्त्री शेरबहादुर देउवाले असोज ३१ मै जिम्मेवारीविहीन बनाए पनि माओवादी केन्द्रका मन्त्रीहरूले अहिलेसम्म राजीनामा दिएका छैनन् ।कुनै काम र जिम्मेवारी नहुँदा पनि तलबसुविधाकै लोभले राजीनामा नदिएको भन्दै उनीहरूको आलोचना हुन थालेको छ । माओवादी केन्द्रबाट सरकारमा सहभागी १६ (नौ मन्त्री र सात राज्यमन्त्री) मन्त्री साढे दुई महिनादेखि बिनाविभागीय छन् । सिंहदरबारमा बस्ने ठाउँसमेत नभए पनि उनीहरू सरकारी गाडीमा अंगरक्षकको जत्थासहित हुइँकिइरहेका छन् । तलबभत्ता बुझ्ने मात्र नभएर अधिकांश पुल्चोकस्थित मन्त्रीनिवासमै बसिरहेका छन् । प्रधानमन्त्री तथा मन्त्रिपरिषद् कार्यालयका एक अधिकारीका अनुसार माओवादीका केही मन्त्रीले बिनाविभागीय रहँदासमेत विभिन्न जिल्लामा अनुगमनमा गएको लाखौं रुपैयाँका बिलभर्पाई पेस गरी रकम लिने प्रयास गरिरहेका छन् । असोज १८ मा माओवादी केन्द्र र प्रमुख प्रतिपक्षी एमालेले चुनावी तालमेल गर्दै पार्टी एकीकरणसमेत गर्ने घोषणा गरेपछि माओवादी मन्त्री सरकार छाड्ने तयारीमा थिए । तर, सरकारले निर्वाचन सार्न खोजेको भन्दै माओवादीले मन्त्रीहरूलाई फिर्ता बोलाएन । माओवादीका तर्फबाट कृष्णबहादुर महरा बिनाविभागीय उपप्रधानमन्त्री छन् भने गिरिराजमणि पोखरेल, जनार्दन शर्मा, प्रभु साह, टेकबहादुर बस्नेत, शिवकुमार मण्डल, महेन्द्रबहादुर शाही, आशा कोइराला र सन्तकुमार दरै बिनाविभागीय मन्त्री छन् । यसैगरी, मोहम्मद जाकिर हुसैन, रामसिंह यादव, श्यामकुमार श्रेष्ठ, कर्णबहादुर विक, छमबहादुर विक, गोमा कुँवर र वाङ्दी शेर्पा बिनाविभागीय राज्यमन्त्री छन् । उनीहरू मन्त्रिपरिषद् बैठकमा कहिलेकाहीँ मात्रै सहभागी हुने प्रधानमन्त्री कार्यालयका अधिकारी बताउँछन् । चुनावमा हारेपछि पनि सत्तामा टाँसिइरहनेहरूले साधनस्रोतको दुरुपयोग धेरै गरेका छन्, हामीले त के गरेका छौं र !  प्रभु साह, बिनाविभागीय मन्त्री जिम्मेवारीविहीन मन्त्रीहरूले मासिक ६० हजार ९ सय ७० रुपैयाँ तलबबापत बुझ्दै आइरहेका छन् भने इन्धनबापत २ सय ७ लिटर पेट्रोलको मूल्यबराबर रकमसमेत प्रधानमन्त्री कार्यालयबाट लिइरहेका छन् । जिल्लामा जाँदा दैनिक भ्रमण भत्ताबापत तीन हजार रुपैयाँसमेत उनीहरूले लिइरहेका छन् । बिनाविभागीय सबै मन्त्रीको निजी सचिवालयका स्वकीय सचिव, स्वकीय अधिकृत, प्रशासन सहायक, सवारीचालक र कार्यालय सहयोगीले समेत तलबभत्ता बुझ्दै आइरहेका छन् । क्वार्टरबाहिर बसिरहेका मन्त्रीराज्यमन्त्रीले घरभाडाबापत मासिक ४० हजार रुपैयाँ लिइरहेका छन् । बिनाविभागीय मन्त्री सन्तकुमार थारूले राजीनामा दिने तयारी गरे पनि देउवा सरकार चुनाव सार्न उद्यत भएकाले खबरदारी गर्न राजीनामा नदिएको दाबी गरे । बिनाविभागीय माओवादी मन्त्रीहरूको खबरदारीले चुनाव सार्ने प्रयास असफल भएको दाबी पनि उनले गरे । हाम्रो पार्टीले त्यतिखेर आवश्यकता महसुस गरेर फिर्ता नगरेको हो, उनले भने, पार्टीले निर्णय गरे तत्काल सरकारबाट बाहिरिन्छौं । उनले चुनावपछि पनि देउवा सरकार सत्ता लम्ब्याउने खेलमा लागिरहेको र सत्ताको लोभ आफूहरूलाई भन्दा कांग्रेसलाई धेरै भएको आरोप लगाए । अर्का बिनाविभागीय मन्त्री प्रभु साहले आफूहरूले भन्दा पनि अब प्रधानमन्त्री देउवाले राजीनामा दिएर मार्गप्रशस्त गर्नुपर्ने बताए । चुनावमा हारेपछि पनि सत्तामा टाँसिइरहनेहरूले साधनस्रोतको दुरुपयोग धेरै गरेका छन्, हामीले त के गरेका छौं र ? उनले प्रतिप्रश्न गरे ।"
किन सार्वजनिक भएन मतपरिणाम ? आयोगले देखायो यस्तो अड्चन,"काठमाडौंः निर्वाचन आयोगले राष्ट्रिय सभाको निर्वाचन अगावै प्रतिनिधिसभाको समानुपातिक तर्फको परिणाम सार्वजनिक गर्न कानुनी अड्चन रहेको पुनः दोहोर्याएको छ । आयोगले मत परिणाम सार्वजनिक गर्न ढिलाइ गरेको विषयमा लिएर ताकेता गर्न पुगेका वाम गठनबन्धनका नेताहरूसँगको छलफलमा प्रमुख निर्वाचन आयुक्त डा अयोधीप्रसाद यादवले यस्तो कुरा बताएका हुन् । एमाले र माओवादी नेताहरु सम्मिलित टोली आयोगमा पुगेर मत परिणाम सार्वजनिक नगर्दा प्रतिनिधिसभा अपुरो र सरकार निर्माणको बाटो नै अवरूद्ध बनेको अवगत गराएका थिए । जनादेशको सम्मान गर्दै सरकार गठनका लागि बाटो खोल्न वाम गठबन्धनका नेताले आयोगसँग संयुक्त आग्रह गरेका छन् । राष्ट्रिय सभाको निर्वाचनका लागि अनावश्यकरुपमा समय तन्काएर फागुनमा मात्रै सत्ता हस्तारण गर्न सरकारले षड्यन्त्र गरेकोप्रति वाम गठबन्धनले आयोगको ध्यानाकर्षण पनि गराएका थिए । प्रमुख आयुक्त यादवले आयोगले यसमा छलफल गरेर अगाडि बढ्ने जनाएको एमाले नेता सुवास नेम्वाङले अन्नपूर्णलाई बताए । संविधानअनुरुप आयोगले परिणाम होल्ड गरेको हो । परिणाम अनन्तः कालसम्म होल्ड गरेर बस्दैनौ । यसमा आयोगको कुनै नियत छैन, प्रमुख आयुक्त यादवको भनाई उद्धृत गदै अर्का नेता रामनारायण विडारीले भने । एमाले नेताले संविधान चिन्दैनन् भन्ने अभिव्यक्ति आफूले नदिएको पनि आयुक्त यादवले भेटमा नेताहरुसँग स्पष्ट पारेको उनले सुनाए । राष्ट्रिय सभाको चुनाव नभएसम्म प्रतिनिधिसभा चुनावको अन्तिम परिणाम सार्वजनिक गर्न नमिल्ने तर्क गरिरहेको छ । आयोगले मंसिर १० र २१ मा सम्पन्न प्रतिनिधि सभा चुनावको अन्तिम परिणाम सार्वजनिक गर्न राष्ट्रिय सभा गठन हुनुपर्ने भन्दै दलले प्राप्त गरेको मतको आधारमा सिट बाँडफाँट सकेपनि परिणाम सार्वजनिक नगरी होल्ड गरिरहेको छ । संघीय संसद (प्रतिनिधि र राष्ट्रिय सभा) मा का तीनसय ३४ पदमा हरेक दलले ३३ प्रतिशत महिला पठाउनुपर्ने संवैधानिक व्यवस्थाका कारण प्रतिनिधि सभाको समानुपातिकतर्फको सिट निर्धारण गर्न राष्ट्रिय सभाको परिणाम चाहिने आयोगको तर्क छ । छलफलमा माओवादीका नेताहरु कृष्णबहादुर महरा, बर्षमान पुनले दलबीच सहमति गरेर सरकार निर्माणमा देखिएको गाठो फुकाउन पहल गर्नु पर्ने सुझाव दिएका थिए । परिणाम सार्वजनिक गर्न कानुनी अड्चन रहेपनि सहमति गरेर फुकाउन माओवादी नेताहरुले सुझाव दिनुभयो, विडारीले अन्नपूर्णसँग भने । संविधान अनुरुप संसदमा महिलाको ३३ प्रतिशत पूर्ति गर्न मुख्य दलले सहमति गरेर अहिले परिणाम सार्वजनिक गर्न सकिने मध्यमार्गी बाटो माओवादी नेताहरुले देखाए पनि आयोग भने संविधान भन्दा बाहिर जान नसकिने अडान दोहोर्याएकाले सहमतिबाट जान सकिने अवस्था तत्काल देखिएन, विडारीले भने । करिब २ घण्टासम्म चलेको छलफलमा एमालेबाट नेताहरु भीम रावल, सुवास नेम्वाङ अग्नि खरेल, कृष्ण गोपाल श्रेष्ठ, राजेन्द्र पाण्डे र माओवादीबाट कृष्णबहादुर महरा, बर्षमान पुन र रामनारायण विडारी सहभागी थिए । आयोगका तर्फबाट प्रमुख आयुक्त यादवसहित चारजना आयुक्त सहभागी थिए । सोमबार नै वाम गठबन्धनका भातृसंगठनहरुले प्रमुख निर्वाचन आयुक्त यादवलाई भेटेर प्रतिनिधिसभाको समानुपातिकतर्फको मतपरिणाम सार्वजनिक गर्न ज्ञापन पत्र बुझाएका छन् ।"
वामले आयोगलाई भन्योः राष्ट्रिय सभाको निर्वाचन मिति चाँडो तोक्नू,"काठमाडौँ: नेकपा एमाले र माओवादी नेतृत्वको वाम गठबन्धनले राष्ट्रिय सभाको निर्वाचन मिति चाँडो तोक्न निर्वाचन आयोगलाई आग्रह गरेको छ । एमाले र माओवादी नेताहरुको संयुक्त टोली सोमबार दिउँसो निर्वाचन आयोगमा पुगेर राष्ट्रिय सभाको निर्वाचन मिति चाँडो तोक्न माग गर्दै दबाव दिएको हो । प्रमुख निर्वाचन आयुक्तसहितको निर्वाचन आयोगका पदाधिकारीलाई भेटेर वामको टोलीले राष्ट्रपतिले राष्ट्रिय सभा गठनसम्बन्धी अध्यादेश पनि पारित गरिसकेको अवस्थामा निर्वाचन मिति तोक्न ढिलाइ नगर्न आग्रह गरिएको एमालेका उपाध्यक्ष भीम रावलले जानकारी दिए । जनताबाट नयाँ जनादेश आइसकेको छ । राष्ट्रपतिबाट राष्ट्रिय सभा गठनसम्बन्धी विधेयक पनि पारित भइसकेको छ, रावलले भने, सबै बाटो खुलिसक्दा पनि निर्वाचन आयोगले ढिलाइ गरेपछि हामीले दबाव दिएका हौँ । वामका नेताहरुले प्रतिनिधि सभा समानुपातिकतर्फको मतपरिणाम पनि तत्काल सार्वजनिक गर्न दबाव दिएका छन् । भेटका क्रममा प्रमुख आयुक्त यादवले आयोग मतपरणिाम अनन्तकालसम्म लैजाने पक्षमा नरहेको जवाफ दिएका थिए । आयोगमा दबाव दिन एमाले नेताहरु सुवास नेम्वाङ, भीम रावल तथा माओवादीबाट कृष्णबहादुर महरा र वर्षमान पुनसहितका नेता पुगेका थिए ।"
'निर्वाचन आयोगले मत परिणाम सार्वजनिक नगरे आन्दोलन',"काठमाडौं: वाम गठबन्धननिकट युवाहरुले प्रतिनिधि सभा र प्रदेशसभाको समानुपातिकतर्फको मत परिणाम तत्काल सार्वजनिक नगरे आन्दोलन थाल्ने जनाएका छन् । मत परिणाम सार्वजनिक गर्न भएको ढिलाइबारे ध्यानाकर्षण गर्न सोमबार निर्वाचन आयोगमा पुगेका वाम गठवन्धनका युवा र विद्यार्थी संगठनका नेताले प्रमुख निर्वाचन आयुक्त अयोधीप्रसाद यादवलाई यस्तो चेतावनी दिएका हुन् । निर्वाचन आयोगमा एमाले र माओवादीनिकट भातृ संगठनहरु युवा संघ नेपाल, अनेरास्ववियु, योङ कम्युनिष्ट लिग नेपाल र अनुरास्ववियु क्रान्तिकारीका नेताहरु पुगेका थिए । उनीहरुले मत परिणाम तत्काल सार्वजनिक गर्न मागसहित आयोगमा ज्ञापनपत्र पनि बुझाएका छन् । उनीहरुले प्रमुख निर्वाचन आयुक्त यादवलाई ज्ञापनपत्र बुझाउँदै मत परिणाम तत्काल सार्वजनिक गर्नुपर्नेमा जोड दिएका थिए । मतपरिणाम सार्वजनिक गर्न ढिलाइ गरेमा आफूहरु आन्दोलित हुने चेतावनी पनि उनीहरुले दिएका छन् । आयोगमा भएको छलफलका क्रममा अनेरास्ववियुकी अध्यक्ष नवीना लामाले विदेशीको इसारामा वाम गठवन्धन फुटाउने खेल भएको बताउँदै नयाँ सरकार बनाउन नदिने पनि प्रयास भएको उल्लेख गरिन् । उता प्रमुख निर्वाचन आयुक्त डा यादवले भने आफुहरुको बाध्यता र जटिलता बुझिदिन आग्रह गर्दै मत परिणाम सार्वजनिक गर्ने काममा जुटिरहेको स्पष्टिकरण दिए ।"
विवेकशील साझाले देउवालाई भन्योः जनादेश मानेर सत्ता छाडिदिनू,"काठमाडौं: विवेकशील साझा पार्टीले वर्तमान प्रधानमन्त्री शेरबहादुर देउवालाई सहजरुपमा सत्ता हस्तान्तरण गर्न माग गरेको छ । विवेकशील साझाले नयाँ सरकारको गठनको लागि अनुकुल बातावरण सिर्जना गर्न र सहज सत्ता हस्तान्तरणको सुनिश्चिता माग गरेको छ । विवेकशीलका प्रवक्ता डा सूर्यराज आचार्यद्वारा जारी विज्ञप्तीमा सत्ता हस्तान्तरण गर्ने वातावरण तयार गर्नको साटो मन्त्रिपरिषदले कर्मचारी, सरुवा, बढु्वा र नियुक्त गर्ने लगायतका दुरगामी महत्वमा निर्णय गरेको भन्दै आपत्ति जनाएको छ । यस्तो वातावरण तयार गर्न प्रयास गर्नुको साटो मन्त्रिपरिषद्ले दुरगामी महत्वका निर्णयहरु गर्ने र कर्मचारी नियुक्ति तथा सरुवा गर्नेतर्फ ध्यान दिँदा कतै सत्ता लम्ब्याउने खेल त भइरहेको छैन भन्ने प्रश्न खडा भएको छ, विज्ञप्तीमा भनिएको छ । आमनिर्वाचन सकिएर नतिजा आइसकेको अवस्थामा जनादेशको कदर गर्दै पुरानो सरकार जाने र नयाँ सरकार गठन हुने प्रक्रिया लोकतन्त्रको आधारभूत अभ्यास भएको हुँदा त्यसको सम्मान गर्न ध्यानाकर्षण गराएको छ । कानूनी छिद्र खोजेर वा कानूनकै अपब्याख्या गर्दै विलम्ब गर्न खोज्ने कार्यलाई जायज मान्न नसकिने विवेकशीलले धारणा रहेको छ । राष्ट्रपतिलाई विवादित गर्न खोजको भन्दै आपत्ति विवेकशील साझाले राष्ट्रिय सभाको गठन सम्बन्धि अध्यादेशमा राष्ट्रपतिलाई नै विवादित पार्ने गरी दलहरुद्वारा अडान प्रस्तुत गर्ने काम भएको चिन्ता प्रकट गरेको छ । अध्यादेशको कारणले राजनीतिक प्रक्रियामा विलम्ब हुन पुगेको विवेकशीलको भनाई रहेको छ । नेपालको संविधानले राष्ट्रपतिलाई छुट्टै शक्तिकेन्द्रको रूपमा परिकल्पना नगरेको हुँदा यो संस्था विवादभ न्दा माथि राख्नु उपयुक्त हुने विवेकशीलको धारणा रहेको छ । राष्ट्रपतिले संबिधानले प्रस्टै तोकेभन्दा बाहिरका निकायबाट सल्लाह लिई बैधानिक सरकारको निर्णयमा बाधा पुयाएको देखिनु उचित होइन । भलै, ढिला गरेर भएपनि अध्यादेश जारी भएको छ र एक ढंगले राजनीतिक गतिरोधको अन्त्य भएको छ, जसको विवेकशील साझा पार्र्टी स्वागत गर्दछ विज्ञप्तिमा भनिएको छ । राष्ट्रिय सभामा समाजका प्रबुद्ध नागरिकलाई चयन गर्न विवेकशीलको माग छ । राष्ट्रिय सभामा सरकारको सिफारिसमा राष्ट्रपतिद्धारा नियुक्त गर्ने तीनजना दलीय भागबण्डाका आधारमा नभई समाजमा स्वतन्त्र छवी बनाएका व्यक्तिहरु मध्येबाट छनौट गर्न विवेकशील साझा पार्टी माग गरेको छ ।"
धोबीखोलाको पानी पिउनयोग्य बनाउने प्रदेश सांसदको प्रतिबद्धता,"काठमाडौं : नवनिर्वाचित प्रदेशसभा सदस्य कुसुमकुमार कार्कीले रुद्रमती अर्थात् धोबीखोलाको पानी पिउन र नुहाउनयोग्य बनाउन आफूले पहल गर्ने बताएका छन्। बूढानीलकण्ठ नगरपालिका१०, कपनस्थित नीलोपुलका बासिन्दासँग सोमबार बिहान भएको भेटघाट कार्यक्रममा उनले त्यसका लागि प्रशोधन कारखाना राख्न जग्गा खोजी प्रक्रिया अगाडि बढाइने जानकारी दिए। काठमाडौँ निर्वाचन क्षेत्र ४ (ख) बाट निर्वाचित सदस्य कार्कीले नीलोपुल क्षेत्रमा सुरक्षाका लागि सिसिटिभी क्यामरा राख्न तथा स्थानीयको आयआर्जन र रोजगारीका साथै जैविक वस्तुको उपभोग गर्न गराउन आफ्नो सहयोग रहने स्पष्ट पारे। आफ्नो क्षेत्रको विकासका लागि छिट्टै शिक्षा, स्वास्थ्य, कृषि, पर्यटनलगायत विषयका विज्ञहरुको छुट्टाछुट्टै समूह बनाई क्रियाशील गराइने, स्थानीय तहका समस्या समाधान र विकासका लागि सोही तह (बूढानीलकण्ठ नगरपालिका)सँग आफूले समन्वय गर्ने आश्वासन पनि उनले दिए। नीलोपुल टोल सुधार समितिका अध्यक्ष रामजी खड्का तथा बुद्धिजीवी सुरेश निरौला, थरेन्द्र बराल, सञ्जीव लामा, भगवती गिरीलगायतले नीलोपुलको सुधार, सुरक्षा र पानीको समस्याबारे प्रदेश सदस्य कार्कीलाई अवगत गराए।"
कांग्रेसमा विशेष महाधिवेशन आैचित्यहीन : फागुनभित्रै महासमिति बैठक बोलाइने,"काठमाडौं : कांग्रेसका युवा नेताहरूले महाधिवेशनबाट नेतृत्व परिवर्तन गर्नुपर्ने माग गरे पनि पार्टी सभापति शेरबहादुर देउवालगायत केन्द्रीय नेताहरू नेतृत्व छाड्ने पक्षमा देखिएका छैनन्। निर्वाचन परिणामपछि युवा नेताहरूले समीक्षाका क्रममा दोस्रो पुस्तामा नेतृत्व हस्तान्तरण नभएसम्म कांग्रेसले राष्ट्र र देशवासीको आकांक्षा सम्बोधन गर्न नसक्ने निष्कर्षमा पुगेका छन्। युवा नेताहरूको औपचारिकअनौपचारिक छलफलले सभापति देउवा, वरिष्ठ नेता रामचन्द्र पौडेललगायत पुरानो पुस्ताले बिदा लिएर पार्टीमा नयाँ ऊर्जा प्रवाह गर्नुपर्ने बताउँदै आएका छन्। पराजयको कारण खोजेर पार्टीलाई थप ऊर्जासहित अघि बढाउनुपर्ने सभापति देउवा पक्षको तर्क छ भने युवा नेताहरू नेतृत्व नै परिवर्तन गर्नुपर्ने पक्षमा छन्। विशेष महाधिवेशनबाट नेतृत्व परिवर्तन गर्नुपर्ने पक्षमा रहेका युवा नेता चन्द्र भण्डारी, विश्वप्रकाश शर्मा, गगन थापा, गुरुराज घिमिरे र प्रदीप पौडेल लगायतले कांग्रेस बचाउन विशेष महाधिवेशन माग गरिरहेका छन्। युवा नेतृत्वले चुनावमा पार्टी पराजित हुनाका कारण प्रधानन्यायाधीश सुशीला कार्कीविरुद्धको महाभियोग, लोकमानविरुद्धको महाभियोगका पक्षमा लाग्नु, आईजीपी प्रकरण, आर्थिक लाभ लिएर राजदूत नियुक्ति, भारतीय नाकाबन्दीलगायत मुद्दामा नेतृत्वको मौनता नै रहेको निष्कर्ष निकालेका छन्। देउवा पक्षले युवा नेताहरूले गर्दै आएको महाधिवेशनको माग विफल पार्न बालकृष्ण खाँड, डा प्रकाशशरण महत, महेन्द्र यादव, मीनबहादुर विश्वकर्मा लगायतलाई परिचालन गरेको कांग्रेस स्रोत बताउँछ। युवा नेता भण्डारीले पार्टीमा व्यापक शुद्धीकरणबिना कांग्रेसले देश र जनताको नेतृत्व गर्न नसक्ने बताए। उनले भने, हामी अभियानबाट पछि हट्दैनौं। हाम्रो अभियान बीपी कोइरालाले स्थापना गरेको कांग्रेसलाई राज्य सञ्चालनको नेतृत्वमा फेरि फर्काउनु हो।' उनले अभियान सत्ता प्राप्ति वा नेतृत्व हडप्न नभएको बताए। कांग्रेस चुनावमा हार्नुको कारण प्रधानन्यायाधीश कार्कीविरुद्ध महाभियोग, लोकमानविरुद्ध महाभियोगको पक्षमा लाग्नु, आईजीपी प्रकरण, आर्थिक लाभ लिई राजदूत नियुक्ति र भारतीय नाकाबन्दीमा नेतृत्वको मौनता भएको निष्कर्षमा पुगेका छौं', उनले भने। महासमिति बोलाउनुपर्छ : डा कोइराला कांग्रेस नेता डा शेखर कोइरालाले चुनावमा पराजित पार्टीलाई नयाँ गति दिन विशेष महाधिवेशनको साटो महासमितिको बैठक बोलाउनुपर्ने बताए। महासमिति बैठकका लागि केन्द्रीय समितिको बैठक डाकेर चुनावमा पराजयको समीक्षा गर्नु उचित हुने उनले आंैल्याए। महासमितिबाट विधानमा संशोधन अपरिहार्य रहेको उनले प्रत्यक्षतर्फ २ सय ४० सिटको संसद्लाई १ सय ६५ मा झार्नु, स्थानीय तह थोरै हुनु, नगरपालिकाहरू उपमहानगरपालिका र महानगरपालिकामा परिणत भएअनुसार संगठन विस्तार गर्न नसक्नु रहेको बताए। विधानमा प्रादेशिक संरचना नै नरहेकाले पनि महासमिति अपरिहार्य रहेको धारणा उनको थियो। चुनाव पराजयको समीक्षा गर्न विशेष महाधिवेशनमा जाने र सभापति मात्र परिवर्तन गर्न खोज्नु उचित नभएको बताउँदै केन्द्रीय सदस्य पराजयका लागि जिम्मेवार हुनेनहुने प्रश्न डा कोइरालाले गरे। उनले भने, क्रियाशील सदस्यता वितरणमा अहिलेको क्राइटेरिया परिवर्तन, भ्रातृ र शुभेच्छुक संघ, संगठनको छुट्टै निर्वाचन, एक व्यक्ति एक संस्था सदस्यता, पार्टीलाई प्रादेशिक संरचनामा लग्दै केन्द्रीय समितिको बैठक बस्नुपर्छ।' डा प्रकाशशरण महतले विशेष महाधिवेशनदेखि महासमितिको बैठक माग गर्नेहरू नै केन्द्रीय समितिमा रहेकाले आगामी केन्द्रीय समिति बैठकमा सबैले आआफ्ना भनाइ राख्न सक्ने बताए। उनले भने, महासमितिको बैठक हुन्छ तर केन्द्रीय समितिको निर्णयअनुसार हुन्छ।' अनुशासन सहितको मेलमिलापमा जान पार्टी सभापतिले आग्रह गरिसकेको उनले बताए। उनले गालीगलौजमा नउत्रन युवा नेतासँग आग्रह गरे। पराजयपछि अनेकौं प्रस्ताव ल्याउने युवा नेताले चुनावअघि नै रचनात्मक रणनीतिक प्रस्ताव किन ल्याएनन् डा महतको प्रश्न थियो। नेता महेन्द्र यादवले एक्लै सभापतिले मात्र चुनावमा टिकट नबाँडेको, पौडेल, डा शशांक कोइराला, प्रकाशमान सिंह, डा मीनेन्द्रलगायत पनि संसदीय बोर्डमा रहेको बताए। पराजयपछि युवा नेताको पहल पार्टीमा एकता हो कि आफू सफल अरू सबै विफल भएको देखाएर प्रदर्शन गर्ने भन्दै आक्रोश व्यक्त गरे। गगन, चन्द्र भण्डारी लगायतले शनिबार भेला गरे भने हामी पनि शुक्रबारको बैठकमा पार्टीभित्र एकता, सहमति र सहकार्य अपरिहार्य रहेको निर्णय गरेका छौं', उनले भने। तरुण दललगायत भ्रातृ र शुभेच्छुक संगठनको महाधिवेशन रोक्ने काममा पौडेललगायत नेता नै रहेको आरोप उनले लगाए। चार दर्जनभन्दा बढी पार्टी विभाग र संगठनले पूर्णता पाउन नसक्नुमा पनि देउवा मात्र नभएर पौडेल र उनको गुटसमेत जिम्मेवार रहेको दाबी यादवको थियो। उनले भने, विशेष महाधिवेशन आवश्यक छैन र हुँदैन पनि। महासमिति बैठक फागुन अन्तिममा बस्नेछ।'"
वाम नेता मिलाउन सकस,"काठमाडौं : पार्टी एकताका लागि संयोजन समिति बनाए पनि एमालेमाओवादी केन्द्रले आफ्ना शीर्षस्थ नेताहरूको व्यवस्थापन गर्नेगरी नयाँ सांगठनिक प्रारूप अझै तयार गर्न सकेका छैनन् । दुवै अध्यक्ष तहमा पार्टी एकतापछि नेताहरूको व्यवस्थापनका विषयमा सघन छलफल चलिरहेको थाहा भएको छ । एकतापछिको आफ्नो भूमिकाका विषयमा नेताका आआफ्नै इच्छा अभिव्यक्त हुन थालेका छन् । आसन्न वाम सरकारको प्रधानमन्त्री एमाले अध्यक्ष केपी ओली बन्ने करिब सहमति भए पनि पार्टी एकतापछि माओवादी अध्यक्ष पुष्पकमल दाहाल, पूर्वप्रधानमन्त्रीद्वय झलनाथ खनाल, माधव नेपाललगायत नेताको व्यवस्थापनका विषयमा गठबन्धनले ठोस निर्णय लिइसकेको छैन । दुवै पार्टीका अध्यक्ष कार्यकारी भूमिकामा रहने बताइए पनि अहिलेसम्म त्यस्तो मोडालिटीको ठोस खाका तयार भने भइसकेको छैन । समान कार्यकारी भूमिकामा रहने भद्र सहमति सहित पार्टी एकताको घोषणा गरिएको छ तर त्यस्तो भूमिकाको व्यवस्थापन मिलाउन नेताबीच गृहकार्य जारी छ । बुधबार र शुक्रबार ओलीदाहालबीचको एक्लाएक्लै छलफल त्यसैमा केन्द्रित देखिन्छ । सम्मानजनक एकताका लागि नेतृत्वको पदीय व्यवस्थापनको प्रश्नलाई दोस्रो पुस्ताका नेताहरूले दबाब रूपमा उठाएका कारण पनि गठबन्धनका दुवै अध्यक्ष थप दबाबमा छन् । कसको चाहना के ? ओलीदाहालका अतिरिक्त पूर्वप्रधानमन्त्री भइसकेका झलनाथ खनाल र माधव नेपाल एमालेका वरिष्ठ नेता हुन् । दोस्रो वरीयतामा रहेका तर प्रभावशाली नेताहरूको व्यवस्थापनमा पनि उत्तिकै चुनौती देखिन्छ । एमालेभित्र वामदेव गौतम र सुवास नेम्बाङ तथा माओवादी केन्द्रका नारायणकाजी श्रेष्ठ र रामबहादुर थापासम्मको पदीय व्यवस्थापन पार्टी एकतापछिको चुनौती बन्दै छ । पार्टी एकता गर्दा कम्तीमा यी आठ जना नेताको पदीय व्यवस्थापन पहिले नै मिलाउनुपर्ने आवश्यकता देखिएको माओवादी केन्द्रका नेता देवेन्द्र पौडेलले बताए । त्यसपछिका अन्य नेताको पदीय मिलान भने एकतापछि नै गर्न सकिने गरी छलफल चलिरहेको पौडेलले आइतबार केही सञ्चारकर्मीसँग छलफलका क्रममा खुलाए । दोस्रो तहका नेतासम्मको पोजिसन एकतापूर्व नै किटान खोज्दा एकता भाँडिनसक्नेतर्फ ओलीदाहाल दुवै सचेत देखिएका छन् । त्यसो हुँदा केही शीर्ष नेताको पदीय व्यवस्थापनको मोटो खाका मिलाएर अन्यलाई भने एकतापछिको सिस्टममा पाइपलाइनमा राखेर व्यवस्थापन गर्दै जाने योजनामा दाहालओली छन् । नयाँ सरकारको प्रधानमन्त्रीमा ओली निर्विकल्प छन् । माओवादी अध्यक्षले समेत अबको सरकार ओलीकै नेतृत्वमा बन्ने सार्वजनिक अभिव्यक्ति दिइसकेका छन् । तर, ओलीको चाहना प्रधानमन्त्रीको अतिरिक्त पार्टी अध्यक्ष र संसदीय दलको नेतासम्म पनि देखिएको छ । उनीनिकट ईश्वर पोखरेल, शंकर पोखरेललगायत नेताले प्रधानमन्त्रीदेखि पार्टी अध्यक्षसम्म ओली नै बन्ने बताइरहेका छन् । ओली यस विषयमा बोलेका छैनन् । दाहालसँगको एक्लाएक्लै भेटमा पनि ओलीले मुख खोलिनसकेको स्रोतको दाबी छ । माओवादीले प्रधानमन्त्री र एकीकृत पार्टी नेतृत्वको विषय बाँडफाँट गर्नुपर्ने चाहना राखेको छ । संगठनात्मक घनत्व एमालेको बढी भएका कारण यी दुई पदमध्ये पहिलो रोजाइको पद एमालेले लिने र छाडिएको पदमा माओवादीले लिने गरी ओलीदाहालको पदीय व्यवस्थापन हुने अपेक्षा माओवादीले लिएको छ । तर, पार्टी एकतापछि अध्यक्ष पद माओवादीलाई छाड्नुपरेमा भने राष्ट्रपति, प्रधानमन्त्री र सभामुखमा एमालेले आफ्नो दाबी गर्न खोजेको छ । माओवादी अध्यक्ष दाहाल कार्यकारी भूमिकामै रहन चाहने भएकाले उनलाई सहअध्यक्षमा राख्न र मनाउन नसकिने एमालेले बुझेको छ । ओलीदाहालको पदीय व्यवस्थापनसँगै पूर्वप्रधानमन्त्री खनाल र नेपालको पदीय व्यवस्थापनमा पनि गठबन्धनलाई चुनौती छ । खनालले मिडियामार्फत राष्ट्रपति बन्ने चाहना राख्न थालेका छन् । ओलीको चाहना आफ्नो पक्षमा नरहेको बुझेका खनालले माओवादी नेताहरूले अलिक प्रेसर आफ्नो पक्षमा बढाइदिए बन्न सकिने ठानेका छन् । उनले राष्ट्रपतिमा प्रस्तावित गरिए स्विकार्ने सार्वजनिक अभिव्यक्ति विभिन्न सञ्चारमाध्यममार्फत दिइसकेका छन् । तर, कार्यकारी चलाइसकेको नेता सेरेमोनियल राष्ट्रपतिमा जाँदा भविष्यका लागि गलत नजिर स्थापित हुने तर्क एमाले नेताहरूले उठाएका छन् । झलनाथजीको तीव्र चाहना राष्ट्रपतितिर देखिन्छ, माओवादी नेता पौडेलले भने, त्यसका लागि पार्टी (एमाले) र माओवादीले अलिक बढी जोड दिए हुन्थ्यो भन्ने उहाँमा देखिन्छ । खनालले गठबन्धनभित्रका युवा नेतासँगको भेटमा त्यस्तो वातावरण निर्माणको भूमिकाका लागि अपिल गरेका पनि छन् । तर, एमालेको एउटा पक्षले खनाललाई भन्दा पनि राष्ट्रपतिमा विद्यादेवी भण्डारीलाई नै दोहोर्याउने चाहना देखाएको छ । कतिपय छलफलमा ओली स्वयंले भण्डारीलाई नै राष्टपतिका रूपमा दोहोर्याउनुपर्ने धारणा राखिरहेको माओवादी नेताहरू बताउँछन् । राष्ट्रपति भण्डारी स्वयंले पनि आफू छोटो समय मात्रै राष्ट्रपति भएकाले पुनः दोहोर्याइदिन गठबन्धनका नेतासँग लबिङ थालेकी छन् । भण्डारी नै राष्ट्रपति दोहोरिए माओवादीलाई पनि उपराष्ट्रपति दोहोर्याउन दबाब पर्नेछ । त्यसो हुँदा उपराष्ट्रपतिमा नन्दबहादुर पुन दोहोरिनेछन् । भण्डारीलाई नै राष्ट्रपति दोहोर्याउन परेमा हामीबाट फेरि पासाङजी नै उपराष्ट्रपतिमा दोहोरिनुहुन्छ, माओवादी नेता चक्रपाणि खनालले अन्नपूर्णसँग भने । तर, राष्ट्रप्रमुख सेरेमोनियल पद भएकाले त्यसलाई कार्यकारी प्रमुखझैं दोहोर्याउनु उचित नहुने भन्दै एमालेवृत्तभित्र असन्तुष्टि बढेको छ । एमालेका एक नेताले भने, यस्तो प्रस्ताव नै असहज हो, गणतन्त्र भर्खरै स्थापित भएकाले यस्तो बेला हामीले अरू देशका गणतन्त्रको अनुभवलाई पाठका रूपमा लिनुपर्छ । सेरेमोनियल पद दोहोरिने कुरा अन्यत्रको अनुभवमा उचित देखिन्न । पूर्वप्रधानमन्त्री नेपालको चाहना भने अहिले नै राष्ट्रपति बन्नेतिर नरहेको उनीनिकट स्रोत बताउँछ । उनले अझै पनि राजनीतिमै क्रियाशील हुन चाहेका छन् । उता, संविधानसभाबाट संविधान निर्माणको संयोजन गरेको हुनाले अब राष्ट्रपतिमा एमाले नेता सुवास नेम्बाङलाई लैजानुपर्ने एमाले दोस्रो तहका नेताहरूले व्यक्त गरेका छन् । तीन पटक सभामुखको जिम्मेवारी निर्वाह गरिसकेका नेम्बाङ आफैंले मुख खोलिनसके पनि पार्टी नेतृत्वले मूल्यांकन गर्नुपर्ने परोक्ष टिप्पणी गर्ने गरेको स्रोतले बतायो । एमाले पक्षले संघीय संसद्को प्रतिनिधिसभा नेम्बाङलाई दिँदा राष्ट्रियसभा र प्रादेशिक संसद् सञ्चालनमा सहजता आउने भन्दै नेतृत्वलाई आग्रह गरिरहेको जानकारी दियो । माओवादीले भने राष्ट्रपति र सभामुखको विषय बाँडफाँट गर्नुपर्ने प्रस्ताव गरेको छ । राष्ट्रपति उहाँहरूले लिन चाहेमा सभामुखमा हाम्रो अडान हुन्छ, माओवादी नेता पौडेलले भने । माओवादी स्रोतका अनुसार माओवादीको भागमा परेमा पूर्वसभामुख ओनसरी घर्ती वा कृष्णबहादुर महरा मध्येबाट आउन सक्नेछन् । वामदेवनारायणकाजीमा यस्तो हुँदै छ छलफल एमाले उपाध्यक्ष वामदेव गौतम र माओवादी केन्द्रका नेता नारायणकाजी श्रेष्ठको व्यवस्थापन पनि गठबन्धनभित्र पेचिलो छ । एकता घोषणा पूर्व नै यी दुई नेताको व्यवस्थापन गर्नुपर्ने बाध्यता एमालेमाओवादी दुवैलाई परेको छ । प्रतिनिधिसभा निर्वाचन जितेर आएका भए कुनै न कुनै रूपमा गौतम श्रेष्ठको व्यवस्थापन सहज हुने थियो । तर, निर्वाचनमा दुवै नेता पराजित भएपछि उनीहरूको व्यवस्थापन ओलीदाहाललाई चुनौती बनेर आएको छ । एकताअघि नै दुवै नेताको व्यवस्थापनका विषयमा छलफल चलेको स्रोत बताउँछ । तर, यी दुई नेताको व्यवस्थापनमा फरकफरक मोडालिटीमा छलफल चलेको छ । स्रोतका अनुसार जनताले मतबाट पराजित गरिसकेपछि आगामी ५ वर्ष पार्टी कामको जिम्मेवारी लिएर सरकार, सदनलगायत जिम्मेवारीबाहिर गौतम श्रेष्ठ दुवै नेता बस्नुपर्ने एकथरी धारणा दुवै पार्टीभित्र उठेको छ । त्यस्तै, अर्काे धारणा राष्ट्रपति या उपराष्ट्रपतिमा समेटिने या उक्त पदमा चुनाव लड्न जाने गठबन्धनभित्रका नेताको स्थानमा पदपूर्ति गर्ने गरी उपचुनावमा निर्वाचन लडाउने भन्नेमा गठबन्धनभित्रै चर्चा चलेको छ। एमाले नेता गौतमले आफू आर्थिक विकासका कुनै संरचनामा सहभागी भई राष्ट्रलाई योगदान दिन चाहेको सार्वजनिक रूपमा बताएका छन् । आर्थिक विकास र कुनै संरचनामा सहभागी भएर राष्ट्र निर्माणमा योगदान दिने मेरो इच्छा हो, चुनावमा पराजित भएपछिको आफ्नो भूमिकाको खोजीमा गौतमले शनिबार एक कार्यक्रममा त्यस्तो आकांक्षा व्यक्त गरेका हुन् । बाबुरामउपेन्द्रको चाहना पनि गठबन्धनतिरै ! नयाँ शक्तिका संयोजक डा बाबुराम भट्टराई र संघीय समाजवादी फोरमका अध्यक्ष उपेन्द्र यादवको चाहना पनि वाम गठबन्धनतिरै लहसिने खालको छ । त्यसैका लागि दुवै नेताले गठबन्धनका शीर्ष नेतृत्वसँगको भेटघाटलाई तीव्रता दिइरहेका छन् । उपेन्द्रको ओलीसँग र बाबुरामको ओलीदाहालसँगको भेटको मूल मक्सद पनि त्यसैभित्र निहित छ । एमालेमाओवादी दुवै दलले कांग्रेस र राजपालाई छाडेर उपेन्द्र र बाबुरामलाई भने आफूतिरै तान्ने प्रयास जारी राखेका बेला उनीहरूले पनि गठबन्धनतिरै ढल्किने संकेत गरेका छन् । तर, एमालेमाओवादीले पार्टी एकता गर्दा कम्युनिस्ट पार्टीको नाम नराखी समाजवादी नाम राखेमा आफूहरूलाई पनि एकतामा आउन सहज हुने उनीहरूको तर्क छ । आइतबार माओवादी अध्यक्ष दाहालसँग नयाँ शक्तिका संयोजक बाबुराम भट्टराई दम्पतीको भेटको अन्तर्य पनि त्यसैभित्र निहित रहेको माओवादी स्रोत बताउँछ । आफ्नै नयाँ निवास खुमलटारमा भेट गर्न आइपुगेका भट्टराईलाई दाहालले मूलधारमै आउन आग्रह गरेका थिए । बाबुरामजी पनि कांग्रेसतिर जानुहुन्न, उहाँको एउटै कुरा कम्युनिस्ट भन्ने शब्द नराखी समाजवादी पार्टी राखिदिए हुन्थ्यो भन्ने देखिन्छ, माओवादी नेता पौडेलले भने, उहाँहरूलाई यतै ल्याउने पहल जारी छ ।"
फोरम र राजपाका नेता भन्छन् : एमाले नेतृत्वको सरकारमा जानै हुँदैन,"काठमाडौँ : संघीय समाजवादी फोरम र राष्ट्रिय जनता पार्टीका दोस्रो तहका नेताले वामगठबन्धनको सरकारमा सहभागी नहुने बताएका छन् । फोरमका अध्यक्ष उपेन्द्र यादव र राजपाका अध्यक्षमण्डल नेता राजेन्द्र महतो लगायत शीर्ष नेताले वाम गठबन्धनको सरकारमा सहभागी हुने कसरत गरिरहेका बेला दोस्रो तहका नेताले त्यसलाई इन्कार गरेका छन् । फोरम अध्यक्ष यादवको त एमाले अध्यक्ष केपी शर्मा ओलीसँग संवाद समेत भइरहेको छ । राजपा नेता महतोले जनकपुरम वाम गठबन्धनसँग सहकार्य गरेर जानुपर्ने कुरा सार्वजनिक रुपमा प्रकट गरिसकेका छन् । फोरम उपाध्यक्ष लालबाबु राउतले वर्तमान अवस्थामा फोरमले वाम गठबन्धनको सरकारमा सहभागी नहुने बताए । उनले संविधान संशोधनको मुद्दा सम्बोधन नभएसम्म फोरम वाम गठबन्धनको सरकारमा सहभागी नहुने उनले स्पष्ट पारे । संविधान संशोधन मुद्दाको जबसम्म सुनिश्चिता हुदैन, तबसम्म फोरम सरकारमा सहभागी हुँदैन, उनले भने । राउतले फोरम र राजपाले अहिले संघीय सरकारमा जान हतार गर्न नहुने पनि तर्क गरेका छन् । राजपा महासचिव मनीष सुमनले वाम गठबन्धनको सरकारमा कुनै पनि हालतमा राजपा सहभागी नहुने बताए । एमालेलाई अछुत पार्टीको संज्ञा दिँदै सुमनले वाम गठबन्धनको सरकार बन्नु भनेको मुलुकका लागि दुर्भाग्य भएको बताए । सुमनले वाम गठबन्धनको दुईतिहाइ आएको भएर मुलुकमा प्रेस स्वतन्त्रताको हनन हुने, दलीय लोकतन्त्र समाप्त भई एकतान्त्रिक व्यवस्था हुन सक्ने आंशका प्रकट गरे । सुमनले राजपा वाम गठबन्धनको सरकार बन्न नदिन भरमजदुर कोसिस गर्ने बताए । हामी वाम गठबन्धनको सरकार नबनोस भन्नेमा लागेका छौ, सकेसम्म वाम गठबन्धन भत्काउन लाग्छौँ, उनले भने । राजनीतकि मूल्य मान्यता धितो राखेर वाम नेतृत्वको सरकारमा नजाने बताए । संविधान मधेसमैत्री बनाउनेसँगमात्र तालमेल हुने सुमनले जिकिर गरे ।"

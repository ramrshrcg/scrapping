शीर्षक,विवरण
यूटिएलका विकल्प,"विगत १५ वर्षदेखि सञ्चालनमा रहेको र पटकपटक नेपाल सरकारले दबाब तथा बाध्यताको स्थितिमा कर छुट दिँदै आएको भारतीय लगानीको युनाइटेड टेलिकम लिमिटेडको वक्यौता नियमक निकाय नेपाल दूरसञ्चार प्राधिकरणलाई तिर्नुपर्ने मात्रै ३९ करोड हाराहारीमा पुगेको छ । आगामी तीन महिनाभित्र सरकारलाई तिर्नुपर्ने वक्यौता चुक्ता नगरे उसको लाइसेन्स रद्द गर्नुपर्ने कानुनी बाध्यता सरकारसमक्ष छ, यद्यपि लगातार नेपाल सरकारको नियमलाई अर्थहीन तुल्याई कम्पनीले आफ्नो अस्तित्वलाई निरन्तरता दिन सफल भएको छ । उदारीकरणलाई अर्थपूर्ण बनाउन नेपाल सरकारले ०५८ सालमा नै नेपाल टेलिकमको प्रतिस्पर्धी कम्पनीका रूपमा भारतीय कम्पनी यूटीएललाई लाइसेन्स दिए पनि सेवासर्तका वाध्यात्मक दायित्व उसले पूरा गरेको छैन । केवल लाइसेन्स र फ्रिक्वेसी ओगटेको छ । ८० प्रतिशत भारतीय लगानी रहेको यूटीएललाई वास्तवमा एकजना शक्तिशाली भारतीय कूटनीतिज्ञले नेपालमा राजनीतिक अस्त्रका रूपमा प्रयोग गर्दै आएको तथ्य विभिन्न प्रधानमन्त्री र सञ्चारमन्त्रीहरूले व्यहोर्दै आएका छन् । नेपालको राजनीतिक परिवर्तनमा झन्डै निर्णायक भूमिका खेलेका ती कूटनीतिज्ञले बराबर यूटिएललाई कर छुट तथा अन्य सुविधा दिन दबाब दिएको र राजनीतिक परिवर्तनपछिका चरणमा ती कूटनीतिज्ञको निर्णायक नेपालमा बढ्न जाँदा पनि यूटीएलले नाजायज फाइदा हासिल गरेको तथ्य जगजाहेर छ । तर त्यसको घाटा नेपाल सरकारले सधैं व्यहोरिरहनु र अन्य प्रतिस्पर्धीले नपाएको सुविधा सरकारलाई घाटा पुर्याउने तथा अनुमतिपत्रमा उल्लिखित सर्त पूरा नगर्ने कम्पनीलाई प्रदान गर्नु सरकारबाट हुने ठूलो अपराधका रूपमा लिइनेछ । कानुनले सुरक्षा प्रदान गरेको कर फस्र्यौट आयोगसामु छानबिनको दायरामा परेको अवस्थामा एउटा विदेशी कम्पनीले आफूअनुकूल मात्र सेवा सञ्चालन गरिरहनु अर्को छानबिनको विषय बन्नैपर्छ । तर त्यो भन्दा पहिले यूटिएलसँग वक्यौता राशी उठाउनु या सेवा निरन्तरताका लागि उसले आफ्ना सर्तहरू असोज मसान्तभित्र पूरा गर्ने वातावरण बन्न आवश्यक छ । त्यस्तै यी सबै परिस्थिति र यूटिएलले सेवा सर्त पूरा नगरेकै अवस्थामा पनि उसले जीएसएम सेवासुविधा सञ्चालन गर्न पाउने गरी गत भदौमा उसलाई एकीकृत सेवा अनुमतिपत्र दिनुले नेपाल टेलिकम पनि यो अनियमितताको हिस्सा भएको देखिन्छ । उचित छानबिनपछि मात्र यसबारे सबै तथ्य बाहिर आउनेछन् र नेपाली टेलिकमकै छविका लागि पनि त्यस्तो छानबिन आवश्यक र उचित देखिएको छ । टेलिकम नेपालको उद्योग र आर्थिक परिस्थिति बिग्रँदा पनि नाफा कमाउन सफल क्षेत्र हो । विगत तीनदसकमा सञ्चारको क्षेत्रमा आएको क्रान्तिबाट नेपाल अलग रहने कुरै भएन । तर यदि कुनै विदेशी कम्पनीले सञ्चारमा महत्वपूर्ण ठाउँ ओगटेर नेपालको सम्भाव्यतालाई न्यून गर्दै सरकारप्रतिको उसको दायित्वलाई समेत आदर गर्दैन भने त्यो संस्था दण्डको भागी हुनैपर्छ । दण्डको भागी बन्ने या आफूलाई अवसर दिएको मुलुकको कानुन र सरकारसँग भएको करार अक्षरशः पालना गर्ने त्यो विकल्प रोज्ने अधिकार यूटिएलको हो ।"
देशको आर्थिक समृद्धि सरकारको प्राथमिकता: प्रधानमन्त्री,"काठमाडौँ: प्रधानमन्त्री शेरबहादुर देउवाले देशको आर्थिक समृद्धि वर्तमान सरकारको पहिलो प्राथमिकता भएको बताउँदै त्यसनिम्ति सार्वजनिक निजी साझेदारीको अवधारणा कार्यान्वयनमा जोड दिनुभएको छ । समृद्धिका लागि लगानी र विकास नाराका साथ आज अपराह्न यहाँ भएको नेपाल उद्योग परिसंघको १४ औँ वार्षिक साधारणसभाको उद्घाटन गर्दै उहाँले भारत र चीनलगायत मुलुकसँगको बढ्दो व्यापार घाटाले आफूलाई चिन्तित तुल्याएको बताउनुभयो । व्यापार असन्तुलन घटाउन निर्यातजन्य उद्योगको स्थापनाका साथै निर्यातमूलक सामग्रीको विकास र बजार प्रवद्र्धन अपरिहार्य भएको बताउँदै उहाँले निकासी प्रोत्साहन तथा पैठारी घटाउने उद्योग व्यवसाय स्थापनाका निम्ति उद्यमीव्यवसायीहरूलाई आग्रह गर्नुभयो । निर्यातमूलक उद्योग खोल्नुहोस्, के कस्ता सेवा,सुविधा, सहुलियत र प्रोत्साहन दिनुपर्छ सरकार सघाउन हरदम तत्पर छ, व्यापार घाटाले भयावह परिस्थिति सृजना गर्ने , वैदेशिक मुद्रा सञ्चिति र शोधनान्तर बचतमा चाप पर्ने वास्तविकता औंँल्याउँदै उद्यमीहरूलाई निर्यात प्रवद्र्धनमा लाग्न आह्वान गर्दै प्रधानमन्त्रीले भन्नुभयो । भारतसँगको सिमा क्षेत्रमा उद्योग स्थापना गर्ने र त्यतातर्फ नै निकासी गर्ने वातावरण बनाउने सोच सरकारको रहेको बताउँदै उहाँले दक्षिणको छिमेकीसँग उसँगको व्यापार घाटा कम गर्नेबारेमा भारत सरकारका उच्चअधिकारीसँग वार्ता गर्ने जानकारी दिनुभयो । २०४६ सालको परिवर्तनपछि गठन भएको नेपाली काँग्रेस नेतृत्वको सरकारले खुला बजार अर्थव्यवस्था सुरु गरेको स्मरण गराउँदै उहाँले उद्योगव्यापारको क्षेत्रलाई आफ्नो दलले प्राथमिकतामा राखेर त्यसको विस्तारमा निरन्तर सहयोगीको भूमिका निर्वाह गरिरहेको चर्चा गर्नुभयो । संयुक्त लगानी भित्र्याउनेतर्फ पनि गम्भीर भएर लाग्न उद्योगपतिहरूलाई अनुरोध गर्दै उहाँले कानुनी बाधा भए तिनलाई संशोधन गर्न सरकार तयार रहेको बताउनुभयो । उहाँले भन्नुभयो, कानुनी समस्या भए भन्नुहोस्, त्यसको मस्यौदा तयार गरेर दिनुहोस् सरकारले तत्काल आवश्यक प्रक्रिया थाल्नेछ । सरकारलाई गाली गरेर मात्र मुलुकका औद्योगिक क्षेत्रका समस्या समाधान नहुने भन्दै प्रधानमन्त्रीले राष्ट्रको आर्थिक उन्नयनका विषयमा सरकार सधै गम्भीर रहेको उल्लेख गर्नुभयो । सातवटै प्रदेशमा औद्योगिक क्षेत्र स्थापना गर्न आवश्यक पर्ने जग्गाको व्यवस्था गर्न पनि सरकार प्रतिबद्ध रहेको उहाँले बताउनुभयो । त्यस अवसरमा प्रधानमन्त्रीले निर्यात प्रवद्र्धनमा योगदान गरेका उद्यमीव्यवसायीलाई सम्मान गर्नुभयो । कार्यक्रममा पूर्व प्रधानमन्त्री पुष्पकमल दाहाल प्रचण्ड ले सामाजिक न्यायसहितको समावेशी आर्थिक विकास अहिलेको आवश्यकता भएको बताउँदै ऊर्जा, पर्यटन, कृषि, जडीबुटी उपयोगबाटै आर्थिक समृद्धि हासिल गर्न सकिने विचार व्यक्त गर्नुभयो । लगानीको नयाँ युगतर्फ मुलुक अग्रसर भएकाले सार्वजनिकनिजी साझेदारीको विकल्प नरहेको भन्दै उहाँले पहिले आन्तरिक पुँजी प्रवाह गरेर उद्योगधन्दा स्थापना गर्नुपर्ने र त्यसपछि दातृ निकाय तथा विदेशी लगानीकर्ता खोज्नु उपयुक्त हुने बताउनुभयो । आफ्नै देशमा उपलब्ध सीप, क्षमता, स्रोत र साधनको उपयोग गरौ, पुँजी पलायन रोकौँ, विश्व बैंकलगायत बहुपक्षीय निकायसँगै अनुदान होइन बरु ऋण मागौँ नेपालीसँग भएको पूँजी पहिले परिचालन गर्नुपर्ने र अव्यावहारिक शर्त मानेर विदेशीसँग अनुदान माग्ने प्रवृत्तिको अन्त्य हुनुपर्नेमा जोड दिँदै उहाँले भन्नुभयो । उहाँले पनि मुलुकको औद्योगिक विकासका लागि पार्टीका तर्फबाट भरपूर सहयोग हुने प्रतिबद्धता व्यक्त गर्नुभयो । अर्का पूर्व प्रधानमन्त्री केपी शर्मा ओलीले राजनीतिक स्थायित्वतर्फ देश उन्मुख भएकाले राजनीतिक दलसहित समाजका सबै वर्ग आर्थिक विकासका निम्ति जुट्नुपर्ने बताउनुभयो । भौतिक पूर्वाधार निर्माणजस्ता आर्थिक समृद्धिका आधार तयार गर्न मार्ग प्रशस्त भएकाले निर्यातमूलक उद्योग स्थापना र उत्पादकत्व वृद्धिका लागि नेकपा (एमाले)ले निजी क्षेत्रलाई सधै सघाउने दृढता व्यक्त गर्नुभयो । देशमा उत्साहको नयाँ लहर छाएको छ, आम नेपाली आर्थिक विकास चाहन्छन्, समृद्ध राष्ट्र निर्माणका निम्ति मुलुकमा उपलब्ध प्राकृतिक स्रोत र साधनको भरपूर उपयोग गरौ, खानी र खनिजजन्य उद्योगको विकासमा जोड दिँदै उहाँले भन्नुभयो । नेपाल उद्योग वाणिज्य महासंघका अध्यक्ष भवानी राणाले उद्यमीव्यवसायीले देशको आर्थिक प्रगतिका निम्ति सरकारसँग सहकार्य गर्न चाहेका बताउँदै अव्यावहारिक ऐनकानुनका कारण आफूहरूलाई मर्का परेको गुनासो गर्नुभयो । परिसंघका संस्थापक अध्यक्ष विनोदकुमार चौधरीले २०४७ सालपछि हासिल भएको आर्थिक विकास र वृद्धिदर पुनः प्राप्त गर्न सकिने प्रशस्त सम्भावना रहेकाले राजनीतिक नेतृत्वले उद्योग क्षेत्रका पीरमर्का बुझेर अभिभावकको भूमिका इमानदारीपूर्वक निर्वाह गर्नुपर्ने बताउनुभयो । परिसंघका अध्यक्ष हरिभक्त शर्माले मुलुकको अर्थतन्त्र वृद्धि उन्मुख भएपनि आर्थिक समृद्धिसँग सम्बन्धित पूर्वाधार, वित्तीय व्यवस्थापन, सुशासनजस्ता विषयमा खासै ध्यान नगएको बताउँदै लगानी वृद्धि, आयात प्रतिस्थापन र निर्यात प्रवद्र्धनका निम्ति नीतिगत व्यवस्था गर्न सरकारसँग अनुरोध गर्नुभयो । रासस"
'बिपीको निवासलाई संग्रहालय बनाउनुपर्छ',"काठमाडौँ: नेपाली काँग्रेसका पूर्व सभापति एवं प्रथम जननिर्वाचित प्रधानमन्त्री बिपी कोइरालाको निवासलाई संग्रहालयको रुपमा विकास गर्नुपर्नेमा वक्ताले जोड दिएका छन्। नेपाल ट्रेड युनियन काठमाडौँले आज कोइराला बसेको निवास मित्रपार्कमा आयोजना गरेको चियापान कार्यक्रममा काँग्रेसका नेता एवं पूर्वमन्त्री लक्ष्मणप्रसाद घिमिरेले सत्ता बाहिर मात्र बिपीलाई सम्झने र सत्तामा पुगेपछि बिपीलाई बिर्सने क्रम बढेकोमा चिन्ता व्यक्त गर्नुभयो। उहाँले भन्नुभयो, 'बिपीको योगदानलाई काँग्रेसले उच्च मूल्याँकन गर्न सकेन।' विश्वेश्वरप्रसाद कोइरालाको बारेमा विद्यावारिधी गर्नुभएका प्राडा कृष्णप्रसाद दाहलले बिपी सात वर्षको कलिलो उमेरदेखि राजनीतिमा लाग्नुभएको स्मरण गराउँदै बिपीको योगदानलाई बिर्सन नहुने बताउनुभयो। उहाँले नेपालका नेता बिपीको अमेरिकामा समेत शालिक रहेको बताउँदै उहाँ अन्तर्राष्ट्रिय नेता भएको उल्लेख गर्नुभयो । काँग्रेसका युवा नेता लोकेश ढकालले काँग्रेसले पछिल्लो समय बिपी कोइरालाको सिद्धान्त र आदर्शलाई बिर्सँदै गएको आरोप लगाउनुभयो। नेपाल ट्रेडयुनियन काठमाडौँका अध्यक्ष गणेश भट्टराईले राणा शासनको अन्त्य गर्दै प्रजातन्त्रको स्थापनामा बिपी कोइरालाको ठूलो योगदान रहेको बताउनुभयो। २००३ सालमा नेपाली काँग्रेसको स्थापनामा महत्वपूर्ण भूमिका खेल्नुभएका बिपी २०१५ सालमा नेपालको पहिलो जननिर्वाचित प्रधानमन्त्री बन्नुभएको थियो। उहाँको २०३९ साल साउन ६ गते आजैको दिन निधन भएको थियो। रासस"
विपद् व्यवस्थापनमा हजारौ हातहरु जुट्नुपर्छ: गृहमन्त्री शर्मा,"काठमाडौँ: गृहमन्त्री जनार्दन शर्माले परम्परागत रिपोर्ट प्रस्तुत गर्ने र त्यसैमा छलफल गरेको भरमा प्रगति नहुने बताउनुभएको छ। केन्द्रीय दैवी प्रकोप उद्धार समितिको आजको बैठकमा मन्त्री शर्माले विगतमा भएका निर्णयको कार्यान्वयनको अवस्था र प्रगति विवरणबारे समीक्षा हुन आवश्यक रहेको बताउनुभयो। सहरी विकाशमन्त्री प्रभु साह, मुख्य सचिव राजेन्द्रकिशोर क्षेत्री र विभिन्न मन्त्रालयका सचिव, सुरक्षा निकायका प्रमुख सम्मिलित बैठकमा मन्त्री शर्माले सबै मन्त्रालय विपद् व्यवस्थापनमा कामबारे स्पष्ट हुँदै सोहीअनुरुपको भूमिका निभाउन आवश्यक रहेकोमा जोड दिनुभयो। उहाँले भन्नुभयो, विपद् व्यवस्थापन एउटै हातले गर्ने कुरा होइन, सयौँ हजारौँ हातको आवश्यकता पर्छन्।' विपद्लाई तत्काल निरुपण गर्न नसके अरु विपद् थपिँदा सबै विपद्को बोझमुनि थिचिने उहाँको भनाइ छ । उहाँले भन्नुभयो, 'सबै विपद्को बोझमा थिचिँदा राज्यले त्यो भारी बोक्न नसक्ने अवस्था आउन सक्छ, तत्काल विपद्लाई पार लगाउन सकेमा त्यसले नयाँ स्थिति सिर्जना गर्छ । सबै गाउँपालिकामा टेलिफोन पुर्याउन दिर्नेशन बैठकमा गृहमन्त्री शर्माले तीन महिनाभित्र सबै गाउँपालिकामा टेलिफोन सुविधा पुर्याउन मुख्य सचिवमार्फत सञ्चार सचिवलाई निर्देशन दिनुभयो। 'यो राज्यको टेलिकम हो, तीन महिनाभित्र हरेक गाउँपालिकामा सञ्चार पुगेको हुनुपर्छ उहाँले भन्नुभयो, त्यसमा कुनै शर्त मानिने छैन।' विपद् उद्धारका लागि तीन स्थानमा हेलिकप्टर नेपाली सेनाको हेलिकप्टर निर्वाचनको समयमा जस्तै देशका मुख्य तीन स्थानमा विपद्मा उद्धारका लागि तयारी अवस्थामा राख्न मन्त्री शर्माले निर्देशन दिनुभयो। बैठकमा सहभागी नेपाली सेनाका उपरथी हेमन्त कुँवरलाई निर्देशन दिँदै उहाँले भन्नुभयो, 'एउटा हेलिकप्टर पश्चिम क्षेत्र, एउटा बुटवल र अर्को पूर्वतिर राखौँ जसले गर्दा उद्धारमा सहजता ल्याउन सकिन्छ।' मन्त्री शर्माले विपद् उद्धार कोषलाई पनि विभिन्न ढंगले वृद्धि गर्नुपर्ने आवश्यकता रहेकोमा जोड दिनुभएको गृहमन्त्रीको सचिवालयले जनाएको छ। रासस"
संविधान संशोधन प्रस्ताव प्रक्रियामा लैजान काँग्रेसमा दबाब,"काठमाडौँ: नेपाली काँग्रेसको प्रदेश नं २ स्तरीय भेलाले व्यवस्थापिकासंसद्मा दर्ता भएको संविधान संशोधन प्रस्ताव प्रक्रियामा अघि बढाउनुपर्ने राजनीतिक प्रस्ताव पारित गरेको छ। काँग्रेसले आगामी असोज २ गते हुने स्थानीय तहको तेस्रो चरणको निर्वाचनमा पार्टीको तयारी गर्न बोलाइएको उक्त भेलाले संसद्मा प्रतिनिधित्व गर्ने सबै दललाई संशोधन प्रस्तावको पक्षमा मतदान गरी देशलाई राजनीतिक निकास दिन आग्रह गरेको छ। नेता कार्यकर्ताले संशोधन प्रस्तावप्रति विमति राख्दै आएको प्रमुख प्रतिपक्षी दल नेकपा (एमाले) लाई सहमतिमा आई मधेसका समस्या समाधानमा सहयोग गर्नसमेत आग्रह गरेको सांसद रञ्जीत कर्णले जानकारी दिनुभयो । काँग्रेसले आसन्न स्थानीय तहको तेस्रो चरणको निर्वाचनमा राष्ट्रिय जनता पार्टी नेपाललगायत सबै दललाई सहभागी हुन आह्वान गरेको छ। बैठकले प्रदेश नं २ मा बढाइएको स्थानीय तहको संख्या तत्काल कार्यान्वयन गर्न सरकारसँग आग्रह गरेको छ। संशोधन प्रस्ताव पारित गर्न आवश्यक दुई तिहाइ बहुमत नपुग्ने आँकलनपछि प्रक्रियामा अघि बढाउने कि नबढाउने भन्ने सत्तापक्षको द्विविधाका माझ भेलामा त्यस्तो सुझाव आएको छ। बैठकमा राष्ट्रवादको गलत नारा दिने दलको वास्तविकतालाई जनतासामु स्पष्ट पार्नुपर्ने धारणासमेत आएको थियो। भेलाले जिल्लागत समूहमा छलफलबाट उजागर गरिएका स्थानीयका जनसवाललाई जिल्लाका घोषणापत्रमा समेट्ने निष्कर्ष निकालेको केन्द्रीय सदस्य रामकृष्ण यादवले जानकारी दिनुभयो । समूहगत छलफलबाहेक बैठकमा जिल्लागत रुपमा करिब ६५ जनाले निर्वाचनमा पार्टीले गर्नुपर्ने तयारीका बारेमा धारणा राख्नुभएको थियो। निर्वाचनमा पार्टीप्रति जनताको आकर्षण बढाउन समयमै प्रचारप्रसार कार्यक्रम गर्ने, केन्द्रीय पदाधिकारीको उपस्थितिमा प्रत्येक जिल्लामा आमसभा गर्ने, सबै जिल्लामा केन्द्रीय प्रतिनिधि खटाएर जनताले रुचाएका उम्मेदवार चयन गर्नेलगायत निष्कर्ष निकालेको सर्लाही काँग्रेसका सभापति नागेन्द्रकुमार रायले बताउनुभयो। बैठकले प्रदेश नं २ का सबै जिल्लाका विकास निर्माणका आयोजनालाई प्राथमिकतामा राखी विकाससम्बन्धी प्रस्तावसमेत पारित गरेको सभापति रायले जानकारी दिनुभयो। राजर्षी जनक विश्वविद्यालय र वीरगन्ज विश्वविद्यालयलाई तत्काल स्वीकृति दिइ जनताको पहुँच विश्वविद्यालयसम्म पुग्ने सुनिश्चितता गरियोस् भन्ने प्रस्ताव पारित गरिएको छ। त्यस्तै सुनकोशी कमला ड्राइभर्सनको डिपिआर तयार गरी पाँच वर्षभित्र तराईका जिल्लालाई सिँचाइको व्यवस्था गर्न र दोस्रो चरणको कार्यक्रमअन्तर्गत हुलाकी पूर्वपश्चिम राजमार्ग पाँच वर्षभित्र सरकारले आफ्नै स्रोतबाट कार्यक्रम सञ्चालन गरी निर्माण कार्य गरिसक्नुपर्ने प्रस्तावसमेत पारित गरिएको छ। भेलामा नेता विमलेन्द्र निधिले स्थानीय तहको दुई चरणको निर्वाचनमा पार्टी दोस्रो स्थानमा झरेकाले तेस्रो चरणको निर्वाचनबाट पुनःपहिलो पार्टी बन्ने रणनीतिक योजनाका बारेमा जानकारी गराउनुभएको थियो । पहिलो र दोस्रो चरणको निर्वाचनमा काँग्रेस एमालेभन्दा ५० तहमा पछि परेको भन्दै नेता निधिले पहिलो बन्नलाई प्रदेश नं २ का कुल १२७ तहमध्ये १०० तहमा काँग्रेसले जित्नैपर्ने धारणा राख्नुभयो । प्रदेश नं २ का सप्तरी र सिराहाबाहेक छ जिल्लाका ९६ तहमध्ये १९ तहमा मात्रै एमालेको प्रभाव रहेको आँकलन गर्दै काँग्रेसले त्यस्ता तहमा नेकपा (माओवादी केन्द्र), राष्ट्रिय जनता पार्टी नेपाललगायत दलसँग चुनावी तालमेल गर्न सकिने निष्कर्ष निकालेको छ । राजधानीको नयाँ बानेश्वरस्थित एक पार्टी प्यालेसमा दुई दिनसम्म भएको भेला राजनीतिक र विकास प्रस्ताव पारित गर्दै आज सम्पन्न भएको हो । भेलाको उद्घाटन समारोहमा प्रधानमन्त्री एवं काँग्रेस सभापति शेरबहादुर देउवा, पार्टीका वरिष्ठ नेता रामचन्द्र पौडेल, महामन्त्री डा शशांक कोइरालालगायत शीर्ष नेताले स्थानीय तहको पहिलो र दोस्रो चरणको निर्वाचनमा पार्टीलाई भएको क्षतिपूर्ति प्रदेश नं २ को निर्वाचनबाट गर्नुपर्ने बताउनुभएको थियो । छलफलमा पार्टीका केन्द्रीय पदाधिकारीसहित प्रदेश नं २ का केन्द्रीय सदस्य, जिल्ला सभापति, सांसद, पूर्वसांसद, जिल्ला सभापतिका निकटतम प्रतिस्पर्धी, क्षेत्रीय सभापति र संविधानसभा सदस्य निर्वाचन २०७० का प्रत्यक्षतर्फका उम्मेदवारका प्रत्यासीलगायत १५० भन्दा बढी नेता कार्यकर्ता सहभागी हुनुहुन्थ्यो । रासस"
लगानीमैत्री वातावरण बनाउन प्रधानमन्त्रीको निर्देशन,"काठमाडौं : प्रधानमन्त्री शेरबहादुर देउवाले स्वदेशी र विदेशी लगानीकर्तालाई आकर्षण गर्नेगरी सहजिकरण गर्न विभिन्न मन्त्रालयका सचिव र विभागका प्रमुखहरुलाई निर्देशन दिनुभएको छ । प्रधानमन्त्री तथा मन्त्रिपरिषद कार्यालयमा प्रधानमन्त्रीको अध्यक्षतामा बसेको विदेशी लगानीकर्तालाई सहजिकरण गर्ने विषय' को बैठकमा नयाँ आयोजनाहरुलाई सरकारका निकायहरुले सहयोगात्मक भुमिका खेल्नु पर्ने धारणा प्रधानमन्त्रीको थियो । हामीले अब आर्थिक विकासलाई मुख्य एजेण्डा बनाएर अघि बढ्नु पर्छ' प्रधानमन्त्रीले भन्नुभयो, त्यसको लागि लगानी मैत्री वातावरण बनाउनेगरी तपाईहरु सबैले सहयोगात्मक भुमिका खेल्नुहोस् ।' प्रधानमन्त्रीले कतिपय तीन चार बर्षमा सजिलै सम्पन्न गर्न सकिने आयोजनाहरु पनि सरकारी झन्झटका कारण दशक लाग्ने गरेको भन्दै त्यसमा सहजिकरणका लागि ऐन संशोधन गर्न पनि सरकार तयार रहेको पनि बताउनु भयो । तपाईहरुले काम गर्न ऐन कानुनले छेकेको छ भने संशोधन गरौ' प्रधानमन्त्री देउवाले भन्नुभयो, तर आयोजनाहरुको गति अव बढाउनु पर्यो ।' प्रधानमन्त्री देउवाले जलस्रोतबाट लाभ लिएर मुलुकको आर्थिक बृद्धि उच्च राख्न सकिने धारणा राख्दै सोही अनुसारको नीति बनाउन पनि निर्देशन गर्नुभएको थियो । जलस्रोतको धनी हाम्रो मुलुकमा बिजुली बेचेर पनि आर्थिक बृद्धि गर्न सकिन्छ' प्रधानमन्त्री देउवाले भन्नुभयो, त्यसैले बिजुली उत्पादनमा सरकारले लगानीकर्ता मैत्री ऐनकानुन र वातावरण पनि बनाउनु पर्छ ।' बैठकले लगानी बोर्डले ल्याएको लगानीकर्तालाई उपलव्ध गराउने जमिन सम्वन्धी कार्यविधि संशोधन गर्न १५ दिनभित्र मन्त्रिपरिषदमा पेश गर्ने निर्णय गरेको छ । बैठकमा अर्थ मन्त्री ज्ञानेन्द्रबहादुर कार्की, मुख्यसचिव राजेन्द्रकिशोर क्षेत्री, परराष्ट्रसचिव शंकर बैरागी, वन सचिव, भौतिकपुर्वाधार सचिव, विद्युत प्राधिकरणका कार्यकारी निर्देशक लगायतको सहभागिता रहेको थियो ।"
संविधान संशोधनको पक्षमा राप्रपा,"काठमाडौँ: राष्ट्रिय प्रजातन्त्र पार्टीको केन्द्रीय कार्यसमितिले संविधान संशोधनको पक्षमा समर्थन गर्ने निर्णय गरेको छ। राप्रपाको तीन दिनसम्म बसेको बैठकले मुलुकको ७४४ स्थानीय तहका वडा तहसम्म सङ्गठन समायोजन गर्ने निर्णय पनि गरेको छ। यस्तै सरकारमा सहभागिता जनाउने विषयमा निर्णय लिन केन्द्रीय कार्यसम्पादन समितिलाई जिम्मेवारी दिएको छ। पार्टीले लिएको हिन्दू राष्ट्र, संवैधानिक राजसंस्थाको वैचारिक सन्देशलाई हरेक वडा, क्षेत्रमा पुर्याउन नसक्दा पार्टीले अहिलेको चुनावमा पराजय भोग्नपरेकाले विभिन्न राजनीतिक गतिविधि अभियानका रुपमा सञ्चालन गर्ने जनाएको छ । बैठकले मुलुकमा राष्ट्रिय एकताको भावना अभिवृद्धि गर्न नेपाली नोटमा राष्ट्र निर्माता पृथ्वीनारायण शाहको चित्र अङ्कित गर्न माग गरेको छ । बैठकमा अध्यक्ष कमल थापाले प्रस्तुत गर्नुभएको राजनीतिक प्रतिवेदन, महामन्त्री ध्रुवबहादुर प्रधानले प्रस्तुत गर्नुभएको स्थानीय तहको निर्वाचन समीक्षासम्बन्धी प्रतिवेदन, अर्का महामन्त्री जयन्त चन्दले प्रस्तुत गर्नुभएको सांगठनिक अवस्था र भावी रणनीतिसम्बन्धी प्रतिवेदन पारित गरिएको छ । वरिष्ठ नेता पशुपति शमशेर राणा अनुपस्थित रहेको उक्त बैठकले उपाध्यक्ष बुद्धिमान तामाङको संयोजकत्वमा प्रदेश नं २ को निर्वाचन परिचालन समिति गठन गरेको छ । समितिमा उपाध्यक्षद्वय राजीव पराजुली र रामचन्द्र राय सदस्य हुनुहुन्छ । संविधानले विश्वका प्रचलित प्रजातान्त्रिक अभ्यासलाई आत्मसात गरेकाले संविधानसँग सहकार्य गरी पार्टीको सिद्धान्त स्थापित गर्ने प्रतिवद्धता बैठकले जनाएको छ । आगामी माघ ७ गतेभित्र संसद् र प्रदेशसभाको निर्वाचन सम्पन्न गर्न पार्टीले सशक्त भूमिका निर्वाह गर्ने जनाएको छ । पूर्वराजा ज्ञानेन्द्र शाहको शीघ्र स्वास्थ्यलाभको कामना गर्दै सो बैठकले ६० वर्ष पूरा भएका नागरिकलाई वृद्धभत्ता उपलब्ध गराउन माग गरेको छ । हिन्दू राष्ट्र स्थापना तथा बौद्ध, किराँतलगायत ओमकार परिवारभित्रका धर्मको संरक्षण गर्न धर्म तथा संस्कृति परिषद् गठन गर्ने निर्णय पनि बैठकले गरेको छ । बैठकको निर्णय सार्वजनिक गर्दै अध्यक्ष कमल थापाले पार्टीभित्र देखिएका असन्तुष्ट मत तथा फरक विचारलाई सम्बोधन गरी एकताबद्ध भई आगामी निर्वाचनमा सहभागी हुने बताउनुभयो । रासस"
प्रदेश नम्बर २ मा पनि एमाले पहिलो : नेपाल,रौतहट: पूर्व प्रधानमन्त्री तथा नेकपा एमालेका बरिष्ठ नेता माधव कुमार नेपालले प्रदेश नम्बर २ मा पनि एमाले पहिलो पार्टी हुने दावी गर्नुभएको छ । शुक्रवार रौतहटको गौरमा भएको पत्रकार भेटघाट कार्यक्रममा नेता नेपालले राजपा नेपाल जनतासँग डराएर चुनावमा जान नचाहेको आरोप लगाउनुभयो । राजपाका नेताहरु अनेक बखेडा झिकेर अझै पनि चुनावबाट भाग्ने मनसायमा रहेको उहाँको भनाइ छ । पहिलो र दोस्रो चरणको स्थानीय तहको निर्वाचनमा एमालेले अन्य पार्टीले भन्दा बढी सिट ल्याएको र प्रदेश नम्बर २ मा हुने तेश्रो चरणको निर्वाचनमा पनि एमालेले सबै भन्दा बढी सिट ल्याउने नेता नेपालले दावी गर्नुभयो । प्रदेश नम्बर २ मा अन्य दलका नेता तथा कार्यकर्ताहरु एमालेमा प्रवेश गर्ने क्रम जारी रहेको र एमालेलाई पहिलो पार्टी बनाउन मधेशका जनता आतुर रहेको समेत उहाँले बताउनु भयो । नेता नेपाले एमाले ले बहुमत ल्याए मात्रै तराइ मधेशको बिकास तिव्रगतीमा हुने धारण राख्नु भएको छ । एमालेका बरिष्ठ नेता नेपाल बिहिवार देखि रौतहटको चन्द्रपुर नपा तथा गौर नपामा आफ्ना नेता कार्यकर्ताहरु संग भेटघाटमा रहेका छन ।
माओवादी बैठकमा नारायणकाजीको आक्रोश : बन्दुक नबोकेको प्रस्टीकरण कहिलेसम्म दिनुपर्ने ?,"काठमाडौं : माओवादी केन्द्रका वरिष्ठ नेता नारायणकाजी श्रेष्ठले आफूले जनयुद्ध नलडेको विषय पार्टीभित्र कहिलेसम्म प्रस्टीकरण दिनुपर्ने भन्दै असन्तुष्टि जनाउनुभएको छ। पार्टीभित्र बन्दुक बोकेका र नबोकेका भनी पटकपटक घोचपेच चलेकोप्रति असन्तुष्टि जनाउँदै नेता श्रेठले आफूले बन्दुक नबोकेको विषय पार्टीभित्र कहिलेसम्म जवाफ दिइरहनुपर्ने जानकारी दिन आग्रह गर्नुभएको छ। माओवादी सचिवालयको जारी बैठकमा शुक्रबार धारणा व्यक्त गर्ने क्रममा वरिष्ठ नेता श्रेष्ठले कि पार्टी एकता ठीक छैन भन्नुपर्यो होइन भने बन्दुक बोकेको र नबोकेको भनी दुई जातिको नेताकार्यकर्ताको व्यवहार देखाउन नहुने बताउनुभयो। शान्तिप्रक्रियामा आएपछि एकताका नाममा बन्दुक नबोक्नेलाई पार्टीमा सहभागी गराउँदा लथालिंग हुन पुगेको टिप्पणी केही नेताले गरेपछि श्रेष्ठको आक्रोश सार्वजनिक भएको हो। पार्टीभित्र दुईथरी नेताकार्यकर्ता छौं, एउटा जनयुद्ध थरी, अर्का जनआन्दोलन थरी। म दोस्रो थरी परें, श्रेष्ठको भनाइ उद्धृत गर्दै बैठकमा सहभागी एक नेताले अन्नपूर्णलाई जानकारी दिए, जनयुद्ध लडेर आउनेलाई सम्मान छ तर म अर्का थरीले कहिलेसम्म आफू नथरी भएको भनी प्रस्टीकरण दिइरहनुपर्ने हो ? बदलिएको राजनीतिक परिवेशअनुसार पार्टी निर्माणका लागि व्यापक मात्रामा नयाँ पुस्तालाई पार्टीमा भित्र्याउनुपर्ने र परिचालन गर्नुपर्नेमा श्रेष्ठको जोड थियो। हाम्रो पार्टीमा सधैं जनयुद्धमा सहभागी भएको भनेर थर्काउने गरिन्छ। माक्र्स, एंगेल्सले बन्दुक बोकेका थिए ? उनीहरू क्रान्तिकारी होइनन् ? बन्दुक नबोक्दैमा क्रान्तिकारी नै नहुने हो ? श्रेष्ठको प्रश्न थियो। उहाँले पार्टी अध्यक्ष पुष्पकमल दाहालको अन्धप्रशंसा गर्ने प्रवृत्ति रहेको भन्दै नेतृत्वको अचाक्ली प्रशंसासँग आफू असहमत रहेको पनि बताउनुभयो। अहिले अध्यक्षको प्रशंसा अचाक्ली छ। नेतृत्वलाई नै लाज लाग्ने तहको प्रशंसा ठीक होइन, श्रेष्ठले भन्नुभयो, अध्यक्ष सही, अरू बेठीक भन्ने तहमा बहस हुन्छ, यो ठीक होइन, कमजोरी अध्यक्षकै तहबाट भएको छ। नत्र त्यत्रो पार्टी अहिले किन यत्रो हुन आइपुग्यो ? उहाँले अध्यक्ष दाहालको आफूले अहिल्यै विकल्प खोज्नुपर्ने, आजै पद छाड्नुपर्ने आफ्नो भनाइ नभएको भन्दै दाहालकै नेतृत्वमा पार्टी पुनर्गठनको प्रक्रिया सुरु गर्नुपर्ने धारणा व्यक्त गर्नुभएको थियो। नेपाली क्रान्तिलाई, परिवर्तनलाई यहाँसम्म ल्याउने मुख्य नेता अध्यक्ष नै हुनुहुन्छ। उहाँको विश्वमै ख्याति छ। हामीमा एकता पनि असाधारण खालकै छ, श्रेष्ठले लिडरसिपको विषयमा चर्चा गर्दै भन्नुभयो, अध्यक्षको पनि रूपान्तरणको आवश्यकता छ, पार्टी पुनर्गठनको आवश्यकता छ, त्यो अभियानको नेतृत्व अध्यक्षले नै गर्नुपर्छ। श्रेष्ठले पार्टी निर्वाचनमा पराजित हुनुमा संगठनमा मौलाउँदो बुर्जुवाकरण मुख्य समस्या भएको पनि बताउनुभयो। पार्टी क्रान्तिकारी भइरहने तर संगठन बुर्जुवाकरण भएर जाँदा निर्वाचनमा पराजित हुनुपरेको छ, श्रेष्ठले भन्नुभयो, अब पार्टीलाई रूपान्तरण र शुद्धीकरण गरेर जानुको विकल्प छैन। पार्टीभित्र दुई थरी नेता कार्यकर्ता छौं, एउटा जनयुद्ध थरी, अर्का जनआन्दोलन थरी। म दोस्रो थरी परँ। जनयुद्ध लडेर आउनेलाई सम्मान छ, तर अर्का थरीले कहिलेसम्म प्रस्टीकरण दिइरहनुपर्ने हो ? नारायणकाजी श्रेष्ठ, माओवादी नेता नारायणकाजीअमिक घोचपेच शुक्रबारको बैठकमा नेता अमिक शेरचन र नारायणकाजीबीच घोचपेच चलेको छ। बैठकमा श्रेष्ठभन्दा अगाडि बोलेका नेता शेरचनले एकै व्यक्तिलाई सरकारमा घुमाईफिराई मन्त्री बनाउने विषय किन उठिरहन्छ भनी प्रश्न गर्नुभएको थियो। शेरचनको प्रश्नमा श्रेष्ठले सरकार सदन र सडकमा प्रभावकारी भूमिका खेल्नुपर्ने नेतालाई सरकारमा पठाउनुपर्ने प्रस्टीकरण दिनुभएको थियो। एउटै मान्छे पटकपटक, घुमाईफिराई किन मन्त्री हुन्छ ? कुरा सिधा छ घुस खान मन्त्री हुन्छन्। म केही समय स्वास्थ्यमन्त्री भएँ। त्यहाँ के भ्रष्टाचार होला भनेको त त्यो त सबैभन्दा ठूलो भ्रष्टाचारको केन्द्र रहेछ। शेरचनले दोहोर्याएर मन्त्री नबनाउन पार्टी नेतृत्वलाई आग्रह पनि गर्नुभयो। बैठकमा नेता श्रेष्ठले एमाले अध्यक्ष केपी ओली नेतृत्वको सरकार विघटन गर्ने बेला आफूले विमति जनाए पनि त्यसबेला आफू गलत रहेको सावित भएको धारणा बैठकमा व्यक्त गर्नुभएको थियो। ओलीजीको नेतृत्वको सरकार विघटन गर्ने बेला मैले असहमति जनाएको थिएँ, गलत हुन्छ भनेको थिएँ, श्रेष्ठले भन्नुभयो, तर साथीहरूले मेरो बुझाइलाई गलत सावित गरिदिनुभयो। शुक्रबारको बैठकमा नेता कृष्णबहादुर महरा, टोपबहादुर रायमाझी, गिरिराजमणि पोखरेल, मणि थापा, टंक राईलगायतले मन्तव्य व्यक्त गर्नुभएको थियो। नेता पोखरेलले भने माओवादीले वाम गठबन्धन जोगाउन नसक्नु र त्ससबेलाको सरकारले गरेका कामको पार्टीले स्वामित्व लिन नसक्नुले पनि पार्टीलाई हानि पुर्याएको तर्क गर्नुभएको थियो। बैठकमा नेताहरूले उठाएका जिज्ञासाको शनिबार अध्यक्ष दाहालले जवाफ दिने र नयाँ कार्ययोजनासहित बैठक सकिने प्रवक्ता पम्फा भुसालले जानकारी दिनुभयो।"
क्षेत्र निर्धारण गर्दा जातीय क्लष्टर' भत्काउनु हुँदैन: उपप्रधानमन्त्री गच्छदार,"विराटनगर : उपप्रधानमन्त्री बिजयकुमार गच्छदारले क्षेत्र निर्धारण आयोगले स्वतन्त्र रुपमा निष्पक्ष काम गर्ने विश्वास व्यक्त गर्नुभएको छ । विराटनगर बिमानस्थलमा शुक्रबार पत्रकारसँग कुराकानी गर्दै उहाँले सो आयोगका अध्यक्ष तराईमधेशको व्यक्ति भएकाले, सम्पूर्ण मधेसको प्रतिनिधित्व गरेको उल्लेख गर्नुभयो । उहाँले भन्नुभयो, क्षेत्र निर्धारणको क्रममा जातीय क्लष्टर'लाई भत्काउनु हुँदैन् । क्षेत्र निर्धारणको काम जटिल भएको प्रसंग उल्लेख गर्दै उपप्रधानमन्त्री गच्छदारले निर्धारित समयमै सन्तुलित ढंगले आयोगले आफ्नो काम पूरा गर्ने विश्वास व्यक्त गर्नुभयो । संविधान संशोधनको प्रस्ताव पारित हुने सम्भावना नरहेको स्पष्ट पार्दै उहाँले तेस्रो चरणको निर्वाचनपछि सो प्रस्ताव पारित हुने सम्भावना व्यक्त गर्नुभयो । तेस्रो चरणको स्थानीय निर्वाचनमा राष्ट्रिय जनता पार्टी (राजपा) लाई सहभागी गराउन सरकारले वातावरण बनाइरहेको बताउँदै उहाँले राजपालाई निर्वाचनमा सहभागी हुन आग्रह गर्नुभयो । संघीय मामिला तथा स्थानीय विकास मन्त्रीसमेत रहनु भएका उहाँले स्थानीय शासन ऐन विहीबार नै संसदीय समितिमा पठाइएको र द्रूतगतिमा साउन १५ गतेसम्ममा पारित हुने विश्वास व्यक्त गर्नुभयो । उपप्रधानमन्त्री गच्छदारले कार्यविधि ऐन' पारित नहुँञ्जेलसम्मका लागि कार्यदेश'बाट कार्यविधि तय गरिएकाले स्थानीय तहमा काम गर्न समस्या नरहेको बताउनुभयो । कर्मचारी समायोजनको सम्बन्धमा पत्रकारको जिज्ञासामा उहाँले स्थानीय तहअन्तर्गत नै विभिन्न मन्त्रालयका कर्मचारी रहने भएकाले स्थानीय विकास मन्त्रालयले कर्मचारी समायोजन गर्ने कार्यमा लागेको बताउनुभयो । रासस"
राजपालाई नयाँ चुनाव चिन्ह दिन सकिदैन : प्रमुख आयुक्त यादव,"बर्दिबास : प्रमुख निर्वाचन आयुक्त अयोधीप्रसाद यादवले तोकिएकै समयमा प्रदेश नम्बर २ मा स्थानीय तहको निर्वाचन हुने बताउनुभएको छ। निर्वाचनको तयारी बारेर बुझ्न महोत्तरी पुग्नु भएका यादवले असोज २ गते नै निर्वाचन हुने स्पष्ट पार्नुभएको हो। उहाँले निर्वाचनबारे कुनै आशंका नगर्ने भन्दै मतदातालाई मतदान गर्न तयार रहन आग्रह गर्नुभयो । उहाँले भन्नुभयो, प्रदेश नं २ को स्थानीय तहको निर्वाचन तोकिएकै मितिमा हुन्छ, मतदाताहरु ढुक्क हुनुस् । निर्वाचन नहुनेमा कुनै शंकै नगर्नुस्।' उहाँले महोत्तरीका सुरक्षा निकाय, निर्वाचन कार्यालयका अधिकारी, मुख्य निर्वाचन अधिकृतहरुसंग निर्वाचनको बारेमा जानकारी लिनु भएको थियो। तेस्रो चरणको स्थानीय तहको निर्वाचन अब फेरी सारिए प्रदेश र प्रतिनिधि सभाको निर्वाचन गराउन कठिनाई हुने डा यादवले औंल्याउनुभयो। उहाँले राष्ट्रिय जनता पार्टी नेपाल आयोगमा दर्ता भएपनि निर्वाचनमा भने राजपाले चाहेको चिन्ह नपाउने स्पष्ट गर्नुभयो। राजनीतिक दल सम्बन्धी ऐन तथा स्थानीय तहको कानुनको कारणले निर्वाचनमा राजपाले चाहेको चिन्ह भने अहिले आयोगले नदिएको उहाँले जानकारी गराउनुभयो। उहाँले प्रदेशको निर्वाचन र प्रतिनिधिसभाको निर्वाचनको मिति घोषणा गरिएपछि नयाँ मतदाता नामावली दर्ता गर्न नमिल्ने भएकाले साउन महिनाभरी मतदाता नामावली संकलन कार्य अगाडी बढाइएको बताउनुभयो। उहाँले छुटेकाहरुलाई नाम दर्ता गराउन आग्रह गर्नुभयो। उहाँले विभिन्न कार्यालय प्रमुखहरुसंग भेटघाटको साथै परिकौलीस्थित फस्ट राईफल गणमा राखिएको मतपत्रको निरीक्षण समेत गर्नुभएको थियो।"
ओलीसँग एमसीसीका उपाध्यक्षको भेट,"काठमाडौं : नेकपा एमालेका अध्यक्ष एवं पूर्व प्रधानमन्त्री केपी शर्मा ओलीसँग अमेरिकी सरकारको सहस्राब्दी चुनौति सहयोग, मिलेनियम च्यालेञ्ज कोअपरेशनका सहायक उपाध्यक्ष फतिमा सुनारले शुक्रबार शिष्टाचार भेटवार्ता गर्नुभएको छ। नेकपा एमाले संसदीय दलमा भएको भेटवार्तामा उहाँहरुबीच ट्रान्समिसन लाईन निर्माण र गह्रुंगा सवारी साधनहरु चल्ने सडकको सुधार लगायत नेपालमा सो संस्थाले गर्ने सहयोगका विषयमा छलफल भएको थियो। त्यस अवसरमा मिलेनियम च्यालेञ्ज कोअपरेशनका सहायक उपाध्यक्ष फतिमाले सो कार्यक्रमको अहिलेको अवस्थाका बारेमा एमाले अध्यक्ष ओलीलाई जानकारी गराउनु भएको थियो।"
संशोधनबिना निर्वाचनमा जान्नौं : राजपा,"काठमाडौं : राष्ट्रिय जनता पार्टी (राजपा) नेपालले संविधान संशोधन नहुँदासम्म प्रदेश नम्बर २ मा हुने तेस्रो चरणको स्थानीय तह निर्वाचनमा सहभागी नहुने निर्णय गरेको छ । सत्तारुढ कांग्रेस र माओवादी केन्द्रका शीर्ष नेतासँग परामर्श गरेको २४ घन्टा नबित्दै बसेको अध्यक्षमण्डलको बैठकले यस्तो निर्णय गरेको हो । राजपा अध्यक्ष महन्थ ठाकुरले पार्टी मुख्यालयमा बिहीबार बसेको बैठकले यथास्थितिमा निर्वाचनमा सहभागी नहुने निर्णय गरेको जानकारी दिनुभयो । 'हाम्रो माग भनेको संविधान संशोधन हो, त्यो नभएसम्म निर्वाचनमा भाग लिँदैनौं । संविधान संशोधन हाम्रो बटमलाइन हो', उहाँले भन्नुभयो । प्रधानमन्त्री निवास बालुवाटारमा बुधबारको बैठकमा आफूले फेल हुने विधेयकलाई अगाडि नबढाउन स्वीकृति नजनाएको ठाकुरले बताउनुभयो । 'संविधान संशोधन भएन भने हामी निर्वाचनमा जाँदैनौं । संसद्मा रहेको संशोधन विधेयक फेल भयो भने कसरी निर्वाचनमा जाने ? ', उहाँले प्रश्न गर्नुभयो । अर्का एक नेताले सरकारले मुलुकमा शान्ति, स्थिरता चाहेको हो भने संशोधन पारित गरेर निर्वाचन गराउन माग गरेका छन् । बालुवाटार बैठकमा सहिद घोषणा, मुद्दा फिर्ता, घाइतेलाई क्षतिपूर्तिलगायत माग पूरा गर्ने प्रतिबद्धता सत्तापक्षीय दलले गरेको जानकारी ती नेताले दिए । उनले भने, '२३ दिनभित्र माग पूरा गर्ने प्रतिबद्धता आएको छ ।' अध्यक्षमण्डलको बैठकले यही साउन १४ गते केन्द्रीय पदाधिकारीको बैठक बोलाउने निर्णय गरेको छ । नेता हृदयेश त्रिपाठी समूहले केन्द्रीय कार्यसमिति बैठक साउन १५ गतेभित्र बोलाउन दबाब दिएको थियो । कार्यसमिति बैठकका विषयमा छलफल गर्न पदाधिकारीको बैठक साउन १४ गते बोलाइएको हो । महामन्त्री केशव झाले अध्यक्षमण्डलको बैठकमा सरकारसँग बुधबार भएको वार्ताको समीक्षा भएको बताउनुभयो । उहाँले भन्नुभयो, 'सरकारले निर्वाचनको वातावरण बनाउन पनि सहिद घोषणा, मुद्दा फिर्ता, घाइतेलाई क्षतिपूर्ति बन्दी रिहाइलगायत मागहरू पूरा गर्नुपर्छ ।'"

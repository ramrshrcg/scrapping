शीर्षक,विवरण
चुनाव मात्रै विकल्प,"मुलुकमा अकस्मात विकसित राजनीतिक धु्रवीकरणले उत्साहसँगै आशंका पनि जन्मिन थालेको छ । एकातिर दलहरू चुनावी तालमेल गरेर एकले अर्कोलाई कडा टक्कर दिने तयारी गर्दैछन् भने अर्कोतर्फ चुनाव नै नहुने हो कि भनेर संशय पनि प्रकट गर्न थालेका छन् । तीन चरणमै भए पनि स्थानीय निकाय निर्वाचनले मुलुकको राजनीतिमा नयाँ उत्साह सिर्जना गरेको थियो । अब मंसिर १० र २१ मा हुने प्रदेश तथा प्रतिनिधि सभा चुनावले संविधान पूर्ण कार्यान्वयन हुँदै संस्थागततर्फ बढिरहँदा आशंका जन्मिनु शुभसंकेत होइन । यसले संस्थागत हुँदै गएको राजनीतिक उपलब्धि गुम्ने जोखिम बढाउँछ । त्यसकारण यतिबेला चुनावबाहेक अर्को विकल्प छैन । यसको सफलतासँगै नयाँ संविधान र मुलुकको राजनीतिक भविष्य निर्भर भएकाले सबै चुनावमै केन्द्रित हुनुपर्छ । संवैधानिक व्यवस्थाअुनसार ७ माघभित्र तीन तहको निर्वाचन हुनुपर्छ । अहिले भएको संसद्को आयु कात्तिक ४ मा सकिँदैछ । त्यसपछि एक प्रकारको राजनीतिक र संवैधानिक रिक्तता हुनेछ । त्यसबेला कदाचित सरकारले चुनावको तिथि सार्यो भने त्यसमाथि प्रश्न गर्ने वा सच्याउने संवैधानिक बाटो बन्द हुनेछ । वाम गठबन्धनको तर्फबाट प्रधानमन्त्री शेरबहादुर देउवालाई माओवादी केन्द्रका अध्यक्ष पुष्पकमल दाहालले चुनावमै केन्द्रित हुन आग्रह गर्नुले कतै न कतै शंका छ भन्ने देखिन्छ । त्यसो त कांग्रेसले पनि लोकतान्त्रिक मोर्चाबन्दी गरेर चुनावमा जाने तयारी गरेको छ । तर वाम गठबन्धन कसिलो हुँदै जाँदा चुनावी परिणाम प्रतिकूल हुने अनुमानका आधारमा देउवा कतै चुनावबाट विमुख हुने त होइनन् ? आशंका मिश्रित प्रश्न खडा भएका छन् । यस्तो संशय निवारण गर्दै सरकारले सबैलाई निर्वाचन हुने विषयमा आश्वस्त पार्न सक्नुपर्छ । यतिबेला चुनाव मात्रै हाम्रो लागि उपयुक्त विकल्प हो । त्यसकारण दायाँबायाँ सोच्नु मुलुकको राजनीतिक भविष्यको दृष्टिले प्रत्युत्पादक हुनेछ । उसै त नेपाली राजनीति घरेलु शक्तिहरूका हातबाट फुत्किँदै गएको छ । यहाँ हुने राजनीतिक घटनाक्रममा कहीं न कहीं छिमेकीहरू र अन्य शक्तिराष्ट्रहरूका प्रभाव र चासो बढ्दै गएको छ । शक्ति राष्ट्रहरूको सामरिक र रणनीतिक चासोमा पिसिने कि संवैधानिकराजनीतिक स्थायित्वसहित अघि बढ्ने भन्ने प्रश्न हाम्रासामु खडा भएको छ । यसर्थ पनि राजनीतिक नेतृत्व सचेत हुन आवश्यक छ । यतिबेला चुनावमा हुन सक्ने सम्भावित परिणामबाट भयभीत हुने होइन । लोकतान्त्रिक पद्धतिमा जनताले आफ्नो अभिमत प्रकट गर्ने माध्यम चुनाव हो । यो पद्धतिको ठूलो आधारस्तम्भ नै चुनाव हो । स्वच्छ र निष्पक्ष चुनावको नतिजा स्विकार्नुको विकल्प छैन । लोकतान्त्रिक संस्कार र पद्धति विकासको नेतृत्व लिएका दलहरूले पद्धतिमा विश्वास गर्नुपर्छ, परिणाम आकलन गरेर हतास हुने होइन । पटकपटक राजनीतिक आन्दोलन गर्दै लोकतन्त्रको लागि लडेका दललाई यो सुहाउने प्रवृत्ति होइन। लामो संघर्ष र बलिदानपछि मुलुकले अहिलेको राजनीतिक उपलब्धि प्राप्त गरेको छ । संघर्ष गर्ने, उपलब्धि हासिल हुने र फेरि गुम्ने गोलचक्करपछि मुलुक नयाँ व्यवस्थामा प्रवेश गरेको छ । संक्रमण अझै छ तर स्थानीय निकाय हुँदै प्रदेश र केन्द्रको चुनाव सम्पन्न हुन सके नयाँ संविधानको पूर्ण र संस्थागत कार्यान्वयनको चरणमा मुलुक अगाडि बढ्नेछ । यो संवेदनशील अवस्थामा राजनीति अघि बढिरहँदा प्रमुख शक्तिहरू धु्रवीकृत भएका छन् । चुनावी तालमेल वा एकता नै भए पनि त्यसलाई लोकतन्त्रभित्रकै अभ्यास मानेर दलहरू अघि बढ्नुको विकल्प छैन । सत्ता, हारजित वा इगोलाई केन्द्रमा राखियो भने राजनीतिक स्थायित्व, विकास र समृद्धिको ढोका खुल्ने जुन सम्भावना यतिबेला देखिएको छ, त्यो त गुम्छ नै, सँगसँगै फेरि अतिवाद र प्रतिगमनले टाउको उठाउने अवसर पाउनेछ । यसतर्फ गम्भीर हुँदै चुनावमा होमिनुको विकल्प छैन।"
'पार्टी एकता माओवादीको एमालेकरण र एमालेको माओवादीकरण होइन',"काठमाडौँ: नेकपा (माओवादी केन्द्र)का अध्यक्ष पुष्पकमल दाहाल प्रचण्ड'ले नयाँ राजनीतिक संस्कार स्थापना गरी मुलुकको आर्थिक र सामाजिक विकासका लागि नै कम्युनिस्ट पार्टीबीच एकता हुन लागेको बताएका छन्। पार्टी केन्द्रीय कार्यालय पेरिसडाँडामा पार्टीको सहायक संगठन योङ कम्युनिस्ट लिग (वाइसिएल) नेपालको केन्द्रीय स्कुलिङ कार्यक्रममा उनले नेकपा (एमाले), नेकपा (माओवादी केन्द्र) र नयाँ शक्तिबीच हुने पार्टी एकताले नयाँ विचारसहितको पार्टी बनाउने बताए। उनले भने, पार्टी एकता भन्नु नै एमाले, माओवादी केन्द्र र नयाँ शक्तिको विघटन हो। पुरानै अवस्थामा कोही पनि रहँदैनन्। नयाँ आधारमा नयाँ पार्टी बनाउने कुरा हो। पार्टी एकता भन्नु नै माओवादी केन्द्रको विघटन भएको उनको भनाइ थियो। अध्यक्ष दाहालले विगतको आफ्नो पार्टी हिजो मोटो मशाल विघटन नभएको भए एकताकेन्द्र बन्ने थिएन, एकताकेन्द्र विघटन नभएको भए माओवादी बन्ने थिएन भन्दै समयको मागअनुसार पार्टी बन्ने र एकीकृत हुने भएकाले यसलाई अन्यथारुपमा नलिन आग्रह गरे। उनले समाजवादी क्रान्तिको अभिभारा पूरा गर्न विशाल शक्ति सञ्चयका लागि वाम तालमेल र एकताको प्रयास थालिएको बताउँदै यो एकताले देश परिवर्तका लागि ठूलो तागत सिर्जना हुने दाबी गरे। उनले भने, पार्टी एकता माओवादीको एमालेकरण र एमालेको माओवादीकरण होइन। यो नयाँ आधारमा पार्टी बनाउने विषय हो। कार्यक्रममा माओवादीका नेता वर्षमान पुनले पार्टी एकता हुने विषयलाई सकारात्मकरुपमा अगाडि बढाएर देश र जनताको मन जित्न पार्टीका नेता तथा कार्यकर्तालाई आग्रह गरे। उनले कुनै पनि दुविधा नराख्न र पार्टीलाई गतिशील र प्रभावकारी बनाउन युवा शक्ति लाग्नुपर्नेमा जोड दिए।"
दोलखा काँग्रेसमा प्रतिनिधि सभा र प्रदेश सभामा नयाँ अनुहार,"चरीकोट: मंसिर १० गते हुने प्रतिनिधि सभा र प्रदेश सभाको निर्वाचनको लागि नेपाली काँग्रेस दोलखामा नयाँ अनुहार उम्मेद्धवार हुने छन्। विगतका निर्वाचनहरुमा पटक पटक हार व्यहोरेका नेताहरु पन्छाउदै यस पटकको निर्वाचनमा नेपाली काँग्रेस दोलखाले नयाँ अनुहार लाई अगाडी सारेको हो। पहिलो संविधान सभाको निर्वाचनमा समानुपाती सांसद बनेका पूर्व केन्द्रिय सदस्य जिपछिरिङ लामा नेपाली काँग्रेसका पुराना नेता भीमबहादुर तामाङको निधन पछि दोश्रो संविधान सभाको निर्वाचनमा प्रत्यक्ष तर्फ उम्मेद्धवार बनि हार व्यहोरेपछि लामा यस पटक नलड्ने घोषणा गरेका छन्। यस्तै तिन पटक सम्म सांसदको उम्मेद्धार बनेर हार ब्यहोरेका पुर्ब सभापति ताराबहादुर कोईराला पनि यस बर्ष चुनाबी टिकटको दौडमा खासै देखिएका छैन।कोईराला यस पटक पाए प्रतिनिधिसभाको निर्बाचनमा लड्ने नपाए प्रदेशसभामा भने नलड्ने बताउँदै आएका छन्। दोलखाका लामा र कोईराला हाईर्याङकिङ नै निर्बाचनमा नलड्ने घोषणाले यतिबेला युवा पंक्तिलाई भने चुनाबी चटारोले सताएको छ। प्रतिनिधिसभाका लागि दोलखामा पाँच जना सिफारिस भएका छन्। जिल्ला सभापति रुद्र बहादुर खड्का,नेबिसंघका केन्द्रिय महामंन्त्री कुन्दनराज काफ्ले, पुर्ब सभापतिहरु देबिप्रसाद न्यौपाने, उद्धबराज काफ्ले, तारा बहादुर कोईराला र पुर्ब केन्द्रिय सदस्य जिपछिरिङ लामा जिल्लाबाट सिफारिस भएपनि कोईराला र लामाले चुनाबमा होमीन नखोजेपछि नयाँ अनुहारका लागि बाटो खुलेको हो। प्रतिनिधिसभा हाल जिल्ला सभापति रहेका पुर्ब जिबिस सभापति रुद्र बहादुर खड्का आफु कुनै दौडधुप नै नगरि टिकट पाउनेमा बिश्वस्त देखिन्छन्। खड्का दोलखाको सांसदको उम्मेद्धारका लागि नयाँ अनुहार हुन्। त्यसैगरि अर्को नयाँ अनुहारका रुपमा युवा नेता नेबिसंघका महामन्त्रि काफ्ले पनि टिकटका लागि दौडधुपमा लागिरहेको बताईएको छ। त्यसैगरि प्रदेशसभामा पनि नयाँ अनुहार नै देखिने भएको छ। दोलखामा दुई वटा क्षेत्र रहेको छ । क्षेत्र नम्बर १ का लागि नेपाली कांग्रेसले सिफारिस गरेका मध्ये प्रभावशाली नेता बर्मा लामाले स्थानिय निर्बाचन लडेर हार ब्यहोरे पछि अन्य नयाँ अनुहारका युवा नेताहरुलाई चुनाबी दौडमा सहजता उत्पन्न भएको हो। क्षेत्र नम्बर १ मा स्वर्गीय नेता भिम बहादुर तमाङका छोरा दिपक तमाङको उम्मेद्धारी पक्कापक्कि भएको र उनलाई नै पार्टी निर्बाचनमा उम्मेद्धरी बनाउने बताउन थालिएको छ। त्यसैगरि दोलखाको २ नम्बर क्षेत्रमा पनि पहिलो नम्बरमा सिफारिसमा परेका पार्टी सभापतिको उम्मेद्धार रहेका युवा नेता ईश्वर मानन्धर स्थानिय निर्बाचनमा हारेका कारण केन्द्रिय समितिले गरेको निर्णयका कारण चुनाबी दौडबाट बाहिरीनु परेको छ। त्यसैले क्षेत्र नम्बर २ मा पनि नयाँ अनुहारका रुपमा अन्य युवा नेताहरुले अबसर पाउने देखिने भएको छ। क्षेत्र नम्बर २ बाट नेपाली कांग्रेसका पुर्ब सचिब रहेका देउवा खेमाका केशबराज चौलागाईले टिकट पाउने पक्कापक्कि जस्तै भएको दोलखाका कांग्रेसका नेता तथा कार्यकर्ताले बताउन थालेका छन्। तर टिकटको दौडमा भने अन्य युवा नेताहरु कुमार अधिकारी, राकेश श्रेष्ठ, कुलराज थापा, सन्तोष पाण्डे समेत रहेका छन्। सर्बसम्मतिको प्रयासमा जिल्ला नेतृत्व नेपाली कांग्रेसका जिल्ला स्तरिय नेताहरुले सहमतिको प्रयास स्वरुप सोमबारबाट राजधानीमा छलफल थालेका छन्। केही नेताहरुले दोलखा कांग्रेसलाई दुबै प्रदेशसभा र एक प्रतिनिधि सभामा बिजयी गराउन भन्दै प्रतिनिधि सभामा जिपछिरिङ लामा र क्षेत्र नम्बर १ मा कुन्दन काफ्ले र २ मा सभापति रुद्र बहादुर खड्कालाई उम्मेद्धार बनाउनु पर्नेमा जोड दिएको केहि नेताहरुले बताएका छन्।"
"सरकारलाई राप्रपाको समर्थन, थापा सरकारमा जाने",काठमाडौ : राष्ट्रिय प्रजातन्त्र पार्टीका अध्यक्ष कमल थापासहित १९ जना साँसदले प्रधानमन्त्री शेरबहादुर देउवा नेतृत्वको सरकारलाई समर्थन जनाएको छ । अध्यक्ष थापासहित १९ जना साँसदले सोमबार संसद सचिवालयमा सरकारलाई समर्थन जनाएको पत्र दर्ता गराएका हुन । मुलुकमा विकसित पछिल्लो राजनीतिक घटनाक्रमको पृष्ठभूमिमा प्रतिनिधिसभा तथा प्रदेशसभाको आगामी चुनाव सुनिश्चित गर्न राप्रपाले बर्तमान सरकारलाई समर्थन दिने निर्णय गरेको हो संसद सचिवालयमा दर्ता गरिएको पत्रमा भनिएको छ । राप्रपा विभाजित भएपछि पशुपति शम्सेर राणा नेतृत्वको समूहले यसअघि नै सरकारमा सहभागी भएको थियो भने कमल थापा नेतृत्वको समूह सरकारमा सहभागी भएको थिएन । सरकारमा रहेको नेकपा माओवादी केन्द्रले प्रमुख प्रतिपक्षी दल नेकपा एमालेसँग चुनावी गठबन्धन र पार्टी एकता गर्ने प्रस्ताव अगाडि बढाएपछि काँग्रेसले आफनो नेतृत्वको गठबन्धनलाई बलियो बनाउने क्रममा कमल थापा नेतृत्वको राप्रपालाई साथमा लिएको हो ।
निर्माण व्यवसायी महासंघका अध्यक्षको गोली हानी हत्या (फोटो फिचर),"काठमाडौ : नेपाल निर्माण व्यवसायी महासंघका अध्यक्ष शरदकुमार गौचनको काठमाडौंको शान्तिनगरस्थित प्रयागमार्गमा गोली हानी हत्या भएको छ । गोली प्रहार लगतै मीनभवनस्थित सिभिल अस्पतालमा पुरयाइएका गौचनलाई चिकित्सकहरुले मृत घोषणा गरेका हुन । डिएसपी रवि पौडेलका अनुसार गौचनको बानेश्वरस्थित सिभिल अस्पतालमा निधन भएको हो । अस्पतालका चिकित्सकहरुले भने गौचनको अस्पताल नपुरयाउँदै बाटोमा नै मृत्यु भएको बताएका छन् । गौचनको बाँया कोख,छाती र टाउकोमा गोली लागेको छ । मोटरसाइकलमा आएका दुई अज्ञात व्यक्तिहरुले गौचनलाई गोली प्रहार गरेको प्रहरीले जनाएको छ। गौचन एशिया तथा पश्चिम प्यासिफिक एशोसियनको ४३ औ सम्मेलनबाट उपाध्यक्षमा चार महिना अघि निर्वाचित भएका थिए । शिक्षिण कोरियाको राजधानी सोलमा भएको ४३ औ बैठकले गौचनलाई इफाप्काको उपाध्यक्षमा निर्विरोध निर्माचित गरेको थियो । ०३९ देखि निरन्तर निर्माण व्यवसायमा संलग्न गौचनले पुल्चोक इन्जिनियरिङ क्याम्पसबाट प्राविधिक शिक्षा लिएका थिए। ०४० मा डाँफे कन्स्ट्रक्सन कम्पनीको नाममा निर्माण व्यवसाय शुरु गरेका गौचनले तीन कार्यकाल सचिव र एक कार्यकाल महासचिव भएर हाल महासंघको अध्यक्ष थिए । कमजोर नियम कानुनका कारण व्यवसायीले नचाहदा नचाहदै पनि घुस दिनु पर्ने बाध्यता रहेको गौचनले बताउँदै आएका थिए । आफनो निवासबाट ५० मिटरको दुरीमा गौचन माथि गोली प्रहार गरिएको थियो । घटनाका प्रत्यक्षदर्शीका अनुसार आक्रमणकारीले शुरुमा सवारी साधनको सिसामा इटा प्रहार गरेका थिए । इटा प्रहार गरेपछि सवारी साधन रोकिएको थियो । सवारी साधन रोकिएकै अवस्थामा अर्को आक्रमणकारीले गौचन माथि गोली प्रहार गरेको प्रत्यक्षदर्शीले बताए । मोटरसाइकलमा आएका आक्रमणकारी आक्रमणपछि सोही मोटरसाइकलमा चढेर फरार भएका हुन । घरको गल्लीबाट मूल सडकमा पुग्ने बित्तिकै सो घटना भएको हो । सवारी साधनका चालक भने सुरक्षित छन् । गौचनका दुई छोरी,एक छोरा,श्रीमती र आमा छन् ।"
विवेकशील साझाद्वारा काठमाण्डौंमा उम्मेदवारी घोषणा,"काठमाण्डौं: आसन्न प्रतिनिधि सभाको निर्वाचनका लागि विवेकशील साझा पार्टीले काठमाण्डौंमा उम्मेदवार तय गरेको छ। पार्टीका संयोजकद्वय रवीन्द्र मिश्र र उज्वलबहादुर थापाले उम्मेदवारी दिने भएका छन्। पार्टीले सोमबार जारी गरेको बिज्ञप्ति अनुसार मिश्र काठमाडौंको क्षेत्र नम्बर १ र थापा ५ बाट प्रतिनिधिसभा सदस्यका लागि प्रत्यक्ष उम्मेदवार बनेका छन्। यस्तै क्षेत्र नं ४ मा सुबुना बस्नेत, ७ मा अनुपा श्रेष्ठ, ८ मा पुकार बम र ९ मा मिलन पाण्डेलाई प्रतिनिधि सभामा उम्मेदवार बनाएको छ। पार्टीले अरु उम्मेदवारहरुको नाम पनि क्रमश: सार्वजनिक गर्दै जाने जनाएको छ।"
गौचन हत्याको निजी क्षेत्रद्वारा भर्त्सना,"काठमाडौं: नेपाल निर्माण व्यवसायी महासंघका अध्यक्ष शरदकुमार गौचनको हत्याको निजी क्षेत्रले घोर भत्र्सना गरेको छ। शान्तिनगर निवासबाट अनागमनगर महासंघ सचिवालयतर्फ जाँदै गर्दा सोमबार दिउँसो बानेश्वर प्रयागमार्गमा गौचनको अज्ञात समूहले गोली हानी हत्या गरेको थियो। निजी क्षेत्रका प्रतिनिधिमुलक संस्था नेपाल उद्योग वाणिज्य महासंघ, नेपाल उद्योग परिसंघ लगायतले छुट्टा छुट्टै विज्ञप्ती जारी गरेर हत्याको घोर भत्र्सना गरेका हुन्। 'शान्तिको स्वास फेर्न पाइन्छ कि भन्ने आशमा रहेका नेपाली जनतालाई हत्याको घटनाले पुनः एक पटक झस्काइदिएको छ, उद्यमी व्यवसायी त्रसिद हुन पुगेका छन् महासंघद्धारा जारी विज्ञप्तीमा भनिएको छ, 'सरकारलाई सबैभन्दा बढी राजस्व तिर्ने उद्यमी व्यवसायी नै असुरक्षित हुदा निजी क्षेत्र अत्यन्त दुःखित छ।' देश क्रमशः राजनितिक स्थायित्वतर्फ गईरहेको र व्यवसायले प्राथमिकता पाउँदै गरेको अवस्थामा व्यवसायीको हत्या हुँदा सम्पूर्ण व्यावसायिक क्षेत्रमा पुनःत्रास र संसयको अवस्था श्रृजना भएको छ, यस्तो घटनाले बन्दै गइरहेको लगानीको वातावरणमा समेत नकारात्मक असर पुर्याउने छ' परिसंघको विज्ञप्तीमा उल्लेख छ। दुबै संगठनले घटनाको तत्काल छानविन गरी हत्यमा संलग्नलाई हदैसम्मको कारबाही गर्न सरकार समक्ष आग्रह ग"
निर्माण व्यवसायी हत्या प्रकरण : पेस्तोल र गोलीसहित तीन जना पक्राउ (नामसहित),"काठमाडौ : निर्माण व्यवसायी महासंघका अध्यक्ष शरदकुमार गौचनको हत्यापछि प्रहरीले घटनामा संलग्न भएको आरोपमा तीन जनालाई तीन राउण्ड गोली र पेस्तोलसहित पक्राउ गरेको छ । काठमाडौका प्रहरी प्रमुख रविन्द्र धानुकले मिनभवनको सडकजाम गरिरहेका निर्माण व्यवसायीलाई घटनाको गहिराइमा पुगेर अनुसन्धान गर्ने जानकारी गराएका छन् । पक्राउ पर्नेमा काभ्रेको रोशी गाउँपालिकाका छिरिङ तामाङ,सञ्जय तामाङ र दिलिप लामा रहेको प्रहरीले जानकारी दिएको छ । उनीहरु गौचन हत्या प्रकरणमा संलग्न रहे नरहेको बारेमा अनुसन्धान भइरहेको प्रहरीले जनाएको छ । उनीहरुलाई बौद्ध जोरपाटीबाट अपरान्ह ३ बजे पक्राउ गरिएको हो ।"
प्रतिनिधिसभा र प्रदेशसभा निर्वाचनमा नेमकिपा एक्लै लड्ने,भक्तपुर: नेपाल मजदुर किसान पार्टीका अध्यक्ष नारायणमान बिजुक्छेले प्रतिनिधिसभा र प्रदेशसभा निर्वाचनमा आफ्नो दल कुनै दलसँग तालमेल र एकता नगरी एक्लै चुनावी मैदानमा उत्रिने बताउनुभएको छ। रफत सञ्चार क्लवमा आज आयोजित साक्षात्कार कार्यक्रममा उनले सरकारले स्थानीय तहको निर्वाचन सकिएको चार महिना भइसक्दा पनि प्रमुख उपप्रमुखको तलबसम्म तोक्न र जिल्ला तहमा पूर्ण अधिकार दिन नसकेको बताए।
व्यवसायीद्वारा गृहमन्त्रीको राजीनामा माग,काठमाडौ : नेपाल निर्माण व्यवसायी महासंघका अध्यक्ष शरदकुमार गौचनको हत्यापछि व्यवसायीहरु आक्रोशित भएका छन् । उनीहरुले मिनभवनस्थित सिभिल अस्पताल बाहिर आन्दोलन गरिरहेका छन्। आक्राेशित व्यवसायीहरुले गृहमन्त्री जनार्दन शर्माको राजीनामा मागेका छन्। उनीहरुले दोषी पत्ता लगाएर सार्वजनिक गर्न माग गरेका छन्। गौचनको शव पाेष्टमार्टमका लागि त्रिवि शिक्षण अस्पताल लगिएको छ। गृहमन्त्री शर्मा शिक्षण अस्पताल पुग्दैछन्। यसका साथै निर्माण व्यावसायीहरुले दोषीलाई पक्राउ गरी कडा कारबाहीको माग गरेका छन् भने भोलिदेखि नै देशव्यापी आन्दोलन गर्ने चेतावनी दिएका छन्। सरकारले दोषीलाई कानुनी कठघरामा उभ्याउनु पर्ने माग गरकेा छन्।
"एमालेद्वारा उम्मेदवार सिफारिस, जेलमै रहेका हत्या अभियुक्त पनि उम्मेदवार!","जनकपुरधाम: नेकपा एमाले धनुषाले आगामी मंसिरमा हुने प्रतिनिधिसभाको निर्वाचनमा हत्या अभियोगमा जेलमा रहेका दुई जना अभियुक्तको नाम सिफारिश गरेको छ। प्रतिनिधिसभा र प्रदेश सभा निर्वाचनको लागि एमाले धनुषाले ७० जना उम्मेदवारहरुको नाम सिफारिस गरेको छ प्रतिनिधिसभाको लागि ४ र प्रदेश सभाको लागि ८ वटा निर्वाचन क्षेत्र रहेको धनुषामा प्रत्यक्षमा ३४ र समानुपातिकमा ३६ जना उम्मेदवारको नाम सिफारिस गरिएको एमाले धनुषाका अध्यक्ष राजकिशोर यादवले जानकारी दिए। प्रतिनिधिसभाको लागि धनुषा क्षेत्र नम्बर १ बाट पार्टीका केन्द्रीय सदस्य योगनारायण यादव र सुधिर प्रसाद साहको नाम सिफारिस गरिएको छ। सिफारिसमा परेका योगनारायण यादव २०७१ चैत्र ८ गते सबैला नगरपालिका १ स्थित मदन आश्रित निम्न माध्यमिक विद्यालय व्यवस्थापन समिति चयनको विषयलाई लिएर भएको विवादमा दुईजनाको हत्या गरेको अभियोगमा कारागारमा छन्। विद्यालयमा व्यवस्थापन समितिको चुनावका विषयमा छलफल चलिराख्दा पूर्व सांसदसमेत रहेका यादव नेतृत्वको समूहले आक्रमण गरेपछि विवाद भएको थियो । आक्रमणमा परि गम्भिर घाईते भएका रामसेवक राउत गडेरीको उपचारको लागि काठमाडौं लग्दै गर्दा बाटोमै मृत्यु भएको थियो भने रामप्रकाश यादवको गोली हानि हत्या गरिएको थियो। दुवै हत्याकाण्ड यादवकै योजनामा भएको अभियोगमा विगत डेढ वर्षदेखि पूर्पक्षका लागि जलेश्वर कारागारमा रहेका छन्। हत्या अभियोगीलाई प्रतिनिधिसभा सदस्यका लागि सिफारिश गरिएको विषयमा एमालेका धनुषा जिल्ला अध्यक्ष यादवले पार्टीका सदस्यहरुको चाह्ना अनुसार नाम सिफारिश भएको प्रतिक्रिया दिए। एमालेले क्षेत्र नम्बर २ बाट केन्द्रीय सदस्य गंगाराम यादव, क्षेत्र नम्बर ३ बाट पोलिटब्यूरो सदस्य रघुवीर महासेठ र ४ बाट पोलिटब्यूरो सदस्य शत्रुधन महतो कोइरी र रघुवीर महासेठको नाम सिफारिस गरेको छ।"
संखुवासभाबाट प्रतिनिधिसभा र प्रदेशसभाका लागि उम्मेदवार सिफारिस,"संखुवासभाः जिल्लाबाट आगामि मंसिर १० मा हुने प्रतिनिधिसभा र प्रदेशसभा निर्वाचनका लागि जिल्ला प्रमुख दलहरुले उम्मेदवारहरुको नाम सिफारिस गरेका छन्। जिल्लाका प्रमुख दलहरुसँगै अन्य साना दलहरु पनि उम्मेदवारहरुको छनौटमा लागेका छन्। प्रमुख दल एमाले र कांग्रेसमा आकांक्षिहरु बढि देखिएका छन्। एमाले जिल्ला कमिटी बैठकले प्रतिनिधिसभाका लागि प्रत्यक्षमा केन्द्रिय सदस्य राजेन्द्र गौतम, सुजन कुमार श्रेष्ठ, ऋषिकेशव चापागाई, गुप्त बहादुर श्रेष्ठ, पोलिटव्युरो सदस्य पर्शुमेघी गुरुङ, जीवन राई र सेरबहादुर कार्कीको नाम सिफारिस गरेको छ। समानुपातिक तर्फभने प्रेम शाक्य, बलबहादुर पराजुली, योगराज गाउँले, सुन्दरी घिमिरे (खतिवडा), ढकलाल श्रेष्ठ, पदम कुमारी गुरुङ, र सुनिता काफ्ले (राई) लाई सिफारीस गरेको छ। त्यस्तै प्रदेशसभा निर्वाचनका लागी क्षेत्र नम्बर १(क) बाट प्रत्यक्षतर्फ जिल्ला अध्यक्ष हेमराज घिमिरे, राजेन्द्र कुमार थापा, यादव अधिकारी, भविश्वर गुरुङ, सुमन श्रेष्ठ, चुडाबहादुर थापा, बद्री सापकोटा र जित बहादुर घिमिरेको नाम सिफारिस गरिएको छ। त्यसैगरी समानुपातिक तर्फ केशकुमारी खत्री, नारायण कटुवाल, टिकाराम गुरुङ, फणिन्द्र निरौला, सुरेश कुमार राई, रुद्र बहादुर घिमिरे, लिलादेवी खनाल, र शान्ति ढुङ्गानाको नाम परेका छन्। क्षेत्र नं २(ख) तर्फ पुर्व जिल्ला अध्यक्ष उमेश कुमार डाँगी, तुलसीप्रसाद न्यौपाने, चित्रकुमारी श्रेष्ठ, चेवनचन्द्र वस्नेत, हरी बैरागी दाहाल र ज्ञानेन्द्र कार्कीको नाम प्रत्यक्ष तर्फ उम्मेदवार सिफारिस गरिएको छ। त्यसैगरी समानुपातिक तर्फ सरिता खड्का, सुमुना श्रेष्ठ, चन्द्रमणि भुजेल, दल कुमार तामाङ, धनसिं जिमी, विरेन्द्र केसी, मनमाया तामाङ, र हेम कुमारी चौहानको नाम समानुपातिक तर्फ सिफारीस गरिएको एमाले प्रचार विभागले जनाएको छ।त्यसैगरी नेकपा माओवादी (केन्द्र) जिल्ला समिति सङ्खुवासभाले प्रनिनिधि सभाका लागि प्रत्यक्ष तर्फ टासिलाक्पा शेर्पा, सिताराम तिम्सिना र छत्रजंग बहादुर कार्कीको नाम सिफारिस गरेको छ। त्यसैगरी समानुपातिक तर्फ कृष्ण जिमी, मेनुका भट्टराई र टेकमान राईको नाम रहेको छ। प्रदेश सभाको निर्वाचनका लागि क्षेत्र नं १(क) को प्रत्यक्ष तर्फ पुर्वसभासद् पुर्णप्रसाद राई र हेमराज खड्काको नाम सिफारिस गरिएको छभने समानुपातिक तर्फ राजकुमार घिमिरे, माधब थापा र दलबहादुर विश्वकर्मा रहेको छन्। त्यसैगरी क्षेत्र नं २(ख) को प्रत्यक्ष तर्फ चन्द्रबहादुर न्यौपाने र पुर्व सभासद् उमा कार्की(विष्ट) रहेका छन्। समानुपातिक तर्फभने लाखमान तामाङ्, मुना सापकोटा र प्रेम बयलकोटीको नाम सिफारिस गरेको जिल्ला इन्र्चाज आरपी किराँतिले जानकारी दिए। नेपाली कांग्रेसले प्रतिनिधिसभाका लागि प्रत्यक्षमा पुर्व राज्यमन्त्री द्वय दिपक खड्का र तारामान गुरुङ, जिल्ला सभापति दिपनकुमार श्रेष्ठ, अनन्त गौली, अन्जना लिङ्थेप, थलकुमार लिङखा, जनक थापा, महेश थपलिया, पदमबहादुर अधिकारी, पुर्व सांसद द्वय पासाङ शेर्पा र टंक प्रसाद राईको नाम सिफारिस गरेको छ । त्यस्तै समानुपातिकमा वंशीराज रेग्मी, पुर्व सांसद विना पौडेल, चित्ररेखा अधिकारी, जीवन कुमार राई र सेर बहादुर वनलाई सिफारीस गरेको छ। प्रदेशसभाका लागी क्षेत्र नं १(क) बाट प्रत्यक्ष तर्फ क्षेत्रिय सभापति उमेश चौहान, मुक्तिसिं राई, गणेश कार्की, छत्रमणि काप्ले, टकमान घले, र राजेन्द्र घलेको नाम सिफारिस गरिएको छ। समानुपातिक तर्फ उषा कार्की, काजीमान गुरुङ, गोपाल घिमिरे, चक्र बहादुर विशुंके, देउमान राई, ध्रुव कुमार गान्छाकी, नर बहादुर लिम्बु, निरु तामाङ वस्नेत, नुर्वु लामा, राइमान राई, राज कुमारी खरेल, लक्ष्मण राई, विजयराज शाक्य, सल्यान नेपाली, सूर्य बहादुर ओझा, हरिश्वर थापा मगर, ज्ञान बहादुर चर्मकार, श्याम शुन्दर उदास, भिम श्रेष्ठ, भक्त बहादुर श्रेष्ठ र ढोकल बहादुर कार्कीको नाम परेको छ। त्यसैगरी क्षेत्र नं २(ख) बाट दिपक कुमार लिम्बु, दिपेन्द्रमान शाक्य, थीर बहादुर राई, डम्बर प्रसाद वस्नेत, र विमा पाण्डे कर्मचार्यको नाम प्रत्यक्ष तर्फ उम्मेदवार सिफारिस गरिएको छ भने कुमारबाबु अधिकारी, ज्ञान बहादुर कार्की, राम बहादुर वस्नेत, वविता पौडेल, पशी शेर्पा, मुना पोख्रेल दाहाल र सिता भट्टराईको नाम समानुपातिक तर्फ सिफारीस गरिएको छ ।"
कानुनले अयोग्य ठहर्याएका खुमबहादुर पनि उम्मेदवारमा सिफारिस,"काठमाडौं : प्रतिनिधिसभा र प्रदेशसभा निर्वाचनमा नेपाली कांग्रेसको दाङ जिल्लाले कानुनले नै पाखा लगाएका व्यक्तिलाई उम्मेदवार बनाउन केन्द्रमा सिफारिस गरेको छ ।संविधान, राजनीतिक दलसम्बन्धी विधेयक र प्रतिनिधिसभा तथा प्रदेशसभा निर्वाचन विधेयकसम्मले कांग्रेसका नेता खुमबहादुर खड्कालाई उम्मेदवार बन्न नपाउने गरी राजनीतिक भविष्य समाप्त पारिदिएको छ । तर, उनै खड्काको नाम कांग्रेसको दाङ जिल्लाले प्रतिनिधिसभा निर्वाचनमा दाङ क्षेत्र नम्बर १ बाट उम्मेदवारका लागि सिफारिस गरी पठाएको हो । खड्कासँगै उक्त क्षेत्रबाट कांग्रेसले पार्वती डिसी चौधरी, सुशीला चौधरी, पूर्वसांसद कृष्णकिशोर घिमिरे र प्रदीप थापालाई उम्मेदवार बनाउन सिफारिस गर्दै केन्द्रमा नाम पठाएको छ । भ्रष्टाचार, फौजदारी मुद्दालगायत कसुरमा दोषी ठहर व्यक्तिले निर्वाचनमा उम्मेदवार बन्न नपाउने गरी कानुन बनेको छ । खड्कालाई सर्वोच्च अदालतले ३० साउन ०६९ मा भ्रष्टाचारी ठहर गर्दै डेढ वर्ष कैद र ९४ लाख ७४ हजार १ सय २२ रुपैयाँ बिगो र त्यति नै जरिवाना गर्ने फैसला सुनाएको थियो । पदको दुरुपयोग गरी अकुत सम्पत्ति कमाएको भन्दै सर्वोच्चका तत्कालीन न्यायाधीश कल्याण श्रेष्ठ र वैद्यनाथ उपाध्यायको इजलासले खड्कालाई दोषी ठहर गरेको थियो ।खड्का सोही आधारमा जेल सजाय भुक्तान गरेका व्यक्तिसमेत हुन् । राजनीतिक दलसम्बन्धी कानुनअनुसार खड्का कांग्रेसको पार्टी साधारण सदस्यसमेत बन्न पाउँदैनन् । तर, उनलाई कांग्रेसले अहिलेसम्म पार्टी केन्द्रीय सदस्यकै रूपमा राखिरहेको छ । प्रतिनिधिसभा र प्रदेशसभा निर्वाचन विधेयक संसद्मा पारित गर्ने क्रममा कांग्रेस सांसदहरूले भ्रष्टाचारको मुद्दामा सजाय पाएकाले पनि उम्मेदवार बन्न पाउनुपर्ने भन्दै विधेयकमाथि संशोधनसमेत राखेका थिए । तर, संसद्को १९ भदौको बैठकले त्यस्ता व्यक्तिले चुनाव लड्न नपाउने गरी विधेयक पारित गरेपछि खड्काको राजनीति गर्ने सबै बाटो बन्द गरिदिएको थियो । तर, कांग्रेस दाङका जिल्ला सभापति कृतिबहादुर खड्काले विगतमा कैद भोगिसकेको व्यक्तिका हकमा पछाडि कानुन बनाएर उम्मेदवार बन्न रोक्ने कार्य बदनियतपूर्ण देखिएकाले खड्काको नाम सिफारिस गरेर पठाएको अन्नपूर्णलाई प्रतिक्रिया दिए । कानुनी व्यवस्था अहिले बनाउन खोजिएको हो, उहाँ (खुमबहादुर) ले दुई वर्षअगाडि नै कैद भुक्तान गरिसक्नुभएको हो, विगतमा कैद भोगिसकेको व्यक्तिलाई अहिले कानुन बनाएर रोक्न कसरी मिल्छ, कानुनी व्याख्यामै रहेकाले हामीले सिफारिस गरेका हौं, कृतिबहादुरले भने, खुमबहादुरले निर्वाचन लड्न पाउनुपर्छ भन्ने मान्यताका साथ जिल्लाले नाम सिफारिस गरेको हो । यो कानुनले कांग्रेसका पूर्व नेता तथा तराई मधेस राष्ट्रिय अभियानका संयोजक जयप्रकाश गुप्ता, कांग्रेस नेता चिरञ्जीवी वाग्ले र माओवादी केन्द्रका नेता बालकृष्ण ढुंगेललाई निर्वाचन लड्न नपाउने गरी बन्देज लगाएको थियो । अन्य नेताको नाम सिफारिस नभए पनि खड्काको नाम भने कांग्रेस दाङले सिफारिस गरेको हो । यस्तो छ व्यवस्था : राजनीतिक दलसम्बन्धी ऐन २०७३ को दफा १४ उपदफा २ (१) दलको सदस्यता वितरण गर्दा देहायको योग्यता पुगेको नेपाली नागरिकलाई वितरण गर्नुपर्नेछ : (क) अठार वर्ष उमेर पूरा भएको, (ख) भ्रष्टाचार, जबरजस्ती करणी, मानव बेचबिखन तथा ओसारपसार, लागुऔषध बिक्रीवितरण तथा निकासी वा पैठारी, सम्पत्ति शुद्धीकरण, अपहरणसम्बन्धी कसुर वा नैतिक पतन देखिने अन्य फौजदारी कसुरमा कैदको सजाय नपाएको प्रतिनिधिसभा निर्वाचन ऐन २०७४ दफा १३ प्रतिनिधिसभा विधेयकको दफा १३ क (ङ) मा भ्रष्टाचार, जबरजस्ती करणी, मानव बेचविखन तथा ओसारपसार, लागुऔषध बिक्री वितरण निकासी वा पैठारी सम्पत्ति शुद्धीकरण, राहदानी दुरुपयोग, अपहरणसम्बन्धी कसुर वा नैतिक पतन देखिने अन्य फौजदारी कसुरमा सजाय पाई वा कुनै पनि कसुरमा जन्मकैद वा २० वर्ष वा सोभन्दा बढी कैदको सजाय पाई त्यस्तो फैसला भएको व्यक्ति उम्मेदवार बन्न पाउने छैन ।"
"बारामा एमालेले चार, कांग्रेसले दुई क्षेत्रको नाम टुंगायो, माओवादी छलफलमा","सिमरा : प्रतिनिधिसभा र प्रदेशसभाको निर्वाचनका लागि एमाले बाराले चार वटै निर्वाचन क्षेत्रमा उम्मेदवारको नामावली सिफारिस गरेको छ । कांग्रेसले भने दुई वटा निर्वाचन क्षेत्रबाट उम्मेदवार सिफारिस गरेको छ । दुई वटा निर्वाचन क्षेत्रमा उम्मेदवारको नाम सिफारिस गर्न कांग्रेस छलफलमा जुटिरहेको छ । नेकपा माओवादी केन्द्रले भने चार वटै निर्वाचन क्षेत्रमा नाम टुंगो लगाउन सकेको छैन् । यी हुन एमालेले सिफारिस गरेको नाम नयाँ संरचना हुँदाँ ६ वटा निर्वाचन क्षेत्रबाट ४ वटा बनाइएको बाराको क्षेत्र नम्बर १ मा एमालेले प्रतिनिधिसभा सदस्यका लागि केन्द्रीय सल्लाहकार सदस्य अच्युत मैनाली, बारा क्षेत्र नम्बर ६ का सांसद पुरुषोत्तम पौडेल र प्रमिला चौधरीको नाम सिफारिस गरेको छ । सिफारिस गरिएका तीन जना मध्ये मैनालीले टिकट पाउन सक्ने सम्भावना बलियो रहेको एमाले नेताकार्यकर्ताले बताएका छन् । स्वच्छ छवि र सालिन नेताका परिचय बनाएका मैलानीले टिकट पाउनेमा एमाले नेताकार्यकर्ता ढुक्क देखिन्छन् । क्षेत्र नम्बर २ मा जिल्ला विकास समितिका पूर्व सभापति छठ्ठुप्रसाद यादवको नाम सर्वसम्मतले निर्णय गर्दै एमालेले केन्द्रमा सिफारिस गरेको छ । सांसद बलविर चौधरीले चुनाव नलड्ने घोषणा गरेपछि यादवको नाममा सर्वसहमती भएको हो । सर्वसम्मत निर्णय भएकाले २ नम्बरमा यादवले टिकट पाउने निश्चित भएको छ । क्षेत्र नम्बर ३ मा अध्यानन्द पाण्डे, बारा क्षेत्र नम्बर ६ का सांसद पौडेल र बिना खड्काको नाम सिफारिस भएको एमाले बाराले जनाएको छ । क्षेत्र नम्बर ३ मा सर्वसम्मत हुन नसकेपछि मतदान भएको थियो । मतदानमा एमाले नेता पाण्डेले १५, सांसद पौडेलले १० र शिवनारायण साहले ९ मत ल्याएका थिए। क्षेत्र नम्बर ४ मा सांसद नेजमा आलम, एमाले बाराका उपाध्यक्ष देवनारायण चौधरी र विरेन्द्रप्रसाद यादवको नाम सिफारिस भएको छ । सांसद आलम बारा क्षेत्र नम्बर ४ बाट २०७० सालको निर्वाचनमा निर्वाचित भएकी थिईन् । प्रतिनिधि सभा र प्रदेश सभाको सदस्यका लागि नाम सिफारिस भएसँगै एमाले बारामा नया अनुहारलाई अवसर दिनुपर्छ भन्ने बहस चर्कोरुपमा उठ्न थालेको छ । केन्द्रले सधै एउटै व्यक्तिलाई टिकट दिने परिपाटीको अन्त्य गर्नुपर्ने एमाले कार्यकर्ताको भनाई छ । एउटै व्यक्तिलाई पटक पटक अवसर दिइरहँदा पार्टीमा लामो समयदेखि योगदान दिनेले अवसर नपाउने र स्थानियस्तरमा पनि पार्टीको लोकप्रियता घटदै जाने निष्कर्ष कार्यकर्ताको छ । कांग्रेसले दुई क्षेत्रको टुंगायो, माओवादी छलफलमा एमालेले चार वटै निर्वाचन क्षेत्रबाट सम्भावित उम्मेदवारको सिफारिस गरिसक्दा नेपाली कांग्रेसले भने दुई वटा मात्रै क्षेत्रको टुंगो लगाएको छ । नेकपा माओवादी केन्द्रले भने अहिले सम्म कुनै पनि निर्वाचन क्षेत्रको उम्मेदवारको टुंगो लगाएको छैन् । कांग्रेसले बारा क्षेत्र नम्बर ४ मा पूर्वसभासद शोभाकर पराजुली र सुनिल गुप्ताको नाम पठाउने निर्णय गरी सिफारिस गरेको छ । पराजुली २०६४ सालको संविधान सभाको समानुपातिक सभासद हुन् । प्रदेश सभाका लागि ४(१) मा श्यामबाबु गुप्ता, ओम कार्की, कपिलदेव यादव, नारायण पण्डीतको नाम प्रदेश बिधायको लागि सिफारिस गरिएको कांग्रेस बाराले जनाएको छ । यसैगरी ४(२) मा लोकेश सिंह, बिजय गुप्ता र शिवशंकर पटेलको नाम प्रदेश बिधायकमा सिफारिस गरिएको छ । यसैगरी बारा क्षेत्र नम्बर ३ बाट प्रतिनिधि सभाका लागि श्रम मन्त्री फरमुल्हार मंसुर, सांसद लालबाबु सिंह र फुलमहमद धुनियाको नाम सिफारिस गरेको छ । बारा क्षेत्र नम्बर तीन बाट संविधान सभाको निर्वाचनमा निर्वाचित सांसद मंसुरले टिकट पाउने बलियो दाबेदारका रुपमा हेरिन्छन् । प्रदेश बिधायकतर्फ ३(१) मा शरदचन्द्र भट्टराई, रामानन्द यादव, मनोज भट्टलगायतको नाम सिफारिस भएको छ । ३ (२) मा कांग्रेस बाराका सभापति जयचन्द्र चौरसिया, तेजनारायण साह, अलिउतर रहमान, पंकज पाण्डेको नाम सिफारिस भएको कांग्रेसले जनाएको छ । कांग्रेसले क्षेत्र नम्बर १ र २ बाट नाम सिफारिस गर्नका लागि छलफल गरिरहेको छ । माओवादीले भने नाम टुंगाउनका लागि छलफलमा जुटिरहेको छ ।"
मन्त्रिपरिषद्को बैठक सिंहदरवारमा जारी,काठमाडौं: मन्त्रिपरिषद्को बैठक अहिले सिंहदरवारमा जारी छ। बिहान दश बजेदेखि सुरु भएको मन्त्रिपरिषद्को बैठकले प्रदेश राजधानी र प्रदेश प्रमुख तोक्ने सम्भावना रहेको बताइएको छ। प्रदेश र प्रतिनिधि सभाको निर्वाचन नजिकिदै गर्दा पनि सरकारले प्रदेश राजधानी भने तोक्न सकेको छैन। प्रदेश राजधानी कहाँ बनाउने भन्नेबारे दलहरुबीच विवाद कायमै छ।
कांग्रेस नेता गुरुङ प्रतिनिधि सभाका लागि सिफारिस,महोत्तरी: नेपाली कांग्रेसका युवा नेता कल्याण गुरुङ प्रतिनिधिसभा निर्वाचनका लागि प्रत्यक्षतर्फ उम्मेदवार सिफारिस भएका छन्। महोत्तरीको निर्वाचन क्षेत्र नं १ बाट गुरुङको नाम सिफारिस भएको हो । कांग्रेस केन्द्रीय सदस्य गुरुङको नाम पहिलो नम्बरमै सिफारिस भएको हो। उनी नेविसंघका पूर्व केन्द्रिय अध्यक्ष समेत हुन्। पार्टीभित्र बैचारिक नेता र जनमत पनि राम्रो भएका कारण कांग्रेसबाट उम्मेदवार बन्ने उनको सम्भावना बलियो छ।
एमाले सिन्धुलीले मतदानबाट उमेदवारको टुंगो लगायो,"सिन्धुली: आगामी मंसिर २१ गते हुने प्रदेशसभा र प्रतिनिधिसभाको चुनावका लागि नेकपा एमाले सिन्धुलीले मतदान प्रक्रियाबाट उमेदवारको टुङ्गो लगाएको छ। करिब एक हप्तादेखि चलेको बैठकबाट आकाँक्षी विच सर्वसम्मत हुन नसकेपछि मतदान प्रक्रियाबाट उमेदवारको टुङ्गो लगाइएको एमाले सिन्धुलीका अध्यक्ष प्रदिप कटवालले बताए। सहमति भएको क्षेत्रमा सर्वसम्मत र सहमति नजुटेको क्षेत्रमा मतदान प्रक्रियाबाट उमेदवारको टुङ्गो लगाइएको उनको भनाई छ।'सिन्धुलीको निर्वाचन क्षेत्र नम्बर दुई अन्तरगत रहेको प्रदेश सभा १ (क)का लागि आकाँक्षीहरु पाँच जना भएपछि उनिहरुविचबाट मतदान प्रक्रिया अपनाई धेरै मत ल्याउनेलाई उमेदवारको रुपमा सिफारीस गरिएको हो,' अध्यक्ष कटवालले भने। दुई वटा प्रतिनीधि सभा क्षेत्र रहेको सिन्धुलीमा चारवटा प्रदेश सभा रहेका छन्। जस मध्ये दुई नम्बर क्षेत्र प्रतिनीधि सभा अन्तरगत रहेको प्रदेश सभा १ (क)का लागि एमालेबाट केन्द्रिय सल्लाहकार केशव देवकोटा, पार्टी जिल्ला सहसचिव महेन्द्र देव श्रेष्ठ, जिल्ला कार्यसमिति सदस्य विनोद खड्का, वुद्धिजिवी संगठनका फाल्गुणी शर्मा र अनेमसंघकी पार्वती भट्टराईको दावि थियो। उनिहरुमध्ये पार्वती भट्टराई महिलाको एक मात्र आकाँक्षी भएकोले स्वत सिफारिसमा परेकी छिन्। फाल्गुणी शर्मालाई प्रदेश सभा समानुपातिक उमेदवार वनाउने आश्वाशन दिइएपछि प्रतिस्पर्धामा केशव देवकोट, महेन्द्रदेव श्रेष्ठ र विनोद खड्का रहेका थिए। उनीहरुविच दुई जना छनौट गर्न जिल्ला पार्टी कार्यालयमा मतदानमा गरीएको थियो । जस मध्ये महेन्द्रदेव श्रेष्ठले २०, केशब देवकोटाले २३ र विनोद खड्काले २६ मत ल्याएको निर्वाचन समितिका हरि पोख्रलेले बताए। निर्वाचन पछि वढी मत ल्याउने खड्का र देवकोटा सिफारिसमा परेका छन्।मरिण, घ्याङलेक र हरिहरपुरगढी गाउपालिका मिलाएर वनेको प्रतिनीधि सभा निर्वाचन क्षेत्र नं अन्तरगत रहेको प्रदेश सभा २(ख) मा नेकपा एमालले जिल्ला सचिव सुर्य पाख्रिनलाई सर्वसम्मत उमेदवार चयन गरेको छ। दुधौली नगरपालिका र कमलामाई नगरपालिकाको वडा नं ८,९,१०, १३ र १४ मिलेर वनेको प्रदेश सभा १ (क)मा एमालेले लक्ष्मण कार्कीलाई सर्वसम्मत सिफारिस गरेको छ भने तिनपाटन, फिक्कल र गोलञ्जोर गाउँपालिका मिलाएर बनाइएको प्रतिनीभि सभा क्षेत्र नम्बर १ अन्तरगतको प्रदेश सभा (ख) मा कुमारबहादुर कार्की(रामकुमार) लाई सिफासिर गरेको छ। उता प्रतिनिधि सभा निर्वाचन क्षेत्र नं १ मा वर्तमान संसद गणेश पहाडी र पार्टी जिल्ला अध्यक्ष प्रदिप कटुवालले उमेद्वारी पाउनु पर्ने दावि नछोडे पछि दुवैको नाम सिफारिस गरिएको एमाले सिन्धुलीले जनाएको छ । प्रतिनीधि सभा निर्वाचन क्षेत्र नं २ बाट नेकपा एमालेले जिल्ला कमिटि सदस्य तथा सिलाई व्यवसायी संघ केन्द्रिय अध्यक्ष रामकृष्ण श्रेष्ठलाई उमेदवार वनाउन सर्वसम्मत सिफारिस गरेको छ। यसैविच जिल्लामा नेकपा एमालेसंग चुनावी गठबन्धन गर्ने सहमति जनाएको माओवादी केन्द्रले भने हालसम्म उमेदवारको टुङ्गो लगाउँन सकेको छैन्। शनिवार जिल्ला कमिटिको बैठक बसी नेता कार्यकर्ताको सुझाव लिएको र अव कार्यालयको बैठक बसी निर्णय लिने उमेदवारहरुको टुङ्गो लगाउने तयारी भइरहेको जिल्ला इन्चार्ज विषमलाल अधिकारी दनुवारले जानकारी दिए। नेपाली कांग्रेसले भने आफ्ना प्रतिनीधि सभा क्षेत्र नम्बर दुईबाट नेता नरेन्द्रजंग थापाको नाम सर्वसम्मत सिफारीस गरेको छ भने अन्य उमेदवारको टुङ्गो लगाउँन सकेको छैन्।"
संसदीय बोर्ड गठन गर्दै कांग्रेस,काठमाडौं: नेपाली कांग्रेसको केन्द्रीय कार्यसम्पादन समितिको बैठक प्रधानमन्त्री निवास बालुवाटारमा जारी छ। दिउँसो १ बजे सुरु भएको बैठकले संसदीय बोर्ड गठन गर्ने कांग्रेसले जनाएको छ। आसन्न प्रदेश र प्रतिनिधि सभा निर्वाचनका लागि उम्मेदवार चयन गर्न संसदीय बोर्ड गठन गर्न लागिएको हो। कांग्रेसमा संसदीय बोर्डले उम्मेदवार चयन गर्ने गर्दछ। यस्तै लोकतान्त्रिक गठबन्धनमा आवद्ध दलहरुबीच आसन्न प्रदेश र प्रतिनिधि सभाको निर्वाचनमा सीट बाँडफाँडका साथै सरकार पुनर्गठनका बारेमा छलफल हुने कांग्रेसका नेता एनपी साउँदले बताए। यस्तै बैठकमा फोरम लोकतान्त्रिकसंग पार्टी एकता गर्नेबारे पनि छलफल हुने बताइएको छ। सरकारमा सहभागि नेकपा माओवादो केन्द्रले प्रतिपक्षी दल नेकपा एमालेसंग चुनावी तालमेल गर्ने सहमति गरेपछि प्रधानमन्त्री एवम् पार्टी सभापति शेरबहादुर देउवालार्इ माओवादी मन्त्री बर्खास्त गर्न पार्टीभित्र दवाव बढ्दै गएको छ। माओवादी मन्त्रीलार्इ बर्खास्त गरेर लोकतान्त्रिक गठबन्धनमा आवद्ध दलहरुलार्इ सरकारमा सहभागि गराउनुपर्नेमा नेताहरुले जोड दिदै आएका छन्। प्रधानमन्त्री देउवाले राष्टिय प्रजातन्त्र पार्टीलार्इ सरकारमा सहभागि गराउने तयारी पनि थालेका छन्। तर सत्तारुढ दल माओवादीले भने सरकारलार्इ दिएको समर्थन यथावत् रहेकाले मन्त्री बर्खास्त नगर्न प्रधानमन्त्रीलार्इ आग्रह गर्दै आएको छ।
सरकारमा सहभागी हुन राप्रपाको आकस्मिक बैठक बस्दै,काठमाडौँ: राष्ट्रिय प्रजातन्त्र पार्टीले सरकारमा सहभागिता हुने विषयमा निर्णय लिन आकस्मिक केन्द्रीय कार्य सम्पादन समितिको बैठक बोलाएको छ। पार्टीका शीर्ष नेतृत्वको गएराति नेपाली कांग्रेसका नेताहरुसँग सरकारमा सहभागिताका लागि भएको सहमतिपछि अहिले ११ बजे आकस्मिक बैठक बोलाइएको हो। बैठकले मुलुकमा पछिल्लोपटक विकसित राजनीतिक घटनाक्रमको समीक्षा गर्दै पार्टी अध्यक्ष कमल थापाको नेतृत्वमा सरकारमा सहभागी हुने निर्णय गरिने प्रवक्ता भुवन पाठकले जानकारी दिए। पार्टी केन्द्रीय कार्यालय धुम्रबाराहीमा बस्ने उक्त बैठकले नेपाली कांग्रेसको नेतृत्वमा निर्माण भएको बृहत् लोकतान्त्रिक गठबन्धनमा समेत अब पार्टीले सहभागिता जनाउने बताइएको छ।
'कर्मचारीको विवरण अद्यावधिक गर्नू',"काठमाडौं : सामान्य प्रशासन मन्त्रालयले देशभरका कार्यरत ८६ हजार कर्मचारीको पीआईएस सहितको सम्पूर्ण विवरण निजामती किताबखानामा अद्यावधिक गर्न पत्र पठाएको छ। कर्मचारी समायोजन विधेयक पारित भएलगत्तै कर्मचारी समायोजन प्रक्रिया थाल्दै सामान्यले सम्पूर्ण कर्मचारीको विवरण अद्यावधिक गर्न पत्राचार गरेको हो। सामान्य प्रशासन मन्त्रालयका प्रवक्ता सहसचिव शिवराम न्यौपानेले कर्मचारीको विवरण अद्यावधिक गर्न मन्त्रालयले थालेको भए पनि कतिपय कर्मचारीले निजामती किताबखानामा आफ्नो व्यक्तिगत विवरण (सिटरोल) नै दर्ता नगरेकाले कर्मचारीलाई विवरण अद्यावधिक गर्न लगाउने निर्णय गरिएको जानकारी दिए। आइतबार सामान्यले सचिवस्तरीय निर्णय गर्दै विभिन्न मन्त्रालय, केन्द्रीय निकाय र कार्यालयमार्फत मातहतका कर्मचारीको विवरण अद्यावधिक गराउन पत्राचार गरेको हो। निर्णयअनुसार सामान्यले कर्मचारीलाई व्यक्तिगत विवरणसहितको सिटरोल अद्यावधिक गर्न असोज मसान्तसम्म समय दिएको छ। असोज मसान्तभित्र निजामती किताबखानामा सिटरोल दर्ता नगराउने र पीआईएस अद्यावधिक नगराउने कर्मचारीको तलब रोक्ने निर्णय गरिएको प्रवक्ता न्यौपानेले बताए। सामान्यका अनुसार हाल देशभर ८६ हजार कर्मचारी रहे पनि ती कर्मचारी कुनकुन सेवा समूहमा छन् सबैको स्पष्ट विवरण मन्त्रालयसग छैन। कर्मचारी समायोजन विधेयकमा पनि ऐन प्रारम्भ भएको मितिले ३० दिनभित्र सम्बन्धित सेवा सञ्चालन गर्ने मन्त्रालय वा निकायबाट कर्मचारीको अद्यावधिक विवरण प्राप्त गर्नुपर्ने उल्लेख छ। सामान्यले सचिवस्तरीय निर्णय गर्दै विभिन्न मन्त्रालय, केन्द्रीय निकाय र कार्यालयमार्फत मातहतका कर्मचारीको विवरण अद्यावधिक गराउन असोज मसान्तसम्म समय दिएको छ। समायोजन विधेयकको सोही प्रावधानअनुसार नै सामान्यले कर्मचारीको विवरण अद्यावधिक गर्न पत्राचार गरेको प्रवक्ता न्यौपानेले बताए। प्रवक्ता न्यौपानेका अनुसार कर्मचारीले विवरण अद्यावधिक गर्दा टेलिफोन, इमेल, फ्याक्समार्फत वा किताबखानामा गएर सम्पूर्ण विवरण अद्यावधिक गर्न सक्नेछन्। समायोजन नियमावली निर्माण सुरु कर्मचारी समायोजन गर्न समायोजन ऐन निर्माणलगत्तै सामान्यले सो ऐनमा व्यवस्था भएका प्रावधान कार्यान्वयन गर्न समायोजन नियमावली बनाउने प्रक्रिया सुरु गरेको छ। सामान्यले समायोजन नियमावली बनाउन पूर्वसहसचिव भागवत खनाललाई विज्ञ नियुक्त गरी काम थालेको हो। प्रवक्ता न्यौपानेले एक साताभित्रै समायोजन नियमावलीलाई अन्तिम रूप दिएर मन्त्रिपरिषद्मा पेस गर्ने तयारी भइरहेको बताए। स्वैच्छिक अवकाश निर्देशिका बनाइँदै कर्मचारी समायोजन ऐनले संघ, प्रदेश र स्थानीय तहमा समायोजन हुन नचाहने ५० वर्ष उमेर पुगेका र २० वर्ष सेवा अवधि पुगेका कर्मचारीले स्वैच्छिक अवकाशको व्यवस्था गरेकाले सामान्यले यसको प्रक्रियासमेत छिट्टै थाल्ने भएको छ। मन्त्रालयले यसका लागि निर्देशिका जारी गरी कर्मचारीबाट निवेदन आह्वान गरी स्वैच्छिक अवकाश दिने तयारी थालेको हो। समायोजन नियमावलीपछि मात्रै ओ एन्ड एम कमिटी कर्मचारी समायोजन ऐन बने पनि हाल कार्यरत कर्मचारीलाई संघ, प्रदेश र स्थानीय तहमा समायोजन गर्न ती निकायमा संगठन संरचना तथा कर्मचारी दरबन्दी निर्धारण गर्नुपर्छ। त्यसका लागि ऐनले नै उच्चस्तरीय संगठन तथा व्यवस्थापन सर्वेक्षण ( ओ एन्ड एम) कमिटी बनाउनुपर्ने व्यवस्था गरेको छ। ऐनको सो व्यवस्थाअनुसार समायोजन नियमावली बनेपछि मात्रै ओ एन्ड एम कमिटी गठन गरिने सामान्य प्रशासन मन्त्रालयले जनाएको छ।"
"कांग्रेसमा फर्कँदै गच्छदार, आज पार्टी एकीकरण हुँदै","काठमाडौं: नेपाली कांग्रेस र विजय गच्छदार नेतृत्वको फोरम लोकतान्त्रिकबीच आज पार्टी एकीकरण हुने भएको छ। कांग्रेसका नेता अर्जुननरसिंह केसीले पार्टी एकीकरणका लागि अन्तिम तयारी भएको जानकारी दिए। उनले फोरम लोकतान्त्रिक र कांग्रेसबीच एकीकारणका लागि केहि दिन देखि सघन छलफल भइरहेको र आज बिहान प्रधानमन्त्री शेरबहादुर देउवा र गच्छदारबीच छलफल भएपछि पार्टी एकताको टुंगो लागेको बताए। कार्यविभाजनमा कुरा नमिल्दा आइतबार हुने भनिएको एकता अन्तिम समयमा रोकिएको थियो। पार्टी एकीकरणको टुंगो लागेपनि समय र स्थान भने अझै तय भइनसकेको कांग्रेस नेता एनपी साउँदले बताए। उनले भने, 'आज एकीकरण हुने निश्चित हो तर कार्यक्रमको स्थान र समय निश्चित हुन बाँकी छ।' गच्छदार २०६४ सालमा सम्पन्न सविधान सभाको निर्वाचन अघि कांग्रेस छोडेर तत्कालिन मधेशी जनाधिकार फोमर प्रवेश गरेका थिए। पार्टी छोडेको करिव दश बर्षपछि उनी कांग्रेसमै फर्किन लागेका हुन्।"
नवराज सिलवाल प्रतिनिधि सभाको उम्मेदवार सिफारिस,"काठमाडौँ: नेकपा (एमाले) ले आशन्न प्रतिनिधिसभा र प्रदेशसभा निर्वाचनका लागि पार्टीका तर्फबाट उम्मेदवार सिफारिस गरी माथिल्लो कमिटीमा पठाएको छ। जिल्ला कमिटीको बैठकले संघका लागि निर्वाचन क्षेत्र नं १ मा हालै पार्टी प्रवेश गरेका पूर्व डिआइजी नवराज सिलवाललाई उम्मेदवार बनाउन प्रस्ताव गरेको छ। सो क्षेत्रमा मधुसुदन पौडेल, पुरुषोत्तम हुमागाईं र श्याममायाँ कार्कीको थप नाम सिफारिस भएको छ। यस्तै क्षेत्र नं २ मा कृष्णलाल महर्जनको नाम सर्वसम्मत भएको छ। निर्वाचन क्षेत्र नं ३ मा प्रमेश हमाल, रघुजी पन्त र सुशीला नेपालको नाम सिफारिस भएको छ। प्रदेशतर्फ १ नं को क निर्वाचन क्षेत्रमा उमेश शर्मा बजगाईं, पुरुषोत्तम हुमागार्इं र कमलकुमारी श्रेष्ठको तथा ख मा चेतनाथ सञ्जेल, रामकृष्ण हुमागार्इं र गोमा घिमिरेको नाम सिफारिस गरिएको छ। क्षेत्र नं २ को क' मा माधव पौडेल र ख' को लागि अष्टवीर व्यञ्जनकार, श्यामगोपाल महर्जनको नाम सिफारिस गरिएको छ। क्षेत्र नं ३ क' को लागि देवकी श्रेष्ठ, रघुनाथ महर्जन र राजेन्द्र श्रेष्ठ तथा ख' को लागि कल्पना अधिकारी, जीवन खड्का, दामोदर खड्का, राजेन्द्र थापामगर, स्वयम्भुराज डंगोल, सुकुमायाँ लामा, हरिकृष्ण थापा सिफारिस गरिएको जिल्ला कमिटीका प्रचार विभाग प्रमुख अमृतनाथ तिमल्सिनाले जानकारी दिए।"
सरकारी सेवा लिनै सास्ती,"बनेपा : स्थानीय तहमा जनप्रतिनिधि चुनिए पनि विकट डाँडापारि क्षेत्रका बासिन्दाले सरकारी सेवासुविधा लिन जिल्ला सदरमुकाम धाउनुपर्ने बाध्यता हटेको छैन। उनीहरूले नागरिकता बनाउन दुई दिनको पैदल यात्रासँगै १० हजार रुपैयाँसम्म खर्च गर्नुपरिरहेको छ। जिल्ला सदरमुकाम धुलिखेलबाट ७० किलोमिटरको दूरीमा रहेको डाँडापारिका बासिन्दाले सरकारी सेवासुविधा लिन अझै सास्ती बेहोर्नुपरिरहेको हो। स्थानीय निर्वाचनपछि गाउँको मुहार फेरिने आस गरेका उनीहरू अहिले निराश देखिएका छन्। मुलुकमा राजतन्त्र, लोकत्रन्त्र हुँदै गणतन्त्र आयो। कैयन् नेता फेरिए तर डाँडापारिको मुहार कहिले फेरिएन', खानीखोला गाउँपालिका४ का रणध्वज लामा भन्छन्, नयाँ जनप्रतिनिधि आएपछि गाउँमै नागरिकता बन्छ भन्थे, होइन रहेछ। झनै झन्झटिलो प्रक्रिया भयो।' उनका अनुसार धुलिखेल पुगेर नागरिकता बनाउन पाँच दिन लाग्नुका साथै १० हजार रुपैयाँ खर्च भयो। आफूसँग भएको पैसा नि होइन', उनी भन्छन्, साहुसँग ऋण काढेर ल्याएको थिएँ, त्यो पनि सकियो।' सोही गाउँपालिकाको तालढुंगाका तिलकप्रसाद तिमल्सिना पनि नागरिकता बनाउन सदरमुकाम पुग्न पैदल दुई दिन लाग्यो। नौ हजार रुपैयाँ खर्च भएको उनी सुनाउँछन्। दुई दिन महाभारा जंगलै जंगल हिँडेर सदरमुकाम आउनुपर्छ', उनी भन्छन्, एक्लै आउन सकिँदैन, साथी ल्याउँदा खर्च बढ्छ।' उनका अनुसार हेटौंडाबाट घुमेर गए ६ जिल्ला पार गरेर सदरमुकाम पुग्नुपर्छ। भन्छन्, नेपाली नागरिक भएको प्रमाणपत्र पाउन पनि यस्तो सास्ती भोग्नुपर्छ।' यी त प्रतिनिधि पात्र मात्र हुन्। डाँडापारिका हजारौं बासिन्दाले लामो समयदेखि यस्तै सास्ती भोग्दै आएका छन्। स्थानीय जनप्रतिनिधि आए पनि वडाध्यक्ष, वडासचिव गाउँ नबस्ने समस्या रहेको स्थानीयको गुनासो छ। नाम उल्लेख नगर्ने सर्तमा एक स्थानीय भन्छन्, अध्यक्ष र सचिव सदरमुकाम बस्छन्, सम्पर्क गरौं फोन लाग्दैन, नगरौं काम रोकिन्छ।' यसबारे प्रतिक्रिया लिन खोज्दा गाउँपालिका अध्यक्ष कृष्णबहादुर खुलालसँग भने सम्पर्क हुन सकेन। केही वर्षअघि डाँडापारि क्षेत्रमा रहेका साविक एक दर्जन गाविसलाई लक्षित गरी घर्तीछाप गाविसमा इलाका प्रशासन कार्यालय स्थापना भएको थियो। तर, कर्मचारी गाउँ जान नमान्नु र पर्याप्त भौतिक पूर्वाधार अभावका कारण पनि स्थानीयलाई नागरिकताका लागि धुलिखेल आउन सास्ती खेप्नुपरेको स्थानीयको गुनासो छ। भौगोलिक विकटता र सरकारी निकायको उपस्थिति कमजोर हुँदा धेरै स्थानीयले जन्मदर्ता, विवाहदर्ता, नागरिकतालगायत बनाउने गरेका छैनन्। काभ्रेको डाँडापारि क्षेत्रका जनप्रतिनिधि गाउँ बस्दैनन् घर्तीछापमा इलाका प्रशासन कार्यालय सञ्चालन हुन सकेन नागरिकता बनाउन जिल्ला जानुपर्दा १० हजार खर्च धेरै स्थानीयवासीले जन्मदर्ता, विवाहदर्ता गर्दैनन् प्रमुख जिल्ला अधिकारी शिव सिंखडाले इलाका प्रशासन कार्यालय तोके पनि कर्मचारी, भौतिक पूर्वाधार नभएका कारण सञ्चालनमा आउन नसकेको जानकारी दिए। घर्तीछापमा इलाका प्रशासन कार्यालय राख्ने निर्णय भए पनि कर्मचारी, भवन र अन्य पूर्वाधार नभएकाले अहिलेसम्म सेवा सुरु हुन सकेको छैन', प्रजिअ सिंखडाले भने। खानीखोला र महाभारत गाउँपालिकाका घर्तीछाप, साल्मेचाकल, साल्धारा, फलामेटार, डाँडागाउँ, बनखुचौर, फोक्सिङटार, गोकुले, बूढाखानी र मिल्चेका बासिन्दा सरकारी सेवासुविधा लिन ठूलो आर्थिक भार खेप्न तथा दुई दिनको पैदल हिँड्न बाध्य हुँदै आएका छन्।"
निर्वाचनपछि देश समृद्धितर्फ बढ्छ : राष्ट्रपति,"गोरखा : राष्ट्रपति विद्यादेवी भण्डारीले स्थानीय तह, प्रतिनिधिसभा र प्रदेशसभा निर्वाचनले देशलाई समुन्नतितिर लैजाने बताएकी छन् । पालुङ्टारस्थित भवानी बहुमुखी क्याम्पसमा आइतबार शैक्षिक तथा धार्मिक महोत्सवको उद्घाटनपछि राष्ट्रपति भण्डारीले यस्तो विश्वास व्यक्त गरेकी हुन् । यी सबै निर्वाचन सम्पन्न भइसक्दा नेपालको लोकतान्त्रिक प्रणाली र राज्य पुनःसंरचना प्रक्रियामा महत्वपूर्ण इतिहास रचिने विश्वास व्यक्त गर्न चाहन्छु', उनले भनिन्, अब हामीले संविधानले अंगीकार गरेको सामाजिक न्याय र समानतामा आधारित समाजवादउन्मुख अर्थतन्त्र निर्माणको ऐतिहासिक कार्यभार पूरा गर्न ढिला गर्नुहुँदैन । आर्थिक विकासलाई तीव्रता दिन हामी पछि पर्नुहुँदैन ।' उनले मुलुकको समृद्धिका लागि सबैको साथ र सहयोग रहनुपर्ने धारणा व्यक्त गरिन् । उनले पालुङ्टारलाई सरकारले स्मार्ट सिटी बनाउन लागेको उल्लेख गर्दै यसमा स्थानीय बासिन्दाको उत्साहको प्रशंसा गरिन् । सहरीकरणसँगै शिक्षा, स्वास्थ्य र पर्यटन विकासलाई जोड दिँदै बृहत्तर गुरुयोजना तयार गरेर अघि बढ्नुपर्ने उनको भनाइ थियो । राष्ट्रपतिका साथ नेताहरू डा बाबुराम भट्टराई, नारायणकाजी श्रेष्ठ, वाचस्पति देवकोटा र कमला पन्त पालुङ्टार पुगेका थिए । क्याम्पसलाई नमुना शैक्षिक संस्था बनाउन आठदिने महोत्सव आयोजना गरेको गोरखा लिगलिग पालुङ्टार भवानी शैक्षिक तथा धार्मिक महोत्सव मूल आयोजक समितिले जनाएको छ ।"

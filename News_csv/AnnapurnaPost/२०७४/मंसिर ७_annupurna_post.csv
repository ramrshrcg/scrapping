शीर्षक,विवरण
शान्ति सम्झौताबाट प्रेरणा,"५ मंसिर २०६३ मा नेपाल सरकार र नेकपा (माओवादी) बीचको विस्तृत शान्ति सम्झौता भएको ११ वर्ष पूरा भएको छ। शान्ति सम्झौताले २०५२ मा सुरु भएको माओवादी सशस्त्र संघर्षलाई औपचारिक रूपमा अन्त्य गरेको थियो। युद्धविरामलाई दीर्घकालीन शान्तिमा परिणत गर्ने उद्देश्यका साथ शान्ति सम्झौता भएको थियो। जीवन्त र दीर्घकालीन शान्ति कायम राखिरहन सजिलो छैन। यसका लागि बृहत् आर्थिक, सामाजिक, सांस्कृतिक विकासका साथै सामाजिक न्यायसहितको र सकेसम्म कम विभेद भएको समाज स्थापना गर्न सक्नुपर्छ। शान्ति सम्झौताले शान्ति कायम गर्न त्यस्तै बृहत् दृष्टिकोण राखेको छ। त्यसका लागि राजनीतिक, कानुनी, आर्थिक, सामाजिक र सांस्कृतिक दृष्टिकोण मुखरित भएका थिए। शान्ति सम्झौताले स्वतन्त्र र निष्पक्षरूपले संविधानसभाको निर्वाचन गर्ने लक्ष्य राखेको थियो। संविधानसभामार्फत सार्वभौमसत्ताको सुनिश्चितता, अग्रगामी राजनीतिक निकास र राज्यको लोकतान्त्रिक पुनर्संरचनाका लागि आर्थिक, सामाजिक र सांस्कृतिक रूपान्तरण गर्न दुवै पक्ष राजी भएका थिए। सामाजिक न्याय प्रत्याभूत गराउन र समतामूलक समाज निर्माणका लागि वर्गीय, जातीय, भाषिक, लैंगिक, सांस्कृतिक, धार्मिक, क्षेत्रीय भेदभाव अन्त्य गर्ने लक्ष्य राखिएको थियो। त्यसका लागि राज्यको केन्द्रीकृत र एकात्मक ढाँचा अन्त्य गरी समावेशी लोकतान्त्रिक र अग्रगामी पुनर्संरचना गर्ने लक्ष्य पनि थिए। यसरी बहुआयामिक विधिले शान्ति कायम गर्ने लक्ष्य शान्तिसम्झौताले लिएको थियो। धेरै अप्ठ्यारा आइपरे पनि शान्ति सम्झौताको भावनाअनुरूप माओवादी लडाकु र उनीहरूका हतियार व्यवस्थापन भए। दुईपटक संविधानसभाको निर्वाचन भए पनि संविधानसभामार्फत संविधान बन्यो। संविधानले नेपाललाई केन्द्रीकृत एकात्मक राज्यबाट संघीयतामा रूपान्तरण गर्यो। संविधान कार्यान्वयनका क्रममा स्थानीय तहको चुनाव सम्पन्न भइसकेको छ भने प्रतिनिधिसभा र प्रदेशसभाको चुनाव सँघारमा छ। यी परिवर्तन सजिलै भइरहेका छैनन्, धेरै उतारचढावबाट मुलुक गुज्रिरहेको छ। शान्ति सम्झौताले कल्पना गरेअनुसार मानिसका बाँच्न पाउने अधिकार, स्वतन्त्रताको अधिकार, महिला र बालबालिकाको अधिकार प्राप्त हुन सकेका छैनन्। आन्तरिक रूपमा विस्थापितहरू घर फिर्ता हुन सके पनि सबैले आफ्ना जायजेथा फिर्ता पाएका छैनन्। संक्रमणकालीन न्याय व्यवस्थापनका लागि गठित सत्यनिरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगमा धेरै उजुरी परेको भए पनि पीडितले न्याय पाउन सकेका छैनन्। राष्ट्रिय मानव अधिकार आयोगले शान्ति प्रक्रियाको ११ वर्षपछि मानवअधिकारको अवस्थाबारेमा दिएको प्रतिवेदनमा पनि यस्ता कमजोरी औंल्याइएका छन्। त्यसो त विस्तृत शान्ति सम्झौतापछि पनि द्वन्द्वका नयाँ आयाम देखा परे। मुलुकलाई अस्थिरतातर्फ मोड्न सक्ने गरेर संविधानको विरोधमा मधेसमा आन्दोलनहरू भए। सौभाग्यवश मधेसकेन्द्रित दलहरू पनि चुनावमा सामेल भएर संविधान कार्यान्वयनको मार्गमा सहभागी भएका छन्। अहिले पनि मुलुक प्रतिनिधिसभा र प्रदेशसभाको निर्वाचन सँघारमा रहँदा शान्ति सम्झौताको हस्ताक्षरकर्ता माओवादीबाट फुटेको नेत्रविक्रम चन्द नेतृत्वको नेपाल कम्युनिस्ट पार्टी हिंसात्मक तरिकाले चुनाव भाँड्न लागिपरेको छ। यसका अलावा नयाँ संविधानलाई नरुचाएका शक्तिहरूले संविधान कार्यान्वयन नहोस् भन्ने चाहेका हुन सक्छन्, तर असजिलो अवस्थामा पनि मुलुक सम्झौताअनुरूप अगाडि बढिरहेको छ। शान्ति आफैं कायम हुने विषय होइन। जीवन्त शान्तिका लागि सबै तह र तप्काका नागरिकका जायज मागहरू मनन गर्दै सक्रियतापूर्वक बढ्नुपर्छ। राजनीतिक र सामाजिक शक्तिहरू सक्रिय भएर शान्ति स्थापनातर्फ अग्रसर हुनु जरुरी छ। दलहरूबीच फरक दृष्टिकोण र मतभेद हुन सक्छन्, तर शान्ति कायम गर्न आधारभूत विषयमा साझा प्रतिबद्धता जरुरी छ।"
चुनाव विरोधी गतिविधि गर्ने विप्लव कार्यकर्ता पक्राउ,अछाम : अछाम प्रहरीले चुनवा भाड्ने गतिविधिमा संलग्न रहेको आशंकामा नेत्रविक्रम चन्द विप्लव नेतृत्वको नेपाल कम्युनिस्ट पार्टीका एक कार्यकर्तालाई पक्राउ गरेको छ । नेपाल कम्युनिष्ट पार्टी जिल्ला कमिटी अछामका जिल्ला सचिवालय सदस्य चट्टान भनिने सज्जन धामीलाई बिहीबार प्रहरीले पक्राउ गरेको हो । धामी चुनाव विरोधी गतिविधिमा संलग्न रहेको पाइएपछि प्रहरीले पक्राउ गरेको अछामका प्रहरी प्रमुख डीएसपी दधिराम न्यौपानेले जानकारी दिए । जिल्लाको पञ्चदेवल विनायक नगरपालिका निवासी धामीलाई त्यहाँ चुनवा भाड्ने गतिविधि गर्दै आएको आरोपमा पक्राउ गरिएको डीएसपी न्यौपानेको भनाइ छ । उनलाई प्रहरीले नियन्त्रणमा लिएर अनुसन्धान गरिरहेको डीएसपी न्यौपानेले जानकारी दिए ।
राजपाको घोषणापत्र सार्वजनिक : जनकपुरलाई विश्व हिन्दु केन्द्र बनाउने,"काठमाडौं : राष्ट्रिय जनता पार्टी (राजपा) नेपालले घोषणापत्र सार्वजनिक गरेको छ। बुधबार महोत्तरीको जलेश्वरमा विशेष कार्यक्रम गरेर राजपाले घोषणापत्र सार्वजनिक गरेको हो। घोषणापत्रमा तराई मधेसलाई केन्द्रित गरेर राजपाले विभिन्न योजना सार्वजनिक गरेको छ। जहाँ निशुल्क शिक्षालाई विशेष प्राथमिकता दिएको छ। राजपाले आफ्ना प्रमुख १५ प्राथमिकतामा भने जनकपुरलाई विश्व हिन्दु केन्द्र बनाउने कुरालाई भने महत्वका साथ उल्लेख गरेको छ। जनकपुरलाई अन्तराष्ट्रिय पर्यटन स्थल एवम् विश्व हिन्दु केन्द्र बनाइने छ, घोषणापत्रमा भनिएको छ। सँगै राजपाले तराईको बाढीपहिरोको स्थायी समाधान, हुलाकी मार्ग, रेलसेवा विस्तार, काठमाडौंनिजगढ द्रुतमार्ग र निजगढमा दोस्रो अन्तराष्ट्रिय विमानस्थलका योजनालाई प्राथमिकताका साथ राखेको छ। घोषणापत्रमा वीरगञ्जलाई नेपालको आर्थिक कारोबार र व्यापारको केन्द्र, विराटनगर, भैरहवा र नेपालगञ्जलाई नेपालको आर्थिक विकासको मेरुदण्ड बनाउनेसँगै लुम्बिनीलाई अन्तराष्ट्रिय बुद्धिस्ट केन्द्र बनाउने उल्लेख गरिएको छ। राजपाले अन्य दल भन्दा फरक ढंगले महिला मैत्री नीति तथा कार्यक्रम, किसान, गरिब, युवा मैत्री कार्यक्रमलाई समेत प्राथमिकतामा राखेको छ। उसले वैदेशिक लागानी आकर्षण र निजी क्षेत्र प्रोत्साहनलाई विशेष जोड दिएको छ। राजपाले दीर्घकालीन नीति तथा कार्यक्रममा भने कृषि, सिचाइृ, ऊर्जा, सडक तथा पूर्वाधार, उद्योग, व्यापार, सहकारी, पर्यटन, शिक्षा, स्वास्थ्य, वन, भूमि, श्रम, महिला बालबालिका एवम् वृद्धवृद्धा, युवा, खेलकु, सूचना, प्रविधि र सञ्चार नीतिलाई राखेको छ।"
पञ्चायतकालदेखि भुसाल र बोहोराको टक्कर,"बुटवल : पञ्चायती व्यवस्थाविरुद्ध आवाज उठाउने विद्यार्थीको अग्रपंक्तिमा थिए, घनश्याम भुसाल। गीर्वाण स्कुलमा कक्षा ९ मा पढ्दै गर्दा उनका झोलामा राता किताबहरू हुन्थे, जसमा कम्युनिस्ट राजनीतिका सिद्धान्तहरू लेखिएका हुन्थे। ती राता किताब बोक्नेहरू खोज्दै हिँड्नेलाई ठेगान लगाउने अर्का समूह थियो, राष्ट्रवादी स्वतन्त्र विद्यार्थी मण्डल। जसको सूत्रपातमध्येका एक थिए, दीपक बोहोरा। भुसालको भनाइमा बोहोरा पञ्चायतका अच्छाखासा मान्छे थिए। भुसालहरू पञ्चायत हटाउने अभियानमा लुकेर काम गर्थे, बोहोराहरू पञ्चायतविरोधीलाई दबाउन हरतरह कोसिस गर्थे। संघीय गणतन्त्र नेपालको पहिलो प्रतिनिधिसभा निर्वाचन हुँदै गर्दा तिनै पञ्चायतकालका दुई पात्र चुनावी मैदानमा आमनेसामने भएका छन्। रूपन्देही क्षेत्र ३ को प्रतिनिधिसभातर्फ वाम गठबन्धनबाट भुसाल र लोकतान्त्रिक गठबन्धनबाट बोहोरा चुनावी मैदानमा छन्। पञ्चायतकालमा उनैविरुद्ध लडेका कांग्रेस नेता बालकृष्ण खाँणले राप्रपा प्रजातान्त्रिकका वरिष्ठ उपाध्यक्ष बोहोरालाई मैदान खाली गरिदिएका हुन्। भुसाल र बोहोरा २०५१ सालको निर्वाचनमा रूपन्देही क्षेत्र नम्बर १ बाट पनि चुनावी मैदानमा उत्रिएका थिए। उक्त चुनाव बोहोराले जिते। यी दुई नेताको दोस्रो इनिङलाई रूपन्देहीमा खुबै महत्वका साथ हेरिएको छ। राप्रपा विभाजनका समयमा विभिन्न गुटउपगुट निर्माण गरेका बोहोरा निकै चलाख नेता मानिन्छन्। पटकपटक मन्त्री भइसकेका उनी सातौ पटक चुनाव लडिरहँदा दुई पटक सफल भएका छन्। भुसाल तेस्रो पटक चुनावी मैदानमा उत्रिएका छन्। ०५२ सालको उपचुनावमा भैरहवा क्षेत्रबाट उनी विजयी भएका थिए। पार्टीमा वैचारिक बहस चलाउन भुसाल माहिर मानिन्छन्। उनी भन्छन्, म साना कुरा गरेर उम्मेदवारले जित्छन् भन्ने पक्षमा छैन, बिजुलीको दुईचार पोल बाँढ्दैमा मतदाताले जिताउने दिन गइसके, भुसाल भन्छन् समृद्ध मुलुक निर्माणको अभियानमा ठूला सपना लिएर अघि बढ्नुपर्छ। सुनौलीलाई चीन र भारतको व्यापार नाका, लुम्बिनीको पर्यटनसँग जोडेर सिद्धार्थनगरलाई अन्र्तराष्ट्रिय शहर निर्माण, औद्योगिक क्षेत्रको विकास, विद्युत्, खानेपानी, सडक निर्माणलगायत योजना भुसालले अघि सारेका छन्। स्वास्थ्यमन्त्री समेत रहेका बोहोराले रूपन्देहीको कृषि उत्पादनका बेला सिँचाइको क्षेत्रमा महत्वपूर्ण काम गरेको बताउँछन्। भन्छन्, ०३८ सालदेखि सरकारमा रहेर रूपन्देहीको विकासमा महत्वपूर्ण काम गरिरहेको छु। उनी थप्छन्, लोकतन्त्र रक्षा, देश विकासका लागि मबाट निरन्तर काम हुनेछ। बोहोराले सुनौलीकोरला मार्ग निर्माणमा जोड दिँदै भैरहवालाई औद्योगिक क्षेत्र बनाउने योजना ल्याएका छन्। विकास निर्माणका प्रतिबद्धतामा दुई उम्मेदवारका समान खाले बुँदाहरू समावेश गरिएका छन्।स्थानीय तहको मतलाई आधार मान्ने हो भने बोहोरालाई भुसाल निकै चुनौतीपूर्ण बन्न सक्छन्। उक्त क्षेत्रमा वाम गठबन्धन साढे पाँच हजार मतले अघि छ।"
हिंसाको बाटो नसमात्न कांग्रेसलाई ओलीको चेतावनी,"दाङ : नेकपा एमालेका अध्यक्ष केपी शर्मा ओलीले हिंसाको बाटो नसमात्न कांग्रेस नेतृत्वलाई चेतावनी दिएका छन्। नेपाल पत्रकार महासंघ दाङले बिहीबार घोराहीमा आयोजना गरेको पत्रकार सम्मेलनमा बोल्दै अध्यक्ष ओलीले हिंसाको बाटो समातिरहेको विप्लव माओवादीका गतिविधिलाई कांग्रेसले प्रशय दिइरहेको भन्दै हिंसाको बाटो नसमात्न आग्रह गरे। दोलखामा विप्लव माओवादी र कांग्रेसको संयुक्त बैठक बसेर निर्वाचन बिथोल्ने निर्णय गरेको भन्दै ओलीले कांग्रेस नेतृत्वलाई चेतावनी दिदैँ भने,आफ्नो इतिहास समाप्त पार्ने गरी कांग्रेस अगाडि बढ्नु उसका लागि नै घाटा हुन्छ' उनले भने,हिजो दोलखामा दुवै पार्टीको बैठक बसेर निर्वाचन बिथोल्ने निर्णय भएको कुरा समाचारमा आएको छ। यसले मलाई चिन्तित तुल्याएको छ। यसो गर्दा कांग्रेसको भविष्य अन्धकारमा पर्छ।' पत्रकार सम्मेलनमा बोल्दै अध्यक्ष ओलीले पाँच नम्वर प्रदेश प्रमुख मिङमार लामालाई हटाउनुको कारणको खोजी गर्न जिल्लाबासीलाई आग्रह गरे। पटकपटक यही प्रसंग दोहोर्याउँदै ओलीले भने,हतियारसहित समातिएका मान्छेलाई मुद्दा नचलाई छाड्न भनेर निर्देशन दिएर सरकारले कस्तो परिपाटीको थालनी गर्न खोजेको हो ? प्रहरी प्रमुखले हतियारसहित समातिएको मान्छेलाई छाड्न मिल्छ ? उनले प्रतिप्रश्न गरे। हरेक ६६ महिनामा सरकार फरिने नियतिको अन्त्य गर्न गठबन्धन कायम गरिएको भन्दै अध्यक्ष ओलीले निर्वाचनपछि बन्ने गठबन्धनको सरकारले सदाका लागि मुलुकको अस्थिरता अन्त्य गर्ने उनको भनाई थियो। बाम सरकारले जनजिविका सवाललाई प्राथमिकतामा राख्ने, भ्रष्टाचारको अन्त्य गर्ने, गरिवी न्यूनीकरण गर्नेलगायतका योजना रहेको सुनाए। निर्वाचन जित्न गठबन्धन नभएको उनको भनाइ थियो। चुनाव जित्नका लागि गठबन्धन कायम भएको भन्दै कांग्रेसले भ्रम फैलाइरहेको भन्दै अध्यक्ष ओलीले मुलुकलाई समाजवादको दिशामा हिडाउन गठबन्धन कायम भएको जीकिर गरे। पहिले सरकार कि पार्टी एकता भन्ने पत्रकारको जिज्ञासामा अध्यक्ष ओलीले भने, पार्टी एकताका आधारहरु तयार भइसकेका छन्। औपचारिक घोषणा हुन मात्रै बाँकी छ। कतै पार्टी एकता हुँदैन कि भनेर नतर्सिनुहोस्। निर्वाचनपछि पहिले सरकार अनि पार्टी एकता हुन्छ।'"
'कम्युनिस्ट शासन अधिनायकवादको पर्याय हो',"रुकुम : नेपाली कांग्रेसका सभापति तथा प्रधानमन्त्री शेरबहादुर देउवाले एमाले र माओवादी मिलेर कम्युनिस्ट शासन भनिरहेको कुरामा घोर आपत्ती जनाएका छन्। संसारभर कतै पनि कम्युनिस्ट शासन टिकेको छैन, किनकी यो जनताको पक्षमा छैन, प्रम देउवाले भने, कम्युनिस्ट शासन भनेको अधिनायकवादको अर्को रुप हो। त्यसैले कांग्रेसले जिते मात्र देशमा शान्ति र लोकतन्त्रको संरक्षण हुन्छ। बिहीबार पश्चिम रुकुमको सदरमुकाम खलंगामा नेपाली कांग्रेस रुकुमले गरेको चुनावी सभालाई सम्बोधन गर्दै देउवाले सरकार चुनाव गराउन हर तरहले लागिरहेको भन्दै अब पनि चुनाव हुन्न भन्नु गलत भएको बताए। उनले आसन्न निर्वाचनमा देशभर कांग्रेसका उम्मेदवारले भारी मत ल्याएर जित्ने र कांग्रेस लोकतन्त्रको संरक्षणमा डटेर लाग्ने समेत बताए। चुनाव हुन्न भनेर जनतामा भ्रम सिर्जना गर्न खोजिदैछ, देउवाले भने, विपक्षीले मतदान भएको भोलिपल्टसम्म पनि चुनाव हुन्न नै भनिरहन्छन् तर, चुनाव जसरी पनि गराइछाड्छौँ। साथै देउवाले पूर्ववर्ती सरकारले बिना प्रतिस्पर्धा चिनियाँ कम्पनीलाई दिने भनेको बुढीगण्डकी आयोजना अब नेपालले नै निर्माण गर्ने गरी भोली (शुक्रबार) नै निर्णय हुने समेत बताएका छन्।"
"अब प्रकाश छैनन्, यो देशका सबै युवायुवतीको भविष्यका लागि मेहनत गर्छु : प्रचण्ड","काठमाडौं : आइतबार मात्र पुत्र वियोगको पीडा भोगको माओवादी केन्द्रका अध्यक्ष पुष्पकमल दाहाल प्रचण्डले पुत्र प्रकाशको शोकमा हुँदा साहानुभूति प्रकट गर्ने सबैलाई धन्यवाद दिएका छन् । प्रचण्डको वक्तव्य जस्ताको तस्तै : यो श्रद्धाञ्जली सभामा उपस्थित महिला तथा सज्जनहरु, हाम्रा प्रिय पुत्र कमरेड साकार दाहाल(प्रकाश) को श्रद्धाञ्जली सभामा यहाँहरुको सहानुभूतिपूर्ण उपस्थितीका लागि म र मेरो परिवार आभारी छौं। हाम्रो पारिवारिक शोकमा तपाईँहरुको ऐक्यबद्धता हाम्रा लागि धेरै महत्वपूर्ण छ। पीडामा साथ दिनुले खुशीमा साथ दिनुभन्दा धेरै महत्व राख्दछ। तपाईँहरुको साथले हामीलाई एकमात्र पुत्रको वियोगको पीडा सहन र पीडासंग लड्न धेरै शक्ति मिलेको छ। यही मंसिर ३ गते आकस्मिक हृदयघातबाट हाम्रा छोरा प्रकाशको असामयिक निधन भयो। उनी जम्मा ३६ वर्षका थिए। ३६ वर्ष संसार बुझ्न र बाँच्न अत्यन्त थोरै उमेर हो। कलिला दुई छोरालाई टुहुरा बनाएर उनी यति थोरै उमेरमै हामीबाट सधैंका लागि विदा भए। म पूर्णकालीन राजनीतिमा लागेको तीन वर्षपछि २०३८ सालमा प्रकाशको जन्म भयो। म भुमिगत राजनीतिमा थिएँ, कहिलेकाँही मात्र घर आउँथे, त्यो पनि राती अबेला आउँथे र बिहान झिसमिसेमै हिँडिहाल्थें। उनी निरन्तर सामाजिक, आर्थिक र मनोवैज्ञानिक असुरक्षाबीच हुर्किए। सुरक्षाका कारण एकपछि अर्को स्कुल फेर्दाफेर्दै उनको पढाइ लथालिङ्ग भयो। अरु थुप्रै नेपाली युवाजस्तै कलिलैमा हतियार बोकेर क्रान्ति र नेतृत्वको रक्षाका लागि उनी पूर्णकालिन कार्यकर्ता भए। अहिले सम्झिँदा यस्तो लाग्छ, उनी आफ्नो जीवनमा कहिल्यै किशोर हुन पाएनन्। बालकबाट सिधै युवा भए। सक्रिय राजनीतिक जीवनका कारण लालनपालनमा मैले बाबुका रुपमा उनीमाथि न्याय गरिनँ, गर्न सकिनँ। केहिले कमरेड प्रकाशलाई केवल मेरो छोरामात्र ठाने र त्यसैमा उनको व्यक्तित्व सिमित गर्न खोजे। तर, उनी प्रविधिमा, संगठनमा र व्यवस्थापनमा अत्यन्त पोख्त थिए। म प्रधानमन्त्री हुँदा र त्यसपछि पनि मेरो निजी सचिवालयमा उनी मेरो छोरो भएका कारण होइन, त्यो भुमिकाका लागि आवश्यक योग्यता र क्षमता भएका कारण जिम्मेवारीमा थिए। उनी अत्यन्त मिडीयामैत्री थिए। प्रविधिमा उनको रुचीमात्र थिएन, दख्खल पनि थियो। व्यवस्थापनमा उनको दक्षता त यहाँहरु सबैले देखिरहनुभएकै हो। सानैदेखि उनी मेरा लागि छोराभन्दा पनि बढि सहकर्मी र सहयोद्धा थिए। म इमानदारीपूर्वक भन्छु, प्रधानमन्त्रीका रुपमा मेरो दोश्रो कार्यकाल उनको सहयोगबीना सफल हुने थिएन। पुत्रवियोग मान्छेको जीवनमा सबैभन्दा ठूलो शोक मानिन्छ र रहेछ पनि। शोकको यो घडीमा हामीले देशमात्र होइन, विश्वभरिबाटै हार्दिक समवेदना र सान्त्वना पायौं। नेपालका सबै राजनीतिक दल र तिनको नेतृत्वले हामीलाई दिएको समवेदना र ढाडसप्रति हामी ऋणि छौं। हाम्रा छिमेकी देश चीन र भारतबाट म र मेरो परिवारले निकै छिटो प्रेमपूर्वक समवेदना पायौं। युरोप, अमेरिका, अष्ट्रेलिया, अफ्रिका र एसियाका विभिन्न देश अनि संसारभरिका थुप्रै कम्युनिष्ट पार्टीले यो शोकमा हाम्रो परिवारप्रति ऐक्यबद्धता र सहानुभुती देखाए। विभिन्न पेशागत, व्यवसायिक र सामाजिक संघसंस्थाले यो शोकमा हामीलाई शान्त्वना दिए। मंसिर ३ गते नर्भिक अस्पतालदेखि पेरिसडाँडा र अर्याघाटसम्म स्वतःस्फुर्त रुपमा उर्लिएको जनसागरलाई मैले क प्रकाशले छोटो उमेरमा कमाएको प्रतिष्ठाको प्रमाण मानेको छु। दश वर्ष लामो नेपाली क्रान्तिकालमा हामीले त्याग, तपस्या र बलिदानका धेरै कीर्तिमान देख्यौं। जीवनको लम्बाई होइन, उचाई धेरै हुनुपर्छ भन्ने हाम्रो मान्यता थियो र छ। कमरेड प्रकाशको मृत्युपछि नेविसंघ, अनेरास्ववियू र अखिल(क्रान्तिकारी) संगै युवा संगठनले पनि म र मेरो परिवारलाई संयुक्त सान्त्वना दिए र हामी सबै तपाईँका छोराछोरी हौं भनेर हाम्रो आत्मबल बढाए। प्रकाश अब छैनन्। तर, देशका हरेक युवायुवतीमा हामीले प्रकाशलाई देखेका छौं। यो देशका सबै युवायुवती हाम्रा छोरा प्रकाश हुन् र तिनको समुन्नत भविष्यका लागि हामीले अझ धेरै मेहनत गर्नुपर्छ भन्ने निश्कर्षमा हामी अझ दृढ भएका छौं। हो, हामी शोकाकुल छौं। तर, देश र समाजप्रतिको दायित्व यो शोकमा हामीले अझ बढि महशुस गरेका छौं। आफन्तजन, राजनीतिज्ञहरु, पार्टीका साथीहरु, महामहिमहरु, विभिन्न पेशा र वर्गका शुभचिन्तकहरु, यो शोकका क्षणमा यहाँहरुले मनैदेखि दिएको समवेदना र सहानुभूतिले हामीमा धैर्य र हिम्मत थपेको छ। आजको उपस्थितीका लागि म परिवार र पार्टीका तर्फबाट हृदयदेखि नै तपाईँहरुप्रति कृतज्ञता व्यक्त गर्दछु। पुष्पकमल दाहाल प्रचण्ड अध्यक्ष नेकपा(माओवादी केन्द्र) ७ मंसिर, २०७४"
काठमाडौं ५ मा त्रिपक्षीय प्रतिस्पर्धा,"काठमाडौं: काठमाडौं५ मा कांग्रेस, एमाले र विवेकशील साझा पार्टीका उम्मेदवार चुनाव जित्ने दाबीसहित मतदाताको घरदैलोमा व्यस्त छन् । कांग्रेस केन्द्रीय सदस्य डा प्रकाशशरण महत, एमाले महासचिव ईश्वर पोखरेल र विवेकशील साझाका अध्यक्ष उज्ज्वल थापा यो क्षेत्रमा प्रतिस्पर्धामा छन्। तीनै दलका उम्मेदवार प्रभावशाली भएकाले मतदाता अन्योलमा देखिन्छन् । हाम्रो क्षेत्रका तीनै जना उम्मेदवार प्रभावशाली छन्,' हाँडीगाउँकी उमा कार्की भन्छिन्, हामी विकास गर्ने र महिलाको मर्म बुझ्नेलाई भोट दिन्छौं ।' बूढानीलकण्ठका अर्जुन खड्काले सहज रूपले व्यवसाय गर्न दिने नेतालाई भोट दिने बताए । ०७० र ०६४ सालको संविधानसभा चुनावमा जित हात पारेको कांग्रेस यसपटक पनि जित्नेमा ढुक्क छ । उम्मेदवार फेरिँदैमा मतदाताले कांग्रेसको साथ नछाड्ने डा महतको दाबी छ । एमाले महासचिव ईश्वर पोखरेल दुई पटकसम्म यस क्षेत्रका जनताले कांग्रेसको कार्यशैली देखिसकेकाले आफूले जित्ने विश्वासमा छन् । विवेकशील साझाका उम्मेदवार उज्ज्वल थापा पनि क्षेत्र नम्बर ५ का मतदाता विवेकी भएकाले आफूलाई मतदान गर्ने दाबी गर्छन् । कांग्रेस उम्मेदवार डा महतले यस क्षेत्रको आर्थिक, सामाजिक, सांस्कृतिक तथा पुराताŒिवक विकासको छुट्टै योजना बनाएको बताए । यस क्षेत्रका युवाले रोजगारीका लागि विदेश तथा अन्य क्षेत्रमा भौंतारिन नपरोस् भनेर लागिपरेको छु', उनले भने । शिक्षा र स्वास्थ्य क्षेत्रमा पनि आवश्यकताअनुसार पूर्वाधार तयार गर्ने उनले बताए । म लोकतान्त्रिक पद्धतिमा काम गर्ने मान्छे हुँ । अघिल्लो चुनावी आधार तथा मेरो इमानदारी र कटिबद्धतालाई बुझेर मतदाताले मलाई नै रोज्नेमा विश्वस्त छु,' उनले थपे । एमाले महासचिव पोखरेल मुलुकै पराजित भएका बेला आफूले चुनाव हारेको बताए । देश नै हारेका बेला मैले पनि हारेको हुँ, त्यतिबेलाको र अहिलेको माहोल फरक छ । त्यसैले मैले जित्छु । म हारे पनि यहाँका जनतासँग निरन्तर सम्पर्कमा छु, यहीं समर्पित छु,' उनले भने, जनताले यसपटक मलाई न्याय दिनेछन् ।' आर्थिक एवं पूर्वाधार विकास, शिक्षा र स्वास्थ्यमा जनताको सहज पहुँचप्रति प्रतिबद्धता जनाउँदै उनले भने, यस क्षेत्रमा २२ वटा स्वास्थ्य संस्था र तीन दर्जन शिक्षण संस्था छन् । यसलाई व्यवस्थित गरेर जनतासम्म पहुँच पुर्याउनेछु । यो क्षेत्र पूर्वप्रधानमन्त्री मनमोहन अधिकारीको क्षेत्र भएकाले पनि यसमा मेरो विशेष सामीप्य छ ।' अमेरिकाबाट आइटी डिजाइनर पढेर नेपाल फर्केपछि युवा बटुलेर विवेकशील दल खोलेका उज्ज्वल थापा कुकुर चिह्न लिएर दोस्रो संविधानसभामा त्यसै क्षेत्रबाट उम्मेदवारी दिएका थिए । यो क्षेत्रमा उनको दोस्रो अनुभव हो । काठमाडौं५ लाई भीआईपी र बौद्धिक व्यक्तिहरूको सहर बनाउने मेरो योजना छ,' उनले भने, सबै नेता आयातीत हुन् । मैले जति यो क्षेत्रलाई अरूले बुझेका छैनन् । म यहाँको हरेक वर्ग, समुदाय, धर्मसंस्कृति र विकासबारे परिचित छु । कस्तो विकास आवश्यक छ भन्ने कुरा मैले जति अरूले बुझ्न सक्दैनन् । यहाँको माटोले मलाई राम्ररी चिनेको छ ।' निष्ठाको राजनीति बटुल्न चुनावमा होमिएको उनले बताए । भने, माहोल बनाउन धेरै मान्छे चाहिँदैन एक जना नै काफी हुन्छ,' थापाले भने, विकास र समृद्धिको मुद्दा लिएर म अघि बढिरहेको छु ।' काठमाडौं ५ मा ईश्वर पोखरेले ०५६ सालमा १५ हजार नौ सय ७५ मत ल्याएर चुनाव जितेका थिए । ०६४ सालको संविधानसभा चुनावमा कांग्रेसका नरहरि आचार्यले १३ हजार दुई सय ४५ मत ल्याएर विजय हासिल गरे भने पोखरेल नौ हजार एक सय २० मतमा खुम्चिए । ०७० को दोस्रो संविधानसभा निर्वाचनमा आचार्यले १५ हजार ३ सय ६४ मत ल्याए भने पोखरेलले १४ हजार सात सय २३ मत ल्याएका थिए । विवेकशील साझाका थापाले भने यसअघिको निर्वाचनमा उपस्थिति जनाए पनि खासै लोकप्रिय मत प्राप्त गर्न सकेका थिएनन् । काठमाडौं महानगरपालिकाको वडा नं २, ३, ४ र ५, टोखा नगरपालिकाको वडा नं २ऽ ३, ४, ५, ६ र ७ तथा बूढानीलकण्ठ नगरपालिकाको वडा नं ३, ४, ५, ६ र ७ मा फैलिएको यस क्षेत्रका कुल मतदाता ६४ हजार पाँच सय ५० छन् । जुन संख्या दोस्रो संविधानसभा निर्वाचनमा ५५ हजार तीन सय ७७ थियो ।"
प्रदेशको सीमांकन सच्याउने राजपाको घोषणा,"बर्दिबास : प्रतिनीधिसभा र प्रदेशसभा निर्वाचनका लागि राष्ट्रिय जनता पार्टी (राजपा) नेपालले घोषणापत्र सार्वजनिक गरेको छ। महोत्तरीको जलेश्वरमा एक कार्यक्रम गरी राजपा अध्यक्ष मण्डलका संयोजक महन्थ ठाकुर, अध्यक्ष मण्डलका सदस्य राजेन्द्र महतोले पार्टीको घोषणापत्र सार्वजनीक गरेका हुन्। घोषणापत्रमा पहिचान, अधिकार र सम्मान, राजपा नेपालको दृढ अडान चुनावी मुल नारा भएको उल्लेख गरिएको छ। सबैको पहिचान, सबैको अधिकारराजपालाई मत, एकमात्र अधिकार भन्दै राजपाले समुन्नत नेपाल, सम्पन्न नेपाली, सार्थक संविधान, समावेशी राज्य, समतामूलक समाज, सार्वभौम नागरिक भन्ने विषयलाई जोड दिएको छ। मधेस, थरुहट तथा पहिचान र अधिकारका लागि भएका हरेक विद्रोह र आन्दोलनका क्रममा शहादत दिएका र घाइते भएका हरेक जीवित र सहिदको सपना साकार पार्ने राजापाले जनाएको छ। नेपालबाट सबैखाले विभेदको कानुनी अन्त्य गर्दै सबै नेपालीको परिचयलाई सम्मान गर्ने, सबैको अधिकार सुरक्षित गर्ने, प्रदेशको सिमांकन सच्याउने, र राष्ट्र निर्माणको गहन अभिभारामा सबैलाई समावेश गराउने गरी संविधानलाई पूर्णता प्रदान गर्न घोषणा पत्रमा छ। देशमा जारी दशकौं लामो राजनीतिक अस्थिरता र अनिश्चिततालाई सधैंका लागि अन्त्य गर्दै मुलुकलाई शान्ति, समृद्धि र सफलताको पथमा डोर्याउने समावेशी र सक्षम राज्य व्यवस्थाको जग बसाल्न राजपा नेपालको चुनाव चिन्ह छातामा मत हाल्न आह्वान गरेको छ। के छ त राजपाको घोषणापत्रमा ? राजपाले आफ्नो घोषणापत्रमा अति आवश्यक विषयहरुलाई सर्वाधिक महत्वको सूचिमा राखेको छ। पहिचान, स्थान, अधिकार र स्वाभिमानको संघर्षलाई जारी राख्दै देशको चौतर्फी विकास द्रुत गतिमा हुनुपर्ने भन्दै राजपाले राज्यले होच्याएको, अलपत्र पारेको र पूर्ण रुपमा वेवास्ता गरेको मधेस र थरुहट क्षेत्रको विकासलाई अबको सर्वाधिक प्राथमिकताको विषय बनाउने जनाएको छ। बाढि पहिरोको स्थायी समाधान, हुलाकीमार्ग, थप सडक संजाल र रेल सेवाको विस्तार, काठमाण्डौंनिजगढ द्रुतमार्ग र निजगढ दोश्रो अन्तराष्ट्रिय विमानस्थल, जनकपुरअन्तराष्ट्रिय पर्यटन स्थल एवंंं विश्व हिन्दु केन्द्र, विरगन्जनेपालको आर्थिक कारोवार र व्यापारको प्रमुख केन्द्र, विराटनगर, भैरहवा र नेपालगंज नेपालको आर्थिक विकासको मेरुदण्ड, लुम्बिनीअन्तराष्ट्रिय बुद्धिष्ट केन्द्रसूचिना प्रविधि र इन्टरनेट सेवाको विस्तार, युवामैत्री कार्यक्रम, महिलामैत्री कार्यक्रम, किसानमैत्री कार्यक्रम, गरिमैत्री कार्यक्रम, वैदेशिक लगानी आकर्षण र निजीक्षेत्रलाई प्रोत्साहन, शहिद स्तम्भ एवं स्मारक निर्माण र हरेक क्षेत्र, विकास क्षेत्र भन्ने प्रतिबद्धता जनाएको छ। राजपाले हरेक बर्ष तराईमधेसको समथर मैदानमा आउने बाढीको स्थायी समाधानका लागि वैज्ञानिक योजना बनाएर बाँध र कल्भर्ट निर्माण, बर्षा यामको पानीको उचित निकास, चुरेभावरको प्रभावकारी संरक्षण एवं व्यापक वृक्षारोपणको कार्यक्रम सञ्चालन गर्ने र तराई मधेसको जनतालाई प्रकोपबाट सर्धैका लागि मुक्त गर्न शसक्त कार्यक्रम सञ्चालन गर्ने प्रतिबद्धता जनाएको छ। यस्तैगरी सहज आवागमन र सर सामानको ढुवानीका लागि हुलाकी मार्गलाई तराईमधेस लोकमार्ग नामांकरण गर्दै यथाशीघ्र सम्पन्न गरी थप सडक सञ्जालको निर्माण गर्ने, पूर्वपश्चिम राजमार्गको समानान्तर आधुनिक रेलमार्गको निर्माण गर्ने राजपाको प्रतिवद्धता छ। जनकपुर अन्तराष्ट्रिय पर्यटन स्थल एवं विश्व हिन्दू केन्द्रलाई प्राथमिकता दिंदै जनकपुरको बृहत र चौतर्फि विकासका लागि दक्ष र अनुभवी विशेषज्ञहरुको सहयोगमा आधुनिक गुरुयोजना तयार गरी जनकपुरलाई अन्तराष्ट्रिय पर्यटन र अध्यात्मिक केन्द्रको रुपमा विकास गर्ने, जनकपुर विमानस्थललाई सुरुमा क्षेत्रीय र पछि अन्तराष्ट्रिय आधुनिक विमानस्थलको रुपमा स्तरोन्नती गर्ने राजपाको घोषणापत्रमा उल्लेख छ। वीरगन्जलाई आधुनिक शहरको रुपमा विकास गर्दै यसलाई वैकिङ्ग, विमा, शेयर कारोवार र अन्तराष्ट्रिय व्यापारको केन्द्र बनाउने, नयाँ उद्योगहरु खोल्न निजी क्षेत्रलाई आकर्षित गर्ने सेवा, सुविधा र छुटको योजना बनाईने, वीरगन्जलाई विश्वका अन्य व्यापारीक र आर्थिक कारोवार हुने सहरहरुसँग सरकारी स्तरमै जोडिने घोषणापत्रमा समावेश गरिएको छ। विराटनगर, भैरहवा र नेपालवगन्ज नेपालको आर्थिक विकासको मेरुदण्डका रहेको भन्दै राजपा नेपालले निर्वाध विद्युत आपूर्ति, औद्योगिक विकासको व्यवस्थापन, औद्योगिक सडकको निर्माण एवं स्तरोन्नती, श्रमिक विकास, प्राविधिक प्रशिक्षण र राजनीतिक हस्तक्षेपको समाप्ति लगातका दिशामा ठोस कार्य गर्दै उद्योगहरुको सम्बन्धन र थप विस्तारको कार्यक्रमहरु बनाउने जनाएको छ। राजविराज, सिराहा, जलेश्वर, मलङ्गवा, गौर, कलैया, नवलपरासी, तौलिहवा, नेपालगन्ज, तुलसीपुर, गुलरीया र महेन्द्रनगरमा एकिकृत सहरी विकास कार्यक्रम लागु गरी आधुनिक सहरको निर्माण गर्ने प्रतिबद्धता जनाएको छ। लुम्बिनी विकास गुरुयोजनालाई तत्काल थप प्रभावकारी बनाउने, ढिलो भएमा योजना र निर्माण कार्यहरुलाई यथाशिघ्र सम्पन्न गर्ने, सुरु नभएका कार्यक्रमहरुलाई अविलम्ब प्रारम्भ गर्ने, राजनीतिक हस्पताक्षेपलाई निरुत्साहित गर्ने, सुस्त गतिमा निर्माण हुँदै गरेको गौतमबुद्ध अन्तराष्ट्रिय विमानस्थललाई शीघ्र सम्पन्न गरि सञ्चालनमा ल्याउने राजपाको प्रतिबद्धता छ। राजपाले सूचना प्रविधि र इन्टरनेटको सेवा उपलब्ध नभएका वा गुणस्तरीय नभएका ठाउँहरुमा सुलभ र सस्तो इन्टरनेट सेवा उपलब्ध गराउने, सरकारी र सार्वजनीक रुपमा सञ्चालित माध्यमिक, उच्च माध्यमिक एवँ व्यवासायीक शिक्षा केन्द्रहरुमा निशुल्क इन्टरनेटको व्यवस्था गर्ने जनाएको छ। उच्च शिक्षा र वैदेशिक रोजगारमा जान चाहने युवाहरुका लागि धरौटी सहित ऋण उपलब्ध गराउने, बैंक र वित्तिय संस्थाहरुलाई कुल ऋण प्रवाहको कम्तिमा १ प्रतिशत युवाहरुको नयाँ कारोवार ९क्तबचत ग्उ० मा लगानी गर्नुपर्ने व्यवस्था गर्ने घोषणापत्रमा उल्लेख छ। विराटनगर, जनकपुर, वीरगन्ज, भैरहवा, नेपालगन्ज र धनगढीमा आधुनिक क्रिकेट मैदानको निर्माण गर्ने, त्यसमध्ये कुनै दुईलाई अन्तराष्ट्रिय प्रतियोगिता आयोजना गर्न सकिने रंगशाला ९क्ष्लतभचलबतष्लब िक्तबमष्ग० को रुपमा विकास गर्ने प्रतिबद्धता जनाएको छ। महिलाको लागि हरेक उच्च शिक्षा निशुल्क गर्ने, हरेक नवजात बालिका जन्मनासाथ उसको सुरक्षित भविष्यका लागि आमाको संरक्षकत्वमा बालिकाको नाममा १० हजार रुपैंया अनुदान दीर्घकालीन मुद्धती खाता खोलि बैंकमा जम्मा गरिनेछ, जुन बालिका १८ बर्ष पुगेपछि आवश्यकता अनुसार व्याजसहितको एक मुस्ट रकम प्रयोग गर्न सक्नेछन् घोषणापत्रमा भनिएको छ। कम्तिमा १० जोड २ सम्मको शिक्षा प्राप्त गरेका र उमेर पुगेका विवाहयोग्य महिलालाई विवाहको समयमा आधा तोला सुनको मँगलसुत्र वा सो वरावरको रकम प्रदान गर्ने समेत राजपाले प्रतिबद्धता जनाएको छ। किसानमैत्री कार्यक्रमलाई जोड दिँदै राजपालो कृषि क्षेत्रको आधुनिकिकरण, नयाँ प्रविधिको प्रयोग, पैदावारको औद्योगिकीकरण, मल खाद्यको सस्तो र सहज उपलब्धता, उत्पादन बृद्धि र विविधिकरण, सरलीकृत कृषि ऋण तथा नयाँ बजार विस्तार आदि उपायहरु अबलम्बन गर्दै किसानको जीवन सुखद बनाउनुको साथै देश विकासमा कृषि क्षेत्रको योगदानलाई बृद्धि गर्ने उल्लेख गरेको छ। नेपालको कुल जनसँख्याको लगभग एक चौथाई गरिबिको रेखामुनि रहेका अति विपन्न नेपालीको जीवनलाई थप कस्टकर हुनबाट बचाउन त्यस्ता हरेक नेपालीको पहिचान गरी तिनलाई सहुलियत मूल्यमा चामल र अन्य दैनिक सामग्री सहज उपलब्ध गराउने व्यवस्था गर्ने घोषणापत्रमा उल्लेख छ। वैदेशिक लागनी आकर्षण र निजीक्षेत्रलाई प्रोत्साहन दिन विधिको शासन, नीतिगत स्थिरता, प्रभावकारी अनुगमन, वैदेशिक लागनीको वातावरण निर्माण, राजनीतिक हस्तक्षेपबाट मुक्ति र यथेष्ट प्रोत्साहन प्रदान गर्दै निजी क्षेत्रको विकास, विस्तार र राष्ट्र निर्माणमा योगदान गर्ने सहज स्थितीको सिर्जना गर्ने प्रतिबद्धता पनि राजपाले जनाएको छ। मधेश आन्दोलन, थरुहट आन्दोलन र अन्य आन्दोलनहरुमा आफ्नो ज्यानको आहुति दिने अमर शहिदहरुलाई श्रदाञ्जली अर्पण गर्न, तिनको त्यागलाई प्रेरणाको श्रोतको रुपमा रुपान्तरण गर्न र तिनको योगदानलाई चिर स्मरणीय बनाउन शहादत दिएका हरेक ठाउँमा शहिद स्तम्भ र शहादत भएका हरेक जिल्लामा शहिद स्मारकको निर्माण गर्ने, शहिदको लागि गरिएको हरेक प्रतिबद्धता पुरा गर्ने, शहिद परिवारको उचित हेरचाह, घाईते र अंगभंग भएकाहरुको उपचार र रोजगारीको व्यवस्था गर्ने राजपा नेपालको प्रतिबद्धतापत्रमा उल्लेख छ। हरेक क्षेत्र, विशेष क्षेत्र भन्दै राजपाले मिथिला, भोजपुरा, अवध र थारु समुदायको ईतिहास, भाषा, संस्कृति र कलालाई संरक्षण गर्ने उदेश्यले उपयुक्त स्थानहरुमा संग्रहालय र अनुसन्धान केन्द्रहरुको स्थापना गर्ने, प्रदेश नम्बर२ मा निर्माण गरिने पहिलो दुईवटा पाँचतारे होटेललाई करमा पूर्ण छुट दिने, एक अर्ब भन्दा बढी लगानीको अन्य कुनैपनि उद्योगलाई करमा ५० प्रतिशत छुट दिने प्रतिबद्धता घोषणापत्रमा गरेको छ। तिन चरणका स्थानीय तह निर्वाचनमा पहिलो र दोस्रो चरणको निर्वाचनलाई बहिस्कार गरेको राजपाले संविधानमा केही संशोधन र काुननमा केही सुधारपश्चात काँग्रेस र माओवादी केन्द्रले संविधानको पूर्णताका लागि निर्वाचनपछि बन्ने प्रतिनिध सभामा दुई तिहाई मत पुर्याई आवश्यक सर्ब संशोधनका लागि सघाउने प्रतिबद्धता व्यक्त गरेपछि राजपा नेपालले प्रदेश नम्बर २ मा भएको तेस्रो चरणको स्थानीय चुनावमा भाग लिएको थियो। घोषणासभामा अध्यक्ष मण्डलका सँयोजक महन्थ ठाकुरले संविधानको पूर्णता, समावेशिताको व्यवहारिक सुनिश्चितता, नागरिकता र भाषिक अधिकारको प्राप्ति एवं समग्र मधेस र थरुहटको द्रत विकासको चाहनासँग आफूहरुले कुनै सम्झौता नगरेको र कदापि नगर्ने स्पष्ट पारे।आफूहरुको संघर्ष जारी रहेको पनि बताए। दोस्रो संविधानसभाको निर्वाचनपछि अनेकौ अवसर, प्रलोभन र दबाबका बाबजुद राजपा नेपाल स्वयँ वा यसको गठन हुनुभन्दा पहिले यसको कुनैपनि घटक दल सरकारमा नगएको स्मरण गराउदै ठाकुरले त्यो आफूहरुका लागि सत्ताभन्दा माथि मुद्धा रहेको कुराको प्रमाण रहेको बताए। आसन्न प्रतिनिधि सभा र प्रदेश सभाको निर्वाचन पनि आफूहरुको जारी संघर्षको एउटा महत्वपूर्ण कडी रहेको उल्लेख गर्दै उहाँले पहिचान, सम्मान, स्थान र स्वाभिमान प्राप्तिको निर्वाचन रुपी लडाईमा मतदाताहरुको मत आफूहरुका लागि सबैभन्दा ठुलो हतियार हुने बताए। त्यसैले छाता चिन्हमा भारी मतदान गरी राजपा नेपाललाई अत्यधिक मतले धेरै भन्दा धेरै स्थानमा बिजयी गराउन उहाँले मतदाताहरुलाई अनुरोध गरे। उनले भने,तपाईको एक मत हाम्रो संघर्षका लागि सबैभन्दा महत्वपूर्ण उर्जा हनेछ ।"
राजपा घोषणापत्र  'विवाहयोग्य महिलालाई आधा तोला सुनको मङ्गलसुत्र',"काठमाडौं : राष्ट्रिय जनता पार्टी नेपालले प्रतिनिधिसभा तथा प्रदेशसभा निर्वाचनका लागि घोषणापत्र सार्वजनिक गरेको छ। बिहीबार महोत्तरीको जलेश्वरमा सार्वजनिक गरिएको घोषणापत्रमा विवाह गर्ने महिलालाई आधा तोला सुनको मंगलसूत्र वा त्यो बराबरको रकम प्रदान गरिने उल्लेख छ। 'दहेज प्रथाको अनुचित प्रयोगलाई निरुत्साहित गर्न कम्तिमा १०२ सम्मको शिक्षा प्राप्त गरेका र उमेर पुगेका विवाहयोग्य महिलालाई विवाहको समयमा आधा तोला सुनको मङ्गलसुत्र वा सो बराबरको रकम प्रदान गरिने छ', घोषणापत्रमा उल्लेख छ, 'अरु अवान्छित कुनै पनि दाइजोलाई कानुनअनुसार व्यवहार गरिने छ।' घोषणापत्रमा तराई मधेसलाई केन्द्रित गरेर राजपाले विभिन्न योजना सार्वजनिक गरेको छ। जहाँ निशुल्क शिक्षालाई विशेष प्राथमिकता दिएको छ। राजपाले आफ्ना प्रमुख १५ प्राथमिकतामा भने जनकपुरलाई विश्व हिन्दु केन्द्र बनाउने कुरालाई भने महत्वका साथ उल्लेख गरेको छ। जनकपुरलाई अन्तराष्ट्रिय पर्यटन स्थल एवम् विश्व हिन्दु केन्द्र बनाइने छ, घोषणापत्रमा भनिएको छ। सँगै राजपाले तराईको बाढीपहिरोको स्थायी समाधान, हुलाकी मार्ग, रेलसेवा विस्तार, काठमाडौंनिजगढ द्रुतमार्ग र निजगढमा दोस्रो अन्तराष्ट्रिय विमानस्थलका योजनालाई प्राथमिकताका साथ राखेको छ। घोषणापत्रमा वीरगञ्जलाई नेपालको आर्थिक कारोबार र व्यापारको केन्द्र, विराटनगर, भैरहवा र नेपालगञ्जलाई नेपालको आर्थिक विकासको मेरुदण्ड बनाउनेसँगै लुम्बिनीलाई अन्तराष्ट्रिय बुद्धिस्ट केन्द्र बनाउने उल्लेख गरिएको छ। राजपाले अन्य दल भन्दा फरक ढंगले महिला मैत्री नीति तथा कार्यक्रम, किसान, गरिब, युवा मैत्री कार्यक्रमलाई समेत प्राथमिकतामा राखेको छ। उसले वैदेशिक लागानी आकर्षण र निजी क्षेत्र प्रोत्साहनलाई विशेष जोड दिएको छ। राजपाले दीर्घकालीन नीति तथा कार्यक्रममा भने कृषि, सिचाइृ, ऊर्जा, सडक तथा पूर्वाधार, उद्योग, व्यापार, सहकारी, पर्यटन, शिक्षा, स्वास्थ्य, वन, भूमि, श्रम, महिला बालबालिका एवम् वृद्धवृद्धा, युवा, खेलकु, सूचना, प्रविधि र सञ्चार नीतिलाई राखेको छ।"
देशले सक्षम नेतृत्व नपाएको राजपाको निष्कर्ष (घोषणापत्रको पूर्णपाठ),"काठमाडौं : राष्ट्रिय जनता पार्टी (राजपा) नेपालले २०४६ पछि देशले क्षमतावान राजनीतिक नेतृत्व नपाएकाले देश दुराअवस्थामा पुगेको निष्कर्ष निकालेको छ। बुधबार महोत्तरीको जलेश्वरमा सार्वजनिक घोषणापत्रमा यस्तो उल्लेख गरिएको हो। नेतृत्वको सक्षमता उसको सकारात्मक सोच, दुरदर्शी विचार, नागरिकप्रतिको इमान्दारिता, राष्ट्रहितप्रतिको समर्पण, जनभावनाको कदर, कार्यकुशलता एवं विश्वसनीयता, मुलुक र समाजको आवश्यकता वारे सहि जानकारी, सटिक नीति निर्माणको खुबी र सबैलाई संगै लिएर हिंडने क्षमता आदिमा झल्किने गरेको हुन्छ र अपवादको रुपमा एक वा दुई जनाको कुरा न गर्ने हो भने ४६ सालपछि नेपाली राजनीतिमा देखिएका सबै पात्रहरु आफ्नो,आफ्नो परिवार र आफ्नो आसेपासेको सीमित स्वार्थमा रुमल्लिएका निम्न स्तरीय राजनीतिक खेलाडी मात्र साबित भएका छन्, राजपाको घोषणापत्रमा भनिएको छ, नेपालको अहिलेको दुरावस्था यसकै परिणाम हो। यो परिवन्दलाई समाप्त पार्नु पर्छ र योग्य, कर्मठ, समर्पित, संघर्षशील र क्षमतावान युवा नेतृत्वलाई अवसर दिनुपर्छ। जनकपुरलाई विश्व हिन्दु केन्द्र बनाउने राजपा घोषणापत्र  'विवाहयोग्य महिलालाई आधा तोला सुनको मङ्गलसुत्र' प्रदेशको सीमांकन सच्याउने राजपाको घोषणा घोषणापत्रको पूर्णपाठ"
सुनसरीका एमाले उम्मेदवारको घरमा बम विष्फोट,धरान : सुनसरीको क्षेत्र नम्बर १ का एमाले प्रतिनिधिसभा सदस्य उम्मेदवार जयकुमार राईको घरमा बम विष्फोट भएको छ। स्कुटीमा आएका दुई अपरिचित व्यक्तिले उम्मेदवार राईको घरमा बम विष्फोट गराएर फरार भएको स्थानीयले बताएका छन्। बम विष्फोटपछि धरानबासी त्रसित भएका छन्। प्रहरीले नेत्रविक्रम चन्द विप्लवको पार्टीका कार्यकर्ताले बम विष्फोट गराएको आशंका गरे पनि यसको पुष्टि हुन सकेको छैन। बम विष्फोटको विषयमा अनुसन्धान गर्न इलाका प्रहरी कार्यालय धरानको टोली परिचालन भएको छ।
ढिकुरे सभाजुलुस निषेधित क्षेत्र,"नुवाकोट : जिल्ला प्रशासन कार्यालय नुवाकोटले लिखु गाउँपालिकाको वडा नं १ रहेको ढिकुरेवजारलाई बिहीबार निषेधित क्षेत्र घोषणा गरेको छ । ढिकुरे बजार क्षेत्रमा एक दिनका लागि सभा जुलुस गर्न नपाइने गरी सभा जुलुश, राजनीतिक कार्यक्रम निषेधित क्षेत्र घोषणा गरेको प्रमुख जिल्ला अधिकारी विरेन्द्रकुमार यादवले बताए । प्रशासनले स्थानीय प्रशासन ऐन २०२८ को दफा ६ को उपदफा ३ बमोजिम पूर्वमा चौघडा, पश्चिममा वर्राफेदी डाँडा, उत्तरमा माझपानी र दक्षिणमा चौघडा चारकिल्ला भित्र पर्ने ढिकुरे वजारमा बिहीबार कुनै पनि सभा जुलुस गर्न नपाइने गरी निषेधित क्षेत्र घोषणा गरेको हो । बिहीबार ढिकुरे बजारमा नेपाली काँग्रेसको र त्यसको केही पर वाम गठबन्धनको चुनावी सभा हुन लागेको र परिस्थितिको विश्लेषण गरेर स्थिति गम्भीर देखिएकाले निषेधित क्षेत्र घोषणा गर्नुपरेको प्रमुख जिल्ला अधिकारी वीरेन्द्र यादवले जानकारी दिए । हामी सभा होस नै भन्ने चाहन्थ्यौं ।तर, पछिल्लो केही दिनमा विकसित घटनाक्रमहरु समेतको अध्ययनले सुरक्षा अवस्था सुदृढ बनाउन समस्या देखिएपछि यस्तो निर्णय लिईएको हो' यादवले भने । ढिकुरेबजारमा नेकपा एमालेका वरिष्ठ नेता तथा पूर्व प्रधानमन्त्री माधवकुमार नेपाल तथा कांग्रेसका केन्द्रीय सदस्य गगनकुमार थापा र क्षेत्र नं १ का उमेदवार डा रामशरण महत सहितका नेताहरुले सम्वोधन गर्ने पूर्वनिर्धारित कार्यक्रम थियो ।"
पोखरेललाई मुख्यमन्त्रीकोरुपमा हेर्न आतुर छौँ',"दाङ : चुनावी अभियानका क्रममा घोराही उपमहानगरपालिका वडानम्वर १४ पुगेका शंकर पोख्रेललाई गणेशप्रसाद रोका मगरले मुख्यमन्त्री बन्नू भनेर शुभकामना दिए । घरदैलोको क्रममा पुगेका पोख्रेललाई मगरले आफ्नै शैलीमा भने, तिम्रा बारेमा धेरै कुरा सुनेको थिएँ ,घरमै भेट्न आयौ म निकै खुसी छु । तिमीले जित्छौ ढुक्क होऊ । दाङ बनाउनकालागि तिमी जत्तिको नेता मैले आजसम्म देखेको पनि छैन ।' आफू जागिरको क्रममा भारतमा रहँदा पनि त्यहाँको मुख्यमन्त्रीसँग नजिक भएर काम गरेको स्मरण गर्दै मगरले भने, तिमी जितेर गएपछि केपी वली र प्रचण्डले मुख्यमन्त्री बनाउने भनेका छन् ? कस्ता नेताले जितेर गए भन्ने कुरा के भन्नुपर्छ र ? एउटा वटा पुल बन्न ६ वर्ष लाग्दा समेत कुनै वास्ता छैन ।' उनले आक्राश पोखे । मगर मात्र होइन बंगलाचुली गाउँपालिका वडानम्वर ३ का ७० वर्षीय विष्णु डाँगीको भनाई पनि यस्तै छ । निर्वाचनका क्रममा डाँगीको घरमै पुगेका पोख्रेललाई डाँगीले भने, हामी अब पैसोको पोइल जाने छैनौं । विकास गर्छौं भन्ने नेताको हालत पनि देखेका छौं' डाँगीको घरमा पुगेका पोख्रेलले जब डाँगीका स्थानीय जातका मौरीको घार अवलोकन गर्न थाले । तपाई मुख्यमन्त्री बन्ने भनेको सुनेको छु हामी ढुक्क छांै अन्यत्र मत माग्न जानुहोस् ।' उनले भने । डाँगी र मगर मात्र होइन पोख्रेलसँगै बाल्यकालमा कुस्ती खेलेका धर्ना डाँगीगाउँका निलकण्ठ केसी समेत पोख्रेल मुख्यमन्त्री बन्ने खबरले निकै उत्साहित भएका छन् । लामो समयसम्म राष्ट्रिय जनमोर्चामा रहेर काम गरेका केसी पोख्रेललाई जिताउन भर्खरै एमालेमा प्रवेश गरेका छन् ।"
साझा एजेन्डा प्रदेश राजधानी,"बनेपा: चुनावमा प्रतिस्पर्धी उम्मेदवार र दलबीच आरोपप्रत्यारोप र घोचपेचका दोहोरी चल्छन् तर काभ्रेका वाम र लोकतान्त्रिक गठबन्धनका उम्मेदवार भने साझा एजेन्डा बनाएर मतदातामाझ पुगेका छन् । दुवै गठबन्धनका साझा एजेन्डा हो, काभ्रेलाई प्रदेश राजधानी बनाउनु । जिल्ला प्र्रदेश ३ को सम्भावित राजधानी बन्ने सर्वत्र चर्चा हुन थालेपछि दलहरूले साझा एजेन्डा बनाएर मतदाता आकर्षित गर्न थालेका छन । उनीहरूको मत जलविद्युत्, कृषि, पर्यटन, यातायात र अन्य विकासका एजेन्डामा मिलेको छ । प्रतिनिधिसभा क्षेत्र १ मा वाम गठबन्धनबाट माओवादी केन्द्रका गंगाबहादुर दोङ बमध्वज र कांग्रेसका उम्मेदवार तीर्थ लामा दुवैले जिल्लालाई प्रदेश राजधानी बनाउन पहल गर्ने बताएका छन् । बमध्वज स्थानीय तह चुनावमा तेमाल गाउँपालिकाको अध्यक्षमा पराजित भएका थिए भने लामा निवर्तमान सांसद हुन् । यस क्षेत्रमा एक लाख ३३ हजार सात सय ५५ मतदाता छन् । प्रतिनिधिसभा क्षेत्र नम्बर २ मा वाम गठबन्धनबाट एमालेका गोकुल बाँस्कोटा र लोकतान्त्रिक गठबन्धनबाट कांग्रेसका मधु आचार्यबीच कडा प्रतिस्पर्धा हुने देखिएको छ । उनीहरूको प्राथमिकतामा पनि प्रदेश राजधानी परेको छ । स्थानीय तहमा वाम गठबन्धनले पाएको मत र एमालेको संस्थागत मतबाट आफ्नो जित सुनिश्चित ठान्छन्, बाँस्कोटा । भन्छन्, काभ्रेलाई प्रदेश राजधानी बनाउने मेरो प्रमुख एजेन्डा जनतासँग प्रत्यक्ष सरोकार राख्ने भएकाले मेरो जित सुनिश्चित छ । यसबाहेक उनले जिल्लाको विकासका लागि कोसी र इन्द्रावती नदीमा विद्युत् र सिँचाइ, पाँचखाल, पनौती, नाला, खोपासी र मण्डन भेगमा आधुनिक कृषि प्रणालीको विकास गर्ने र जिल्लालाई पर्यटकीय क्षेत्रको रूपमा विकास गर्ने रहेको छ । कांग्रेसका आचार्य पनि आफ्नै जित हुने दाबी गरिरहेका छन् । उनले भने, राप्रपा र तत्कालीन फोरमको मत र गठबन्धनभित्रका असन्तुष्टको मतबाट चुनाव जित्छु । यस क्षेत्रमा एक लाख ३८ हजार पाँच सय १२ मतदाता छन्। क्षेत्र १ क प्रदेशसभामा कांग्रेसबाट चन्द्रबहादुर तामाङ, र वाम गठबन्धनबाट माओवादी केन्द्रका रत्न ढकाल प्रतिस्पर्धामा छन् । प्रदेश २ मा कांग्रेसबाट गुन्डा नाइके गणेश लामा र वाम गठबन्धनबाट एमालेका सीबी लामा चुनावी मैदानमा छन् । दुवै निर्माण व्यवसायी हुन् । ०७० को निर्वाचनमा फोरम लोकतान्त्रिकबाट उम्मेदवार बनेका गणेश पार्टी एकीकरणपछि कांग्रेसबाट उम्मेदवार बनेकाले जित्ने दाबी गरिरहेका छन् । क्षेत्र २ को क प्रदेशसभामा वाम गठबन्धनका उम्मेदवार एमालेका लक्ष्मण सापकोटा र कांग्रेसका सुन्दरमणि आर्चायबीच प्रतिस्पर्धा छ । क्षेत्र २ ख मा वाम गठबन्धनबाट एमालेका बसुन्धरा हुमागाईं र कांग्रेसका कञ्चनचन्द्र वादे उम्मेदवार छन् । हुमागाईं पूर्वगाविस अध्यक्ष हुने भने वादे पूर्वराज्यमन्त्री । स्थानीय तह निर्वाचनको मतका आधारमा यहाँ वाम गठबन्धन बलियो छ । ०४८ र ०५१ सालको निर्वाचनमा वामपन्थी किल्लाका रूपमा चिनिएको काभ्रेमा ०५६ मा पहिलोपटक कांग्रेसले दुई क्षेत्र जितेको थियो । ०६४ सालको संविधानसभा निर्वाचनमा भने माओवादीले सबै क्षेत्र जित्यो । त्यस्तै ०७० सालमा कांग्रेस र एमालेले दुईदुई क्षेत्र जितेका थिए । जिल्लाका १३ स्थानीय तहमध्ये एमालेले ५ नगरपालिकासहित ७, कांग्रेसले ४ र माओवादी केन्द्रले २ वटामा जितेका थिए। प्रतिनिधि र प्रदेशसभा निर्वाचनका लागि जिल्लामा दुई लाख ७२ हजार दुई सय ८७ मतदाता छन् । स्थानीय तहको निर्वाचनभन्दा ४१ हजार चार सय ३८ मतदाता थप भएको जिल्ला निर्वाचन कार्यालयले जनाएको छ । जिल्लामा प्रतिनिसिभाका दुई र प्रदेशसभाका चार क्षेत्र छन् । तीन सय ९० मतदानकेन्द्र र एक सय ८९ वटा मतदानस्थल रहका छन्।"
दुर्गमका मतदान केन्द्रको अनुगमन,"बेनी: धौलागिरिका दुर्गम क्षेत्रमा रहेको मतदान केन्द्रको निर्वाचन आयोगका आयुक्त ईश्वरीप्रसाद पौडेल नेतृत्वको सुरक्षा अधिकारीको टोलीले बुधबार अनुगमन गरेको छ । हवाई मार्ग हुँदै मुस्ताङ पुगेको टोलीले त्यसलगत्तै म्याग्दी र बागलुङको दुर्गम क्षेत्रमा रहेका मतदान केन्द्रको अनुगमन गरेको हो । म्याग्दीको सबैभन्दा दुर्गम गुर्जामा रहने मतदान केन्द्रमा पुगेर टोलीले सुरक्षा चुनौती रहेको भन्दै तत्काल सेनाको गस्ती बढाउन जिल्ला सुरक्षा समितिलाई निर्देशन दिएको छ । जिल्ला सदरमुकाम बेनीदेखि दुई दिनको पैदल दूरीमा पुगिने गुर्जा जिल्लाको विकट क्षेत्र हो। एउटै गाउँ रहेको त्यहाँको मतपेटिका कसरी सदरमुकाम ल्याउने भन्ने विषय टुंगो लाग्न सकेको छैन। निर्वाचनलाई भयरहित वातावरण बनाउन मतदानअघि सुधार गर्न सकिने विषय सम्बोधनका लागि अनुगमन गरिएको आयुक्त पौडेलले जानकारी दिए। सुगमभन्दा दुर्गम क्षेत्रलाई हामीले प्राथामिकता दिएका छौं । त्यहाँ सुरक्षित तरिकाले मतदानको वातावरण बनाउन आयोगको ध्यानकेन्द्रित भएको छ। अहिलेसम्म सुरक्षा व्यवस्था मजबुत छ', उनले भने। दलहरूले मागे सुरक्षा म्याग्दीका राजनीतिक दलहरूले सुरक्षाको भरपर्दो व्यवस्था गर्न माग गरेका छन् । धौलागिरिका चार जिल्लाको मतदान केन्द्रको अनुगमन गर्न बेनी आएका निर्वाचन पौडेललगायत उच्च सुरक्षा अधिकारीहरूसँगको संक्षिप्त अन्तरसंवादमा दलहरूले यस्तो माग गरेका हुन् । उम्मेदवारलक्षित बम विस्फोट र अगुवा कार्यकर्ताहरूलाई निर्वाचनमा निष्क्रिय रहन पत्र आएको छ', कांग्रेस जिल्ला सदस्य माधवप्रसाद रेग्मीले भने, यस्तो अवस्थामा निष्पक्ष निर्वाचन हुनेमा आशंका रहन्छ।' गत कात्तिक २७ गते बेनी नगरपालिका १ अर्जममा कांग्रेसका प्रतिनिधिसभा सदस्य उम्मेदवार खम्बीर गर्बुजालाई लक्ष्य गरी बम विस्फोट गराएको दुई दिनपछि कांग्रेसका दुई दर्जन बढी अगुवा कार्यकर्तालाई निष्क्रिय रहन धम्कीपूर्ण पत्र आएको छ । तर अहिलेसम्म यी घटनाहरूमा संलग्नलाई पक्राउ गर्न नसक्नु प्रहरीको असफलता भएको उनले बताए। मौन अवधि सुरु हुन केही समयमात्र बाँकी रहँदा दलहरूले आफ्नो चुनावी अभियानलाई अन्तिम चरणमा पुर्याएका छन् । तर दलैपिच्छे नेकपाको नाममा धम्कीपूर्ण पत्र आउन थालेपछि कार्यकर्तासँगै मतदाताहरूमा असुरक्षाको महसुस भएको माओवादी केन्द्रका जिल्ला इन्चार्ज गोविन्द पौडेलले जानकारी दिए । हामी र उम्मेदवारहरू त धम्की मात्रै भनौंला तर मतदाताहरू त्रसित छन्', उनले भने । जिल्लामा दलहरूले गरेको आचारसंहिता उल्लंघनको नियमन र फिलतो सुरक्षा व्यवस्थाका कारण मतदाताहरू ढुक्क बन्न नसकेको नागरिक समाज म्याग्दीका संयोजक सुदर्शनकुमार श्रेष्ठले बताए। म्याग्दी जिल्लालाई निर्वाचन बहिष्कारको घोषणा गरेको नेकपा विप्लव समूहको प्रभाव क्षेत्र मानिन्छ । सोहीअनुसार सुरक्षा रणनीति बनाएको सुरक्षा निकायले जनाएको छ । निर्वाचन आयुक्त ईश्वरीप्रसाद पौडेलले सुरक्षा थ्रेटबारे सुरक्षा निकायलाई जानकारी गराउनुपर्ने भन्दै पूर्ण सुरक्षाको व्यवस्था मिलाउन आयोग र सरकार सक्षम रहेको बताए। प्रतिनिधिसभातर्फ एक र प्रदेशसभातर्फ दुई निर्वाचन क्षेत्र रहेको जिल्लामा ७५ हजार पाँच सय ३८ मतदाता छन् ।"
प्रदेशसभामा रोमाञ्चक भिडन्त,"बागलुङ: जिल्लामा प्रतिनिधिसभा सदस्यको भन्दा प्रदेशसभाका उम्मेदवारबीच चर्चा बढी छ । अन्य जिल्लाको तुलनामा बागलुङ क्षेत्र २ को प्रदेश १ को निर्वाचन रोमाञ्चक बन्ने देखिएको छ । मुलुकको आमुल परिवर्तन गर्ने भनेर सशस्त्र युद्ध लडेका चन्द्रबहादुर बुढा सागर' र तत्कालीन माओवादीले सामन्ती' भन्ने गलकोटे राजाका नाति मञ्जेश बम मल्लबीचको चुनावी प्रतिस्पर्र्धालाई सर्वत्र चासोका साथ हेरिएको छ । उम्मेदवार बुढा २०६४ सालको संविधानसभामा एमालेका रामजीप्रसाद शर्मासँग पराजित भएका थिए । माओवादी केन्द्रका पोलिटब्युरो सदस्य तथा बागलुङ जिल्ला सहइन्चार्जसमेत रहेका बुढाले प्रादेशिक विकासका एजेन्डा, मुलुक परिवर्तनमा खेलको भूमिका र वाम गठबन्धनलगायत कारण आफ्नो जित सुनिश्चित भएको दाबी गर्छन् । सशस्त्र युद्धलाई पूर्ण समय साथ दिएका उनी ०५४ सालदेखि पूर्णकालीन जनमुक्ति सेनामा सक्रिय भएका थिए । मैले राजनीतिमै लागेर धेरै त्याग र समर्पण गरेको छु,' उनले भने, पार्टीमा निर्वाह गरेको भूमिका, योगदान, निष्ठा र समर्पणका आधारमा मलाई जनताको सेवक बन्ने अवसर मिल्नेमा ढुक्क छु ।' जिल्लामा एमाले, माओवादी केन्द्र र राजमोबीच गठबन्धन बनेकाले उनी अन्य प्रतिस्पर्धीभन्दा बलिया छन् । तीन वटा पार्टीको गठबन्धनविरुद्ध कांग्रेस भने एक्लै चुनावी प्रतिस्पर्धामा गर्दैछ । त्यसमा पनि कांग्रेसका उम्मेदवार मल्ल प्रतिस्पर्धामा नयाँ अनुहार हुन् । धौलागिरि अञ्चल अस्पताल बागलुङको अध्यक्षसमेत रहेका मल्ल पार्टीको जनाधार, युवा उम्मेदवारप्रतिको आकर्षण र उत्साह, विकासप्रतिको आफ्नो समर्पण नै आफ्नो जितको मुख्य आधार भएको तर्क गर्छन् । उनी ००७ सालमा पञ्चायतविरुद्ध सहिद भएका थिरबम मल्ल, ०१५ सालको आमनिर्वाचनमा सांसद निर्वाचित भएका राजभरत बम मल्लका नाति तथा ०५९ वैशाख ३१ गते माओवादीले हत्या गरेका माधव बम मल्लका छोरा हुन् । हाम्रा पुर्खा वंशजका आधारमा नेता र राजा भएका होइनन्' उनले भने, जनताको मन जितेर राजा हुँदा कसैले सामन्ती भन्छ भने पनि म त्यो हुन तयार छु ।' प्रतिनिधिसभामा बागलुङ २ मा भने वाम गठबन्धनबाट माओवादी केन्द्रका देवेन्द्र पौडेल र कांग्रेसका पूर्वसभासद् नरबहादुर पुन नीरज' बीच प्रतिस्पर्धा हुँदैछ । यस क्षेत्रमा ८० हजार पाँच सय २६ मतदाता छन् ।"
निर्वाचन कार्यालयमा बम,नुवाकोट : जिल्ला निर्वाचन कार्यालय नुवाकोटमा बम भेटिएको छ । कार्यालय अगाडि बम भेटिएपछि सेनाको डिस्पोजल टोलीले निश्क्रिय पार्न थालेको छ । विदुर नगरपालिका ४ विदुरको मुटुमै रहेको कार्यालय अगाडि सकेट बम भएको प्रहरीले जानकारी दिएको छ ।
चुनावी एजेन्डामा परेन गणतान्त्रिक टावर,"भोजपुर: गणतन्त्रलाई संस्थागत गर्ने चिनोका रूपमा निर्माण थालेको गणतान्त्रिक टेम्के भ्युटावर दलहरूको चुनावी एजेन्डामा परेको छैन । ३२ तलाको टावर निर्माणलाई उम्मेदवारहरूले बेवास्ता गरेको मतदाताको गुनासो छ । सरकारले पर्याप्त बजेट विनियोजन नगर्दा टावर निर्माणसमेत रोकिएको छ । टेम्के डाँडामा निर्माण गरिने भ्युटावर स्थानीयवासीको आशाको केन्द्र बने पनि दलहरूको प्राथमिकतामा पर्न नसकेको हो । एक सय करोड लगानीमा बन्ने टावर राजनीतिक प्रतिशोध'ले गर्दा फाउन्डेसन निर्माणपछि स्थगित भएको स्थानीय नरराज राईको भनाइ छ । प्रतिनिधिसभा तथा प्रदेशसभा सदस्य उम्मेदवारले पनि भ्युटावरलाई चुनावी एजेन्डामा नराखेपछि स्थानीय असन्तुष्ट देखिएका छन् । भ्युटावर निर्माण थालेको नौ वर्ष बित्दा पनि काम अघि बढ्न सकेको छैन । महत्वाकांक्षी भाषण गरे पनि टावर निर्माणमा नेताहरू कटिबद्ध नरहेको यसका अगुवा गोपाल किराती बताउँछन् । टावर निर्माण गरे गणतान्त्र प्राप्तिको इतिहास पछिल्लो पुस्तासम्म पुर्याउन सहयोग पुग्ने उनको विश्वास छ । वाम गठबन्धनबाट प्रतिनिधिसभा सदस्य उम्मेदवार माओवादी केन्द्रका सुदन किराती आफू टावर निर्माणमा लाग्दै आएको बताउँछन् । अन्य दलसँग पनि छलफल गरेर यसको निर्माणमा लाग्ने उनको भनाइ छ । कांग्रेस उम्मेदवार उमेशजंग रायामाझी काम थाल्दा आफूहरूसँग सहकार्य नगरेको भन्दै आक्रोश व्यक्त गर्छन् । यद्यपि, भ्युटावर निर्माण भोजपुर मात्र नभई राष्ट्रकै पक्षमा भएकाले साथ दिने उनको भनाइ छ । मध्यपहाडी लोकमार्गअन्तर्गत पुष्पलाल मार्ग हुँदै पुगिने टेम्के भ्युटावरका लागि सरकारले बजेट विनियोजन गर्न आलटाल गर्दा काम रोकिएको उनको गुनासो छ । पहिलो चरणमा फाउन्डेसनको काम ३५ करोडमा पूरा गर्ने, उही लागतमा दोस्रो चरणमा पूरै संरचना खडा गर्ने अनि ३० करोडमा विद्युतीय काम सम्पन्न गरी सय करोड खर्च हुने योजना छ । तीन हजार १० मिटर उचाइमा रहेको टेम्के डाँडा पूर्वकै अग्लो मानव बस्ती नजिकको डाँडाका रूपमा चिनिन्छ । किरात समुदायको ऐतिहासिक स्थल मानिने टेम्के डाँडालाई थप चिनाउन ३२ मिटर गोलाइ र तीन सय ६५ फिट अग्लो टावर बन्नेछ । किरात गणतन्त्र टावर फाउन्डेसन गठन गरी काम थालेपछि आधारशिविर अनि सडक निर्माण सम्पन्न भइसकेको छ । एक करोड १२ लाख रुपैयाँ सहयोग संकलन गरी यो काम भएको फाउन्डेसनले जनाएको छ । एक सय करोड लगानीमा निर्माण गर्ने स्टिमेट तयार गरेको फाउन्डेसनका कोषाध्यक्ष सन्तोष सुनार बताउँछन् । भ्युटावर निर्माणपछिको सम्भावना भ्युटावर निर्माण सुरुसँगै आन्तरिक तथा बाह्य पर्यटकको आवगमन बढेको छ । मानव बस्तीनजिकै रहेको अग्लो डाँडा पुग्न सहज भएकाले यसलाई व्यवस्थित गर्न सके पर्यटक आकर्षित गर्ने स्थानीय बताउँछन् । गणतन्त्र प्राप्तिको इतिहासलाई दिगो बनाउन तथा दृश्यावलोकनका लागि भ्युटावर पर्यटकमय हुने फाउन्डेसनको अपेक्षा छ । टेम्के सामुदायिक वनमा पर्ने टेम्के डाँडाबाट तराईका जिल्ला, कोसी ब्यारेज छर्लंग देखिन्छन् । उचाइमा रहेको मानव बस्ती, जडीबुटी, लोपोन्मुख वन्यजन्तु यहाँका मुख्य आकर्षक हुने स्थानीय नरराज राई बताउँछन् । भ्युटावर निर्माणमा दलहरूको समर्थन जरुरी रहेको सञ्चारकर्मी किरण राईको भनाइ छ । टेम्के डाँडा भोजपुरका खावा, नागी, लेखर्क र खोटाङका च्यानडाँडा, रतन्छा र खिदिमासँग जोडिएको छ । बराह क्षेत्रमैनामैनीहलेसी सडक निर्माणपछि हलेसीबाट केबलकार चढी टेम्के आउने अनि मध्यपहाडी लोकमार्ग हुँदै धरान जाने गुरुयोजनामा उल्लेख छ । टावरको पहिलो तलामा गणतन्त्र प्राप्तिका सम्झनालायक सामग्री राख्ने, दोस्रो तलामा संग्रहालय, तेस्रोदेखि पाँचौं तलासम्म समिल सेन्टर, ६ देखि नौ तलामा होटल, १०औं तलामा बालकोनीसहितको लज, ११औं देखि १६औं तलामा मेरिटेसन र स्टाफ रुम राख्ने, १९ औं तलासम्म जान मिल्ने गरी टावर निर्माण गर्ने लक्ष्य छ । बाँकी ३४औं तलासम्म विशेष अनुरोधमा जान मिल्ने गरी निर्माण हुने फाउन्डेसनले जनाएको छ ।"
"विज्ञहरू भन्छन्, 'दलका चुनावी मुद्दा छैनन्'","काठमाडौं: गठबन्धन बनाएर चुनावमा होमिएका राजनीतिक दलसँग राष्ट्र विकासको ठोस चुनावी मुद्दा नभएको विभिन्न विषयका विज्ञले दाबी गरेका छन् । दलहरू आश्वासनका भरमा मत जित्ने प्रयासमा भएको र राष्ट्र विकासको मुद्दा नभएको अनुभूति गर्नेमध्येका एक हुन्, अर्थशास्त्री केशव आचार्य । आर्थिक विकास र संविधान कार्यान्वयनलाई दलका घोषणापत्रले जोड दिए पनि ठोस कार्यक्रम नआएको उनको भनाइ छ । उनले भने, दलका घोषणापत्रमा राष्ट्र विकासको प्रस्ट खाका भेटिँदैन । अन्योलपूर्ण देखिन्छ ।' कांग्रेस र वाम गठबन्धनका घोषणापत्र आर्थिक विकासमा केन्द्रित भइरहँदा मधेसवादी दलका चुनावी मुद्दा सिँचाइमा केन्द्रित छन् । आर्थिक विकासलाई सबै दलले केन्द्रमा राखेर बढ्ने भने पनि राष्ट्रिय कार्यक्रम नआएको आचार्यको कुरामा सही थप्छन्, अर्थशास्त्रका प्राध्यापक मदनकुमार दाहाल । भन्छन्, घोषणापत्रमा नेपाली अर्थतन्त्रको लक्ष्य र उद्देश्य खुलाइएको छैन । मिसन, भिजन र राष्ट्रिय एजेन्डाबिना दलहरू चुनावमा जानुले धेरैलाई अलमलमा पारेको छ ।' संघीय संसद् अर्थात् संसद्को चुनाव राष्ट्रिय एजेन्डालाई अगाडि सार्ने गरिन्छ । दलले चुनावी नाराका रूपमा यस्ता एजेन्डालाई जनताबाट अनुमोदन गराउँछन् । अहिलेको चुनावमा सबै दलको नारा एउटै भएको बताउँछन्, योजना आयोगका पूर्व उपाध्यक्ष शंकर शर्मा । भन्छन्, हाम्रोमा नारा वा राष्ट्रिय मुद्दाका आधारमा चुनाव लड्ने प्रचलन अझै बसेको छैन । नाराका आधारमा भोट आउँदैन । त्यसैले दलहरूका नीति तथा कार्यक्रम एउटै जस्तो भएको हो ।' घोषणापत्रलाई महत्वाकांक्षी दस्ताबेजका रूपमा अगाडि सारिएको छ । सबै दलका घोषणापत्रमा समान खालका आर्थिक विकास कार्यक्रमलाई जोड दिइएको छ । शर्मा यस्तो अवस्थामा चुनावपछि आउने आर्थिक विकासको मोडालिटीलाई महत्व दिनुपर्ने बताउँछन् । उनी भन्छन्, अहिलेको चुनावमा कम्युनिस्ट र उदारवादले केही भूमिका खेल्छ ।' राजनीतिशास्त्रका प्राध्यापक कृष्ण खनालले दलले घोषणा गरेका वा चुनावमा व्यक्त गरेका वाचा पूरा गर्ने क्षमता छ कि छैन भन्ने विषय महत्वपूर्ण भएको बताए । उनले भने, राष्ट्रिय एजेन्डाको विषयमा एमाले माओवादीसँग कांग्रेसको असहमति छैन । कांग्रेससँग एमाले माओवादी असहमति हुनुपर्ने ठाउँ छैन । घोषणापत्र हेर्ने हो भने ०४८ सालदेखि अहिलेसम्म सबै दलका समान कुरा छन् ।' दलले चुनावमा गरेका वाचा पूरा नभएका कारण घोषणापत्र देखाउने दाँतजस्तो हुँदै गएका छन् । कुन विषयलाई कसरी उठाउने भन्ने विषयमा पनि घोषणापत्रहरू मौन छन् । समाजवादतर्फको यात्रा तय गर्ने भनिएको वाम गठबन्धनको घोषणापत्रमा शिक्षा नीतिको विषयमा केही कुरा नबोलिएको राजनीतिक विश्लेषक खनालले बताए । उनले भने, लक्ष्यअनुसार नीति र योजना चाहिन्छ । दलले आफू हिँड्ने बाटो देखाएका छन् । कसरी हिँड्ने भन्ने विषयमा मौन छन् ।' सार्क च्याम्बर अफ कमर्सका अध्यक्ष सुरज वैद्य मतदाताको कोर्टमा बल भएकाले मतदाताले विवेक पुर्याउनुपर्ने बताउँछन् । उनी भन्छन्, काम गर्न सक्ने मानिस छान्न सके यस्ता समस्या आउने थिएन ।' उनी अगाडि थप्छन्, आगामी दिनमा निजी क्षेत्रको भूमिका के हुने भन्ने विषयमा अहिलेसम्म दलले प्रस्ट पार्न सकेका छैनन् । वैदेशिक लगानी ल्याउने भनिए पनि कसरी ल्याउने भन्ने विषयमा प्रस्टता छैन । जसले गर्दा फलानो पार्टीले जित्दा अर्थतन्त्र यो दिशामा अगाडि बढ्छ भन्न सक्ने अवस्था छैन ।'"

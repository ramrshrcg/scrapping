शीर्षक,विवरण
व्यवसायीको सुरक्षा,"असोज २३ गते निर्माण व्यवसायी महासंघ अध्यक्ष शरदकुमार गौचनको आपराधिक समूहबाट हत्या भएपछि आतंकित निर्माण व्यवसायी अहिले थप त्रसित भएका छन् । गौचन हत्याको जिम्मा समीर बस्नेत नेतृत्वको आपराधिक समूहले लिएको थियो । गौचनको हत्यापश्चात निर्माण व्यवसायी महासंघका पूर्व अध्यक्षहरू, त्यसका पदाधिकारी र सदस्यहरूले पत्रकार सम्मेलन गरेर र अन्य तरिकाले आक्रोश व्यक्त गरेका छन् । सर्वसाधारण जनतालाई समेत यस्ता घटनाले आक्रोशित बनाएको छ । गौचन हत्याको यत्रो विरोध हुँदा र त्यो विषयमा समाचार माध्यमहरूमा छाइरहँदा पनि आपराधिक समूहको मनोबल अझै उस्तै छ । त्यही समीर बस्नेत समूहले व्यवसायीहरूलाई थप चन्दा माग्दै फोन गर्ने र धम्क्याउने मात्र होइन उनीहरूको अवैधानिक असुलीको विरोध नगर्न उल्टै चेतावनी दिने गरेको व्यवसायीहरूले बताएका छन्। त्यसका कारण असुरक्षित अनुभव गरेका निर्माण व्यवसायीहरू नचिनेका नम्बरबाट आएका फोनहरू नउठाउने, फोन नम्बर फेरिरहने र व्यक्तिगत सुरक्षा गार्डहरू लिएर हिँड्न थालेका छन् । उनीहरूमा त्रास यति धेरै देखिन्छ कि यस्ता धम्कीका बारेमा उनीहरूले राजनीतिक दलका नेताहरू र प्रहरीका उच्चपदस्थ अधिकारीहरूलाई व्यक्तिगत चिनाजानीका आधारमा जानकारी त गराउँछन् तर प्रहरीमा लिखित उजुरी गर्ने हिम्मत भने गर्दा रहेनछन् । पत्रकार सम्मेलन र विरोधका अन्य कार्यक्रममा बोलेका कुराहरू आपराधिक समूहका व्यक्तिहरूले थाहा पाउने र प्रहरीमा उजुरी गर्न पनि डराउनुपर्ने अवस्थाले त्यस्ता असामाजिक र अवैध समूहको पहुँच, प्रभाव र हिम्मत कति र कहाँसम्म रहेछ स्पष्ट पार्छ । राज्यले प्रत्येक नागरिकको भौतिक सुरक्षा र सामाजिक र कानुनी रूपमा स्वीकार्य पेसाव्यवसाय गरेर खान पाउने अधिकारको सुनिश्चित गर्न सक्नुपर्छ । राज्यको आवश्यकता र राज्यनागरिक सम्बन्धको व्याख्या गर्ने सामाजिक सम्झौताको सिद्धान्तले राज्यले जनतालाई सुरक्षा दिनुपर्ने र त्यसबापत नागरिकले राज्यलाई कर तिनुपर्ने र राज्यप्रति समर्पित रहनुपर्ने बताएको छ । यसर्थ सर्वसाधारणको जीउ धन, पेसाव्यवसाय र जीवनशैलीको सुरक्षा गर्नु राज्यको आधारभूत दायित्व हो । यस्तो दायित्वबाट राज्य कुनै पनि निहुँमा तर्किन मिल्दैन । त्यसका लागि राज्यले सेना, प्रहरी, गुप्तचर निकायलगायत सुरक्षा बल राखेको हुन्छ र तिनीहरूलाई जनताले तिरेको करबाट तलब, भत्ता, सुविधा र तालिम दिइन्छ । सुरक्षा निकायमा भर पर्न नसक्नु र आफ्नो सुरक्षाको व्यवस्था आफैं गर्नुपर्ने अवस्थाले राज्यले आफ्ना दायित्व पुरा गर्न नसकेको स्पष्ट देखाउँछ । यसले नेपाली राज्यले आफ्नो दायित्व पूर्णरूपमा निर्वाह गर्न नसकेको देखाउँछ । आपराधिक समूहहरूलाई राजनीतिक नेता र दलहरूले प्रयोग गर्ने हुँदा उनीहरूको हौसला बढेको छ । अहिले राजनीतिमा बढ्दै गइरहेको कथित डनहरूको प्रवेश र प्रयोगले उनीहरूलाई राजनीतिक संरक्षण मिलेको देखिन्छ । राजनीतिक दलहरूले उनीहरूलाई संरक्षण नदिने सामूहिक प्रतिबद्धता मात्रै जनाइदिने हो भने सुरक्षा निकायहरूमा यस्ता असामाजिक तत्वहरूलाई तह लगाउन सुरक्षा निकायलाई प्रोत्साहन मिल्छ । सुरक्षा निकायहरू आफ्नो जिम्मेवारी निर्वाह गर्न इमानदारीपूर्वक लाग्ने हो भने त्यस्ता असामाजिक तत्वहरूलाई नियन्त्रणमा लिनु उनीहरूको क्षमता बाहिरको कार्य होइन । उद्योगी व्यवसाय समग्र अर्थतन्त्रमा टेवा दिने क्षेत्र हो । नेपाल जस्तो पूर्वाधारको द्रुतगतिमा विकास भइरहेको मुलुकमा निर्माण व्यवसायीको व्यक्तिगत र पेसागत सुरक्षा महत्वपूर्ण छ । काम गरेर कमाएवापत राज्यलाई कर बुझाएर नपुगेर कथित डनहरूलाई पनि सुरक्षाका लागि रकम बुझाउनुपर्ने अवस्था सामान्य र स्वाभाविक अवस्था होइन । यो अवस्थाको अन्त्य हुनै पर्छ । राजनीतिक संक्रमणका नाममा यस्तो असुरक्षाको अवस्थालाई सामान्य ठान्ने र सहने गर्नु हुँदैन । व्यवसायी र सर्वसाधारण जनताको जीउधनको सुरक्षा हुन नसक्नु र त्यस्तो अवस्था निरन्तर रहनु राज्यका लागि शर्मको विषय हो । यस्तो परिस्थितिको तुरुन्त अन्त्य हुनैपर्छ ।"
कार्यकर्तासँग मनीष सुमनको प्रतिस्पर्धा,"राजविराज : राजपा महासचिव मनीष सुमनले सप्तरी निर्वाचन क्षेत्र नम्बर २ (२) मा प्रदेशसभातर्फ कार्यकर्तासँगै प्रतिस्पर्धा गर्नुपर्ने भएको छ। सुमनलाई राजपाफोरम गठबन्धनले उम्मेदवार बनाएको विरोधमा राजपाका क्षेत्रीय सभापति लक्ष्मण यादव उत्रिएसँगै प्रतिस्पर्धा कार्यकर्तासँग हुने भएको हो। स्थानीय निर्वाचनमा राजविराज नगरपालिकाको मेयर पदमा उम्मेदवारीबाट वञ्चित भएपछि यादव प्रदेशसभातर्फ आकांक्षी थिए। टिकट नपाएपछि उनी चार दिनसम्म राजविराजमा अनशनसमेत बसेका थिए। सुमनले टिकट पाएपछि उनी राजपा परित्याग गरी स्वतन्त्र उम्मेदवार बनेका हुन्। आफ्नो क्षेत्रको विकासका लागि स्पष्ट खाका लिएर चुनावी मैदानमा ओर्लिएको उनको भनाइ छ। राजपाको केन्द्रीय सदस्य पद परित्याग गरेका परमानन्द मेहतासमेत सोही प्रदेशसभाका लागि एकीकृत राप्रपा (राष्ट्रवादी)बाट चुनावमा होमिएका छन्। पार्टीकै पुराना कार्यकर्ता यादव र मेहताबाट उम्मेदवारी परेपछि सुमनलाई चुनौती थपिएको छ। सुमनले क्षेत्रको समग्र विकास, मधेसीको सम्मान र अधिकारका लागि आफ्नो उम्मेदवारी परेकाले विजयप्रति विश्वस्त रहेको बताए। वाम गठबन्धनबाट महेशप्रसाद यादव उम्मेदवार छन्। भूमिगतकालदेखि नै गरेको त्याग तथा पार्टी सरकारमा रहेका बेला सप्तरीमा भएका विकास निर्माण कार्यको जनताले उचित मूल्यांकन गर्ने उनको भनाइ छ। लामो समयको क्रियाशीलतापछि टिकट पाएका कांग्रेसका महानन्द यादव पनि चर्चामा छन्। यो क्षेत्रमा नौ जना प्रतिस्पर्धामा छन्।"
पैसा बाँड्नेलाई हराउनुहोस् : बिजुक्छे,"भक्तपुर : नेपाल मजदुर किसान पार्टीका अध्यक्ष नारायणमान बिजुक्छेले मतको लागि पैसा बाँड्ने र डरत्रास तथा धम्की दिने गुण्डा शैलीका उम्मेदवारलाई हराएर सजाय दिनुपर्ने बताएका छन्। रुसी अक्टोबर क्रान्ति सफल भएको शतवार्षिकीको अवसरमा नेमकिपाले मंगलबार भक्तपुरमा आयोजित आमसभालाई सम्बोधन गर्दै अध्यक्ष बिजुक्छेले एकपटक चुनाव हारेपछि पैसा बाँड्ने तथा गुण्डा शैलीका व्यक्ति पुनः उम्मेदवार बन्न आँट नगर्ने बताएका हुन्।भक्तपुर : नेपाल मजदुर किसान पार्टीका अध्यक्ष नारायणमान बिजुक्छेले मतको लागि पैसा बाँड्ने र डरत्रास तथा धम्की दिने गुण्डा शैलीका उम्मेदवारलाई हराएर सजाय दिनुपर्ने बताएका छन्। रुसी अक्टोबर क्रान्ति सफल भएको सय दिन पूरा भएको अवसरमा नेमकिपाले मंगलबार भक्तपुरमा आयोजित आमसभालाई सम्बोधन गर्दै अध्यक्ष बिजुक्छेले एकपटक चुनाव हारेपछि पैसा बाँड्ने तथा गुण्डा शैलीका व्यक्ति पुनः उम्मेदवार बन्न आँट नगर्ने बताएका हुन्। नयाँ पुस्तालाई आफ्नो चुनाव क्षेत्र हस्तान्तरण गरेर वाहवाही पाएका नेता बिजुक्छेले कांग्रेस, एमाले र माओवादी भारतीय दलाल पार्टी भएको आरोप लगाए। करिब आधा घन्टाको मन्तव्यमा अधिक समय कांग्रेस, एमाले र माओवादी पार्टी तथा त्यसका नेताहरुको आलोचना गरेका उनले महेश बस्नेतको नाम नलिइकनै वाम गठबन्धनले गुण्डा र आपराधिक चरित्रका व्यक्तिलाई भक्तपुर क्षेत्र नं २ मा उम्मेदवार उठाएको बताए। भारत र अमेरिकामा गुण्डा, अपराधीहरुले चुनाव जिते पनि नेपालमा नजित्ने जिकिर गर्दै अध्यक्ष बिजुक्छेले भने, गुण्डा र अपराधीहरुलाई चुनावमा उठाउने पार्टीहरुविरुद्ध नेमकिपाको राजनीतिक संघर्ष जारी छ। हाम्रो संघर्ष भनेको उनीहरुलाई चुनावमा पराजित गर्नु हो। उनले भक्तपुरबाटै नेमकिपाले जीतको लहर देशभर फैलाउने ठोकुवा गरे। कार्यक्रममा भक्तपुर क्षेत्र नं १ र २ का उम्मेदवारद्वय क्रमशः प्रेम सुवाल र अनुराधा थापामगरले देश जोगाउन नेमकिपाले जित्नुपर्ने बताए। त्यस्तै नेमकिपाका भक्तपुरका चार प्रदेशमा उम्मेदवारहरु सरोजराज गोसाईं, प्रेमजन थापा, सुरेन्द्रराज गोसाईं र निरज लवजूले पनि नेमकिपाका उम्मेदवारहरुलाई जिताउन आह्वान गरे। भक्तपुरको टौमढीस्थित पाँचतले मन्दिर परिसरमा भएको सभाअघि कमलविनायक र सूर्यविनायकबाट छुट्टाछुट्टै जुलुस प्रदर्शन गरिएको थियो। जुलुसका सहभागीहरुले कम्युनिष्ट नेताहरु कार्ल माक्र्स, फेडरिक ऐंगेल्स, लेनिन, स्तालिन र माओ त्सेतुङको फोटोसमेत बोकेका थिए।"
वाम गठबन्धनको साझा घोषणापत्र सार्वजनिक (पूर्णपाठ),काठमाडौं : वाम गठबन्धनले प्रतिनिधिसभा र प्रदेशसभाका लागि घोषणापत्र सार्वजनिक गरेको छ । मंगलबार राजधानीमा एमाले र माओवादी केन्द्रले संयुक्त कार्यक्रम गरेर घोषणापत्र सार्वजनिक गरेका हुन् । घोषणापत्रको पूर्णपाठ
राष्ट्रपतिलाई युएई भ्रमणको निम्तो,काठमाडौँ: राष्ट्रपति विद्यादेवी भण्डारीलाई संयुक्त अरब इमिरेट्स (युएई) को अवुधावीका युवराज तथा युएईको सशस्त्र बलका नायब सर्वोच्च कमाण्डर शेख मोहम्मद बिन जायद अल ताह्यानले युएई भ्रमणका लागि आमन्त्रण गरेका छन्। नेपालका लागि युएईका राजदूत सइद हमदान अल नाक्बीले राष्ट्रपति भण्डारीलाई मंगलबार अपराह्न शीतल निवासमा शिष्टाचार भेट गरी युवराजको निमन्त्रणापत्र हस्तान्तरण गरे। राष्ट्रपति कार्यालयका अनुसार शिष्टाचार भेटका अवसरमा नेपालयुएई सम्बन्धका साथै आपसी हित र चासोका विषयमा विचार विमर्श भएको थियो ।
भक्तपुरका ४४ मतदानस्थल संवेदनशील,"भक्तपुर: भक्तपुर जिल्लाका ४४ वटा मतदान स्थल सुरक्षाका दृष्टिले संवेदनशील रहेका छन्। जिल्ला सुरक्षा समितिका संयोजक एवं प्रमुख जिल्ला अधिकारी द्रोण पोखरेलका अनुसार भक्तपुरका ७८ मतदानस्थलमध्ये ४४ वटा संवेदनशील रहेका हुन्। बाँकी ३४ मतदानस्थल सामान्य रहेको प्रजिअ पोखरेल बताउँछन्। सुरक्षा निकायहरुको आधारमा ४४ वटा मतदान केन्द्र संवेदनशील र ३४ वटा सामान्य रहेका छन्, उनले भने। सुरक्षा निकाय, मुख्य निर्वाचन अधिकृत तथा निर्वाचन अधिकृत कार्यालयले मतदान केन्द्रहरुको स्थलगत अध्ययन अवलोकनपछि ती मतदान केन्द्र संवेदनशील भएको निष्कर्ष निकालिएको हो। शान्ति सुरक्षा, राजनीतिक दलहरुको प्रभाव एवं मतदान केन्द्र र मतदाताको दूरीको आधारमा संवेदनशील र सामान्य मतदानस्थल छुट्याइएको महानगरीय प्रही परिसर भक्तपुरका प्रवक्ता कृष्ण प्रसाईंले जानकारी दिए। उनले भयरहित एवं सुरक्षित ढंगले निर्वाचन गर्न केन्द्रीय सुरक्षा योजनाअनुसार भक्तपुरमा पनि सुरक्षाकर्मीहरु परिचालन हुने बताए। उनका अनुसार भक्तपुरमा एक हजारभन्दा बढी जनपद प्रहरी र सातसय ३६ म्यादी प्रहरी परिचालन हुनेछन्। भक्तपुरका ७८ मतदानस्थलमा दुई सय नौ मतदान केन्द्र रहेका छन् । एउटा मतदानस्थलमा दुइटादेखि पाँच वटासम्म मतदान केन्द्र रहेका छन्। एउटा मतदान केन्द्रमा बढीमा एक हजार जना मतदाताले मतदान गर्ने व्यवस्था मिलाइएको मुख्य निर्वाचन अधिकृत भोजराज शर्मा बताउँछन्। उनका अनुसार भौगोलिक अवस्था एवं मतदाता र मतदान केन्द्रको दूरी बढी भएका र साँघुरो ठाउँमा कम्तीमा पाँचसय मतदाताको लागि एक मतदान केन्द्रसमेत तोकिएको छ। जसअनुसार भक्तपुर निर्वाचन क्षेत्र नं १ अन्तर्गत चाँगुनारायण नगरपालिका ३ स्थित यापीभैरव माध्यमिक विद्यालय मतदान स्थलमा एक हजार एकसय १० मतदाताको लागि दुइटा मतदान केन्द्र निर्धारण गरिएको छ। त्यस्तै चाँगुनारायण नपा कै वडा नं ७ स्थित बाल्मीकि आधारभूत विद्यालय मतदानस्थलमा एक हजार एकसय ३६ मतदाताको लागि दुइटा मतदान केन्द्र निर्धारण गरिएको छ। भक्तपुरमा कुल एक लाख ७८ हजार ९५ जना मतदाता रहेका छन्। जसअनुसार निर्वाचन क्षेत्र नं१ मा ९४ हजार एकसय ६४ र क्षेत्र नं २ मा ८३ हजार नौ सय ३५ मतदाता रहेको जिल्ला निर्वाचन कार्यालयले जनाएको छ। त्यस्तै निर्वाचन क्षेत्र नं १ को प्रदेश क मा ४३ हजार पाँच सय ५२ मतदाता रहेका छन्। उक्त प्रदेशमा सिंगो चाँगुनारायण नपा र भक्तपुर नगरपालिकाको १० नम्बर वडाका मतदाताहरुले मतदान गर्नेछन्। त्यस्तै भक्तपुर नगरपालिका वडा नं १ देखि ९ सम्मका पचास हजार ६ सय १२ मतदाताले प्रदेश ख मा मतदान गर्नेछन्। निर्वाचन क्षेत्र नं २ को प्रदेश क मा सिंगो सूर्यविनायक नपाका मतदाताले मतदान गर्नेछन्। उक्त प्रदेशमा ४४ हजार ८९ मतदाता छन्। त्यस्तै प्रदेश ख मा ३९ हजार आठ सय ४६ मतदाता रहेका छन् । सिंगो मध्यपुर थिमि नपा उक्त प्रदेशको सीमांकन हो।"
निर्वाचनमा बालबालिका प्रयोग नगर्ने प्रतिबद्धता,"रसुवाः आगामी मंसिर १० गते सम्पन्न हुने प्रतिनिधिसभा र प्रदेशसभा सदस्यको निर्वाचनका लागि प्रचारप्रसारमा बालबालिका सहभागी नगराउने दलहरु प्रतिवद्धता जनाएका छन्। प्रमुख जिल्ला अधिकारी हीरादेवी पौडेलका अनुसार लोकतान्त्रिक गठबन्धन र वाम गठबन्धलगायत अन्य दलका प्रतिनिधि तथा तिनका उम्मेदवारसँगको छलफलमा यस्तो सहमति भएको हो। निर्वाचन प्रचारको गतिविधिमा जिल्ला बाहिरका मानिस नल्याउने र मदिरा विषेध गर्ने र निर्वाचन आचारसंहिता पूर्णरूपले पालन गर्दै जानेमा पनि दलहरू प्रतिबद्ध भएको प्रजिअ पौडेलले बताए। सर्वदलीय बैठकमा प्रतिनिधिसभाका लागि लोकतान्त्रिक गठबन्धनका उम्मेदवार मोहन आचार्य, नेका पार्टी सभापति पेम्बा छिरिङ तामाङ, नेकपा (एमाले) का पार्टी सचिव विजय लामा, माओवादी केन्द्रका प्रतिनिधि माधव लामिछाने, नयाँ शक्ति पार्टी प्रतिनिधि दिनेश तामाङले यस्तो प्रतिवद्धता जनाएका हुन्। प्रमुख जिल्ला अधिकारी पौडेलका अनुसार ७०० भन्दा बढी सुरक्षाकर्मी परिचालन गर्न तयारी भइसकेको र आवश्यकताअनुसार बाहिरी घेरामा नेपाली सेना समेत परिचालन हुने छन्। जिल्लाको पाँच गाउँपालिकाअन्तर्गत ३४ स्थानमा ४५ मतदान केन्द्र रहने भएकामा एक अति संवेदनशील २१ संवेदनशील र १२ मतदान केन्द्र सामान्यमा सूचीकृत गरिएको बताइएको छ।"
पम्फा भुसालको चुनाव क्षेत्रमा वाम गठबन्धनको कार्यकर्ता भेला,"ललितपुर : माओवादी केन्द्रकी प्रवक्ता एवम् वाम गठबन्धनको तर्फबाट ललितपुर ३ की प्रतिनिधिसभा उम्मेदवार पम्फा भुसालको क्षेत्रमा अगुवा कार्यकर्ता भेला कार्यक्रम सम्पन्न भएको छ।ललितपुर ३ अन्तर्गत प्रतिनिधिसभा र प्रदेशसभा ३ (ख) अन्तर्गत वाम गठबन्धनले अगुवा कार्यकर्ता भेला गरेको हो। कार्यक्रममा वामगठबन्धनको पक्षमा एकमत पनि बदर नहुने गरी निर्वाचनलाई पर्वको रुपमा अगाडि बढाउन स्थानीय कार्यकर्तालाई अनुरोध गरिएको छ। कार्यक्रमको प्रमुख अतिथि ललितपुर क्षेत्र ३ की उम्मेदवार भुसालले लोकतन्त्र वामपन्थी गठबन्धनको मुद्दा भएकाले गठबन्धनका उम्मेदवारलाई भारी मतले जिताउन अपिल गरिन्। समावेशी लोकतन्त्र वामपन्थीको मुद्दा हो, देशको विकासका लागि वामपन्थी गठबन्धनका उम्मेदवारलाई मतदान गर्न सबैलाई प्रेरित गर्नुहोस्, भुसालले कार्यकर्ता भेलामा भनिन्, परिवर्तनको नेतृत्व वामपन्थीबाहेक अरुले गर्न सक्दैनन्। वाम तालमेल चुनावी मात्र नभएर दीर्घकालीन भएको भुसालको भनाइ छ। वाम गठबन्धन बृहत् कम्युनिस्ट पार्टी निर्माणका लागि हो, भुसालले भनिन्, वाम गठबन्धनले बहुमत ल्याएपछि देशले मुहार फेर्छ। वाम गठबन्धन बनेपछि च्याउसरी उम्रिएका राजनीतिक दल दुई चार दलमा खुम्चिने दाबी समेत भुसालले गरेकी छिन्। गठबन्धनले स्पष्ट बहुमत ल्याएपछि नेपाल स्वाधिन राष्ट्र बन्ने छ, भुसालले थपिन्, अब देशमा दुई वा तीन मात्र पार्टी बन्नेछन्। ललिपुर जिल्ला वामपन्थीको लालकिल्ला रहेको भन्दै उनले अब लालकिल्लालाई सुन्दर बनाउने जिम्मेवारी आएको बताइन्। ललितपुर कम्युनिस्टको लालकिल्ला हो भन्नेकुरा प्रमाणित गर्न तपाईंहरुले वाम गठबन्धनका सबै उम्मेदवारलाई स्पष्ट बहुमत दिनु आवश्यक छ, भुसालले भनिन्। भेलाले माओवादी केन्द्रका प्रदेश समानुपातिक उम्मेदवार मन्जली शाक्य संयोजकत्वको ११ सय ११ सदस्यीय निर्वाचन परिचालन समिति गठन गरेको छ। कार्यक्रममा माओवादी केन्द्र ललितपुर जिल्ला इन्चार्ज हरि दाहाल, एमाले जिल्ला अध्यक्ष हरिकृष्ण ब्याञ्जनकारले सम्बोधन गरेका थिए।"
घरभाडा हैन घरै किनिदियोस् भन्ने पूर्वराष्ट्रपति यादवको चाहना,"काठमाडौं : पूर्वराष्ट्रपति डा रामवरण यादवले आफूलाई मासिक कति घरभाडा चाहिन्छ भन्ने जवाफ स्पष्ट रूपमा दिन नसकेकाले उनको निवासको भाडा तिर्न नसकेको जानकारी राष्ट्रपति कार्यालयले दिएको छ । कार्यालय स्रोत भन्छ, पूर्वराष्ट्रपतिलाई पटकपटक तपाईं घर मर्मतसम्भारका लागि मासिक एक लाख लिनुहुन्छ कि घरभाडाबापत दुई लाख भनेर सोध्दा उहाँबाट स्पष्ट जवाफ आउँदैन । कार्यालय स्रोतका अनुसार डा यादवको चाहना एउटा घर किनिदियोस् र आफ्नो जीवनपछि उक्त घर राज्यले सञ्चालन गरोस् भन्ने छ । सात वर्ष तीन महिनासम्म राष्ट्रपतिको कार्यभार सम्हालेका डा यादवका लागि ०७२ साल कात्तिक ११ गतेदेखि बस्ने निवास र तिर्ने भाडा तनावको विषय बन्दै आएको छ । शीतल निवास स्रोत भन्छ, राष्ट्रपति विद्यादेवी भण्डारीले पूर्वराष्ट्रपति डा यादवको घरभाडा विषयमा प्रधानमन्त्री शेरबहादुर देउवासँग कुराकानी गरिरहनुभएको छ । हामीले पैसा बुझ्नुहोस् भन्दा उहाँले हुँदैन, मलाई घर नै उपलब्ध गराइदिनू भन्नुहुन्छ । राष्ट्रपति कार्यालयका सचिव भूपेन्द्र पौड्यालका अनुसार मासिक २ लाख कि १ लाख घरभाडा लिने भन्नेबारे पूर्वराष्ट्रपतिले स्पष्ट जवाफ नदिँदा उनको घरभाडा साउनदेखि तिर्न बाँकी छ । माघ महिनामा मात्र मन्त्रिपरिषद्ले पूर्वराष्ट्रपतिलाई आफ्नै घर नभए २ लाख र घर भए १ लाख रुपैयाँ मासिक भाडा दिने निर्णय गरेको जानकारी राष्ट्रपतिका सचिव पौड्यालले दिए । राष्ट्रपतिका स्वकीय सचिव किरण पन्थीले घरभाडा तोकेर लिनेभन्दा पनि जति लाग्छ सबै सरकारले तिरिदेओस् भन्ने पूर्वराष्ट्रपति यादवको चाहना रहेको बताए । उनले भने, मुलुकको राष्ट्रपति भएको व्यक्तिले पैसाको कारोबार गर्न पदीय मर्यादाले पनि नमिल्ने उहाँको चाहना रहेको व्यहोराको पत्र मैले प्रधानमन्त्री र राष्ट्रपति कार्यालयमा दसैंअघि नै बुझाइसकेको छु । डा यादवलाई माघमा बसेको मन्त्रिपरिषद्को निर्णयअनुसार उपसचिवस्तरीय स्वकीय सचिव१, ड्राइभर१, सहयोगी१ र नेपाली सेनाको क्याप्टेनको नेतृत्वमा हाल स्थान अभावमा २३ जना सुरक्षा अंग रहेको जानकारी उनका स्वकीय सचिव पन्थीले दिए । सरकारसँग सम्झौता गरी यादवलाई घरभाडामा उपलब्ध गराउँदै आएका ललितपुर महानगरपालिका४, बागडोलका रविभक्त विष्टले सम्झौता नवीकरण नभएको भन्दै १५ दिनभित्र घर खाली गर्न सार्वजनिक सूचना जारी गरेका छन् । विष्टले पूर्वराष्ट्रपति यादवका नाममा घर खाली गराउने सूचना बिहीबार सार्वजनिक सञ्चारमाध्यममा प्रकाशन गरेका हुन् । घर बहाल सम्झौता नवीकरण नगरी जबर्जस्ती बिजुलीको बिलसमेत भुक्तानी नगरेको घरधनी विष्टको दाबी छ । सरकारले पूर्वविशिष्ट व्यक्तिलाई सरकारी आवास दिने गरी कानुनी व्यवस्था गर्न व्यवस्थापिका संसद्मा विधेयक लगे पनि चालु अधिवेशनबाट पारित हुन सकेन । मंसिर १० र २१ गते हुन लागेको प्रतिनिधिसभा निर्वाचनपछि बन्ने संसद्ले मात्र विशिष्ट पदाधिकारीलाई सेवासुविधा दिने गरी विधेयक पारित गर्ने हुँदा कम्तीमा पनि फागुनसम्म सो विधेयक पारित हुने सम्भावना छैन ।"
पहिलो पटक चुनाव लड्ने धेरै,"पोखरा : कांग्रेस केन्द्रीय सदस्य ४२ बर्से जीवन परियार पहिलोपटक जनतामाझ प्रत्यक्ष निर्वाचनमा होमिएका छन् । कास्कीको निर्वाचन क्षेत्र नम्बर १ (क) बाट प्रदेशसभा सदस्यका उम्मेदवार परियारलाई पार्टीले पहिलोपटक प्रत्यक्ष निर्वाचनमा उठाएको हो । प्रतिनिधिसभामा ३ र प्रदेशसभामा ६ निर्वाचन क्षेत्र भएको कास्कीमा मुख्य पार्टीका १८ उम्मेदवारमध्ये कांग्रेसका परियारजस्ता नयाँ अनुहार उल्लेख्य छन् । पार्टीका उम्मेदवारलाई जिताउन जनतामाझ पटकपटक क्रियाशील भएकाले निर्वाचनमा आफूलाई जनताले अनुमोदन गर्ने परियारको विश्वास छ । ०४९ सालको स्थानीयदेखि प्रत्येक निर्वाचनमा पार्टीका उम्मेदवारलाई जिताउन जनतामाझ पुगेको हुँदा आफूलाई चुनाव नयाँ नलागेको उनको भनाइ छ । परियारसँगको प्रतिस्पर्धामा वाम गठबन्धनबाट माओवादी केन्द्र कास्कीका सहसंयोजक ३८ वर्षे दीपक कोइराला छन् । उनी पनि आमचुनावका नयाँ अनुहार हुन् । क्षेत्रीय खेलकुद विकास समितिको अध्यक्ष र क्यानको समेत कार्यवाहक अध्यक्ष भएर खेलकुद क्षेत्रको विकासमा काम गरेकाले जनतामाझ आफू नयाँ अनुहार नभएको उनले सुनाए ।विद्यार्थी राजनीति हुँदै कांग्रेसमा क्रियाशील देवराज चालिसे पहिलोपटक कास्की २ बाट प्रतिनिधिसभा सदस्यको चुनावमा छन् । ०५९ सालमा त्रिभुवन विश्वविद्यालयको केन्द्रीय क्याम्पसको स्ववियु सभापति बनेका चालिसे नयाँ उम्मेदवार हुनुलाई सकारात्मक मुद्दाका रूपमा उठाइरहेका छन् । संसारकै उत्कृष्ट लोकतन्त्रमा एक व्यक्ति दुईपटकभन्दा चुनावमा जाँदैन, अर्कोले मौका पाउँछ, यसअघि २ पटक चुनाव जितेका एमाले युवा नेता रवीन्द्र अधिकारी लक्षित उनको भनाइ छ । ०४९ सालमा पृथ्वीनारायण क्याम्पसको स्ववियु सभापति, अनेरास्ववियुको अध्यक्ष, ०६१ सालमा त्रिभुवन विश्वविद्यालयको केन्द्रीय क्याम्पसको स्ववियु सभापतिसमेत भएर काम गरेका अधिकारी दुईपटक संविधानसभा सदस्य निर्वाचित भइसकेका छन् । मंसिर २१ गने हुने निर्वाचनमा पनि बाजी मार्दै ह्याट्रिक गर्ने दाउका साथ चुनावी मैदानमा उत्रिएका अधिकारी आफूले कास्कीको मात्र नभएर समग्र राष्ट्रकै विकासका पूर्वाधार निर्माण गर्न विकास समितिको सभापति भएर काम गरेका कारण मतदाताले फेरि विजयी गराउने दाबी गर्छन् । पृथ्वीनारायण क्याम्पसको स्ववियु सभापति हुँदै युवा संघको केन्द्रीय अध्यक्ष बनेका एमालेका नेता राजीव पहारी पनि आमनिर्वाचनका नयाँ अनुहार हुन् । उनी कास्कीको निर्वाचन क्षेत्र नम्बर ३ (ख)बाट वाम गठबन्धनका प्रदेशसभा सदस्यको उम्मेदवार छन् । अबको आवश्यकता विकास र समृद्धि भएकाले चार नम्बर प्रदेशलाई देशकै समृद्ध प्रदेश बनाउने योजनासाथ जनतामाझ पुगेकाले जनताको साथ पाउने उनको विश्वास छ । पहारीसँगको प्रतिस्पर्धामा कांग्रेसका पुराना कार्यकर्ता भोजबहादुर गुरुङ सिकन्दर निर्वाचनमा होमिएका छन् । आफूलाई भाषणभन्दा काम गर्न आउने उनको भनाइ छ । निर्वाचन क्षेत्र नम्बर १ (ख)बाट कांग्रेसका जिल्ला सभापति कृष्ण केसी प्रदेशसभाका उम्मेदवार छन् । उनी पहिलोपटक निर्वाचनमा होमिएका हुन् । ४ नम्बर प्रदेशको समग्र विकासको खाका कांग्रेससँग भएकाले आफ्नो पार्टीका उम्मेदवारले जित्ने उनको दाबी छ । सोही क्षेत्रमा बाम गठबन्धनबाट एमालेका जिल्ला उपाध्यक्ष मनबहादुर गुरुङ निर्वाचनमा होमिएका छन् । पार्चे गाविसका पूर्वअध्यक्ष गुरुङले आमनिर्वाचनमा पहिलोपटक अवसर पाएका हुन् । प्राकृतिक स्रोतसाधनको संरक्षण र उपयोग गर्दै समग्र प्रदेश नम्बर ४ लाई समृद्धिको बाटोमा लम्क्याउन आफ्नो उम्मेदवारी भएकाले वाम गठबन्धनका उम्मेदवार चुनावमा विजयी हुने गुरुङको दाबी छ । कांग्रेसले निर्वाचन क्षेत्र नम्बर २ को प्रदेशसभा (क)मा पनि नयाँ अनुहार युवा नेता गुरु बराललाई चुनावी मैदानमा उतारेको छ । नेविसंघको कास्की अध्यक्ष हुँदै केन्द्रीय उपाध्यक्ष भएका बराल वाम गठबन्धनका संयुक्त उम्मेदवार एमालेका जिल्ला अध्यक्ष कृष्ण थापासँग भिड्दै छन् । थापा साविक पोखरा उपमहानगरपालिकाका मेयर हुन् । थापा संविधानसभा दोस्रो निर्वाचनमा भएको पराजयको घाउ बिर्साउने योजनामा छन् । प्रदेशसभाको २ (ख)बाट कांग्रेसले नयाँ अनुहारका रूपमा विन्दु थापालाई उठाएको छ । थापा पोखरा उद्योग वाणिज्य संघका पूर्वअध्यक्ष हुन् । यस क्षेत्रमा वाम गठबन्धनबाट माओवादी केन्द्रले राजकाजी गुरुङ (करण)लाई उम्मेदवार बनाएको छ । करण यसअघि संविधानसभा पहिलो चुनावमा पोखराबाट विजयी र दोस्रो निर्वाचनमा पर्वतबाट पराजित उम्मेदवार हुन् । वाम गठबन्धनले प्रतिनिधिसभा क्षेत्र नम्बर ३ बाट एमालेका युवा नेता जगत विश्वकर्मालाई उठाएको छ । उनी पहिलोपटक आमनिर्वाचनमा होमिएका हुन् । एमालेको पोलिटब्युरो सदस्य विश्वकर्मा २२ वर्षको उमेरमा लामाचौर गाविसको उपाध्यक्ष निर्वाचित भएका थिए । विश्वकर्मासँग कांग्रेसले जिल्लाका पुराना र कहिल्यै चुनाव नजितेका नेता पूर्वसभापति शुक्रराज शर्मालाई उठाएको छ । कास्कीमा रास्ट्रिय जनमोर्चा, नयाँ शक्ति पार्टी, संघीय समाजवादी फोरम, विवेकशील साझा पार्टीलगायत विभिन्न पार्टीले पनि धेरैजसो नयाँ युवा अनुहार चुनावी मैदानमा उतारेका छन् ।"
बागी फकाएर घरदैलोमा,"विराटनगर : बागी व्यवस्थापनसँगै मोरङका ठूला दल निर्वाचन प्रचारमा लागेका छन् । बागी उम्मेदवारी फिर्ता लिएकाहरूले पनि पार्टीका उम्मेदवारलाई सघाउने प्रतिबद्धता जनाएका छन् ।कांग्रेसबाट प्रतिनिधिसभातर्फ उम्मेदवार बनेका ६ मध्ये चार जनाले सोमबार प्रेस युनियन मोरङले गरेको अन्तरसंवाद कार्यक्रमबाट एजेन्डा प्रस्तुत गर्दै निर्वाचन प्रचारमा होमिएको घोषणा गरे । निर्वाचन क्षेत्र नम्बर ४ का कांग्रेस उम्मेदवार महेश आचार्यले लोकतन्त्रको थप संरक्षण, दलहरूबीच एकता र आर्थिक विकासजस्ता राष्ट्रिय सन्दर्भलाई लिएर आफू निर्वाचनमा होमिएको बताए । उनले विराटनगरलाई प्रादेशिक राजधानीका रूपमा विकास गर्ने, केसलिया, सिंघिया, जुँडीलगायत नदी नियन्त्रणको योजना, विराटनगरमा अन्तर्राष्ट्रिय रंगशाला र क्षेत्रीय विमानस्थलको विकास पहिलो प्राथमिकता रहेको सुनाए । क्षेत्र नम्बर १ का उम्मेदवार डिगबहादुर लिम्बू, २ का डा मीनेन्द्र रिजाल, ३ का डा सुनील शर्मा र ४ का आचार्यले एकसाथ चुनावी एजेन्डा प्रस्तुत गरे । कार्यक्रममा क्षेत्र नम्बर ५ का अमृत अर्याल र ६ का डा शेखर कोइराला भने अनुपस्थित थिए । एमाले मोरङका अध्यक्ष विनोद ढकालका अनुसार वाम गठबन्धन पनि चुनावी अभियानमा लागेको छ । माओवादी केन्द्र र एमाले उम्मेदवार संयुक्त रूपमा मतदाताको घरदैलोमा पुग्न थालेका छन् । कतिपय ठाउँमा प्रचार कमिटी गठन गर्ने र स्थानीय निर्वाचन परिचालन कमिटी बनाउने काम भइरहेको छ, उनले भने, स्थानीय तह निर्वाचनमा एमाले र माओवादी केन्द्रले प्राप्त गरेको जनमतलाई बचाउँदै हामी विजयी हुने रणनीतिमा छौं । उनले बहुमत ल्याउने केन्द्रीय तयारीअनुसार नै जिल्लामा चुनावी अभियान अघि बढाएको सुनाए । मोरङमा हेभिवेट उम्मेदवार आमनेसामने भएका छन् । क्षेत्र नम्बर ६ मा एमालेका लालबाबु पण्डित र कांग्रेसका डा शेखर कोइरालाबीच हुने प्रतिस्पर्धालाई चासोका हेरिएको छ । सोमबार मात्र पण्डितले मतदाता रिझाउने योजनाका विषयमा कार्यकर्ता, भ्रातृसंगठन र शुभेच्छुकसँग छलफल गरे । उनले कार्यक्रममा भने, एमालेले विगतमा प्राप्त गरेको जनसमर्थनलाई कायम राख्दै विजय सुनिश्चित बनाउनुपरेको छ । उनले एमालेका चुनावी एजेन्डालाई जनतासम्म लैजान र कांग्रेसले विगतमा प्राप्त गरेको जनसमर्थनका बाबजुद विकास गर्न नसकेको क्षेत्रमा ध्यान केन्द्रित गर्ने बताए । एमालेले मोरङमा प्रतिनिधिसभातर्फ क्षेत्र नम्बर ४ मा माओवादी केन्द्रका अमनलाल मोदी र ५ मा शिवकुमार मण्डललाई छाडिदिएको छ । कांग्रेसका आचार्यसँग प्रतिस्पर्धामा उभिएका मोदीले भने, संगठनको आन्तरिक व्यवस्थापन मिलाएर चुनावी तयारीमा व्यस्त भएका छौं । मतदातासँग भेटघाट गर्ने क्रम पनि सुरु भएको छ ।"
राप्रपाको घोषणपत्र : गणतन्त्रवादीलाई मान्य हुने राजतन्त्र (पूर्णपाठ),"काठमाडौं : राष्ट्रिय प्रजातन्त्र पार्टींले आसन्न प्रतिनिधिसभा र प्रदेशसभा निर्वाचनका लागि चुनावी घोषणपत्र सार्वजनिक गरेको छ । मंगलबार बिहान ललितपुरको हिमालय होटलमा एक कार्यक्रम आयोजना गरी घोषणपत्र सार्वजनिक गरेको हो । घोषणापत्रमा राप्रपाले संवैधानिक राजतन्त्रसहितको प्रजातन्त्र र हिन्दु राष्ट्रको आफ्नो पुरानै एजेन्डा कायम राखेको छ । राप्रपाले आफ्नो घोषणपत्रमा राप्रपाको विचारको स्रोत राजा महेन्द्रको राष्ट्रवाद र विपीको मेलमिलाप नीति भएको उल्लेख गरिएको छ । राप्रपाले विदेशी चलखेललाई रोकी, मजवुद राष्ट्रिय एकता निर्माण गर्नु राप्रपाको जोड रहेको घोषणापत्रमा उल्लेख गरिएको छ । घोषणपत्र सार्वजनिक कार्यक्रममा बोल्दै राप्रपा अध्यक्ष कमल थापाले देशको संविधान र देश गणतन्त्रमा गएकोप्रति सचेत रहेको बताउँदै अबको राजसंस्था गणतन्त्रवादीहरुलाई पनि मान्य हुने खालको सहमति र सम्झौताको राजतन्त हुनुपर्ने राप्रपाको एजेन्डा रहेको बताए। राष्ट्रियता, प्रजातन्त्र, हिन्दुत्व र आर्थिक उदारिकणकरको नीतिको जगमा राप्रपा उभिएको अध्यक्ष थापाले बताए। राप्रपाको घोणणपत्र(पूर्णपाठ)"
"नेता गाउँ पसे, किसानलाई भने धान थन्काउने चटारो","तेह्रथुमः आगामी २१ मंसिरमा हुने प्रतिनिधि र प्रदेश सभा सदस्यको चुनावका लागि दलहरुले उम्मेदवारी दर्तासँगै चुनावी अभियान लिएर गाउँ पसेका छन्। मतदातालाई आफ्नो पक्षमा लिएर उम्मेदवारलाई विजयी गराउन दलका कार्यकर्तालाई भ्याईनभ्याई छ। उनीहरु प्रचारप्रसारका लागि घरदैलोसम्म पुग्न थालिसकेका छन्। जिल्लाका मुख्य प्रतिस्पर्धी नेपाली काँग्रेस र वाम गठबन्धनका उम्मेदवार र जिल्लाका नेता पनि प्रचारप्रसारका लागि गाउँ पसेका छन्। तर गाउँका सर्वसाधारण किसानलाई भने अहिले वर्षभरि खेती गरेर फलाएको धान बाली भित्र्याउने चटारो छ। यतिबेला जिल्लाभर कृषकलाई धान थन्क्याउने र विभिन्न बाली लगाउने चटारो रहेको आठराई गाउँपालिका४, इवाका किसान डिल्लीराम विकले बताएका छन्। चुनाव आयो रे, नेताहरु गाउँघरमा डुल्न थालिसके, उनी भन्छन्, हामीलाई बाली थन्काउने, लगाउने चटारो छ, उनीहरुलाई मतदाता आफ्नो पक्षमा पार्ने चटारो। प्रतिनिधि र प्रदेश सभा सदस्यका लागि जिल्लामा २१ मंसिरमा चुनाव हुँदैछ। मतदान गर्ने दिन आउन अब ३० दिन मात्रै बाँकी छ। तर गाउँका किसानलाई चुनावले छोएको छैन। कतिपय किसान खेती सम्हाल्नमै व्यस्त रहे पनि आफ्नो पीडा बुझिदिने नेताले जितोस् भन्ने कामना गरिरहेका छन्। यो याममा जिल्लाका किसान खोल्सीको कालो सुन नामले परिचित अलैँची बाली थन्काउन, धान बाली भित्र्याउन र जौ, गहुँ छर्ने, आलु लगाउने, विभिन्न तरकारी लगाउने काममा व्यस्त छन्। चुनावअघि नै घरको काम सक्ने र मनपर्ने दलका कार्यक्रममा सहभागी हुने धेरै किसानको धोको छ। गत असारमा भएको स्थानीय चुनावमा किसान खेतीपाती छाडेरै भए पनि चुनावमा सक्रिय बनेका थिए। तर अहिले भने किसानले कम चासो लिएका छन्। पार्टीका पछि लागे पेट केले भर्ने रु फेदाप गाउँपालिका२ की मालती जोगी भन्छन्, मानो रोपेर मुरी भित्र्याउने यो बेला हामीलाई चुनावभन्दा खेतीपाती नै प्यारो छ। किसानका लागि मानो रोपेर मुरी उत्पादन गरेको अन्नबाली भित्र्याउने यो बेला अहिले मुख्य समय हो। त्यसैले धेरै मतदाता धान खेतमै व्यस्त छन्। पार्टीहरूले कृषिप्रधान देशको नामअनुसार किसानका हितमा काम नगरेको उनीहरूको गुनासो छ। त्यसो त दलहरुले काममा लागेका किसानको खेतबारीमै पुगेर पार्टीबारे प्रचारप्रसार गर्दै मत माग्न थालिसकेका छन्। दलहरुले जिल्लादेखि वडा, टोलस्तरमा समेत प्रचारप्रसार समितिहरु निर्माण गरेर धमाधम चुनाव प्रचारप्रसार थालेका छन्। कतिपय कृषकलाई चुनाव के हो रु भन्ने कुरा नै जानकारी छैन। गाउँगाउँमा मतदाता शिक्षा नपुगेका कारण पनि कृषक रनभुल्ल परेका हुन्। स्थानीय तहमा भोट हालेपछि यति चाँडै मत दिनुपर्दैन भन्ने बुझेकाहरूले प्रतिनिधि र प्रदेश सभा चुनावमा कसरी मतदान गर्ने भन्ने अन्योल देखिन्छ। निर्वाचन आयोगको मतदाता शिक्षा कार्यक्रमको तयारी भए पनि सुरु भइसकेको छैन। एक महिनामात्र बाँकी रहँदा पनि निर्वाचन शिक्षा कार्यक्रम सुरु नभएकाले त्यो प्रभावकारी नहुने निश्चित छ। नमूना मतपत्रसमेत अझै नआउँदा गाउँघरको चुनावी सभामा नमूना मतपत्र लैजान नपाइएको उम्मेदवारहरूले बताएका छन्।"
महाकालीपारि पहिलो पटक उम्मेदवार,"महेन्द्रनगर : कञ्चनपुरमा महाकालीपारिको मत हरेक निर्वाचनमा निर्णायक देखिँदै आएको छ । तर, यहाँका मतदाताले भने आफ्नो क्षेत्रका उम्मेदवार पाउन सकेका थिएनन् । मंसिर २१ गते हुन लागेको प्रतिनिधिसभा र प्रदेशसभा निर्वाचनमा भने उनीहरूले प्रदेशसभाका लागि दुई जना उम्मेदवार पाएका छन् । क्षेत्र नम्बर ३ (२) बाट प्रदेशसभातर्फ वाम गठबन्धन र कांग्रेसबाट उम्मेदवारी दिएका दुवै जना महाकालीपारिका हुन् । त्यसमा पनि उनीहरू एकै वडा महाकाली नगरपालिका७ मा बसोबास गर्छन् । वाम गठबन्धनबाट माओवादी केन्द्रका मानबहादुर सुनार र कांग्रेसबाट बेलबहादुर राना चुनावी मैदानमा छन् । दुई उम्मेदवार आफ्नै क्षेत्रबाट पाउँदा मतदाता कसलाई भोट दिने भन्ने अन्योलमा छन् । पहिलो पटक एकै वडाका दुई जनाले उम्मेदवारी दिन पाएका छन्, स्थानीय गोपी कँडेलले भने, दुवै नेता पूर्वजनप्रतिनिधि भएर कामसमेत गरिसकेका हुन् । दुवै उम्मेदवार एकै वडाका र जनतामाझ भिजेका व्यक्ति भएकाले उनीहरूबीच कडा प्रतिस्पर्धा हुने स्थानीयको आकलन छ । दुवै उम्मेदवारका चुनावी एजेन्डा हेरेर सक्षमलाई भोट दिने पक्षमा मतदाता देखिएका छन् । साविकको दोधाराचाँदनी क्षेत्रले दुई उम्मेदवार पाउनु खुसीको कुरा भएको स्थानीयले बताएका छन् । वाम गठबन्धनका उम्मेदवार सुनारले आफूले गाविस अध्यक्ष हुँदा गरेको विकास जनताले देखेको उल्लेख गर्दै यसपटक मत दिएर जिताउनेमा विश्वस्त रहेको बताए । मैले गाविस अध्यक्ष हुँदा गरेको विकास सबैले देखेकै छन्, उनले भने, अहिले पनि महाकाली नगरपालिकालाई समृद्ध बनाउने अभियानसहित जनतामाझ आएको छुँ । दोधाराचाँदनीमा निर्माण गरिने सुख्खा बन्दरगाह, महाकाली नगरपालिकालाई सदरमुकामसम्म जोड्ने सडकका साथै शिक्षा, स्वास्थ्य र बेरोजगारी समस्याको अन्त्यलगायत समृद्ध महाकाली नगरपालिका बनाउने आफ्नो चुनावी एजेन्डा रहेको उनले बताए । महाकालीमा निर्माणाधीन पुलको कार्यान्वयनसहित महाकाली नगरपालिकालाई समृद्ध बनाउन आफ्नो उम्मेदवारी भएको उनको दाबी छ। उनी २०४९ सालमा दोधारा गाविस अध्यक्षमा निर्वाचित भएका थिए । कांग्रेसबाट निर्वाचन जितेका उनी २०५१ सालको निर्वाचनमा कांग्रेस उम्मेदवार एनपी साउदविरुद्ध बागी उठेर तीन सय मतले पराजित भएका थिए । कांग्रेस उम्मेदवार राना २०४९ सालमा जिल्ला विकास समिति सदस्य र २०५४ मा दोधारा गाविस अध्यक्षमा निर्वाचित भएका थिए । उनले पनि जनप्रतिनिधि हुँदा आफूले गरेको विकास र पछिल्लो समय कांग्रेसले थालेको विकास अभियानमा सबै जनताले साथ दिने विश्वास व्यक्त गरे । म र मेरो पार्टीले यस क्षेत्रमा गरेको विकास सबै जनताले देखेकै छन्, उनले भने, त्यही विश्वासले पनि अझ यस क्षेत्रको समृद्धिका लागि भोट दिएर जिताउनेछन्। उनले पनि दोधाराचाँदनीमा निर्माण हुने सुख्खा बन्दरगाह, महाकालीमा पक्की पुल निर्माण, बाढी नियन्त्रणसहित शिक्षा, स्वास्थ्य, सबैलाई रोजगारी नै आफ्नो चुनावी एजेन्डा बनाएका छन् । उनले वाम गठबन्धन भए पनि कांग्रेसलाई निर्वाचन जित्न असहज नहुने दाबीसमेत गरे । उनलाई राप्रपाको सहयोग मिलेको छ । दुवै उम्मेदवार एकै वडाका र जनतामाझ भिजेका व्यक्ति भएकाले उनीहरूबीच कडा प्रतिस्पर्धा हुने स्थानीयको आकलन छ । प्रदेशसभातर्फ (२) मा भीमदत्त नगरपालिकाका केही वडासमेत पर्दछन् । भीमदत्तका ११, १२, १३, १४, १५, १६ र १८ नम्बर वडा क्षेत्र नम्बर ३ (२)मा पर्छन् । प्रदेशसभाको यो क्षेत्रमा ४४ हजार आठ सय ६८ मतदाता छन् । महाकाली नगरपालिकामा २२ हजार तीन सय १५ र भीमदत्तका सात वडामा २२ हजार पाँच सय ५३ मतदाता छन् ।"
कांग्रेसले बनायो ७५ सदस्यीय निर्वाचन परिचालन समिति,"काठमाडौं: नेपाली कांग्रेसले आसन्न प्रदेश र प्रतिनिधि सभालाई लक्षित गर्दै ७५ सदस्यीय केन्द्रीय निर्वाचन परिचालन समिति गठन गरेको छ। कांग्रेस केन्द्रीय सदस्य बालकृष्ण खाणको संयोजकत्वमा समिति गठन गरिएको कांग्रेसले जनाएको छ। समितिको सहसंयोजकमा कांग्रेस केन्द्रीय सदस्य सुरेन्द्र पाण्डे रहेका छन्। समितिका रहेका सदस्यहरु: १ बालकृष्ण खाण, केन्द्रीय सदस्य, नेकां २ सुरेन्द्रराज पाण्डे, केन्द्रीय सदस्य, नेकां ३ मानबहादुर विश्वकर्मा, केन्द्रीय सदस्य, नेकां ४ दिलेन्द्रप्रसाद बडू, केन्द्रीय सदस्य, नेकां ५ कमला पन्त, केन्द्रीय सदस्य, नेकां ६ धनराज गुरुङ्ग, केन्द्रीय सदस्य, नेकां ७ पुष्पा भुषाल, केन्द्रीय सदस्य, नेकां ८ रत्न शेरचन, केन्द्रीय सदस्य, नेकां ९ किशोर सिंह राठौर, केन्द्रीय सदस्य, नेकां १० मीन विश्वकर्मा, केन्द्रीय सदस्य, नेकां ११ बद्री पाण्डे, केन्द्रीय सदस्य, नेकां १२ सुजाता परियार, केन्द्रीय सदस्य, नेकां १३ पार्वता डिसी चौधरी, केन्द्रीय सदस्य, नेकां १४ केशवकुमार वुढाथोकी, केन्द्रीय सदस्य, नेकां १५ गुरुराज घिमिरे, केन्द्रीय सदस्य, नेकां १६ कल्याणकुमार गुरुङ्ग, केन्द्रीय सदस्य, नेकां १७ डा डिला संग्रौला, केन्द्रीय सदस्य, नेकां १८ सरिता प्रसाई, केन्द्रीय सदस्य, नेकां १९ बहादुर सिंह (लामा) तामाङ, केन्द्रीय सदस्य, नेकां २० लक्ष्मी परियार, केन्द्रीय सदस्य, नेकां २१ कृष्णप्रसाद पौडेल, मुख्य सचिव, नेकांकेकां २२ उमा रेग्मी, पूर्व केन्द्रीय सदस्य एवं अध्यक्ष, नेमसंघ २३ मीना पाण्डे, पूर्व केन्द्रीय सदस्य २४ जीपछिरिङ लामा, पूर्व केन्द्रीय सदस्य २५ इन्द्रबहादुर गुरुङ, पूर्व केन्द्रीय सदस्य २६ रामचन्द्र तिवारी, पूर्व केन्द्रीय सदस्य २७ तारामान गुरुङ, पूर्व जिल्ला सभापति २८ स्मृतिनारायण चौधरी, पूर्व जिल्ला सभापति २९ सुरेन्द्र यादव, निवर्तमान सांसद ३० उमेश श्रेष्ठ, निवर्तमान सांसद ३१ अतहर कमाल मुसलमान, निवर्तमान सांसद ३२ हरिशंकर मिश्र, पूर्व सांसद ३३ दिलिप गच्छदार ३४ विनोदकुमार चौधरी, निवर्तमान सांसद ३५ इस्तियक अहमद खा, निर्वतमान सांसद ३६ कुमार खड्का, पूर्व मन्त्री ३७ गोविन्द मल्ल ३८ जगत तिमिल्सीना, अध्यक्ष, नेप्रप्रासंघ ३९ जीतजंग बस्नेत, अध्यक्ष, नेपाल तरुण दल ४० नैनसिंह महर, अध्यक्ष, नेपाल विद्यार्थी संघ ४१ खिलानाथ दाहाल, अध्यक्ष, नेट्रेयु ४२ केशव निरौला, अध्यक्ष, नेपाल शिक्षक संघ ४३ कर्णेल धनबहादुर मास्की राना, अध्यक्ष, नेपाल भूतपूर्व सैनिक संघ ४४ तीर्थबहादुर थापा, अध्यक्ष, नेपाल सांस्कृतिक संघ ४५ बद्रि सिग्देल, अध्यक्ष, नेपाल प्रेस युनियन ४६ अव्दुल सतार, अध्यक्ष, नेपाल मुस्लिम संघ ४७ भोजराज श्रेष्ठ, अध्यक्ष, नेपाल अपाङ्ग संघ ४८ होमनाथ कोइराला, अध्यक्ष, लोकतान्त्रिक निर्माण व्यवसायी संघ ४९ भरत खरेल, अध्यक्ष, डेमोक्रेटिक लयर्स एशोसिएसन ५० शेरबहादुर केसी, अध्यक्ष, नेपाल बार एशोसिएसन ५१ प्रा वासुदेव घिमिरे, पूर्व अध्यक्ष, नेपाल प्राध्यापक संघ ५२ डा मुक्ति श्रेष्ठ, अध्यक्ष, नेपाल चिकित्सक संघ ५३ बालकृष्ण पाण्डेय ५४ धना खतिवडा, महासचिव, नेमसंघ ५५ समिरजंग शाह, पूर्व अध्यक्ष, नेपाल प्रेस युनियन ५६ दिव्यमणी राजभण्डारी ५७ तिलक रानाभाट ५८ नागिना यादव ५९ दयाराम पाण्डे ६० कर्मा घले ६१ सिता देवी देवकोटा ६२ उप प्रा उद्धव सिग्देल ६३ रामेश्वर उपाध्याय, अध्यक्ष, नेपाल प्राध्यापक संघ ६४ हरेराम श्रेष्ठ, अध्यक्ष, नेपाल इन्जियिनर्स एशोसिएसन ६५ सूर्यबहादुर केसी ६६ प्रेमबहादुर खड्का ६७ रमेश विष्ट, महासचिव, नेपाल पत्रकार महासंघ ६८ रमा पौडेल, नेपाल ट्रेड युनियन कांग्रेस ६९ डा लोक भट्टराई ७० डा गोविन्द सुव्वा ७१ प्रमोद शर्मा ७२ राधा घले, पूर्व कावा अध्यक्ष, नेपाल तरुण दल ७३ डा सुरेश कनौडिया ७४ गणेश तिमिल्सीना ७५ दिपेश विष्ट, महासचिव, सिडेन"
वाम गठबन्धनको घोषणापत्र : कति वर्षमा के ? २०९९ सम्म नेपाल समुन्नत !,"काठमाडौं : आसन्न निर्वाचनमार्फत वामपन्थी सरकार बनाउने र पार्टी एकता गर्ने घोषणासहित चुनावी तालमेल गरेका एमाले र माओवादी केन्द्रले मंगलबार चुनावी घोषणापत्र सार्वजनिक गरे। घोषणापत्रमा पाँच वर्षभित्र नेपाललाई विकासशील राष्ट्र बनाउने, १० वर्षभित्र प्रतिव्यक्ति आय कम्तीमा पाँच हजार अमेरिकी डलर पुर्याउने गरी आर्थिक वृद्धिदर १० प्रतिशतभन्दा माथि पुर्याउने र २०९९ सालसम्म नेपाललाई समुन्नत राष्ट्रको स्तरमा पुर्याउने लगायतका कयौँ घोषणा गरिएका छन् । मतदातालाई आकर्षित गर्न वाम गठबन्धनले सार्वजनिक गरेका कतिपय योजनाको समयसीमा नै तोकिएको छ। एकदेखि १० वर्षको समय दिएर सार्वजनिक गरिएका योजना यस्ता छन् एक वर्षभित्र सम्पूर्ण नागरिकलाई विद्युतीय राष्ट्रिय परिचयपत्र र गरिबीको रेखामुनि रहेका नागरिकलाई थप विशेष परिचयपत्र उपलब्ध गराइने। तुइनहरूलाई झोलुंगे पुलद्वारा विस्थापन गरिने। भूकम्पपीडित, बाढीपीडित र पहिरोपीडित, घरबारविहीन सबै परिवारलाई घर निर्माणमा सहयोग उपलब्ध गराइने। घर निर्माण गर्दा सम्बन्धित परिवार र गाउँका श्रमिकहरूले काम गर्ने व्यवस्था लागू गरिने। प्रदेश स्थानीय तहको सहरी केन्द्रमा प्रदेश सरकारको सचिवालय, प्रदेश प्रमुख तथा मुख्यमन्त्री कार्यालय, प्रदेशसभा भवन, उच्च अदालतलगायत स्थानीय तहमा जनप्रशासन भवन, सभा भवन, विभागीय भवन, विद्यालयमहाविद्यालय, एकीकृत सेवा केन्द्र, अस्पताल, सामुदायिक सेवा भवन र सुरक्षा चौकीहरू निर्माणका लागि गुरुयोजना निर्माण गरिने। २०७२ को विनाशकारी भूकम्पबाट क्षतिग्रस्त संरचनाहरूको पुनर्निर्माण सम्पन्न गरिने। दुई वर्षभित्र द्वन्द्वपीडित परिवारलाई क्षतिपूर्ति, पुनःस्थापन र परिपूरणको बाँकी प्रक्रिया सम्पन्न गरिने। भैरहवा अन्तर्राष्ट्रिय विमानस्थल निर्माण सम्पन्न गरिने। राष्ट्रव्यापी नापी लागू गरी भूमिको अभिलेख अद्यावधिक गरिने। अझै पनि बिजुलीबाट वञ्चित घरपरिवारमा विद्युत् उपलब्ध गराइने। नेपाललाई आधारभूत खाद्यान्न, माछा, मासु, अण्डा र दूधमा आत्मनिर्भर बनाइने। मुलुकको सबै भागमा विद्युतीकरण गरिने। तीन वर्षभित्र काठमाडौं उपत्यकाभित्र विद्युतीय सवारीसाधन मात्र उपयोग गर्ने कार्ययोजना लागू गरिने। पोखरा अन्तर्राष्ट्रिय विमानस्थल निर्माण सम्पन्न गरिने। पाँच वर्षभित्र नेपाललाई विकासशील राष्ट्रको पंक्तिमा पुर्याइने । सम्पूर्ण सिँचाइयोग्य कृषिभूमिमा आधुनिक सिँचाइ प्रणाली लागू गरिने। कर्णाली, गण्डकी र कोसी करिडोर तथा मध्यपहाडी पुष्पलाल राजमार्गको समानान्तर उच्च क्षमताका प्रसारण लाइन जडान गरिने। काठमाडौंतराई द्रुतमार्ग चार वर्षभित्र निर्माण गरिने। पूर्वपश्चिम राजमार्गलाई ६ लेनमा स्तरोन्नति गरिने। हुलाकी राजमार्गलाई ४ लेनमा स्तरोन्नति गरिने। पशुपतिनगर, चुलाचुली, दमक, धरान, चतरा, त्रियुगा, कमलामाई, हेटौंडा, भरतपुर, देवघाट, रामपुर, रिडी, सन्धिखर्क, प्यूठान, घोराही, सुर्खेत, बाबियाचौर, सुँगुरखाल, अमरगढी र पूर्णागिरिसम्म समेट्ने गरी भित्री तराई कृषि तथा औद्योगिक करिडोर निर्माण गरिनेछ । पूर्वपश्चिम राजमार्गको समानान्तर तीव्र गतिका विद्युतीय रेल सञ्चालन गरिने। रसुवागढीकाठमाडौंपोखरा, लुम्बिनी विद्युतीय रेलमार्ग निर्माण गरिने। राजधानी उपत्यकाका चक्रपथहरूमा आवश्यक गतिको रेल सञ्चालन गरिने। निजगढमा अत्याधुनिक अन्तर्राष्ट्रिय विमानस्थल निर्माण गरिने। सबै उत्पादन क्षेत्र, औद्योगिक क्षेत्र र सडकमा चौबिसै घण्टा पर्याप्त विद्युत् उपलब्ध गराइने। खाद्यान्न निर्यात गर्ने अवस्थामा पुर्याइने। सबैका लागि खाद्य पोषण सुरक्षा प्रत्याभूत गरिने। १० वर्षमा जल, जैविक, सौर्य, वायु, फोहर प्रशोधन र अन्य वैकल्पिक माध्यमबाट १५ हजार मेगावाट विद्युत् उत्पादन गरिने। विद्युतको उच्च खपत हुने उद्योगहरू, यातायात प्रणाली र गार्हस्थ उपभोगको माध्यमबाट विद्युतको आन्तरिक खपत प्रति व्यक्तिप्रतिघन्टा ११० किलोवाटबाट बढाएर १५०० किलोवाट पुर्याइने। सम्पन्न हुने गरी कर्णाली चिसापानी, बूढीगण्डकी, पश्चिम सेती, नलसिंह गाड, उत्तर गंगा, नौमुरे, माथिल्लो झिम्रुक, सुनकोसी१, सुनकोसी२, तमोर, तामाकोसी३ लगायत परियोजनाहरूको कार्यान्वयन तीव्र गतिमा अगाडि बढाइने। सम्पन्न हुने गरी जलमार्ग, पदमार्ग, केबुलकार तथा घोडेटो र गोरेटो बाटो निर्माण, विस्तार एवं स्तरोन्नतिका बृहत् परियोजना सञ्चालन गरिने। ग्रामीण क्षेत्रमा निर्माण गरिएका ८१ हजार किलोमिटर सडकहरूलाई कृषि सडकमा रूपान्तरण गरिने। मुलुकमा अहिलेसम्म निर्माण भए जति सडक निर्माण सम्पन्न गर्ने गरी कार्य गरिने। ५० लाख पर्यटकहरू पुर्याउने गरी प्रचारप्रसार, बजार प्रवद्र्धन, पूर्वाधार निर्माण र पथप्रदर्शकहरूका लागि तालिम केन्द्रहरूको स्थापना गरिने। विद्यमान औद्योगिक क्षेत्रहरूलाई आधुनिकीकरण गरी १० लाख व्यक्तिले रोजगारी प्राप्त गर्ने उद्योगहरू स्थापना गरिने। प्रतिव्यक्ति आय कम्तीमा ५ हजार अमेरिकी डलर पुग्ने गरी आर्थिक वृद्धिलाई १० प्रतिशतभन्दा माथि पुर्याउने राष्ट्रिय अर्थतन्त्र निर्माण गरिने । कृषि उत्पादकत्व दोब्बर गरिने। नेपाललाई रसायन र विषादीमुक्त (अर्गानिक) मुलुक घोषणा गरिने। यस शताब्दीको अन्त्य अर्थात् विसं २०९९ सालसम्म नेपाललाई समुन्नत राष्ट्रको स्तरमा पुर्याउने गरी आर्थिक र सामाजिक विकासका योजना र कार्यक्रमहरू अगाडि बढाइने। वाम गठबन्धनको घोषणा : तीन वर्षभित्र काठमाडौंमा बिजुली गाडी तस्बिरमा वाम गठबन्धनको घोषणापत्र सार्वजनिक समारोह मिडियामा विदेशी लगानी निषेध गर्ने वाम गठबन्धनको घोषणा वाम गठबन्धनको साझा घोषणापत्र सार्वजनिक (पूर्णपाठ)"
मिडियामा विदेशी लगानी निषेध गर्ने वाम गठबन्धनको घोषणा,"काठमाडौं : स्वच्छ निर्वाचनलोकतन्त्रको आधार : सुशासन र समृद्धिका लागि वामपन्थी सरकार नारासहित वाम गठबन्धनको घोषणापत्र सार्वजनिक भएको छ। आगामी मंसिरमा हुने प्रतिनिधिसभा तथा प्रदेशसभा निर्वाचनलाई लक्षित गरी एमाले र माओवादी केन्द्रको साझा घोषणापत्र मंगलबार राजधानीमा आयोजित विशेष कार्यक्रममा सार्वजनिक भएको हो। गठबन्धनको साझा घोषणापत्रमा मिडियामा विदेशी लगानी निषेध गर्ने उल्लेख गरिएको छ। घोषणापत्रको सूचना प्रविधि र प्रेस स्वतन्त्रता शीर्षकको पहिलो बुँदामै मिडियामा विदेशी लगानी निषेध गर्ने उल्लेख गरिएको छ। पूर्ण प्रेस स्वतन्त्रतासहितको लोकतन्त्र लागू गरिनेछ। आमसञ्चारमाध्यमलाई निष्पक्ष, व्यावसायिक, उत्तरदायी र जिम्मेवार उद्योगका रूपमा विकास गरिनेछ, उक्त बुँदामा प्रष्टसँग भनिएको छ, मिडियामा प्रत्यक्ष वा परोक्ष रूपमा विदेशी लगानी निषेध गरिनेछ। घोषणापत्र सार्वजनिक कार्यक्रममा माओवादी अध्यक्ष पुष्पकमल दाहाल प्रचण्ड, एमाले अध्यक्ष केपी शर्मा ओलीलगायत माओवादी र एमालेका शीर्ष नेता सहभागी थिए। घोषणापत्रको सूचना प्रविधि र प्रेस स्वतन्त्रता शीर्षमा उल्लेख भएका बुँदा: पूर्ण प्रेस स्वतन्त्रतासहितको लोकतन्त्र लागू गरिनेछ। आमसञ्चारमाध्यमलाई निष्पक्ष, व्यावसायिक, उत्तरदायी र जिम्मेवार उद्योगका रूपमा विकास गरिनेछ। मिडियामा प्रत्यक्ष वा परोक्ष रूपमा विदेशी लगानी निषेध गरिनेछ। सूचनाको हकसम्बन्धी ऐनलाई पूर्ण रूपमा लागू गरिनेछ। आधुनिक सूचना तथा सञ्चार प्रविधिमा आमजनताको पहुँच स्थापित गरिनेछ। सार्वजनिक सेवा प्रवाहलाई सूचना प्रविधिमा आबद्ध गरी छिटोछरितो, गुणस्तरीय, पारदर्शी र चुहावटरहित तुल्याइनेछ। सूचना प्रविधिमा नवप्रवर्तनलाई प्रोत्साहन गरिनेछ। सामाजिक सञ्जाल र अनलाइन मिडियालाई आमजनताको चेतना अभिवृद्धिका निम्ति सदुपयोग गरिनेछ। सूचना प्रविधिलाई आमनागरिकको पहुँचमा पुर्याइनेछ। सबै विद्यालय, प्रशासनिक भवन, सभाभवन, स्वास्थ्य चौकी, हुलाक कार्यालय र सेवाकेन्द्रमा निःशुल्क इन्टरनेट सुविधा उपलब्ध गराइनेछ। आगामी पाँच वर्षमा देशभरिका महत्वपूर्ण सार्वजनिक स्थलहरूमा वाइफाई सेवा निःशुल्क गराइनेछ। सबै स्थानीय तहका केन्द्र र तराईमधेस तथा पहाडी जिल्लाका स्थानीय तहको वडा केन्द्रसम्म दुई वर्षभित्र ब्रोडब्यान्ड इन्टरनेट सुविधा पुर्याइनेछ। हुलाक व्यवस्थालाई आधुनिकीकरण गरी नागरिक सेवा संस्थाका रूपमा विकसित गरिनेछ। १०० वाटसम्मका एफएमसामुदायिक रेडियोलगायत स्थानीय तहबाट प्रकाशित एवं प्रसारित हुने आमसञ्चार माध्यमको दर्ता, स्थापना, सञ्चालन र नवीकरण स्थानीय तहबाटै गरिनेछ। स्थानीय सञ्चार माध्यममा लैंगिक समानता, श्रमजीवी सञ्चारकर्मीको पेसागत सुरक्षालाई ध्यान दिइनेछ। मातृभाषामा प्रसारण हुने रेडियो तथा मातृभाषामा प्रकाशन हुने पत्रपत्रिकालाई अनुदानको व्यवस्था गरिनेछ। वाम गठबन्धनको साझा घोषणापत्र सार्वजनिक (पूर्णपाठ)"
'कर्मचारीलाई मतदान गर्न दिने बारे आयोग गृहकार्यमा',"बनेपा: प्रमुख निर्वाचन आयुक्त अयोधीप्रसाद यादवले आसन्न प्रदेश र प्रतिनिधि सभा निर्वाचनमा कर्मचारीहरुलाई पनि मतदानको व्यवस्था गर्ने बारे आयोग छलफलमा रहेको बताएका छन्। निर्वाचनमा खट्ने कर्मचारीलाई मताधिकारबाट बञ्चित गराएको भन्दै आयोगको चौतर्फी आलोचना भइरहेका बेला प्रमुख आयुक्त यादवले सकेसम्म सरकारी कर्मचारीलाई पनि मतदानको व्यवस्था गर्न आफूहरु गृहकार्यमा लागेको जनाएका हुन्। मंगलबार काभ्रेको धुलिखेलमा भएको १७ जिल्लाका मतदाता तथा मतगणना क्षेत्रीय प्रशिक्षण कार्यक्रममा प्रमुख आयुक्त यादवले भने, हाम्रो जोड कोही पनि मताधिकारबाट बञ्चित नहोस् भन्ने नै हो तर केही प्राविधिक कठिनाईका कारण समस्या भएको हो। अहिले निर्वाचन आयोग छलफलमा छ। उनले निर्वाचनका बेला राजनीतिक दलहरुले मत किनबेच गर्न सक्ने भन्दै निर्वाचन पर्यवेक्षक र निर्वाचन अधिकृतहरुलाई चनाखो भएर काम गर्न निर्देशनसमेत दिए। यस्तै उनले आसन्न प्रदेश र प्रतिनिधि सभाको निर्वाचनका लागि खटिने कर्मचारीलाई निष्पक्ष भएर काम गर्न निर्देशन दिए। कुनै राजनीतिक दलको आस्थाका आधारमा पक्षपातपूर्ण काम भए कारवाही गरिनेसमेत चेतावनी दिए। कार्यक्रममा आयोगका प्रवक्ता नवराज ढकालले तीनवटा मतपत्र छाप्नुपर्ने भएपनि कार्यतालिका पुनरावलोकन भइसकेकोले निर्धारित समयम नै निर्वाचन गर्न कुनै समस्या नभएको बताए। प्रशिक्षणमा काभ्रे, दोलखा, सिन्धुपाल्चोक, काठमाण्डौ, भक्तपुर, ललितपुर, रसुवा, धादिङ्ग, नुवाकोट, रौतहट, पर्सा, चितवन, सोलुखुम्वु, खोटाङ, ओखलढुगा, रामेछाप र सिन्धुलीका गरी ८१ जना मतदान तथा मतगणना अधिकृतहरु सहभागि छन्।"

शीर्षक,विवरण
अशोभनीय व्यवहार,"निलम्बित अवस्थामा चार दिन रहेपछि सर्वोच्चको एकल इजलासको बलमा पुनः नियमित कार्यमा प्रधानन्यायाधीश न्यायालय फर्केपछि त्यसले राज्यका एकाइहरूबीचको तीक्तता सम्बोधन भएको सन्देश दिनु स्वाभाविकै हो । राज्यका अंगबीचका सम्बन्धमा असन्तुलनले संविधान र शासन पद्धति दुवैमा उथलपुथल ल्याउन सक्छ । त्यसैले न्यायालयमा प्रधानन्यायाधीशको पुनः आगमनले ती अंगहरूलाई प्रतिनिधित्व गर्ने व्यक्तिहरूको विवेक जागृत भएको झीनो आशा सामान्य नागरिकमा पलाउनु पनि त्यत्तिकै स्वाभाविक थियो । कानुन दिवस (वैशाख २६) अन्य वर्षभन्दा फरक र बढी निराशाका रूपमा देखा पर्यो । महाभियोगका दुई पक्ष एकअर्काबाट टाढै बसे । पानी बाराबारको सम्बन्धले प्रजातान्त्रिक पद्धति कमजोर बनाउँछ । प्रजातन्त्रले कुनै कुरा निषेध गर्छ भने त्यो निषेध' को संस्कृति या व्यवहार मात्र हो । जुन व्यवस्थामा विरोध र फरक मतले अपरिहार्य वैधानिकताको संस्थागत र संवैधानिक हैसियत स्विकार्छ, त्यहाँ बहिष्कार र निषेध अकल्पनीय हुन्छ । विगत ६४ वर्षदेखि नेपालमा कानुन दिवस' मनाइँदै आएको छ र पछिल्लो २५ वर्षयता प्रमुख आयोजक प्रधानन्यायाधीश हुने गरेका छन् । त्यसमा संसद् अध्यक्ष र कार्यकारी प्रमुखको उपस्थिति परम्परागत रूपमा हुँदै आएको छ । तर यसपटक त्यो परम्परामा बहिष्कारको ग्रहण लाग्यो । एउटा कुपरम्पराको जन्म भयो । निलम्बित प्रधानन्यायाधीशको प्रमुख आयोजक हैसियत प्रधानमन्त्री र सभामुखका लागि आपत्तिजनक थियो भने संस्थागत (सर्वोच्च अदालत) को हैसियतमा त्यो समारोहलाई निरन्तरता दिन सकिन्थ्यो । अझ दुर्भाग्य महाभियोग पक्षधर कांग्रेस र माओवादीबाट बहिष्कृत सर्वोच्चको उक्त कार्यक्रममा एमाले पृष्ठभूमिकै कारण राष्ट्रपति विद्यादेवी भण्डारी जानुभएको अर्थ लगाइयो या सन्देश गयो भने सर्वोच्च न्यायालयको वर्तमान नेतृत्वको एउटा पक्षसँग आबद्ध भएको अर्थ लाग्नेछ । राष्ट्रपतिको उपस्थितिलाई पक्कै पनि दोष दिने ठाउँ छैन, तर प्रधानन्यायाधीश कार्कीको अवस्था निलम्बित' को हो या हैन, त्यसबारे सम्भवतः राष्ट्रपति पनि स्पष्ट हुन जरुरी छ । किनकि संसद्द्वारा भएको निलम्बनलाई सर्वोच्चको एकल इजलासको अन्तरिम' आदेशले निरस्त्र गर्न सक्छ कि सक्दैन ? यो गम्भीर संवैधानिक प्रश्न हो, जसले राज्यका संवैधानिक अंगबीचको अन्तरसम्बन्धलाई प्रभावित गर्नेछ । सर्वोच्चको प्रमुखको आयोजनालाई प्रधानमन्त्री र सभामुखले बहिष्कार गर्ने, प्रधानमन्त्रीद्वारा राष्ट्रपतिको उपस्थितिमा नयाँ उपप्रधानमन्त्रीलगायत मन्त्रीहरूलाई शपथ गराउँदा प्रधानन्यायाधीशले बहिष्कार गर्नेजस्ता लहडी र गैरसंवैधानिक व्यवहारले संविधान र पद्धतिलाई त कमजोर पार्छ नै, त्यो पदमा कस्ता व्यक्तिहरूको नेतृत्व रहेछ भन्ने अड्कल मुलुकभित्र र बाहिर सबैले गर्नेछन् । के साँच्चै यो तहको सनक र त्यसबाट निर्देशित व्यवहारलाई शोभनीय मान्न सकिएला ? जनता स्पष्ट छन् । समीक्षा गर्नुपर्ने जिम्मेवारी सम्हालेका गैरजिम्मेवार' पात्रहरूले नै हो ।"
नेपाल ओविओआरको सदस्य बन्ने सुनिश्चित,"काठमाडौ : चीनले अघि बढाएको वान बेल्ट वान रोड (ओबिओआर) अवधारणामा नेपाल शुक्रबारदेखि सदस्य सदस्य बन्ने भएको छ । ओबिओआरमा नेपालको सहभागिता सम्बन्ध बृहत् समझदारी पत्रमा नेपाल र चीनबीच शुक्रबार काठमाडौमा हस्ताक्षर हुन लागेको हो । समझदारीपत्रमा नेपालका तर्फबाट परराष्ट्र सचिव शंकर दास बैरागी र चिनियाँ राजदूत यु होङ्ले हस्ताक्षर गर्नुहुनेछ । मन्त्रिपरिषद्को सोमबार बसेको बैठकले चीनसँग वान बेल्ट वान रोड अवधारणामा नेपालको सहभागिता सम्बन्धि समझदारी पत्रमा हस्ताक्षर गर्ने औपचारिक निर्णय गरेको थियो । दक्षिण एसिया क्षेत्रबाट श्रीलंका, बंगलादेश, पाकिस्तानपछि नेपाल चिनियाँ उक्त अवधारणाको सदस्य बन्न लागेको हो । अवधारणा अनुसार दुई देशबीच सडक तथा रेल कनेक्टिभीटी विस्तार, लगानी, ब्यापार, पर्यटन गरी विविध क्षेत्रमा सहकार्य हुनेछ । चीनले यी क्षेत्रमा नेपालमा लगानी गर्नेछ । वान बेल्ट वान रोडको फ्रेमवर्क भित्र रहेर सीमापार रेल, राजमार्ग, बिद्युत् प्रशारण लाइन, बिशेष आर्थिक क्षेत्र, विमानस्थल, सुख्खा बन्दरगाह, उद्योग, जलबिद्युत् परियोजना, औद्योगिक प्रबिधी पार्क लगायत भौतिक पूर्वाधार निर्माणमा दुई देशबीच सहकार्य हुनेछ । चीनको लगानीमा स्थापित एसियाली लगानी तथा पूर्वाधार बैंक र सिल्क रोड फन्डमार्फत् नेपालमा चीनले यी क्षेत्रमा लगानी गर्नेछ । बेल्ट एन्ड रोड अवधारणामा सहभागि भई नेपाललाई चीन हुंदै तेस्रो मुलुकसंग पारवहन ब्यापार गर्न समेत सहज हुनेछ । बेल्ट एन्ड रोड अवधारणामा समुन्द्री तथा स्थल मार्ग गरी हालसम्म ६५ देश चीनसँग जोडिएका छन् । अन्य एक सय देशले चीनसँग समुन्द्री तथा स्थल मार्गबाट जोडिन चाहेका छन् । उपप्रधान तथा अर्थमन्त्री कृष्ण बहादुर महराको चीन भ्रमण अघि नेपालले वान बेल्ट वान रोड अवधारणाको सदस्य बन्न चीनसँग समझदारी पत्रमा हस्ताक्षर गर्ने भएको हो । चीनले ९ महिना अघि उक्त समझदारी पत्रको पहिलो मस्यौदा प्रस्ताव गरेको थियो । पुसयता नेपाल र चीनबीच मस्यौदा दुई पटक आदान प्रदान भएको थियो । परराष्ट्रमन्त्री प्रकाश शरण महत, सचिव शंकर दास बैरागी तथा चिनियाँ राजदूत यू बीच चार दिन अघि भएको वार्तामा उक्त समझदारी पत्रको मस्यौदाको टुंगो लागेको थियो । प्रधानमन्त्री दाहालले चिनियां राष्ट्रपति सि जिनपिङ्संग अघिल्लो महिना बेइजिङ्मा भएको भेटमा चीनले अघि बढाएको यस अवधारणामा नेपाल सदस्य बन्ने प्रतिबद्दता जनाउनुभएको थियो । नेपालले बेल्ट एन्ड रोड अवधारणाको सदस्य बन्न चीनसंग सन् २०१४ मै प्रारम्भिक समझदारी पत्रमा हस्ताक्षर गरिसकेको छ । चीनले यही महिनाको अन्तिममा आयोजना गर्न लागेको बेल्ट एन्ड रोड शिखर सम्मेलनमा उपप्रधानमन्त्री महरा, संचारमन्त्री सुरेन्द्र कार्की र भौतिक योजनामन्त्री रमेश लेखक चीन भ्रमणमा जानुहुनेछ भएको छ । सरकारी टोलीमा परराष्ट्र र अर्थ मन्त्रालयका उच्च अधिकारीहरु पनि सहभागी रहनुहुने भएको छ । चीनले प्रधानमन्त्री पुष्पकमल दाहाल र चार जना मन्त्रीहरुलाई बेल्ट एन्ड रोड शिखर सम्मेलनमा सहभागीताका लागि निमन्त्रणा पठाएको थियो । चिनियां राष्ट्रपति सि जिनपिङ्ले सन् २०१३ मा घोषणा गरेको बेल्ट एन्ड रोड अवधारणाले चीन र एसिया, युरोप तथा अफ्रिकाबीच जमिन र समुद्र मार्गबाट सडक, रेल, भौतिक पूर्वाधार निर्माण गरी आर्थिक विकास गर्ने लक्ष्य लिएको छ ।"
देउवाले भनेप्रचण्डजी र मसँगै आउनुको महत्व छ,"चितवनः नेपाली कांग्रेसका सभापति शेरबहादुर देउवाले कांग्रेस र माओवादी केन्द्रबीच स्थानीय तहकाे चुनावमा मात्रै नभएर प्रान्त र संसदीय चुनावमा पनि गठबन्धन हुने बताउनु भएको छ। स्थानीय तहका लागि मात्रै आफूहरुले गठबन्धन नगरेको भन्दै देउवाले भन्नुभयो,हिजोका कुरा सम्झेर अब फाइदा छैन। त्यसलाई बिर्सेर अब सुनौलो भविष्य हेर्नु पर्छ। यो गठबन्धन दीर्घकालीन गठबन्धन हो। देउवाले आफूहरु जहाज चढेर सँगसँगै चितवनको चुनावी सभामा आउनुको ठूलाे महत्व पनि रहेको बताउनुभयो। चितवनमा बिहीबार आयोजित कांग्रेसमाओवादी केन्द्रको संयुक्त चुनावी सभालाई सम्बोधन गर्दै उहाँले भन्नुभयो, प्रचण्डजी र म सँगै आउनुको महत्व छ। १२ बुँदे समझदारीका आधारमा शान्ति र स्थायित्वको बाटोमा मुलुकलाई लैजान पनि गठबन्धन आवश्यक भएको हो। तपाईहरु हिजोका कुरा बिर्सेर अघि बढ्नुस्। देउवाले राष्ट्रिय एकता नै नेपालको राष्ट्रवाद भएको बताउनुभयो। उहाँले पहाड र मधेसका नाममा एमालेले देशमा विखण्डन ल्याउन खोजेको आरोप लगाउनुभयो। उहाँले भन्नुभयो,एमालेले पहाड र तराईमधेसका नाममा मुलुक विखण्ड गर्न खोज्दैछ। त्यस्तो समूहसँग तपाईँहरु सजग रहनुहोला। उहाँले पोखरामा माओवादी केन्द्रले कांग्रेसका उम्मेदवारलाई सहयोग गरेकाले चितवनमा माओवादीलाई सहयोग गरिएको बताउनुभयो। उहाँले भन्नुभयो,पोखरामा कांग्रेसलाई समर्थन गरेर ठूलो त्याग गरेको छ। त्यसैले हामीले चितवनमा मेयरमा सहयोग गरेका हौं। तपाईँहरु विचलित नभईँ भोट हाल्नुहोला। नत्र यसको असर पोखरामा पर्छ।"
भरतपुरमा कांग्रेसमाओवादीको संयुक्त चुनावी सभा (फोटोफिचर),"भरतपुर : भरतपुर महानगरपालिकामा नेपाली कांग्रेस र नेकपा (माओवादी केन्द्र)ले संयुक्त चुनावी सभा गरेका छन् । सभालाई माओवादी अध्यक्ष एवम् प्रधानमन्त्री पुष्पकमल दाहाल प्रचण्ड र कांग्रेस सभापति शेरबहादुर देउवाले सम्बोधन गर्नु भएको छ । संयुक्त चुनावी सभालाई सम्बोधन गर्दै माओवादी केन्द्रका अध्यक्षसमेत रहनु भएका प्रचण्डले सभालाई सम्बोधन गर्दै भन्नुभयो, चितवन महानगरपालिकामा कांग्रेसमाओवादी गठबन्धन चुनावी मैदानमा छ। हामीलाई झिनो मतले जित्ने छुट छैन। चुनाव अत्यधिक मतले जित्नु पर्छ। उता देउवाले भने हिजोका तिक्तता बिर्सिएर सुनौलो भविष्यका लागि माओवादीसँग गठबन्धन भएको बताउनुभयो । हिजोका कुरा सम्झेर अब फाइदा छैन। त्यसलाई बिर्सेर अब सुनौलो भविष्य हेर्नु पर्छ। यो गठबन्धन दीर्घकालीन गठबन्धन हो, देउवाले भन्नुभयो, प्रचण्डजी र म सँगै आउनुको महत्व छ। १२ बुँदे समझदारीका आधारमा शान्ति र स्थायित्वको बाटोमा मुलुकलाई लैजान पनि गठबन्धन आवश्यक भएको हो। तपाईहरु हिजोका कुरा बिर्सेर अघि बढ्नुस्।"
जेठ ४ गतेसम्म संशोधन नभए तराईमधेसमा चुनाव हुन दिन्नौंं: महतो,"काठमाडौंः राष्ट्रिय जनता पार्टी नेपालका शीर्ष नेता राजेन्द्र महतोले जेठ ४ गतेसम्मपनि संविधान संशोधन नभए मधेसी मोर्चाले तराईमधेसमा कुनैपनि निर्वाचन हुन नदिने चेतावनी दिनु भएको छ। नेता महतोले जेठ ४ गतेसम्म संविधान संशोधन नभए, मोर्चाका नेता तथा कार्यकर्ताहरुलाई लगाइएका झुठा मुद्दा फिर्ता नभए, बन्दी रिहाई नभए र जनसंख्याको आधारमा स्थानीय तहको संख्या नबढाए मोर्चाले कुनैपनि निर्वाचनमा भाग नलिने र मधेसमा निर्वाचन गर्न नदिने चेतावनी दिनु भएको हो। उहाँले भन्नुभयो,निर्वाचनका लागि सरकारले माहोल बनाउनुपर्याे नि, अहिलेसम्म हामीसँग गरेको तीन बुँदे सम्झौता पालना गरेको छैन, अनि कसरी निर्वाचन हुन्छ, माहोल त बनाउनुपर्याे नि ? बिहीबार रिपोर्टर्स क्लब नेपालले आयोजना गरेको साक्षात्कारमा महतोले भन्नुभयो,आवश्यक संविधान संशोधन नगरिकन कुनैपनि चुनाव हुन सक्दैन। उहाँले संशोधन नगरेर संविधान कार्यान्वयनको नाममा निर्वाचन गर्न खोजिए निर्वाचन नै प्रभावित हुने बताउनुभयो। उहाँले सरकारले संविधान संशोधन गर्ने भनेर आफूहरुको सहमतिमा संशोधन प्रस्ताव अघि बढाएपनि अहिलेसम्म पारित नगराएकोमा दुःख व्यक्त गर्नु भयो। उहाँले भन्नुभयो,निर्वाचनको वातावरण बनाउन संशोधन प्रस्ताव त पारित गराउनुपर्याे नि, हाम्रो लागि पनि बाटो खुल्छ, हामीले पटकपटक भनिसकेका छौं, तर मधेस केन्द्रित दलहरुलाई निर्वाचनबाट बञ्चित गराउन नश्लवादी र हठवादी सोच ठूला दलहरुले देखाइरहेका छन्, यसले मुलुकमा ठूलो दुर्घटना हुन्छ। उहाँले जेठ ४ गतेसम्म पनि संविधान संशोधन नभए र स्थानीय तहको संख्या जनसंख्याको आधारमा वृद्धि नभए थप संघर्षका कार्यक्रमहरु सार्वजनिक गर्ने चेतावनी दिनुभयो। पहिलो चरणको निर्वाचनमा अबरोध हुँदैन महतोले पहिलो चरणको निर्वाचनमा आफूहरुको कुनै अवरोध नभएपनि विरोध रहेको बताउनुभयो। उहाँले भन्नुभयो,पहिलो चरणको निर्वाचनमा हामीलाई बञ्चित गराइयो, तर हाम्रो यो निर्वाचनमा कुनै अवरोध छैन, अवरोध नभएपनि हाम्रो यसमा विरोध चाहीँ छ।"
'पार्टीमा विद्रोही हुने उम्मेदवारलाई कडा कारबाही हुन्छ',"लमजुङ (बेंसीसहर): नेपाली काँग्रेसका सभापति शेरबहादुर देउवाले स्थानीय तह निर्वाचनमा पार्टीमा विद्रोही हुनेलाई कडा कारबाही हुने बताउनुभएको छ। जिल्लाको सुन्दरबजार नपामा आज आयोजित चुनावी सभालाई सम्बोधन गर्दै उहाँले भन्नुभयो, काँग्रेसलाई पराजित गर्ने मानसिकता भएकालाई पार्टीमा राख्नुको कु औचित्य हुँदैन । बागी बनेर असहयोग गर्नेलाई कडाभन्दा कडा अनुशासनको कारबाही हुन्छ भन्दै सभापति देउवाले अझै पनि समय छ, फिर्ता भई पार्टीमा सघाउन विद्रोही उम्मेदवारलाई आग्रह गर्नुभयो । उहाँले काँग्रेस नेतृत्वमा निर्माण भएको संविधान अक्षरशः कार्यान्वयका लागि सबै स्थानीय तहमा काँग्रेसकै जित हुनुपर्नेमा जोड दिदैं 'स्थानीय तह अधिकार सम्पन्न भएका छन्, जनतामा अधिकार अनुभूतिका लागि काँग्रेसले नै निर्वाचनमा जित्नुपछ्र्र्र्र भन्नुभयो।' काँग्रेसका केन्द्रीय सदस्य भीष्मराज आङ्देम्बे, जिल्ला सभापति भेषबहादुर पौडेल, पूर्व जिल्लासभापति शङ्करकान्त जोशी र तुलसी नारायण श्रेष्ठ लगायतले मुलुकको आर्थिक तथा सामाजिक रुपान्तरणका लागि काँग्रेसका उम्मेदवारलाई विजयी गराउन मतदातासंग आग्रह गर्नुभयो। सुन्दरबजार नगरपालिका प्रमुखका लागि नेपाली काँग्रेसबाट बद्रीमान श्रेष्ठ र उपप्रमुखमा ज्ञानु शाहलाई उम्मेदवार बनाएको छ। नेपाली काँग्रेस नगर सभापति द्वारिका मिश्रले पनि नगर प्रमुख पदमा विद्रोही उम्मेदवारी दिनुभएको जनाएको छ। रासस"
मुक्तकमैया भन्छन् झुल दिनेलाई भोट दिन्छौं,"भीमदत्तनगर: दुई दशकपछिको स्थानीय तहको निर्वाचनको सन्मुख बस्तीको मुहार फेर्नेदेखि सडक, यातायात, खानेपानी, स्कुल व्यवस्थापनको माग गरेका समाचार आइरहेका बेला कञ्चनपुरको शुक्लाफाँटा नगरपालिका१०का मुक्तकमैया शिविरका बासिन्दा भने सुपानेट झुल वितरण गर्नेलाई भोट दिने भएका छन् । चुनावी माहोल बुझ्न पत्रकार मुक्तकमैया बस्ती पुग्दा बस्तीका भलमन्सा चन्दा रानाले झुल वितरण गर्नेलाई आफूहरुले भोट दिने बताउनुभयो । 'रातभर लामखुट्टेले टोकेर यहाँका बासिन्दा सुत्नै पाउँदैनन् । उहाँले भन्नुभयो 'बस्तीमा तीन वर्ष पहिले दिएको झुल अहिले काम नलाग्ने भइसक्यो ।' 'सुत्दा लुगा ओढे गर्मीले सहिनसक्नु हुन्छ, उस्ती सुते लामखुट्टले हैरान पार्छन्, के ठूला मागहरु राख्नु ।' बजारको झुलभन्दा सुपानेट झुल बढी उपयोग रहेको बताउँदै मुक्तकमैया शिविरका तौला रानाले पनि झुल दिनेलाई चुनावमा भोट दिने बताउनुभयो । 'अहिले बस्तीमा सामूहिक रुपमा कार्यकर्तासहित भोट माग्न उम्मेदवार आएका छैनन् ।' उहाँले भन्नुभयो 'छाडा गोरु व्यवस्थापन पनि हाम्रो भोट दिने अर्को माग हो ।' सरकारले दिएको जग्गामा लगाएको खेतीतरकारी छाडा गोरुका कारण आफूहरुले उपभोग गर्न नै नपाउने गरेको चर्चा गर्दै रानाले बताउनुभयो, 'खेती बचाउन हामी तारबारको मागसमेत गर्छौ ।' भलमन्सा चन्दा राना डेढ दशक हलिया बसेर २०५८ सालमा मुक्त भएर शिविरमा बसेपनि सिँचाइको व्यवस्था नहुँदा अहिले पनि शिविरका मुक्तकमैयाले साहुजनको खेत अँधियामा काम गर्नुपरेको उहाँले बताउनुभयो। 'शिविरमा सिँचाइका लागि बोरिङ गरिएको थियो ।' चन्दा रानाले भन्नुभयो 'बिजुलीको व्यवस्था नहुँदा बोरिङसमेत सञ्चालनमा आउन सकेन शिविरको सडक, बिजुली, छाडा गोरु व्यवस्थापन, झुललगायतका माग राख्ने विषयमा बस्तीमा कुरो भइरहेको छ ।' 'विसं २०७०को संविधानसभाको निर्वाचनमा पनि नेताहरुले खुबै आश्वासन बाँडेर गए ।' तौला रानाले भन्नुभयो 'यो चुनावमा त लिखित सम्झौता गरेरमात्रै भोट लिन्छौँ ।' एक सय २० मुक्तकमैया परिवार रहेको उक्त शिविरमा पुनःस्थापनाका बेला प्रतिपरिवार पाँच कट्ठाका दरले जग्गा दिए तर त्यसपछि अन्य कुनै सुविधाहरु बस्तीमा नथपिएको उहाँको गुनासो थियो । 'अघिल्लो चुनावमा विकासे नारा सुनेर हामीलाई थोका भयो ।' मुक्तकमैया बस्तीका छोटे रानाले भन्नुभयो 'यसपटक त पहिले झुल माग्छौँ अनि भोट दिन्छौँ ।' बस्तीमा नेपाली काँग्रेस, नेकपा (एमाले) लगायत पार्टीका नेताहरु निर्वाचनमा भोट माग्न आएको उहाँले बताउनुभयो । 'अब गरिबलाई आश्वासन लिएर भोट पाउने आश कसैले नगरे हुन्छ ।' रानाले भन्नुभयो 'अब बस्तीमा देखिने गरी विकास चाहिन्छ ।' बस्तीमा सिलाइकटाइ, बिजुली बनाउनेदेखि धेरै सीपमूलक तालिम दाताहरुले दिए । मुक्तकमैया बस्तीका १८ वर्षीय राजाराम रानाले भन्नुभयो 'बस्तीमा अझै पनि बीचमै विद्यालय छाड्नेको सङ्ख्या धेरै छ ।' झलारीमा रहेको चन्द्रसूर्य हायर सेकेन्ड्री स्कुलमा प्रवीणता तह अध्ययनरत रानाले बस्तीमा प्राथमिकस्तरसम्मको विद्यालय बनाउनसमेत बस्तीमा आउने उम्मेदवारसित माग गर्ने बताउनुभयो ।'चुनावका बेला निकै आश्वासन बोकेर नेताहरु घरदैलोमा आउँछन् ।' उहाँले भन्नुभयो 'चुनाव जितेपछि फर्की नहेर्ने प्रवृत्ति छ ।' मुक्तकमैयाबाट पुनःस्थापना भएर आए पनि मुक्तकमैयाले मजदुरीका भरमा बाँच्नु परेको उहाँको भनाइ छ । 'अहिले पनि बस्तीका युवा भारतदेखि स्थानीय झलारी बजारसम्म मजदुरी गरेर परिवारको पालनपोषण गरिरहेका छन् । पुनःस्थापना भन्दै नदीको बगरमा अलपत्र पार्ने काम भयो ।' रासस"
राष्ट्रलार्इ अतिवादबाट जाेगाउन कांग्रेसमाअाेवादीबीच गठबन्धन: प्रचण्ड,"चितवन: प्रधानमन्त्री पुष्पकमल दाहाल प्रचण्डले भरतपुर महानगरपालिकामा कांग्रेसनेकपा माओवादी केन्द्रबीच गठबन्धन भएकाले झिनो मतले चुनाव जित्ने छुट नरहेको बताउनु भएको छ। भरतपुरमा बिहीबार आयोजित कांग्रेसमाओवादी केन्द्रको संयुक्त चुनावी सभालाई सम्बोधन गर्दै माओवादी केन्द्रका अध्यक्षसमेत रहनु भएका प्रचण्डले भन्नुभयो,भरतपुर महानगरपालिकामा कांग्रेसमाओवादी गठबन्धन चुनावी मैदानमा छ। हामीलाई झिनो मतले जित्ने छुट छैन। चुनाव अत्यधिक मतले जित्नु पर्छ। कांग्रेसमाओवादीबीचको गठबन्धन नेपालको भविष्य सुनिश्चित गर्नका लागि भएको भन्दै प्रचण्डले भन्नुभयो, यो गठबन्धन संयोगमात्रै होइन। मुलुकलाई उज्यालोतर्फ लैजानेलाई जिताउने हो कि अध्यारोतर्फ लैजानेलाई जिताउने हो त्यो तपाईँहरुको हातमा छ, गठबन्धन सरकारले लोडसेडिङ हटाएको प्रसंग उल्लेख गर्दै प्रधानमन्त्री प्रचण्डले भन्नुभयो। प्रधानमन्त्री प्रचण्डले राष्ट्रको हितका लागि दुई दलबीच गठबन्धन गरिएको बताउनुभयो। राष्ट्रलाई अतिवादबाट बचाउन कांग्रेस र माओवादीबीच गठबन्धन भएको पनि उहाँले स्पष्ट पार्नु भयो। रेणुलाई प्रचण्ड पुत्रीमात्रै भनेर व्याख्या गरिए अन्याय हुन्छ प्रधानमन्त्री प्रचण्डले भरतपुर महानगरपालिकाको मेयरको उम्मेदवार बन्नु भएकी रेणु दाहाललाई प्रचण्ड पुत्रीमात्रै भनेर व्याख्या गरिए अन्याय हुने बताउनुभयो। उहाँले भन्नुभयो,रेणुलाई मेरी पुत्री भनेरमात्रै व्याख्या गरियो भने अन्याय हुन्छ। उनको योगदान र त्यागलाई भुल्नु हुँदैन।"
"अरूका छोराछोरी मारेपनि माया नलाग्ने, आफ्ना छोराछोरी मेयर बनाउनु पर्ने?","नारायणगढः कहिले टाउकाको मोल तोक्छन् कहिले साथीको छोरीलाई काँधमा बोक्छन्। नेकपा एमालेले बिहीबार चितवनको नारायणगढमा आयोजना गरेको चुनावी सभालाई सम्बोधन गर्ने क्रममा पूर्वप्रधानमन्त्री शेरबहादुर देउवालाई लक्षित गरेर पूर्वप्रधानमन्त्री केपी शर्मा ओलीले सुनाउनु भएको एउटा शेर हो यो। एमाले अध्यक्ष ओलीले म नाम त भन्दिन, तपाईँहरुले थाहा पाइहाल्नु हुन्छ भन्दै यो शेर सुनाउनु भएको थियो। शेर सुनाउनुको मुख्य कारण थियो, भरतपुर महानगरपालिकामा नेपाली काँग्रेस र नेकपा माओवादी केन्द्रले महानगर प्रमुख र उपप्रमुख पदमा गरेको चुनावी तालमेल। दुबै पार्टीले महानगरपालिका प्रमुखमा माओवादी केन्द्रकी उम्मेदवार रेणु दाहाललाई काँग्रेसले र उपप्रमुख पदमा काँग्रेसकी उम्मेदवार पार्वती शाहलाई माओवादी केन्द्रले सघाउने चुनावी तालमेल भएको छ। शेर सुनाएपछि तुरुन्तै संवाद सुनाउँदै ओलीले भन्नुभयो, प्रधानमन्त्री हुनु छ कि छैन तपाइँलाई ? छ हजुर। त्यसो भए खुरुक्क मेरी छोरीलाई टाउकोमा बोक्नुहोस्। भरतपुर महानगरपालिकाको प्रमुख र उपप्रमुख पदमा काँग्रेसमाओवादी केन्द्र गठबन्धनपछि बिहीबार संयुक्त चुनावी सभालाई सम्बोधन गर्न काँग्रेसका सभापति शेरबहादुर देउवा र माओवादी केन्द्रका अध्यक्ष पुष्पकमल दाहाल चितवन आउने भएपछि एमालेले आफ्नो चुनावी सभालाई सम्बोधनका लागि पार्टी अध्यक्ष ओलीलाई चितवन ल्याएको थियो। यति एयरलायन्सको विमानबाट साढे बाह्र बजे भरतपुर विमानस्थलमा ओली आइपुगेको आधा घण्टापछि बुद्ध एयरलायन्सको विमानबाट प्रधानमन्त्री एवं माओवादी केन्द्रका अध्यक्ष दाहाल र काँग्रेस सभापति देउवा भरतपुर विमानस्थलमा ओर्लिनु भएको थियो। छोरी उम्मेदवार हुन्छिन्, बाउ प्लेनबाट आउँछन् कस्सिएर प्रधानमन्त्री दाहालप्रति लक्षित गर्दै ओलीले भन्नुभयो, अर्काका छोराछोरी मारेपनि माया नलाग्ने, आफ्ना छोराछोरी मेयर बनाउनु पर्ने? चुनावी सभालाई सम्बोधन गर्दै ओलीले भरतपुरमा इलेक्ट्रिक मेट्रो रेल कसरी चलाउने भनेर एमालेले सोचिरहेको बताउनु भयो। कुर्सीमामात्रै ध्यान हुने, छोरीमामात्रै ध्यान हुनेहरुले कताबाट बुझ्ने विद्युतीय रेलका कुरा? विकासका लागि पैसाको अभाव नहुने विचार भन्दै उहाँले भन्नुभयो, दुनियाँमा पैसा छ । दुनियाँ ऋण दिन चाहन्छ । विकासको लागि पैसाको पिर गर्नु पर्दैन । हामी शान्तिपूर्णरुपमा चुनाव होस् भन्ने चाहन्छौं। तर, हाम्रा प्रतिस्पर्धीहरु आतंकित भएर आक्रमणमा उत्रन थालेका छन्, ओलीले भन्नुभयो, १२ वर्ष ढुंग्रोमा राखिसकियो, अहिले हेर्दा जस्ताको तस्तै। ओलीले आफूहरुले सहिष्णुता देखाउने तर जे गर्दा पनि चुप लागेर भने नबस्ने बताउनु भयो। चुनावी सभालाई एमाले महासचिव इश्वर पोखरेल, सांसद एवं पूर्वअर्थमन्त्री सुरेन्द्र पाण्डे, भरतपुर महानगर प्रमुख पदका उम्मेदवार देवी ज्ञवाली, उपप्रमुख पदकी उम्मेदवार दिव्या शर्मा आचार्य लगायतले सम्बोधन गर्नु भएको थियो।"
कांग्रेसका उम्मेदवारलार्इ जिताउन देशवासीलार्इ देउवाकाे अपिल,"काठमाडौंः नेपाली कांग्रेसका सभापति शेरबहादुर देउवाले स्थानीय तहको निर्वाचनमा कांग्रेसका उम्मेदवारलाई अत्यधिक बहुमतका साथ विजयी गराउन अपिल गर्नु भएको छ। वैशाख ३१ मा हन लागेकाे स्थानीय तहको निर्वाचनको पूर्वसन्ध्यामा देशवासीका नाममा अपिल जारी गर्दै सभापति देउवाले कांग्रेसको नेतृत्वमा २००७ सालदेखि हालसम्म मुलुकमा अग्रगामी परिवर्तनमुखी सामाजिक र राजनीतिक आन्दोलन सफल भएको भन्दै कांग्रेसलाई फेरि एकपटक जिताउन अपिल गर्नु भएको हो। संविधानको कार्यान्वयनबाट जनतालाई सुशासन, सामाजिक न्याय र आर्थिक समृद्धि प्रत्याभूत गर्न तथा मुलुकलाई स्वाधीन, स्वाभिमानी र समुन्नत बनाउने राष्ट्रिय महायज्ञमा फेरि एकपटक कांग्रेसकै नेतृत्वदायी भूमिका अपरिहार्य देखिएको देउवाको अपिलमा उल्लेख छ। उहाँले हिमाल, पहाड र तराईमधेशलाई एक सूत्रमा जोड्दै सुशासन, सामाजिक न्याय र आर्थिक समृद्धि सुनिश्चित गर्ने बेला आएको समेत उल्लेख गर्नु भएको छ। उहाँले कठिन साधना र समर्पणको फलस्वरूप प्राप्त उपलब्धिलाई जगैदेखि संस्थागत र सुदृढ गर्ने अवसर स्थानीय निर्वाचनले दिएको भन्दै कांग्रेसलाई जिताउन अपिल गर्नु भएको हो। देउवाले कांगे्रसकै नेतृत्वमा पनि गर्नु भएको छ। स्थानीय प्राकृतिक स्रोतको समावेशी, समुचित र दिगो परिचालनमार्फत गाउँ नगरको अर्थतन्त्रमा गतिशीलता ल्याउने स्थानीय सरकार कांग्रेसले मात्रै दिन सक्ने दाबी देउवाको छ। देउवाले जारी गरेकाे अपिल हार्दिक अपिल आदरणीय दिदी बहिनी तथा दाजुभाईहरु, संघीय लोकतान्त्रिक गणतन्त्र नेपालको संविधान जारी भएपछिको पहिलो स्थानीय तहको निर्वाचन यही वैशाख ३१ र जेष्ठ ३१ गते गरी दुई चरणमा हुँदैछ । यो ऐतिहासिक उपलब्धि अनायास र हठात आएको होइन, दशकौंसम्मको अविराम लोकतान्त्रिक संघर्षयात्राका आरोहअवरोह र चुनौती पार गर्दै आएको हो । हजारौं परिवर्तनकामी र लोकतन्त्रप्रेमी जनता र कार्यकर्ताको अनवरत संघर्ष, त्याग एवं बलिदान अनि त्यसमा नेपाली कांग्रेसको निरन्तर नेतृत्वदायी भूमिका र योगदानका कारण हासिल भएको हो । अत्यन्त कठिन साधना र समर्पणको फलस्वरूप प्राप्त यो उपलब्धिलाई जगैदेखि संस्थागत र सुदृढ गर्ने अवसर यो स्थानीय निर्वाचनले दिएको छ । स्थानीय निर्वाचनमार्फत सामाजिक, आर्थिक पूर्वाधार विकास, सुशासन र स्थानीय समृद्धि प्राप्त गर्न सक्यौं भने तल्लो तहमै लोकतन्त्रको मजबुत आधारशीला बन्नेछ । जसरी नेपाली कांग्रेसको नेतृत्वमा शान्ति प्रक्रिया सफल भई संविधान निर्माणको महत्वपूर्ण जिम्मेवारी सम्पन्न भयो, त्यसरी नै संविधानको सफल कार्यान्वयनबाट जनतालाई सुशासन, सामाजिक न्याय र आर्थिक समृद्धि प्रत्याभूत गर्न एवं मुलुकलाई स्वाधीन, स्वाभिमानी र समुन्नत बनाउने राष्ट्रिय महायज्ञमा पनि फेरि एकपटक कांग्रेसकै नेतृत्वदायी भूमिका अपरिहार्य देखिएको छ । आदरणीय जननेता बीपी कोइराला भन्नुहुन्थ्यो राजनीतिक परिवर्तनलाई दिगो र परिणाममुखी बनाउने भनेकै जनताको समग्र सामाजिकआर्थिक रूपान्तरणबाट हो र त्यसका निम्ति लोकतन्त्र संस्थागत र सुदृढ हुन आवश्यक छ । राजनीतिक परिवर्तनले मात्रै समाजवादको लक्ष्यमा पुग्न सकिँदैन । सस्थागत लोकतन्त्रमार्फत पूँजीको विकास, सामाजिक सुरक्षा एवं बीमा र पूँजीको उत्पादनशील र समावेशी एवं न्यायपूर्ण वितरणबाटै समाजवादले परिकल्पना गरेको समृद्ध र बलियो समुदाय निर्माण हुनेछ । आसन्न स्थानीय निर्वाचनले यसका निम्ति मार्गप्रशस्त गर्नेछ । यो एउटा यस्तो अमूल्य अवसर हो, जसको सदुपयोगसँग नेपाली कांग्रेसको मात्र हैन, देशको भविष्य पनि जोडिएको छ । इतिहास साक्षी छ नेपाली कांगे्रसकै नेतृत्वमा मुलुकमा अग्रगामी परिवर्तनमुखी सामाजिक र राजनीतिक आन्दोलन र अभियान सम्पन्न भएका छन्। २००७ सालदेखि हालसम्मको लामो समयश्रृखंलामा जनताको पक्षमा कुनै एउटा पनि त्यस्तो परिवर्तन भएको छैन, जहाँ कांग्रेसको निर्णायक संलग्नता नरहेको होस् । अब हिमाल, पहाड र तराईमधेशलाई एक सूत्रमा जोड्दै सुशासन, सामाजिक न्याय र आर्थिक समृद्धि सुनिश्चित गर्ने बेला आएको छ । यस निम्ति एउटा राष्ट्रिय संकल्प, स्पष्ट दूरदृष्टि, इमान्दार अठोट, सूचनाज्ञान र प्रविधिले सुसज्जित प्रतिबद्ध जनशक्ति र राजनीतिक एवं शासकीय सुस्थिरतासहितको अनुकूल वातावरण हुन अति आवश्यक छ । यस्तो वातावरणले लगानी बढाउनेछ र स्वदेशमै थुप्रै रोजगारीका अवसर सिर्जना गर्नेछ । कृषिमा व्यावसायीकरण र आधुनिक प्रविधिको प्रयोग, रेमिट्यान्सलाई उत्पादनमुखी क्षेत्रमा लगानी गर्न सकियो भने युवालाई स्वदेशमै रोजगारी र स्वरोजगारीका अवसरको सिर्जना हुनेछ । स्थानीय प्राकृतिक स्रोतको समावेशी, समुचित र दिगो परिचालनमार्फत गाउँ नगरको अर्थतन्त्रमा गतिशीलता ल्याउने स्थानीय सरकार नेपाली कांग्रसले मात्रै दिनसक्छ । नेपालको जुनसुकै भूभागमा बसोबास गरेका, सबै जातजाति, धर्म, वर्ण, लिङ्ग, विभिन्न समुदायका नागरिक हाम्रो मुलुकको वृहद् परिवारका सदस्य हुन् । यी सबैको सहकार्यबाट मात्र मुलुक समृद्धि तर्फ अगाडि बढ्न सक्दछ । समाजको आपसी सद्भाव, मेलमिलाप, एक अर्का प्रतिको सम्मान र सहयोगले मात्र समग्र देशको भलो हुन सक्दछ । स्थानीय निर्वाचनमा कांग्रेसको सफलता हरेक क्षेत्र, तह, समुदाय र वर्गका जनताको स्वाभिमान र उज्यालो भविष्यसँग गाँसिएको छ । कांग्रेसको नेतृत्व, निर्णायक भूमिका र योगदान विना नेपालमा न राजनीतिक परिवर्तन एवं आर्थिकसामाजिक रूपान्तरण नै सम्भव थियो, न अहिले नै छ, न त भविष्यमै हुनेछ, । यो कांग्रेसको विश्वास मात्र होइन, इतिहास सिद्ध यथार्थ हो । यो निर्वाचनले सिंहदरबारबाट शासन तथा विकासनिर्माण गर्ने सबैजसो अधिकार तराईमधेशदेखि हिमालसम्मका गाउँ नगरसम्म पुयाउने एउटा अभुतपूर्व अवसर प्रदान गर्नेछ । यसबाट हाम्रा स्थानीय तहका एकाइहरू आर्थिक समृद्धि र सामाजिक न्यायका जगमा आधारभूत रूपमै स्वशासित र स्वायत्त हुने छन् । २००७ सालदेखि नै विकेन्द्रीकरण र स्वशासनका पक्षमा खुलेर आवाज उठाउँदै आएको नेपाली कांग्रेसका लागि यो भन्दा खुसीको कुरा अरु के हुन सक्ला ? अब स्थानीय तहमा उपलब्ध अवसर एवं स्रोतसाधनको अधिकतम परिचालन गर्दै संघ र प्रदेशको समन्यायिक सहयोग र समन्वयमा विशेषगरी युवा पुस्ताको सिर्जनशीलता, उद्यमशीलता, रोजगारी र आयआर्जनका माध्यमबाट आर्थिक समुन्नति हासिल गर्नेतर्फ हाम्रा स्थानीय सरकार क्रियाशील हुनेछन् । लोकतन्त्र सुदृढ हुनेछ र स्थानीय सुशासनले एउटा स्पष्ट आकार ग्रहण गर्नेछ । आदरणीय दिदी बहिनी तथा दाजुभाईहरु, नेपाली कांग्रेसको नेतृत्वमा शान्ति र संविधान, नेपाली कांग्रेसकै नेतृत्वमा संविधानको कार्यान्वयन गर्ने अवसर पनि यो स्थानीय निर्वाचनले दिएको छ । अबको स्थानीय आर्थिकसामाजिक र सुसंस्कारयुक्त राजनीतिक बागडोर सम्हाल्ने जिम्मा तपाईहरूको हातमा छ । नेपाली कांग्रेसको घोषणापत्रमा उल्लेख गरिएका विषय एक आपसमा पढीपढाइ, सुनीसुनाइ कांग्रेसका पक्षमा मतदान गरी नेपाली कांग्रेसका उम्मेदवारहरुलाई अत्यधिक बहुमतका साथ विजयी गराउनु हुन हार्दिक अपील गर्दछु । जय नेपाल ! शेरबहादुर देउवा सभापति"
एमालेले ६० प्रतिशत स्थानमा जित्ने जिकिर,"काठमाडौँ: नेकपा (एमाले) स्थायी कमिटी सदस्य शङ्कर पोखरेलले स्थानीय तहको निर्वाचनमा आफ्नो पार्टीले ६० प्रतिशतभन्दा बढी स्थानमा विजय हासिल गर्ने जिकिर गर्नुभएको छ। एमाले प्रचार तथा प्रकाशन विभागले यहाँ आज आयोजना गरेको पत्रकार भेटघाट कार्यक्रममा नेता पोखरेलले राष्ट्रियता र समृद्धिका लागि आफ्नो पार्टीको स्पष्ट सोच र अडान भएको तथा स्थानीय तहलाई अधिकार सम्पन्न बनाउन विगतमा भूमिका खेलेका कारण देशव्यापी लहर आएको विचार व्यक्त गर्नुभयो। उहाँले राष्ट्रिय स्वाधीनता र स्वाभिमानका लागि एमाले नेतृत्वको अघिल्लो सरकारले घुँडा नटेकेकाले पनि यसप्रति जनताको समर्थन आएको र यसबाट तर्सिएर सरकारमा रहेका दलबीच चुनावी तालमेल भएको तर्क गर्नुभयो। कामपामा पदयात्रा एमालेले काठमाडौं महानगरपालिकाको चुनावी प्रचारप्रसार अभियानको अन्तिम दिन आज विभिन्न वडामा चुनावी पदयात्रा निकालेको छ।एमालेले कामपा वडा नं २, ४ र ५ वडामा पदयात्रा निकालेको ३ नं प्रदेशका सदस्य नारायण सिलवालले जानकारी गराउनुभयो। तीनै वडामा निकालिएको पदयात्रामा एमालेबाट प्रमुखका उम्मेदवार विद्यासुन्दर शाक्य सहभागी हुँदै महानगरलाई व्यवस्थित बनाउन आफ्नो जित आवश्यक रहेकाले जिताउन आग्रह गर्नुभएको थियो। रासस"
निर्वाचनको सन्देश बोकेर साझा बस राजधानीमा सरर,"काठमाडौं: स्थानीय तहका मतदानको दिन नजिकिँदै गर्दा मेरो मत अमूल्य छ भनी लेखिएको निर्वाचनको सन्देश बोकेका साझा बस राजधानीका सडकमा गुड्न थालेका छन्। कान्तिपथस्थित निर्वाचन आयोग परिसरमा प्रमुख निर्वाचन आयुक्त डा अयोधीप्रसाद यादवले साझा बसमा निर्वाचन आयोगको लोगो अङ्कित झन्डा फहराएर आज साझा यातायातमार्फत निर्वाचनको सन्देश प्रचारप्रसार शुभारम्भ गर्नुभयो । साझा बसका २३ वटा गाडीमा यस्ता स्टिकर टाँसिएको निर्वाचन आयोगले जनाएको छ। गाडीमा टाँसिएका स्टिकरले मतदातालाई आफ्नो अमूल्य मतको महत्व झल्काउनुका साथै मतदानका लागि प्रेरित गर्ने विश्वास गरिएको छ। पछिल्लो समय यात्रुमा साझा बस लोकप्रिय बन्दै गएको छ। कार्यक्रमपछि पत्रकारसँग कुराकानी गर्दै प्रमुख आयुक्त डा यादवले पहिलो चरणको निर्वाचनमा खटिएका कर्मचारी आजबाट सबै मतदान केन्द्रमा पुगिसकेको जानकारी दिनुभयो। प्रदेश नं ३, ४ र ६ का ३४ जिल्लाका २८३ स्थानीय तहका छ हजार ६४२ मतदान केन्द्रमा मतदान अधिकृतको टोलीले आजदेखि शनिबारसम्म मतदाताको परिचयपत्र वितरण गर्ने उहाँले जानकारी दिनुभयो। पहिलो चरणको निर्वाचनमा ४९ लाख ५६ हजार ९२५ मतदाता कायम भएको हुँदा निर्वाचन अधिकतले स्थानीयस्तरमा राजनीतिक दलसँग समन्वय गरी मतदानस्थल र मतदान केन्द्रको निर्माणको कार्य पनि सुरु गरिसकेको उहाँले भन्नु्ुभयो। रासस"
काँठक्षेत्रका मेयरका उम्मेदवार भन्छन् कृषि र पर्यटन विकास प्राथमिकतामा,"काठमाडौं: स्थानीय तहको निर्वाचनको मुखमा आफ्ना नारा लिएर काँठक्षेत्रका मेयरहरू कृषि र पर्यटनलाई विशेष मुद्दा बनाउँदै भोट मागिरहेका छन् । विशेषगरी मतदाताले सडक, खानेपानी, रोजगारी, फुटबल ग्राउन्ड र युवालाई उद्यमशील तालिमको ग्यारेन्टी गर्न मेयरका उम्मेदवारसमक्ष माग गर्दै आएका छन् । तपाईंलाई नै किन भोट दिने ? भन्दै मतदाताले आश्वस्त पार्न भनेपछि एकपछि अर्को आश्वासन दिन भने उम्मेदवारले छाडेका छैनन् । दलका नेताहरू केन्द्रीयस्तरमा मात्रै छाइरहने र ग्रामीण भेगमा चुनावका बेला मात्रै भोट माग्न आउने बेथिति रहेको मतदाताले बताएका छन् । एमालेबाट नागार्जुन नगरपालिकाका मेयरका उम्मेदवार कृष्णहरि खत्री एक घर एक धाराको नारा लिएर भोट माग्दै हिँड्नुभएको छ । आफूले मेयरमा जितेसँगै जनजीविकाको समस्या समाधानमा तल्लीन रहने र नगरपालिकालाई उत्कृष्ट बनाउने योजना रहेको उहाँले बताउनुभयो । नागार्जुन नगरपालिका परम्परागत छ । बस्ती विकासका लागि धेरै पहल गर्छु । विकासलाई समानुपातिक ढंगले अगाडि बढाउँछु । वातावरण जोगाउन हरियाली अवधारणा अगाडि सार्छु, उहाँले भन्नुभयो, भूकम्पपीडितले अझै पनि पुनर्निर्माणका लागि राज्यबाट अनुदान रकम पाएका छैनन् । त्यसका लागि पनि पहल गर्छु । खत्रीले नगरपालिकाभित्र भवन निर्माण गर्दा आवश्यक पर्ने नक्सापास निःशुल्क वितरण गर्ने, वृद्धभत्ता घरघरमै पुर्याउने, नगरपालिकास्तरको अस्पताल बनाउने, कृषि उत्पादन बढाउने, स्वयम्भू र दामाचोकमा पर्यटन विकासका लागि केबलकार बनाउनेलगायत योजनासमेत अगाडि सार्नुभएको छ । उहाँले सामुदायिक विद्यालयमा माध्यमिक तहसम्म निःशुल्क शिक्षा प्रदान गर्ने, महिलामा शैक्षिक पहुँच बढाउन महिला विद्यालय, स्वास्थ्य चौकीको विस्तार, क्यान्सरका बिरामीलाई आर्थिक सहयोग र नगरपालिकालाई प्रविधिमैत्री बनाउन फ्रि वाइफाई जोन बनाउने घोषणासमेत गर्नुभएको छ । विशेषगरी मतदाताले सडक, खानेपानी, रोजगारी, फुटबल ग्राउन्ड र युवालाई उद्यमशील तालिमको ग्यारेन्टी गर्न मेयरका उम्मेदवारसमक्ष माग गर्दै आएका छन् । नगरपालिकाबाट लिइँदै आएको दोहोरो करलाई पुनरवलोकन गरेर एकोहोरो बनाउन कार्यदल गठन गरी समस्या समाधान गर्ने र स्थानीय युवालाई नगरपालिकाभित्र केही रोजगारीका कार्यक्रम ल्याएर सहयोग गर्ने प्रतिबद्धतासमेत खत्रीले व्यक्त गर्नुभएको छ । कांग्रेसबाट नागार्जुन नगरपालिकाकै मेयर उम्मेदवार मोहन बस्नेतले पनि आर्थिक उन्नतिको नारालाई अगाडि सार्नुभएको छ । गुड गभर्नेन्सको अवधारणालाई पछ्याउँदै बस्नेतले जनताको हक र अधिकारलाई सुनिश्चित गर्ने दाबी गर्नुभएको छ । वैदेशिक रोजगारीमा विदेसिएका युवालाई घर फर्काउने नीति लिनुभएका बस्नेत भन्नुहुन्छ, नागार्जुन नगरपालिकामा पर्यटनको प्रशस्त सम्भावना छ । दहचोकस्थित स्वीट्जरल्यान्ड पार्कलाई हाइटेक बनाउन सकियो भने प्रशस्त मात्रामा आन्तरिक एवं बाह्य पर्यटक ल्याउन सकिन्छ । यसले पर्यटनमा थप टेवा पुग्छ । योसँगै स्वयम्भू, सेतो गुम्बासमेत पर्यटकीय क्षेत्र हुन् । एमालेका उम्मेदवार खत्रीले जस्तै बस्नेतले पनि नक्सापास र भूकम्पपीडितलाई सरकारले दिने अनुदानमा सहजता प्रदान गर्ने आश्वासन दिनुभएको छ । कृषि उत्पादन बढाउन फूल तरकारी, कुखुरापालन र कृषि अनुदानका लागिसमेत पहल गर्ने नारा बाँड्नुभएको छ । वृद्धवृद्धालाई थकाइ मार्ने पार्क, युवालाई खेलकुद मैदान, खानेपानीको वैज्ञानिक वितरण, सडक सञ्चाल विस्तारलगायतका योजना पनि छन्, उहाँले भन्नुभयो, मेयरमा मैले जितेँ भने यी योजना पूरा गरिछाड्छु । टोखा नगरपालिकाको मेयरका उम्मेदवार एमाले नेता प्रकाश अधिकारीले अल्पकालीन, मध्यकालीन र दीर्घकालीन योजना बनाउनुभएको छ । टोखाकै गाउँ विकास समितिको उपाध्यक्षसमेत रही काम गरिसक्नुभएका अधिकारीले जनताप्रेमी काम गरेर सबैको मन जित्ने प्रण गर्नुभएको छ । जनताले बोलाएको समयमा म जहाँ पनि पुग्छु, ममा अनुभव र क्षमता दुवै छ, उहाँले भन्नुभयो, विद्यमान ढल, खानेपानी, सडक, शिक्षा, स्वास्थ्य र कृषिका समस्या छन् । यी समस्या मात्रै समाधान हुने हो भने टोखा सुन्दर बन्छ । विष्णुमती खोला कोरिडोरलाई फोहोरमुक्त बनाउने, कृषि उत्पादन क्षमता बढाउने र थालिएका काम गुणस्तरीय रूपमा सम्पन्न गर्ने अधिकारीको उद्देश्य छ । विगतमा सार्वजनिक भएका गुरुयोजना कनिका छरेजस्तो बजेटले कार्यान्वयन हुँदैनन्, उहाँले भन्नुभयो, यसका लागि केन्द्रसँग पहल गरेर भए पनि आवश्यक बजेट ल्याएर विकासमा तल्लीन हुन्छु । जादुको छडीजस्तै तुरुन्तै हुने भने होइनन् यी काम । मेयरमा मैले जितेँ भने यी कार्य गरेर देखाउनेछु । माओवादी केन्द्रबाट शंकारपुर नगरपालिकाको मेयरका उम्मेदवार कृष्णराज सुवेदीले मुलुकमा गणतन्त्र, संघीयता र धर्मनिरपेक्षतापछिको यो पहिलो स्थानीय तहको निर्वाचन रहेको भन्दै यसको श्रेय माओवादीलाई जाने बताउनुभयो । उहाँले आफूलाई मेयरमा निर्वाचित गराए शंकारपुर नगरपालिकाको विकासले गति लिने बताउनुभयो । २१ बुँदे योजना सार्वजनिक गर्दै घरदैलोमा निस्कनुभएका सुवेदी भन्नुहुन्छ, यो नगरपालिका भौगोलिक र प्राकृतिक रूपमा भिन्न छ । हिमाल, पहाड र तराईको हावापानीको समि श्रण रहेकाले पनि पर्यटकीय क्षेत्रमा फड्को मार्न सकिन्छ, जुन मेरो जित सुनिश्चित भएमा पूरा गर्छु । तराईमा जस्तै दुई बाली धानदेखि उच्च हिमालमा पाइने जडीबुटी र मध्यपहाडमा हुने समथर भूमि रहेको शंकरापुर नगरपालिकामा आन्तरिक स्रोतको उच्चतम प्रयोग गरेर आर्थिक समृद्धितर्फ अगाडि बढ्ने सुवेदीको भनाइ छ । कृषि र पर्यटन क्षेत्रको विकास गरी खाडी मुलुकमा विदेसिएका युवायुवतीलाई गाउँ फर्क अभियान सञ्चालन गर्ने उहाँको दाबी छ । धार्मिक एवं सांस्कृतिक महत्वको साँखुबजार, शाली नदी र बज्रयोगिनीलाई स्तरोन्नति गर्नेछु । प्रायः सबै हिमाल देख्न सकिने भएकाले पनि पर्यटकीय गन्तव्यको आधारशिला बन्नेछ यो नगरपालिका, सुवेदीले भन्नुभयो, कृषि पर्यावरणीय, होटल, होमस्टे, हस्तकलालगायत पेसाले भरिपूर्ण यो नगरपालिकामा आर्थिक समृद्धिको प्रचुर सम्भावना छ । उहाँले मतदातालाई विश्वको ध्यान खिच्न सकिने मणिचूडमा मञ्जु श्री र गुरु रिम्पोछेको मूर्ति बनाउने आश्वासनसमेत दिनुभएको छ ।"
मतदाता शिक्षा प्रभावकारी नहुँदा मत बदर हुने डर,"जुम्ला: मतदाता शिक्षा प्रभावकारी नहुँदा अधिकतम मत बदर हुने डर भएको राष्ट्रिय मानव अधिकार आयोग उपक्षेत्रीय कार्यालय जुम्लाले जनाएको छ । बुधबार आयोगको उपक्षेत्रीय कार्यालय जुम्लाद्वारा आयोजित मानवअधिकार र निर्वाचन विषयक अन्तरक्रियामा यो कुरा प्रस्ट जनाइएको हो । उपक्षेत्रीय कार्यालय जुम्लाका निमित्त निर्देशक मानबहादर कार्कीले अनुगमनका क्रममा मतदाता शिक्षाअन्तर्गत मत कसरी हाल्ने भन्ने विषयमा खासै मतदातालाई जानकारी नभएको बताउनुभयो । 'जिल्ला निर्वाचन कार्यालय जुम्लाले ८३ मतदाता शिक्षा कार्यकर्ता खटाए पनि अनुगमनमा जाँदा मतदातासम्बन्धी जान्नुपर्ने कुरा नागरिकलाई सूचित नभएको पाइयो, यसले मतपत्र बढी नै बदर हुने देखिन्छ,' उहाँले भन्नुभयो। उपक्षेत्रीय कार्यालय जुम्लाका नायब सुब्बा राजेन्द्र न्यौपानेले निर्वाचनको समयमा जुम्लाको मानव अधिकारस्थिति समेटिएको कार्यपत्र प्रस्तुत गर्नुभएको थियो । कार्यपत्रमा कर्णालीको जुम्ला, कालीकोट र मुगुमा आयोगको टोलीले अनुगमन गरेको, उम्मेदवारी दर्तादेखि आजको दिनसम्म शान्तिपूर्ण अवस्था रहेको, नासु न्यौपानेद्वारा प्रस्तुत कार्यपत्रमा उल्लेख गरिएको थियो। उहाँले आयोगले निर्वाचन पूर्व, निर्वाचनको समय र निर्वाचनपश्चात् विशेष अनुगमन गर्ने योजना बनाएको जानकारीसमेत दिनुभयो। अन्तरक्रिया कार्यक्रममा नागरिक समाज जुम्लाका अध्यक्ष राजबहादुर महतले नागरिकलाई मतदानसम्बन्धी शिक्षा व्यापक नगरिएको गुनासो गर्नुभयो । उहाँले मतदाता शिक्षाका लागि प्रचार प्रसारमा लगानी कम भएको बताउनु जनाउनुभयो । उम्मेदवारी दर्ताको समयमा सूचना माग्दा पनि व्यस्त छौँ भन्ने, फोन नउठाउने तथा स्विच अफ गर्ने गरेको दुःखेसो उनीहरुको थियो । महिला विकास अधिकृत गोमा प्रसार्इंले जिल्लामा मानव अधिकारको विषयमा लैङ्गिक समानताको सवाललाई मुख्यरुपमा ध्यान दिन आग्रह गर्नुभएको थियो । रासस"
चुनावी सभालार्इ सम्बाेधन गर्न दाहाल र देउवा चितवनमा,काठमाडौं : नेपाली कांग्रेसका सभापति शेरबहादुर देउवा र नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्ड बिहीबार चितवन पुग्नु भएकाे छ। चितवनको भरतपुरमा अायाेजित कांग्रेस र माअाेवादीकाे संयुक्त चुनावी सभालाई सम्बोधन गर्न देउवा र दाहाल चितवन पुग्नु भएकाे हाे। स्थानीय तहको निर्वाचनका लागि भरतपुर महानगरमा माओवादी र कांग्रेसको तालमेल भएको छ। तालमेलअनुसार भरतपुर महानगरको मेयरमा प्रधानमन्त्री दाहालपुत्री रेणी दाहाललाई कांग्रेसले सघाउने छ भने नेपाली कांग्रेसकी उपमेयर उम्मेदवार पार्वति शाहीलाई माओवादीले सघाउने छ। निर्वाचन आयोगले बिहीबार राति १२ बजे देखि ४८ घण्टाको मौन अवधि तोकेको छ।
'दोलखा घटनामा एमाले कार्यकर्ताको उदण्ड क्रियाकलाप जिम्मेवार',"काठमाडाैै : नकपा माओवादी केन्द्र ३ नं प्रदेशले लखा जिल्लाको गौरिशंकर गाउँपालिका, जुबुमा भएको घटना एमालेका कार्यकर्ताको क्रियाकलाप नै जिम्मेवार भएको बताएको छ । केन्द्र प्रदेश नम्बर ३ ले प्रेस विज्ञप्ति जारी गर्दै वैशाख २६ गते बेलुका घटेको घटना प्रति नेकपा माओवादी केन्द्र ३ नं प्रदेशको गम्भीर ध्यानाकर्षण भएको जनाएको हो । प्रदेश इन्चार्ज हितमान शाक्याद्वारा जारी विज्ञप्तिमा उक्त घट्ना घट्नुका पछाडि नेकपा (एमाले) का उदण्ड कार्यकर्ताहरुको उदण्ड क्रियाकलाप नै मुख्य रुपमा जिम्मेवार भएको बताइएको छ। साँझको बेला माओवादी केन्द्रका उम्मेदवारमाथि सांघातिक आक्रमण भएपछि दोहोरो झडप हुने क्रममा उक्त दुखद् घट्ना हुन पुगेको देखिन्छ । विज्ञप्तिमा भनिएको छ । केन्द्रलेे दुखद् घट्नाको उचित र न्यायोचित छानविनको माग गरेको छ । विज्ञप्तिमा मृतक कुलबहादुर तामाङप्रति श्रद्धान्जली अर्पण गर्दै शोक सन्तप्त परिवारमा हार्दिक समवेदना प्रकट गर्द उचित क्षतिपूर्तीका लागि सरकारसँग माग गरिएको छ । घटनाको सत्य तथ्य उजगारको निम्ति मानव अधिकारकर्मीहरुसँग हार्दिक अनुरोध गरिएको विज्ञप्तिमा उल्लेख छ । विषयलाई बंग्याएर घट्नास्थलमै नभएका हाम्रा पार्टीका नेताद्वय गंगा कार्की तथा देवी खड्का लगाइएको आरोपमाथि माओवादीले खण्डन गरेको छ । साथै विज्ञप्तिमा भनिएको छ गिरफ्तार गर्ने तथा जिल्ला भरि आतंक मच्चाएर चुनावलाई एक पक्षीय बनाउने षडयन्त्रको हामी घोर भत्र्सना गर्दछौं ।"
झडपपछि जुँगुवासी त्रासमा,"जुँगु दोलखा : दोलखाको जँगुवासी बुधबार दिउँसो त्रसित देखिन्थे । गल्लीगल्लीमा जम्मा भएका गाउँलेको अनुहारमा एउटै प्रश्न थियो अब के हुन्छ ? मंगलबार राति करिब साढे नौ बजे जँगुवासीले कल्पनासमेत नगरेको घटना भएपछि उनीहरू त्रसित भएका हुन् । स्थानीय तहको निर्वाचन प्रचारप्रसारमा हिँडेका माओवादी केन्द्रका कार्यकर्ता र एमाले कार्यकर्ताबीच भएको झडपमा एमाले ३३ बर्से कार्यकर्ता कुलबहादुर तामाङको मृत्यु भएपछि गाउँ त्रसित भएको छ । नेपाल प्रहरी र सशस्त्र प्रहरीले गाउँमा सुरक्षा दिइरहेका छन् भने मृतकका आफन्त दोषीमाथि कारबाही माग गर्दै आक्रोशित भएका छन् । माओवादीसँग झडप हुँदा मारिएका कुलबहादुर वाइसिएल छाडेर चैत २५ गते एमाले प्रवेश गरेका थिए । एमालेले उनका बुबा गोरे तामाङलाई वडा सदस्यको उम्मेदवार बनाएपछि उनी बुबाको प्रचारप्रसारमा हिँडेका थिए । प्रचारप्रसार गर्न मंगलबार साँझ कुलबहादुरसहित १२ जना कार्यकर्ता रेशम डाँडा झरेका थिए । साँझ करिब साढे सात बजे स्थानीय शिक्षक दिलबहादुर बुढाथोकीलाई माओवादीबाट वडाध्यक्षका उम्मेदवार भरतबहादुर खड्काले फोन गरेर हामीलाई एमाले कार्यकर्ताले अभद्र व्यवहार गरे, आक्रमण गर्न खोजे । तपाईंले सम्झाइदिनुपर्यो, नत्र अवस्था गम्भीर हुन सक्छ भने', घटनाका प्रत्यक्षदर्शी एवं घाइतेका ज्वाइँ छत्रबहादुर कार्कीले बताउनुभयो, बुढाथोकीले म सम्झाउँछु, त्यस्तो केही हँदैन भनेको केहीबेरमै घर माथिबाट आक्रमण सुरु भयो र बुबा म सम्झाउँछु भन्दै जानुभयो । उहाँ जानसाथ उहाँमाथि नचिनेका मान्छेले आक्रमण गरे । म भागें तर उहाँलाई माओवादीले लगी छाडे ।' कार्कीका अनुसार कुलबहादुरले सम्झाउने प्रयास गर्दा रड, भालासहित आएका माओवादी कार्यकर्ताले अन्धाधुन्द हान्न थालेपछि एमाले कार्यकर्ता भागाभाग गरेको र अम्रिसोघारीमा लुकेर ज्यान जोगाएका थिए । आक्रमणपछि २ जना एमाले कार्यकर्ता मार्यौं भन्दै माओवादी कार्यकर्ता हिँडेपछि बुबालाई फोन गर्दा बुबाले म स्कुलमा छु मात्र भनेर फोन काटेको र सबैजना गएर हेर्दा बुबा स्कुलनजिकै रगताम्य बेहोस् अवस्थामा भेटेको कार्कीले बताउनुभयो । तुरुन्त गाडीमा चरिकोट पठाएँ', प्रत्यक्षदर्शी कार्कीले भन्नुभयो । राति ११ बजे प्रहरी टोली आएर सबैको उद्धार गरी सदरमुकाम लगेको कार्कीले बताउनुभयो । प्रहरीले सदरमुकाममा उपचारका क्रममा कुलबहादुरको मृत्यु भएको जनाएको छ । सिकिस्त बुढाथोकीलाई थप उपचारका लागि काठमाडौं लगिएको छ । माओवादी कार्यकर्ताले घटनास्थलमा रहेका २ वटा मोटरसाइकलसमेत जलाएका छन् । राजनीतिक प्रतिशोधले घटना जँगु घटनाको पृष्ठभूमि केलाउँदा राजनीतिक प्रतिशोध लिन घटना भएको अनुमान गरिएको छ । सदरमुकाम चरिकोटबाट ५८ किलोमिटर टाढाको सो गाउँ माओवादी केन्द्रका पूर्वमन्त्री एवं पूर्वसांसद देवी खड्का, पोलिट्ब्युरो सदस्य गंगा कार्की, जिल्ला अध्यक्ष विशाल खड्काको क्षेत्र हो । ०६४ सालको निर्वाचनमा दुवै क्षेत्र जितेको र जँगुबाट अत्यधिक मत ल्याएको माओवादी ०७४ सालको स्थानीय तहको निर्वाचनमा पनि उनीहरूले जँगुलाई आफ्नो आधारइलाकाको रूपमा लिएका थिए । जँगु हुप्पा गाउँबाट मोटरसाइकलमा कुलबहादुरसहित एमाले कार्यकर्ता रेसम डाँडास्थित लक्ष्मण जिरेलको होटलमा खाना खान झरेका थिए । नीलकण्ठेश्वर उच्च मावि जुँगु सडकस्थित होटलसामु सडकमा मोटरसाइकल राखी खाना खाँदै थिए । त्यसैबेला कसेरीतिरबाट एक हुल माओवादी कार्यकर्ता मिनीट्रकमा होटल हुँदै उकालो जान आइपुग्यो । उनीहरू वडा नम्बर १ का माओवादीबाट अध्यक्षका उम्मेदवार वसन्त कार्कीको घर जाँदै थिए । त्यहाँ पूर्वसांसद देवी खड्का बसेकी थिइन् । मोटरसाइकलका कारण मिनीट्रक अघि बढ्न सकेन । बाटो नपुगेपछि माओवादी कार्यकर्ताले मोटरसाइकल हटाउन आग्रह गरे । खाना खाइरहेका कुलबहादुरलगायत सडकमा आए । दुवै पक्षबीच भनाभन भयो । सामान्य विवादले झडपको रूप लियो । संघीय संरचनामा यो गाउँ गौरीशंकर गाउँपालिकाको वडा नम्बर १ र २ मा परेको छ । सो गाउँपालिकामा एमालेका केन्द्रीय सदस्य एवं सभासद् पार्वत गुरुङ, कांग्रेस जिल्ला सभापति रुद्रबहादुर खड्काको क्षेत्रसमेत सोही गाउँपालिका भएकाले उनीहरू निर्वाचनमा जसरी भए पनि जित्न लागिपरेका थिए । माओवादीले आफ्नो आधारइलाका मानेको जँगु गाउँमै एमालेले प्रचारप्रसार तीव्र पारेपछि माओवादी आक्रोशित भएको स्थानीय बताउँछन् । दोषीमाथि कारबाही गर' राजधानीबाट केही दिनअघि मात्र घरमा आएको र बुबाको प्रचारप्रसारमा हिँडेको छोरा माओवादीले मारेको भन्दै कुलबहादुरकी आमा सोममाया तामाङले दोषीमाथि कडा कारबाहीको माग गर्नुभएको छ । आक्रमणमा संलग्नलाई पक्राउ गरी कारबाही गराउन सके छोराको आत्माले शान्ति पाउने उहाँको भनाइ छ । कुलबहादुरका १ छोरा र १ छोरी छन् । बाबुको मृत्युपछि उनीहरूको बिचल्ली भएको छ भने आफन्त शोकमा छन् । कुलबहादुरको शव सदरमुकाम चरिकोटमा पोस्टमार्टमका लागि राखिएको छ भने घाइते बुढाथोकीलाई उपचारका लागि राजधानीको त्रिवि शिक्षण अस्पतालमा लगिएको छ । ८ जना पक्राउ, ३९ जनाविरुद्ध किटानी जाहेरी घटनामा संलग्नताको आशंकामा ८ जना माओवादी केन्द्रका कार्यकर्तालाई पक्राउ गरेको जिल्ला प्रहरी कार्यालय दोलखाका प्रमुख डीएसपी रविन कार्कीले जानकारी दिनुभयो । उहाँले घटनापछि सुरक्षा व्यवस्था कडा पारिएको बताउनुभयो । यसैबीच, एमाले दोलखाले घटनामा संलग्न भन्दै ३९ जना नेताको नाममा किटानी जाहेरी दर्ता गराएको छ । एमाले दोलखाले पूर्वमन्त्री देवी खड्का र जिल्ला अध्यक्ष विशाल खड्कालगायत अन्य नेताको नाममा किटानी जाहेरी दर्ता गराएको छ ।"

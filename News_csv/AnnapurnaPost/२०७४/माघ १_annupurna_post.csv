शीर्षक,विवरण
जाजरकोटको ज्वरो,"पटकपटक जाजरकोट रोगसँग पौंठेजोरी खेल्दैछ। ०६६ सालमा झाडापखाला फैलिँदा तीन सयभन्दा बढीको ज्यान गएको जाजरकोटमा ०७२ मा स्वाइन फ्लुको प्रकोपबाट तीन दर्जन मारिए। अहिले भाइरलका कारण १३ जना नागरिकले ज्यान गुमाएका छन्। जिल्लाको दुर्गम जुनीचाँदे गाउँपालिकाका खड्कुले, मौगान, डाँडाकोट, आली, बेसीपाटा, रावलगाउँ, कोर्ताङ, पराले मजकोट, भैरवटोल स्यालालगायत गाउँ बढी प्रभावित छन्। ती गाउँमा कम्तीमा एक हजार मानिस बिरामी परेका छन्। ज्यान गुमाउनेमध्ये एकजना ३६ दिनको शिशुलगायत पाँच वर्षमुनिका सातजना बालबालिका छन् भने ५० वर्षमाथिका ६ जना छन्। दुःखद पक्ष के छ भने मृत्यु भएकामध्ये तीनजनाले मात्रै स्वास्थ्यकर्मीको सेवा लिन पाएका थिए। यो तथ्यले जाजरकोटका जनताको स्वास्थ्य सेवामाथिको कमजोर पहुँच प्रस्ट पार्छ। त्यसो त मृत्युको कारण स्वास्थ्य संस्था र औषधि सर्वसाधारणको पहुँच बाहिर हुनु मात्र होइन। जरो कुरा, जाजरकोटको ज्वरोप्रति काठमाडौंको संवेदनशीलताको कमी हो। उसै पनि भौगोलिक विकट जिल्ला जाजरकोट र काठमाडौंको भौतिक दूरी टाढा छ, त्यसमाथि मनोवैज्ञानिक दूरी र संवेदनशीलता धेरै भएकाले त्यहाका जनताको पीडा केन्द्रले महसुस गर्न नसक्नु अर्को दुःखद पक्ष हो। मुलुक नयाँ राजनीतिक र प्रशासनिक संरचनामा जाँदा औषधि र स्रोतहरूको व्यवस्थाको जिम्मेवारी कसले लिने भन्ने निक्र्योल नहुँदा स्वास्थ्य सेवा प्रवाह गर्ने विषयमा अन्योल उत्पन्न भएको छ, सरकारी निकायहरूकै बीचमा। औषधि र अन्य स्वास्थ्य सेवा उपलब्ध गराउने काम अहिलेसम्म जिल्ला स्वास्थ्य कार्यालयहरूले गराउँदै आएकोमा त्यसको जिम्मा स्थानीय तहमा गएको छ। तर पुरानो संरचना पूरै विस्थापित नभएकाले गाउँपालिकाले स्थानीय स्वास्थ्य संस्थाहरूका लागि बजेट छुट्ट्याएका छैैनन्। यस्तो संवेदनशील विषयमा अन्योल रहिरहनु उचित होइन। सर्वसाधारणलाई रोगले गाँज्नुको अरू कारण गरिबी र अज्ञानता पनि हो। गरिबीका कारण राम्रो र स्वस्थ खानेकुरा खान नपाउँदा उनीहरूमा कुपोषण हुन्छ र रोग प्रतिरोधात्मक क्षमता कमजोर हुन्छ। न्याना कपडा लगाउन नसक्दा उनीहरूलाई चिसोबाट जोगिन गाह्रो हुन्छ। अज्ञानताका कारण स्वस्थ जीवनशैली नअपनाउँदा धेरैलाई यी रोगहरू लागेका छन्। फोहोर र अस्वस्थकर खानेकुरा, धामीझाँक्रीको सहारा, खुला ठाउँमा दिसापिसाब गर्ने जस्ता सजिलै सुधार गर्न सकिने अस्वस्थकर जीवनशैलीका कारण रोगको चपेटामा परेका हुन्। शरीरलाई स्वस्थ राख्न वासी र फोहोर चीजहरू नखाने, स्वस्थ र सफा खानेकुरा मात्र खाने, शरीर, वासस्थान र वरिपरिको वातावरण सफा राख्ने हो भने मात्रै धेरै रोग लाग्दैनन्। स्थानीय उत्पादन खाद्यपदार्थ शरीरलाई चाहिने पोषकतत्वहरू प्राप्त हुने किसिमले खाने जीवनशैली बनाउन सक्ने हो कुपोषणको समस्यासँग जुध्न सकिन्छ। स्वस्थ खानेकुरा र जीवनशैलीका बारेमा जनचेतनाका कार्यक्रम जनताका व्यवहारमा सकारात्मक परिवर्तन नआएसम्म निरन्तर रूपमा चलाउनुपर्छ। जनचेतना अभियान सर्वसाधारणले बुझ्ने किसिमको सरल हुनु र निरन्तर रूपमा हुनु पनि उत्तिकै आवश्यक छ। जाजरकोटलगायत प्रदेश ६ का पहाडी र हिमाली क्षेत्रका जिल्ला भौगोलिक रूपमा मात्र विकट छैनन्, आर्थिक सामाजिक विकासका सूचकांकहरूका आधारमा पनि पुछारतिर पर्छन्। जाजरकोटमा देखिएको महामारीको स्वास्थ्योपचार मात्र होइन, गरिबी र अज्ञानताको पनि उपचार खोज्ने बृहत्, प्रभावकारी र बहुआयामिक विधि खोज्नुपर्छ। जटिल रोगका पनि उपचार सम्भव हुने अहिलेको युगमा सामान्य सरुवारोगहरूका कारण बालबालिकालगायत सर्वसाधारणको मृत्यु हुनु र त्यसले महामारीकै रूप लिनु लाजमर्दो विषय हो, खासगरी सरकारका लागि। त्यसकारण सरकार जिम्मेवार हुनुपर्छ। जाजरकोटका जनताको मात्रै होइन, सम्पूर्ण नेपाली नागरिकको स्वस्थ रहने अधिकारको सुनिश्चित सरकारले गर्न सक्नुपर्छ।"
राष्ट्रिय सभा निर्वाचनमा खटिए कर्मचारी,"जनकपुरधाम : प्रदेश नम्बर २ मा राष्ट्रियसभा निर्वाचनको तयारी सुरु भएको छ। सरकारले यो प्रदेशका लागि मुख्य निर्वाचन अधिकृतको कार्यालय जनकपुरमा स्थापना गरेपछि राष्ट्रियसभा निर्वाचन तयारी सुरु भएको हो। राष्ट्रियसभा सदस्य चयनका लागि मतदान कार्यालयकै प्रांगणमा गर्ने योजनाअनुसार आइतबारदेखि तयारी थालेको सहायक मुख्य निर्वाचन अधिकृत राधाकान्त झाले जानकारी दिएका छन्। यही माघ २४ गते हुन लागेको राष्ट्रियसभा निर्वाचन तयारीमा यहाँ ११ जना कर्मचारी खटिएका छन्। स्थानीय तह, प्रदेशसभा र प्रतिनिधिसभा निर्वाचनमा विभिन्न सरकारी कार्यालयका कर्मचारीलाई निर्वाचनमा खटाइए पनि राष्ट्रियसभाका लागि जिल्ला निर्वाचन कार्यालयका कर्मचारी मात्र खटिने भएका छन्। राष्ट्रियसभा सदस्य चयनका लागि आठ जिल्लाका प्रदेशसभा सदस्यसहित एक महानगर, तीन उपमहानगर, ७३ नगरपालिकाका मेयर, उपमेयर र ५१ गाउँपालिकाका अध्यक्ष तथा उपाध्यक्षले मतदान गर्नेछन्। यो प्रदेशमा राष्ट्रियसभा निर्वाचनका लागि तीन सय ७९ जना मतदाता छन्। प्रदेश २ बाट आठ सदस्य राष्ट्रियसभामा निर्वाचित हुने मुख्य निर्वाचन अधिकृत राधाकृष्ण उप्रेतीले जानकारी दिएका छन्। तीन खुला, तीन महिला, एक अल्पसंख्यक र एक अपांगता भएकाबाट राष्ट्रियसभामा चुनिनेछन्। प्रदेश २ मा राष्ट्रियसभा निर्वाचनको तयारी ० माघ २४ गते हुने निर्वाचन तयारीमा ११ कर्मचारी खटिए ० प्रदेश २ बाट आठ सदस्य राष्ट्रियसभामा निर्वाचित हुने ० आठ जिल्लाका प्रदेशसभा सदस्यसहित ३७९ जना मतदाता ० माघ ७ गते मतदाता नामावली प्रकाशन गर्ने कार्यक्रम निर्वाचन आयोगले माघ ७ गते राष्ट्रियसभा निर्वाचनका लागि मतदाता नामावली प्रकाशन गर्नेछ। दाबी, विरोधको कार्यक्रम पनि सोही दिन रहने जनाइएको छ। माघ ८ र ९ गते उजुरीमाथि छानबिन गरी अन्तिम नामावली प्रकाशन हुने आयोगले जनाएको छ।"
जताततै मन्त्रीको ठाडो नियुक्ति,"काठमाडौं : भूमिसुधार तथा व्यवस्थामन्त्री गोपाल दहितले विज्ञलाई नियुक्त गर्नुपर्ने प्रावधान लत्याउँदै कार्यकर्ता पोस्न ३२ जिल्लामा बसोवास व्यवस्थापन समिति अध्यक्ष नियुक्त गर्न मन्त्रिपरिषद्मा प्रस्ताव लैजाने तयारी गरेका छन्। मन्त्री दहितले ठाडो प्रस्तावकै आधारमा नियमविपरीत गुठी संस्थान अध्यक्षमा योग्यता र दक्षता नै नपुगेका आफ्नै स्वकीय सचिव मिनराज चौधरीलाई नियुक्ति दिलाएका छन् भने गुठी संस्थानकै प्रशासकमा नारायण चौधरीलाई निरन्तरता दिएका छन्। यी दुवै निर्णय मन्त्री दहितको ठाडो प्रस्तावमा गत शुक्रबारको मन्त्रिपरिषद् बैठकले गरेको हो। सरकारले केही समयअघि मात्रै गुठी संस्थानले गर्ने काम स्थानीय तहमा गएकाले संस्थान खारेजीको गृहकार्य अघि बढाएको थियो तर मन्त्री दहितले अघिल्लो सरकारले खारेजीको प्रक्रिया थालेको गुठी संस्थान अध्यक्षमा आफ्नै स्वकीय सचिवलाई तीन वर्षका लागि नियुक्ति दिलाएका हुन्। तराईका सबै र पहाडका सिन्धुपाल्चोक, काभ्रे, उदयपुर, सिन्धुली, डडेल्धुरा लगायतका ३२ जिल्लामा समितिका अध्यक्ष नियुक्त गर्ने प्रक्रिया थालेपछि मन्त्रीकहाँ धाउनेको संख्या बढेको छ। कानुनतः जग्गा प्रशासन सम्बन्धमा दक्खल राख्ने व्यक्तिलाई अध्यक्ष बनाउनुपर्ने प्रावधान भए पनि जग्गासम्बन्धी कुनै जानकारी नै नभएका व्यक्तिलाई नियुक्तिको गृहकार्य थालिएको छ। यस विषयमा जानकारी लिन आइतबार मन्त्रालयमा जाँदा मन्त्री दहित बोल्न चाहेनन्। अन्नपूर्णकर्मीलाई देख्नासाथ अहिले समय छैन, पछि कुरा गरौंला' भन्दै उनी बाहिरिएका थिए। अहिले मलाई फुर्सद छैन, यस्ता कुरा नसोध्नुस्, पछि कुरा गरौंला', उनले भने। दुई वर्षअघि सरकारले विभिन्न सहर र क्षेत्रका अव्यवस्थित बसोबासलाई व्यवस्थित बनाउने, वर्गीकरण गर्ने, अतिक्रमित कृषि जग्गालाई व्यवस्थित गर्ने, अव्यवस्थित सुकुम्बासी बसोवासलाई योजनाबद्ध बस्तीमा रूपान्तरण गर्नेलगायत महत्वपूर्ण कार्य गर्नका लागि केन्द्रमा भुमिसुधार मन्त्रीको अध्यक्षतामा व्यवस्थित बसोवास आयोग र जिल्लामा त्यसअन्तर्गत रहने गरी बसोवास व्यवस्थापन समिति गठन गर्ने निर्णय गरेको थियो। प्रधानमन्त्री कार्यालयका अनुसार गत शुक्रबारको मन्त्रिपरिषद् बैठकमा कतिपय मन्त्रीले प्रधानमन्त्री शेरबहादुर देउवासमक्ष आफ्नो मन्त्रालयमातहत सार्वजनिक संस्थान तथा निकायमा अध्यक्ष, महाप्रबन्धकलगायत सदस्य नियुक्त गर्न पाउनुपर्ने प्रस्ताव राखेका थिए। सुशासन ऐनविपरीत मन्त्रालयबाट आउनुपर्ने प्रस्ताव मन्त्रीको खल्तीबाट आएकाले मुख्यसचिव लोकदर्शन रेग्मीलाई प्रमाणीकरण गर्न समस्या परेको स्रोतको दाबी छ। मुख्यसचिव रेग्मीले नियुक्तिका सम्बन्धमा परीक्षण गर्नुपर्ने भन्दै केही निर्णयलाई भने प्रमाणीकरण नगरेको प्रधानमन्त्री कार्यालयले जनाएको छ।  गुठी संस्थानमा आफ्नै स्वकीय सचिव  सबैजसो मन्त्रीका खल्तीबाट प्रस्ताव  लुम्बिनी विकास कोष, पर्यटन बोर्डलगायतको नियुक्तिमा चलखेल  सर्वोच्चको फैसला लत्याउन खोज्दै मन्त्री  झ्याउ फुकुवा' गराउन चलखेल बैठकमा पर्यटनमन्त्री जितेन्द्रनारायण देव, उद्योगमन्त्री सुनीलबहादुर थापा, भूमिसुधार तथा व्यवस्थामन्त्री गोपाल दहित, सूचना तथा सञ्चारमन्त्री मोहनबहादुर बस्नेत, आपूर्तिमन्त्री जयन्त चन्द, वन तथा भूसंरक्षणमन्त्री विक्रम पाण्डेलगायतले ठाडो प्रस्ताव पेस गरेको एक मन्त्रीले बताए। यो कार्यमा उपप्रधानमन्त्री विजय गच्छदार, कमल थापालगायतले साथ दिएका थिए। महिला बालबालिका तथा समाज कल्याणमन्त्री विक्रमबहादुर थापाले आफ्नो मन्त्रालयमातहत निकायमा कुनै नियुक्ति नभए पनि अन्य केही मन्त्रालय मातहतका सार्वजनिक निकाय र संस्थानमा नियुक्ति गरिएको जानकारी दिए। विदेश भ्रमण तथा केही राजनीतिक नियुक्तिसम्बन्धी निर्णय भएको छ', थापाले अन्नपूर्णसँग भने। संस्कृति पर्यटन तथा नागरिक उड्ययनमन्त्री देवले वृहत्तर जनकपुर विकास समितिको अध्यक्षमा शालिकराम सिंहलाई नियुक्ति दिलाएका छन् भने लुम्बिनी विकास कोषको सदस्यसचिवमा हेम गुरुङ र देवघाट विकास समितिको सदस्यसचिवमा पूर्ण कुँवरलाई नियुक्त गर्न प्रस्ताव लगेका छन्। यस सम्बन्धमा जानकारी लिन खोज्दा मन्त्री देव पनि पन्छिए। नियुक्ति प्रक्रियाका बारेमा पछि बोलौंला', उनले भने। आपूर्तिमन्त्री जयन्त चन्दले खाद्य संस्थान, नेसनल ट्रेडिङ, साल्ट ट्रेडिङलगायत निकायका रिक्त सदस्यमा नियुक्ति गर्न ठाडो प्रस्ताव दर्ता गरेका थिए। वन तथा भूसंरक्षणमन्त्री विक्रम पाण्डेले राष्ट्रपति चुरे तराई मधेश संरक्षण विकास समितिमा दुई सदस्य थप गनै प्रस्ताव लगेको वन मन्त्रालयले जानकारी दिएको छ। उनले प्रतिबन्धित झ्याउ फुकुवा' गराउनसमेत चलखेल गरेको बताइएको छ। सरकारले सर्वोच्च अदालतको फैसला लत्याउँदै औद्योगिक क्षेत्र व्यवस्था लिमिटेड बालाजुको महाप्रबन्धकमा अर्कै व्यक्तिलाई नियुक्तिको प्रयास थालेको छ। उद्योगमन्त्री सुनीलबहादुर थापाले सर्वोच्चको आदेशविपरीत औद्योगिक क्षेत्रको महाप्रबन्धकमा आफूनिकट व्यक्तिलाई नियुक्ति दिनेगरी मन्त्रिपरिषद्मा ठाडो प्रस्ताव लैजाने अन्तिम गृहकार्य गरेका छन्। संस्थान निर्देशन बोर्डको प्रतिस्पर्धामा उत्तीर्ण सुवास सिटौलालाई बालाजु औद्योगिक क्षेत्र व्यवस्था लिमिटेडको महाप्रबन्धकमा नियुक्त गर्न सर्वाेच्चले २०७४ भदौ १२ मा फैसलासहित निर्देशन गरेको थियो। तर उक्त फैसला कार्यान्वयन गर्नुको साटो नयाँ व्यक्तिलाई नियुक्ति गर्न लागिएको बताइन्छ।"
यस्तो छ साना दलको चुनावी समीक्षा,"काठमाडौं : प्रदेश र प्रतिनिधिसभा निर्वाचनमा पराजित भएपछि साना दलहरू यतिबेला चुनावी समीक्षामा व्यस्त छन् । आफ्नो पराजयलाई सबैजसो साना दलले अनपेक्षित भनेका छन् ।प्रतिनिधिसभातर्फ तीन र प्रदेशसभामा १५ प्रतिशत थ्रेस होल्ड कटाउन नसकेर राष्ट्रिय मान्यताबाट समेत वञ्चित बनेका दलहरूले पराजयको प्रमुख कारण भने कमजोर संगठनलाई नै मानेका छन् । चुनावको मुखमा ठूला दल गठबन्धन बनाएर निर्वाचनमा गएका कारण सोचेजस्तो परिणाम ल्याउन नसकेको उनीहरूको निचोड छ । यो पटक राष्ट्रिय पार्टी, अर्काे पटक देशको नेतृत्व भन्ने नाराका साथ चुनावमा होमिएको विवेकशील साझा पार्टीले प्रतिनिधिसभामा एक सिट पनि जित्न सकेन । समानुपातिकतर्फ तीन प्रतिशत मत ल्याउन नसक्दा राष्ट्रिय पार्टी बन्ने उसको सपना पनि पूरा भएन । पार्टी निर्माणको चार महिनामै निर्वाचनमा होमिनुपरेको जनाउँदै विवेकशीलले संगठनबिनै उम्मेदवारी दिँदा पनि उत्साहजनक मत आएको प्रतिक्रिया दिएको छ । प्रतिनिधिसभामा काठमाडौं क्षेत्र १ का उम्मेदवार रविन्द्र मि श्र कांग्रेसका प्रकाशमान सिंहसँग झिनो मतले पराजित भए भने प्रदेश ३ मा साझाले तीनवटा सिट हात पारेको छ । दोस्रो संविधानसभा निर्वाचनमा समानुपातिकतर्फ पाँच सिट जितेको नेकपा मालेले यसपटक एक सिट पनि जित्न सकेन । माले महासचिव सीपी मैनालीले कमजोर संगठन र वामपन्थी लहरका कारण पराजित भएको दाबी गरे । उनले भने, पहिलो कुरा त संगठन नै हो । त्यसमाथि दुई ठूला वाम दल मिलेपछि हाम्रो पार्टी चेपुवामा पर्यो । विवेकशील साझा : संगठनबिनै उम्मेदवारी दिँदा पनि उत्साहजनक मत आयो । माले : कमजोर संगठन र वामपन्थी लहरका कारण हारियो । नयाँ शक्ति : पार्टीका नीति जनतासम्म लैजान नसक्दा अपेक्षाकृत परिणाम आएन । वैकल्पिक शक्तिका रूपमा प्रचार गरिएको बाबुराम भट्टराई नेतृत्वको नयाँ शक्ति पार्टीले महाधिवेशन आयोजक समितिको बैठक बोलाएर चुनावी समीक्षा गरेको छ । चुनावी समीक्षा र आगामी रणनीति तय गर्न बसेको बैठकले पार्टीका नीति जनतासम्म लैजान नसक्दा अपेक्षाकृत परिणाम नआएको निष्कर्ष निकालेको थियो । नयाँ शक्तिका नेता गंगा श्रेष्ठले भने, हामी राष्ट्रिय दल हुन्छौं भन्नेमा विश्वस्त थियौं, तर परिणाम सोचेअनुसार आएन । सरकारमा सहभागिताको विषयलाई लिएर निर्वाचनअघि विभाजित राप्रपा, राप्रपा प्रजातान्त्रिक र एकीकृत राष्ट्रवादीले पनि कमजोर संगठनका कारण पार्टीका एजेन्डा जनतामाझ लैजान नसकेको जनाएका छन् । पार्टी एकतापछि संसद्मा ३७ सिटसहित चौथो शक्तिका रूपमा रहेको राप्रपाले चुनावको मुखमा विभाजन हुँदा पराजित हुनुपरेको दाबी गरेको छ । राप्रपाले राष्ट्रिय तथा अन्तर्राष्ट्रिय शक्तिहरूले राप्रपालाई कमजोर बनाउन चुनावको मुखमा पार्टी विभाजन गरेको आरोप लगाएको छ भने पशुपतिशम्शेर राणा नेतृत्वको राप्रपा प्रजातान्त्रिकले देशभर पार्टीको संगठन निर्माण गर्न नसक्नुलाई हारको कारण मानेको छ । सरकारमा सहभागिताको विषयलाई लिएर निर्वाचनअघि विभाजित राप्रपा, राप्रपा प्रजातान्त्रिक र एकीकृत राष्ट्रवादीले पनि कमजोर संगठनका कारण पार्टीका एजेन्डा जनतामाझ लैजान नसकेको जनाएका छन् । पार्टी एकतापछि संसद्मा ३७ सिटसहित चौथो शक्तिका रूपमा रहेको राप्रपाले चुनावको मुखमा विभाजन हुँदा पराजित हुनुपरेको दाबी गरेको छ । राप्रपाले राष्ट्रिय तथा अन्तर्राष्ट्रिय शक्तिहरूले राप्रपालाई कमजोर बनाउन चुनावको मुखमा पार्टी विभाजन गरेको आरोप लगाएको छ भने पशुपतिशम्शेर राणा नेतृत्वको राप्रपा प्रजातान्त्रिकले देशभर पार्टीको संगठन निर्माण गर्न नसक्नुलाई हारको कारण मानेको छ ।"
कांग्रेसले थाल्यो राष्ट्रियसभा निर्वाचनको तयारी,"काठमाडौँ: प्रमुख सत्तारुढ दल नेपाली कांग्रेसले आसन्न राष्ट्रियसभा सदस्य निर्वाचनको तयारीबारे पार्टीको आन्तरिक गृहकार्य शुरु गरेको छ । पार्टीका शीर्ष नेताले आगामी माघ २४ गते हुने राष्ट्रियसभा निर्वाचनमा पार्टीको तयारी, उम्मेदवार चयन प्रक्रिया, अन्य दलसँगको सहकार्यलगायत विषयमा प्रारम्भिक छलफल गरेका पार्टी कार्यालयले जनाएको छ । प्रधानमन्त्री निवास बालुवाटारमा शीर्ष नेताबीच राष्ट्रियसभा निर्वाचनमा पार्टीको तयारी, प्रदेश प्रमुख र प्रदेशको अस्थायी मुकामबारेमा छलफल भएको कांग्रेस प्रवक्ता विश्वप्रकाश शर्माले जानकारी दिए । प्रधानमन्त्री एवं पार्टी सभापति शेरबहादुर देउवाले मन्त्रिपरिषद्को आगामी बैठकबाट प्रदेश प्रमुख र अस्थायी मुकाम तोक्ने तयारी गरेको पृष्ठभूमिमा सोमबार छलफल भएको हो । यसअघि प्रधानमन्त्री देउवाले विभिन्न राजनीतिक दलसँग यसबारेमा छलफल गरी सहमतिका लागि प्रयास गरेका थिए । राष्ट्रियसभा निर्वाचनका लागि तत्काल प्रदेश प्रमुख नियुक्त हुनुपर्ने कानूनी बाध्यता छ । राष्ट्रियसभाका लागि मतदाता हुने प्रदेशसभा सदस्यले निर्वाचन तालिकाअनुसार त्यसअघि नै प्रदेश प्रमुखबाट शपथ लिइसक्नुपर्ने निर्वाचन आयोगले जनाएको छ । कांग्रेसले राष्ट्रियसभा निर्वाचनको तयारीसँगै केन्द्रीय समिति बैठक बोलाउने तयारीसमेत गरिहेको छ । हालै सम्पन्न प्रतिनिधिसभा र प्रदेशसभा निर्वाचनमा पार्टीले अपेक्षा गरेअनुसार परिणाम नआएपछि समीक्षा गर्न भन्दै पार्टीमा केन्द्रीय समिति बैठक बोलाउन माग भइरहेको छ । छलफलमा प्रधानमन्त्री एवं पार्टी सभापति देउवा, वरिष्ठ नेता रामचन्द्र पौडेल, महामन्त्री डा शशांक कोइराला, पूर्वमहामन्त्री कृष्णप्रसाद सिटौलालगायत थिए । रासस"
नेविसंघमा चर्कियो विवाद : असन्तुष्ट पक्षले सोध्यो स्पष्टीकरण,"काठमाडौं : कांग्रेसको भातृ संगठन नेविसंघमा विवाद चर्किएको छ। पार्टी सभापति शेरबहादुर देउवा र अर्का नेता कृष्ण सिटौला पक्षका कार्यकर्ताबीच विवाद बढेको हो। अध्यक्ष नैनसिंह महर र महामन्त्री कुन्दनराज काफ्ले नै एकअर्काविरुद्ध आरोपप्रत्यारोपमा उत्रिएका छन्। अध्यक्ष नैनसिंह महर, अनुशासन समिति अध्यक्ष अम्बिका चलाउनेलगायत पदाधिकारी विधानविपरीत चलेको आरोप लगाउँदै सिटौला समूहका विद्यार्थीले समानान्तर अनुशासन समिति गठन गरेका छन्। समितिले महर, चलाउनेलगायतसँग स्पष्टीकरणसमेत सोधेको छ। महरले अध्यक्ष भएदेखि नै विधानविपरीत गतिविधि गरिरहे पनि आफूहरूले सहेर बसेको तर जति सह्यो उति नै पेल्दै गएका कारण बाध्य भएर समानान्तर समिति बनाएको असन्तुष्ट पक्षले जनाएको छ। महर डेढ वर्षअघि नेविसंघ अध्यक्षमा निर्वाचित भएका थिए। देउवा पक्षको समर्थन पाएका उनले अध्यक्षका अर्का प्रत्याशी मनोजमणि आचार्यलार्ई पराजित गरेका थिए। नेतृत्व चयनको क्रममै तीन गुटमा विभाजन भएको नेविसंघमा अहिले पनि देउवा, सिटौला र अर्का नेता रामचन्द्र पौडेलको छुट्टाछुट्टै समूह छ। महर समूहको गतिविधिप्रति असन्तुष्ट समूह पौडेलपक्षीय विद्यार्थीको समेत समर्थनमा आरोप प्रत्यारोपमा उत्रिएको हो। अध्यक्षले खल्तीबाट संगठन चलाएकाले विरोधमा उत्रिएका हौं। विधानअनुसार नचले संघ नै विघटन हुन सक्छ।'  कुन्दनराज काफ्ले, महामन्त्री असन्तुष्ट समूहले काटेको स्पष्टीकरणपत्रमा स्ववियुको चुनावमा उम्मेदवार छनोट गर्दा विधानविपरीत काम गरेको, स्ववियुमा वागी उम्मेदवार रहेकालाई प्रोत्साहन गरेको, त्रिभुवन विश्वविद्यालय केन्द्रीय क्याम्पस र सीटीईभीटीमा कार्यकर्ताको भावनाविपरीत आर्थिक प्रलोभनमा परेर समन्वयन समिति गठन गरेकोलगायत आरोप लगाएको छ। स्पष्टीकरण सोध्ने अनुशासन समितिका संयोजक राजेश रौनियार हालका सहमहामन्त्री समेत हुन्। उनलाई संघका महामन्त्री कुन्दनराज काफ्लेले समिति संयोजकको जिम्मेवारी दिएका दिएका हुन्। संघ अध्यक्ष महरले भने संगठनमा कुनै हैसियत नै नभएका र विगतमा पनि पटकपटक कारबाहीमा परिसकेका कार्यकर्ताले पत्र लेख्दैमा स्पष्टीकरण भन्न नमिल्ने बताए। यो पत्रको कुनै अर्थ छैन। मानसिक सन्तुलन गुमाएका केही कार्यकर्ताले सनकको भरमा गरेको संगठनको दुरुपयोग हो', उनले भने, यस्ता नेतालाई मानसिक उपचारका लागि अस्पताल भर्ना हुन सुझाव दिन्छु। अन्यथा उनीहरू नै संगठनमा रहँदैनन्।' संघको लेटरप्याड र छाप दुरुपयोग गर्नेलाई कडा कारबाही गर्ने चेतावनी महरले दिए। यो पत्रको कुनै अर्थ छैन। मानसिक सन्तुलन गुमाएका केही कार्यकर्ताले सनकको भरमा गरेको संगठनको दुरुपयोग हो।'  नैनसिंह महर, अध्यक्ष, नेविसंघ महामन्त्री कुन्दनराज काफ्लेले अध्यक्ष महरले खल्तीबाट संगठन चलाएकाले विरोधमा उत्रेको बताए। महर विधानअनुसार नचले पार्टीका जिम्मेवार नेताहरूसँग परामर्श गरेर संघ नै विघटन गर्ने चेतावनी काफ्लेले दिए। नेविसंघमा एक सय ५१ सदस्यीय केन्द्रीय समिति छ। जसमा एक सय २९ निर्वाचित र बाँकी मनोनीत छन्।"
गुरु घिमिरे भन्छन्: समयमै उपचार नभए कांग्रेसलाई गाह्रो हुन्छ,"काठमाडौँः नेपाली कांग्रेसका केन्द्रीय सदस्य तथा युवा नेता गुरुराज घिमिरेले निर्वाचनमा पराजयपछि कांग्रेसमा लागेको घाउको समयमै उपचार नभए ठुलो क्षति पुग्ने बताएका छन् । घाउ लाग्नेवित्तिकै उपचार गर्नुपर्छ, घिमिरेले भने, धेरै रगत बगेपछि निको हुन गाह्रो हुन्छ । उनले चुनावमा पराजयको एक कारण वाम गठबन्धन भएपनि आन्तरिक कारण प्रमुख रहेको बताए । हारको एउटा कारण वाम गठबन्धन होला तर प्रमुख कारण आन्तरिक हो । सरकारमा पार्टी रहेको अवस्थामा कसरी यस्तो लज्जापद पराजय भयो ?, उनको प्रश्न थियो, हामी मात्र होइन अरु पार्टीका साथीहरु समेत तिमीहरुले कसरी नराम्रोसँग हार्यौ भन्छन्, पार्टीमा मात्र होइन बाहिर समेत कांग्रेसको हारको कारण खोजी भइरहेको छ । उनले हारमा संस्थागत कमिकमजोरी नेतृत्वकै कारणले भएको बताए । निरन्तर मन्त्री हुनेदेखि टिकट वितरणसम्ममा भएको कमजोरीले पराजय भोग्नु परेको घिमिरेको बुझाई छ । हाम्रा मन्त्रीले के काम गरे ? जनतासँग किन पुगेनन् ?, घिमिरेको प्रश्न थियो । घिमिरेले आफनै नेतृत्वको सरकारले गराएको चुनावमा पराजय भोग्नुपर्दा कार्यकर्तामा निराशा, चिन्ता र अन्यौलता छाएको बताए । घिमिरेले हारको जिम्मेवारी नेतृत्वले लिन सक्नुपर्ने बताए । हारभित्र नेतृत्वदेखि युवा नेतासम्मको कमजोरी भए पनि सबैले जिम्मेवारी लिन तयार हुनुपर्ने बताए । अहिलेको छलफललाई सामान्य भन्दै उनले आफूहरुले गुटभन्दा माथि उठेर छलफल गरेको दाबी गरे। पार्टीलाई पुनर्जीवित र पुनर्जागरण गर्न आवश्यक छ, घिमिरेले थपे, हामीले गुट भन्दामाथि उठ्ने प्रयास गरेका छौँ । देशभरका १४१५ सय कार्यकर्ताबीच छलफल चलाउन महासमिति बैठक डाक्नु पर्ने अधिकांशको माग रहेको उनले बताए । कांग्रेसलाई कसरी अगाडि लाने र भोलिका लागि कसरी तयार पार्ने ? त्यसबारे देशभरका कार्यकर्तामाझ छलफल गर्नुपर्छ, उनले भने ।"
कांग्रेसमा तिक्तता चुलियो,"काठमाडौं : आसन्न राष्ट्रियसभा चुनावको रणनीतिबारे छलफल गर्न बसेको सत्तारुढ दल कांग्रेसका शीर्ष नेताहरूको बैठकमा वरिष्ठ नेता रामचन्द्र पौडेलले सभापति शेरबहादुर देउवालाई संसदीय बोर्ड र कार्यसम्पादन समिति खारेज गर्न दबाब दिएका छन् । प्रधानमन्त्री निवास बालुवाटारमा सोमबार कांग्रेस शीर्ष नेताबीच राष्ट्रियसभा निर्वाचनमा पार्टीको तयारी, प्रदेश प्रमुख र प्रदेशको अस्थायी मुकामबारे छलफल भएको थियो । बैठकमा आफूले कांग्रेस विधानविपरीत गठन भएको संसदीय समिति र कार्यसम्पादन समिति खोरजीको माग गरेको वरिष्ठ नेता पौडेलले जानकारी दिए ।मलाई विश्वास छ, सभापतिजीले यो कार्य चाँडोभन्दा चाँडो गर्नुहुनेछ, पौडेलले सोमबार साँझ अन्नपूर्णसँग भने । कांग्रेस विधानमा संसदीय समिति बढीमा १४ सदस्यीय हुने प्रावधान रहे पनि अहिले २४ जना र कार्यसम्पादन समितिमा २९ जना छन्।पौडेलले भने, मेरो माग केन्द्रीय समिति बैठक तत्काल बोलाएर कांग्रेसलाई एकढिक्कामा राख्नुपर्ने पनि छ । गाउँ इकाइदेखि केन्द्रसम्म पार्टीलाई करेक्सन गर्नुको विकल्प नभएको पौडेलले बताए । पार्टीका ४२ विभाग र चार वटा समितिलाई पूर्णता दिनुपर्नेमा पनि आफूले जोड दिएको जानकारी पौडेलले दिए । देउवाका मनोनयनप्रति पनि पौडेलले असन्तुष्टि व्यक्त गर्दै आएका छन् । देउवाको मनोनयन विधानविपरीत भएको दाबी पौडेलको छ । केन्द्रीय समितिको बैठक बोलाउने आफ्नो मागसम्बन्धमा सभापति देउवाले ठोस जवाफ नदिएको पौडेलले बताए । कांग्रेसका शीर्ष नेताबीच यही माघ २४ गते हुने राष्ट्रियसभा चुनावमा पार्टीको तयारी, उम्मेदवार चयन, अन्य दलसँगको सहकार्यलगायत विषयमा प्रारम्भिक छलफल भएको प्रवक्ता विश्वप्रकाश शर्माले जानकारी दिए । बालुवाटार बैठकमा प्रदेश प्रमुख नियुक्ति र प्रदेशको कार्यस्थलबारे पनि छलफल भएको प्रवक्ता शर्माले बताए । शर्माका अनुसार कांग्रेसले राष्ट्रियसभा चुनावबारे छलफल गर्न केन्द्रीय समिति बैठक बोलाउने तयारी गरेको छ । बैठकमा प्रधानमन्त्री एवं पार्टी सभापति देउवा, वरिष्ठ नेता पौडेल, महामन्त्री डा शशांक कोइराला, कोषाध्यक्ष सीतादेवी यादव, पूर्वमहामन्त्री कृष्णप्रसाद सिटौला, प्रकाशमान सिंहलगायत नेता सहभागी थिए । प्रतिनिधिसभा र प्रदेशसभा चुनावमा पार्टीले अपेक्षित सफलता हात नपारेपछि चुनावको समीक्षा गर्न केन्द्रीय समिति बैठक, महासमिति बैठक वा विशेष महाधिवेशन नै बोलाउनुपर्ने माग कांग्रेसभित्र भइरहेको छ । बैठकमा प्रधानमन्त्री एवं पार्टी सभापति देउवाले मन्त्रिपरिषद्को आगामी बैठकबाट प्रदेश प्रमुख र प्रदेशको कार्यस्थल तोक्ने जानकारी बैठकलाई दिएका थिए । प्रधानमन्त्री देउवाले विभिन्न राजनीतिक दलसँग प्रदेश प्रमुख तथा प्रदेश कार्यस्थल तोक्नेबारे छलफल गरी सहमतिका लागि प्रयास गरिरहेको पनि शीर्ष नेतालाई अवगत गराएका थिए । देउवाले अघिल्लो साता राष्ट्रपति विद्यादेवी भण्डारीलाई सरकारले छिट्टै प्रदेश प्रमुख र प्रदेशको अस्थायी कार्यस्थल तोक्ने प्रतिबद्धता जनाएका थिए । यद्यपि, देउवाले प्रतिबद्धताअनुसार निर्णय भने लिन सकेका छैनन् । राष्ट्रियसभा चुनावका लागि तत्काल प्रदेश प्रमुख नियुक्त गर्नुपर्ने बाध्यतामा सरकार छ । राष्ट्रियसभा चुनावका मतदाता प्रदेशसभा सदस्यले मतदानका लागि प्रदेश प्रमुखबाट शपथ लिनुपर्छ । नेतृत्वले चुनावको समीक्षा गर्ने अवसर नदिएको भन्दै कांग्रेसका युवा नेताले समूहगत भेला र गोप्य बैठक गर्दै आएका छन् । उनीहरूले चुनाव पराजयको जिम्मेवारी पार्टी नेतृत्वले लिनुपर्ने भन्दै दबाब सिर्जना गर्दै आएका छन् । चुनावका सबै नतिजा सार्वजनिक नहुँदै युवा नेता गगन थापाले प्रारम्भ गरेको अभियानमा सहभागी युवा पुस्ताले पार्टीभित्र नेतृत्व हस्तान्तरणको आवाज उठाइरहेको छ । पार्टीभित्र नेतृत्व हस्तान्तरणको गोप्य अभियानमा लागेका पार्टीका पूर्वमहामन्त्री प्रकाशमान सिंहले पनि देउवाको खुलेरै आलोचना गर्दै आफू नेतृत्व लिन सक्षम भएको दाबी प्रस्तुत गर्दै आएका छन् । सिंह पनि देउवाले पार्टी सभापति पदबाट राजीनामा दिनुपर्ने अभियानमा सरिक छन् । देउवा गुटमा बालकृष्ण खाँड, प्रकाशशरण महत, महेन्द्र यादव, मीन विश्वकर्मालगायत नेता सक्रिय छन् । यो समूहले महासमिति बैठक, विशेष महाधिवेशन तथा केन्द्रीय समितिको बैठक डाक्नुपर्र्ने युवा पुस्ताको मागमा बेवास्ता गर्दै आएको छ । देउवा समूहमा सक्रिय यादवले आवश्यक समयमा केन्द्रीय समिति बैठक बस्ने बताए । उनले भने, महासमितिको बैठक पनि बस्छ तर विशेष महाधिवेशन वा शीघ्र महाधिवेशन भने सम्भव छैन । हुँदैन पनि । महामन्त्री पनि देउवासँग असन्तुष्ट स्थानीय तह, प्रदेश र प्रतिनिधिसभाको चुनावी परिणाम कांग्रेसको पक्षमा नआएपछि पार्टी नेतृत्वप्रति कोइराला परिवारले पनि असन्तुष्टि देखाएको छ । कांग्रेसभित्र कोइरालाको विरासत थामेको दाबी गर्ने महामन्त्री डाशशांक कोइराला, सुजाता कोइराला र डाशेखर कोइराला नेतृत्वको कार्यशैलीप्रति असन्तुष्टि जनाउँदै छुट्टै रणनीति बनाउने तयारीमा जुटेका छन् । कोइरालात्रयबीच आइतबारका लागि तय भएको बैठक विशेष कारणले स्थगन भएको थियो । बैठक यसै साता बस्ने स्रोतले जानकारी दिएको छ । शशांक, शेखर र सुजातामध्ये एकबाट पार्टीको नेतृत्व हुनुपर्ने तथा कोइराला परिवारकै अग्रसरमा पार्टी सुदृढीकरण अभियान थालिनुपर्ने माग स्थानीय, प्रदेश र प्रतिनिधिसभा चुनाव परिणामबाट आहत बनेका कांग्रेसी कार्यकर्ताले गरेको कोइरालात्रयको दाबी छ । कांग्रेसलाई जनताको पार्टी बनाउन तथा कांग्रेसको विरासत कोइराला परिवारबाटै थाम्नुपर्ने धारणा कार्यकर्ताको रहेको मूल्यांकनका साथ कोइरालात्रयले यसै साता छलफल गर्ने भएका छन् । कोइरालात्रयको बैठकले संसदीय दलको नेतृत्व महामन्त्री शशांक र पार्टी संगठनको नेतृत्व डाशेखरले सञ्चालन गर्ने सहमतिसहितको गृहकार्य भइरहेको दाबी स्रोतले गरेको छ । कांग्रेसका युवा नेता बद्री पाण्डेले केन्द्रीय समिति र त्यसमार्फत महासमिति बैठक आह्वान नभएसम्म आफूहरूले चाहँदैमा केही हुन नसक्ने प्रतिक्रिया दिए । महासमिति बैठक बोलाएमा पार्टीभित्रका नीतिगत र विधानगत त्रुटि सच्याउँदै अघि बढ्न सक्ने जानकारी उनले दिए । अर्का नेता प्रदीप पौडेलले पार्टीका अधिकांश युवाको एउटै माग चुनावमा भोग्नुपरेको पराजयको समीक्षा नै रहेको बताए । उनले भने, चुनाव पराजयको समीक्षासम्मका लागि नेतृत्व तयार नहुनु कांग्रेसलाई अझै ठूलो खाडलमा पुयाउनु हो । आफूहरूको माग केन्द्रीय समितिको बैठक, त्यसमार्फत महासमिति र विशेष महाधिवेशन वा शीघ्र महाधिवेशन नै हो । महासमिति बैठक बोलाउन दबाब कांग्रेसका १० जिल्लाका नेताहरूले स्थानीय, प्रदेश र प्रतिनिधिसभा चुनावमा पार्टीले व्यहोर्नुपरेको हारको समीक्षा र कांग्रेसलाई सुदृढीकरण गरी भविष्यमा कांग्रेसलाई बलियो र सशक्त बनाउन वैचारिक जागरण अभियान प्रारम्भ गर्न नेतृत्वसमक्ष माग गरेका छन् । उनीहरूले पार्टी रूपान्तरणका लागि १५ वटा माग अघि सारेका छन् । आपसी भ्रातृत्वको विकास गरी गुटबन्दी अन्त्य, केन्द्रदेखि गाउँ तहसम्म विचार, सिद्धान्त र एजेन्डामा आधारित वैचारिक जागरण अभियान, तत्काल महासमिति बैठक, निर्वाचनमा भोगेको पराजको जिम्मेवारी सिंगो केन्द्रीय समितिले लिनुपर्ने उनीहरूको जिकिर छ । बीपी कोइरालाको विचार र प्रजातान्त्रिक समाजवादबाट पन्छिएर कांग्रेस राष्ट्रिय मुद्दामा अलमल र अनिर्णयको बन्दी हुन मिल्दैन, हरेक राष्ट्रिय मुद्दामा कांग्रेस प्रस्ट अडानसाथ अघि बढ्नुपर्ने, पार्टी सदस्य संख्याका आधारमा पार्टी जिल्ला कार्यसमिति र केन्द्रीय कार्यसमितिको आकार बढाउनुपर्नेलगायत माग उनीहरूको छ ।"

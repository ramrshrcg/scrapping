शीर्षक,विवरण
पहिलो चुनौती,"सरकारको नेतृत्व लिएलगत्तै प्रधानमन्त्री शेरबहादुर देउवाले केही संकल्प र प्रतिबद्धता दोहोर्याउनुभएको छ । दोस्रो चरणको स्थानीय निर्वाचन निर्धारित समयमै संविधानले निर्देशित गरेको माघ ७ को म्यादभित्र प्रान्तीय र संघीय संसद्को निर्वाचन सम्पन्न गर्ने, मधसी समूह खासगरी राष्ट्रिय जनता पार्टीलाई चुनावमा संलग्न गराउने र आर्थिक समृद्धि र निर्माण अभियानलाई तीव्रता दिने प्रतिबद्धता उहाँको व्यक्तिगत बाध्यता मात्र होइन, यो संविधानलाई अपनाएका सबै शक्तिको बाध्यता र दायित्व हो । देउवाको उम्मेदवारीलाई संसद्मा समर्थन जनाएर राजपाले समेत संविधानको बहिष्कार फिर्ता लिएको र लगत्तै हुन लागेको स्थानीय तहको दोस्रो चरणको निर्वाचनमा भाग लिने संकेत पनि दिएको थियो । यसकै सेरोफेरोमा कांग्रेसमाओवादीका शीर्ष नेतृत्वसँगको वार्तामा राजपाले चुनावमा जाने संकेत दिएपछि पार्टी दर्ता र चुनावी प्रक्रियाको पूर्वनिधारित मितिहरू हेरफेर गर्न निर्वाचन आयोग सहमत भएपछि सरकारले निर्वाचन ऐनलाई समेत संशोधन गरेको हो । तर यता आएर राजपाले ऐन हैन, संविधान नै तत्काल संशोधन गर्नुपर्छ भन्ने अडान लिएपछि सरकारको लागि टाउको दुखाइको विषय भएको छ यो । पूर्वका गल्ती र असावधानी फेरि दोहोर्याएका छन् सरकार र सत्ताधारी ठूला दलहरूले । असन्तुष्ट पक्ष या मधेस समूहसँग लिखित प्रतिबद्धता नगराई एकतर्फी रूपमा उनीहरूका केही माग सम्बोधन गरिरहने, यसलाई संसद्मा समेत अगाडि बढाउने र त्यसलाई अस्वीकार गर्ने निर्णायक अधिकार असन्तुष्ट पक्षलाई नै दिइरहने प्रवृत्तिले सरकारको क्षमता र विश्वसनीयता दुवै प्रश्नचिन्हको घेरामा आइरहनेछन् । अहिले त्यही दोहोरिने खतरा बढेको छ । किनकि राजपाले संविधान संशोधन नभएर स्थानीय तहको दोस्रो चरणको निर्वाचनमा सहभागी नहुने अडान लिएको छ, संविधान संशोधन नभएको खण्डमा । देउवाले पटकपटक निर्वाचनपूर्व संविधान संशोधन हुन नसक्ने बताएका छन् । सरकारको बुझाइ र राजपाको अडानमा किन अन्तर देखा पर्यो ? भारतीय राजदूत राजपालाई चुनावमा जान सुझाव दिएका छन्, तर सामान्यतया राजपाले त्यसको अवज्ञा गरेको पाइएको छैन । तर यसपटकको राजपा अडानले के राजदूत र दूतावासको अडान एउटै छ त, राजपाको निर्वाचनमा सहभागिताबारे ? राजपाले बहिष्कार गरेमा चुनाव गराउँछ कि गराउँदैन सरकारले ? उसको सहभागिताबिनाको चुनावले के अर्थ राख्छ, यसबारे समेत प्रधानमन्त्री, सत्ता गठबन्धन र अन्य दलहरू उचित विश्लेषण र वस्तुनिष्ठ निष्कर्षमा पुग्नु आवश्यक छ, ढिलो हुनुभन्दा पहिला नै ।"
पुरानो झन्डा,"अहिले जस्तो लाग्छउहिल्यै बाबाले हाम्रो घरको धुरीमाआमाको फाटेको लुंगीको टुक्राघोँचामा बाँधेर ठड्याउनु भएकोर, घोँचामा बाँधिएको त्यो लुंगीको टुक्रामन्दमन्द बतासमा राष्ट्रिय झन्डाझैंफर्फर्रफर्फर्र फर्फराइरहेको !अचम्म मान्दै मैले सोधेथेँ'बाबा ! बाबा !यो के गर्नुभएको ? 'जवाफमा बाबा बोल्नुभएको थियो'छोरी ! चील भगाएको चीलताकि चील तर्सेर भागोस्र, घुर्यानमा चरिरहेकाचल्लाहरूलाई टिप्न नसकोस् ।'यत्तिकैमा एकदिनएक हुल मान्छेहरू आएर, धुरीमा फर्फराइरहेकोआमाको लुंगीको टुक्रा थुतेरआफूले बोकिल्याएकोरातो कपडाको टुक्रा बाँधिदिए'अब तपाईंहरूको घुर्यानमाकहिल्यै चील आउँदैन !'त्यतिबेलाखै ! कुन्नि किन होबाबाआमा मौन रहनु भयो!तर, म भने हरेक दिनआकाशतिर हेरिरहन्थेँकतै आकाशमा कावा खाँदैतल जमिनमा आँखा गाड्दैआउँदैछ कि चल्ला खाने चील !चील त कहिल्यै आएनतर, केही समयपछिआए फेरि तिनै मान्छेहरू'यो रातो झन्डाले तचील तर्सिंदैन पो रहेछ,अब यो रङको झन्डाले चाहिँपक्कै तर्सिन्छ चील !'यस्तै केके कहँदैनिकाले उनीहरूले खल्तीबाटपहेँला, नीला, सेता र हरिया रङहरूपोते सबैले उही पुरानै टुक्रामार, फहराइदिए धुरीको उही घोँचामाअनि घोषणा गरे'लु, अब चाहिँ चीलहरूयो आकाशमा उड्न पनि डराउनेछनजमिनतिर हेर्न पनि तर्सिने छन्!'मेरो बाबा !आकाशतिर हेर्दाहेर्दैआकाशतिरै बिलाई जानुभयोत्यस दिनदेखिउदासउदास मेरी आमाआकाश देख्यो कि आत्तिने हुनुभयो ।आज फेरिउही मान्छेहरूको हुलरंगीचंगी कपडाका टुक्राहरू बोकेरहाम्रो आँगनमा उभिएको छर, नियालिरहेको छ घरको धुरी !अब त म ठूली भइसकेकी छुरंगहरूको अर्थखुट्याउन सक्ने भएकी छुएकएक मान्छेहरूको नियतबुझ्न सक्ने भएकी छु ।हेर्छु म अब कसले फहराउने साहस गर्दोरहेछहाम्रो घरको धुरीमाथरीथरीका पुराना झन्डा!!!"
धनुषामा घाँटी रेटी पुरुषको हत्या,जनकपुरधाम: धारिलो हतियार प्रहार गरि धनुषामा एक जनाको हत्या भएको छ। धनुषाको जनकनन्दनी गाउँपालिका १ एवं साविकको ईनर्वा गाविस ९ को नेपाल भारत बोर्डर छेउमा शुक्रबार राति एक पुरुषको हत्या भएको हो। राति करिब साढे ८ बजेको समयमा स्थानीय रामबाबु यादवको घरपछाडि अन्दाजी ३० वर्षका पुरुषको धारिलो हतियारले घाँटी रेटेर हत्या भएको प्रहरीले जनाएको छ। स्थानीयबासीले घटना लगतै प्रहरीलाई जानकारी गराएका थिए। ईनर्वा प्रहरीचोकीबाट गएको प्रहरी टोलीले त्यस बखत अपरिचित ३० वर्षका पुरुषको घाँटी रेटिएको अवस्थामा शव बरामद गरेको सई राधेमोहन साहले जानकारी दिनुभयो। लासलाई पोष्टमार्टमका लागि राति नै जनकपुर अञ्चल अस्पताल ल्याइएको छ। प्रहरीका अनुसार घटना स्थल नेपाल भारत बोर्डरको एक सय मिटर भित्र अकोना टोलमा भएको हो। घटनास्थलबाट दुई वटा घडीसमेत बरामद गरेको र उक्त स्थलमा लछारपछार भएको जस्तो देखिएकाले कुनै बिबादको कारण घटना भएको हुन सक्ने आशंका गरिएको धनुषाका प्रहरी उपरीक्षक लालमणि अचार्याले जानकारी दिनुभयो। हत्या भएका व्यक्तिको सनाखत हुन नसकेपनि घटना बोर्डर छेउमै भएकाले भारतीय नागरिक हुन सक्ने उहाँले बताउनुभयो। त्यस घटनाको विषयमा भारतीय प्रहरीसंग समेत समन्वय गरी अनुसन्धान र दोषीको खोजी कार्या जारी रहेको प्रहरी उपरीक्षक आर्याले जानकारी दिनुभयो।
श्रीलंकाले लुम्बिनीको विकासमा सहयोग गर्छ : राजदूत पेरेरा,"काठमाडौँ : नेपालका लागि श्रीलंकाकी राजदूत 'डब्लू एस पेरेरा'ले सामाजिक न्याय तथा सहअस्तित्वका लागि बुद्ध दर्शन तथा साहित्यको महत्व रहेको बताउनुभएको छ । सम्राट अशोकले श्रीलंकामा धर्मदूत पठाएको स्मरणमा महाराजगन्जस्थित राजदूतावासमा शनिबार साँझ आयोजित 'विशेष बुद्ध पूजा' कार्यक्रममा उहाँले विश्व शान्ति कायम राख्न बुद्धले दिएका उपदेशको पालना गर्नुपर्नेमा जोड दिँदै बुद्ध धर्मका कारणले नेपाल र श्रीलंकाबीच बलियो सम्बन्ध रहेको बताउनुभयो । ठूलो नरसंहार गरेर सम्राट भएका अशोकले बुद्ध दर्शनलाई अवलम्बन गरी एसियाका विभिन्न मुलुकमा प्रवद्र्धन गरेका कारण बौद्ध साहित्यमा उनको परिचय आउने गरेको बताउँदै श्रीलंकाले लुम्बिनीको विकासका लागि सहयोग गर्ने प्रतिबद्धता जनाउनुभयो । उहाँले इसा पूर्व तेस्रो शताब्दीमा अशोकका छोरा महिन्द्रले श्रीलंकामा बुद्ध दर्शन तथा साहित्यको प्रचार गरेको जानकारी गराउनुभयो । अखिल नेपाल भिक्षु महासङ्घका अध्यक्ष भिक्षु मैत्रीले पञ्चशीलको प्रार्थना गर्दै बुद्ध दर्शनको विकास तथा साहित्यलाई अशोकले प्रवद्र्धन गर्नुका साथै लुम्बिनीमा अशोकस्तम्भ गाडेकाले बुद्धको जन्मस्थलकाबारेमा विवाद गर्न नहुने बताउनुभयो । चारुमति बौद्ध विहारका प्रमुख भिक्षु तपस्सी धम्मले विशेष बुद्ध पूजा गर्दै बौद्ध दर्शन तथा उपदेश प्रचारका लागि तत्कालीन नेपाल मण्डलका साथै श्रीलंका, बर्मा, थाइल्यान्डलगायत विभिन्न मुलुकमा आफ्ना छोराछोरी तथा विश्वासिला दूत पठाएको जानकारी गराउनुभयो । प्रत्येक वर्ष जेठ पूर्णिमाको अवसरमा दूतावासले यस किसिमको पूजा गर्ने गर्छ । रासस"
जनप्रतिनिधिको तीनदिने अभिमुखिकरण सकियो: धुलिखेल घोषणापत्र सार्वजनिक,"काठमाडौं : धुलिखेल घोषणापत्र सार्वजनिक गर्दै प्रदेश नम्बर ३ का १ सय १९ स्थानीय तहका २ सय २८ जनप्रतिनिधि सहभागी तीनदिने अभिमुखिकरण कार्यक्रम सकिएको छ। बिहीवार उपप्रधान, संघीय मामिला तथा स्थानीय विकासमन्त्री विजय गच्छदारले उद्घाटन गरेको स्थानीय तह सञ्चालन एवम् व्यवस्थापन सम्बन्धी अन्तरक्रिया कार्यक्रम शनिबार घोषणापत्र सार्वजनिक गर्दै सकिएको हो। कार्यक्रममा प्रदेश ३ का १ सय १९ स्थानीयतह महानगरपालिका, नगरपालिकाका मेयर, उपमेयर सँगै गाउँपालिकाका अध्यक्ष र उपाध्यक्ष गरेर २ सय २८ जनप्रतिनिधि सहभागी हुनुहुन्थ्यो। कार्यक्रमका अवसरमा जारी : धुलिखेल घोषणापत्र २०७४ हामी, विस २०७४ साल वैशाख ३१ गते सम्पन्न ऐतिहासिक स्थानीयतहको निर्वाचनबाट निर्वाचित प्रदेश नं ३ का महानगरपालिका, उपमहानगरपालिका, नगरपालिकाका, प्रमुख एवं उपप्रमुख तथा गाउँपालिकाका अध्यक्ष एवं उपाध्यक्षहरु, संविधानवाद, कानुनको शासन, मानवअधिकार, मौलिकहकको संरक्षणएवं प्रबर्द्धन, सामाजिक न्याय तथा सुशासन युक्त स्थानीय शासनको अभ्यास एवंस्थानीय तहको सुदृढीकरणमार्फत संघीय लोकतान्त्रिक गणतन्त्रको संस्थागत विकास गर्न र संघ, प्रदेश र स्थानीय तहको सहकार्य, सहअस्तित्व र समन्वयमाआधारित सम्वन्धप्रति दृढरहँदै, निर्वाचनका वेला जनता समक्ष गरेका वाचा अनुरुप स्वच्छ र सदाचारयुक्त सुशासनको प्रत्याभूतिसहित स्वचालित कार्यप्रणालीको स्थापना र अभ्यास गर्दै स्थानीयतहबाट प्रवाह गरिने सेवामा निष्पक्षता, प्रभावकारिता, मितव्ययिता, जवाफदेहिता, जिम्मेवार शासनप्रणालीको प्रबर्द्धन गर्न प्रतिबद्धता व्यक्त गर्दै, स्थानीयतह मार्फत जनतालाई छिटो, छरितो, प्रभावकारी, गुणस्तरीय सेवाप्रवाह गरी समावेशी शासन, दिगो शान्ति र विकास एवंसमृद्धि हासिल गर्न, हामी, महानगरपालिका, उपमहानगरपालिका तथा नगरपालिकाका प्रमुख उपप्रमुख र गाउँपालिकाका अध्यक्ष एवं उपाध्यक्षहरु निम्न प्रतिबद्धता व्यक्त गर्दछौं, संविधानसभाबाट संविधान निर्माण गर्ने नेपाली जनताको आधा शताब्दी अघिदेखि व्यक्त चाहना अनुरुप जन निर्वाचित संविधानसभाबाट नेपालको संविधानजारी भएकोमा खुसी व्यक्त गर्दै संविधानको प्रभावकारी कार्यान्वयनमा अग्रसर रहनेछौ, स्थानीयतहको पहिलो चरणको निर्वाचन सम्पन्न भएकोमा खुसी व्यक्त गर्दै नेपाल सरकारबाट मिति २०७४ असार १४ गतेका लागि निर्धारित दोश्रो चरणको स्थानीय निर्वाचन र संविधानले तोकेको समय सीमाभित्रै प्रदेश र संघीय संसदको निर्वाचन शान्तिपूर्ण र निष्पक्ष रुपमा सम्पन्नगर्न गराउननेपाल सरकार, निर्वाचनआयोग र सवै राजनीतिकदलहरुमा आव्हान गर्दछौ। २०७२ साल बैशाख १२ गते नेपालमा गएको महाभुकम्पबाट भएको जनधनको अपुरणीय क्षतिप्रति गहिरो दुःखव्यक्त गर्दछौं। भुकम्प प्रभावित क्षेत्रको पुनर्निमाणलाई प्रभावकारी रुपमा सञ्चालन गर्न तथा पुनर्निमाण सम्वन्धी कार्यहरु स्थानीयतहको प्रत्यक्ष सहभागिता, सहकार्य र समन्वयमा मात्र गर्ने संरचना र कार्यप्रणाली निर्धारणगर्न जोड दिन्छौ। आव २०७४ ०७५ को बजेटमार्फत कूल राष्ट्रिय बजेटको १७।६ प्रतिशत बजेट खर्चाधिकार स्थानीय तहमा हस्तान्तरण भएकोमा संविधान प्रदत्त स्थानीयतहको कार्यजिम्मेवारीको प्रभावकारी कार्य सम्पादनका लागि स्थानीयतहमा यसै आवदेखि कम्तिमा ३० प्रतिशत वित्तीय स्रोत साधन हस्तान्तरण गर्न तथा बिषय क्षेत्रगत जनशक्तिको व्यवस्थापन गर्न नेपाल सरकारको ध्यानाकर्षण गराउँछौ। मुलुक संघीयता र स्थानीयलोकतन्त्रको सार्थक अभ्यासमाहोमिएको वर्तमान अवस्थामा सोको भावना र मर्मसँग मेल नखाने संसद विकास तथा निर्वाचन क्षेत्र विकास कार्यक्रम यसै आवदेखि खारेज गरी स्थानीयतहको एकद्वार पद्धतिमार्फत गर्न माग गर्दछौ। स्थानीयशासन सञ्चालन सम्वन्धमा विधायिका संसदमा विचाराधीन स्थानीयशासन ऐन अविलम्वपारित गर्न र संविधानको मर्म तथा भावना विपरित रहेका प्रचलित बिषय क्षेत्रगत कानुन तत्काल खारेज एवं संशोधन गर्न माग गर्दछौ। साविकमा रहेका केन्द्रीय, क्षेत्रीय, अञ्चल, जिल्ला तथा इलाका स्तरका संरचनाहरुलाई संविधान बमोजिम संघ, प्रदेश र स्थानीय तहमा मिलान गर्न आग्रहगर्दछौ। संघीयता तथा स्थानीय स्वायत्तशासनको मर्म विपरित कायम रहेका नगर विकास समितिजस्ता केन्द्रिय संरचनाको तत्काल खारेज गरी त्यस्ता संरचना तथा कार्य जिम्मेवारी सम्वन्धित स्थानीय तहमा हस्तान्तरण गर्न आग्रह गर्दछौं। स्थानीय समुदायको आर्थिक, सामाजिक, सांस्कृतिक विकासका लागि प्रदेशभित्रका प्राकृतिक स्रोत साधनको उपयोग गरी जनताको समग्र विकास र आर्थिक समृद्धि हासिल गर्न तत्परता व्यक्त गर्दछौ, अन्तर स्थानीय सरकारबीच स्रोत, साधन र अनुभवको आदान प्रदान गर्न, गाउँनगर साझेदारीको प्रबर्द्धन गर्न, व्यवस्थित शहरी विकास, गुणस्तरीय भौतिकपूर्बाधार निर्माण गर्न, उपभोक्ता हकहितको सुनिश्चितता गर्न, स्थानीय उद्यमशिलता तथा रोजगारीको प्रबर्द्धनमार्फत श्रम क्षेत्रमा भएको युवाहरुको पलायन रोक्न, स्थानीय तहमा सार्वजनिक निजी साझेदारीलाई प्रबर्द्धन नीति साझेदारी प्रतिबद्धता व्यक्त गर्दछौ। सामाजिक सदभाव र सहिष्णुतालाई अभियानमुखी विकास पद्धतिको अंगिकार गरी स्थानीयतहमार्फत समाजमा व्याप्त असमानता, विभेद, पछौटेपनाको अन्त्यगर्न, दिगो विकास लक्षहासिलगर्न तथा स्थानीय शासन प्रक्रियालाई जनमुखी, वातावरणमैत्री, वालमैत्री, अपांगतामैत्री, लैंगिक समानतातथा सामाजिक समावेशीकरणकामूल्य र मान्यता अनुकुल गर्न तत्परता व्यक्त गर्दछौ। संविधान बमोजिमको राष्ट्रिय प्राकृतकि स्रोत तथा वित्तीय आयोगको तत्काल गठन गरी अविलम्व संवैधानिक प्राबधानको कार्यान्वय नगर्न नेपाल सरकारको ध्यानाकर्षण गराउँदछौ। उक्त आयोगको निर्णय प्रक्रियामा संघ, प्रदेश र स्थानीयतहको सहभागिता सुनिश्चित गर्न समेत आग्रह गर्दछौ। संघ तथाप्रदेशको कानुन निर्माण तथा नीतिगत निर्णय प्रक्रियामा स्थानीयतह र उनीहरुको प्रतिनिधिमूलक संघमहासंघको सहभागिता सुनिश्चितगर्न आग्रह गर्दछौ। यस अवसरमा जनताको नजिकका स्थानीय सरकारको क्षमता विकास प्रक्रियामा आवश्यक सहयोग, साझेदारी र समन्वय अभिबृद्धिका लागि नेपाल सरकार एवं विकास साझेदारसँग आग्रहगर्दछौं। (प्रदेश नं ३ का महानगरपालिका, उपमहानगरपालिका, नगरपालिकाकाप्रमुख, उपप्रमुख तथा गाउँपालिकाका अध्यक्ष एवं उपाध्यक्षहरुद्वारा सर्वसम्मत रुपमा पारित गरिएको धुलिखेल घोषणापत्र, २०७४)"
हिन्दी भाषालाई मान्यता दिए तराईका मातृभाषा समाप्त हुन्छन् : ओली,"काठमाडौँ : नेकपा (एमाले) अध्यक्ष केपी शर्मा ओलीले नेपालको राष्ट्रिय पहिचान गुमाउने कुरा पार्टीका लागि मान्य नहुने बताउनुभएको छ। पार्टीको केन्द्रीय कार्यालय धूम्बाराहीमा शनिबार आयोजित पार्टी प्रवेश कार्यक्रमलाई सम्बोधन गर्दै ओलीले भन्नुभयो, कुनै पनि नेपाली जातिको मातृभाषा नभएको हिन्दीलाई तराईमधेसमा मान्यता दिइए त्यहीँका मातृभाषा मैथिली, भोजपुरी र अवधिकोे भविष्य समाप्त हुन सक्छ। अध्यक्ष ओलीले भन्नुभयो, प्रदेशस्तरमा धेरै बोलिने एक दुई भाषालाई काम काजको भाषा बनाउन सकिन्छ तर केही क्षेत्रमा बोलिने भाषालाई राष्ट्रिय मान्यता दिन सकिँदैन, भाषा आयोगको सिफारिसमा संविधानको अनुसूचीमा व्यवस्था गरी प्रदेशमा धेरै बोलिने भाषालाई मान्यता दिन सकिन्छ। एमाले व्यवस्थापिका संसद्मा प्रतिपक्षमा भए पनि स्थानीय तहको पहिलो चरणको निर्वाचनमा सत्ता पक्ष बनेको उल्लेख गर्दै उहाँले स्थानीय तहको अहिलेसम्मको परिणाम अनुसार पहिलो शक्ति भएकाले सत्ता पक्षले ल्याउने राम्रा प्रस्तावलाई सकारात्मक रुपमा सहयोग गरिने बताउनुभयो। अध्यक्ष ओलीले जनताका समस्या समाधान र गरिबी हटाउन एमालेले काम गरेकाले अन्य दल डराउने गरेको बताउँदै प्रदेश नं२ मा एमालेको सरकार बनोस् भन्ने त्यहाँका जनताको जनमत रहेको दाबी पनि गर्नुभयो। सो अवसरमा नेपाल कम्युनिष्ट पार्टी क्रान्तिकारी परित्याग गरी एमाले प्रवेश गर्नुभएका महासचिव प्रद्युम्ननारायण यादव र प्रवक्ता लक्ष्मीप्रसाद ओली एवम् नाट्यकर्मी रमेशरञ्जन झालाई पनि अध्यक्ष ओली लगायतका शीर्षस्थ नेताले स्वागत गर्नुभएको छ। रासस"
इटहरीमा कांग्रेसको विवाद मिल्यो,"इटहरी : पार्टीको केन्द्रीय समितिले मेयरको उम्मेदवार बनाएका रोहित प्रसाईंलाई सहयोग गर्ने विषयमा इटहरी कांग्रेसमा सहमती बनेको छ। यो सहमतीसँगै केही दिनयता इटहरी कांग्रेसमा देखिँदै आएको विवाद समाधान भएको छ। प्रसाईलाई मेयरको उम्मेदवार बनाएपछि रामचन्द्र पौडेल समर्थकले विरोध गरेका थिए। पौडेललाई उम्मेदवार बनाउनुपर्ने माग राखेर उनीहरुले र्याली तथा कोणसभा गरेका थिए। तर, धरान उपमहानगर सँगको गुटगत तालमेलका कारण इटहरीमा पौडेलको पक्षमा माहोल बन्न सकेन। छलफलमा पौडेलको योगदानलाई पार्टीले उच्च मूल्यांकन गर्ने सहमती समेत बनेको नेपाली कांग्रेसका एक नेताले खुलाए। विवाद समाधानसँगै दुवै पक्ष प्रसाईंको लागिभोट माग्दै हिड्न सहमत भएको बताइएको छ।"
राजपासँग छलफल गर्दै प्रधानमन्त्री देउवा,"काठमाडौं : प्रधानमन्त्री शेरबहादुर देउवाले असन्तुष्ट रहेको राष्ट्रिय जनता पार्टीलाई छलफलका लागि सिंहदरबारमा बोलाउनुभएको छ । सत्तारुढ दल नेकपा माओवादी केन्द्रसहित हुने बैठकमा संविधान संशोधन र दोस्रो चरणको स्थानीय तहको निर्वाचनबारे छलफल हुने भएको छ । साढे ११ बजे डाकिएको बैठकमा प्रधानमन्त्री देउवा, माओवादी केन्द्रका अध्यक्ष पुष्पकमल दाहाल प्रचण्ड र राजपाका अध्यक्ष मण्डलका नेताबीच छलफल हुने भएको हो । राजपा नेताहरुले आफ्ना माग पूरा नभई चुनावमा नजाने अडान लिदैँ आएका छन् भने प्रधानमन्त्री देउवाले तत्काल संविधान संशोधन गर्न गर्न सक्ने अवस्था नरहेको र र चुनावपछि प्रमुख प्रतिपक्ष दल नेकपा एमालेलाई समेत विश्वासमा लिएर संविधान संशोधन पारित गराएरै छाड्ने विश्वास दिलाउनुभएको छ । देउवाले राजपालाई चुनावमा सहभागी गराउन उसले राखेका अधिकांश माग सम्बोधन गरिने बताउँदै आउनुभएको छ । सरकारले राजपालाई चुनावमा सहभागी गराउन स्थानीय तह निर्वाचन ऐन समेत संशोधन गरिसकेको छ ।"
'मधेसको माग र आन्दोलनलाई हल्का सम्झिए माओवादी युद्धभन्दा खतरनाक',"राजविराज: राष्ट्रिय जनता पार्टी नेपालका नेता राजेन्द्र महतोले मधेसको माग र आन्दोलनलाई हलुका ढंगले नलिन सरकारलाई चेतावनी दिनु भएको छ। राजविराजमा शनिबार आयोजित पत्रकार भेंटघाटमा बोल्नुहुँदै महतोले माओवादी युद्धभन्दा खतरनाक बाटोमा मधेस अघि बढिरहेकोले हलुका ढंगले नलिन चेतावनी दिनुभयो। लोकतन्त्र खतरामा परेर नभई मुखिया र मेयर पद खतरामा परेर उपेन्द्र यादव आन्दोलन छाडेर चुनावमा गएको आरोप लगाउँदै महतोले मधेसका जनता उपेन्द्रको वकवासमा नपर्ने बताउनुभयो। मधेसले मेयर, मुखिया पद होइन अधिकार मागेको भन्दै उहाँले धैर्यताको बाँध फुटेमा लोकतन्त्र धरापमा पर्ने बताउनुभयो। राजपाका अर्का नेता राजकिशोर यादवले जे गर्छु, जे बोल्छु त्यही ठिक हो भन्ने घमण्ड त्याग्न उपेन्द्र यादवसँग आग्रह गर्नुभयो । हाँडीजात्राको कथा सुनाउँदै नेता यादवले रथको मुनी रथ सँगसँगै अघि बढने कुकुरलाई पनि रथ उसैले हाँकिरहेको जस्तो लाग्छ र घमण्डमा फुल्छ। १२ वर्ष अघि कस्तो कपडा र चप्पल लगाउनु हुन्थ्यो, के इतिहास थियो, समाजको दृष्टि कस्तो थियो याद गर्न उपेन्द्रलाई आग्रह गर्दै नेता यादवले भन्नुभयो इतिहास स्मरण गरेर मधेसका जनताको चाहनाबमोजिम निर्णय गर्नुपर्ने बताउनुभयो। आफ्नो मनले, कसैको दवाव र लोभमा परेर निर्णय लिने उपेन्द्रको पछिपछि मधेसको जनता नजाने उहाँले दावी गर्नुभयो। राजपालाई वेवास्ता गरेर देशमा शान्तिको कल्पना नगर्न समेत नेताहरुले चेतावनी दिनुभयो।"
नेपाल र आइभरी कोष्टबीच कूटनीतिक सम्बन्ध स्थापना,काठमाडौँ: नेपाल र उत्तर अफ्रिकीमूलुक कोटे डि आइभोरी (आइभरी कोष्ट) बीच कूटनीतिक सम्बन्ध स्थापना भएको छ । कोटे डि आइभोरीसँगको दौत्य सम्बन्ध स्थापनासँगै नेपालको बाह्य देशसँगको औपचारिक अन्तर्राष्ट्रिय सम्पर्क एकसय ४६ राष्ट्रमा विस्तारित भएको छ । संयुक्त राष्ट्रसङ्घका लागि नेपाल र कोटे डि आइभोरीका स्थायी प्रतिनिधिद्वय क्रमशः दुर्गाप्रसाद भट्टराई र क्लाउडे बोहा कामोनले कूटनीतिक सम्बन्ध स्थापनासम्बन्धी संयुक्त सहमतिपत्रमा आज न्यूयोर्कमा आयोजित एक कार्यक्रममा हस्ताक्षर गर्नुभयो । हस्ताक्षर समारोहपछि सङ्क्षिप्त मन्तव्य व्यक्त गर्र्दै राजदूतद्वयले दुबै मुलुकबीच गाढा सम्बन्ध प्रवद्र्धन गर्दै भविष्यमा द्विपक्षीय एवम् बहुपक्षीय तहमा सहयोग अभिवृद्धिमा योगदानको प्रतिबद्धता व्यक्त गर्नुभएको न्यूयोर्कस्थित स्थायी नेपाली नियोगले जनाएको छ । उक्त नियोगका अनुसार राजदूतद्वयले आजै राष्ट्रसङ्घका महासचिव एन्टोनियो गुटेरेसलाई दुई देशबीच कूटनीतिक सम्बन्ध स्थापना भएको जानकारी गराउनुभयो । रासस
' ओबिओआरको सफलता चीनमै निर्भर रहन्छ ',काठमाडौ : भारतको जवाहरलाल नेहरु विश्वबिद्यालयका प्राध्यापक चिन्तामणि महापात्रले चीनले छिमेकी मुलुक लगायत अन्य देशसँग छलफल र परामर्श नगरी एकतर्फी रुपमा वान बेल्ट वान रोड (ओबिओआर)' परियोजना अघि बढाएकाले यस परियोजना सफल हुने या नहुनेमा आशंका उब्जिएको बताउनुभएको छ । साउथ एसियन डाइलग अन इकोलोजिकल डेमोक्रेसिले शुक्रबार काठमाडौमा आयोजना गरेको अन्र्तक्रिया कार्यक्रममा प्राध्याक महापात्राले भन्नुभयो यो चिनियाँ महत्वाकांक्षी परियोजना हो । ओबिओआरको सफलता चीनले आर्थिक प्रगति कायम राख्न सक्ला या नसक्ला त्यसमा भर पर्छ । चिनियाँ अर्थतन्त्र मजबुत भए यो परियोजना सफल हुन्छ । अन्यथा यसले नयाँ संकट पैदा गर्छ ।' प्राध्यापक महापात्राले नेपाल जस्ता अति कम विकसित मुलुकमा भौतिक पुर्वाधार विकास कम भएकाले उनीहरु चीनको ओबिओआर परियोजनाबाट ऋण सहयोग लिएर पूर्वाधार निर्माण गर्न उत्साहित भएको बताउनुभयो । तर ओबिओआर अन्र्तगत बन्ने परियोजनामा चिनियाँ सर्तहरु कस्ता हुन्छन् भन्ने यी मुलुकले ख्याल गर्नुपर्छ' उहाँले भन्नुभयो यो रणनीतिक परियोजनाले आर्थिक समृद्दि मात्रै ल्याउँछ भनेर सोच्नु गलत हो ।' अन्र्तराष्ट्रिय मामिलाका प्राध्यापक रहनुभएका महापात्राले पाकिस्तान नियन्त्रित कस्मिरको गिल्गिट बाल्टिस्टान बाट ओबिओआर परियोजना अन्र्तगतको चीनपाकिस्तान इकोनोमिक करिडोर निर्माण गरिएको र यसले भारतको सार्वभौमसत्तामाथि आँच आएको बताउंदै भन्नुभयो यही कारण भारत ओबिओआरमा सहभागि नभएको हो । चीनले आफ्नो स्वार्थ पूर्ति गर्न र मुलुकमा जम्मा भएको अथाह पुँजी विश्वभर लगानी गरेर आफ्नो प्रभाव बढाउन यो परियोजना ल्याएको हो ।' महापात्रले चिनियाँ ओबिओआर अन्र्तगत ऋण लिएर भौतिक पूर्वाधार बनाएका मुलुकहरु ऋण तिर्न नसकेर अप्ठ्यारो अवस्थामा पर्न सक्ने खतरा औंल्याउनुभयो । चीनले आफ्नो सामारिक र रणनीतिक स्वार्थ पूर्तिका लागि ओबिओआर परियोजना अघि सारेको उल्लेख गर्नुभयो । कार्यक्रममा पूर्वराजदूत हिरन्यलाल श्रेष्ठले भारतले चीनको ओबिओआर परियोजनाको बिरोध भन्दा पनि चीन र पाकिस्तानबीचको संबन्ध विकास भएकोप्रति बिरोध गरेको हुनुपर्ने बताउनुभयो । पाकिस्तान बिरोधी भावना भारतमा ज्यादा देखिन्छ । चीनको ओबिओआर परियोजनामा भन्दा पनि पाकिस्तानसँगको भारतको आक्रोश बढी हो कि भन्ने लाग्छ' उहाँले भन्नुभयो । उहाँले चीन र भारत नेपालका निकट मित्र मुलुक भएकाले दुवैले गर्ने विकासबाट नेपालले लाभ लिनुपर्ने धारणा राख्नुभयो । पूर्वराजदूत डा दिनेश भट्टराईले कनेक्टिभीटीका परियोजनाबाट नेपालले लाभ लिनसक्ने संभावना भएपनि ओबिओआरको रणनीतिक पक्ष पनि हेर्नुपर्ने बताउनुभयो । चीनले नेपालमा एकतर्फी निर्यात हुने तर हामीले उता निर्यात गर्न नसक्ने जस्तो एकतर्फी काम हुनुहुँदैन । यो दुईतर्फी र दुवैका लागि हितकर हुने गरी ओबिओआरमा सहकार्य हुनुपर्छ' उहाँले भन्नुभयो ।
चुनाव सार्ने राजपाको प्रस्ताव सरकारद्वारा अस्वीकृत : चुनावमा सहभागी नहुने राजपाको घोषणा,"काठमाडौं : आगामी असार १४ गतेका लागि तोकिएको स्थानीय तहको दोस्रो चरणको निर्वाचन सार्न राष्ट्रिय जनता पार्टी (राजपा) ले राखेको प्रस्ताव सत्ता गठबन्धनले अस्वीकार गरेपछि सो पार्टीले चुनावमा भाग नलिने घोषणा गरेको छ । सत्ता गठबन्धनका कांग्रेस र माओवादी तथा राजपाका नेताहरुको बैठकमा दुई पक्षीय छलफल विना निष्कर्ष टुंगिएपछि वार्ता भंग भएको हो । चुनावको मिति नसार्ने हो भने भाग लिन सक्दैनौवार्ताको अन्त्यमा राजपाका नेताहरुले भन्नुभएको थियो । प्रधानमन्त्री शेरबहादुर देउवा र नेकपा (माओवादी केन्द्र) का अध्यक्षसहित सत्ता गठबन्धनका नेताहरुले चुनाव सार्न सम्भव नरहेको बताएपछि राजपाका नेताले चुनावमा भाग नलिने घोषणा गर्नु भएको हो । राष्ट्रिय मुद्दा सम्बोधन गर्न चुनावको मिति सार्नुपर्छ भन्ने राजपाका नेताहरुको प्रस्ताव थियो । सरकार र हाम्रो पार्टीले चुनावको मिति सार्न सम्भव छैन । प्राविधिक बिषय हल गर्न सकिन्छ भन्यौ, वार्तामा सहभागी नेकपा माओवादी केन्द्रका नेता नारायणकाजी श्रेष्ठले अन्नपूर्णसँग भन्नुभयो चुनावको मिति सार्न सक्नु हुन्न भने हामी पनि निर्वाचनमा भाग लिन सक्दैनौ भनेर राजपाका नेताहरुले भन्नुभयो । बैठक यत्तिकैमा टुंगियो । श्रेष्ठका अनुसार राजपाका नेतालाई मनाउने अन्तिम प्रयास स्वरुप शनिवार साँझ र आइतवार पनि पुन छलफल गर्ने समझदारी भएको छ ।"
प्रधानमन्त्री देउवाका चुनौती,"२०७३ वैशाख पहिलो साता कांग्रेस सभापति शेरबहादुर देउवा १० दिने भ्रमणमा भारतको राजधानी नयाँदिल्ली पुगेका थिए । १५ वैशाखमा उनी स्वदेश फर्केलगत्तै तत्कालीन केपी ओली सरकार संकटमा पर्यो । गठबन्धनको मुख्य सहयोगी माओवादी केन्द्रका अध्यक्ष पुष्पकमल दाहालले समर्थन फिर्ता लिने घोषणा गरे । तर, ओलीले उनलाई थामथुम पारे र अल्पमतमा पर्नै लागेको सरकार जोगाए । तर, उनले अर्को चार महिना मात्रै टिकाउन सके । कांग्रेसको समर्थनमा सरकार बनाउने अवसर आएपछि तेस्रो ठूलो दलका नेता दाहाल ओलीसँगको सहकार्य तोड्न तयार भए । र, कांग्रेससहितको गठबन्धनले २० साउन ०७३ मा दाहाललाई प्रधानमन्त्री बनायो । दाहाल प्रधानमन्त्री बनिरहँदा त्यसपछि देउवा प्रधानमन्त्री बन्ने भद्र सहमति भएको थियो । जसअनुसार, २३ जेठमा उनी प्रधानमन्त्री निर्वाचित भएका छन् । चौथो पटक प्रधानमन्त्री हुने कमै भाग्यमानीमा देउवा दर्ज भएका छन् । वैशाखमा देउवाको भारत भ्रमणको उद्देश्य थियो, पत्नी आरजु राणाको कम्मरको शल्यक्रिया । हरियाणाको गुडगाउँस्थित फोर्टिस अस्पतालमा उनको शल्यक्रिया भएको थियो । त्यसैका लागि नयाँदिल्ली पुगेका देउवाले भारतीय विदेशमन्त्री सुष्मा स्वराजलगायत नेताहरूसँग भेटघाट गरेका थिए । त्यसो त, दाहाल नेतृत्वको सरकार भारतीय इसारामा गठन भएको टिप्पणी त्यतिबेलै गरिन्थ्यो । स्रोतका अनुसार, शल्यक्रियाअघि आरजुले बैंगलोर, गुजरातलगायत विभिन्न शक्तिपीठहरूको दर्शन गरेकी थिइन् । र, त्यहाँका पीठाधीशहरूसँग भेटघाट गरेकी थिइन् । तीमध्येका महत्वपूर्ण धर्मगुरु थिए, कान्ची कामकोठी पीठका शंकराचार्य जयन्द्र सरस्वती । शंकराचार्यकै च्यानलबाट भारतीय प्रधानमन्त्री नरेन्द्र मोदीसँग सम्बन्धको डोरी पहिल्याउन उनी सफल भइन् । गत ५ मंसिरमा कैलालीको धनगढीमा आयोजित धर्म सम्मेलनमा आएका शंकराचार्यले कांग्रेसमाओवादीको गठबन्धन आयुबारे सीमित राजनीतिकर्मी र सञ्चारकर्मीहरूसँग रहस्य खोलेका थिए, यो लामो समय चल्ने गठबन्धन हो । र, यसको सुत्रधार आरजु हुन् । सोही सम्मेलनमा रथयात्रासहित उनको अभिनन्दन गरिएको थियो । सभालाई सम्बोधन गर्दै उनले भनेका थिए, नेपाल हिन्दुराष्ट्र घोषणा हुनेछ । देउवा नेपाली राजनीतिमा अमेरिकीयुरोपेली लबीका हिमायती मानिन्थे । त्यसैको प्रमाण हो, उनी दोस्रो पटक प्रधानमन्त्री बन्दा तत्कालीन अमेरिकी राष्ट्रपति जर्ज डब्लु बुसले २४ वैशाख ०५९ मा आफ्नो आधिकारिक कार्यालय ओभल अफिसमा गरेको भव्य स्वागत । पछिल्ला दिनमा पनि देउवाले अमेरिकीयुरोपेली लबीलाई टाढा राखेका छैनन् । वर्ष दिनयता भने भारतीय जनता पार्टी (भाजपा) नेतृत्वको सरकार र हिन्दु धर्मगुरुहरूसँग गठिलो सम्बन्ध बनाउन सफल भएका छन् । स्रोतको दाबी छ, अहिलेको सत्तारोहण त्यसैको उपज हो । अन्तिम अवसर देउवा डडेलधुराको पश्यगर्खा क्षेत्रमा बसोबास गर्ने रजवार परिवारका सन्तान हुन् । देउवा थरलाई स्थानीय भाषामा रजवार पनि भनिन्छ, जुन ठकुरीहरूको एक थर हो । उक्त थरका परिवारको पहिचान तत्कालीन राजारजौटाकहाँ जागिर गर्ने हो । राजारजौटा उन्मुलनपछि उक्त परिवार आर्थिकसामाजिक हिसाबले प्रभावशाली रह्यो । देउवाका पिता प्रसादसिंह गाउँका मुखिया थिए । उनैका जेठा छोरा शेरबहादुर साबिकको असीग्राम ३ रुवाखोला (हाल गन्यापधुरा गाउँपालिका)मा जन्मे, हुर्केका हुन् । देउवाले प्रारम्भिक शिक्षा गाउँमै लिए । एसएलसी छिमेकी जिल्ला डोटीको उच्चकोटस्थित सीताराम माविबाट गरे । त्यसपछि प्रवीणता प्रमाण पत्र तह (आईए) पढ्न काठमाडौं आए । उनका सहपाठी थिए, रामचन्द्र पौडेललगायत नेता । त्रिभुवन विश्वविद्यालयबाट समाजशास्त्रमा स्नातक (बीए) गरे । फेरि कानुनमा स्नातक र समाजशास्त्रमा त्रिविबाटै स्नातकोत्तर गरे । सन् १९८९९० मा बेलायतको लन्डन स्कुल अफ इकोनोमिक्समा राजनीतिशास्त्रका रिसर्च फेलो रहे । लन्डन उनी कृष्णप्रसाद भट्टराई र गणेशमान सिंहको पहलमा पुगेका थिए । कांग्रेसका नेताहरू पञ्चायत प्रवेश गर्ने लहर चलेकाले उनलाई त्यसबाट बचाउने प्रयास मानिन्छ, उनको लन्डन प्रवासलाई । संसद्को करिब ७० प्रतिशत बहुमतका साथ मुलुकको ४० औं प्रधानमन्त्री बनेका छन्, शेरबहादुर देउवा। उनको आगत र विगत भने उतारचढावपूर्ण देखिन्छ। र, उनको सत्ताायात्रामा चुनौतीको चाङ देखिन्छ। उनको राजनीतिको शुरुवात भने ०२१२२ सालदेखि सुदूरपश्चिम विद्यार्थी समितिको अध्यक्षका रूपमा भएको हो । त्यही पृष्ठभूमिमा टेकेर उनी कांग्रेस भातृ संगठन नेविसंघको दोस्रो अध्यक्ष बने, जसको संस्थापक अध्यक्ष विपिन कोइराला थिए । निरन्तर नौ वर्ष अर्थात् ०३६ सालसम्म उनी नेविसंघको अध्यक्ष रहे । नेविसंघको एकछत्र अध्यक्षका रूपमा उनले कांग्रेसलाई दुई कारणले गुन लगाए । पहिलो, झापा विद्रोहका कारण युवामा वामपन्थी आन्दोलनप्रति बढेको आकर्षणलाई केही रोक्न सके । दोस्रो, पञ्चायती व्यवस्थाको राप र तापमा प्रजातान्त्रिक धारका युवा विलखबन्दमा परेका थिए । ती दुवै धारमा जान नदिई उनले कांग्रेसको सांगठनिक आधार भत्किन दिएनन् । २०३६ सालको जनमत संग्रहमा बहुदलका पक्षमा प्रचार गर्ने क्रममा बीपी कोइरालासँगै सुदूरपश्चिम पुगेका उनको जयजयकार भएको देखेर बीपी पनि प्रभावित भएका थिए । त्यसपछि उनी देशभरको अभियानमा बीपीको सान्निध्यमा रहे । ०३६ सालमा नेविसंघको नेतृत्व हस्तान्तरणपछि उनी कांग्रेसका गतिविधिमा केन्द्रित रहे । बीपीको निधनपछि देउवा गिरिजाप्रसाद कोइरालाको निकटमा पुगे । २०४२ सालसम्म आइपुग्दा पञ्चायती व्यवस्थाले वातावरण खुकुलो बनाउँदै लगेको थियो । र, कांग्रेसभित्र पनि पञ्चायतलाई उपयोग गर्दै राजासँग मिलेर अगाडि बढ्ने कि कम्युनिस्टसँग मिलेर आन्दोलनमा होमिने भन्ने दुई धार देखापरे । ०३३ सालदेखि नै गिरिजाप्रसादको कम्युनिस्टविरोधी धार समातेका कारण उनी राजासँग मिलेर जानुपर्ने पक्षमा उभिए, ०४२ सालमा । नेविसंघका संस्थापक अध्यक्ष विपिन कोइरालालगायत नेता पञ्चायत प्रवेश गर्न थालेपछि कम्युनिस्टसँग मिलेर आन्दोलनमा होमिनुपर्ने पक्षमा रहेका गणेशमान सिंह र कृष्णप्रसाद भट्टराईको पहलमा देउवालाई छात्रवृत्ति दिलाइयो र उनी लन्डन उडे । उनलाई आन्दोलनमा भगौडाको आरोप पनि लाग्यो । तर, परिवर्तनलगत्तै उनी स्वदेश फिरे । ०४८ सालको आमनिर्वाचनमा डडेलधुराबाट सांसद बनेपछि गिरिजाप्रसादकै नेतृत्वमा गठित सरकारमा गृहमन्त्री बनाइयो । उनको राजनीतिक करिअर यति उक्लियो कि, ०५२ सालमा गिरिजा कोइरालालाई नै टक्कर दिने अवस्थामा पुगे । ०५२ सालमा कांग्रेस संसदीय दलको नेता हुँदै प्रधानमन्त्री बने । तर, उनले सरकार टिकाउन सांसदहरूलाई प्राडो, पजेरो वितरण गरेको र सांसद खरिदबिक्रीको विकृत अभ्यास शुरु गरे । त्यतिबेलै हो, उनले ४९ जनाको जम्बो मन्त्रिमण्डल गठन गरेको । राजनीतिमा सुरा, सुन्दरीको प्रयोग र संस्थागत भ्रष्टाचारको शुरुवात गर्ने निर्णय गरेको आरोप उनीमाथि लाग्ने गर्छ । अझ, उनी प्रधानमन्त्री भएकै बेला १ फागुन ०५२ देखि तत्कालीन माओवादीले सशस्त्र विद्रोह शुरु गर्यो । १९ जेठ ०५८ मा राजदरबार हत्याकाण्डपछि प्रधानमन्त्री बनेका उनले आफैंले घोषणा गरेको चुनाव गराउन सकेनन् । र, असक्षम प्रधानमन्त्रीको आरोप लगाउँदै तत्कालीन राजा ज्ञानेन्द्रले १८ असोज ०५९ मा उनलाई पदच्युत गरे । त्यसअघि पार्टीसँग दूरी बढ्दै जाँदा ६ असोज ०५९ मा पार्टी फुटाए । र, कांग्रेस प्रजातान्त्रिकका नाममा नयाँ दल स्थापना गरे । दोस्रो पटक प्रधानमन्त्री बन्दा उनले १८ साउन ०५८ मा क्रान्तिकारी भूमिसुधार योजना घोषणा गरे तर कार्यान्वयन गराउन असफल रहे । उनी २१ जेठ ०६१ मा तेस्रो पटक प्रधानमन्त्री बने । त्यतिबेला उनले शहीद गेटमा दिएको गोर्खाली राजाले न्याय दिन्छन् भनेको हो रहेछ भन्ने अभिव्यक्ति चर्चितमध्येको हो । राजा ज्ञानेन्द्रले १९ माघ ०६१ मा शासनसत्ता हातमा लिएको समयमा पनि उनी नै प्रधानमन्त्री थिए । त्यसपछिका दिनमा दलहरूले शाही कदमको विरोध र संसद् पुनःस्थापनाको माग गर्दै आन्दोलन छेडे । अन्य दल रत्नपार्कमा धर्ना बसेका थिए, देउवा नेतृत्वको कांग्रेस प्रजातान्त्रिकका नेताकार्यकर्ता भने सोही एजेन्डामा अलि परको भोटाहिटीमा कोणसभा गर्थे । विस्तारै सातदलीय गठबन्धनमा आबद्ध भयो, उनको पार्टी पनि । ८ असोज ०६४ मा कांग्रसमै विलय भएयता भने उनी निरन्तर मातृ पार्टीका वरिष्ठ नेता बने । कांग्रेसको १३ औं महाधिवेशनमार्फत् २४ फागुन ०७२ देखि उनी सभापति छन् । संभ्रान्त साइनो राणा प्रधानमन्त्री जुद्धसमशेरकी पनातिनी आरजुसँग ४० वर्षको उमेरमा गृहमन्त्री छँदा विवाह गरेका हुन्, देउवाले । त्यसलाई राजनीतिक विवाहको संज्ञा दिने गरिएको छ । सन् १९८९ देखि १९९३ सम्म चिनियाँ मुलकी जुलिया चाङ ब्लक काठमाडौंमा अमेरिकी राजदूत थिइन् । त्यतिबेलासम्म अविवाहित रहेका तत्कालीन गृहमन्त्री देउवा र राणाबीच विवाह राजदूत जुलियाकै पहलमा भएको हो । त्यतिबेलासम्म आरजु राष्ट्रियअन्तर्राष्ट्रिय गैरसरकारी संस्थाहरूमा सक्रिय थिइन् । त्यही साइनोले उनलाई अमेरिकी राजदूत जुलियाको निकट पुर्याएको थियो । र, नेपालमा अमेरिकाको विश्वासिलो राजनीतिज्ञ तयार पार्ने क्रममा उनले शेरबहादुर र आरजुबीच लगनगाँठो कस्न प्रेरित गरेकी हुन् । संभ्रान्त राणा परिवारकी आरजुको कांग्रेस राजनीतिसँग त्यतिबेलासम्म कुनै साइनो थिएन । राजदूत जुलियाले नै दुईको विवाहमा लमीको काम गरेकी थिइन् । आरजुले पनि उक्त तथ्य स्वीकार्ने गरेकी छन् । त्रिशंकू संसद् भएको समयमा गठबन्धन सरकारको नेतृत्व गरेका कारणले गठबन्धन सरकार चलाउने कटु भए पनि उहाँमा विशेष अनुभव छ। गेजा शर्मा वाग्ले राजनीतिक विश्लेषक आरजुसँगको विवाहपछि नै देउवा अमेरिकी लाइनको राजनीतिसँग नजिकिए, त्यसअघि कांग्रेसमा अमेरिकी लाइनको बलियो उपस्थिति थिएन । त्यसैले उनीहरूको विवाह राजनीतिक उद्देश्यले गराइएको प्रस्ट छ । स्पष्ट छ, देउवाकी बेहुलीका रूपमा आरजु एउटा बलियो राजनीतिक लाइन पनि सँगै लिएर उनको गृह प्रवेश गरिन् । गैरसरकारी संस्थामार्फत् विकास र सामाजिक क्षेत्रमा क्रियाशील छिन्, आरजु । अन्तर्राष्ट्रिय दाताहरूसँगको बलियो सम्बन्ध उनको सबल पक्ष हो । सामाजिक र विकासका क्षेत्रमा आरजुले गैरसरकारी क्षेत्रमा गरिरहेको कामबाट देउवाको गृहजिल्ला र देशभर मात्र नभई अन्तर्राष्ट्रिय क्षेत्रमा समेत बलियो प्रभाव बनाइदिएकी छन् । पतिको राजनीति बलियो बनाउने कुरामा नै उनले आफ्ना कामलाई मुख्य रूपमा केन्द्रित गरेकी छन् । आरजुको अंग्रेजी भाषामा रहेको पकड शेरबहादुरको उनीमाथिको निर्भरताको एक मुख्य कारण हो । आरजु निकटस्थ एक महिला नेतृका अनुसार कुनै विदेशीसँग डिल गर्नुपयो भने शेरबहादुर आरजुलाई बोलाउँछन् । विदेशीहरूको कार्यक्रममा कार्यपत्र या मन्तव्यका लागि शेरबहादुर पत्नीकै सहयोग लिन्छन् । प्रविधिमाथिको आरजुको पकड पनि देउवालाई प्रभावमा राख्नुको अर्को कारण हो । देउवालाई भेट्न गएका कार्यकर्तासमेत आरजुलाई नभेटी फर्किँदैनन् । तर, कांग्रेसका केही नेताले आरजुकै कारण देउवाको साथ छाडे । पार्टी फुटेको समयमा नारायण खड्का, प्रकाशमान सिंह र विजय गच्छदार शेरबहादुरको किचेन क्याबिनेटबाट बाहिर रहे । किनभने, उनीहरू राजनीतिमा ब्याक डोरबाट नभई फ्रन्ट डोरबाट आएका थिए । डा प्रकाशशरण महत र डा मिनेन्द्र रिजाल भने आरजुका निकटस्थ उभिए, त्यही भएर उनीहरू शेरबहादुरको किचेन क्याबिनेटमा सहभागी हुन सके । तत्कालीन कांग्रेस प्रजातान्त्रिकमा यही समीकरणले पुरानाहरू पाखा लागे र नयाँहरू एकाएक अगाडि बढे । कुनै बेला कांग्रेसका लोकप्रिय नेता देउवा आरजुसँग विवाहपछि उनकै वरिपरि मात्र सीमित देखिए । यद्यपि, के आरजुसँग विवाह नभएको भए शेरबहादुरको राजनीतिक उचाई यति माथि हुने थियो ? किनभने, उनमा राजकाज चलाउने, प्रधानमन्त्री बन्ने कुनै महŒवाकांक्षा र आत्मविश्वास त्यसअघि देखिँदैनथ्यो । कांग्रेसका आरएसएस (रामचन्द्र, शैलजा आचार्य र शेरबहादुर) मध्ये रामचन्द्र र शैलजालाई पछि पारेर शेरबहादुर स्थापित भए, त्यसको जस आरजुले उनकी पत्नीको रूपमा पाउँछिन् । सत्ता राजनीतिमा असल र खराब जे देखिए पनि आरजुबिना शेरबहादुर अपूर्ण देखिन्छन् । यद्यपि, कांग्रेसमा कोइराला परिवारवाद हाबी भयो भन्ने आरोप लगाउँदै देउवाले पार्टी छाडे तर उनी आफैंले आरजुलाई संविधानसभा सभासद्मा अगाडि सारेर परिवारवादको त्यही अध्याय शुरु गरे । शेरबहादुर विवाहअघि सामान्य जीवनशैलीका मान्छे थिए । कार्यकर्तासँगै बस्ने, खानपिन गर्ने, कपडा साटेर लगाइदिने जस्ता अनौपचारिक व्यवहार गरेर कार्यकर्ताको मन जित्ने गर्थे । आरजुसँग विवाहपछि भने उनको जीवनशैलिले यू टर्न लियो । लवाइ, हिँडाइ, खुवाइ र संगत सबै कुरा परिवर्तन भयो । फेरि, पनि राजनीतिक डोमिनेसन देउवाकै कायम रह्यो । तत्कालीन शाही आयोगले देउवालाई मेलम्ची खानेपानी आयोजनामा भ्रष्टाचारको आरोपमा पक्राउ गर्दा देउवा निर्दोष रहेको विश्व बैंकका अध्यक्षको पत्र ल्याइदिएर उक्त आयोगको औचित्यमाथि नै प्रश्न उठाइदिएकी थिइन्, आरजुले । तथापि, आफू सामान्य जीवनशैलीबाट संभ्रान्त वर्गमा रूपान्तरित हुन पुगेको महशुस देउवामा समयसमयमा देखिने गर्छ, कार्यकर्तासँग पुरानै शैलीको सामान्य व्यवहार देखाउन खोज्छन् । किचेन क्याबिनेट निकटवर्ती स्रोतका अनुसार देउवामा पायल्सको समस्या छ । त्यसबाहेक अल्सर, पाचनप्रणाली र आन्द्रासम्बन्धी बिमारबाट पनि पीडित छन् । उनी अबको पाँच दिनपछि (३१ जेठमा) ७२ वर्ष टेक्दैछन । वृद्धावस्थामा प्रवेश गर्दै गरेका उनलाई अब सहयोगीहरूको खाँचो पर्नेछ । त्यस्तो खाँचो पढेलेखेकी र सम्बन्धको फराकिलो दायरा बनाएकी पत्नी आरजुले नै पूरा गर्दै आएकी छन् । पछिल्ला दिनमा पतिपत्नीसँगै बलियो सम्बन्ध बनाएका कांग्रेस नेता रमेश लेखक देउवाका दाहिने हात देखिएका छन् । परिपक्व स्वभावका लेखकमाथि देउवाले भर गरेको पाइन्छ । ६२६३ को परिवर्तनपछि कांग्रेस जति पटक सरकारमा सामेल भयो, आकर्षक मन्त्रालयसहित लेखक छुटेका छैनन् । पूर्ववर्ती सरकारले सफलता पाएको लोडसेडिङको अन्त्यलाई कायमै राख्नु, कलकारखाना खोल्ने प्रयासलाई निरन्तरता दिनु, स्वास्थ्यलाई आम जनताको पहुँचमा पुर्याउनु नै प्रधानमन्त्री देउवाका निम्ति चुनौती बन्न सक्छन्। सुदूरपश्चिमको बैतडी सेन्टिमेन्टका व्यक्ति भएकाले पनि देउवाले उनलाई भर गरेका हुन् । बलियो राजनीतिक पृष्ठभूमिबाट आएका अर्का नेता एनपी साउद पनि देउवाका खास सल्लाहकार मानिन्छन् । स्रोतका अनुसार आगामी १४ असारका लागि घोषित दोस्रो चरणको स्थानीय तह निर्वाचनमा प्रदेश ७ मा आउन सक्ने विवाद समाधानका लागि देउवाले साउदलाई जिम्मा दिएका छन् । मीतभाइ नाताका वीरबहादुर बलायरलाई युवा फाँट हेर्ने जिम्मेवारी दिएका छन्, देउवाले । खासगरी, तरुण दल र नेविसंघमा आफ्नो पकड बनाइराख्ने जिम्मेवारी उनले पाएको स्रोत बताउँछ । यसअघि अतिनिकट देखिने विमलेन्द्रसँग भने अहिले केही दूरी बढेको छ । त्यसको कारण नेपाल प्रहरीको महानिरीक्षक नियुक्ति प्रकरणका विषयमा बढेको दूरी अब घट्दै गएको पनि अर्को एक स्रोत दाबी गर्छ । डा प्रकासशरण महत र युवा नेता बालकृष्ण खाँड देउवा निकटवर्ती भए पनि राजनीतिक सम्बन्धजस्तो मात्र भएको स्रोत बताउँछ । पार्टी फुट्दा तरुण दलको केन्द्रीय समिति नै लिएर आएका कारण देउवाले तत्कालीन तरुण दल अध्यक्ष खाँडसँग भरोसा गर्ने गरेका छन् । एक समयमा डडेलधुराका कांग्रेस सभापति कर्ण मल्ल देउवाका अतिनिकटस्थ मानिन्थे । पछिल्लो समय उनीसँग सम्बन्ध चिसिएको छ । चुनौतीका चाङ दाङको सतबरीयास्थित सशस्त्र प्रहरीको ब्यारेकमा ३० चैत ०५८ मा तत्कालीन माओवादीले आक्रमण गर्यो । प्रधानमन्त्री थिए, देउवा । त्यतिबेलाका एक उच्च सुरक्षा अधिकृतका अनुसार उक्त घटनाको जानकारी देउवाले भोलिपल्ट बिहान मात्र पाएका थिए । कारण, त्यतिबेला मदिरासँग उनको मोह अलि बढी नै थियो । राजनीतिको उपल्लो तहमा पुगेर पनि यस्तै अव्यवस्थित र लथालिंग जीवनशैलीका पर्याय बनेका छन्, उनी । जानकारहरू भन्छन्, देउवा सिद्धान्तनिष्ठ नभई उपयोगितावादी नेता हुन् । र, सत्तामुखी र सम्झौतावादी पनि छन् । सिद्धान्त र पार्टीलाई सत्तामा पुग्ने भर्याङ मात्र बनाउने प्रवृत्ति हाबी छ, उनमा । जनता, पार्टी र कार्यकर्ताभन्दा शक्तिकेन्द्रलाई अत्यधिक विश्वास गर्ने प्रवृत्तिका नेताका रूपमा पनि उनी आलोचित छन् । तथापि, कुनै पनि निर्णय लिन ढिलाइ नगर्ने उनको बानी कांग्रेसजनमा लोकप्रिय छ, भलै त्यो कार्यान्वयनका लागि सहज नहोस् । सरल स्वभाव र कार्यकर्ताको संरक्षण गर्ने तथा सबै दललाई समन्वय गर्न सक्ने उहाँका सबल पक्ष हुन् भने सत्तामुखी र सम्झौतावादी प्रवृत्ति दुर्बल, राजनीतिक विश्लेषक तथा उनी प्रधानमन्त्री हुँदा सल्लाहकार रहिसकेका गेजा शर्मा वाग्ले भन्छन्, त्रिशंकू संसद् भएको समयमा गठबन्धन सरकारको नेतृत्व गरेका कारणले गठबन्धन सरकार चलाउने कटु भए पनि उहाँमा विशेष अनुभव छ ।निर्णय गरिदिने र त्यसको परिणाम नसोच्ने देउवाको प्रवृत्ति पनि पार्टीभित्र र बाहिर आलोचनाको कारण बन्दै आएको छ । जस्तो : १८ असोज ०५९ को राजा ज्ञानेन्द्रको कदमको केही घण्टाअघि मात्र उनले त्रिभुवन विमानस्थलमा भनेका थिए, संसद् विघटन हुँदैन । जनप्रतिनिधि नभए प्रजातन्त्र कमजोर हुन्छ । त्यसको केही घण्टा नबित्दै संसद् विघटनको सिफारिस गरिदिए । प्रधानन्यायाधीश सुशीला कार्कीमाथि महाभियोग लगाउने पछिल्लो निर्णय पनि हतारकै कदम मान्छन्, नेताकार्यकर्ताले, जुन अन्ततः फिर्ता लिनुपरु्यो । एक समयमा माओवादी नेताहरूको टाउकाको मूल्य तोके र रेडकर्नर नोटिस जारी गर्न लगाए । पछि तिनै माओवादीलाई हिलोमा फुलेका कमलका फूल भन्दै वार्तामा बोलाए । अनिर्णयको बन्दी नबन्ने तर त्यसको दूरगामी प्रभावको लेखाजोखा नगर्ने स्वभावले उनलाई बारम्बार घाटा नै दिलाएको छ । पार्टी निर्णयविपरीत संसद् भंग गरी संकटकाल घोषणाको निर्णय स्वयं देउवाका लागि लाभदायक भएन नै, लोकतन्त्रका लागि पनि घातक बन्यो । मूल कुरा छिमेकीसँगको सम्बन्ध व्यवस्थापन नै हो। भारत र चीनबीच सन्तुलित सम्बन्ध कायम राख्न देउवा सफल भए भने आन्तरिक मुद्दाहरू त आफैं हल हुँदै जानेछन्। कुमार रेग्मी राजनीतिक विश्लेषक यद्यपि, उनले गरेका केही निर्णयले समाजमा दूरगामी प्रभाव भने नपारेका होइनन् । जस्तो : ०५७ सालमा कमैया मुक्ति घोषणा गरे । सँगसँगै हलिया मुक्ति पनि गराए । दलित र महिला आयोग गठनको निर्णय उनी प्रधानमन्त्री छँदै भएका हुन् । यद्यपि, पूर्ववर्ती सरकारले सफलता पाएको लोडसेडिङको अन्त्यलाई कायमै राख्नु, बन्द रहेका उद्योगकलकारखाना खोल्ने प्रयासलाई निरन्तरता दिनु, स्वास्थ्यलाई आम जनताको पहुँचमा पुरु्याउन अवरोध सिर्जना हुन नदिनुजस्ता काम नै प्रधानमन्त्री देउवाका निम्ति चुनौती बन्न सक्छन् । असन्तुष्ट रहँदै आएको मधेशलाई राष्ट्रिय राजनीतिको मूल प्रवाहमा ल्याएर अगाडि बढ्न पनि कम चुनौती छैन, उनका लागि । दुई छिमेकीबीच सन्तुलित सम्बन्ध राख्दै अगाडि बढ्नु पनि उनका लागि सहज देखिँदैन । किनभने, उत्तरी छिमेकी चीन यसअघि नै उनीसँग सशंकित छ । पूर्ववर्ती सरकारले चीनको ओबीओआर रणनीतिमा हस्ताक्षर गरिसकेको छ । र, अब दक्षिणी छिमेकीको शंकालाई पनि व्यवस्थापन गर्नुपर्ने दायित्व उनको काँधमा छ । विश्लेषक कुमार रेग्मी देउवाको सबैभन्दा ठूलो चुनौती दुई छिमेकीसँगको सम्बन्ध व्यवस्थापनलाई देख्छन् । भारतमा बढ्दोे हिन्दुत्व र विकासको एजेन्डाको प्रभावलाई कसरी व्यवस्थापन गर्न सक्छन् भन्ने कुरा पनि महत्वपूर्ण रहेको रेग्मीको मत छ । मूल कुरा छिमेकीसँगको सम्बन्ध व्यवस्थापन नै हो । भारत र चीनबीच सन्तुलित सम्बन्ध कायम राख्न सफल भए भने आन्तरिक मुद्दाहरू त आफैं हल हुँदै जानेछन् ।, रेग्मी भन्छन्, र, देउवा पनि सफल प्रधानमन्त्री बन्न सक्छन् ।"
कांग्रेस कार्याकर्ताको कुटपिटबाट एमालेका उम्मेदवार घाइते,"खोटाङ : कांग्रेस कार्यकर्ताको कुटपिटबाट खोटाङको दिप्रुङ गाउँपालिका३ छोरम्बुका वडाध्यक्षका उम्मेदवार ईन्द्र तामाङ गम्भीर घाइते हुनुभएको छ। कांग्रेसको झण्डा च्यातिएको विषयमा उत्पन्न बिवादका क्रममा बिहीबार कांग्रेस कार्याकर्तासँग भएको झडपमा एमालेका वडाध्यक्षका उम्मेदवार तामाङ गम्भीर घाइते हुनुभएको हो । तामाङको टाउकोमा गहिरो चोट लागेको एमालेले जनाएको छ । कुटपिटबाट गम्भीर घाइते भएका तामाङलाई उपचारका लागि शुक्रबार राती नै अन्नपूर्ण न्यूरो अस्पताल बिराटनगरतर्फ पठाइएको छ । चुनाव प्रचारप्रसार र घरदैलोका क्रममा रहेका तामाङमाथि छोरम्बुको रुबलुङमा शुक्रबार लाठी मुंग्रो सहित आएका कांग्रेस कार्यकर्ताबाट आक्रमण भएको एमाले खोटाङका उपाध्यक्ष रामप्रसाद दंगालले बताउनुभयो । झडपमा तरुण दलका क्षेत्रीय सभापति सुरेश राई, सुवास राई, एमालेका कार्यकर्ता बिनोद तामाङ, मनोज राई लगायत पनि सामान्य घाइते हुनुभएको छ । एमालेका कार्यकर्ताले बिहीबार कांग्रेसको झण्डा च्यातेर सोही पोलमा आफ्नो झण्डा राखेको कांग्रेस पक्षको आरोप छ । एक स्थानीयको घरमा राखेको कांग्रेसको झण्डा एमाले कार्याकर्ताले च्यातेर आफ्नै झण्डा राखेपछि सुरु बिवादका क्रममा झडप भएको कांग्रेस क्षेत्र नम्बर२ का उपसभापति चण्डी राईले बताउनुभयो । एमालेले भने आफ्ना नेता तथा कार्यकर्ता पार्टीको आन्तरिक छलफमा बसिरहेकै ठाउँमा लाठीमुंग्रीसहित आएका कांग्रेस कार्यकर्ताको समूहले आक्रमण गरेको दाबी गरेको छ । घटनापछि शुक्रबार राती प्रहरीचौकी छितापोखरी र याम्खाबाट प्रहरीको टोली छोरम्बु पुगेको थियो ।"

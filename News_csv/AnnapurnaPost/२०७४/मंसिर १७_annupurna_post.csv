शीर्षक,विवरण
विवेकी मतदाता,"मतदाताले प्रस्ट शब्दमा मतदानको आधार जातीय नबनाउने धारणा व्यक्त गर्नु प्रशंसनीय हो । राजविराजका स्थानीय जनता र बुद्धिजीवीले अन्नपूर्णकर्मीसँग मुलुकको आर्थिक विकास र समृद्धिमा योगदान गर्नसक्ने र त्यस्ता क्षमता भएका व्यक्तिलाई जिताउनुपर्ने सकारात्मक सोच राखेको पाइएको छ । यसलाई सबैले सकारात्मकरूपमा ग्रहण गर्नु उचित हुन्छ । पहिलो संविधानसभा निर्वाचनताका राजनीतिक मात्र नभई सामाजिक तहमै पनि उग्र जातीय नारा लगाइएका थिए । ७ भदौ २०७२ को टीकापुर काण्डपछि कतै मुलुक जातीय द्वन्द्वमा होमिने त होइन भन्ने आशंका उत्पन्न भएका थिए । नियन्त्रणबाहिर गएको जातीय, धार्मिक र साम्प्रदायिक द्वन्द्वले मुलुक र समाज आक्रान्त बनेका प्रशस्त उदाहरण छन् । रुवान्डा, श्रीलंका, अफगानिस्तानलगायत मुलुकका इतिहास र म्यानमारको हालसालैको घटनाले साम्प्रदायिक हिंसाले लिनसक्ने भयावह रूप देखाउँछन् । नेपालमा जातीय विद्वेष र नकारात्मक ध्रुवीकरण मत्थर छ । यो खुसीको कुरा हो । जातीय पहिचानमा गर्व गर्नु, जातीय आधारमा हुने विभेदका विरुद्धमा आवाज उठाउनु जातीय आधारमा गोलबद्ध हुनुलाई नराम्रो भन्न सकिँदैन । तर समाज र राजनीतिका हरेक विषयलाई जातीय चस्माले मात्र हेरेर र तदनुरूप व्यवहार निर्देशित हुनु उचित होइन । जातीयतालाई अनावश्यकरूपमा गिजोलेर जातीय विग्रह र विभाजन निम्त्याउने गतिविधि अनुचित हुन्, त्यस्ता प्रवृत्तिको अन्त्य हुनैपर्छ ।नेपालमा विभिन्न जात र वर्णका मानिस शताब्दीऔंदेखि मिलेर बस्दै आइरहेका छन् । तर उनीहरूको सम्बन्ध समानताको आधारमा थिएन, मानिस कथित उच्च र तल्लो जातमा विभाजित थिए । जातीयता राज्यसञ्चालनको मार्गनिर्देशक आधार पनि बनेको थियो । यस्ता कारणले समाजमा जातीयताले गहिरो जरो गाड्यो । फलस्वरूप कथित तल्लो जातका मानिसले खासगरी दलित समुदाय सामाजिक, सांस्कृतिक, शैक्षिक, आर्थिक र राजनीतिकरूपमा नराम्रोसँग सीमान्तकृत हुन पुगे । विसं २०२० सालमा जारी भएको नयाँ मुलुकी ऐनले जातीय आधारमा हुने भेदभाव उन्मूलन गरेको भए पनि मानिसको मनोविज्ञान र समाजमा जरो गाडेर बसेको र मानिसबीच विभेदको कृत्रिम पर्खाल खडा गरेको जातीय कुप्रथा पूर्णरूपमा हट्न सकेन । जातीय आधारमा हुने विभेदलाई दण्डनीय अपराध मानिए पनि जातीय आधारमा हुने भेदभाव यद्यपि कायम छन् । समतामूलक, न्यायपूर्ण र सभ्य समाज निर्माणका लागि ठूलो बाधकको रूपमा रहेको यो जातीय कुप्रथालाई निमिट्यान्न पार्नुपर्छ । त्यसका लागि सक्रिय र निरन्तररूपमा मनोवैज्ञानिक, सामाजिक, शैक्षिक, कानुनी र राजनीतिक पहल गरिनुपर्छ । अहिलेको चुनावमा पनि हिमाल, पहाड र मधेस सबैतिर जातीय आधारमा भोट माग्ने र मतदातालाई लोभ्याउने प्रयास भइरहेका छन् । दलहरूले बाहिर नभने पनि जातीयरूपमा अनुकूल हुने गरेर उम्मेदवारी दिने गरेका छन् । उम्मेदवार छान्दा सकेसम्म सक्षम र क्षेत्रको समग्र विकास गर्नसक्ने उम्मेदवार छान्नुपर्छ । मतदातालाई त्यसअनुसार बुझाउनु पनि दलहरूको दायित्व हो । जातीयता जस्तो संवेदनशील विषयलाई चलाउँदा कहिलेकाहीं यसले विस्फोटक रूप लिन सक्छ । विश्वकै ठूलो लोकतन्त्र छिमेकी मुलुक भारतमा राजनीतिक कारणले भएका जातीय र धार्मिक द्वन्द्व र तिनका नकारात्मक असर पनि हामीले देख्दै आइरहेका छौं । हाम्रै सन्दर्भमा पनि माओवादीले सशस्त्र द्वन्द्वका दौरान र त्यसपछिका दिनमा जातीयक्षेत्रीय आधारमा संगठन निर्माण गर्दा त्यसका दुष्परिणाम यसबीच देखिए । जनताले त्यो कुरा बुझेकाले अहिले जातीयताको नारा उछाल्न खोज्दैमा त्यो बिक्ने अवस्था छैन । विवेकी नेपाली जनताले यो मतदानमा त्यो कुरालाई पुष्टि गर्ने संकेत दिएका छन् । विभिन्न सम्प्रदायका नेपाली जहिले पनि मिलेर बस्न सक्ने र सहिष्णु देखिएका छन् । निर्वाचनको मुखमा जातीयताका आधारमा भन्दा पनि क्षमताका आधारमा उम्मेदवारलाई मतदान गर्ने मतदाताको धारणा यस अर्थमा स्वागतयोग्य छ ।"
बाँदरमुढे घटनाका पीडित र प्रचण्डले गरे प्रतिबद्धतापत्रमा हस्ताक्षर,चितवन : चितवनको बाँदरमुढे घटनाका पीडित र माओवादी केन्द्रका अध्यक्ष पुष्पकमल दाहाल प्रचण्डले एक प्रतिबद्धतापत्रमा हस्ताक्षर गरेका छन्। आइतबार चितवनको माडीमा आयोजित कार्यक्रममा पीडित र अध्यक्ष प्रचण्डले प्रतिबद्धतापत्रमा हस्ताक्षर गरेका हुन्। यद्यपी उक्त प्रतिबद्धतापत्रमा पीडित ७२ परिवार मध्ये पाँच जनाले मात्र हस्ताक्षर गरेको पीडितको पक्षबाट हस्ताक्षरकर्ता हरी न्युरेले अन्नपूर्णलाई जानकारी दिए। उनका अनुसार २९ जना पीडितले मौखिक सहमति जनाएका छन्। सहमतिपत्रमा पीडितलाई राहत र माडी क्षेत्रको विकासका लागि विभिन्न योजना समेटिएका छन्। के हो बाँदरमुढे घटना ? चितवनको माडीस्थित बाँदरमुढेमा बसमा यात्रारत ३८ जनाको मृत्यु र ७५ जना घाइते हुने गरी भएको बम बिस्फोट भएको क्षेत्र हो। माडीको अयोध्यापुरी गाविसको बगईबाट भरतपुरका लागि छुटेको ना १ ख ३२४५ नम्बरको बस २०६२ साल जेठ २३ गते विहान पौने ८ बजे बाँदरमुढे खोलामा विद्युतिय धरापविस्फोट भएको थियो । यो घटनाका कारण तत्कालीन समयमा प्रचण्ड र माओवादीको चर्को आलोचना भएको थियो।
अझै हटाएनन् दलहरुले प्रचार सामग्री,"चरीकोटः निर्वाचन सकिएको साता दिन बितिसक्दा पनि दलहरुले आफ्नो प्रचार सामग्रीहरु अझै हटाएका छैनन्। निर्वाचन आचारसंहिता विपरीत सदरमुकाम चरीकोट लगायत जिल्लाका विभिन्न भागमा टाँगिएको प्रचारप्रसार सामग्रीहरु नहटाउँदा बजार नै कुरुप बनेको छ। सदरमुकाम चरीकोटको सातदोबाटोको भित्ता भरी पोष्टरहरु टाँसिएका छन् भने बजारको बीच भागमा तुल ब्यानर झुण्ड्याइएका छन्। निर्वाचन आचारसंहिता अनुसार मौन अवधि सुरु भएपछि दलहरुले प्रचार सामग्रीहरु हटाउनुपर्ने प्रावधान छ। पर्यटकीय नगरीको रुपमा विकास हुँदै गएको सदरमुकाम चरीकोटमा दलका प्रचार प्रसार सामाग्रीहरुले आन्तरीक र बाह्य पर्यटकहरुलाई नकारात्मक सन्देश जाने दोलखा उद्योग बाणिज्य सघंका सदस्य नारायण ठकुरीको भनाइ रहेको छ। उनले नगरपालिकाले व्यवसायीहरुले सटर नजिकै सामग्री राख्दासमेत हटाउने गरेकोमा दलहरुले राखेको तुल ब्यानर नहटाएकोप्रति असन्तुष्टि जनाए। उनले भने, प्रचार सामग्रीहरुले बजारको सौन्दर्य नै गुमाएको छ, अरुलाई ज्ञान सिकाउने दलहरु नै अहिले बजारलाई कुरुप बनाइरहेको छ।' निर्वाचन सकिएको लामो समयसम्म पनि दोलखामा राखिएको निर्वाचन सामग्रीहरु नहटाउँदा सम्बन्धित निकायको ध्यान जान नसकेको नागरिक समाज दोलखाका संयोजक मास्केले गुनासो गरे। नेपाली कांग्रेस दोलखा क्षेत्र नम्वर १ बाट प्रदेश सभाको उम्मेदवार बनेका केशवराज चौलागाईले भने सदरमुकाम चरीकोटमा टाँगिएको प्रचारसामग्रीहरु तत्कालै हटाउने बताए। उनले आफ्ना नेता तथा कार्यकर्ताहरु निर्वाचन लगत्तै दोश्रो निर्वाचन प्रचारप्रसारको लागि विभिन्न ठाउँमा खटिएको कारण तत्कालै हटाउन नसकिएको स्पष्ट पारे। यता वामगठबन्धनबाट क्षेत्र नम्वर १ का उम्मेदवार बनेका नेकपा माओवादी केन्द्रका नेता बिशाल खड्काले आफूरुले राखेको प्रचार सामाग्रीहरु आफैले हटाउने प्रतिक्रिया दिए।"
'घर र ससुराली हुँदैमा माधव नेपालले चुनाव जित्दैनन्',काठमाडौं : काठमाडौं क्षेत्र नं २ बाट नेपाली कांग्रेसको तर्फबाट प्रतिनिधिसभाका उम्मेदवार दिपक कुँइकेलले घर र ससुरालीको नाताले चुनाव नजितिने बताएका छन् । पूर्वप्रधानमन्त्री तथा एमाले नेता माधवकुमार नेपालका प्रतिस्पर्धीसमेत रहेका कुइँकेलले शनिबार कोटेश्वरमा आयोजित चुनावी सभालाई सम्बोधन गर्दै यस्तो बताएका हुन् । माधव नेपालले आफू यसै क्षेत्रको बासिन्दा र यसै क्षेत्रमा ससुराली भएको भन्दै चुनाव प्रचार गर्ने गरेको भन्दै उनले यस्तो व्यंग्य गरेका हुन् यसअघि निर्वाचन जितेका माधव नेपालले यस क्षेत्रको विकास नगरेको भन्दै आफूले चुनाव जिते मात्रै यस क्षेत्रको विकास हुने दावी गरे । यस क्षेत्रमा दोस्रो संविधानसभाको निर्वाचनमा माधव नेपालले जितेका थिए । रौतहटबाट समेत जितेका माधव नेपालले यो क्षेत्र छाडेपछि भएको उप निर्वाचनमा कुइँकेल विजयी भएका थिए ।
वामगठबन्धन विजयी भए महानगरको विकासमा सहज हुन्छ : शाक्य,"काठमाडौँ : काठमाडौं महानगरपालिकाका मेयर विद्यासुन्दर शाक्यले वामगठबन्धनले जितेमा काठमाडौं महानगरको विकास गर्न सहज हुने बताएका छन्। वामगठबन्धनका उम्मेदवारको पदयात्राका क्रममा बोल्दै महानगर प्रमुख शाक्यले काठमाडौंको दुर्त विकासका लागि वामगठबन्धनका उम्मेदवारले जित्न आवश्यक भएको बताएका हुन्।महानगरको विकासका लागि कुनै पनि अवरोध आउनु हुन्न, काममा अवरोध भयो भने धेरै काममा वाधा पर्छ' उनले भने। सो अवसरमा बोल्दै काठमाडौँ क्षेत्र नम्बर९ का (वाम गठबन्धनका साझा उम्मेदवार) प्रतिनिधिसभा सदस्य कृष्णगोपाल श्रेष्ठ, प्रदेशसभा क' का उम्मेदवार डाक्टर अजयक्रान्ति शाक्यले वाम गठबन्धनलाई विजयी गराउनु अपिल गरेका थिए।हामीले तपाईँहरुको समस्या राम्ररी बुझेका छौँ,' उम्मेदवार शाक्यले भने, अहिले हामी आश्वासन दिदैँनौँ।विजयी गराउने तपाईँहरुको जिम्मा, विकस गर्ने हाम्रो दायित्व ।' पदयात्रा लगनटोललगायतका स्थान हुँदै टेकु पुगेको थियो।त्यही क्षेत्रकी मतदाता चन्द्रकला थापा भावुक हुँदै भनिन् छोरोलाई दैवले लग्यो, श्रीमान् पनि मेरो हुन सक्नुभएन, सूर्यसँग मैले धेरै आशा गरेकी छु ।' थापाका ती भावूक अभिव्यक्तिसँगै पदयात्रामा सहभागी सबैमा एकैछिन मौनता छायो।मौनतालाई चिर्दै उम्मेदवर श्रेष्ठले भने पहिला हामीलाई जिताएर पठाउनुहोस्, हामी तपाईँहरुको साथमा छौँ ।' श्रेष्ठको यस्तो आश्वासनपछि थापाले एक पटक फेरि दुबै उम्मेदवार र मेयर शाक्यको हातमा टाउको राखेर विजयीको शुभकामना दिएकी थिइन्। मेरो छाप्रोमा मेयर र दुबै उम्मेदवार आउनुभयो म धेरै खुशी छु,' पदयात्रा अघि बढेपछि टिनले छाएको नीजि छाप्रोकै अगाडि उभिएर थापाले भनिन्, अहिलेसम्म कसैले पनि केही गरेनन्, भाषणमात्र गरे, यो पटक एमालेसँग धेरै आशा लागेको छ' उनले भनिन्।"
निर्वाचनमा बहुमत आउने कांग्रेसको दावी,"काठमाडौं: नेपाली कांग्रेसले प्रतिनिधिसभा निर्वाचनमा बहुमत ल्याउने दावी गरेको छ। आइतबार पार्टीको प्रचारप्रसार समितिले आयोजना गरेको पत्रकार सम्मेलनमा कांग्रेसले आफ्नो बहुमत आउने दावी गरेको हो। कांग्रेसको प्रचार प्रसार समितिका संयोजक बालकृष्ण खाँणले जनता लोकतन्त्रका पक्षमा भएकाले कांग्रेस पहिलो पार्टी बन्ने बताए। उनले भने, 'लोकतन्त्रको विकल्प लोकतन्त्र मात्र हो, जनता यसको विकल्प सोच्न पनि सक्दैनन्। कांग्रेस कमजोर भए लोकतन्त्र कमजोर हुन्छ भन्नेमा जनता राम्रोसंग जानकार छन्।' कांग्रेस नेता खाँणले मंसिर २१ गते हुने १२८ निर्वाचन क्षेत्रमध्ये कांग्रेसले ७० सिटमा विजयी हाँसिल गर्ने दावी गरे। उनले भने समग्रमा कांग्रेसले बहुमत ल्याउँछ। संविधानको मर्म विपरीत वामगठबन्धन बनेको जिकिर गर्दै उनले कम्यूनिष्ट व्यवस्थाको सपना नदेख्न गठबन्धनलार्इ सुझाए।"
सोमबार राति १२ बजेदेखि मौन अवधि,"काठमाडौं: मंसिर २१ गते ४५ जिल्लामा हुने प्रतिनिधिसभा तथा प्रदेशसभा सदस्य निर्वाचनको सोमबार राति १२ बजेपछि मौन अवधि सुरु हुने निर्वाचन आयोगले जनाएको छ। मौन अवधि सुरू भएपछि निर्वाचन सम्पन्न नहुञ्जेलसम्म राजनीतिक दल, उम्मेदवार, नागरिक समाज, मतदाता र सञ्चार माध्यम कुनै पनि प्रकारका चुनावी प्रचारप्रसारमा संलग्न हुन पाउने छैनन्। मौन अवधिमा निर्वाचन प्रचार प्रसार गर्न र मत माग्न नहुने तथा मौन अवधि शुरु हुनुभन्दा अगाडि मतदान केन्द्रको ३०० मिटर वरिपरि राखिएका आआफ्ना निर्वाचन चिह्न तथा प्रचारप्रसारका सामग्री हटाउनुपर्ने निर्वाचन आचार संहितामा उल्लेख गरिएको आयोगका प्रवक्ता नवराज ढकालले जानकारी दिए। मौन अवधिमा एसएमएस, सामाजिक सञ्जाल, विद्युतीय माध्यमद्वारा मत माग्न र निर्वाचन प्रचार प्रसार गर्न नहुने व्यवस्था रहेको छ।"
कांग्रेसले हार स्वीकार गरिसक्यो : नेपाल,"काठमाडौं : एमाले वरिष्ठ नेता एवा् पूर्व प्रधानमन्त्री माधवकुमार नेपालले दोस्रो चरणको निर्वाचन अघि नै कांग्रेसले पराजय स्वीकार गरिसकेको बताएका छन्। प्रेस चौतारी नेपाल र प्रेस सेन्टर नेपालको मिडिया डेस्कद्वारा आइतबार आयोजित अन्तरक्रिया कार्यक्रममा कांग्रेसले हार स्वीकार गरेकै कारण जनताबीच एजेण्डाभन्दा वाम गठबन्धनविरुद्ध कूप्रचार बढी गरिरहेको नेपालले दाबी गरे। जनता वाम गठबन्धनलाई बहुमत दिएर जिताउन आतुर देखिएपछि अत्तालिएर कांग्रेस भ्रमपूर्ण कूप्रचारमा लागेको छ, जनताको बीचमा आफ्ना एजेण्डा नभएपछि पहिलेपहिले जस्तै कम्युनिष्ट सरकार आए बुढाबुढी मार्न खाल्डो खन्छ भनिरहेका छन्, नेपालले भने,त्यसैले कांग्रेसले दोस्रो चरणको चुनाव अगावै पराजय स्वीकार गरिसकेको छ।' ०४६ पछि तीन पटक बहुमत दिँदा पनि देश सम्हाल्न नसक्ने कांग्रेसलाई किन मत दिने प्रश्न गरिरहेको भन्दै नेपालले जनता यसपटक वाम गठबन्धनलाई बहुमत दिएर जिताउन आँतुर बनिरहेको दाबी गरे। नेपालले पहिलो चरणको निर्वाचनले वाम गठबन्धनले प्रष्ट बहुमत ल्याउने संकेत देखिएको पनि बताए। बिहानीले दिउँसोको संकेत गरे जस्तै पहिलो चरणको निर्वाचनले वामपन्थीको पक्षमा जनलहर देखिएको छ, अब देशमा बहुमतसहितको सरकार बन्छ' उनले भने। उनले भ्रष्ट्राचार र ढिलासुस्तीको अन्त्य, कानुनी शासनको प्रत्याभूति, विकासको अभियान तीब्र बनाएर रोजगारीको अवसर सिर्जना गर्न तथा सुखी नेपाली र समृद्ध नेपालको नारा साकार पार्न जनताले वाम गठबन्धनलाई जिताएर जिताउने बताए। नेपालले देशको समृद्धिका लागि वाम गठबन्धन राष्ट्रिय पुजीसँगै विदेशी पुँजीलाई परिचालन गर्ने पक्षमा रहेको प्रष्ट पार्दै विदेशी पुजीलाई निषेध गर्छ भन्ने कांग्रेसको भ्रमपूर्ण प्रचारमा नपर्न लगानीकर्तालाई आग्रह गरे। हामी अहिलेको खुल्ला बजारमा प्रतिस्पर्धालाई स्थापित गर्न चाहान्छौं, त्यस्तै जनशक्ति पनि उत्पादन गर्न चाहान्छौं, नेपालले भने,लगानीका लागि राष्ट्रिय पुँजी अभाव भयो भने विदेशी पुजी परिचालनको पनि स्वागत गर्नेछौं।' नेपालले एमाले र माओवादी केन्द्रको चुनावी तालमेलले चुनावलगत्तै एकीकरणको रुप लिने पनि प्रष्ट पारे। हामीले एकीकरणसमेत गर्नेगरी चुनावी तालमेल गर्यौं, तर कांग्रेसले गरेको तालमेलको प्रयास देशैभर असफल भयो, नेपालले भने,यसबाट कांग्रेस पार्टीको खुबी र क्षमता प्रष्ट भएको छ।'"
प्रतिस्पर्धीप्रति ओली नरम,"दमक : झापा क्षेत्र नम्बर ५ बाट प्रतिनिधिसभा सदस्य उम्मेदवार रहेका एमाले अध्यक्ष केपी शर्मा ओली प्रतिस्पर्धीप्रति लचिलो' रूपमा प्रस्तुत भएका छन्। उनका मुख्य प्रतिस्पर्धी मानिएका कांग्रेसका डा खगेन्द्रपाण्डव अधिकारी पनि आरोपप्रत्यारोपभन्दा पनि भोट माग्नमै व्यस्त देखिएका छन्। गृहजिल्ला झापाका चुनावी सभामार्फत भोट मागेका ओलीले आफूभन्दा पनि बढी वाम गठबन्धनका उम्मेदवारलाई जिताउन आग्रह गरेका छन्। उखानटुक्का जोडेर विपक्षीलाई प्रहार गर्ने गरेका उनले यसपालि भने चुनावी सभामा अधिकारीप्रति व्यंग्य कसेका छैनन्। बरु उनले आफ्नो प्रतिस्पर्धी कोही हुनै नसक्ने बताउँदै आएका छन्। अहिले आफ्नो अभियान वाम शक्तिलाई जोडेर समृद्ध देशको परिकल्पनातर्फ उन्मुख रहेको उनको भनाइ छ। मलाई कसैको बारेमा टीकाटिप्पणी गर्ने फुर्सद छैन। म अहिले देशभर वामपन्थीको दुईतिहाइ बुहमतका लागि कुदिरहेको छु', उनले भने, वामपन्थी सरकार बनाएर हामी देशलाई समृद्ध बनाएर देखाउने प्रयत्नमा छौं। झिनामसिना कुरामा अल्झने बेला होइन यो।' झापा मात्र नभई समग्र देशकै विकास र समृद्धि आफ्नो एजेन्डा रहेको उनको भनाइ छ। अधिकारीले भने आफूले आरोप लगाउनुभन्दा पनि जनताबाट ओलीका विषयमा धेरै गुनासो आउने गरेको बताए। ओली पटकपटक जितेर गए पनि अहिलेसम्म विकासको काम नगरेको, रतुवाको पाता फर्काउने भाषण गरे पनि अहिलेसम्म नदी नियन्त्रण हुन नसकेकोजस्ता गुनासा आउने गरेको उनको भनाइ छ। एकसिंगे गैंडाका विषयमा विद्यावारिधि अधिकारीले ओलीलाई आफूले प्रत्यक्ष आरोप नलगाई जनताका गुनासो' भन्ने गरेका हुन्। आदिवासी जनजाति रंगशालाको विषयमा भने उनले ओलीप्रति कडा टिप्पणी गरे। पुर्खाको चिहान उत्खनन गरी आदिवासी रंगशाला निर्माण गर्न लाग्दा ओलीले नामको विषयमा बखेडा झिकेर आदिवासी जनजातिको भावनामाथि खेलबाड गरेको' उनको आरोप छ। यो क्षेत्रबाट मतदाता नामावली किन भक्तपुर पुर्याएको भन्ने जनताले नबुझेको अधिकारीको तर्क छ। ओलीले भने भूमण्डलीका कारण विश्व साँघुरो भइरहेका बेला यहाँको र उहाँको' भन्नु अर्थहीन हुने बताए। आफ्नै पहलमा यस क्षेत्रमा विश्वकै अग्लो बुद्ध मूर्ति, भ्युटावर, औद्योगिक ग्रिन पार्क, अन्तर्राष्ट्रिय रंगशाला निर्माणजस्ता महत्वाकांक्षी विकासका योजना अघि बढाएको उनको भनाइ छ। दमकका बाटो कालोपत्रे गर्ने, खोलामा पुल लगाउनेलगायत काम भइरहेको उनले बताए। उनले दमकमा आयोजित कार्यक्रममा जसले जति विरोध गरे पनि अन्तर्राष्ट्रिय रंगशाला बनाएरै छाड्ने उद्घोषसमेत गरे। रंगशालामा नामको बखेडा नझिक्न उनले आग्रह गरे। स्थानीय तहमा एमाले एक्लैले धेरै स्थानमा जित हासिल गरेको उल्लेख गर्दै उनले अहिले माओवादी केन्द्र र राप्रपाको मत थपिएकाले आफू मात्र होइन, झापाका सबै उम्मेदवारले भारी मतका साथ जित्ने दाबी गरे। आफूले नै विकास र समृद्धिको लहर चलाएको दाबी गर्दै उनले जनताले आफूलाई चुन्ने बताए। आफू प्रधानमन्त्री हुँदा दुई छिमेकी मुलुकबीच सन्तुलन कायम गरेको, नाकाबन्दीको युग नै समाप्त गरेको, राष्ट्रको स्वाभिमानलाई ऊँचो राखेको, तुइन हटाएको उनको भनाइ थियो। ओलीजस्तो हेभिवेट नेतासँग भिड्न किन आउनुभयो भन्ने प्रश्नमा अधिकारीले भने, उहाँको वेट कति मेरो वेट कति भन्ने २१ गतेको निर्वाचनले बताउँछ। मलाई जनताले विजयी गराए भने म पनि त ओलीभन्दा बढी वेटको हुन्छु नि ! म कुनै भुंग्रोमा हाम फाल्न आएको होइन।' उनले ओलीका विषयमा धेरै टिप्पणी गर्न आवश्यक नरहेको बताए। साढे सत्र वर्षपछि प्राध्यापन पेसा छोडेर आफू जनताको नोकर भएर बस्न आएको उनको भनाइ छ। स्थानीय तह निर्वाचनको मतपरिणामअनुसार यो क्षेत्रमा कांग्रेस कमजोर देखिएको छ। कांग्रेसले गौरादह नगरपालिकामा प्रमुख जितेको र कमल गाउँपालिकामा बराबर मत ल्याएकाले कमजोर भन्न नमिल्ने अधिकारीको तर्क छ। स्थानीय तहको अंकगणितले प्रतिनिधिसभा तथा प्रदेशसभा निर्वाचन नदाँज्न उनले आग्रह गरे। क्षेत्र नम्बर ५ मा दमक नगरपालिका, कमल गाउँपालिका, गौरादहका १ देखि वडा नम्बर ८ सम्म र गौरीगन्जका ३, ४, ५ र ६ नम्बर वडा छन्। यहाँको मतदाता संख्या एक लाख ३७ हजार पाँच सय १४ छ। निर्वाचन भाँड्न नसकेपछि बम आतंक' गाईघाट : एमाले अध्यक्ष केपी शर्मा ओलीले निर्वाचनविरोधीले निर्वाचन भाँड्न नसकेपछि बम आतंक मच्चाएको बताएका छन्। जसरी पनि निर्वाचन हुने भएपछि मतदातालाई त्रसित बनाउन शृंखलाबद्ध विस्फोटका घटना गराइरहेको उनको भनाइ छ। गाईघाटमा शनिबार चुनावी सभालाई सम्बोधन गर्दै अध्यक्ष ओलीले बम पड्काउनुलाई पुतलीको खेलौना नठान्न चेतावनी दिए। उनले बम पड्किँदैमा लटरम्म धान नफल्ने भएकाले हिंसाको राजनीति त्यागेर निर्वाचनलाई सहयोग गर्न अनुरोध गरे। उनले राजनीतिक स्थिरता कायम राख्न वाम तालमेल अहिलेको आवश्यकता भएको सुनाए। देश विकासका लागि स्थिर सरकार आवश्यक रहेको उल्लेख गर्दै उनले समृद्ध नेपाल निर्माण गर्न निर्वाचनपछि पार्टी एकीकरण गर्ने गरी वाम तालमेल भएको बताए। दुईतिहाइको सरकार बनाउँदा पनि कांग्रेसले मुलुकलार्य समृद्धशाली बनाउन नसकेको उनको आरोप थियो। उनले लोकतन्त्रका नाममा कांग्रेसले लुटतन्त्र मच्चाएको' जिकिर गर्दै लुटतन्त्र रोक्न वामपन्थी एकता गर्छु भन्दा कांग्रेस अत्तालिएको बताए। उनले निर्वाचनपछि सामाजिक सुरक्षा भत्ता दुई हजारबाट बढाएर पाँच हजार पुर्याउने उद्घोष गरे। सेना, प्रहरी, कर्मचारीको तलब २५ प्रतिशत कसले वृद्धि गर्यो ? ', उनले प्रश्न गरे, अशक्त, असहाय, वृद्धवृद्धा, बेसहारालाई माया गर्ने वामपन्थी मात्र हो।' उनले वामपन्थीको सरकार आएलगत्तै उदयपुरको थरुहट रगंशालालाई क्षेत्रीय रंगशालाका रूपमा विकास गर्ने प्रतिबद्धता जनाए। आफू नेतृत्वको सरकारकै पालामा चतरागाईघाटहेटौंडा चार लेन सडकको काम १८ अर्ब निकासा भई सुरुआत भएको उनको भनाइ थियो। उनले अमेरिकाको पाँच खर्ब सहयोगमा पूर्वपश्चिम ६ लेन सडकको काम सुरु भएको सुनाए। त्रियुगा नदी नियन्त्रणका लागि गुरुयोजनाअनुसार काम अगाडि बढाउने प्रतिबद्धता पनि उनले जनाए। उनले सुनसरीको कार्यक्रममा कुनै उम्मेदवारलाई जिताउने र हराउने खेलमा नलाग्न प्रहरीलाई आग्रह गरेका थिए। दुहबीमा आयोजित चुनावी सभालाई सम्बोधन गर्दै ओलीले सुनसरी क्षेत्र नम्बर ३ मा प्रतिनिधिसभा सदस्यतर्फ कांग्रेस नेता विजयकुमार गच्छदारसँग भिड्दै गरेकी एमालेकी भगवती चौधरीलाई हराउने धम्की आइरहेको भन्दै यस्तो आग्रह गरेका हुन्। एउटा आउटडेटेड व्यक्तिका लागि कर्तव्यबाट यताउता भएको थाहा भयो भने राम्रो हुनेछैन', उनले चेतावनीको भाषामा भने, जनताले हामीलाई साथ दिनुहोस्, प्रहरीहरूले कसैलाई साथ नदिनुहोस्, तटस्थ भइदिनुहोस्।'"
निर्वाचनको सबै तयारी पूरा: आयोग,"काठमाडौँ: प्रमुख निर्वाचन आयुक्त डा अयोधीप्रसाद यादवले राजनीतिक दल र उम्मेदवारबीच देखिएको हार्दिकताले शान्ति सुरक्षा कायम गर्न सकारात्मक योगदान पुगेको बताएका छन्। निर्वाचन आयोगमा आइतबार पत्रकारहरूसँग कुराकानी गर्दै उनले यही मंसिर २१ गते दोस्रो चरणको निर्वाचनका लागि सुरक्षा प्रबन्धसहित आवश्यक सबै तयारी पूरा भएको जानकारी दिए। प्रमुख निर्वाचन आयुक्त डा यादवले भने, निर्वाचनका लागि शान्तिसुरक्षाको पूर्ण प्रत्याभूति आयोगले प्राप्त गरेको, मतदाताहरू पूर्ण सुरक्षित साथ मतदान गरेर घर फर्कने वातावरण रहेकाले निर्वाचन स्वच्छ, स्वतन्त्र र भयरहित वातावरणमा मतदान सम्पन्न हुनेमा आयोग विश्वस्त छ। दोस्रो चरणमा यही मंसिर २१ गते ४५ जिल्लामा हुने प्रतिनिधिसभा र प्रदेशसभा सदस्य निर्वाचनमा १५ हजार ३४४ मतदान केन्द्र कायम गरिएको छ। प्रमुख आयुक्त डा यादवले सोमबार राति १२ बजेदेखि सुरु हुने मौन अवधिमा दल, उम्मेदवार, मतदाता, सञ्चार माध्यमलगायत सम्बद्ध सबैलाई निर्वाचन आचारसंहिता पूर्णरूपले पालना गर्न आग्रह गरे। २१ गते मतदान सम्पन्न भएपछि पहिलो चरणमा मतदान भएका ३२ जिल्लामा मतगणना कार्य सुरु हुनेछ भने दोस्रो चरणमा मतदान भएको जिल्लामा सबै मतपेटिका मुख्य निर्वाचन अधिकृत र निर्वाचन अधिकृतको कार्यालयमा संकलन भएपछि सुरु हुने जानकारी दिए। प्रमुख आयुक्त डा यादवले दोस्रो चरणको निर्वाचनका लागि मंसिर १९ र २० गते सम्बन्धित मतदान केन्द्रबाट मतदाता परिचयपत्र वितरण गर्ने व्यवस्था मिलाइएको जानकारी दिए। दोस्रो चरणको प्रतिनिधिसभा सदस्यका लागि प्रत्यक्षतर्र्फ एक हजार ६६३ तथा प्रदेशसभा सदस्यतर्फ दुई हजार ८१९ जना उम्मेदवार चुनावी प्रतिस्पर्धामा छन्। आगामी निर्वाचनमा एक करोड २२ लाख ३५ हजार ९९३ मतदाताले आफ्नो मताधिकार प्रयोग गर्ने आयोगले जनाएको छ । पहिलो चरणमा निर्वाचन सम्पन्न भएका जिल्लामा २१ गते साँझ ५ बजेपछि मतगणना प्रारम्भ हुनेछ भने दोस्रो चरणमा निर्वाचन भएका जिल्लामा मतपेटिका संकलन भएपछि मुख्य निर्वाचन अधिकृत र निर्वाचन अधिकृतले राजनीतिक दल र उम्मेदवारसँग परामर्श गरेर समय निर्धारण गर्नुहुनेछ ।"
बम विस्फोट गराउने १० जना पक्राउ,"काठमाडौं : बम विस्फोट गराउने दश जना युवा पक्राउ परेका छन्। देशका विभिन्न ८ ठाउँमा बम विस्फोट गराउने १० जना पक्राउ परेको प्रहरीले जानकारी दिएको छ।भोजपुर, सिराहा, बारा, उदयपुर, संखुवासभा कास्कीमा बम पड्काउने युवाहरुलाई प्रहरीले पक्राउ गरेको हो। उदयपुरको प्रतिनिधिसभा सदस्य उमेदवार, संखुवासभाको उमेदवार राजेन्द्र गौतम र सिरहामा प्रहरीमाथि गोली चलाउने समूहसमेत पक्राउ परेको प्रहरी प्रवक्ता डिआईजी मनोज न्यौपानेले जानकारी दिए। पक्राउ परेका ती युवाहरू कुन पार्टीसँग संवद्ध छन् भन्ने बारे अनुसन्धान भइरहेको उनले जानकारी दिए।"
टीपीएस नवीकरण गराउन पहल,"अमेरिका : अमेरिकी सरकारले अस्थायी रूपमा नेपालीलाई प्रदान गर्दै आएको टेम्पोररी प्रोटेक्टेड स्टाटस टीपीएस को म्याद सकिन केही महिना बाँकी छँदै म्याद बढाउन पहल सुरु भएको छ । टीपीएसले अमेरिकामा कागजविहीन बसिरहेका नेपालीलाई अध्यागमनसम्बन्धी अस्थायी संरक्षणको व्यवस्था गरेको छ । ०७२ साल वैशाखमा भुइँचालो गएर नेपालमा ठूलो जनधनको क्षति भएपछि अमेरिकाले नेपालीलाई आवतजावत गर्न र अप्ठ्यारो अवस्थामा रहेका आफन्तलाई सहयोग गर्न सकुन् भनेर टिपिएस सेवा प्रदान गरेको थियो । न्युयोर्कस्थित डिपार्टमेन्ट अफ होमल्यान्ड सेक्युरिटीले सन् २०१५ को जुन महिनाको २४ तारिखभित्र अमेरिका आइपुगेका नेपालीले यो सुविधा लिन पाउने निर्णय गरेको थियो । पछिल्लो समय अमेरिकाले हैटीलगायत ११ मुलुकलाई प्रदान गर्दै आएको टिपिएस खारेज गर्न थालेपछि नेपालीमा पनि सुविधा गुम्ने हो कि भन्ने चिन्ता बढेको छ । जसकारण म्याद थप्न पहल थालिएको छ । टीपीएस नवीकरण गराउन पहल गर्ने उद्देश्यले अमेरिकामा क्रियाशील संस्थाहरूको सहभागितामा एक कार्यदल गठन भएको छ । साताअघि विभिन्न नेपाली संघसंस्थाको सहभागितामा बसेको बैठकले रिजवुड नेप्लिज सोसाइटीका अध्यक्ष रविकिरण कोइरालाको संयोजकत्वमा कार्यदल गठन गरेको हो । कार्यदलमा नेपाल आदिवासी जनजाति महासंघ अमेरिका (फिप्ना)का मणि वाङदेल राई, नेपाली जनसम्पर्क समितिका भोजराज थोकर, प्रवासी नेपाली मञ्चका कृष्ण लामिछाने, तामाङ सोसाइटी अफ अमेरिकाका शान्त थोकर, गैरआवासीय नेपाली संघ अमेरिका आङनिमा ग्याल्जेन शेर्पा, सञ्जय थापा, रामहरि अधिकारी, रिजवुड नेप्लिज समाजका पूर्वअध्यक्ष श्री पराजुली, युनाइटेड शेर्पा एसोसिएसनका उर्गेन शेर्पा र कानुनविद् डिल्ली भट्ट छन् । हाल अमेरिकामा यो सुविधाबाट १२ हजारभन्दा बढी नेपाली लाभान्वित भइरहेका छन् । हैटी, होन्डुरस, सुडान, साउथ सुडान, नेपाल, सोमालिया, सिरिया, यमन, एलसाल्भोडोर, निकारागुवालगायत मुलुकले यो सुविधा पाएका थिए । कानुनी हैसियत जेसुकै भए पनि अस्थायी रूपमा बसिरहेका, पढ्ने समय र भिसाको मिति सकिएका विद्यार्थी, भिजिटर, कागजविहीन, लामो समयदेखि आफ्नो मुलुक फर्कन नपाएका समेतले टिपिएसको अवधिभर कानुनी हैसियत प्राप्त गरिरहेका छन् । देशनिकालाको खतरामा परेका, जेलमा बसेका नेपालीले पनि यस अवधिका लागि छुटकारा पाउनेछन् । टिपिएस सेवा लिँदा डिपार्टमेन्ट अफ होमल्यान्ड सेक्युरिटीले पक्राउ गरी देशनिकाला गर्न नपाउने, ट्राभल डकुमेन्ट प्रदान गर्नुपर्ने, नेपालमा भएका परिवारलाई पैसा पठाउन मिल्ने र यहीँ बसिरहेकाले पनि वैधानिक हैसियतमा काम गर्न पाइनेलगायत सुविधा छन् । पछिल्लो समय अमेरिकी राष्ट्रपति डोनाल्ड ट्रम्पले टीपीएस सुविधा दिन जरुरी नभएको अभिव्यक्ति दिँदै आएका छन् । सन् २०१५ मा डेढ वर्षका लागि प्राप्त यो सुविधा पछि सन् २०१६ मा डेढ वर्ष थपिएको थियो । आगामी सन् २०१८ को जुनमा यो अवधि सकिँदै छ ।"
पर्यटन व्यवसायी शाक्य भन्छन् : तपाई हार्यो भने देश हार्छ,"काठमाडौं : चर्चित पर्यटन व्यवसायी तथा लेखक कर्ण शाक्यले नेकपा (एमाले)का महासचिव तथा काठमाडौं निर्वाचन क्षेत्र नं ५ का वाम गठवन्धनका साझा उम्मेदवार ईश्वर पोखरेल हारे देशले नै हार्ने प्रतिक्रिया दिएका छन्। चुनावी भेटघाटको अन्तिमचरणमा रहेको अवस्थामा भएको भेटघाटका क्रममा पोखरेल शाक्यको घरमा पुगेका थिए। शाक्यले घरमा भित्र्याउँदै महासचिव पोखरेललाई खुलेरै प्रसंशा गर्दै जितका निम्ती महासचिव पोखरेललाई शुभकामना दिएका थिए। पोखरेलले भोट माग्न आएको हजुर भन्दै गर्दा शाक्यको भने तपाई हार्यो भने देश हार्छ, निश्चिन्त हुनुहोस् तपाई जित्नुहुन्छ बरु अग्रीम शुभकामना हैं !' शाक्यको निवासबाट शुभकामना दिएर फर्किएपछि महासचिवलाई बधाई दिन नेपाल प्रहरीका पूर्व महानिरीक्षक खड्गजित बराल आफ्नो घरको गेटमा उभिएका थिए। बरालले तपाईलाई अग्रिम शुभकामना हैं' भन्दैं मुठ्ठी उठाएर अभिभादन गरेका थिए। बरालले जित सुनिश्चित छ भन्ने सुन्छु हजुर, मेरो पनि धेरै शुभकामना छ है' भन्दैं बिदा गरेका थिए। महासचिव पोखरेलले खेलाडी तथा चिकित्सक डा रमेश चोखानी, जर्नेल ताज बस्नेत, एकल महिला आन्दोलनकी नेतृ लिलि थापा तथा यस क्षेत्रमा बसोवास गर्दै आएका माडवाडी समुदायका अगुवाहरुसँगे भेटघाट गरेका थिए।"
भ्रम फैल्याउनेहरुसँग सचेत रहनुहोस् : ओली,"विराटनगर : नेकपा एमाले अध्यक्ष केपी शर्मा ओलीले निर्वाचनका बेला जनतामाथि भ्रम फैल्याउने र झुटा आश्वासन बाँड्नेहरुसँग सचेत रहन आग्रह गरेका छन्। निर्वाचन परिणाम आफ्नो पक्षमा पार्न एउटा पक्ष भ्रम फैल्याउने काम गरिरहेको छ,' उनले भने, अर्को पक्ष उहीसँग गएर चुनावी तालमेल गरिरहेको छ।' लुटलाट र ठगी गर्नेहरुले नेपाली जनतालाई गुम्राहमा राखिरहेको बताउँदै उनले भने, यस्ता अलोकतान्त्रिक तत्वलाई नेपाली जनताले चिनिसकेका छन्। उनीहरुको हविगत चुनाव पछि थाहा भइहाल्छ।' कांग्रेस प्रति लक्षित गर्दै ओलीले देश टुक्राउन खोज्नेसँग तालमेल गरेर राष्ट्रको रक्षाका लागि लड्ने शक्तिकाविरुद्ध गतिविधि गरिरहेको आरोप लगाए। देश बनाएर जनतालाई सुख दिनुपर्छ भन्नेका सपना भिन्दै छन्,' पूर्व प्रधानमन्त्री ओलीले भने, भ्रष्टाचार गर्ने र पैसा कसरी कमाउन सकिन्छ भनेर लागेकाहरुको जपना भिन्दै छ।' राजनीति देश र जनताका लागि गर्नु भन्दै उनले कतिपयले राजनीतिलाई ठगी खाने भाँडो बनाउँदै कमाउने धन्दाका रुपमा दुरुपयोग गरेको आरोप लगाए। वीपीको समाजवादको सिद्धान्तलाई एमालेले अंगिकार गरिरहेको र कांग्रेसले त्यसलाई भुलेर गएको उनको दावी छ। कांग्रेस बनाएका गणेशमान सिंह र कृष्णप्रसाद भट्राई जस्ता नेताले पछि पार्टी काम नलाग्ने भयो भनेर कांग्रेस छाडेको स्मरण गर्दै ओलीले भने, वाम गठबन्धनको एजेन्डामा नेपाली जनताले सहमति जनाइसकेका छन्। कांग्रेससंग मुलुक बनाउने कुनै एजेन्डा नै छैन।' देशको स्वाभिमान र स्वाधिनताको रक्षाका लागि संधै भरी एमाले लडिरहेको उनको दावी छ। ओलीले कसैलाई थिचोमिचो गर्ने स्वभाव नेपालीहरुसँग नभएको पनि बताए। हामी कसैलाई थिचोमिथो गर्दैनौ,' उनले भने, अरुले गरेमा सहँदैनौं पनि।' ओलीले नेपालीहरु सिर नझुकाउनेका सन्तान भएको स्पष्ट पार्दै भने, हामीले भारतले गरेको नाकाबन्दीको डटेर सामाना गर्यौं।' ओलीले मुलुकको रक्षाका लागि तोपका अगाडि खुकुरीका बलमा लडेकाका सन्तान भएका कारण पनि मुलुकको स्वाभिमानमा सबै नेपालीले गर्व गर्नुपर्ने बताए। मुलुकको रक्षाका लागि पुर्खाले गरेको बलिदानको कदर गर्नु पर्छ,' उनले भने, त्यही भएर नेपालीहरु नाकाबन्दीका बेला पानी मात्रै खाएर भएर पनि त्यसको सामाना गर्न तयार भए। हामी राजनैतिक हिसावमा मुलुकको हित हुने गरी त्यसलाई हटाउन सफल भयौं।' ओलीले छिमेकी मुलुकसँग सन्तुलित सम्बन्ध कायम राख्नुपर्ने बताउँदै लम्पसारवादको विरोध गर्नुपर्नेमा जोड दिए। उनले कुनै पनि छिमेकीले अबका दिनमा नेपालीको आन्तरिक मामिलामा हस्तक्षेप गर्नै नसक्ने दाबी गरे। मुलुकको स्वाधिनता र स्वतन्त्रताको रक्षा गर्न हामी सक्षम छौं,' ओलीले भने, नेपालको आन्तरिक मामिलामा कसैले हात हाल्न खोजे पोल्छ मात्रै।' मुलुकको सिर उचो बनाउनका लागि र सिर झुक्न नदिनका लागि प्रतिनिधि र प्रदेशसभा निर्वाचनमा वाम गठबन्धनले बहुमत प्राप्त गर्नुपर्ने उनको जीकिर छ। उनले भने, देशको हित गर्न, मुलुकलाई बचाउन, स्थायित्व प्रदान गर्न र स्वाधिनताको रक्षा गर्नका लागि वाम गठबन्धनलाई बहुमत चाहिएको छ।' वाम गठबन्धनले बहुमत ल्याए मात्र मुलुक समृद्विको बाटोतर्फ अगाडि लम्किने बताउँदै भने, मुलुकमा अब कायापलट गर्नुपर्ने छ। पाँच वर्षभित्र मुलुकलाई आत्मनिर्भर बनाउन जरुरी छ।' उनले कांग्रेसको अरु दलसँगको मिलेमतोलाई लोकतान्त्रिक नभई अलोकतान्त्रिक र दक्षिणपन्थी गठबन्धन भनेका छन्। ओलीले पुष्पलालको सालिकमा माल्यार्पण पनि गरे।"
"लोकतन्त्र नेतालाई मात्रै आयो, जनतालाई आएन","भरतपुर : २००७ सालदेखि अहिलेसम्मको राजनीतिक यात्रामा बलिदानपूर्ण वैचारिक जीवन बिताएका एकै उमेरका दुई वयोवृद्ध दुई धु्रवमा उभिएका छन्। तर उनीहरूको अनुभव र अभिव्यक्ति भने एउटै छ। २०१५ सालको संसदीय निर्वाचनमा नैतिकताका पाका उम्मेदवार र जमानाका पाका मतदाता थिए तर अहिले सत्ताका पाका उम्मेदवार र स्वार्थका पाका मतदाता छन्', उनीहरूले भनेका छन, त्यसैले अब डेमोक्रेसी इज् फर दि लिडर, वाई दि लिडर बन्न पुगेको छ। नट् फर दि पिपुल, वाई दि पिपुल।' २०१५ सालमा नेपाली कांग्रेस र नेपाल कम्युनिस्ट पार्टीले सार्वजनिक गरेको चुनावी घोषणापत्र र प्रतिबद्धता त्योभन्दा धेरै उचाइमा कार्यान्वयन भएको स्मरण उनीहरू गर्छन्। २८ वर्षअघि प्रजातन्त्र आएदेखि अहिलेसम्म यिनै कांग्रेस र कम्युनिस्ट पार्टीले सार्वजनिक गरेको चुनावी घोषणापत्र आश्वासनका पुलिन्दामात्र बनेन्, पार्टी विभाजनसमेत भए। बहुमत प्राप्त कांग्रेस ७४ र ३६ मा परिणत भयो। गणेशमान र किशुनजीलाई कांग्रेस परित्याग गर्ने वातावरण सिर्जना गर्नु प्रजातन्त्रको लागि दुर्भाग्य भएको धारणा उनीहरूको छ। सत्ताको दुरुपयोग गर्दै कांग्रेसले मित्रराष्ट्रले दिएका औद्योगिक संस्थासमेत कौडीको भाउमा बेचेकोमा उनीहरूले खेद व्यक्त गरेका छन्। २०४९ सालदेखि अहिलेसम्मका उम्मेदवार सत्ताका पाका र मतदाता स्वार्थका पाका बनेको उनीहरूको भनाइ छ। ती दुई पात्रमा वाम गठबन्धनका मतदाता रामराजाप्रसाद सिंहको पार्टीका प्रवक्ता ७७ वर्षीय गोविन्द उपाध्याय र कांग्रेसको तर्फबाट २०३७ सालमा चितवन भरतपुर मैघौली गाविसका पूर्वप्रधानपञ्च, पटकपटक क्षेत्रीय अध्यक्ष हुँदै अहिलेसम्म कांग्रेसको क्रियाशील पार्टी सदस्य रहेका ७७ वर्षीय गोपालप्रसाद जोशी हुन्। सप्तरी गोविन्दपुरमा जन्मिएका उपाध्याय दिल्लीस्थित अल इन्डिया रेडियोमा काम गर्ने सिलसिलामा जनवादी मोर्चाका अध्यक्ष सिंहसँग निकट र कम्युनिस्ट पार्टीका संस्थापक अध्यक्ष पुष्पलाल श्रेष्ठ (माइला दाइ)सँग सामान्य सम्पर्कमा रहेका थिए। पुष्पलालसँग मेरो पहिलो भेट दिल्लीस्थित भारतीय विश्व परिषद्को कार्यालयमा पत्नी किरण मि श्रमार्फत भएको हो। पत्नी किरण त्यही रेडियोमा कार्यरत थिइन्', उपाध्यायले स्मरण गरे, मैले पुष्पलाललाई देख्नासाथ उनको अनुहारमा सुवासचन्द्र बोसको झझल्को पाएको थिएँ।' पुष्पलाल बनारसबाट दिल्ली बारम्बार आइरहन्थे। त्यहाँ उनलाई माइला दाइका रूपमा सबैलै चिन्थे। माइला दाइले नेपालमा परिवर्तनका संवाहक जन्माएको उपाध्यायको भनाइ छ। पुष्पलाल श्रेष्ठको सिंगो जीवनचक्र मूल्यांकन गर्दा त्यो उच्च कदको कम्युनिस्ट नेताको राजनीति जीवनदेखि मृत्युपर्यन्तसम्म बलिदानभन्दा केही नरहेको स्मरण गर्दा उपाध्याय भक्कानिए। तत्कालीन मालेले गद्दार' पुष्पलाल भने पनि त्यसका इमानदार कमान्डर मदन भण्डारीले अन्ततः संस्थापक अध्यक्षको रूपमा स्विकारे। पुष्पलालमा रहेको विचारयुक्त बलिदानीपूर्ण संघर्षको झझल्को मधेस आन्दोलनका क्रममा नेपालमाथि लगाइएको नाकाबन्दीका समय एमाले अध्यक्ष केपी ओलीको भूमिकामा आफूले पाएको उनको भनाइ छ। नाकाबन्दीको समयमा ओलीको बोलीलाई उपहासमा उडाउनप्रति व्यंग्य कस्दै उपाध्यायले भने, घरघरमा ग्यास पुर्याउने कुरा ठूलो होइन, पुग्छ। पानीबाट भन्दा हावाबाट विद्युत् उत्पादन सहज र सरल हुन्छ।' विचार र सोचको ऊर्जा सच्चा राष्ट्रवादी नेता ओलीको राष्ट्रप्रतिको इमानदारितालाई सम्मान गर्दै मंसिर २१ गतेको निर्वाचनमा आफूले वामपन्थी उम्मेदवारको पक्षमा काठमाडौं निर्वाचन क्षेत्र नं ५ मा मतदान गर्ने जानकारी पनि दिए। समाजवादी आन्दोलनकै प्रणेता बीपी पर्वतको कुश्मामा जन्मिएका ७७ वर्षीय गोपालप्रसाद जोशी २००७ सालको क्रान्तिमा नौ वर्षका थिए। उनले आफ्ना काकाबाबुका साथ प्रजातन्त्र आएको खुसीमा उनी पनि उफ्रँदै बजारसम्म आएका थिए। २०१५ देखि २०३९ सालसम्म पटकपटक भारत र काठमाडौंस्थित जयबागेश्वरीमा रहेको कोइराला निवासमा बीपीसँग भेटेका जोशीले उनीबाट प्रजातन्त्र र कांग्रेसको सिद्धान्तका बारेमा बुझ्ने अवसर पाए। विचार र व्यवहार दुवै कुराले धनी भएकाले बीपीको कांग्रेस आजसम्म जनताबीच टिकेको उनको भनाइ छ। जनमतसंग्रहको परिणाम बीपीले स्वीकारे पनि हामी स्वीकार्दैनांै भन्दै गणेशमान सिंहको नेतृत्वमा भन्न जाँदा बीपीले फुटबल खेल्न गयौं, गोल गर्न सकेनौं हार्र्यौं, अब स्वीकारौं' भन्दै राष्ट्रिय अन्तर्राष्ट्रिय जगत्को उदाहरण दिएर कार्यकर्तालाई मनाउन सफल भएको स्मरण जोशीसँग छ। बीपीको त्यो कांग्रेस अहिले अस्तित्वविहीन हुनुको कारणबारे आफ्नो धारणा राख्दै जोशीले भने, किशुनजीलाई चुनाव हराउँदै पैसा, गुन्डा र राज्यशक्तिको भरमा कोइराला साम्राज्य सञ्चालन गर्ने नीतिमा गिरिजाप्रसाद लाग्नु नै हो।' २०१९ सालमा पर्वतबाट चितवन सरेका जोशी कांग्रेसको निर्देशनमा भरतपुर महानगरपालिका वडा नं १ सहिदचोकमा लोकतान्त्रिक गठबन्धनका उम्मेदवारलाई मतदान गर्ने भएका छन्। २०१७ सालमा महेन्द्रले जननिर्वाचित सरकारलाई कु' गरेको दाबी गर्दै भन्छन्, कांग्रेसका शीर्षस्तरकै केही नेताले समेत त्यसबेला महेन्द्रलाई साथ दिएका थिए।' जोशीले बीपी कोइरालाको भनाइ स्मरण गर्दै भने, मैले जुन किसिमको समाज निर्माण गर्न चाहेको थिएँ, जस्तो आर्थिक व्यवस्था सिर्जना गर्न खोजेको थिएँ त्यो सफल भएको भए त्यसको असर मलाईभन्दा अरूलाई बढी पर्ने थियो। त्यो सफल नभएकोमा मलाई चिन्ता हुन्छ। तर मेरो व्यक्तिगत सफलता या असफलताको कुनै महत्व छैन।' बीपीको यही भनाइको सम्मान गर्दै कांग्रेसको निर्देशनमा मतदान गर्न आफू प्रतिबद्ध रहेको उनले बताए। जोशीले बीपी राजनीतिक सिद्धान्त र रणनीतिमा प्रखर र व्याख्याकारसमेत भएको बताए।"
"साना दल भन्छन्, 'आचारसंहिता उल्लंघन गर्ने हैसियत छैन","प्रतिनिधिसभा र प्रदेशसभाको दोस्रो चरण निर्वाचन नजिकिँदै गर्दा राजनीतिक दलले प्रचार तीव्र पारेका छन् । ठूला दलको तुलनामा कमजोर देखिए पनि उनीहरू कुनै कसर नराखी प्रचारमा जुटेका छन्।ठूला दल राष्ट्रिय अखबारमा छाउन थालेका छन् भने साना दल सामाजिक सञ्जालमा केन्द्रित छन् । साना दलका उम्मेदवारले सामाजिक सञ्जालका साथै विभिन्न अनलाइन र युट्युब च्यानल प्रयोग गरिरहेका छन् । कतिपय उम्मेदवारले आफ्ना प्रोफाइल विभिन्न अनलाइनमा छ्यापछ्याप्ती बनाएका छन् । ठूला दलको प्रचारमा ओझेल परेका साना दलका उम्मेदवारले मतदाता रिझाउन विभिन्न शैली अपनाएका छन् । काठमाडौं ४ बाट विवेकशील साझा पार्टीका प्रतिनिधिसभा उम्मेदवार सुबुना बस्नेत कात्तिक अन्तिमदेखि टेम्पो रिजर्भ गरेर प्रचारमा जुटिरहेकी छन् । उनी प्रचारमोहले नभई वातावरणमैत्री टेम्पो चढेर स्वावलम्बनको उदाहरण दिन खोजेको तर्क गर्छिन् । यो चर्चा कमाउने उद्देश्यले गरिएको होइन । वातावरण प्रदूषणविरुद्ध उदाहरण पेस गर्न खोजेकी हुँ, उनी भन्छिन् । विवेकशीलका अन्य उम्मेदवार पनि टेम्पो प्रयोग गरिरहेका छन् । ललितपुर १ बाट नेपाल संघीय समाजवादी पार्टीका प्रतिनिधिसभाका प्रत्याशी योगेन्द्र घिसिङले आफ्नो जीवनकथालाई स्केच बनाएर बाँडिरहेका छन् । चुनावी पर्चामा उनकोे सम्पूर्ण जीवन कथा पढ्न पाइन्छ । उनले बाल्यकालमा हलो जोतेको, गोठालो गएको, स्कुल गएको र युद्धमा घाइते भएको स्केचमा कोर्न लगाएर ब्रोसरमा छापेका छन् । तस्बिरलाई फ्लेक्स बोर्डमा समेत प्रिन्ट गरी गाउँगाउँमा टाँसेका छन् । चित्रको माथि उनले तस्बिर आफैं बोल्छ समेत लेखेका छन् । लोकतन्त्र प्राप्तिका लागि मैले गरेको संघर्ष चित्रमा उल्लेख गरेको हुँ । जीवन कथा सुनाएर भोट मागेको होइन, उनले भने । नवलपरासी बर्दघाट सुस्तापूर्व क्षेत्र २ मा देशभक्त गणतान्त्रिक मोर्चाबाट प्रतिनिधिसभाका प्रत्याशी नारायण पंगेनी तीन सातादेखि मोटरसाइकलमार्फत प्रचार गरिरहेका छन् । दुईचार जना मतदाताबीच पुग्दै उनले फेसबुकमा फोटो अपलोड गर्ने गरेका छन् । उनी सम्पूर्ण निर्वाचन क्षेत्रमा मोटरसाइकलमै पुगे । शुक्रबारबाट भने उनले प्रचारका लागि ठूलो गाडी प्रयोग गरेका छन् । मेरो उम्मेदवारी जितभन्दा दुई गठबन्धनलाई कमजोर बनाउनु हो, उनले भने । उनी बेलाबेलामा स्थानीय टेलिभिजनमा पनि देखिने गरेका छन् । नयाँ शक्तिबाट काठमाडौं ७ का प्रतिनिधिसभा प्रत्याशी ईश्वर रिजाल पनि मोटरसाइकलमै चुनावी अभियान सञ्चालन गरिरहेका छन् । घरदैलो कार्यक्रम, कोणसभा गर्दै आएका उनी बेलाबेला फेसबुक लाइभ पनि गर्छन् । उनी भन्छन्, अरूले हजारौं फ्लेक्स बोर्ड बनाए । मैले थोरै बनाएर केही चोकमा टाँगेको छु । प्रचारमा चिठी साना दलका उम्मेदवारले प्रचारमा कुनै कसर बाँकी राखेका छैनन् । सामाजिक सञ्जालका साथै चिठी लेखरै मतदातालाई दिइरहेका छन् । घरदैलोमा पुगेपछि उनीहरूले प्रत्येक घरबाट सम्पर्क नम्बर संकलन गर्छन् । त्यसपछि फोन र एसएमएस गर्छन् । विवेकशील साझाकी बस्नेत भन्छिन्, हामीप्रति सकारात्मक मतदाताबाट सम्पर्क नम्बर संकलन गरिरहेका छौं । त्यसपछि एकसाथ सबै जनालाई एसएमएस र फोन गर्छौं । फोन मात्रै होइन, चिठीसमेत पठाउने गरेको उनले बताइन् । चिठीको व्यहोरामा धन्यवाद पत्र भए पनि आफ्नो एजेन्डा र पार्टीको उपस्थिति उद्यमीबीच पुर्याउने नीति रहेको उनी स्विकार्छिन् । नयाँ शक्तिका उम्मेदवार रिजालसँग संयोजक बाबुराम भट्टराईले मतदातालाई सम्बोधन गरी लेखेको चिठी छ । उनी घरदैलो कार्यक्रममा जाँदा उक्त पत्र घरबेटीको नाममा सम्बोधन गरी प्रेषित गर्छन् । संयोजक भट्टराईको चिठीबाट आफूले मत हासिल गर्नेमा उनी विश्वस्त छन् । उनी भन्छन्, संयोजक बाबुराम भट्टराईज्यूको पत्रले जनमानसमा प्रभाव पार्ने सम्भावना छ । संघीय समाजवादीका घिसिङले भने चिठी पत्र बाँडेका छैनन् । उनले ब्रोसरमा मिहिनेत गरेको देखिन्छ । गणतान्त्रिक मोर्चाका पंगेनीसँग पनि कुनै पत्र छैन, बरु आर्थिक सहयोगका लागि अनुरोधपत्र छ । चुनाव लड्न केन्द्रबाट आर्थिक सहयोगका लागि अनुरोध पत्र आएको छ । त्यही बाँड्दै छौं, उनी भन्छन् । जित होइन उपस्थिति मात्रै उनीहरू जित्नका लागि नभई आफ्नो पार्टीको उपस्थिति देखाउन मात्रै चुनावी मैदानमा उत्रिएको बताउँछन् । नयाँ शक्तिका उम्मेदवार रिजाल भन्छन्, केही मत पाउने आशा छ । पहिलो नै हुन्छु भन्नेचाहिँ दाबी छैन । लोकतान्त्रिक मोर्चाका पंगेनी आफ्नो उम्मेदवारी जितका लागि नभई संगठन सृढृढीकरणका लागि भएको बताउँछन् । त्यस्तै, संघीय समाजवादीका घिसिङ चुनावमा जित नै हुन्छ भन्नेमा विश्वस्त छैनन् । भन्छन्, जित सुनिश्चित नभए पनि उपस्थिति देखाउने हाम्रो मनसाय हो । उनीहरू ठूला दलका उम्मेदवारले मतदातालाई विवेकहीन बनाउन खोजेको र आचारसंहितासमेत उल्लंघन गरेको आरोप लगाउँछन् । जनतालाई विवेकहीन बनाउने कोसिस भएको छ, उनी भन्छन्। रिजाल र बस्नेत पनि आफूले आचारसंहिता पालना गरिरहेको बताउँछन् । उनीहरू भन्छन्, हामी सरकारमा छैनौं । हामीसँग आचारसंहिता उल्लंघन गर्ने आँटै छैन । समाचार संस्थाहरूले हामीमाथि भेदभाव गरिरहेका छन् । निर्वाचन आचारसंहिता, २०७२ मा सामान्य आचरण र विषयगत आचरण उल्लेख छ । जसअन्तर्गत राजनीतिक दलले पत्रपत्रिकाको माध्यमबाट प्रचारप्रसार गर्दा प्रत्येक दिन बढीमा ७७ इन्चसम्मको आकारमा कुनै एउटा पत्रिकामा प्रचार सामग्री छपाउन सक्ने उल्लेख छ । त्यस्तै, उम्मेदवारले टेलिभिजन, रेडियो वा एफएम रेडियोको माध्यमबाट निर्वाचन प्रचारप्रसार गर्दा कम्तीमा एक घन्टाको अन्तरालमा चौबीस घन्टामा बढीमा चारपटक र एकपटकमा बढीमा एक मिनेटसम्म प्रसारण गराउन सक्ने व्यवस्था छ । तर, आचारसंहितामा अनलाइन, सामाजिक सञ्जाल र युट्युब च्यानलजस्ता माध्यमको उल्लेख छैन । यी माध्यमबारे निर्वाचन आयोग मौन देखिन्छ । आयोगका प्रवक्ता नवराज ढकाल मतदातालाई उम्मेदवारले चिठी लेख्दा आचारसंहिता उल्लंघन नहुने बताउँछन् । उनी भन्छन्, मतदाताले नम्बर दिएपछि आबद्धता देखिन्छ । त्यसमा फोन किन गर्यो भन्नु उचित हुन्न । अत्यधिक मात्रामा भोट गर्नुस् भन्ने फोन र एसएमएस आयो र आयोगमा उजुरी पर्यो भने मात्रै कानुनी कारबाही अगाडि बढाउन मिल्छ । साना दलको प्रचारशैली  काठमाडौं ४ मा विवेकशील साझा पार्टीकी सुबुना बस्नेत टेम्पो रिजर्भ गरेर प्रचारमा जुटिरहेकी छन् । उनी प्रचारमोहले नभई वातावरणमैत्री टेम्पो चढेर स्वावलम्बनको उदाहरण दिन खोजेको तर्क गर्छिन् ।  ललितपुर १ मा संघीय समाजवादी फोरमका योगेन्द्र घिसिङ आफ्नै जीवनकथालाई स्केच बनाएर बाँडिरहेका छन् । उनले बाल्यकालमा हलो जोतेको, गोठालो गएको, स्कुल गएको र युद्धमा घाइते भएको स्केच ब्रोसरमा छापेका छन् ।  काठमाडौं ७ मा नयाँ शक्तिका ईश्वर रिजाल र नवलपरासी बर्दघाट सुस्तापूर्व २ मा देशभक्त गणतान्त्रिक मोर्चाका नारायण पंगेनी मोटरसाइकलमार्फत प्रचार गरिरहेका छन् । उनीहरू बेलाबेला फेसबुक लाइभ पनि गर्छन् ।  साना दलका उम्मेदवारले फोन, एसएमएस र चिठीमार्फत पनि भोट दिन आग्रह गरिरहेका छन् ।"
"विक्रम पाण्डे भन्छन्, 'प्रचण्ड मेरा प्रतिस्पर्धी होइनन्'","भरतपुर : चितवन क्षेत्र नम्बर ३ का प्रतिनिभिसभा सदस्य उम्मेदवार विक्रम पाण्डेले आफूले मंसिर २१ गते हुने निर्वाचन जितेमा देशको प्रधानमन्त्री हुने दाबी गरेका छन्। मैले चुनाव जितेमा यो मुलुकको प्रधानमन्त्री हुने हो, राष्ट्रिय प्रजातन्त्र पार्टीको अध्यक्ष होइन', उनले भने। लोकतान्त्रिक गठबन्धनका तर्फबाट राप्रपा (प्रजातान्त्रिक) का उपाध्यक्ष एवं वन तथा भूसंरक्षणमन्त्री पाण्डेले वाम उम्मेदवार पुष्पकमल दाहाललाई पराजित गर्ने उद्घोषसमेत गरे। अन्नपूर्ण पोस्टसँगको विशेष कुराकानीमा मन्त्री पाण्डेले भने, दाहाल मेरो चुनावी प्रतिस्पर्धी होइनन्। मेरो प्रतिस्पर्धी मै हुँ।' बाँदरमुढे घटना र भरतपुर महानगरपालिकाले दाहाललाई पराजित गराउने पाण्डेको दाबी छ। दाहाल महानगरको चुनावमा कांग्रेस र संसद्को चुनावमा एमालेलाई छक्याउँदै चुनाव जित्ने रणनीतिमा लागे पनि सफल नहुने दाबी पाण्डेले गरे। एमाले अध्यक्ष केपी ओलीको नेतृत्वमा सरकार गठन गर्दा महत्वपूर्ण मन्त्रालयको जिम्मेवारी पाउँदासम्म वामपन्थीको सरकार १५ वर्षसम्म भन्दै डुक्रेको ६ महिनामै दाहालले कांग्रेससँग सत्ता समीकरण गरी ओली सरकार ढालेको इतिहास ताजै रहेको स्मरण पनि गरे। मुलुकको राजनीतिक अस्थिरताको जड माओवादी केन्द्र र त्यसको अध्यक्ष पुष्पकमल दाहाल भएको पाण्डेको ठम्याइ छ। १० बर्से जनयुद्ध वा अहिलेको शान्तिप्रक्रिया जेलाई हेरे पनि माओवादी मुलुकका लागि अभिशाप रहेको मन्त्री पाण्डले बताए। गणतन्त्र आएदेखिका प्रधानमन्त्रीहरूले गर्न नसकेको काम आफू प्रधानमन्त्री भएमा गरेर देखाउने उनको दाबी छ। विद्युत् र सिँचाइलाई अग्राधिकारसहित आमजनताबीच पुर्याउनेछु', उनले भने। चितवन ३ मा बाँदरमुढे घटना र भरतपुर महानगरपालिकाले दाहाललाई पराजित गराउने पाण्डेको दाबी छ। दुई पटक मन्त्री भइसकेका पाण्डेले लोकतान्त्रिक गठबन्धनको तर्फबाट आममतदाताबीच १८ बुँदे चुनावी प्रतिबद्धता अघि सारेका छन्। माओवादी केन्द्रका अध्यक्ष दाहालको भन्दा कम नरहेको पाण्डेको प्रतिबद्धतापत्रमा शिक्षा, स्वास्थ्य, यातायात, सञ्चार, विद्युत्, सिँचाइ तथा कृषि, तटबन्ध, युवा तथा रोजगार, पार्क उद्यान, सामाजिक सेवा तथा सुरक्षाका विविध विषय समेटिएका छन्। कांग्रेसका तर्फबाट यसअघि विजयी भएका रामकृष्ण घिमिरेले गरेका विकास निर्माणका विवरणसमेत प्रतिबद्धता पत्रमा पाण्डेले राखेका छन्। उनले क्षेत्र नं ३ मा सार्वजनिक विश्वविद्यालय स्थापना गर्ने, रामपुरमा इन्जिनियररिङ कलेज, चितवनलाई मेडिकल सिटी' बनाउने, शिवनगरमा ५१ शड्ढयाको अस्पताल बनाउने, माडीको बघौडा अस्पताललाई सुविधा सम्पन्न बनाउने प्रतिबद्धता पनि समेटेका छन्। पाण्डेले नारायणी र राप्ती किनारबाट तटबन्धनसँगै बाहिरी चक्रपथ र भित्री चक्रपथको व्यवस्था गर्ने, स्वदेशी उद्योगको प्रवद्र्धन गर्ने, बाँदरझुला बस्तीलाई उचित स्थानमा स्थानान्तरण गर्ने प्रतिबद्धता अघि सारेका छन्। दाहालको माडीदेखि १० किलोमिटर दूरीमा आकाशे पुल बनाउने प्रतिबद्धताप्रति व्यंग्य गर्दै आफूसँग त्यस्तो कोरा कल्पना नभएको र त्यस्तो कुरा हालै सम्भव हुन नसक्ने दाबी पनि मन्त्री पाण्डेको छ। लोकतन्त्रको सौन्दर्य युवा नेतृत्व : कोइराला कांग्रेस युवा नेता एवं चितवन निर्वाचन क्षेत्र नं १ (क) का प्रदेशसभा उम्मेदवार दिनेश कोइरालाले लोकतन्त्रको सौन्दर्य भनेकै युवा नेतृत्व र सहभागिता भएको बताएका छन्। आगामी दिनमा कांग्रेसको नेतृत्वमा गठन हुने सरकारको नेतृत्व युवामा जानुपर्छ', कोइरालाले भने, २१ औं शताब्दीको दोस्रो दशकको संघारमा आइपुग्दा पनि युवा नेतृत्व चयन हुँदैन र जिम्मेवारी दिइँदैन भने मुलुक अघि बढ्दैन। मुलुकलाई विकासमुखी आर्थिक सम्पन्नतातर्फ लग्न युवा नेतृत्व अपरिहार्य छ।' स्थानीय चुनावमा भरतपुर महानगरपालिकाको मेयरमा आफूले दिएको उम्मेदवारी, त्यसको फिर्तादेखि चुनावको मतगणना हुँदै अहिलेसम्मको घटनाका प्रत्यक्ष साक्षी भरतपुरवासीले आफ्नो विकल्प नभएको धारणा राखिसकेको पनि कोइरालाले दाबी गरे। महानगरको मेयरमा उम्मेदवारी दिँदा मैले पाएको धोका र अन्यायको बदला लिन जनताले मलाई मत दिनेछन्। मेयर पदमा मैले कांग्रेसबाट पाएको धोकालाई जनताले बज्रपातका रूपमा लिएका छन्', उनले भने। वामपन्थी गठबन्धन सत्ता स्वार्थका लागि केन्द्रित रहेको दाबी गर्दै जनताले केही बुझ्न बाँकी नरहेको उनले दाबी गरे। ६६ महिने सत्ता परिवर्तनले मुलुकलाई समृद्धितर्फ लान नसक्ने उनको भनाइ थियो। वाम गठबन्धनका एक शीर्ष नेता एवं माओवादी केन्द्रका अध्यक्ष पुष्पकमल दाहालले प्रत्येक सार्वजनिक समारोहमा कांग्रेसभित्र दिनेश कोइरालाजस्ता युवा छन्, जो मुलुक सञ्चालनका लागि योग्य छन् भन्दै दिएको अभिव्यक्तिलाई आफूले सकारात्मक रूपमा लिएको उनले बताए। आमजनताले चुनावी अभियानमा देखाएको निष्ठा आफ्नो जितको आधार भएको उनको भनाइ छ। चितवन प्रदेश ३ मा विवेकशील साझा पार्टीका उम्मेदवार शरद पाठक छन्। उनको उम्मेदवारीप्रति युवाको आकर्षण बढेको छ।"

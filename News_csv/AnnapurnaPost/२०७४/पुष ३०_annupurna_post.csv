शीर्षक,विवरण
अपारदर्शी निर्णय,"सरकार छोड्ने तिथि नजिकिँदै जाँदा कामचलाउ हैसियतको शेरबहादुर देउवा सरकारका मन्त्रिपरिषद्का निर्णय प्रश्नको घेरामा पर्न थालेका छन्। २८ पुसको मन्त्रिपरिषद् बैठकलाई पछिल्लो नजिर मान्दा सन्देह गर्नुपर्ने तीनवटा कारण देखिन्छ। एक, नियमित एजेन्डासँगै मन्त्रीहरूबाट ठाडो रूपमा आकस्मिक प्रस्तावका संख्या बढ्नु। सो दिन ४० वटा नियमित र ३० भन्दा बढी आकस्मिक प्रस्ताव मन्त्रिपरिषद् बैठकमा आएका थिए। यसैगरी १३ पुसमा पनि ३३ वटा प्रस्ताव नियमित र २५ वटा आकस्मिक रूपमा मन्त्रीहरूको खल्तीबाट आएका थिए। दुई, मन्त्रिपरिषद्ले ठूलो संख्यामा सरकारका मन्त्री, सचिव, सहसचिवलगायतका उच्चपदस्थको विदेश भ्रमण स्वीकृत गर्नु। तीन, मन्त्रिपरिषद्का निर्णय गोप्य राख्नु। शुक्रबारको मन्त्रिपरिषद् बैठकमा ७० वटा प्रस्तावमा छलफल भए पनि सञ्चारमन्त्री मोहनबहादुर बस्नेतले ५६ वटा निर्णय मात्र सार्वजनिक गरेका छन्। कामचलाउ सरकारले महŒवपूर्ण निर्णय र नियुक्तिबारे मौन रहनु कुनै पनि दृष्टिबाट उचित होइन। नियमित प्रक्रियाबाट आउनेभन्दा मन्त्रीहरूको ठाडो रूपमा लैजाने प्रस्ताव धेरै हुँदा स्थापित प्रक्रिया र पद्धतिलाई चुनौती दिन्छ। निर्णयप्रक्रिया संस्थागत बनाउन प्रस्ताव प्रक्रिया र विधिसम्मत ढंगले लैजानुपर्छ। ठूलो संख्यामा मन्त्री, सचिव, सहसचिवलगायत उच्च पदस्थको विदेश भ्रमणलाई स्वीकृत गर्दा राज्यकोषमा अनावश्यक भार पर्छ। राज्यका उच्च निकायमा भएकाले क्षमता अभिवृद्धि गर्न, तालिम लिन र विकासका राम्रा अन्तर्राष्ट्रिय अभ्यास बुझ्न भ्रमणमा जानुलाई अस्वाभाविक मान्न सकिँदैन। तर नेपालका उच्चपदस्थ सिक्नभन्दा घुम्न विदेश जाने प्रवृत्ति बढी छ। राज्यलाई फाइदा नहुने किसिमका भ्रमणमा कर्मचारीलाई नपठाएर राज्यकोषको दुरुपयोग हुनबाट जोगाउन सकिन्छ। मन्त्रिपरिषद्का निर्णय पारदर्शीरूपमा प्रस्तुत नगर्नुको अर्थ सूचना लुकाउनु हो। जुन संविधान र स्थापित कानुनविरुद्ध छ। सरकारका यस्तो क्रियाकलाप नेपालको संविधान, सुशासन ऐन २०६४, सूचनाको हकसम्बन्धी ऐन २०६४ र सरकारी निकायले स्वतः प्रकाशन गर्नुपर्ने विवरणसम्बन्धी निर्देशिका, २०७१ विपरीत छन्। नेपालको संविधानले सूचनाको हकलाई मौलिक हक मानेको छ। उक्त हकमा कानुनतः गोप्य राख्नुपर्ने बाहेक प्रत्येक नागरिकलाई आफ्नो वा सार्वजनिक सरोकारको कुनै पनि विषयको सूचना माग्ने र पाउने हक हुनेछ भनिएको छ। संविधानका मौलिक हकअन्तर्गतका अन्य कतिपय हकले पनि सरकारले जनतालाई सुशासनको अनुभूति दिलाउनुपर्ने र जनतासँग सकेसम्म सूचना लुकाउन नपाउने आशय व्यक्त गरेका छन्। सुशासन ऐनले मुलुकको सार्वजनिक प्रशासनलाई जनमुखी, जवाफदेही र पारदर्शी बनाउनुपर्ने र त्यसको प्रतिफल सर्वसाधारणलाई मिल्नुपर्ने उल्लेख छ। सार्वजनिक निकायले भ्रष्टाचारमुक्त र चुस्त प्रशासन, आर्थिक अनुशासन तथा सार्वजनिक कार्य र स्रोतको कुशल व्यवस्थापन जस्ता असल शासनको आधारभूत मान्यता अनुसरण गर्नुपर्ने र नागरिकलाई सुशासनको अनुभूति गराउनुपर्ने पनि उक्त ऐनमा जनाइएको छ। सूचनाको हकसम्बन्धी ऐन २०६४ अनुसार केही राष्ट्रिय अखण्डता र सार्वभौमसत्तामा असर पर्ने, जातजातिबीचको शान्तिपूर्ण सहअस्तित्व खल्बल्याउनेलगायत समाज र राज्यको रुचिमा नकारात्मक असर पार्न सक्नेबाहेकका सूचनामा नेपालका प्रत्येक नागरिकलाई सार्वजनिक निकायमा रहेको सूचनाको पहुँच हुनेछ भनिएको छ। सरकारी निकायले स्वतः प्रकाशन गर्नुपर्ने विवरणसम्बन्धी निर्देशिका, २०७१ ले पनि नेपालको संविधानको सूचनाको हक मौलिक हक भएकाले सार्वजनिक र सरकारी निकायले कानुनले बन्देज गरेबाहेक जनचासोका सूचना स्वतः सार्वजनिक गर्नुपर्ने व्यवस्था गरेको छ। मन्त्रिपरिषद्का निर्णयहरू पद्धतिभन्दा पनि मन्त्रीको व्यक्तिगत रुचिअनुसार हुने, उच्च पदस्थहरूको ठूलो संख्यामा भ्रमण र भएका निर्णय छानेर मात्र सार्वजनिक गर्ने परिपाटी सुशासन र जवाफदेहिताको मर्मविरुद्ध हुन्छ। सूचना लुकाउने नियतले संविधान र कानुनले सुनिश्चित गरेको जनताको सूचनाको हकको पनि उल्लंघन हुन्छ। त्यहीमाथि चुनावबाट ताजा जनादेश आइसकेपछि जाँदाजाँदैको सरकारले यस्तो निर्णय गर्नु जायज होइन।"
राष्ट्रिय सभाका उम्मेदवारले साढे तीन लाख मात्र खर्च गर्न पाउने,"काठमाडौं : निर्वाचन आयोगले राष्ट्रिय सभा निर्वाचनका लागि उम्मेदवारले गर्ने खर्चको सीमा तोकेको छ। आयोगको आइतबारको बैठकले उम्मेदवारहरुले निर्वाचनको प्रचार प्रचारको क्रममा खर्च गर्ने पाउने अधिकतम सीमा तोकेको हो। निर्वाचन आयोग ऐन २०७३ को दफा २४ तथा राष्ट्रिय सभा सदस्य निर्वाचन अध्यादेश २०७४ को दफा ६४ बमोजिम निर्वाचन खर्च तीन लाख ५० हजार तोकेको हो। मतदाता नामावली खरिद, सवारी साधन सवारी इन्धन, प्रचारप्रसार सामाग्री, ढुवानी, गोष्ठी अन्तरक्रिया, कार्यालय सञ्चालन तथा प्रतिनिधि परिचालन र विविधि शीर्षकमा गरी उक्त रकम खर्च गर्न सक्ने आयोगले जनाएको छ। आयोगको बैठकले अल्पसंख्यक समुदाय तोक्न आग्रह आग्रह गरेको छ। राष्ट्रिय सभा सदस्य निर्वाचन प्रयोजनका लागि अल्पसंख्यक समुदाय तोकी अविलम्ब नेपाल राजपत्रमा सूचना प्रकाशनसमेत गराउने व्यवस्था मिलाउन गृह मन्त्रालयलाई लेखी पठाउने निर्णय गरेको हो।"
'ओलीको स्वास्थ्य अवस्था सोचेभन्दा राम्रो',"काठमाडौं : नेकपा (एमाले)का अध्यक्ष केपी शर्मा ओलीको स्वास्थ्य अवस्था राम्रो भएको पाइएको छ। नियमित स्वास्थ्य परीक्षणका क्रममा थाइल्याण्डको बैककमा गएका अध्यक्ष ओलीको स्वास्थ्य अवस्था राम्रो भएको उनका स्वकीय सचिव अनिस दाहालले जानकारी दिए। अध्यक्षज्यूको एउटा परीक्षण बाँकी छ। सबै रिर्पोट राम्रो देखिएको छ दाहालले भने, उनको स्वास्थ्य अवस्था सोचेभन्दा राम्रो छ। अध्यक्ष ओली स्वास्थ्य परीक्षणका क्रममा अहिले बैककको बुमरुमगाड अस्पतालमा स्वास्थ्य परीक्षण गराइरहेका छन्। अध्यक्षज्यूको एउटा परीक्षण बाँकी छ। सबै रिर्पोट राम्रो देखिएको छ दाहालले भने, उहाँको स्वास्थ्य अवस्था सोचेभन्दा राम्रो छ। अध्यक्ष ओली स्वास्थ्य परीक्षणका क्रममा अहिले बैककको वुमरुमगाड अस्पतालमा छन्। निर्वाचनको दौडधुपका कारण चिकित्सकको सल्लाहअनुसार उनी स्वास्थ्य परीक्षण गराउन बैंकक गएका हुन्। उनी यही पुस २६ गते धर्मपत्नी राधिका शाक्यसहित चिकित्सक विद्यासिंह साह र यादव भट्टको साथमा बैंकक गएका हुन्। अध्यक्ष ओली आगामी बुधबार स्वदेश फर्कने स्वकीय सचिव दाहालले जानकारी दिए।"
देउवाको प्रश्नः बहुमतबिना सत्ता छाड भन्न लाज लाग्दैन ?,"धनगढी: प्रधानमन्त्री शेरबहादुर देउवाले वाम गठबन्धनले नयाँ प्रधानमन्त्रीको टुंगो नगरेकाले सत्ता हस्तान्तरण गर्न नसकिरहेको बताएका छन् । कसलाई सत्ता बुझाऊँ ? आइतबार विहान कैलालीको गोदावरी धाममा १२ राशी मकर मेलाको उद्घाटन गर्दै प्रधानमन्त्री देउवाले वाम गठबन्धनले अहिलेसम्म प्रधानमन्त्रीको टुंगो नलगाएको अवस्थामा आफुले सत्ता हस्तान्तरण गर्ने भन्ने प्रश्न गरे । वाम गठबन्धनभित्र को प्रधानमन्त्री बन्ने टुंगो लागेको छैन, मेरो ब्रतबन्ध भएको स्थानबाट भन्छु, म सत्ता कसलाई हस्तान्तरण गरुँ ?, देउवाले प्रश्न गरे, म सत्ता हस्तान्तरण गर्नका लागि आतुर छु । देउवा भन्दा अगाडि मकर मेलालाई सम्बोधन गरेका नेकपा एमालेका तर्फबाट कैलाली५ का सांसद नारदमुनी रानाले देउवालाई सरकार गठनका लागि मार्ग प्रशस्त गर्न आग्रह गरेपछि त्यसको जवाफमा भने कोही बहुमत ल्याएर आउन नसक्ने, अनि कसलाई सत्ता हस्तान्तरण गरुँ ? लाज लाग्दैन । देउवाले अहिले बहुमत प्राप्त गरेर कसैले प्रधानमन्त्री तोक्न नसकेकोले आफूले देशलाई नेतृत्वविहीन बनाउन नचाहेको वताए । उनले धार्मिकस्थलमा आएर आफूले राजनीतिक कुरा नगर्न खोजे पनि बोल्न बाध्य भएको बताएका थिए । प्रदेश राजधानी तोक्नै समस्या प्रधानमन्त्री देउवाले आफुले सबै दलहरुको सहमतिमा प्रदेश सभाको अस्थायी राजधानी तोक्न खोज्दा सहमति हुन नसकेकोले छिट्टै सरकार निर्णयमा पुग्ने बताए । आइतबारै राजधानी फर्किरहेका देउवाले आफूलाई सबैभन्दा बढी सकस प्रदेश नम्बर ७ को अस्थायी राजधानी तोक्न भइरहेको बताउदै अन्तिम पटक फेरि प्रयास गर्ने र सहमति नभए आफैँ तोकिदिने बताए । मलाई सबैभन्दा बढी मेरै क्षेत्रको राजधानी तोक्न समस्या भइसक्यो, कोही दिपायल भन्छन् कोही धनगढी, दलहरुको बैठक बोलाए कोही पनि बोल्दैनन्, ल भन्नुस मैले के गर्ने ? उनले भने । गोदावरी धाम आफ्नो ब्रतबन्ध भएको स्थान पनि भएकाले यो धाम महत्वपूर्ण भएको भन्दै उनले यसको विकासका लागि सक्दो सहयोग गर्ने प्रतिवद्धता ब्यक्त गरे । म सानो छँदा यो नदीमा नुहाउँथे, मेरो ब्रतबन्ध पनि यतै भएको हो, बहिनीको कन्यादान गर्दा दाइको ब्रतबन्ध गर्नुपर्छ भनेपछि मेरो ब्रतबन्ध यही धाममा भएको हो, उनले भने, त्यसैले म यसको विकासका लागि लाग्नेछु । मकर मेलाको उद्घाटनमा सांसद राना र गोदावरी नगरपालिकाका मेयर हरिसिंह साउदले पनि गोदावरी क्षेत्रको विकासका लागि सरकारले ध्यान दिनुपर्ने माग गरेका थिए । गोदावरी धाम विकास समितिका संयोजक पदमराज जोशीको अध्यक्षतामा सम्पन्न मेला उद्घाटन समारोहमा धामबारेमा सहसंयोजक मदनराज पाण्डेले प्रधानमन्त्रीलाई जानकारी गराएका थिए । जुत्ता नखोली पूजा यसअघि प्रधानमन्त्री देउवाले श्रीयन्त्रको पुजा पनि गरेका थिए, तर उनले जुत्ता नखोलेरै पुजा गरेकाले त्यहाँ पुगेका दर्शनार्थीहरुले भने कानेखुसी गर्दै आलोचना गरेका थिए । उनले खैरो छालाका जुत्तामै श्रीयन्त्रको पुजा र परिक्रम गरेका थिए । दुईवर्ष अघि गोदावरी धाममा कुम्भमेलाको आयोजना गरिएपछि त्यहाँ हरेक वर्ष माघ महिनाभरी १२ राशी मकर मेला लाग्दै आएको छ । गोदावरी धाम गोदावरी नदीमा आउने बाढीले संकटमा पारेका भन्दै आयोजकहरुले प्रधामनन्त्री समक्ष धाम जोगाउन पनि आग्रह गरेका थिए । माघ १ गतेबाट सुरु हुने बाह्र राशि दर्शन मकर मेलाको सबै तयारी पुरा भएको आयोजकले जनाएको छ । मकर मेलाका लागि गोदावरी क्षेत्रलाई निकै झकिझकाउ गरी दुलहीझैं सजाइएको छ । मकर मेलामा मूख्य आर्कषणका रुपमा श्रीयन्त्रलाई विशेष सजावट गरिएको छ । श्रीयन्त्रमा १२ राशी र ९ ग्रहको स्थापना गरिएको छ । मेला अवधिभर सुदूरपश्चिम लगायत सीमावर्ती भारतका विभिन्न ठाउँबाट लाखौँ भक्तजनले दर्शन गर्ने अपेक्षा गरिएको गोदावरी धाम ब्यवस्थापन समितिका संयोजक पदमराज जोशीले जानकारी दिए ।"
निर्वाचन क्षेत्र विकास कोषको १० अर्ब नबाँड्न सर्वोच्चको आदेश,"काठमाडौँः निर्वाचन क्षेत्र विकास कोषमार्फत बाँड्न लागिएको १० अर्ब रुपैयाँ पूर्व सांसदहरुलाई नदिन सर्वोच्च अदालतले आदेश दिएको छ । सर्वोच्च अदालतका न्यायाधीशहरु शारदाप्रसाद घिमिरे र ईश्वरप्रसाद खतिवडाको संयुक्त इजलासले निर्वाचन क्षेत्र पूर्वाधार विकास कार्यक्रमको नाममा छुट्याइएको १० अर्ब रुपैयाँ पूर्व सांसदहरुमार्फत नबाँड्न अन्तरिम आदेश जारी गरेको हो । नयाँ निर्वाचन भएर सांसदहरुसमेत विजयी भइसकेको अवस्थामा विघटित संसदका सांसदहरुलाई रकम खर्च गर्न दिनु गैरकानुनी हुने ठहर गर्दै न्यायाधीशद्वयको संयुक्त इजलासले उक्त निर्णय कार्यान्वयन नगर्न सरकारका नाममा अन्तरिम आदेश दिएको हो । 'निर्वाचनपछि नयाँ जनप्रतिनिधि निर्वाचित भइसकेको अवस्थामा यसरी पूर्व सांसहरुमार्फत रकम बाँड्न दिनु कानुन विपरीत हुन जान्छ', सर्वोच्चले आदेशमा भनेको छ, 'यस्तो कानुन विपरित काम तत्काल रोक्न अर्थ मन्त्रालय, व्यवस्थापिका संसद् र प्रधानमन्त्री कार्यालयको नाममा अन्तरिम आदेश जारी गरिएको छ ।' सर्वोच्चको यो आदेशले पूर्व सांसदहरुलाई विकास कोषमार्फत सरकारी बजेट बाँड्न पाउने बाटो पनि बन्द गरिदिएको छ । सरकारले पूर्व सांसदहरुमार्फत रकम बाँड्ने निर्णय गरेपछि कैलाली क्षेत्र नम्बर २ बाट निर्वाचित सांसद झपट रावलले सर्वोच्चको ढोका ढक्ढक्याएका थिए । प्रधानमन्त्री शेरबहादुर देउवा नेतृत्वको सरकारले यही पुस १३ गते निर्वाचन क्षेत्र विकास कार्यक्रममार्फत् विघटित संसदका सांसदहरुका लागि १० अर्ब रुपैयाँ बाँड्न दिने निर्णय गरेको थियो । प्रधानमन्त्री तथा मन्त्रिपरिषद्को कार्यालय, अर्थ मन्त्रालय, कानुन मन्त्रालय र संघीय मामिला तथा स्थानीय विकास मन्त्रालयलाई विपक्षी बनाउँदै रावलले गत पुस २५ गते रिट दायर गरेका थिए ।"
प्रचण्डलाई कसैले प्रधानमन्त्रीमा प्रस्ताव गरेको छैन : विश्वप्रकाश शर्मा,"काठमाडौं : कांग्रेस प्रवक्ता विश्वप्रकाश शर्माले वाम गठबन्धन भत्काउन कांग्रेसले कसैलाई प्रधानमन्त्रीमा प्रस्ताव नगरेको बताएका छन्। आइतबार रिपोर्टस क्लबमा आयोजित साक्षात्कारमा बोल्दै शर्माले माओवादी केन्द्रका अध्यक्ष पुष्पकमल दाहाल प्रचण्डतर्फ लक्षित गर्दै कांग्रेसले प्रधानमन्त्रीमा प्रस्ताव गरेको बताएका हुन्। उनले प्रचण्डको नाम भने लिएनन्। एमालेमाओवादी केन्दबीचको वाम गठबन्धन भत्काउन कांग्रेसले प्रधानमन्त्रीमा कसैलाई प्रस्ताव गरेको छैन, प्रवक्ता शर्माले भने, सडकमा कसले कुन सन्दर्भमा के बोल्नुभयो भन्ने कुराको जवाफ मैले कांग्रेस प्रवक्ताका रुपमा दिनु उचित हुँदैन। नेपाली कांग्रेस जनताले दिएको म्याण्डेट बमोजिम प्रतिपक्षमा बस्नेतर्फ नै गम्भीरतापूर्वक लाग्छ। उनले आधिकारिक रुपमा कांग्रेसले कसैलाई प्रधानमन्त्रीमा प्रस्ताव गर्ने भनेर कुनै निर्णय नगरेको पनि स्पष्ट पारे। उनले एमालेमाओवादीवीच एकता होस् भन्ने पक्षमा नै कांग्रेस रहेको सुनाए। हामी शुभकामना दिन्छौं, उहाँहरुबीच एकता होस्, उनले भने। सरकारले चाँडै प्रदेश प्रमुख र अस्थायी मुकाम तोक्ने शर्माको विश्वास छ। शर्माले भने,यो सरकारले सबै काम सहमतिबाट गर्न खोजेको छ। तर, जिम्मेवार दलका अध्यक्षले नै यो सरकारले नियुक्त गरेका प्रदेश प्रमुखबाट सपथग्रहण गर्दैनौं भन्नुभयो, अहिले प्रधानमन्त्री शेरबहादुर देउवाले सहमति खोजिरहनुभएको छ। उनले जाँदै गरेको सरकार भन्दा पनि आउँदै गरेको सरकार गम्भीर हुनुपर्नेमा जोड दिए। निर्वाचन समीक्षाका लागि तत्काल केन्द्रीय कार्य समिति बैठक प्रवक्ता शर्माले निर्वाचन परिणामको समीक्षा गर्न तत्काल केन्द्रीय कार्य समितिको बैठक बस्ने जानकारी दिएका छन्। केन्द्रीय कार्यसमिति बैठक चाँडै बस्छ, हामी आन्तरिक गृहकार्यमा जुटिसकेका छौं, प्रवक्ताको हैसियतमा म फेरि भन्छु, केन्द्रिय कार्यसमिति बैठक बस्छ, कार्यसमितिको बैठकपछि महासमिति हुँदै विशेष महाविधेशनसम्म जान सकिन्छ, शर्माले भने। प्रवक्ता शर्माले पार्टी पराजयको बारेमा गम्भीर समीक्षा गर्नुपर्ने र पार्टीलाई पुर्नजीवन दिलाउनको लागि अब बस्ने केन्द्रीय कार्य समितिको बैठकले ठोस निर्णय लिने पनि बताए। हामी बदलिन्छौं, आवेगमुक्त भएर समीक्षा गर्छौं, किनकी कांग्रेसले पहिलोपटक हार व्यहोरेको होइन, त्यसैले विरामीलाई पहिले अस्पताल पुर्याउनुपर्छ, अनिमात्रै सही उपचार हुन्छ, अस्पताल नै नलगी घरमा राखेर मेडिसिन दिन थालियो भने सही उपचार हुन सक्दैन्। उनले कांग्रेसलाई नवजीवन दिने समय आएको पनि बताए। नबदलिने कांग्रेसबाट बिदा हुन्छन् शर्माले राजनीति उमेरले भन्दा एजेण्डाले ड्राइभ गर्ने बताए। शर्माले भने, म भन्छु राजनीति उमेर होइन एजेण्डाले ड्राइभ गर्छ। उनले आफ्ना अभिव्यक्ति अब पार्टीको अभिव्यक्ति भएको उल्लेख गर्दै भने,पार्टीमा जो बदलिन्छन्, तिनीहरुले नेतृत्व लिन्छन्, जो बदलिँदैनन् तीनले बिदा लिन्छन्। उनले युवा पुस्ता भन्दा पनि आफू प्रवृत्तिले पार्टीलाई ड्राइभ गर्नुपर्छ भन्ने पक्षमा रहेको सुनाए। उनले भने, युवाहरुले उठाएका धेरै मुद्दाहरु कांग्रेसले सम्बोधन गरेको छ, चुनाव हारेलगत्तै पार्टीले मलाई प्रवक्ता बनायो, यो पनि युवाको माग पूरा भएको भनेर बुझ्न सकिन्छ।"
पूर्वप्रधानमन्त्री नेपाल स्वदेश फिर्ता,"काठमाडौ : नेकपा (एमाले) का नेता एवं पूर्वप्रधानमन्त्री माधवकुमार नेपाल बंगलादेशमा सम्पन्न मुभमेन्टस् इन एसिया आर कमिङ् टुगेदर इन ढाका बैठकमा सहभागी भई आइतबार स्वदेश फर्किएका छन् । उनी बंगलादेश वर्कर पार्टीको निमन्त्रणामा विशिष्ट अतिथिका रुपमा सहभागी हुन यही पुस २७ गते त्यसतर्फ प्रस्थान गरेका थिए । नवउदारवाद तथा विश्वव्यापीकरणको एसिया क्षेत्रमा बढ्दै गएको प्रभाव, जीवन रक्षाका लागि जनताको संघर्ष र प्रजातन्त्रलगायत विषयमा नेता नेपालले धारणा राखेको सचिवालय सदस्य नितेश पौडेलले जानकारी दिए । एक्काइसौँ शताब्दीमा देखिएका समाजवादका चुनौती र अनुभवका विषयमा पनि बैठकमा छलफल भएको जनाइएको छ । रासस"
जिल्ला फुटबल संघ सिन्धुलीको अध्यक्षमा देवकोटा,"सिन्धुली : जिल्ला फुटबल संघ सिन्धुलीको अध्यक्षमा लच्छु देवकोटा पुनः चारवर्षे कार्यकालका लागि सर्वसम्मतले निर्वाचित भएका छन्। अखिल नेपाल फूटबल संघ (एन्फा) को केन्द्रिय सदस्य नेपाल कार्कीको प्रमुख आथित्यमा सिन्धुलीमाढीमा सम्पन्न दोश्रो जिल्ला अधिवेशनले देवकोटाको अध्यक्षतामा आगामी ४ वर्षका लागि १३ सदस्यीय कार्य समिती गठन गरेको छ। उपाध्यक्षमा विजय कुवर, अति प्रवल घिमिरे, सुर्यबहादुर थापा मगर(सुरेस), महासचिवमा निर्मलथापा मगर, कोषाध्यक्षमा उत्पल खडका रहेका छन्। सदस्यमा धनमान तामाङ्ग, मनोज श्रेष्ठ, सुरज मिश्र (शेखर), विष्णु बस्नेत, पवन बस्नेत, रबिन्द्र माझी, विष्णु ढकाल र शन्तोषी पहरी रहेका छन्। सर्बसम्मत निर्वाचित जिल्ला फुटबल संघका अध्यक्ष देवकोटाले जिल्लाको फुटबल विकासमा आफूले सक्दो सहयोग गर्ने बताए।"
"यसरी छानिन्छन् राष्ट्रियसभा सांसद, कुन प्रदेशमा कस्को कति ?","काठमाडौं : राष्ट्रियसभा निर्वाचनमा वाम गठबन्धनले ४० सिट जित हात पार्ने देखिएको छ। प्रदेश २ बाहेक अन्यमा बलियो देखिएको वाम गठबन्धनले प्रदेश ६ मा तीनवटै खुला र तीनवटै महिला जित्ने देखिएको हो। कांग्रेसले १२ र मधेसकेन्द्रित दलले ४ सिटमा मात्र जित निकाल्ने देखिएको छ। राष्ट्रियसभाको ५६ सिटका लागि माघ २४ गते निर्वाचन हुँदै छ। ५९ सदस्यीय राष्ट्रियसभामा एक महिलासहित तीन जना राष्ट्रपतिबाट मनोनीत हुने व्यवस्था छ। प्रदेशसभाका सांसद र स्थानीय तह (गाउँपालिकानगरपालिका) का प्रमुख र उपप्रमुख मतदाता हुने भएकाले राष्ट्रियसभाको नतिजा अनुमान गर्न सकिएको हो। ७ सय ५३ स्थानीय तहका प्रमुखउपप्रमुख गरी १ हजार ५ सय ६ जना र प्रदेशसभाका ५ सय ५० जना सांसद राष्ट्रियसभा निर्वाचनका मतदाता हुन् तर स्थानीय तह र प्रदेशसभाका सांसदले दिने मतको भार भने फरकफरक छ। स्थानीय तहका पदाधिकारीले दिने मतको भार १८ छ भने प्रदेशसभाका सांसदको मतको भार ४८ निर्धारण गरिएको छ। दुवै तहको मतभार ५३ हजार ५ सय ८ छ। प्रत्येक प्रदेशबाट ८ जनाका दरले राष्ट्रियसभामा सांसद निर्वाचित हुनेछन्। प्रत्येक प्रदेशबाट तीन महिला, एक जना दलित र एक जना अल्पसंख्यक वा अपांगता भएका व्यक्ति र तीन जना अन्य निर्वाचित हुनेछन्। एक जना दलित र एक जना अल्पसंख्यक वा अपांगता भएका व्यक्तिका लागि बहुमतीय चुनाव प्रणाली अवलम्बन हुनेछ भने तीन महिला र तीन अन्यका लागि एकल संक्रमणीय चुनाव प्रणाली लागू हुनेछ। प्रदेश २ बाहेक सबैमा वाम गठबन्धनले एक दलित र एक अल्पसंख्यक वा अपांगता भएका व्यक्तिको चुनावमा जित हासिल गर्ने देखिन्छ। प्रदेश २ मा मधेसकेन्द्रित दल राजपा र संघीय समाजवादीले कांग्रेस वा वाम गठबन्धनमध्ये जोसँग तालमेल गर्छन्, उसैले जित्ने अवस्था छ। एकल संक्रमणीय चुनाव प्रणालीमा जम्मा सदर मत संख्यालाई जम्मा निर्वाचित हुने पद संख्यामा एक जोडेर हुन आउने संख्याले भाग गर्दा आउने भागफलमा एक जोड्दा आउने संख्यालाई आवश्यक मत संख्या मानिन्छ। जित्न आवश्यक मत पुगेपछि बढी भएको मत सोही दलको अर्को उम्मेदवारमा संक्रमण वा सर्ने सिद्धान्त यो चुनाव प्रणालीमा लागू हुन्छ। यस्तो छ प्रदेशगत रूपमा दलहरूको अवस्था प्रदेश १ प्रदेश १ को जम्मा मतभार ९ हजार ३ सय ९६ छ। निर्वाचित हुन आवश्यक मत २ हजार ३ सय ५० हो। यो प्रदेशमा कांग्रेस र फोरम लोकतान्त्रिकको मत जोड्दा २ हजार ७ सय ३६ हुन्छ। वाम गठबन्धनको ६ हजार २ सय २८ मतभार हुन्छ। त्यसैले १ नम्बर प्रदेशमा १ महिला र १ अन्य कांग्रेसले जित्ने अवस्था छ भने दुई महिला र दुई अन्य वाम गठबन्धनको हात पर्ने देखिन्छ। यो प्रदेशमा वाम गठबन्धनको बहुमत छ। प्रदेश २ प्रदेश २ मा कुनै पनि दलको बहुमत छैन। यो प्रदेशको मतभार १० हजार ३२ छ। निर्वाचित हुन आवश्यक मत दुई हजार पाँच सय नौ हो। कांग्रेस र फोरम लोकतान्त्रिकको मतसंख्या दुई हजार तीन सय ७० छ। वाम गठबन्धनको तीन हजार १२ मतभार छ। राजपा र संघीय समाजवादी फोरमको चार हजार पाँच सय मत छ। यो प्रदेशमा वाम गठबन्धनले एक महिला र एक अन्य जित्ने देखिन्छ। राजपा र संघीय समाजवादी मिलेमा एक महिला र एक अन्य जित्ने अवस्था छ भने कांग्रेस एक्लैले कुनै पनि पद जित्ने अवस्था छैन। कांग्रेस, राजपा वा संघीय समाजवादी मिलेमा एक महिला र एक अन्य जित्ने अवस्था छ। प्रदेश ३ प्रदेश ३ मा वाम गठबन्धनको बहुमत छ। जम्मा मतभार नौ हजार पाँच सय ६४ रहेकोमा जित्न आवश्यक मत दुई हजार तीन सय ९२ चाहिन्छ। कांग्रेसको दुई हजार दुई सय १४ मत छ। वाम गठबन्धनको ६ हजार आठ सय ७६ मत छ। यो प्रदेशमा वाम गठबन्धनले दुई महिला र दुई अन्य जित्ने देखिन्छ। बाँकी एक महिला र एक अन्य सिट जित्न भने साना दलको भर पर्नुपर्ने अवस्था छ। नेमकिपा, नयाँ शक्ति, विवेकशील साझा, राप्रपा र राप्रपा प्रजातान्त्रिकको सहयोग कांग्रेसलाई भए कांग्रेसले एक महिला र एक अन्य तथा वाम गठबन्धनलाई भए वाम गठबन्धनले ती दुई पद जित्ने अवस्था छ। प्रदेश ४ प्रदेश ४ को मत संख्या ५ हजार ९ सय ४० छ। यो प्रदेशमा जित्नका लागि १ हजार ४ सय ८६ मत चाहिन्छ। कांग्रेसको २ हजार १ सय ७८ मत छ। वाम गठबन्धनको ३ हजार ३सय ४८ मत छ। कांग्रेसले एक महिला र एक अन्य तथा वाम गठबन्धनले दुई महिला र दुई अन्य जित्ने देखिन्छ। प्रदेश ५ ८ हजार १ सय मत रहेको ५ नम्बर प्रदेशमा जित्नका लागि दुई हजार २६ मत चाहिन्छ। कांग्रेसको दुई हजार ६४ मत छ। वाम गठबन्धनको पाँच हजार दुई सय ८६ मत छ। प्रदेश ५ मा एक महिला र एक अन्य कांग्रेसले तथा दुई महिला र दुई अन्य वाम गठबन्धनले जित्ने देखिन्छ। प्रदेश ६ प्रदेश ६ का सबै सिट वाम गठबन्धनले जित्ने देखिन्छ। चार हजार सात सय ६४ मत संख्या रहेको यो प्रदेशमा जित्नका लागि एक हजार एक सय ९२ मत चाहिन्छ। तर, कांग्रेसको एक हजार २६ मात्र मतसंख्या छ। वाम गठबन्धन र केही स्वतन्त्र (वाम गठबन्धननजिक) को ७२ मतसमेत जोड्दा वाम गठबन्धनको तीन हजार ६ सय १८ मत हुन्छ। यो संख्याले तीन महिला र तीन अन्य जित्ने देखिन्छ। प्रदेश ७ प्रदेश ७ को जम्मा मतभार पाँच हजार सात सय १२ छ। निर्वाचित हुन आवश्यक मत संख्या एक हजार चार सय २९ हो। कांग्रेसको एक हजार ८ सय ७२ मत संख्या छ भने फोरम लोकतान्त्रिकको ३६ समेत कांग्रेसको भागमा जोड्दा एक हजार नौ सय आठ हुन्छ। वाम गठबन्धनको तीन हजार सात सय आठ मत छ। यो प्रदेशमा कांग्रेसले एक महिला र एक अन्य तथा वाम गठबन्धनले दुई महिला र दुई अन्य जित्ने देखिन्छ।"
एमालेमाओवादी कार्यदल बैठक : मुख्यमन्त्रीमा कुरा मिलेन,"काठमाडौं : एमाले र माओवादीको संयुक्त कार्यदलको बैठकमा कुन पार्टीले कति मुख्यमन्त्री पाउने भन्ने विषयमा छलफल भएको छ। आइतबार सिंहदबारमा बसेको बैठकमा माओवादीले प्रदेश ६ र ७ को मुख्यमन्त्रीको दाबी गरेपछि मुख्यमन्त्रीमा कुरा नमिल्ने देखिएको छ। आइतबारको बैठकमा माओवादी र एमालेबीच मुख्यमन्त्रीको दाबी अगाडि सारेका हुन्। प्रदेश ६ र ७ मा मुख्यमन्त्री आफ्नो पार्टीबाट हुनु पर्ने माओवादीले प्रस्ताव अगाडि सारेको कार्यदलका एक सदस्यले अन्नपूर्णलाई जनकारी दिए। एमाललेले अन्य पाँच प्रदेशको मुख्यमन्त्री छोड्न नसक्ने बैठकमा प्रस्ताव राखेका छ। तर, प्रदेशका मुख्य मन्त्रीको विषयमा सामान्य छलफल भए पनि राष्ट्रिय सभाको उम्मेदवार मनोयनपछि मात्रै त्यस विषय टुंग्याउन कार्यदलका सदस्यले सहमति गरेका छन्। माओवादीले दुई मुख्यमन्त्रीमा दाबी गर्ने र एमालेले पाँच मुख्यमन्त्रीको अडान नछोड्ने हो भने सहमति नजुट्ने देखिन्छ। प्रदेश २ मा मधेसी दलले सरकार बनाउने पक्का देखिएको अवस्थामा एमाले र माओवादीले ६ वटा प्रदेशमा सहमति खोज्नुपर्ने छ। राष्ट्रिय सभाको उम्मेदवार चयन तथा प्रदेश सभाको सरकार गठनका लागि बनेको संयुक्त कार्यदलको दोस्रो बैठकले राष्ट्रिय सभाको उम्मेदवार छनोट टुंग्याउने विषयमा भने निर्णय गरेको छ। बैठकले राष्ट्रिय सभाका लागि उम्मेदवार छनोट गर्नु अगाडि दलगत मत भारको स्थिति बारे छलफल गरेको हो। स्थानीय तहमा दलले प्राप्त गरेको परिणामको आधारमा नै सिट बाँडफाँट गर्ने विषयमा कार्यदल सदस्यबीच मोटामोटी सहमति भएको छ। आइतबारको बैठकमा कार्यदलका सबै (छ सदस्य) सदस्य सहभागी थिए। बैठकमा स्थानीय तहमा दलगत रुपमा प्राप्त स्थितिको बारेमा छलफल भएको त्यस आधारमा उम्मेदवारको गृहकार्य गरी बैठक ३ माघमा पुन बस्ने गरी सकिएको कार्यदल सदस्य मातृका यादवले बताए। उनले भने स्थानीय तहमा दलले पाएको मतलाई पहिलो आधार बनाइए पनि दुई पार्टीबीच ६०४० का आधारमा उम्मेदवार छनोट हुन सक्ने अवस्था छ। पार्टी अनुसार फरकफरक उम्मेदवार छनोट भएपनि केही व्यक्तित्व तथा अरू कुरामा सहमति गर्न सकिन्छ। यो विषयमा सदस्यहरुको समान धारणा पनि रह्यो। प्रतिनिधिसभा तथा प्रदेशसभाको निर्वाचनमा दुवै पार्टी तामेल गर्दा ६० र ४० मै सहमति भएको थियो। राष्ट्रिय सभाको निर्वाचनका लागि माघ १० गते उम्मेदवार मनोयन गर्ने कार्यक्रम रहेकाले अहिले प्रदेशसभाको गठन तथा मुख्यमन्त्री छनोटका विषयमा भन्दा उम्मेदवार छनोटमै बैठक केन्द्रित गरेको सदस्य यादवले बताए। राष्ट्रिय सभामा दलले पाएको मत परिणाको आधारमा नै सिट संख्या निर्धारण गर्ने र पार्टी एकताका लागि स्पिड अनुरूप कसरी सहमति हुनसक्छ त्यस अनुरुप अगाडि बढ्ने छलफल भएको छ। थप विषयमा बुधबार बस्ने बैठकले निर्णय गर्ने एमाले नेता एवम् कार्यदल सदस्य सुरेन्द्र पाण्डेले जानकारी दिए।"

शीर्षक,विवरण
स्थानीय सरकार प्रभावकारी बनाऊ,"मुलुकमा संघीय लोकतान्त्रिक गणतन्त्रात्मक शासन व्यवस्था लागू छ। संघीय शासन प्रणाली भनेको राज्यको कानुन बनाउने विधायिकी शक्ति, कानुन कार्यान्वयन गर्ने कार्यकारिणी शक्ति र कानुनको व्याख्या गर्ने न्यायिक शक्ति संघ, प्रदेश र स्थानीय तहमा विभाजन गरिएको शासन प्रणाली हो। सरल भाषामा भन्नुपर्दा जनताका घरदैलोमा सहजरूपमा सबै प्रकारका सरकारी सेवा पुर्याउने शासन प्रणाली हो। संविधानअनुसार स्थानीय तह गठन गरेर त्यहाँ २० वर्षपछि जनप्रतिनिधि आइसक्दा स्थानीय तहले प्रभावकारी रूपमा काम गर्न पाएको छैन। अहिलेको स्थानीय तह पहिलाको जस्तो विकेन्द्रीकरणको सिद्धान्तमा चल्ने निकाय होइन। यो त आफैंमा एउटा छुट्टै सरकार हो। संविधानतः कार्यकारी अधिकार स्थानीय तहमै निहित रहन्छ, तर स्थानीय तहलाई केन्द्रीय सरकारले पूर्णरूपमा उपेक्षा गरिरहेको छ। केन्द्रमा बस्ने राजनीतिक नेतृत्व र केही प्रशासनिक नेतृत्वको केन्द्रीकृत सोचका कारण स्थानीय तहलाई प्रभावकारी रूपमा काम गर्ने वातावरण सिर्जना हुन नसकेको हो। नेपालको संविधानको धारा २३२ मा स्पष्टसँग संघ, प्रदेश र स्थानीय तहबीचको सम्बन्ध सहकारिता, सहअस्तित्व र समन्वयको सिद्धान्तमा आधारित हुने स्पष्ट व्यवस्था गरिएको छ, तर अहिले संघ सरकारले संविधानको सो प्रावधानअनुसार स्थानीय तहसग पारस्परिक र न्यानो सम्बन्ध स्थापित गर्न नसकेको गुनासो आउन थालेको छ। सरकारले विभिन्न बहानामा स्थानीय सरकारको कामकारबाहीमा तगारो बन्न खोजेको गुनासो छ। स्थानीय तहले यतिखेर भोग्नु परिरहेको सबैभन्दा ठूलो समस्या कर्मचारी व्यवस्थापन हो। कतिपय स्थानीय तहमा कर्मचारी भरिभराउ हुन नसक्दा सेवा प्रवाह अवरुद्ध जस्तै छ। स्थानीय तहमा केन्द्रबाट कर्मचारी नपठाइदिने प्रवृत्ति र स्थानीय तह आफैंले कर्मचारी राख्न नपाउने नियमका कारण स्थानीय तह कुहिरोको कागजस्तै बन्न बाध्य छ। यसका अतिरिक्त जनप्रतिनिधिको सेवासुविधा निर्धारणमा अन्योल, न्यायिक अधिकारमा द्विविधा, आधाभन्दा बढी स्थानीय तहमा भवन अभाव, सरकारी सेवामा दोहोरोपना तथा कानुन निर्माणमा अन्योल आदिले यतिखेर स्थानीय तहले राम्ररी काम गर्न सकिरहेको छैन। संविधानअनुसार पनि स्थानीय तहलाई सुरुमा बाटो देखाइदिने र आवश्यक पर्ने नमुना कानुन निर्माण गरेर उनीहरूलाई सक्षम बनाउने र अभिमुखीकरण गर्ने जिम्मेवारी केन्द्र सरकारको हो। त्यो जिम्मेवारी पूरा गर्न केन्द्र सरकार चुकेको देखिन्छ। केन्द्र सरकारले आर्थिक सहायता तथा अन्य अनावश्यक विषयमा करोडौं र अर्बौँ रुपैयाँ वितरण गरिरहेको छ। तर स्थानीय तहलाई साधनस्रोतसम्पन्न बनाउन र जनप्रतिनिधिलाई सबलीकरण गर्न अर्थमन्त्रालयले नै रकम रोक्ने काम गरिरहेको छ। यो दुःखद पक्ष हो। उता स्थानीय तहका जनप्रतिनिधि पनि चनाखो र रचनात्मक हुँदै बढ्न जरुरी छ। उनीहरूले हामी नै सरकार हौं र सरकार भएकाले जनतालाई प्रभावकारी सेवा दिन सक्नुपर्छ भन्ने मानसिकता राखी सोहीअनुसार बढ्नुपर्छ। केन्द्र सरकारले पनि सेवा प्रवाहको महत्वपूर्ण आधार मानिएको स्थानीय तहलाई कामयावी बनाउँदै जनतालाई प्रभावकारी सेवा दिने गरी आफ्ना नवीन योजना र कार्यक्रम सशक्त रूपमा लागू गर्न सक्नुपर्छ। यसका लागि संघीय शासन प्रणालीको संस्थागत विकास गर्दै यसलाई सफल बनाउनु अपरिहार्य छ। स्थानीय तहको कामलाई प्रभावकारी बनाई जनताका सेवामा समर्पित हुने वातावरण सिर्जना गर्नु सबै दल र केन्द्र सरकारको प्रमुख दायित्व हो।"
"ओली र प्रचण्ड भेटले नयाँ तरङ्ग, कहाँ पुग्यो पार्टी एकता ?","काठमाडौँ : निर्वाचनमा वामगठबन्धनले अत्याधिक बहुमत हासिल गरे । निर्वाचनमा एकअर्कामा धोकाधाडी हुने अनुमानलाई एमाले र माओवादी केन्द्र दुवैतर्फका कार्यकर्ताले गतल सावित गरिदिए । निर्वाचनको परिणाम आउन थालेपछि दुवैतर्फका कार्यकर्ता एकता हुनेमा ढुक्क भए । निर्वाचन परिणाममा प्रत्यक्षतर्फ एमाले ८० सिट जित्दै सबैभन्दा ठुलो पार्टी बन्यो भने समग्र भोट र समानुपातिकको आधारमा त कांग्रेस दोस्रो ठुलो पार्टी भएपनि प्रत्यक्षतर्फको सिट संख्याको आधार ३६ सिट जित्दै माओवादी दोस्रो भयो । माओवादी अध्यक्षलाई कांग्रेस र मधेसवादी दलले प्रधानमन्त्रीको प्रस्ताव गरे । अनि प्रचण्ड अलमलमा परे । अनि उनले आलोपालोको कार्ड फ्याले । गृहजिल्ला चितवन गएर केही दिने विताए त्यसको चौतर्फी आलोचना भयो । एकता संयोजन समितिको बैठकमा समेत प्रचण्डको कारण दुई पटक सयो । समग्र राजनीतिमा गतिरोध उत्पन्न भयो । शंका उपशंका पनि उत्तिकै उब्जियो । यही बेला फोरमका अध्यक्ष उपेन्द्र यादव र एमाले अध्यक्ष वलीको भेटघाट नयाँ घटनाक्रम चर्चा चल्न थाल्यो । एमाले र फोरमको सिट संख्याले प्रतिनिधि सभामा बहुमत पुग्ने भएका कारण स्वयम् माओवादी अध्यक्ष प्रचण्ड समेत अत्तालिए । एमालेको १२१ र फोरमको १६ जोड्दा १३७ हुन्छ । त्यो प्रतिनिधि सभाको २७५ सिटको बहुमत हो । रुपन्देहीमा पुगेर फोरम र एमालेको सरकार बनाउने कसरत भइरहेको भन्दै दुखेसो पाखे । केही समयदेखि अल्झिएको राजनीतिकमा एमाले अध्यक्ष केपी शर्मा ओली र माओवादी अध्यक्ष प्रचण्डको नयाँ तरङ्ग ल्याएको छ । बुधबार भएको ओली र प्रचण्ड विच देउवा सरकारले सरकार गठनको लागि मार्ग प्रशस्त गर्नुपर्ने, वाम एकता र राष्ट्रिय सभा अध्यादेशका विषयमा कुराकानी भएको छ । दुवै नेताले पार्टी एकतालाई जोड दिएका छन् । सरकार गठन र पार्टी एकताबारे बाहिर गलत हल्ला चलेपछि दुई अध्यक्षबीच भएको भेटवार्तामा पार्टी एकता, नयाँ सरकार निर्माण र राष्ट्रियसभा गठनसम्बन्धी अध्यादेशबारे गम्भीर छलफल भएको एमाले अध्यक्ष ओलीका प्रेस संयोजक चेतन अधिकारीले जानकारी दिए । भेटबारेमा सञ्चारकर्मीलाई जानकारी दिँदै उनले पार्टी एकता, सरकार गठनबारे बाहिर आएका हल्ला गलत भएको भन्दै यसमा कुनै समस्या नरहेको बताए । दुई नेताबीच एकमत रहेकाले यसलाई छिटो टुंगोमा पुर्याउनेबारे छलफल भएको अधिकारीले बताए । भेटका क्रममा नयाँ सरकार गठनका लागि सरकारले तुरुन्त बाटो खोलिदिनुपर्नेमा दुई अध्यक्षको एक मत रहेको उनले बताए । वर्तमान सरकारले नयाँ सरकार गठनको बाटो तुरुन्त खोलिदिनुपर्छ, पार्टी एकता छिटो गर्नुपर्छ, सरकारले राष्ट्रपति कार्यालयमा पठाएको राष्ट्रियसभा गठनसम्बन्धी अध्यादेश फिर्ता लिँदै अध्यादेशको गाँठो सरकारले छिटो फुकाउनुपर्छ, उनले भने, निर्वाचन आयोगले देखिएका व्यवधान फुकाएर लैजानुपर्छ भन्नेबारेमा दुई अध्यक्षबीच छलफल भयो र दुवैको यसमा एकमत रह्यो । पार्टी एकता संयोजन समितिको बैठक थप छलफलपछि भोलि बस्नेसमेत छलफल भएको उनले जानकारी दिए । थप छलफलले ठोस एजेण्डा तय गरेपछि पार्टी एकता संयोजन समितिको बैठक बस्ने उहाँहरुबीच कुराकानी भएको छ, अधिकारीले भने । अब बन्ने एकीकृत पार्टीको अध्यक्ष र सरकारको नेतृत्व आलोपालो गर्नेनगर्ने तथा कस्तो वैचारिक संगठनात्मक आधारमा एकता गर्ने भन्नेमा नेताहरुबीच फरक फरक धारणा आउँदा ओली र प्रचण्डमात्रै बसेर भएको भेटवार्तालाई अर्थपूर्णरुपमा हेरिएको छ । गत असोज १७ गते दुई पार्टीबीच घोषणा गरिएको सहमतिपत्रमा समितिले पार्टी एकता र संगठनात्मक एकताको विस्तृत खाका र कार्ययोजना तयार पार्ने उल्लेख गरिएको थियो । साझा घोषणापत्र र साझा उम्मेदवारसहित चुनाव लडेका यी दुई दलले चुनावलगत्तै पार्टी एकता गर्ने घोषणा गरे पनि कात्तिक १५ यता नेताहरूबीच औपचारिक बैठक बस्न सकेको थिएन । पार्टी एकता र स्थिर सरकार गठनको नारासहित चुनावमा बहुमत प्राप्त गरेका एमाले र माओवादी केन्द्रले लिने नीतिले भावी राजनीतिलाई प्रभाव पार्ने भएकाले चासोका साथ हेरिएको छ ।"
गाउँपालिकाको केन्द्र निर्धारण गर्न मतदान,"फिदिम : केन्द्र निर्धारण गर्ने विषयमा पाँचथरको फालेलुङ गाँउपालिकाका जनप्रतिनिधिबीच लामो समयसम्म सहमति जुट्न नसकेपछि मतदान गरी केन्द्र निर्धारण गरिएको छ । मंगलबार डाकिएको गाँउसभामा पनि जनप्रतिनिधहरुबीच केन्द्र राख्ने विषयमा सहमति जुट्न नसकेपछि केन्द्र निर्धारण गर्न निर्वाचन गरिएको थियो । गाउँपालिकाको केन्द्र राख्ने विषयमा नेपाली काँग्रेस र वाम घटकका (एमाले र माओवादी) निर्वाचित पदाधिकारीबीच सहमति जुट्न नसकेपछि मतदानबाट केन्द्रको टुंगो लगाइएको हो । राज्यको पुर्नसंरचना आयोगले जिल्लाबाट प्राप्त सुझावका आधारमा मच्छेबुङमा केन्द्र राख्नेगरी निर्णय गरेको भएपनि स्थानीय तहका जनप्रतिनिधिबीच स्थान टुंगो लगाउने विषयमा विवाद चुलिएको थियो । मंगलबार भएको मतदानमा फालेलुङ ३ स्थित थोकेपुङ डाँडामा केन्द्र राख्ने टुंगो लागेको हो । सोही वडाको मच्छेबुङ र थोकेपुङको विषयमा विवाद चुलिएको थियो । ८ वडा र कार्यपालिकामा निर्वाचित गरी ५१ जना पदाधिकारी रहेको उक्त गाउँपालिकाको केन्द्र थकेपुङमा राख्नुपर्ने अडान माओवादी केन्द्र र एमालेका तर्फबाट निर्वाचित जनप्रतिनिधिको थियो । नेपाली कांग्रेको तर्फबाट निर्वाचित प्रतिनिधिले मच्छेबुङमा केन्द्र राख्नुपर्नेमा अडान राखेका थिए । छलफलबाटै केन्द्रको टुंगो लगाउन प्रयत्न गरिए पनि सहमति नभएपछि मतदान गर्दा थकेपुङ केन्द्र रहनेको पक्षमा बढी मत परेको हो । ४१ जनप्रतिनिधिले भागलिएको मतदानमा थकेपुङका पक्षमा २४ र मच्छेबुङको पक्षमा १७ मत खसेकोे गाउँपालिकाका प्रमुख सञ्चकुमार केरुङले जानकारी दिए । सहमतिबाटै केन्द्रको टुंगो लगाउने प्रत्यन गरिएको हो, केरुङले भने, कुनै हालतमा सहमति नजुटेपछि मतदानबाट टुंगो लगाउनुपयो । पुनःसंरचना आयोगले स्थानीय तहको निर्वाचन भएको छ महिना भित्रमा सम्बन्धित स्थानीय तहका जनप्रतिनिधिको सहमत नभए सामान्य बहुमतले केन्द्र तोक्नसक्ने व्यवस्था गरेको छ । छ महिना भन्दा ढिलो भए जनप्रतिनिधिको दुई तिहाई बहुमतले मात्र केन्द्र सार्न वा तोक्ने सक्ने प्रावधान छ । पुस १४ गते निर्वाचन भएको छ महिना बित्ने भएपछि दुई तिहाई बहुमत चाहिने भएकाले मंगलबार भएको मतदानबाट सामान्य बहुमतले गाउँपालीकाको केन्द्र निर्धारण गरेको हो । यसअघि हिलिहाङ गाउँपालिकाको केन्द्र गोपेटार वा पञ्चमी कहाँ राख्ने भन्ने विषयको विवाद पनि मतदान प्रकृयाबाटै टुंगो लगाइएको थियो । फाल्गुनन्द गाँउपालिकाको केन्द्रको विषमा पनि विवाद चुलिएको छ । १४ गते डाकिएको गाँउसभाले विवाद टुंगो लगाउन गाँउपालिकाका प्रमुख अमर नेम्बाङले जानकारी दिए ।"
नारबाजीबीच गाउँपालिकाको नाम परिवर्तन : 'सहिद सुनिल स्मृति' पारित,"रोल्पा : चर्को नाराबाजी र विरोधबीच रोल्पाको सुवर्णावती गाउँपालिकाको नाम परिवर्तन भएको छ। दोस्रो गाउँसभाबाट बुधबार साँझ सहिद सुनिल स्मृति गाउँपालिकानामाकरण गर्ने निर्णय गरिएको हो। पुस ७ गतेको गाउँपालिकाको बैठकमा नाम परिवर्तन गर्ने प्रस्ताव पेश गरिएपछि विरोध हुँदै आएको थियो। दोस्रो गाउँसभाले बहुमतबाट नाम परिवर्तन गरेको हो। नाम परिवर्तनमा विरोध हुने भएपछि बिहानैदेखि गाउँपालिकाको परिसरमा प्रहरीले सुरक्षा दिएका थिए। ४४ सदस्यीय गाउँसभामा १९ जनप्रतिनिधिले नाम परिवर्तनको निर्णयमा असहमति जाहेर गरेका छन्। बहुमतको दम्भ देखाउँदै गाउँपालिकाको नाम परिवर्तन गर्न खोजिएको भन्दै ४ नम्बर वडा अध्यक्ष गञ्ज क्षेत्रीको नेतृत्वको जनप्रतिनिधिले दिनभर विरोध जनाइरहे। बहुमतबाट नाम परिवर्तन गरिएपछि सभा कक्षमै विमती राख्ने जनप्रनिधिले नारा लगाएका थिए। गाउँपालिकाको नाम फेर्न पाइदैन, बहुमतको दम्भ देखाउन पाइदैन, गाउँपालिको नाम परिवर्तन गर्ने निर्णय मान्दैनौं, लगायतका नारा निरन्तर लगाएका थिए। नेपाली कांग्रेसबाट उम्मेदवार बनेर विजयी बनेका जनप्रतिनिधिले नाम परिवर्तन गर्न नहुने अडान लिएका थिए। असन्तुष्ट बजारवासी र माओवादी केन्द्र इतर दलका नेता कार्यकर्ताले पनि गाउँपालिका बाहिर विरोध प्रदर्शन गरेका थिए। विरोध भइरहेकै समयमा बहुमतबाट नाम परिवर्तनको प्रस्ताव पारित गरिएपछि विपक्षमा रहेका जनप्रतिनिधि सभाबाट बाहिरिएका छन्। स्थानीय तहको नाम र केन्द्र निर्धारण जिल्ला प्राविधिक समितिले सिफारिस गरेपछि सुवर्णावती गाउँपालिका रहेको थियो। स्थानीय तहका जनप्रतिनिधिको पहिलो बैठकको ६ महिनाभित्र आवश्यक ठानेमा नाम र केन्द्र बहुमतबाट परिवर्तन गर्न सकिने प्रावधान छ। सोही प्रावधानलाई टेकेर नाम परिवर्तन गरिएको गाउँपालिका अध्यक्ष गुणेन्द्र घर्तीले जनाए। सुवर्णावती नामको ऐतिहासिकता नभएकाले नाम परिवर्तन जायज भएको उनले बताए। गजुलका किमबहादुर थापा सुनिल लडाकु कमाण्डर थिए। रोल्पाकै जिनाबाङको मुनिमारेमा तत्कालीन शाही सेनाको हेलिकोप्टरबाट गरिएको आक्रमणबाट मारिएका थिए। उच्च तहका कमाण्डरको सम्मान हुने भन्दै सहिद सुनिल स्मृति गाउँपालिका नामाकरण गरिएको बताइएको छ। विपक्षीले धेरै सहिद भएको गाउँपालिकामा एक जनाको नामबाट मात्र नामाकरण गलत हुने तर्क गरेका छन्। नाम परिवर्तन नै आवश्क भए प्रयाप्त बहस र छलफल गर्न सकिने भन्दाभन्दै जबरजस्ती नाम परिवर्तन गरेकोले विरोध गरिएको महिला सदस्य तेजु विष्टले बताइन्। एक नगरपालिका र नौ गाउँपालिकामा सुकिदह गाउँपालिकाको नाम र केन्द्र परिवर्तन हुँदा पनि विरोध भएको थियो। गाउँपालिकाको कार्यालयमा समेत तालाबन्दी भएको थियो। सहिदको नाममा भन्दै गंगादेव गाउँपालिका नामाकरण गरिएपछि विरोध चर्किएको हो। नाम र केन्द्र परिवर्तनको निर्णय र साविककै केन्द्र र नाम राख्ने माग दुवै मन्त्रालयमा पेश गर्ने सहमति भएको छ। दुईखोली गाउँपालिकाको सहिदको नामबाट नामाकरण गर्ने चर्चा सेलाएको छ। त्रिवेणी गाउँपालिको केन्द्र सार्ने माग चर्किदै गएको थियो। स्थानीय तहको केही संरचना र कार्यालय नुवागाउँमा स्थापना गर्ने सहमतिपछि विवाद साम्य भएको छ।"
राप्रपाले बैठक बोलायो,"काठमाडौ : राष्ट्रिय प्रजातन्त्र पार्टीले निर्वाचनको समीक्षा गर्न पुस १९ गते केन्द्रीय कार्यसमितिको आकस्मिक बैठक काठमाडौँमा बोलाएको छ । पार्टी अध्यक्ष कमल थापाको अध्यक्षतामा धुम्रबाराहीमा बुधबार बसेको केन्द्रीय पदाधिकारीको बैठकले फागुनको दोस्रो साता केन्द्रीय परिषद् बैठक गर्ने समेत निर्णय गरेको प्रवक्ता भुवन पाठकले बताए । देशभरबाट १४१ केन्द्रीय सदस्य सहभागी हुने सो बैठकले वैचारिक, सांगठनिक दृष्टिकोणमाथि छलफल गरी भावी कार्यनीति तय बताइएको छ । साथै बैठकले पुस २७ गते पृथ्वी जयन्ती तथा राष्ट्रिय एकता दिवस विविध कार्यक्रम गरी मनाउने निर्णयसमेत गरेको छ । साथै पुस १४ गते स्व राजा वीरेन्द्रको व्यक्तित्वबारे काठमाडौँमा एक गोष्ठिको आयोजना गरिने बताइएको छ । रासस"
राजपाफोरमबीच तत्काल पार्टी एकता: राजेन्द्र महतो,"काठमाडौं : राष्ट्रिय जनता पार्टी नेपालका अध्यक्ष मण्डलका सदस्य राजेन्द्र महतोले संघीय समाजवादी फोरम र राजपा नेपालबीच तत्काल पार्टी एकता हुने बताएका छन् । बुधबार रिपोर्टर्स क्लबमा आयोजित साक्षात्कारमा बोल्दै नेता महतोले तत्काल फोरमसँग एकता प्रक्रिया सुरु गरिने बताए । अहिलेको जनमत दुई पार्टी एकताको लागि नै हो, एकता हाम्रो प्राथमिकतामा छ, उनले भने । महतोले छ पार्टी मिलेर राजपा बनाएको उल्लेख गर्दै अब फोरमसँग पनि एकता हुनेमा शंका नगर्न आग्रह गरे । प्रदेश २ मा राजपा र फोरम गठबन्धनको सरकार बनाउने कुरामा कुनै विवाद नरहेको उनको भनाइ छ । निर्वाचनलाई आन्दोलनको रुपमा उपयोग गरेको उल्लेख गर्दै नेता महतोले भने, निर्वाचनमा हाम्रो विजयसँगै आन्दोलनको जित भएको छ, सहिदको पक्षमा मतदान भएको छ, यो मधेस आन्दोलनको जित हो । धनुषा ३ बाट प्रतिनिधि सभाका लागि विजयी महतोले आफूहरुको राजनीतिक एजेण्डाको केन्द्रबिन्दु संविधान संशोधन रहेको बताए । उनले भने,केन्द्रीय सरकार बनाउनेतिर हाम्रो कुनै चासो र ध्यान छैन, हामी संविधान संशोधनको पक्षमा रहन्छौं, यसका लागि संघर्ष गर्छौं। त्यस्तै महतोले राष्ट्रिय सभासम्बन्धी अध्यादेश राष्ट्रपतिले रोकेर राख्न नहुने धारणा व्यक्त गरे । उनले भने, संविधान अनुसार नै अध्यादेश अघि बढाउनुपर्छ, अध्यादेश रोकेर प्रक्रिया अवरोध गर्नुहुँदैन, यही कुरा हामीले राष्ट्रपतिज्यूसँगको भेटवार्तामा सल्लाह दिएका छौं ।"
इटहरीलाई राजधानी बनाउन लाग्छु',"आफ्नो जितलाई तपाईंले कसरी लिनुभएको छ ? ०७० सालको संविधानसभा निर्वाचनमा निर्वाचित भई संविधान निर्माण र आफ्नो क्षेत्रको विकासमा योगदान पुर्याएका कारण जनताले दोस्रो पटक जिताएका हुन् । जनमतको कदर गर्दै यस क्षेत्रको विकासमा म अझै लाग्नेछु । राज्यमन्त्री हुँदा मैले यस क्षेत्रको विकासमा बजेट विनियोजन गरेपछि विकास निर्माणले गति लिएका कारण जनताको रोजाइमा परेको हुँ । अब तपाईंको प्राथमिकतामा के छ ? म मतदाताकै सुझावलाई कार्यान्वयनमा लैजाँदै यस क्षेत्रको विकास निर्माणमा लाग्छु । इनरुवादेवानगन्ज, रामधुनीइटहरी मोटरबाटो कालोपत्रे, सिँचाइ सुविधा विस्तारका साथै हुलाकी राजमार्गको काम द्रुत गतिमा अगाडि बढाउन पहल गर्नेछु । सुनसरी बाँध सिँचाइ योजना २०१५ सालमा यसै क्षेत्रबाट निर्वाचित बीपी कोइरालाले बनाउनुभएको थियो । यसको पुनर्निर्माण गरी इनरुवा दक्षिणका क्षेत्रमा सिँचाइ सुविधा पुर्याउन बजेट माग गरी विकास निर्माणलाई अगाडि बढाउनेछु । मतदातालाई कसरी रिझाउनुभयो ? म चुनाव जितेपछि काठमाडौं गएर हराउने मान्छे होइन । हरेक महिना जनतासँगै हुन्छु । सर्वप्रथम इटहरीलाई प्रदेश १ राजधानी बनाउन दबाबमूलक काम गर्नेछु । इटहरी, रामधुनीलाई पर्यटकीय स्थलका रूपमा विकास गर्ने, भारतीय सीमा जोडिएका गाउँमा मोटरबाटो निर्माण गरी त्यहाँको कृषिउपजलाई बजारसम्म ल्याउन सहज बनाउन मेरो भूमिका हुनेछ । प्रस्तुति : रत्नप्रसाद आचार्य"
एक हुँदै वैद्यविप्लव,"काठमाडौं : एमालेमाओवादीबीच एउटै कम्युनिस्ट केन्द्र निर्माण गर्ने गरी छलफल चलिरहँदा यो प्रक्रियाबाट अलग रहेका साना दुई कम्युनिस्ट पार्टीले अलग्गै पार्टी धुव्रीकरण र एकताको बहस चलाएका छन् । नयाँ जनवादी क्रान्तिको कार्यदिशालाई स्वीकार गर्ने, माओवाद मान्ने शक्तिबीच क्रान्तिकारी धुव्रीकरण र पार्टी एकता गर्ने निष्कर्षमा ती दुई साना पार्टी पुगेका हुन् । मोहन वैद्य नेतृत्वको नेकपा (क्रान्तिकारी माओवादी) र नेत्रविक्रम चन्द नेतृत्वको नेकपाबीच पार्टी एकता र धुव्रीकरणका लागि छलफल सुरु भएको हो । चितवनमा यी दुवै पार्टीका शीर्ष नेताको बैठक बसेर एकताका लागि पहल गर्ने निर्णयसमेत गरेका छन् । यी दुवै पार्टी माओवादी केन्द्रबाट विभाजन भएका हुन् । दोस्रो संविधानसभा बहिष्कार गरेका यी दुई पार्टीमध्ये वैद्यको पार्टीले भने गत स्थानीय तह र प्रतिनिधि तथा प्रदेशसभा निर्वाचन उपयोग को नीतिअन्तर्गत प्रयोग गरेको थियो । तर, चन्दको पार्टी नेकपाले भने चुनावलाई सशक्त बहिष्कारको नीति अवलम्बन गरेको थियो । पछिल्लो राजनीतिक घटनाक्रमको समीक्षा गर्दै अब दुई पार्टीबीच एकता र धुव्रीकरणको पहल गर्ने निर्णय भएको बैठकपछि वैद्य र चन्दले संयुक्त रूपमा जारी गरेको विज्ञप्तिमा उल्लेख छ । चुनावी अवस्थासम्म देशमा राजनीतिक धुव्रीकरण बढेका कारण आफूहरूले पनि धुव्रीकरणको आवश्यकता महसुस गरेको नेताहरूले बताएका छन् । माओवादी केन्द्र एमालेमा पतन भएको, कांग्रेसले दलाल पुँजीवादी तथा पश्चगामी पार्टीलाई गोलबन्द गर्ने अभियानमा लागेको जनाउँदै उनीहरूले राष्ट्रिय स्वाधीनता, जनतान्त्रिक अधिकार र सामाजिक, राजनीतिक तथा आर्थिक क्षेत्रमा आमूल परिवर्तन गर्न क्रान्तिकारी कम्युनिस्टबीच वैचारिक, राजनीतिक एवं संगठनात्मक एकीकरण तथा धु्रवीकरणको पहलकदमी लिनुपरेको संयुक्त विज्ञप्तिमा उल्लेख गरेका छन् ।"
ओलीलाई भेट्न प्रचण्ड बालकोटमा,"काठमाडौं : एमाले अध्यक्ष केपी शर्मा ओलीलाई भेट्न माओवादी केन्द्रका अध्यक्ष पुष्पकमल दाहाल प्रचण्ड बाटकोट पुगेका छन्। एक हप्तादेखि हुन नसकेको दुई अध्यक्षको भेटवार्तालाई महत्वका साथ हेरिएको छ । ओली निवासमा जारी भेटवार्तामा पछिल्लो राजनीतिक गतिरोध, नयाँ सरकार गठन लगायतका विषयमा छलफल जारी रहेको बालकोट स्रोतले जनाएको छ। प्रचण्डको निजी सचिवालयका अनुसार प्रचण्ड ओलीलाई भेट्न १ बजे बालकोट पुगेका हुन् । बालकोटमा दुई नेताबीच वार्ता जारी छ ।भावी सरकार गठन र दुई पार्टीबीचको एकताबारे फरक फरक धारणा आइरहेका बेला वाम गठबन्धनका दुई शीर्ष नेताको भेटलाई महत्वका साथ हेरिएको छ। पार्टी एकता पहिला कि सरकार गठन, सरकारको नेतृत्व आलोपालो हुने वा एकल जस्ता विषयमा दुई पार्टीका नेताहरूबीच फरक फरक धारणा आइरहेका बेला दुई शीर्ष नेताबीच छलफल सुरु भएको हो । एकता संयोजन समितिमा एमाले अध्यक्ष ओली र माओवादी केन्द्रका अध्यक्ष प्रचण्ड संयोजक छन्। गत असोज १७ गते घोषणा गरिएको सहमतिपत्रमा समितिले पार्टी एकता र संगठनात्मक एकताको विस्तृत खाका र कार्ययोजना तयार पार्ने उल्लेख छ। साझा घोषणापत्र र साझा उम्मेदवारसहित चुनाव लडेका यी दुई दलले चुनावलगत्तै पार्टी एकता गर्ने घोषणा गरेका थिए। तर कात्तिक १५ यता नेताहरूबीच औपचारिक बैठक बस्न सकेको छैन। पार्टी एकता र स्थीर सरकार गठनको नारासहित चुनावमा बहुमत प्राप्त गरेका एमाले र माओवादी केन्द्रले लिने नीतिले भावी राजनीतिलाई प्रभाव पार्ने भएकोले चासोका साथ हेरिएको छ। यो पनि पढ्नुस्ः ओलीदाहाल खटपटको आशंका"
मिठाई बेच्न बाल मजदुर प्रयोग,"विराटनगर : केन्डी हवाई मिठाई व्यवसायीले बालबालिकालाई शारीरिक श्रममा प्रयोग गरेको पाइएको छ। रौतहटका व्यापारीले केन्डी बिक्रीवितरण गर्न बालबालिकालाई प्रयोग गरेका हुन्। व्यापारीले सुनसरीको इटहरीस्थित बसपार्कमा भाडाको कोठामा केन्डी बनाई बालबालिकालाई बेच्न लगाउने गरेको खुलेको छ। १४ वर्षमुनिका बालबालिकालाई केन्डी बनाउनेदेखि बिक्री गर्न विभिन्न बजारमा बेच्न पठाउने गरेको पाइएको छ। रौतहटका विनोद भगतले १४ वर्ष नपुगेका १० जनाभन्दा बढी पढ्ने उमेरका बालबालिकालाई मासिक चार हजारदेखि ६ हजारसम्म पारि श्रमिक दिएर शीतलहरको समयमा पनि बिहानदेखि बेलुका केन्डी बिक्री गर्न पठाउँछन्। बालबालिकालाई श्रममा लगाउन नपाउने कानुन छ। १४ वर्ष नाघेका बालबालिकालाई जोखिम नपर्ने गरी सरकारले तोकेको पारि श्रमिक दिएर मात्र काम लगाउन सकिने प्रावधान छ। तर, मिठाई बेच्ने काममा विराटनगर, काँकडभिट्टा, धरान, कोसी ब्यारेजलगायत ग्रामीण भेगमा बालबालिका नै खटिने गरेका छन्। भगतले कोठा लिएर व्यवसाय गर्ने गरेको सुनाउँदै भने, मैले त उनीहरूको आर्थिक समस्यालाई हेरेर काम दिएको हुँ।' खान र लगाउने नपुग्ने भएकाले उनीहरू काममा खटिएको उनको दाबी छ। डेढ वर्षयता मिठाई व्यवसाय गर्दै आएको उनले सुनाए। बालबालिकालाई खाने र बस्ने व्यवस्था गरी तलब दिएर काममा लगाएको उनले बताए। उनले रौतहतबाट आर्थिक समस्या भएका परिवारका बालबालिका अभिभावको सहमतिमा ल्याएको दाबी गरे। बालबालिकाले केन्डी प्रतिप्याकेट ३० रुपैयाँमा बेच्ने गरेका छन्। उनीहरू बिहान इटहरीबाट बसमा चढेर विभिन्न स्थान पुग्छन्। बेलुका ८ बजे इटहरी फर्केर आउने गरेका छन्। सानो व्यवसाय गरे पनि स्थानीयस्तरमा घरेलु तथा साना उद्योगमा दर्ता गर्नुपर्ने प्रावधान छ। तर, उनले दर्तासमेत नगरी अवैध रूपमा व्यवसाय गरी बालबालिकालाई श्रममा लगाए पनि सरोकारवालाको ध्यान जान सकेको छैन। रौतहट पोखरियाका १२ वर्षीय सन्दीपकुमार यादवले बिहान निस्केर बेलुका फर्किने गरेको सुनाए। भने, चिसो भए पनि केन्डी बेच्न जानुपरेको छ।' घरको अवस्था कमजोर भएकाले काम गर्न आएको सुनाउँदे उनले मासिक ६ हजार रुपैयाँ कमाउने गरेको बताए। बाल हेल्प लाइन विराटनगरका संयोजक वासु अधिकारीले १४ वर्ष नपुगेका बालबालिकालाई कुनै किसिमको श्रममा लगाउन नपाइने कानुन रहेको जानकारी दिए। १४ वर्ष पार गरेकालाई सरकारले निर्धारण गरेको पारि श्रमिक दिएर काममा लगाउने कानुनी प्रावधान रहेको उनले बताए। तर, केन्डी बेच्ने बालबालिकाले जोखिमपूर्ण काम गर्ने गरेका छन्।"
म्यादी प्रहरीको ज्यालामा अनियमितता नभएको पुष्टी,"सुर्खेत कालिकोट : कालिकोटमा म्यादी प्रहरीको ज्यालामा कुनै पनि अनियमितता नभएको पुष्टी भएको छ। आफूले पाउनुपर्ने ज्यालामा अनियमितता भएको भन्दै म्यादी प्रहरीले आन्दोलन गरेका थिए। एक जना म्यादीको ज्यानै जानेगरी भएको उक्त घटनापछि छानबिनका लागि गठित टोलीले म्यादीको ज्यालामा प्रहरीबाट कुनै अनियमितता नभएको प्रतिवेदन सार्वजनिक गरेको हो। म्यादीले आन्दोलन चर्काएपछि सरकारले सत्यतथ्य पत्ता लगाउन गृह मन्त्रालयका सहसचिव मानबहादुर विश्वकर्माको नेतृत्वमा उच्चस्तरीय छानविन टोली कालिकोट पठाएको छ। सोही टोलीले म्यादी प्रहरीको तलव र भत्तामा भएको भनिएको अनियमिताबारे छानविन गर्न कोष तथा लेखा नियन्त्रण कार्यालय कालिकोटका प्रमुख जयकुमार कटुवालको नेतृत्वमा छानविन टोली खटाएको थियो। यो टोलीमा राष्ट्रिय बाणिज्य बैंक कालिकोटका प्रमुख र म्यादी प्रहरीका अगुवा पनि सहभागी थिए। सोमबारदेखि प्रहरीमाथि छानबिन गरेको यो टोलीले म्यादीले पाउनुपर्ने ज्यालामा अनियमितता नभएको प्रतिवेदन सार्वजनिक गरेको हो। रकम अनियमिताबारे छानविन गर्न गठित टोलीका संयोजक कटुवालले भने,हामीले प्रहरीमाथि छानविन गर्यौं, बैंकमासमेत म्यादीको खाता अध्ययन गर्यौं। प्रहरीबाट पाँच पैसा पनि हिनामिना भएको देखिएन, सबै म्यादीको खातामा सरकारले तोकेको रकम जम्मा भएको पाइयो।' जिल्लामा भर्ना भएका सबै ९ सय ७१ जना म्यादी प्रहरीको बैंक खातामा नै सरकारले तोकेको तलव र भत्ता वापत पाउनुपर्ने ५८ हजार चार सय ४५ रुपैयाँ ६० पैसा नै जम्मा भएको पाइएको उनले जानकारी दिए। छानबिनका क्रममा म्यादीको ज्यालामा कुनै हिनामिना नभएको पाइएको र त्यही प्रतिवेदन आफूहरुले सरकारले गठन गरेको उच्चस्तरीय छानबिन समितिलाई मंगलबार नै बुझाएको कटुवालको भनाइ छ। म्यादीका अगुवा पनि छानविन समितिमा थिए, उनले पनि आफ्नो ज्यालामा अनियमिता नभएको तत्य स्वीकार गरेका छन्' मध्यपश्चिमका क्षेत्रीय प्रशासक सुरेश प्रधानले भने,छानबिन प्रतिवेदनले नै पुष्टी गरिसक्यो, म्यादीले पनि हिनामिना नभएको स्वीकार गरेकाले अब यो विषय टुंगियो।' यो प्रतिवेदनसँगै म्यादी प्रहरीको ज्यालामा भएको भनिएको अनियमितताको विषय टुंगिएको छ। तर स्थानीयले सुरक्षा अवस्था काबुमा रहँदै प्रहरीले हतारमा अन्धाधुन्ध गोली चलाएर म्यादी विवेक ऐडीको हत्या गरेकाले गोलीकाण्डबारे पनि सत्यतथ्य बाहिर आउनुपर्ने माग गरेका छन्। गोलीकाण्डबारे उच्चस्तरीय छानविन समितिले स्थलगत अनुगमन गरिरहेको छ। गृह मन्त्रालयका सहसचिव मानबहादुर विश्वकर्माको संयोजकत्वमा नेपाल प्रहरीका डीआईजी रमेश खरेल, सशस्त्र प्रहरीका डीआईजी प्रविण श्रेष्ठ र राष्ट्रिय अनुसन्धान विभागका डीआईजी लक्ष्मण गुरुङ रहेको यो टोलीले बुधबार पनि छानबिन जारी राख्नेछ। टोलीले सोमबार घटनाका प्रत्यक्षदर्शी, स्थानीय वासिन्दा र म्यादीसँग सोधपुछ गरेको छ। यस्तै म्यादीले प्रदर्शनको क्रममा तोडफोड गरेका प्रहरीका बिट, गोली लागेका स्थानीयका घर र मान्मका विभिन्न स्थानको पनि टोलीले अनुगमन गरेको छ। यसको प्रतिवेदन पनि चाँडै सार्वजनिक हुने भन्दै टोलीका संयोजक मानबहादुर विश्वकर्माले कुनै आशंका नगर्न आग्रह गरे। यो टोली बुधवार नै कालिकोटबाट फिर्ता हुने क्षेत्रीय प्रशासक प्रधानले जानकारी दिए। उनले अब पीडित पक्षका सबै माग पूरा भएको र कालिकोटको अवस्था पनि सामान्य बनेको बताए। यसैबीच प्रहरीसँगको झडपमा मारिएका म्यादी प्रहरी विवेक ऐडीको शव आफन्तले बुझेका छन्। घटनाको पाँच दिनपछि आफन्तले मंगलबार बेलुकी शव बुझेका हुन्। शुक्रवार ज्यान गुमाएका ऐडीको शव जिल्ला प्रशासनमा राखिएको थियो। सुर्खेतबाट गएका चिकित्सकले पोस्टमार्टम गरेपछि आफन्तले शव बुझेका हुन्। यसअघि आफन्तले मृतकलाई सहिद घोषणा नगरेसम्म शव नबुझ्ने अडान लिएका थिए। तर छानविन समितिले सहिद घोषणा गराउने सहमति गरेपछि शव बुझेर आफन्तले लिएका छन्। सोमबार मृतकका आफन्त, जिल्लाका राजनीतिक दल तथा उच्चस्तरीय छानबिन समितिबीच मृतकलाई सहिद घोषणाका लागि सिफारीस गर्ने सहमति भएको थियो। शव बुझ्दै मृतक दाई हर्क ऐडीले पोस्टमार्टमको रिपोर्ट आउन कम्तीमा पाँच दिन लाग्ने जानकारी अस्पतालले दिएको बताए। गत शुक्रवार आफ्नो ज्यालामा अनियमितता भएको भन्दै प्रदर्शन गरेपछि कालिकोटमा तनाव उत्पन्न भएको थियो।"
किन फुकेन गाँठो : राष्ट्रियसभा चुनाव देउवा सरकारले कि नयाँ सरकारले ?,"काठमाडौं : समानुपातिकतर्फको नतिजा सार्वजनिक गर्न वाम गठबन्धनका नेताहरूले निर्वाचन आयोग र राष्ट्रपतिको ध्यानाकर्षण गरेलगत्तै कांग्रेस नेताहरूले आयोग पदाधिकारीलाई नतिजा रोक्न दबाब' दिए। राष्ट्रियसभा निर्वाचन नभई समानुपातिकको नतिजा सार्वजनिक गर्न नमिल्ने अडानमा सत्तासीन कांग्रेस छ भने राष्ट्रियसभा फरक सभा भएको भन्दै समानुपातिकको नतिजा सार्वजनिक गर्न वाम गठबन्धनले आयोगलाई आग्रह गरिरहेका छन्। यतिखेर राष्ट्रियसभा निर्वाचनलाई लिएर पार्टीहरू ध्रवीकृत भएका छन्। सत्ताको नेतृत्व लिन तम्तयार एमाले समानुपातिकको नतिजा जतिसक्दो चाँडो सार्वजनिक हुनुपर्ने र त्यससँगै सरकार गठनको सुरुवात गर्ने दाउमा छ भने सरकार गठनमा अलमल गरी राष्ट्रियसभामा आफ्नो उपस्थिति केही बलियो बनाउने दाउमा कांग्रेस छ। एमाले नेता एवं पूर्वसभामुख सुवास नेम्बाङ कांग्रेसको सर्तसँग सहमत छैनन्। जनमत गुमाइसकेको सरकारले नयाँ सरकारसँग सर्त राख्न मिल्छ', नेम्बाङको तर्क छ, समानुपातिकको नतिजा राष्ट्रियसभासँग जोड्न मिल्दैन। समानुपातिकको नतिजा सार्वजनिक गरी निर्वाचन आयोगले सरकार गठनको बाटो खोलिदिनुपर्छ।' समानुपातिकको नतिजा सार्वजनिक भएसँगै धारा ७६ बमोजिम सरकार गठन हुने एमालेको तर्क छ। धारा ७६ मा राष्ट्रपतिले प्रतिनिधिसभामा बहुमत प्राप्त दलको नेता, त्यो नभए दुई वा दुईभन्दा बढी दलको समर्थनमा बहुमत प्राप्त गर्न सक्ने सांसद, त्यो पनि नभए प्रतिनिधिसभामा सबैभन्दा ठूलो दलको नेतालाई प्रधानमन्त्री नियुक्त गर्न सक्ने व्यवस्था छ। तर, कांग्रेसले राष्ट्रियसभा गठनपछि मात्र नयाँ सरकार गठनको सर्त राखेपछि एमाले र माओवादी केन्द्र अप्ठ्यारोमा परेका छन्। राष्ट्रियसभा एकल संक्रमणीय व्यवस्थाअनुसार गठन हुनुपर्ने र त्यसका लागि वर्तमान सरकारले राष्ट्रपतिसमक्ष पेस गरेको अध्यादेश अनुमोदन हुनुपर्ने कांग्रेसको अडान छ। राष्ट्रपतिले अध्यादेश रोकेका कारण अन्योल सिर्जना भएको हो', कांग्रेस नेता रामचन्द्र पौडेलले अन्नपूर्णसँग भने, सरकारले पठाएको अध्यादेश राष्ट्रपतिले रोक्न मिल्दैन। अध्यादेशअनुसार राष्ट्रियसभाको गठनपछि मात्र नयाँ सरकार गठनको बाटो खुल्छ।' कांग्रेससँगै मधेस केन्द्रित दल र अन्य पक्षबाट समेत एकल संक्रमणीय चुनाव प्रणालीको कुरा उठेपछि एमाले लचिलो देखिए पनि नयाँ सरकारले राष्ट्रियसभाको चुनाव गराउनुपर्ने पक्षमा एमाले नेतृत्व देखिएको छ। चुनाव प्रणालीबारे सहमति गर्न सकिन्छ तर पहिले सरकार बन्नुपर्यो', एमाले अध्यक्ष केपी ओलीनिकट एक नेताले भने, चुनावमा हारिसकेको पार्टीले सत्ता छाड्नुपर्यो। त्यसपछि सहमति बन्छ।' नयाँ सरकारले राष्ट्रियसभा गठन गर्ने प्रस्तावको कांग्रेस नेता पौडेलले ठाडै असहमति जनाए। नयाँ सरकारले किन चुनाव गराउने ? ' पौडेलले भने, नयाँ सरकारले त यो अध्यादेश बीचमै तुहाउन सक्छ। हामी त्यो मान्दैनौं। यही सरकारले राष्ट्रियसभाको चुनाव गराउनुपर्छ।' कांग्रेसले एकल संक्रमणीयको अड्डी कसेपछि माओवादी केन्द्रका अध्यक्ष पुष्पकमल दाहाल लचिलो बनेका छन्। उनले कांग्रेसको कुरा सुन्न एमाले नेतृत्वको ध्यानाकर्षण गरे पनि एमाले नेताहरू भने नयाँ सरकार गठनपछि मात्र राष्ट्रियसभा चुनावको पक्षमा देखिएका छन्। शुक्रबार बसेको स्थायी समितिको बैठकमा पार्टी सचिव योगेश भट्टराईले मात्र कांग्रेससँग राजनीतिक सहमति खोज्नुपर्ने कुरा राख्नुभयो', एमालेका एक नेताले भने, अरू नेताबाट सहमतिको कुरै आएन।' प्रत्यक्षतर्फको नतिजालगत्तै सबैभन्दा पहिले निर्वाचन आयुक्त इला शर्माले ट्विट गर्दै राष्ट्रियसभाको गठनपछि मात्र समानुपातिकको नतिजा सार्वजनिक हुने धारणा सार्वजनिक गरेकी थिइन्। दुवै सदनमा महिलाको ३३ प्रतिशत पुर्याउन राष्ट्रियसभा गठन हुनुपर्नेमा आयुक्त शर्मासहित प्रमुख आयुक्त डा अयोधीप्रसाद यादव पनि उभिएका थिए। तर, वाम गठबन्धनले समानुपातिकको नतिजा राष्ट्रियसभासँग जोड्न नमिल्ने भन्दै आयोगको ध्यानाकर्षण गराएपछि आयोगले प्रदेश समानुपातिकको नतिजा सार्वजनिक गर्ने पहल सुस्त गतिमा गरिरहेको छ। राष्ट्रियअन्तर्राष्ट्रिय दुवै खालको दबाबको चेपुवामा हामी छौं', आयोगका एक आयुक्तले भने।"
"प्रचण्डलाई गोपाल किरातीले भनेः एमालेमा जाँदै जान्न, बरु नयाँ पार्टी खोल्छु","काठमाडौं: नेकपा माओवादी केन्द्रका विवादास्पद नेता गोपाल किरातीले वाम एकताप्रति असहमति जनाउँदै तत्काल पार्टीको राष्ट्रिय महाधिवेशन बोलाउन माग गरेका छन् । माओवादी केन्द्रका सचिवालय सदस्य किरातीले छुट्टै आठौं महाधिवेशन समुह गठन गरेर एमाले जस्तो दक्षिणपन्थी पार्टीसँग माओवादी विलय भएमा पार्टी पुनर्गठन गर्ने चेतावनी दिएका छन् । आठौं महाधिवेशन समुह मार्फत नेता किरातीले माओवादी अध्यक्ष पुष्पकमल दाहालप्रचण्ड समक्ष राष्ट्रिय महाधिवेशनको माग गर्दै १० बुद्धे मागपत्र प्रस्तुत गरेका छन् । मागपत्रमा माओवाद र पहिचानको मुद्दा धरापमा पारेर एमालेसँग विलय भएमा पार्टी पुनर्गठन गर्ने चेतावनी दिइएको छ । किरातीको मागपत्रमा भनिएको छ, माओवाद र पहिचानको मुद्दा धरापमा पारेर पार्र्टीलाई दक्षिणपन्थमा विलय गर्दछ भने त्यससँग सम्बधविच्छेद गरी आफ्नो सर्वहारा वर्गीय स्वतन्त्रतामा पार्टी पुनर्गठन गरेर अघि बढ्न बाध्य हुनेछ । किराती समुहले माक्र्सवादलेनिनवादमाओवाद (मालेमा)को पथप्रदर्शक सिद्धान्त मानेको छ । किरातीले एकताको नाम मालेमाको पथप्रर्शक सिद्धान्त छोड्न लागेको आरोप लगाएका छन् । नेपाली सर्वहारावर्ग र उत्पीडित जनसमुदायलाई गणतन्त्रसम्म पुर्याउने माओवादी केन्द्र आन्दोलनको समीक्षाबिना नै संसदवादमा विलय गर्ने दक्षिणपन्थी भड्कावमा फसेको आरोप किरातीको छ । माओवादीको जीवनमा असाधारण प्रश्न रहेको हुँदा त्यसको समाधानको विकल्प महाधिवेशनले मात्र भएको उनको ठहर छ । अहिले पार्टीको केन्द्रीय निकाय विचलित भएको किरातीले आरोप लगाएका छन् । मागपत्रमा भनिएको छ, वृहत् कम्युनिष्ट केन्द्र बनाउने प्रश्नमा के आधारमा एकता ? के को निम्ति एकता ? माओवादी धाराको स्वतन्त्र जवाफ जरुरी छ । एमाले र माओवादीको पार्टी एकता संयोजन समितिको ६ बुँदे पत्र र निर्वाचनको संयुक्त घोषणापत्रमा मालेमाको उल्लेखसम्म नभएको किरातीको आरोप छ । माग पत्रमा अगाडि भनिएको छ, मालेमा र पहिचान मुद्दालाई धरापमा पारेर एमालेसित एकता महाधिवेशन आयोजक समिति गठन ४०६० को उम्मेदवार अनुपात संगठनमा लागू हुँदा माओवादी केन्द्रको भागमा आयोजक समिति र महाधिवेशन प्रतिनिधि ४०५ तथा एमालेको भागमा ६०५ हुनेछ । जबकी ५१५ ले नीति र नेतृत्व ठेगान लगाउँछ । यसमा एमालेको एक्लै बहुमत हुन्छ अनि कसरी मालेमा रक्षा हुन्छ ? मालेमाको रक्षा, प्रयोग र विकास तथा पहिचान मुद्दा सम्बन्धि यावत प्रश्नको जवाफ महाधिवेशनले दिनुपर्ने किरातीको माग छ । उनले मालेमावादी वैचारिकराजनीतिक तथा संगठनात्मक स्वतन्त्रतासहितको आठौं राष्ट्रिय महाधिवेशन अपरिहार्य आवश्यकको बताएका छन् । किरातीको मागपत्रमा आठौं पार्र्टी महाधिवेशन आयोजनाको पक्षमा अन्तसम्मै अन्तरपार्टी दुईलाइन संघर्ष गर्ने उल्लेख छ । किराती समुहले महाधिवेशनको लागि सदन र सडकबाट सघर्ष गर्ने चेतावनी दिएका छन् । पार्टी महाधिवेशन आयोजनाको पक्षमा सशक्त आवाज उठाउँदै गाउँनगर, जिल्ला तथा प्रदेश सम्मेलन आयोजनाको माग जोडदार गरिएको छ । किरातीको मधेसवादीसँग निकटता माओवादी नेता किरातीको मधेशवादी दलसँग निकटता देखिएको छ । प्रचण्डलाई बुझाएको मागपत्रमा संघीय गणतन्त्र नेपालको प्रदेश २ मा मधेस सरकार बन्ने कुराको स्वागत तथा समर्थन गर्दै ताम्सालिङ सरकार, किरात सरकार, लिम्बुवान सरकार, कोचिला सरकार एवं तमुवान सरकार, मगरात सरकार, थरुवान सरकार, खसान सरकार लगायतका स्वायत राज्य सरकार स्थापना गर्न संविधान संशोधनसंयुक्त आन्दोलन निर्माणको आव्हान गरिएको छ । सो समुह ४ हजार युवा कार्यकर्ता रहेको समेत दाबी गरिएको छ । गत मंसिर २२ गते पार्टी केन्द्रीय कार्यालय पेरिसडाँडामा बुझाइएको पत्र हालै सार्वजनिक गरिएको छ । तत्काल महाधिवेशनको मिति तोक्न समेत माग गरिएको छ ।"
बालकोटमा ओली र प्रचण्डबीच के कुरा भयो ?,"काठमाडौं : एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्ड बीच भेटवार्ता भएको छ । भावी सरकार गठन, दुई पार्टीबीचको एकता, राष्ट्रिय सभाको गठन बारे फरकफरक धारणा सार्वजनिक भइरहेका बेला वाम गठबन्धनका दुई शीर्ष नेताबीच भएको भेटवार्तालाई महत्वका साथ हेरिएको छ । बुधबार दिउँसो माओवादी अध्यक्ष प्रचण्ड ओलीलाई भेट्न बालकोट पुगेका हुन् । ओली र प्रचण्डबीचको भेटवार्तामा पछिल्लो राजनीतिक गतिरोध, नयाँ सरकार गठनलगायतका विषयमा छलफल भएको ओलीका प्रेस संयोजक चेतन अधिकारीले अन्नपूर्णलाई जानकारी दिए । प्रचण्ड र ओलीबीच पार्टी एकता, सरकार गठन, राष्ट्रिय सभा अध्यादेशलगायतका विषयमा कुराकानी भएको छ। भेटमा प्रचण्ड र ओलीबीच निकै सौहार्द वातावरणमा छलफल भएको प्रचण्डको निजी सचिवालयले जनाएको छ । छलफलमा जनताले नयाँ जनादेश दिएको परिस्थितिमा वर्तमान सरकारले नयाँ सरकार गठनको मार्ग प्रशस्त गर्नुपर्ने विषयमा दुई नेताबीच कुराकानी भएको थियो। निर्वाचन आयोगले पनि नयाँ सरकार गठनका विषयमा वातावरण सहज बनाउनुपर्ने बारे पनि नेताहरु बीच कुराकानी भएको छ । दुई अध्यक्ष बीच राजनीतिक वातावरण सहज बनाएर पार्टी एकतालाई अघि बढाउने समझदारी भएको छ। १२ दिनमै संयोजन समितिको बैठक बोलाएर पार्टी एकताको प्रक्रिया अघि बढाउने पनि प्रचण्ड र ओलीबीच समझदारी भएको छ। दुई नेताबीचको छलफलले पार्टी एकतामा कुनै अलमल नभएको कुरामा आफूहरु प्रष्ट रहेको बताएका छन् । भेटपछि ओलीका प्रेस संयोजक अधिकारीले भने, पार्टी एकतामा कुनै अलमल नभएको कुरामा दुवै अध्यक्ष प्रष्ट हुनुहुन्छ । कांग्रेस सभापति एवम् प्रधानमन्त्री शेरबहादुर देउवाले नयाँ सरकार गठनको बाटो खोलिदिनुपर्छ भन्ने कुरामा समेत दुवै नेता एकमत देखिएका छन् । दुई नेताबीचको छलफलमा नयाँ सरकार गठनको लागि अहिलेको सरकारले मार्ग प्रशस्त गर्नुपर्ने समान धारणा राखेका छन् । राष्ट्रपति कार्यालयमा पुगेर अड्किएको अध्यादेशको गाँठो फुकाउन सरकारले आफैँ पहल गर्नुपर्छ। त्यसका लागि एउटा मात्र विकल्प छ, सरकारले अध्यादेश फिर्ता लिनुपर्छ ।, ओलीको भनाइ उद्धृत गर्दै प्रेस संयोजक अधिकारीले भने । ओली र प्रचण्ड बालकोटमा घाम ताप्दै गफ गर्दै"
इनरुवाको विकासलाई अघि बढाउँछुु,"आफ्नो जितलाई तपाईंले कसरी लिनुभएको छ ? मैले पहिलो पटक निर्वाचनमा भाग लिएको हुँ । मतदाताले विश्वास गरेकोमा हर्षित छु । यो जितले जनताको पक्षमा अझै धेरै काम गर्न प्रेरित गरिरहेको छ। आफ्नो क्षेत्रको विकासलाई कसरी अगाडि बढाउनुहुन्छ ? इनरुवा जिल्ला सदरमुकाम भए पनि विकासका हिसाबले निकै पछाडि परेको छ । यहाँको विकासका लागि मैले योजना बनाएको छु । सडकलाई फराकिलो बनाएर कालोपत्रे गर्ने, सिँचाइ सुविधा विस्तार गरी इनरुवालाई सुविधासम्पन्न बनाउने योजना छ । मसँग विकासका अरू पनि योजना छन्, तिनको कार्यान्वयन नै अबको मेरो प्राथमिकता हुनेछ । सरकारले प्रदेश राजधानी सुनसरीलाई घोषणा गर्नुपर्छ । केन्द्रको हिसाबले इटहरी र भौतिक पूर्वाधारका हिसाबले धरानलाई प्रदेश राजधानी बनाउँदा उपयुक्त देख्छु । हामी प्रदेशसभामा यो विषयलाई घनीभूत रूपमा उठाउँछौं । अबको पाँच वर्ष आफ्नो क्षेत्रको विकासमा मेरो ध्यान केन्द्रित हुनेछ । सुनसरी खोलालाई बाँध बाँधेर खेतीयोग्य जमिनमा सिँचाइ सुविधा पुर्याउने सोच छ । सीमा समस्या समाधानमा आवाज उठाउनेछु । स्थानीय सरकारसँग समन्वय गरी इनरुवा आसपासका क्षेत्रको विकास गर्ने योजना मैले बनाएको छु । प्रस्तुति : रत्नप्रसाद आचार्य"
पार्टी एकता र सरकार गठनबारे ओलीदाहाल छलफल आज,"काठमाडौं : नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डबीच बुधबार भेटवार्ता हुने भएको छ। भावी सरकार गठन र दुई पार्टीबीचको एकताबारे नेताहरूबीच फरक फरक धारणा आइरहेका बेला वाम गठबन्धनका दुई शीर्ष नेताको भेट हुन लागेको हो। यद्यपि दुई नेताको भेटघाटको स्थान र समय भने तय नभइसकेको उनीहरूका सचिवालयले जनाएका छन्। एमाले अध्यक्ष ओलीका प्रेस सहयोगी चेतन अधिकारीले दुई नेताबीच भेटघाट तय भए पनि समय र स्थान तय नभइसकेको बताए। माओवादी केन्द्रका अध्यक्ष प्रचण्डका प्रेस सहयोगी मनहरि तिमल्सिनाले दुई अध्यक्षहरूको भेटपछि पार्टी एकता संयोजन समितिको बैठक बस्नेनबस्ने टुंगो लाग्ने जानकारी दिए। पार्टी एकता पहिला कि सरकार गठन, सरकारको नेतृत्व आलोपालो हुने वा एकल जस्ता विषयमा दुई पार्टीका नेताहरूबीच फरक फरक धारणा आइरहेका बेला दुई शीर्ष नेताबीच छलफल हुन लागेको हो। एकता संयोजन समितिमा एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्ड संयोजक छन्। गत असोज १७ गते घोषणा गरिएको सहमतिपत्रमा 'समितिले पार्टी एकता र संगठनात्मक एकताको विस्तृत खाका र कार्ययोजना तयार पार्ने' उल्लेख छ। साझा घोषणापत्र र साझा उम्मेदवारसहित चुनाव लडेका यी दुई दलले चुनावलगत्तै पार्टी एकता गर्ने घोषणा गरेका थिए। तर कात्तिक १५ यता नेताहरूबीच औपचारिक बैठक बस्न सकेको छैन। पार्टी एकता र स्थीर सरकार गठनको नारासहित चुनावमा बहुमत प्राप्त गरेका एमाले र माओवादी केन्द्रले लिने नीतिले भावी राजनीतिलाई प्रभाव पार्ने भएकोले चासोका साथ हेरिएको छ। यो पनि पढ्नुस्ः ओलीदाहाल खटपटको आशंका"
ओली र प्रचण्ड बालकोटमा घाम ताप्दै गफ गर्दै,"काठमाडौं : एमाले अध्यक्ष केपी शर्मा ओलीलाई भेट्न माओवादी केन्द्रका अध्यक्ष पुष्पकमल दाहाल प्रचण्ड बाटकोट पुगेका छन् । एक हप्तादेखि हुन नसकेको दुई अध्यक्षको भेटवार्तालाई महत्वका साथ हेरिएको छ । ओली निवासमा जारी भेटवार्तामा पछिल्लो राजनीतिक गतिरोध, नयाँ सरकार गठन लगायतका विषयमा छलफल जारी रहेको ओलीका प्रेस संयोजक चेतन अधिकारीले जानकारी दिए । भावी सरकार गठन र दुई पार्टीबीचको एकताबारे फरकफरक धारणा आइरहेका बेला वाम गठबन्धनका दुई शीर्ष नेताको भेटलाई महत्वका साथ हेरिएको छ। पार्टी एकता पहिला कि सरकार गठन, सरकारको नेतृत्व आलोपालो हुने वा एकल जस्ता विषयमा दुई पार्टीका नेताहरूबीच फरक फरक धारणा आइरहेका बेला दुई शीर्ष नेताबीच छलफल सुरु भएको हो । एकता संयोजन समितिमा एमाले अध्यक्ष ओली र माओवादी केन्द्रका अध्यक्ष प्रचण्ड संयोजक छन्। गत असोज १७ गते घोषणा गरिएको सहमतिपत्रमा समितिले पार्टी एकता र संगठनात्मक एकताको विस्तृत खाका र कार्ययोजना तयार पार्ने उल्लेख छ। साझा घोषणापत्र र साझा उम्मेदवारसहित चुनाव लडेका यी दुई दलले चुनावलगत्तै पार्टी एकता गर्ने घोषणा गरेका थिए। तर कात्तिक १५ यता नेताहरूबीच औपचारिक बैठक बस्न सकेको छैन। पार्टी एकता र स्थीर सरकार गठनको नारासहित चुनावमा बहुमत प्राप्त गरेका एमाले र माओवादी केन्द्रले लिने नीतिले भावी राजनीतिलाई प्रभाव पार्ने भएकोले चासोका साथ हेरिएको छ।"
मन्त्रीका आफूखुसी निर्णय,"काठमाडौं : निर्वाचन सम्पन्न भएर नयाँ सरकार बन्ने तयारी भइरहँदा शेरबहादुर देउवा नेतृत्वको मन्त्रिपरिषद्का सदस्यहरूले आफूअनुकूलका निर्णय गर्न थालेका छन्। जाँदाजाँदै मन्त्रीहरूले निजामती सेवा ऐन र नियम मिचेर विभिन्न निकायमा कर्मचारी सरुवालाई तीव्रता दिन थालेका छन्। भूमिसुधार तथा व्यवस्थामन्त्री गोपाल दहितले सरकारी जग्गा व्यक्तिको नाममा गराउन अस्वीकार गरेको भन्दै सोमबार मात्रै भूमिसुधार तथा व्यवस्था विभागका महानिर्देशक टीकाराम घिमिरेलाई हटाएर आफूनिकट मुक्ति आचार्यलाई विभागको महानिर्देशक बनाएका छन्। मन्त्री दहितले सार्वजनिक बिदाका दिन सामान्य प्रशासन मन्त्रालयबाट महानिर्देशक घिमिरेको सरुवा सहमति ल्याएका थिए। भूमिसुधारमन्त्री दहितमाथि अनियमितताको आरोपमा अख्तियार दुरुपयोग अनुसन्धान आयोगमा उजुरी परेपछि अख्तियारले उनीमाथि छानबिन गरिरहेको छ। मन्त्री दहितले सरकारको नाममा आउनुपर्ने कतिपय सरकारी जग्गा व्यक्तिको नाममा दर्ता गराउने प्रक्रिया थाल्न विभागका महानिर्देशक घिमिरेलाई दबाब दिँदै आएका थिए। तर, उनले सरकारी जग्गा व्यक्तिको नाममा ल्याउनु सरासर राष्ट्रमाथिको बेइमानी हुने भन्दै मन्त्रीको दबाब अस्वीकार गर्दै आएका थिए। मन्त्रीको गलत दबाब अस्वीकार गरेकाले उहाँको जबर्जस्ती सरुवा गरिएको हो', विभागका एक अधिकृतले अन्नपूर्णसँग भने। ती अधिकृतका अनुसार विभागबाट विभिन्न नीतिगत सुधारका लागि भूमिसुधारमन्त्री दहितकहाँ पुगेका फाइलहरू मन्त्री दहितले त्यसै अड्काउने गरेका छन् भने उनका रुचिका र आर्थिक फाइदा हुने खालका फाइलहरू मात्रै मन्त्रालयमा पेस गर्न विभाग र मन्त्रालयका कर्मचारीलाई दबाब दिँदै आएका छन्। भूमिसुधारमन्त्री दहितले भने आफूले कुनै पनि सरकारी जग्गा व्यक्तिको नाममा गराउन कुनै प्रकारको दबाब नदिएको दाबी गरे। नियमित प्रक्रियाअनुसार मन्त्रालयले महानिर्देशक परिवर्तन गरेको मन्त्री दहितको भनाइ छ। सरकारी जग्गा व्यक्तिका नाममा गराउन खोजेको आरोप पूर्वाग्राही तरिकाले आफूलाई लगाइएको उनले बताए। आफूले कानुन र विधिअनुसार नै काम गरिहेको समेत उनले दाबी गरे। भूमिसुधार मन्त्रालयका अनुसार विभागका महानिर्देशक घिमिरेले मन्त्री दहितको हितमा हुने गरी जग्गा हदबन्दीका विभिन्न निर्णय गर्नसमेत अस्वीकार गर्दै आएका थिए। मन्त्री दहितले सुरुमा तत्कालीन सचिव कृष्णप्रसाद देवकोटाको सल्लाहमा २६ साउनमा देशैभरिका कृषियोग्य जमिनको कित्ताकाट गर्न रोक्ने निर्णय गरेका थिए। तर, उनले केही जग्गा व्यवसायीको प्रलोभनमा परेर आफ्नै निर्णय उल्टाउँदै सीमित र पहुँचवालाका लागि मात्रै कित्ताकाट रोक्ने निर्णय फुकुवा गरेपछि विवादमा परेका थिए। मन्त्री दहित व्यवसायीको प्रलोभनमा परी मन्त्रालयमा सुशासन र सुधारको प्रयास थालनी गरेका सचिव देवकोटालाई मन्त्रालयबाट अन्यत्र सरुवा गराउनसमेत सफल भएका थिए। तत्कालीन सचिव देवकोटाकाले पनि मन्त्रीको गलत कामको विरोध गर्ने गरेपछि मन्त्री दहितले सचिव देवकोटालाई हटाएर एसम्यान र आफूलाई सहयोग पुग्ने नियतले सचिव शम्भु कोइरालालाई मन्त्रालय झिकाएका थिए। यस्तै खानेपानी तथा सरसफाइमन्त्री महेन्द्र यादवले मेलम्ची खानेपानी आयोजनको दोस्रो प्याकेजका लागि आवश्यक इन्जिनियरहरू तत्काल नियुक्त गर्न आयोजना प्रमुखलाई दबाब दिन थालेका छन्। उनले आफूनिकटका केही इन्जिनियरको सूची दिँदै तत्काल नियुक्ति दिन दबाब दिएपछि आयोजनाका अधिकारीहरू अन्योलमा परेका छन्। त्यस्तै, यादवले मन्त्रालयअन्तर्गतका विभिन्न आयोजना प्रमुखहरू फेर्न सचिव कृष्णराज बीसीलाई तीव्र दबाब दिँदै आएको बताइएको छ।"
सम्झौता नवीकरण गर्न कुलमान दिल्ली प्रस्थान,"काठमाडौँ : विद्युत् खरिद सम्झौता नविकरण गर्न नेपाल विद्युत् प्राधिकरणका कार्यकारी निर्देशक कुलमान घिसिङलगायतको उच्चस्तरीय टोली आज भारतको राजधानी नयाँ दिल्ली प्रस्थान गरेको छ। प्राधिकरणका प्रवक्ता प्रबल अधिकारीले यही पुस १६ गतेदेखि सकिन लागेको विद्युत् खरिद सम्झौता नवीकरण गर्ने उद्देश्यका साथ कार्यकारी निर्देशकसहितको टोली भारत प्रस्थान गरेको जानकारी दिए। प्रतिनिधिमण्डलमा कार्यकारी निर्देशक घिसिङ र प्रवक्ता अधिकारी सम्मिलित छन्। ढल्केबरमुजफ्फरपुर अन्तरदेशीय प्रसारण लाइनमार्फत आयात भइरहेको १४५ मेगावाट बिजुलीको सम्झौता नवीकरण गर्न आज बिहानै उच्चस्तरीय टोली त्यसतर्फ प्रस्थान गरेको हो। भारतको विद्युत् व्यापारको नोडल एजेन्सी विद्युत् व्यापार निगम (एनभिभीएन) लिमिटेडका अधिकारीसँग घिसिङ नेतृत्वको टोलीले छलफल गर्ने र सम्झौता नवीकरण गर्ने कार्यसूची रहेको छ। एनभिभीएनबाट बिजुली आयातलाई निरन्तरता दिने विषयमा स्पष्ट जवाफ नआएको र सम्झौताको म्याद सकिन लागेपछि थप छलफल आवश्यक देखिएको प्राधिकरणले जनाएको छ। ढल्केबरमुज्जफरपुर अन्तरदेशीय प्रसारणलाइनबाट आयात भइरहेको बिजुलीको सम्झौता पुस १६ गतेदेखि सकिँदैछ । ढल्केबरमुज्जफरपुर अन्तरदेशीय प्रसारणलाइनबाट १४५ मेगावाट बिजुली प्रतियुनिट पाँच रुपैयाँ ७६ पैसाअर्थात ३६० भारुमा आयात भइरहेको छ। भारतबाट विद्युत् उपलब्ध हुन नसकेमा विद्युत्यभार कटौती हुने आशंका बढेको भन्दै प्राधिकरणले दिल्ली बैठकलाई महत्वपूर्ण बैठकका रुपमा लिएको छ। भारतबाट नेपालले यस हिउँदका लागि करिब ३७० मेगावाट विद्युत् खरिद गर्ने योजना बनाएको छ। विद्युत् प्रवाहमा सहजता ल्याउनका लागिसमेत थप विद्युत् जरुरी रहेको बताइएको छ। तीन महिना पहिले प्राधिकरण र एनभिभीएनबीच भएको सम्झौता नवीकरण गरेर विद्युत् आयातमा सहजता ल्याउने लक्ष्य राखिएको त्रिभुवन विमानस्थलबाट प्रवक्ता अधिकारीले भने, 'दिल्लीमा विद्युत् आयात, अन्तरदेशीय प्रसारण लाइन निर्माणलगायतका विषयमा छलफल हुनेछ।' रासस"
"भेटेनन् ओलीदाहाल, खटपटको आशंका","काठमाडौं : वाम गठबन्धनका दुई शीर्ष नेता एक:अर्काको भूमिकाप्रति आशंका गर्न थालेका छन् । एमाले अध्यक्ष केपी ओली र माओवादी अध्यक्ष पुष्पकमल दाहालबीच केही दिनयता प्रत्यक्ष भेटघाटसहितको संवाद हुन नसक्दा आशंका र अविश्वास जन्मिएका छन्। गठबन्धन निर्माणकै बेला प्रस्ट चित्र नआइसकेकाले पार्टी एकतापछिको नेतृत्व व्यवस्थापनमा विभिन्न अड्कलवाजी हुँदै आएका थिए । सरकारको नेतृत्व, पार्टी नेतृत्व, आलोपालो सरकारलगायत चर्चा चलेका थिए । दुवै नेताले आफूहरूका लागि व्यक्तिगत पदप्रतिष्ठा पार्टी एकताभन्दा ठूलो हुन नसक्ने बताउँदै आइरहेका थिए । २९ मंसिरमा बबरमहलको एक निजी निवासमा भएको छलफलबाहेक पार्टी एकताका विषयमा दुई पार्टीका शीर्ष नेताबीच प्रत्यक्ष संवाद हुन नसकेपछि अविश्वास चुलिएको छ । नेताबीच संवाद हुन नसक्नुमा केही अप्ठ्यारा र आशंका आइपरेको दुवै पार्टीका नेता स्विकार्छन् । तर, त्यस्तो आशंकाका विषयमा भने मुख खोल्न चाहँदैनन् । केही समस्या र अप्ठ्यारा आइपरेका छन् तर त्यो वार्ताका क्रममा हटेर जान्छन्, माओवादी केन्द्रका सचिवालय सदस्य चक्रपाणि खनालले अन्नपूर्णसँग भने । ५ दिनयता चितवनमा रहेका माओवादी अध्यक्ष दाहाल मंगलबार काठमाडौं आएसँगै दुई नेताबीच वान टु वान छलफल हुने बताइए पनि छलफल हुन सकेन । न त नेताहरूले छलफलको मिति र समय नै निर्धारण गरिसकेका छन् । जसले गर्दा पनि एमाले:माओवादी बीचको पार्टी एकतामा खटपट सुरु हुन थालेको हो कि भन्ने आशंकालाई बल पुगेको छ । तर, दाहालको निजी सचिवालयले दुई पार्टीबीचको एकतामा शंका गर्ने कुनै ठाउँ नरहेका कारण तरंगित भइरहनु नपर्ने प्रतिक्रिया दिएको छ । दुई पार्टीका शीर्ष नेताको अभिव्यक्ति, दोस्रो तहका नेताहरूको पार्टी एकताका लागि दबाब बढाउन भइरहेको दौडधुप र गृहकार्य हेर्दा एमाले:माओवादीका अध्यक्षबीच अहिले केही आशंकाले घर गरेको छ । त्यसैको प्रत्युत्तर जवाफमा दाहाल गृहजिल्ला चितवन पुगेर ५ दिन बसिदिने, आलोपालो सरकारको नेतृत्वमा सहमति भएको खुलासा गर्नेदेखि एमालेले माओवादीभन्दा पहिले उपेन्द्रसँग सरकार गठनका लागि छलफल गरेको जस्ता ओलीलाई सशंकित बनाउने अभिव्यक्ति दिएका थिए । यता, ओलीले दाहालले आलोपालो सरकारको नेतृत्वमा दिएको अभिव्यक्तिदेखि आफ्नै पार्टी नेता माधव नेपाल पक्षसँग दाहालले बढाएको बाक्लो हिमचिममा आफ्नो असन्तुष्टि रहेको एक कार्यक्रममा पोखेपछि दुवै पक्ष एक:अर्कासँग सशंकित हुन थालेका छन् । नाङ्लो ठटाएर हात्ती तर्साउने भनेजस्तो अहिले ओली:प्रचण्ड एकअर्काेका सामान्य अभिव्यक्ति र गतिविधिलाई आशंका गर्ने र तरंगित हुने गर्न थाल्नुभएको छ, माओवादीका एक नेताले भने, पार्टी एकताबाट कोही पनि पछाडि हट्न सक्ने अवस्था छैन तर केही आशंका जन्माइदिएको छ, यो हटाउने प्रयास जारी छ । दाहाल संघीय समाजवादी फोरमका अध्यक्ष उपेन्द्र यादवलाई ओलीले निर्वाचन आयोगले समानुपातिक तर्फको पूर्ण परिणाम नै सार्वजनिक नहुँदै दिएको महत्व देखेर झस्किएका छन् । कतै ओलीले फोरमलाई साथमा लिएर आफूहरू बिनाकै सत्तारोहणको तयारी गर्दै त छैनन् भन्ने आशंका दाहालले गरेका छन् । उपेन्द्रसँग ओलीले भेट गरेको विषयमा माओवादीले एमालेसँग बुझ्दा भेटै नभएको प्रतिक्रिया दिएपछि माओवादी थप झस्किएको थियो । माओवादी नेता चक्रपाणि खनालका अनुसार उपेन्द्रसँगको ओलीको भेट पनि गठबन्धनभित्र देखा परेको एउटा गाँठो हो । उपेन्द्र्रसँगको भेटलाई नै एमाले पक्षबाट गुपचुप राख्न खोजियो तर उपेन्द्रले भेट भएको कुरा स्विकारे, यसबाट पनि केही आशंका जन्मियो, निर्वाचन रिजल्टको सुरुमै माओवादी अब आफूहरूसँगको गठबन्धनमा आए पनि:नआए पनि केही हुन्न भनेजसरी जान खोजियो, गाँठो त्यहीँ पर्यो, खनालले अन्नपूर्णसँग भने । ओलीलाई पनि दाहालले चितवनमा पुगेर आलोपालो सरकारको नेतृत्व गर्ने अभिव्यक्ति दिएपछि चिढ्याउने काम गर्यो । त्यसमाथि आफूसँग भन्दा पछिल्ला दिनमा दाहालको पार्टीभित्रकै नेता माधव नेपालसँगको भेटघाट र संवादले ओलीलाई दाहालप्रति सशंंकित बनाएको ओलीनिकट स्रोतले बतायो । त्यसो त ओलीले सोमबार साँझ अन्नपूर्ण होटलमा निजी तथा उच्च माध्यमिक विद्यालयको संगठन हिसानका पदाधिकारीसँगको रात्रिभोजमा त्यसप्रतिको असन्तुष्टि खुलेरै राखेका थिए । ओलीले आलोपालो सरकारको नेतृत्वका विषयमा दाहालले अहिले अभिव्यक्ति दिएर सही नगरेको धारणा व्यक्त गरेका थिए । प्रचण्डजीले सरकारको आलोपालोको विषय चितवनमा गएर बोलिदिनुभयो, यसले जनताको स्थिर सरकारको अपेक्षामा चोट लाग्ने गरी नराम्रो सन्देश गयो, पार्टी नै एउटै भएपछि को प्रधानमन्त्री के भन्ने कुरा ठूलो होइन, ओलीले रात्रिभोजमा व्यक्त भनाइ उद्धृत गर्दै हिसानका एक पदाधिकारीले भने, त्यस्तै भूमिकै नभएका व्यक्तिले अहिले पार्टी एकताको पहल गरेको अभिव्यक्ति दिने गरी जान थाल्नुभयो, यो पनि ठीक भएन, अहिले नै आफ्नो भूमिका खोज्ने काम गर्नुभएन । ओली:दाहालबीच अविश्वास जन्मँदै गर्दा दुई पार्टीबीच एकताका लागि निर्माण भएको एकता संयोजन समितिको बैठक १५ कात्तिकयता बसेको छैन । समितिको बैठक बस्ने भनिए पनि प्राविधिक कारणले सर्दै आएका छन् । १७ असोजमा चुनावी गठबन्धन र पार्टी एकताको सैद्धान्तिक सहमति पूर्व नै दुवै अध्यक्ष कार्यकारी भूमिकामा रहने समझदारी बनेको नेताहरूको भनाइ छ । सरकारको नेतृत्व ओलीले गरे महाधिवेशन अगाडिसम्म पार्टी नेतृत्व दाहालले गर्ने समझदारी बनेको भए पनि त्यसैमा अहिले कुरा मिल्न नसकेका कारण पनि अविश्वास जन्मिएको नेताहरू बताउँछन् ।नेताबीच देखिएको अविश्वासका कारण पार्टी एकताको वातावरण भत्कन नदिन एमाले:माओवादीका युवा पुस्ताका नेताहरूले वातावरण निर्माणमा भूमिका खेल्न थालेका छन् । माओवादी नेता कृष्णबहादुर महरा, जनार्दन शर्मा, देवेन्द्र पौडेल, एमालेका युवा नेता ठाकुर गैरे, रामकुमारी झाक्रीलगायत नेताले भने आन्तरिक र सामूहिक पहलकदमी लिन थालेका छन् । उनीहरूले मंगलबार पनि सामूहिक र आन्तरिक रूपमा भेटघाट र छलफल गरेका थिए । महरा निवासमा माओवादी नेताहरूले आन्तरिक छलफल गरेपछि एमाले नेता ठाकुर गैरेसँग देवेन्द्र पौडेलले भेट गरेका थिए । दुई पार्टी एकता हुन्छ कि हँुदैन, चुनाव जितेर आएका नेताबीच हप्तौंसम्म भेटघाट छैन, यस्तो अवस्था त्यसै आएको होइन, एमाले नेता ठाकुर गैरेले अन्नपूर्णसँग भने, यस्तो अवस्था देखिन थालेपछि हामी युवा साथीहरू मिलेर एकताका लागि नेतृत्वलाई दबाब बढाउन र एकतालाई सहयोग पुर्याउन सकिन्छ कि भनेर कोसिस गरिरहेका छौं । उनीहरूले बुधबार दुवै पार्टीका युवा नेताबीच छलफल कार्यक्रम राखेर दुवै पार्टी अध्यक्षलाई दबाब बढाउने योजना बनाएका छन् ।"

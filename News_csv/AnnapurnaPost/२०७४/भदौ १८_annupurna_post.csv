शीर्षक,विवरण
ठेकेदारकै मनोमानी,"सरकारी उदासीनता र निर्माण व्यवसायीको लापरबाहीका कारण सहरी विकास मन्त्रालयअन्तर्गत देशका ३१ जिल्लामा सञ्चालित एक सय ३३ वटा स्वास्थ्य भवनसम्बद्ध आयोजना अलपत्र परेका छन् । त्यस्ता आयोजनामा जिल्ला अस्पताल, प्रसूति गृह, अञ्चल अस्पताल, जिल्ला जनस्वास्थ्य कार्यालय, स्वास्थ्य चौकी र चिकित्सक आवासगृह छन् । भवन निर्माणको लागि ठेक्का लिने, न्यूनतम मूल्य कबोल गर्ने, पेस्की लिएर सम्पर्कविहीन हुने ठेकेदारका कारण यस्ता आयोजना वर्षौंदेखि सम्पन्न हुन सकेका छैनन् । कतिपय ठेकेदारले एउटा आयोजनाको लागि रकम लिएर अर्को आयोजनामा लगानी गर्ने परम्परा पनि रहेको छ । राष्ट्रिय गौरवको आयोजना बुटवलबेलहिया सडक निर्माणमा समेत ढिलाइ हुँदा डेड अर्ब लागत बढेको छ । लागत बढ्दा कमिसनसमेत बढ्ने भएकाले आयोजनाका इन्जिनियरले नै ढिलासुस्ती गर्ने गरेको पाइएको छ । त्यसो त अहिले सिँचाइ राज्यमन्त्री रहेका अमरसिंह पुनले ७० सालमा ठेक्का लिएको रोल्पामा निर्माणाधीन स्वास्थ्यचौकीसमेत अझै पूरा हुन सकेको छैन । आवश्यक भौतिक पूर्वाधारका अभावमा आमनागरिकले संविधानले प्रत्याभूत गरेको आधारभूत स्वास्थ्य सेवासमेत पाउन सकेका छैनन् । झन् न्यूनतम सेवा र अधिकारबाट समेत वञ्चित रहेका कठिन भूगोलका वासिन्दाको अवस्था के होला ? स्वास्थ्य केन्द्र र अस्पतालको सक्रिय सञ्चालन र दरबन्दीअनुरूप स्वास्थ्यकर्मीको कुरा निर्णयमा मात्र सीमित हुँदा सरकारको उपस्थितिबारे प्रश्न उठ्नु स्वाभाविक हो । भौतिक संरचनाको अभाव, समयमा औषधि नपुग्ने समस्याका कारण आमनागरिक सामान्य बिरामी हुँदासमेत उपचारको लागि खर्चिलो सहरी क्षेत्रमा धाउन बाध्य छन् । त्यसो त अनुदान वितरणमा सरकारी ढिलासुस्तीका कारण भूकम्पपीडितले बनाएका भौतिक संरचनासमेत भत्कने क्रममा छन् । पहिलो किस्ता लिएर घर बनाउन थालेका पीडितले दोस्रो किस्ताबापतको रकम नपाउँदा यस्ता समस्या उत्पन्न भएका छन् । आधा काम गरेर छोडिएका त्यस्ता भवन निर्माणको ठेक्का लिएका ठेकेदारलाई आवश्यक क्षतिपूर्ति भराई काम गराउन नसक्ने कर्मचारीलाई निजामती सेवा ऐनअनुसार विभागीय कारबाही गर्न सक्नुपर्छ । अधुरा आयोजनाका समस्या पहिचान गरी आवश्यक कारबाहीको लागि सिफारिस गर्न सरकारी संयन्त्र चुक्दै आएका छन् । एउटा ठेकेदारले कामको जिम्मा लिने र अर्कैलाई दिने प्रचलनका कारण लेनदेन पारदर्शी नहुँदा आयोजनाले गति लिन सकेका छैनन् । यस्ता आयोजना सम्पन्न भए पनि गुणस्तरीय हुनेमा आशंका छ । सरकार काम नगर्ने ठेकेदारको प्रवृत्तिप्रति मूकदर्शक बसिदिँदा आयोजना पूरा हुन सकेका छैनन् । राजनीतिक अस्थिरता, भ्रष्टाचार र बढ्दो दण्डहीनताले प्र श्रय पाउँदासमेत समस्या उत्पन्न भएका छन् । भवन निर्माणको ठेक्कामा समेत राजनीतिक नेतृत्वको मिलेमतो हावी हुने गरेकाले धेरै ठाउँमा विवाद आउने गरेका छन् । दलीय आडमा हुने गरेका यस्ता गतिविधि रोक्न सकिएन भने दण्डहीनताले झन् प्र श्रय पाउनेछ । आयोजनालाई समस्याग्रस्त बनाउन सरकारी निकायकै लापरबाही देखिन्छ । सर्वप्रथम प्रचलित सार्वजनिक खरिद ऐन नै यो बेथितिको मुख्य जड हो । सबैभन्दा कम रकम कबोल्नेलाई उसको विश्वसनीयता नभए पनि ठेक्का दिनैपर्ने 'कानुनी बाध्यता' को फाइदा मुलुकको पूर्वाधार निर्माणमा संलग्न ठेकेदारहरूले उठाउँदै आएका छन् । ऐन लागू भएको एक दशक बितिसक्दा पनि त्यसबाट पाठ सिकेर संशोधन गर्नुपर्नेमा सरकार कानमा तेल हालेर बसेको छ । ठेकेदारलाई निर्माणको जिम्मा दिनुअघि ध्यान नपुर्याउनुको कारण कमिसनसँग पनि जोडिएर हेरिन्छ । झन् अन्तरमन्त्रालयका कार्यालयबीचको समन्वय अभाव पनि अर्को समस्याको रूपमा रहेको छ । भवन निर्माण प्रक्रिया थाल्नुअघि नै स्पष्ट नीति र दृष्टिकोण बनाउन सक्नुपर्छ । सरकारी संयन्त्र र ठेकेदार कम्पनीमा दण्डहीनता र जवाफदेहीपनको विकास भएन भने समस्या झन् जटिल हुनेछन् । सरकारी संयन्त्रले यस्ता समस्याग्रस्त अधुरा आयोजना पूरा गर्न गतिशीलता देखाउनुपर्छ । यो रोग सडकमा मात्र नभई मुलुकका सबैजसो पूर्वाधारमा व्याप्त छ । यसलाई जरैदेखि उखेल्न ऐन संशोधन पहिलो आवश्यकता हो ।"
मधेस दौडाहामा प्रचण्ड,"सिमरा : दुई नम्बर प्रदेशको निर्वाचनका लागि नेकपा (माओवादी केन्द्र)का अध्यक्ष एवम् पूर्वप्रधानमन्त्री पुष्पकमल दहाल प्रचण्ड अहिले मधेस दौडाहामा छन्। असोज २ गते हुने निर्वाचनमा आफ्नो पार्टीलाई विजयी गराउने अभियानका क्रममा प्रचण्ड दुई नम्बर प्रदेशको आठवटै जिल्लामा कार्यकर्ता भेटघाट र चुनावी सभामा व्यस्त देखिन्छन्। वैशाख ३१ र असार १४ गते भएको दुई चरणको निर्वाचनमा माओवादी केन्द्र तेस्रो भएपछि प्रचण्डको ध्यान यतिबेला दुई नम्बर प्रदेशमा केन्द्रित भएको छ। यस प्रदेशमा माओवादीलाई पहिलो स्थानमा उभ्याउने प्रयास स्वरुप मधेस दौडाहा सुरु गरेका प्रचण्डले मन्तव्यका क्रममा मधेसको साथी माओवादी नै रहेको बताइरहेका छन्। चुनावी प्रचारमा व्यस्त रहेका प्रचण्डले केन्द्रीय सचिवालय बैठक वीरगन्जमा आयोजना गरेर मधेसबाटै चुनावी रणनीति बुन्ने प्रयास समेत गरेका छन्। सचिवालय बैठकमा माओवादी केन्द्रका सयौं नेता भेला भएर चुनावको रणनिति र उम्मेदवारको टुंगो लगाउने बिषयमा छलफल गरेको थियो। दुई चरणको निर्वाचनमा सोचेजस्तो परिणाम आउन नसकेपछि माओवादीले तेस्रो चरणको निर्वाचनमा थप मजबुत भएर मधेसमा प्रस्तुत हुने रणनीति बनाएको छ। त्यसैले पनि प्रचण्ड झण्डै एक सातादेखी मधेसका जिल्ला घुम्ने र पार्टीको उम्मेदवारका पक्षमा मत बटुल्ने प्रयासमा छन्। स्थानीय नेताकार्यकर्ताको निमन्त्रणलाई स्वीकार गर्दै चुनावी कार्यक्रममा सहभागी हुँदै आएका प्रचण्डले आइतबार टांगियावस्तीमा आयोजित सभालाई सम्बोधन गरे। सम्बोधनका क्रममा प्रचण्डले अन्य ठाउँमा बोले जस्तै मधेसको साथी माओवादी नै रहेको दोहोर्याए। माओवादीनै साथी हो भन्ने कुरा मधेसका जनताले अब बुझिसके भन्ने मलाई लाग्छ, प्रचण्डले भने, मधेस घुम्ने क्रममा मैले यस्तै महसुस पनि गरेको छु। टांगिया आउनुअघि वीरगन्जमा अर्को सभामा बोलेर आएका प्रचण्डले जनताले अधिकार पाउने स्थानीय तहको निर्वाचनमा माओवादीलाई सबैले माया गर्नेमा आफू आशावादी रहेको समेत बताएका थिए। आफूलाई मधेसको जनता फकाउन थालेको भन्ने आरोप लाग्ने गरेको बताउदै प्रचण्डले त्यसो भन्नु भन्दा पनि पहाड र मधेसलाई जोड्ने काम आफूले गरिरहेको बताए। मलाई मधेसप्रति झुकाव बढी भयो र मधेसका जनता फकाउन थाल्यो भन्ने आरोप नआएको होइन् प्रचण्डले भने, तर मैले पहाडी र मधेसी अतिवादले देशको हित गर्दैन भनेर मधेस र पहाड जोड्ने काम गरेको हु। पहिलो चरणको निर्वाचनमा आफू प्रधानमन्त्री हुँदा मधेसका जनता र मधेस केन्द्रित दल चुनावमा सहभागी होलान कि नहोलान भन्ने प्रश्न रहेपनि अहिले सबैको सहभागीतामा निर्वाचन उत्साहका साथ सम्पन्न हुन लागेको उनको भनाइ छ। टांगिया वस्तीमा आयोजित चुनावी सभामा बोल्दै प्रचण्ड। तस्बिर : दिवाकर भण्डारी"
एजेन्डा बन्दै प्रत्यक्ष निर्वाचित कार्यकारी,"काठमाडौं : माओवादी केन्द्र र नयाँ शक्ति पार्टी नेपालले संविधान निर्माण गर्दा फरक मत का रूपमा सुरक्षित राखेको प्रत्यक्ष निर्वाचित कार्यकारीको मुद्दा आगामी निर्वाचनक्रममा एजेन्डा कै रूपमा उठाउने तयारी गरेका छन् ।अस्थिर सरकार र युवा पुस्तामा प्रत्यक्ष निर्वाचित कार्यकारीको पक्षमा देखिएको आकर्षणलाई कसले लिड गर्ने भन्नेमा यी दुई पार्टीबीच अहिले रस्साकस्सी नै चलेको छ । प्रत्यक्ष निर्वाचित कार्यकारीको पक्षमा जनमत बनाउन दुवै पार्टी कार्यक्रमिक नारा बनाउनेदेखि जनमत बटुल्ने अभियानमा समेत होडबाजी गरिरहेका छन् । नयाँ शक्तिले प्रत्यक्ष निर्वाचित कार्यकारीका लागि जनदबाब बढाउन हस्ताक्षर अभियान चलाउनेदेखि धर्ना दिने, अन्तक्र्रिया गर्नेसम्मको कार्यक्रम आयोजना गर्न थालेको छ । आइतबार मात्रै पनि उसले राजधानीमा अन्तक्र्रिया कार्यक्रम र सिंहदरबारअगाडि धर्नासमेत आयोजना गर्यो । माओवादी केन्द्रले संविधान निर्माणक्रममा छाडेको एजेन्डालाई अहिले कार्यनीतिक नारा बनाएको छ । साउन पहिलो साता बसेको केन्द्रीय सचिवालय बैठकले शासकीय स्वरूप फेर्ने यस्तो प्रस्तावलाई औपचारिक रूपमै अगाडि बढाउने निर्णय गरेको हो । उसले यसलाई अबको संघ र प्रदेशको चुनावको एजेन्डा बनाउने तयारी गरेको छ । दुवै पार्टीले गुमेको जनमत फर्काउने राजनीतिक अस्त्र का रूपमा यो नारालाई प्रयोग गर्न खोजेको देखिन्छ । अस्थिर सरकार र युवापुस्तामा प्रत्यक्ष निर्वाचित कार्यकारीको पक्षमा देखिएको आकर्षणलाई कसले लिड गर्ने भन्नेमा माओवादी केन्द्र र नयाँ शक्ति पार्टीबीच रस्साकस्सी चलिरहेको छ । ९ असोज २०७२ सम्म एकै पार्टीमा रहेका माओवादी केन्द्रका अध्यक्ष पुष्पकमल दहाल र नयाँ शक्तिका संयोजक डा बाबुराम भट्टराई अहिले जनतालाई आकर्षित गर्ने उपयुक्त राजनीतिक नारा यसैलाई बनाउन सकिने बुझाइमा छन् । राजनीतिमा मुद्दा मिल्ने शक्तिबीच एकता र सहकार्य हुने गरेको छ तर शासकीय स्वरुपको मुद्दामा समानता भए पनि माओवादी केन्द्र र नयाँ शक्तिबीचमा सहकार्यको सम्भावना देखिएको छैन । माओवादी केन्द्रका सचिवालय सदस्य शक्तिबहादुर बस्नेतले भने, अब एजेन्डा मिल्नेबीच सहकार्य र एकता गरेर जनमत बढाउनुपर्छ । भट्टराईले त यस विषयलाई माओवादीबाट अलग्गिएयता निरन्तर उठाउँदै आएका छन् । तर, त्यसलाई शक्तिशाली जनदबाब सिर्जना गर्न भने उनी चुकिरहेका छन् । भट्टराईले मुद्दाको लिड गर्नसक्ने भयमा माओवादी केन्द्र देखिन्छ । यसै कारण प्रदेश दुईको स्थानीय निर्वाचनलगत्तै माओवादीले राजनीतिक दलबीच शासकीय स्वरुप फेर्ने विषयमा संवाद चलाउने योजना बनाएको छ । प्रदेश २ को स्थानीय तह निर्वाचनपछि पार्टीले यस विषयमा जनमत निर्माण गर्ने, राजनीतिक तहमा संवाद, सहमति खोज्ने विषयमा पार्टी सचिवालय बैठकले औपचारिक निर्णय नै गरेको छ, बस्नेतले भने, अबको प्रदेश र केन्द्र निर्वाचन र त्यसअगाडि पनि मुद्दा मिल्नेबीच सहकार्य गरेर जाने तयारीमा माओवादी छ । प्रत्यक्ष निर्वाचित राष्ट्रपतिको मुद्दा पहिलो संविधानसभाका बेला पनि दलबीचको छलफलमा थियो । त्यसबेला प्रत्यक्ष निर्वाचित राष्ट्रपति र संसद्बाट निर्वाचित प्रधानमन्त्री हुने गरी मिश्रित प्रकारको शासन प्रणालीका विषयमा सहमति निकालेका थिए । तर, त्यसबेलाको त्यो सहमति माओवादी पार्टीभित्रकै अन्तरकलहका कारण भत्किएको थियो । पछि दोस्रो संविधानसभाको गणितमा आएको फेरबदलपछि पहिलो संविधानसभामा भएको सहमति कांग्रेसले सुन्नै चाहेन । ०७१ कात्तिक १७ गते कांग्रेसएमालेबीच भएको ९ बुँदे समझदारीमा प्रत्यक्ष निर्वाचित प्रधानमन्त्रीको वकालत गर्दै आएको एमालेले पनि आफ्नो मुद्दा स्थगन गरिदियो । पछि संविधान बनाउने सर्तमा दाहालले पनि आफ्नो मुद्दालाई फरक मतका रुपमा राख्दै संसद्बाट चुनिने प्रधानमन्त्रीको मुद्दामा सहमति जनाए । त्यसबेलाको राजनीतिक परिस्थितिका कारण मुद्दा नोट अफ डिसेन्ट को रूपमा सुरक्षित राखेर भए पनि संविधान निर्माणमा हामी जान बाध्य भयौं, संविधान निर्माणक्रममा संवैधानिक राजनीतिक संवाद समितिका सभापतिसमेत रहेका डा बाबुराम भट्टराईले भने, तर अहिले फेरि बेला आएको छ, राजनीतिक स्थायित्व चाहिएको छ । युवा पुस्ताले पनि रुचाएका छन् । त्यसैले यो मुद्दालाई उठाएर जानुपर्छ । जनताको प्रत्यक्ष सहभागिता, राजनीतिक स्थायित्व, वान म्यान गभर्मेन्ट (छिटो निर्णय गर्न सकिने), पार्टी ह्विप नलाग्ने, शक्ति सन्तुलन र जवाफदेहिताका लागि पनि प्रभावकारी हुने भएकाले प्रत्यक्ष निर्वाचित कार्यकारी अहिले आवश्यक रहेको बहस उठ्न थालेपछि माओवादी र नयाँ शक्तिले शासकीय स्वरुप फेर्ने मुद्दालाई चुनावी एजेन्डा बनाउन लागेका हुन् । एमालेले पनि उठाउने एमालेले पनि अबको निर्वाचनमा प्रत्यक्ष निर्वाचित कार्यकारीको मुद्दा चुनावी नाराका रूपमा अगाडि सार्ने तयारी गरिरहेको सचिव योगेश भट्टराईले बताए । यसअगाडि पनि उसले प्रत्यक्ष निर्वाचित कार्यकारी प्रधानमन्त्रीको नारालाई चुनावी नारा बनाएको थियो । तर, माओवादीले दरिलो गरी अडान नलिएका कारण संविधान निर्माण क्रममा मुद्दा छोडिएको उनले दाबी गरे । पछिल्लो पुस्ता संविधान निर्माणकै क्रममा पनि प्रत्यक्ष निर्वाचित कार्यकारी प्रधानमन्त्री वा राष्ट्रपति जे भए पनि त्यसमा जान तयार थियो, सचिव भट्टराईले भने, तर अघिल्लो पुस्ताका नेता तयार नहुँदा संविधानमा व्यवस्था हुन सकेन । अब फेरि हामी यो मुद्दा उठाउँदै छौं । दाहालका मुद्दा :  प्रत्यक्ष निर्वाचित कार्यकारी  पूर्ण समानुपातिक निर्वाचन प्रणाली भट्टराईका मुद्दा :  प्रत्यक्ष निर्वाचित कार्यकारी राष्ट्रपति  विदेशमा रहेका नेपालीको मताधिकार"
प्रदेश२ को निर्वाचन सुरक्षा गोष्ठी जनकपुरमा,"जनकपुरधाम : असोज २ गतेको निर्धारित दुई नम्बर प्रदेशको स्थानीय तहको निर्वाचन व्यवस्थापनका लागि गृहमन्त्रालयको सुरक्षा गोष्ठी जनकपुरमा सम्पन्न भएको छ । कार्यक्रमको उद्घाटन सत्रमा गृहमन्त्री जनार्दन शर्माले दुई नम्बर प्रदेशमा स्थानीय निकायको निर्वाचनका लागि गृहमन्त्रालय मातहतको सम्पूर्ण सुरक्षा निकाय पूर्ण रूपमा तयार भएको बताएका छन् । दुई चरणका निर्वाचन सम्पन्न गराउन सफल सुरक्षा निकायसामु तेस्रो चरणको निर्वाचनमा प्राकृतिक विपदले केही समस्या ल्याए पनि सुरक्षाको विषयमा पूर्ण रूपमा तयार रहेको बताए । मन्त्री शर्माले भने, गृहमन्त्रालयका लागि अहिलेको चुनाव सम्पन्न गर्नु पहिलो प्राथमिकता हो । मंसिर ११ तथा २१ गते प्रदेश सभाको निर्वाचनको मिति तय भइसकेको अवस्थामा त्यसको पनि तयारीमा लागेछौं । उनले भने, यो वर्ष निर्वाचन वर्षका रूपमा आएको छ । संविधान कार्यान्वयन गर्न निरन्तर निर्वाचनपछि निर्वाचन हुनेछन् । यी सबै चुनावलाई शान्त, सुव्यवस्थित र निश्पक्ष बनाउन सुरक्षा निकाय प्रतिबद्ध छ । सबै निर्वाचनपछि संविधान पूर्ण रूपमा कार्यान्वयन हुने र जनताका अधिकार स्थापित हुने बताउँदै शर्माले भने, थप अधिकारका लागि नयाँ आउने सरकार र प्रतिनिधिहरूले आवश्यक परिमार्जन गर्न सक्ने अवस्था रहन्छ । निर्वाचन सम्पन्न भएपछि राजनीतिक स्थायित्व कायम भई राज्यले विकासको गतितिर अघि बढ्ने अवसर पाउने गृहमन्त्री शर्माले बताए । गृहमन्त्री शर्माले देशमा व्याप्त अस्थिरताका कारण विकासका कार्य अघि बढ्न नसकेको अवस्थामा राजनीतिक स्थायित्वलाई केन्द्रमा राखेर स्थानीय तहको निर्वाचनले पूर्णता पाउन लागेको बताए । त्यसैगरी प्रदेश र प्रतिनिधि सभाको निर्वाचनपछि संविधानमा लेखिएका अधिकार जनताले उपभोग गर्न पाउने वातावरण निर्माण हुने विश्वास शर्माले व्यक्त गरे । गृहमन्त्री शर्माले प्रदेश नम्बर दुईमा निर्वाचन तेस्रो चरणमा सार्नुको कारण सबै दललाई सहभागी गराउनु नै रहेको र वर्तमान सरकारको पहलमा संविधान संशोधनका लागि गरिएको प्रयासपछि हाल राजपासहित सबै राजनीतिक दल निर्वाचनमा सहभागी हुँदा तेस्रो चरणको उद्देश्य पूर्ति भएको बताए । गृहसचिव लोकदर्शन रेग्मीको अध्यक्षतामा जनकपुरको होटेल सीताशरणमा सुरु भएको गोष्ठीमा गृहराज्यमन्त्री श्यामकुमार श्रेष्ठ, पूर्वाञ्चल विकास क्षेत्रका क्षेत्रीय प्रशासक राजेश्वरमान सिंह, मध्यमाञ्चल विकास क्षेत्रका क्षेत्रीय प्रशासक रेश्मीराज पाण्डे, प्रहरी महानिरीक्षक प्रकाश अर्याल, सशस्त्र प्रहरी बल महानिरीक्षक सिंहबहादुर श्रेष्ठ, राष्ट्रिय अनुसन्धान विभागका मुख्य अनुसन्धान निर्देशक दिलीपकुमार रेग्मी, व्यवस्था तथा युद्ध कार्य महानिर्देशनालय नेपाली सेनाका निर्देशक उपरथी देवकुमार सुवेदीलगायत सुरक्षा निकायका प्रमुखको उपस्थिति छ ।"
'कर्मचारी इमान्दार भए भ्रष्टाचार रोकिन्छ',चितवन: नेकपा (एमाले)का अध्यक्ष केपी शर्मा ओलीले जनतालाई सेवा दिन निजामती कर्मचारीले इमान्दार भएर काम गर्नुपर्ने बताएका छन्। नेपाल निजामती कर्मचारी संगठन चितवनले निर्माण गरेको शहिद मनोजझपेन्द्र स्मृति सभाकक्षको उद्घाटन गर्दै उनले कर्मचारी इमान्दार भएमा भ्रष्टाचार निर्मूल हुने भन्दै कर्मचारी सामान्य कर्तव्यमा मात्रै नभएर अनिवार्य कर्तव्यमा जुट्नुपर्ने बताए। जिससको जग्गामा संगठनको भवनको भुइँतल्लामा सभाकक्ष निर्माण गरिएको हो।रासस
क्षेत्रनिर्धारणमा प्रदेश नं ६ प्रति अन्याय',जाजरकोट: एमालेका उपाध्यक्ष युवराज ज्ञवालीले संघ र प्रदेशको क्षेत्र निर्धारणप्रति असन्तुष्टि जनाएका छन्। प्रेस चौतारी नेपाल जाजरकोटले खलंगामा आइतबार आयोजना गरेको पत्रकार सम्मेलनमा उनले भूगोलका हिसावले सबैभन्दा ठूलो प्रदेश भएपनि प्रदेश नं ६ मा सबैभन्दा कम निर्वाचन क्षेत्र हुनु विडम्बना भएको बताए। निर्वाचन क्षेत्र निर्धारण आयोगको काम बैज्ञानिक नरहेको ज्ञवालीको आरोप थियो। ९० प्रतिशतभार जनसंख्या र १० प्रतिशतभार मात्र भुगोललाई मान्नु न्यायोचित नभएको उनले बताए। प्रदेश नं ६ का ईन्चार्ज समेत रहेका ज्ञवालीले आयोगलाई समयमै भूगोलको भार बढाउन सुझाव दिएको भएपनि आयोग सत्तापक्षको दवावमा परेको आरोप लगाए। संविधान कार्यान्वयनका लागि चित्त नबुझेका कुरा पनि स्वीकार गरेर जानुको विकल्प नभएको उल्लेख गर्दै उनले चुनावको मुखैमा क्षेत्र निर्धारण जस्तो संवैधानिक आयोगको निर्णय तत्काल सच्याउन सकिने अवस्था नरहेको बताए।
'नेपालभारत जनस्तरको सम्बन्ध राज्यस्तरमा प्रतिविम्बन हुनुपर्छ',"काठमाडौँ: उपप्रधानमन्त्री कृष्णबहादुर महराले नेपालभारतबीच रहिआएको जनस्तरको ऐतिहासिक सम्बन्ध राजनीतिक र राज्यस्तमा प्रतिविम्बन हुनुपर्ने बताएका छन्र। नेपालभारत महिलामैत्री समाजले काठमाडौँमा आयोजना गरेको कार्यक्रमलाई सम्बोधन गर्दै परराष्ट्रमन्त्री महराले नेपालभारतका जनताजनताबीच विद्यमान सम्बन्ध अत्यन्त महत्वपूर्ण भएको उल्लेख गर्दै भने, सरकार र सरकारबीचको सम्बन्ध बेलाबखत खटपट हुनसक्छ तर जनस्तरको सम्बन्ध सधैं महत्वपूर्ण हुन्छ, मैत्री समाजले जनस्तरको सम्बन्धलाई सधैं प्रवर्द्धन गर्नुपर्छ। नेपालभारतबीचको सम्बन्धलाई हेर्ने दृष्टिकोणमा परिवर्तन आउनुपर्नेमा जोड दिँदै उनले भने, भारत अङ्ग्रेजको समयमा छैन र नेपाल पनि राजामहाराजाको समयमा छैन, त्यसकारण राजनीति र राज्यस्तरमा पनि जनस्तरको जस्तै सम्बन्ध हुनुपर्छ। दुई छिमेकी मुलुकको सम्बन्धलाई माथि उठाउन भएका क्रियाकलापलाई जनताको तहमा पुर्याउन आफूले सधैँ सहयोग गर्ने बताउँदै परराष्ट्रमन्त्री महराले शिक्षा, स्वास्थ्य र विकास निर्माणमा नेपाललाई भारतले पुर्याउँदै आएको सहयोगको सराहना गरे। रासस"
क्षेत्र निर्धारणप्रति प्रदेश ६ मा असन्तुष्टि,"जाजरकोट : निर्वाचन क्षेत्र निर्धारण आयोगको प्रतिवेदनप्रति प्रदेश नम्बर ६ मा असन्तुष्टि देखिएको छ । आयोगले १० जिल्ला रहेको यो प्रदेशमा प्रतिनिधिसभाका लागि १२ र प्रदेशसभाका लागि २४ निर्वाचन क्षेत्र कायम गरेको छ । आयोगले प्रतिवेदन तयार पार्दा ९० प्रतिशत आधार जनसंख्या र १० प्रतिशत भूगोललाई बनाएपछि यहाँ असन्तुष्टि देखिएको हो । ठूलो भूगोल र थोरै जनसंख्या रहेको यो प्रदेशमा कम निर्वाचन क्षेत्र निर्धारण भएको आवाज उठेको छ । प्रतिनिधिसभाका लागि सुर्खेत र दैलेखमा दुईदुई, जाजरकोट, पूर्वी रूकुम, सल्यान, जुम्ला, डोल्पा, मुगु, कालिकोट, हुम्ला र डोल्पामा एकएक क्षेत्र कायम भएका छन् । यस अघि सुर्खेतमा तीन, दैलेख, जाजरकोट, सल्यान र रूकुममा दुईदुई क्षेत्र थिए । कर्णालीका पाँचै जिल्लामा यसअघि पनि एकएक क्षेत्र थियो । जाजरकोट, सल्यान र सुर्खेतले एकएक क्षेत्र गुमाएका छन् । थप हुनुको सट्टा झन् घटेपछि स्थानीयवासी आयोग र सरकारप्रति असन्तुष्ट देखिएका हुन्। कर्णाली र आसपासको क्षेत्र फेरि पनि ठगिएको महसुस स्थानीयवासीले गरेका छन् । नागरिक समाज जाजरकोटले शनिबार प्रेस विज्ञप्ति प्रकाशन गरी आयोगको प्रतिवेदनप्रति असन्तुष्टि जनाएको छ । प्रदेश नम्बर ६ मा संघीय प्रतिनिधिसभामा प्रत्यक्षतर्फ १२ जना मात्र सदस्य रहने गरी संख्या निर्धारण हुनु अत्यन्त अवैज्ञानिक, असंवैधानिक र दुर्भाग्यपूर्ण भएको महसुस भएको छ', विज्ञप्तिमा भनिएको छ । आयोगको प्रतिवेदन संविधानको मर्म तथा भावनाविपरीत भएको जिकिर गर्दै समाजले न्यायपूर्ण तवरले क्षेत्र निर्धारण गर्न सरकारसँग माग गरेको छ । विभिन्न राजनीतिक दलका नेताले पनि आयोगको निर्णयले जिल्लावासी ठगिएको प्रतिक्रिया दिएका छन् । सांसद राजीवविक्रम शाहले भौगोलिक रूपमा विकट र ठूला तर जनसंख्याका हिसाबले कम भएका दुर्गम जिल्लालाई आयोगको निर्णयले अन्यायमा पारेको बताए । जनसंख्या र भूगोललाई समान आधार बनाउनुपर्ने उनको भनाइ छ । काठमाडौं एउटै जिल्लामा १० निर्वाचन क्षेत्र कायम भयो, १० जिल्ला रहेको प्रदेशमा १२ वटा मात्र क्षेत्र कायम हुनुजस्तो अवैज्ञानिक र अन्यायपूर्ण के हुन सक्छ ? ' चित्रबहादुर सिंह एमाले कालिकोटका नेता सल्यानका कांग्रेस नेता डिल्ली रेग्मीले सिंगो प्रदेश अन्यायमा परेकाले निर्णय पुनर्विचार गर्नुपर्ने बताए । एमाले कालिकोटका नेता चित्रबहादुर सिंहले क्षेत्र निर्धारण अन्यायपूर्ण रहेको बताए । काठमाडौं एउटै जिल्लामा १० निर्वाचन क्षेत्र कायम भयो, १० जिल्ला रहेको प्रदेशमा १२ वटा मात्र क्षेत्र कायम हुनुजस्तो अवैज्ञानिक र अन्यायपूर्ण के हुन सक्छ ? ', उनले प्रश्न गर्दै भने, संघीयताको मर्म र भावना यही हो ? ' जुम्लाका सांसद ललितजंग शाहीले पनि क्षेत्र निर्धारणको निर्णय तत्काल सच्याउनुपर्ने बताए । सिंगो प्रदेशको उपेक्षा गरिनुहुन्न, भूगोललाई पनि उच्च प्राथमिकता दिएर क्षेत्र निर्धारण गर्नुपर्छ', उनले भने, यस विषयमा सरकार गम्भीर हुनुपर्छ ।'"
गाेर्खाल्याण्ड अान्दाेलनबारे देउवाले किन मुख खोलेनन् ?,"दार्जिलिङ क्षेत्रमा आन्दोलन चलिरहेकै बेला प्रधानमन्त्री शेरबहादुर देउवाले भारतको पाँचदिने भ्रमण गरे । तर, गोर्खाल्यान्ड माग्दै चलिरहेको आन्दोलनका विषयमा भारतीय समकक्षीसँग कुरा भएको कहीँ कतै सार्वजनिक भएन । कतिपय भारतीय नेपालीभाषीहरूले आन्दोलनबारे नेपालले बोलिदेओस् भन्ने चाहन्छन् । नेपालका नागरिकले उक्त आन्दोलनको समर्थनमा सामाजिक सञ्जालमा प्रतिक्रियाहरू जनाइरहेका हुन्छन् । तर, नेपाल सरकार किन बोल्दैन ? केही नेपाली तथा भारतीय नेपालीभाषीले उठाइरहेको प्रश्न हो यो । छिमेकी देश भुटानबाट एक लाखभन्दा बढी नेपालीभाषी भुटानी लखेटिँदासमेत भुटान फर्किन चाहने नेपालीभाषी भुटानीहरूलाई बाटो नदिने भारतसँग नेपालले दह्रोसँग कुरा राख्न सकेन । दार्जिलिङ क्षेत्रमा आन्दोलन चलिरहेकै बेला प्रधानमन्त्री शेरबहादुर देउवाले भारतको पाँचदिने भ्रमण गरे । तर, गोर्खाल्यान्ड माग्दै चलिरहेको आन्दोलनका विषयमा भारतीय समकक्षीसँग कुरा भएको कहीँ कतै सार्वजनिक भएन । कतिपय भारतीय नेपालीभाषीहरूले आन्दोलनबारे नेपालले बोलिदेओस् भन्ने चाहन्छन् । नेपालका नागरिकले उक्त आन्दोलनको समर्थनमा सामाजिक सञ्जालमा प्रतिक्रियाहरू जनाइरहेका हुन्छन् । तर, नेपाल सरकार किन बोल्दैन ? केही नेपाली तथा भारतीय नेपालीभाषीले उठाइरहेको प्रश्न हो यो । छिमेकी देश भुटानबाट एक लाखभन्दा बढी नेपालीभाषी भुटानी लखेटिँदासमेत भुटान फर्किन चाहने नेपालीभाषी भुटानीहरूलाई बाटो नदिने भारतसँग नेपालले दह्रोसँग कुरा राख्न सकेन । कतिपय जानकारका अनुसार भारतको आन्तरिक मामिलामा नेपालले चासो नराखेको राम्रो हुन्छ । तर, भारतीय नेपालीभाषीहरूका विषयमा जानकारी राख्ने झापाका पुराना पत्रकार चन्द्र भण्डारीको शब्द सापटी लिने हो भने नेपाल सरकारसँग गोर्खाल्यान्ड आन्दोलनबारे भारत सरकारसँग कुरा राख्ने आँट नै छैन । नेपालको संविधानप्रति असन्तुष्टि जनाउँदै भारतले नेपालमा नाकाबन्दी गरेका बेला भारतीय नेपाली भाषीले खुलेर भारत सरकारको विरोध गरे पनि पश्चिम बंगालको पहाडी जिल्लामा चलिरहेको नेपाली भाषीहरूका लागि छुट्टै राज्य गोर्खाल्यान्डबारे नेपालले न विगतमा नै बोल्यो, न फेरि बोल्नेछ, भण्डारीको टिप्पणी छ । उनले नेपालको आन्तरिक मामिलामा भारतको हस्तक्षेप भने फेरि पनि भइरहने बताए । दार्जिलिङसँग सीमा जोडिएका क्षेत्रका सर्वसाधारणले त्यहाँको आन्दोलनको कारण नेपालमा सुरक्षा चुनौती थपिने भन्दै भारतसँग नेपालले कुरा राख्नुपर्ने बताउँदै आएका छन् । तर, भारतमा नेपाली भाषीहरूका लागि छुट्टै राज्य गोर्खाल्यान्डको माग गरेर आन्दोलन गरिरहेको दलका नेताहरूले भने नेपालको मौनता नै ठीक भएको बताएका छन् । राज्य सरकारले नेपालका माओवादीहरूसँग आन्दोलनकारीको साँठगाँठ छ भनेर आरोप लगाइरहेका बेला नेपाल सरकारले गोर्खाल्यान्डबारे बोल्नु आन्दोलनकारीका लागि घातक हुने गोर्खा जनमुक्ति मोर्चाका सचिव विनय तामाङले बताए । तामाङले भने, यो भारतको आन्तरिक मामिला हो । गोर्खाल्यान्डको माग भारतभित्र रहने नेपालीभाषी भारतीयहरूको हो । यदि यो मामिला अन्तर्राष्ट्रिय थियो भने नेपालले बोल्दा सहयोग पुग्थ्यो । तर, अहिले हामीलाई नेपालसँगको साँठगाँठ छ भनेर राज्य सरकारले आरोप लगाइरहेका बेला नेपालले बोल्यो भने हामीलाई झन् अप्ठ्यारो पर्छ । नेपालले नबोलेकै राम्रो । केही दिनअघि इलामका उदय फागोलाई गोर्खाल्यान्ड आन्दोलनमा सहभागी भएको र हिंसात्मक प्रदर्शनमा उत्रेको भनी सिलिगुडीमा उपचारका लागि गएका बेला प्रहरीले समातेको थियो । नेपालका मानवअधिकारकर्मी तथा सञ्चारकर्मीको पहलमा उनलाई तारेखमा हिरासतमुक्त गरेर नेपाल ल्याइएको थियो । सन् २००७ को अन्ततिर भारत पश्चिम बंगालको दार्जिलिङका नेपालीभाषी गोर्खाहरूले लागि छुट्टै स्वायत्त राज्य गोर्खाल्यान्डको माग राखेर पुनः आन्दोलन थाले । त्योभन्दा अघि सन् १९८६ मा गोर्खा राष्ट्रिय मुक्ति मोर्चाका अध्यक्ष सुवास घिसिङको नेतृत्वमा हिंसात्मक आन्दोलन चल्यो । तर, गोर्खाल्यान्डको माग त्यतिबेला पनि पूरा हुन सकेन । सन् २००७ बाट शुरु आन्दोलन गोर्खाल्यान्ड टेरिटोरियल एडमिनिस्ट्रेसन को सम्झौतामा टुंगियो । विकासे कामका लागि भनेर दिइएको जीटीएले पनि भारतीय गोर्खालीहरूको खास माग सम्बोधन गर्न सकेन । घिसिङले दार्जिलिङ गोर्खा पार्वत्य परिषद्को सम्झौतामा आन्दोलन टुंग्याए । गोर्खा जनमुक्ति मोर्चाका अध्यक्ष विमल गुरुङले पनि गोर्खाल्यान्ड टेरिटोरियल एडमिनिस्ट्रेसनको सम्झौतामा आन्दोलनलाई सेफ ल्यान्डिङ गराएका थिए । तर, करिब तीन महिनाअघि राज्य सरकारकी मुख्यमन्त्री ममता बेनर्जीबाट बंगाली भाषा पहाडका विद्यालयमा अनिवार्य गराउने कुरा सार्वजनिक भएपछि दार्जिलिङमा पुनः गोर्खाल्यान्डको माग गर्दै आन्दोलन चर्कियो । सोही आन्दोलनका क्रममा आह्वान गरिएको अनिश्चिकालीन दार्जिलिङ तथा कालिम्पोङ जिल्ला बन्द अढाइ महिना नाघिसक्यो ।"
सत्तारुढ दल माओवादीद्वारा जनपरिषद् गठन,"चरीकोट: सत्तारुढ दल नेकपा माओवादी केन्द्रले दोलखामा जनपरिषद् गठन गरेको छ। जनयुद्धकालीन अवस्थालाई सम्झाउने गरी माओवादी केन्द्र दोलखाले जनपरिषद् गठन गरेको हो। जनपरिषदलाई जिल्ला, नगरपालिका, गाउँपालिका हुँदै वडास्तरसम्म विस्तार गरिने माओवादी केन्द्र दोलखाले जनाएको छ। स्थानीय तहको निर्वाचनमा तेश्रो भएको माओवादी केन्द्रले निर्वाचित जनप्रतिनिधिहरुको कामकारवाहीको अनुगमन तथा मुल्याङ्कन गर्ने उद्धेश्यका साथ जनपरिषद गठन गरिएको जिल्ला इञ्जार्ज देवी खड्काले जानकारी दिइन्। जनताले कुनै पनि हिसाबले दुःख नपाउन भन्ने उद्धेश्य अनुरुप छाँया सरकारको रुपमा जनपरिषद् गठन गरिएको उनले स्पष्ट पारिन्। जनपरिषदले जनसेवा तथा सामाजिक काम गर्नुका साथै स्थानीय तहका सरकार, गैरसरकारी संस्था तथा विकास योजनामा हुन सक्ने अनियमितालाई नियन्त्रण गर्न र आफ्नो जनमतको संरक्षण गर्ने जिल्ला इञ्जार्ज खड्काले बताइन्। मंसिरमा हुन लागेको प्रादेशिक र केन्द्रीय चुनावलाई लक्षित गरी माओवादी केन्द्रले छाँया सरकार गठन गरेको हो। माओवादी केन्द्र दोलखाको विस्तारित बैठकबाट औपचारीक निर्णय गरी जनपरिषद् गठन गरिएको आइतबार पत्रकार सम्मेलन गरी जानकारी दिइएको छ। परिषदको संयोजकमा माओवादी केन्द्र दोलखाका सचिब एवंम कालिञ्चोक गाउँपालिकाको प्रमुखमा पराजित भएका कुलबहादुर बुढाथोकी रहेका छन्। यस्तै जनपरिषदमा माओवादीवाट स्थानीय तहमा बिजयी तथा पराजित भएका उम्मेदवारहरु सदस्य रहने छन्। यसैगरी बैठकले वाईसिएललाई लडाकु चरित्र बनाउने निर्णय गरेको छ। वाईसिएल दोलखाले सामाजिक विकृति, बिसंगति, अनियमिता र भ्रष्टाचारी बिरुद्ध अभियान चलाउने भएको छ। माओवादीले गठन गरेको जनपरिषदका काम कारवाहीलाई सहयोग गर्न वाईसिएलले सहयोग गर्ने रणनीति रहेको जनाएको छ।"
सातै प्रदेश र केन्द्रमा एमालेको बहुमत आउँछः ओली,"चितवन: नेकपा (एमाले)का अध्यक्ष केपी शर्मा ओलीले एमालेले सात वटै प्रदेश र केन्द्रमा बहुमतसहितको सरकार गठन गर्ने दाबी गरेका छन्। अखिल नेपाल राष्ट्रिय स्वतन्त्र विद्यार्थी युनियनको केन्द्रीय कमिटी र राष्ट्रिय परिषद्को विस्तारित बैठकलाई सम्बोधन गर्दै उनले २ नं प्रदेशमा पनि एमाले पहिलो हुने दावी गरे। भरतपुर महानगरपालिकामा आफ्ना पार्टीका उम्मेदवारलाई धाँधली गरेर हराइएको आरोप लगाए। एमालेविरुद्ध अनेक मोर्चाबन्दी भइरहेको उल्लेख गर्दै अध्यक्ष ओलीले त्यस्ता कुनै मोर्चाबन्दीले कुनै असर पार्न नसक्ने बताए। उनले विद्यार्थीहरुलाई चुनाव केन्द्रीत एजेण्डामा छलफल गरेर आउँदो निर्वाचनमा जुट्नसमेत निर्देशन दिए। एमाले देश बनाउने संकल्पका साथ लागेकाले राष्ट्रिय समृद्धिका लागि एमालेमा समाहित हुन सबैलाई आग्रह गरे। एमाले सहअस्तित्व, सद्भावना र राष्ट्रिय एकताको पक्षमा रहेको भन्दै शान्ति विरोधीहरुको प्रतिवादमा पनि पार्टी जुट्ने बताए। सो अवसरमा उनले विभिन्न पार्टी परित्याग गरी एमालेमा प्रवेश गर्नेहरुलाई अबिर र माला लगाएर स्वागत गरेका थिए। तीन दिनसम्म चल्ने बैठकमा देशभरका ५०० प्रतिनिधि, १०० पर्यवेक्षक र १०० स्वयंसेवक सहभागी छन्। सहभागीलाई कार्यकर्ताको घरघरमा राख्ने व्यवस्था गरिएको छ। रासस"
पार्टी फेर्दै उम्मेदवार बन्दै,"राजविराज : तेस्रो चरणको स्थानीय तह निर्वाचनमा उम्मेदवार बन्न दल फेर्ने क्रम बढेको छ । नौ नगरपालिका र नौ गाउँपालिका रहेको सप्तरीमा स्थानीय नेताहरूले दल फेर्न थालेपछि पुरानाभन्दा नवप्रवेशीले ठाउँ ओगटेका छन् ।दलहरूले टिकट दिँदै धमाधम नयाँलाई भित्र्याएपछि पार्टीमा योगदान गरेका पुराना नेता भने क्षुब्ध भएका छन् । आफू क्रियाशील दलबाट उम्मेदवारी नपाएपछि आकांक्षी पनि एउटा दलबाट अर्कोमा जाने होडबाजी नै चलेको छ । पूर्वराज्यमन्त्री अनिस अन्सारी राजविराज नगरपालिकाको मेयर उम्मेदवार बन्न पाउने भएपछि मंगलबार माओवादी केन्द्रमा प्रवेश गरे । उनी नेपाल सद्भावना पार्टीका संस्थापक महामन्त्रीसमेत हुन् । साविक पत्थरगाडा गाविसका पूर्वअध्यक्ष शिवनारायण साह, पूर्वउपाध्यक्ष हरिनारायण चौधरी र नर्घोका निवर्तमान उपाध्यक्ष सत्यनारायण यादव सतो' बुधबार राजपामा प्रवेश गरे । डाक्नेश्वरी नगरपालिकामा पार्टीले अरूलाई नै उम्मेदवार बनाउने भएपछि कांग्रेसका पुराना कार्यकर्ता रहेका उनीहरू राजपा प्रवेश गरेका हुन् । राजपामा उनीहरूको उम्मेदवारी पक्काजस्तै रहेको नेता सत्यनारायण यादवले जानकारी दिए । एमालेबाट गाविस अध्यक्ष बनिसकेका निर्मल यादवले लोकतान्त्रिक फोरमबाट छिन्नमस्ता गाउँपालिकाको अध्यक्षमा टिकट पाउने भएपछि शनिबार मात्र पार्टी परिवर्तन गरे । तिरहुत गाउँपालिकाबाट एमालेका प्रत्याशी दीपेन्द्र लगरवार आफ्नो पार्टीबाट अध्यक्षको उम्मेदवार बन्न लागेको लोकतान्त्रिक फोरमका जिल्ला अध्यक्ष शैलेश चौधरीले बताए । एउटा दलबाट अर्कोमा जाने होडबाजी पुरानालाई लत्याएर नयाँले ठाउँ ओगटे प्रतिबद्ध नेताकार्यकर्ता हेरेका हेर्यै निर्वाचन परिणाम आकलन गर्न गाह्रो अग्निसार कृष्णसवरण गाउँपालिकाको उपाध्यक्षमा माओवादी केन्द्रबाट प्रस्तावित कल्पना चौधरीलगायत बुधबार नयाँ शक्तिमा प्रवेश गरे । पार्टी प्रवेशलगत्तै नयाँ शक्तिले चौधरीलाई उपाध्यक्ष र अन्यलाई वडाध्यक्ष, सदस्यमा उम्मेदवार बनाउने निर्णय गर्यो । संघीय समाजवादी फोरम त्यागेका सुखराम यादव एमालेमा प्रवेश गरी प्रचारमा जुटिसकेका छन् । एमाले परित्याग गरेका बेल्ही चपेनाका विशो मण्डल कांग्रेसबाट उपाध्यक्षको उम्मेदवार बन्दै छन् भने कांग्रेस परित्याग गरेका जिल्ला सदस्य ओमप्रकाश मण्डलले एमालेबाट अध्यक्ष पदमा टिकट पाएका छन् । राजविराजको मेयरमा उम्मेदवारी सुनिश्चिततापछि राजपा परित्याग गरेका केन्द्रीय सदस्य भीमराज यादव संघीय समाजवादीमा प्रवेश गरी चुनावी दौडमा छन् । नवप्रवेशीले धमाधम टिकट हात पार्न थालेपछि पुराना कार्यकर्ता भने हेरेका हेर्यै भएका छन् । वडाध्यक्ष र सदस्यको टिकट पाउनेमा नवप्रवेशीकै बाहुल्य रहने देखिएको छ । यस्तो प्रवृत्तिले निर्वाचन परिणाम आकलन गर्न गाह्रो पारेको विश्लेषक बताउँछन् । निर्वाचनको मुखमा दल परिवर्तन गर्नेहरूलाई अवसर दिनुले दुःख गरेका कार्यकर्ता ओझेलमा परेको ई सूर्यनारायण यादवको भनाइ छ । पार्टीहरूमा संस्थागत संस्कारको विकास हुन नसकेको शिक्षक रामकुमार यादवको बुझाइ छ । भन्छन्, यस्तो परिपाटीले भविष्यमा पार्टीलाई नै हानि पुर्याउँछ ।'"
वडा अध्यक्षकै उमेदवार छनौट गर्न चुनाव !,"बर्दिबास : वडा अध्यक्षको उमेदवार छनौट गर्न महोत्तरीको बर्दिबासमा नेकपा एमालेका सक्रिय सदस्यहरुले मतदान गरेका छन् । स्थानीय निकायको निर्वाचनमा एउटै पदका आकाङ्क्षी धेरै भएपछि नेकपा एमालेले बर्दिबास नगरपालिका वडा नम्बर १ को उमेद्वार चयनका लागि निर्वाचन बिधि अपनाएको हो । प्रदेश कमिटीले बर्दिबास नगरपालिकामा मेयरको उमेदवारमा सुरेशप्रसाद राउत र उपमेयरमा कमला वाईवाको नाम टुङ्गो लगाएपछि एमाले वडा अध्यक्ष छनौटमा व्यस्त छन् । शनिबार सम्पन्न निर्वाचनमा चार जना आकाङ्क्षीको दाबी परेकाले मतदानबाट उमेद्वार छानिएका हुन् । अबेर राति सम्पन्न मतगणना परिणामअनुसार कुमार भण्डारी उमेद्वार चयन भएका निर्वाचन मण्डलले जनाएको हो । जम्मा ३४ संगठित सदस्य मध्य निर्वाचनमा ३२ जनाले मतदान गरेका थिए । जसमा भण्डारीले १३ मत प्रप्त गरेर उमेदवार छनौट भएका छन् । दुई दिनअघि सम्पन्न १४ नम्वरको निर्वाचनमा एक जना आकांक्षी गोविन्द पौड्लले मात्र दाबी दत्र्ता भएकाले निर्विरोध उमेद्वार घोषणा गरिएको थियो । अन्य तीन आकांक्षी मध्ये अमिस रिसाल र चन्द्रबहादुर खड्काले ७७ र कृष्ण गौतमले ५ मत प्राप्त गरेका थिए । स्थानीय तहको सङ्ख्या थप्ने सरकारको निर्णय सर्वोच्च अदालतले सदर गरेपछि बढेका वडामा निर्वाचन बिधिबाट उमेद्वार टुङ्ग्याइएको नगर संयोजक शारदाप्रसाद ढुङ्गानाले जानकारी दिए । नयाँ अभ्यासले विवादित ठाउँमा निर्णय लिन निर्वाचन बिधि सबैले स्वीकार गर्न सजिलो लागेको एमाले बर्दिवास नगर कमिटीको ठम्याइ छ । पार्टीले छान्ने उमेद्वारका लागि लोकतान्त्रिक बिधि अवलम्वन गरिएपछि सबैले मान्नै पर्ने नैतिक दवाव हुने नै भयो' नगर संयोजक ढुङ्गानाले भने,मेरा लागि उपल्लो तहमा सिफारिस गरि दिएन भन्ने साथीहरुको गुनासोबाट पनि बचिदो रहेछ।' एमालेले उमेद्वार छनौटमा अवलम्वन गरेको पछिल्लो निर्वाचन प्रकृयाबारे अन्य दलले पनि चासो बढाएका देखिएको छ । यसअघि प्रमुख, उपप्रमुख र वडाका उमेद्वारबारे सिफारिस गरि जिल्ला कमिटीमा पठाएका थियौं' नगर संयोजक ढुङ्गानाले भने पछि एउटा वडाको भूगोलबाट दुईवटा वडा बनेकाले दुबै वडाका उमेद्वार छान्न निर्वाचन बिधि अप्नाएका हौं ।' यसरी निर्वाचन बिधिबाट उमेद्वार छान्नु परेको वडा १ र १४ परेका छन् । दुबै वडामा छलफलबाटै सर्वसम्मत गर्न प्रयत्न गरिएपनि आकाङ्क्षीहरुबीच सहमति हुन नसकेको र चाँडै उमेद्वार छान्न पर्ने समयको चापले निर्वाचन प्रकृया अपनाउनु परेको नगर कमिटीले स्पष्ट पारेको छ ।"

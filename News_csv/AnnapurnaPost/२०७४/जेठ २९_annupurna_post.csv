शीर्षक,विवरण
सडक असुरक्षा,"नागरिकको सुरक्षा राज्यको दायित्वभित्र पर्छ । उनीहरूलाई कुनै किसिमको डर, धम्की, यातना या खतरा कतैबाट नहोस् र कानुनले तोकेको अवस्था र प्रक्रिया बाहिर गएर उनीहरूका स्वतन्त्रताको निर्वाध उपभोगमा व्यवधान नतेर्सियोस् भनी सुनिश्चित गर्नु राज्यको दायित्व हुन्छ र एउटा नागरिकले अर्को नगारिकको सम्मान र सुरक्षाप्रति संवेदनशील व्यवहार प्रवद्र्धन गरेर सुरक्षाको उपयुक्त वातावरण निर्माण गर्न र त्यसलाई दरिलो बनाउन सकिन्छ । पक्कै पनि असल नियतका साथ नेपाल प्रहरीले गत वैशाख १ देखि नै सडक सुरक्षाको नयाँ अभियान प्रारम्भ गर्यो । सडक यातायातलाई 'हर्न निषेध' को उर्दी जारी गर्यो र एक किसिमले त्यसको पूर्ण कार्यान्वयन भइरहेकोे छ, कम से कम राजधानीमा । यो सफलताको लगत्तै सरकारले सडक यात्रुहरूलाई 'जेब्रा क्रसिङ' बाट मात्र बाटो काट्न निर्देशन जारी मात्र गरेको छैन, यसको उल्लंघनवापत सडकबाटै उनीहरूको गिरफ्तारी या जरिबाना असुल गर्न थालेको छ । सडकमा सुरक्षित यात्रा सुनिश्चित गर्नु या यातायात र पैदल सवारीलाई व्यवस्थित गर्नु सराहनीय काम हो, तर यी कामबाट कस्तो बेथिति पैदा हुन सक्ला, त्यसबारे सोच्नु र उपयुक्त कदम चाल्नु त्यत्तिकै जरुरी हुन्छ । अति विशिष्ट व्यक्तिहरूलाई 'साइरन' प्रयोग गर्ने, जथाभावी 'लेन' मिच्ने छुट कानुन कार्यान्वयनकर्ता एजेन्सीहरूले दिँदा सडकमै प्रतिरोधक विरोध र हिंसाको स्थिति उत्पन्न हुन सक्छ । सरकारको निर्देशन मानेर 'जेब्राक्रसिङ' बाट सडक पार गर्दागर्दै राजधानीमै एक किशोरीको ज्यान गइसकेको छ । सरकारको निर्देशन मान्दा ज्यान गुमाउनुपर्ने अवस्था के कुनै सभ्य र कानुनमा आधारित या त्यसबाट निर्देशित राज्यमा हुन्छ ? के कानुन या सत्ताको निर्देशन मान्दा ज्यान गुम्ने हो भने राज्य त्यसमा दोषी मानिन्छ कि मानिन्न ? राजनीतिक दलीय सहिद उत्पादनमा एक नम्बरमा रहेको नेपालमा सरकारको कानुनभन्दा सडकमा ज्यान गुमाउनु वास्तवमा 'शहादत' हैन? एकातिर सडकमा पर्याप्त संख्यामा 'जेब्राक्रसिङ' नहुनु र अर्कोतिर असावधान या जेब्राक्रसिङमा सडकमाथि पैदल यात्रुको पहिलो अधिकार हुन्छ भन्ने मान्यतामा चालकहरूलाई प्रतिबद्ध र अभ्यस्त नबनाउँदा दुर्घटनाको सम्भावना बढ्नेछ झन् । अनि विशिष्टहरूलाई 'लेन' मिच्ने, साइरन बजाउने र 'जेब्रा क्रसिङ' को अर्थ मिचेर गाडी हुइँक्याउने छुटले पनि त्यो खतरा अझ बढाउँछ । रविना चौधरीको शहादतपछि सम्भवतः हाम्रा कथित 'भीभीआईपी' हरूले बुझ्नुपर्छ, कानुन र सडक अनुशासनविपरीतको अधिकारले उनीहरूलाई अति विशिष्ट बनाउँदैन । सडकमा दुई किसिमको नागरिकता र कानुन बनिरहेमा आगामी दिन सडक अझ बढी हिंसा, दुर्घटना र द्वन्द्वको थलो बन्नेछ ।"
व्यवसायी खोजीमा दवाव दिन तुलसीपुर बजार बन्द,तुलसीपुर : प्रजातान्त्रिक उद्योग व्यापार संघले व्यवसायी राजकुमार श्रेष्ठको खोजीमा दवाव दिन आज बिहान तुलसीपुर बजार बन्द गरेको छ । तुलसीपुरका कपडा व्यवसाय सञ्चालन गर्दै आएका बुटवल वस्त्रालयका सञ्चालक राजकुमार श्रेष्ठ शुक्रबार रातिदेखि सम्पर्क बिहिन भएको भन्दै खोजीमा दवाव दिन सोमबार ११ बजेसम्म तुलसीपुर क्षेत्र बन्द गरेको छ । श्रेष्ठ खोजीमा उदासिन भएको भन्दै व्यापार संघले तुलसीपुर बजार पुर्णरुपमा बन्द गराएको छ । बन्दका कारण बजार सुनसान छ । सवारीसाधान पनि थप्प भएको छ । घरबाट शुक्रवार साँझ रोटरी क्लबको कार्यक्रमका लागि भनेर जानु भएका श्रेष्ठ शनिवार दिउँसोसम्म पनि घरमा नफर्किएपछि खोजी सुरु भए पनि अवस्था अझै अज्ञात छ । इलाका प्रहरी कार्यालय तुलसीपुरले श्रेष्ठको खोजी कार्य जारी राखेपनि अझै पत्ता लाग्न नसकेको बताउनुभयो । छ । इलाका प्रहरी कार्यालयका प्रमुख डीएसपी लोकनाथ तिम्सिनाले परिवारको निवेदन अनुसार खोजी सुरु गरेको जानकारी दिनुभयो । श्रेष्ठ सवार गाडी राप्ती राजमार्ग अन्तरगत सल्यानको जंगलमा भेटिएको थियो । उहाँको गाडी भेटिएको क्षेत्रमा दाङ र सल्यानको प्रहरीले खोजी तथा अनुसन्धान गरिरहेका तिम्सिनाको भनाइ छ । श्रेष्ठ सवार बा ११ च १०७१ नम्बरको गाडी त्यो संगै अर्को भारतीय नम्बर प्लेटको गाडी सल्यानको रिममा फेला परेको थियो । दुवै गाडीको टायरको हावा गएको अवस्थामा फेला परेको र गाडिमा कुनै पनि सामग्री नभएको तिम्सिनाले जानकारी दिनुभयो । प्रहरीले श्रेष्ठको अपहरणको आशंका गरेको छ । यस अघि पनि तुलसीपुरका व्यवसायी रत्नबहादुर ओली सम्पर्क बिहिन हुनु भएको थियो । ओलीको शव २८ औँ दिनमा घोराही लमही सडकको चौपट्टा जंगलमा भेटिएको थियो।
राजपासँग संवाद जारी राख्ने देउवा र प्रचण्डबीच समझदारी,"काठमाडौ : प्रधानमन्त्री शेरबहादुर देउवा र माओवादी केन्द्रका अध्यक्ष पुष्पकमल दाहाल प्रचण्डबीच प्रचण्ड निवास लाजिम्पाटमा छलफल भएको छ । अध्यक्ष प्रचण्डलाई भेट्न सोमबार बेलुका प्रधानमन्त्री देउवा लाजिम्पाट पुग्नु भएको थियो । प्रधानमन्त्री देउवा र अध्यक्ष प्रचण्ड वीच सरकार सञ्चालन, मन्त्रीपरिषद बिस्तार, दोस्रो चरणको स्थानीय निर्वाचन र राजपालाई चुनावमा ल्याउने विषयमा छलफल भएको थियो । छलफलमा प्रधानमन्त्री देउवा र अध्यक्ष प्रचण्डबीच दोस्रो चरणको स्थानीय तह निर्वाचन तोकिएकै मितिमा सम्पन्न गर्ने र राजपासँग बार्ता र सम्वादको प्रक्रिया पनि जारी नै राख्ने समझदारी भएको छ ।"
सिन्धुलीगढी विजयोत्सव मनाइने,"काठमाडौं : तत्कालीन ब्रिटिस सेनालाई सिन्धुलीगढीमा गोर्खाली सेनाले परास्त गरेको सम्झनामा २५०औं विजयोत्सव समारोह भब्य रूपमा मनाउने स्थानीय तहका नवनिर्वाचित जनप्रतिनिधिले बताएका छन् । शनिबार समृद्ध सिन्धुली नागरिक अभियानले राजधानीमा सिन्धुलीका स्थानीय तहका पदाधिकारीलाई बधाइ ज्ञापन कार्यक्रम राखेको थियो । उक्त कार्यक्रममा त्यहाँका जनप्रतिनिधिले मुलककै गौरवका रूपमा रहेको सिन्धुलीगढीलाई देशविदेशमा चिनाउने प्रतिबद्धता व्यक्त गरे । यस वर्ष सिन्धुलीगढीमा अंग्रेजी सेनालाई परास्त गरेको २५० वर्ष पुग्दैछ । अभियानले यस अवसरमा गढीमा ऐतिहासिक युद्धको चित्र कोर्न आर्ट क्याम्प, युद्ध दर्शाउने नाटक प्रदर्शन, आर्ट बुक प्रकाशन, वेबसाइट निर्माण, सिन्धुलीगढी वरपर होमस्टे सञ्चालनलगायत कार्यक्रम छन् । बधाई ज्ञापन कार्यक्रममा सिन्धुलीको कमलामाइ नगरपालिकाका प्रमुख खड्ग खत्री, उपप्रमुख मञ्जु देवकोटा, सुनकोसी गाउँपालिका अध्यक्ष दीपा बोहरा, तीनपाटन गाउँपालिका अध्यक्ष कर्णबहादुर थापा, मरिण गाउँपालिका अध्यक्ष पानीराज बम्जन, उपाध्यक्ष, संगीता माझी, हरिहरपुरगढी गाउँपालिका अध्यक्ष कारसाङ थिङ र उपाध्यक्ष अनिता राईलाई अभियानले सम्मान गरेको थियो ।"
"प्रदेश एकमा मधेसवादी दल : कोही झण्डा फहराउँदै, कोही डण्डा मिलाउँदै","विराटनगर : प्रदेश नम्बर एकमा सक्रिय मधेस केन्द्रत दलमध्ये संघीय समाजवादी फोरमले धेरै ठाउँमा उम्मेदवार तय गरिसकेको छ । उसँगै चुनावी अभियानमा होमिएको छ फोरम लोकतान्त्रिक पनि । तर, आन्दोलन घोषणा गरेको राष्ट्रिय जनता पार्टी नेपालले भने घनीभूत आन्दोलन गर्न जिल्ला तहमा तयारी थालेको छ । मेची र कोशी पहाडका कतिपय जिल्लाका स्थानीय तहमा संघीय समाजवादीले अन्य दलसँग गठबन्धन गरेर उम्मेदवार खडा गरेको छ । फोरम लोकतान्त्रिकले आफ्नो पकड क्षेत्र रहेको ठाउँबाहेकमा तालमेल गराएर उठाउन उम्मेदवार तयारी अवस्थामा राखेको छ । समाजवादीले मोरङको उर्लाबारी, बेलबारी र पथरीमा नयाँ शक्तिसँग तालमेल गरी उपमेयर आफूले लिएको छ । विराटनगर महानगर र मोरङका प्रभावशाली नगरपालिका तथा गाउँपालिकामा खडा हुने उम्मेदवारको अन्तिम नामावली तयार भइसकेको पार्टीले जनाएको छ । संघीय समाजवादी फोरम नेपालका मोरङ अध्यक्ष राजकुमार यादवले भन्नुभयो,विराटनगर महानगरको मेयर र उपमेयर हाम्रा लागि सबैभन्दा महत्वपूर्ण हो, कोसँग तालमेल गर्ने र कसरी आफूले जित्ने पद लिने भन्ने नै हाम्रो रणनीति छ । त्यहीअनुसारको तयारी गरि रहेका छौं ।' फोरम लोकतान्त्रिक र माओवादी केन्द्रमध्ये एकसँग तालमेल गरेर उम्मेदवार खडा गर्ने रणनीति बनाएको र मंगलबारसम्ममा आफ्ना उम्मेदवार घोषणा गरिसक्ने अध्यक्ष यादवले जानकारी दिनुभयो । पार्टीले मोरङको दक्षिणी भेगका रंगेली, सुनवर्षी, रतुवामाईलगायत स्थानमा घरदैलो र चुनावी प्रचार प्रसारलाई तीव्रता दिइएको जनाएको छ । फोरम लोकतान्त्रिकका केन्द्रीय अध्यक्ष तथा उपप्रधानमन्त्री विजयकुमार गच्छदार आइतबार विराटनगर आएसँगै पार्टीको चुनावी अभियानले गति लिएको छ । यसअघि पनि लोकतान्त्रिकका नेता र आकांक्षी उम्मेदवार घरदैलो, र्याली र भेटघाटमा व्यस्त थिए । लोकतान्त्रिकका मोरङ जिल्ला अध्यक्ष भक्तिनाथ माझीले भन्नुभयो,सोमबार साँझसम्ममा सबै उम्मेदवारको टुंगो लागिसक्ने छ । तालमेलको सम्भावित ठाउँमा खाली राखेर उम्मेदवार घोषणा गर्नेछौं ।' माझीले जित्ने पदलाई प्राथमिकतामा राखेर लोकतान्त्रिकले अन्य पार्टीसँग तालमेल गर्ने रणनीति बनाएको बताउनुभयो । केन्द्रीय अध्यक्ष गच्छदारसमेत यतै रहनु भएकोले विवाद भएका ठाउँमा मिलाउन अझ सहज हुने माझीले बताउनु भयो । तराईमधेशमा पकड बनाएका दलमध्ये केही चुनावी तयारीमा लागेपनि विभिन्न तराई केन्द्रीत दल एकीकृत भई गठन भएको राष्ट्रिय जनता पार्टी नेपालले भने जिल्ला तहमा पनि सशक्त आन्दोलन गर्ने तयारी गरेको छ । राजपाका नेता मोहम्मद कादिरले आफूहरु पार्टीको केन्द्रीय समितिले घोषणा गरेको आन्दोलन र संघर्षका कार्यक्रमलाई जिल्लामा सशक्त बनाउन रणनीति बनाएको बताउनुभयो । सोमबार विराटनगरमा बसेको पार्टीको जिल्ला तहको बैठकले केन्द्रबाट तोकिएको आन्दोलनका कार्यक्रमलाई गाउँ, नगर र क्षेत्रसम्म पनि गर्ने तय भएको बताउँदै भन्नुभयो,अरु दल चुनावको तयारी गर्ने भन्दै झण्डा तयार गर्दैछन हामी लाठी जुलुस निकाल्ड डण्डा ।' कादिरले केन्द्रबाट तय भएका आन्दोलनका कार्यक्रमलाई सशक्त बनाइने बताउनु भयो । राजपाले लाठी जुलुस, निर्वाचन कार्यालयमा तालाबन्दी र आमहड्ताल गर्ने घोषणा गरेको छ ।"
निर्वाचन बिथोल्न राजपाका नेता कार्यकर्ता सडकमा,"वीरगञ्ज: आन्दोलनको घोषणासँगै राष्ट्रिय जनता पार्टीका नेता कार्यकर्ताहरु आसन्न स्थानीय तहको निर्वाचन बिथोल्न सोमबार देखि सडकमा उत्रिएका छन्।पर्सामा सोमबार राष्ट्रिय जनता पार्टीका नेता कार्यकर्ताहरुले चुनावसँग सम्बन्धित दुईवटा कार्यक्रममा अवरोध पुर्याएका छन्। वीरगञ्जको श्रीपुरमा रहेको नेपाल राष्ट्रिय विद्यापिठ उच्च माविमा सोमबार देखि आयोजना गरिको मतदान अधिकृतहरुको प्रशिक्षण कार्यक्रममा राष्ट्रिय जनता पार्टीका नेता कार्यताहरुले अवरोध पुर्याएका हुन्। नेपाल राष्ट्रिय विद्यापिठ उच्च माविमा आयोजना गरिएको मतदान अधिकृतहरुको दुई दिने प्रशिक्षण कार्यक्रम विथोल्न पुगेका राष्ट्रिय जनता पार्टीका नेता कार्यकर्ता र प्रहरी बीच सामान्य झडप समेत भएको छ। उनीहरुले कार्यक्रम स्थल अगाडि सोमबार बिहान टायर बालेर निर्वाचन विरोधी नाराबाजी पनि गरेका थिए। उनिहरुले प्रशिक्षण कायृक्रममा सहभागी हुन आएका मतदान अधिकृत र सहायक अधिकृतहरुलाइ कार्यक्रम स्थलमा प्रवेश गर्न नदिइ उनिहरुको जस्उमा हिलो पनि छयापिदिएका थिए। कार्यक्रम स्थल अगाडि राष्ट्रिय जनता पार्टीका नेता कार्यकर्ताहरुले टायर बालेर प्रदर्शन गरेपनि कडा सुरक्षा दिएर विद्यालय परिसर भित्र कार्यक्रम भने सञ्चालन गरिएको पर्साका प्रमुख जिल्ला अधिकारी केशवराज घिमिरेले जानकारी दिनुभयो। मतदान अधिकृतहरुलाई प्रशिक्षण कार्यक्रममा अवरोध पुर्याएको जिल्ला निर्वाचन कार्यालय पर्साका प्रमुख हुमनाथ पराजुलीले जानकारी दिनुभयो। मधेसलाई अधिकारबाट वञ्चित गरेर गर्न लागिएको चुनाव कुनैपनी हालतमा सफल हुन नदिने पार्टीको निर्णय अनुसार प्रदर्शन गरिएको राष्ट्रिय जनता पार्टीका युवा नेता इश्वर यादवले बताउनुभयो। यस्तै पर्साको पकाहामैनपुर गाउँपालिकामा असार १४ गतेको निर्वाचन सम्बन्धमा छलफलका लागि सोमबार आयोजना गरिएको सर्वदलीय बैठकमा पनि राष्ट्रिय जनता पार्टीका कार्यकर्ताहरुले अवरोध पुर्याएका छन्। राजपाका स्थानिय नेता उपेन्द्र सहनीको नेतृत्वमा गएका कार्यकताहरुले गाउँपालिकाको कार्यलयमा आयोजना गरिएको सर्वदलिय बैठकमै गएर होहल्ला गरेका थिए। सर्वदलिय बैठक चलिरहेको अवस्थामा गएर माईनट बुक च्यात्नुका साथै हो हल्ला गरेर बैठक विथोलि दिएको राजपाका नेता गोविन्द यादवले बताउनु भयो। त्यस क्रममा दुवै तर्फबाट चर्काचर्की समेत भएको उहाँले बताउनुभयो। तर पकाहामैनपुर गाउँपालिकाका प्रमुख प्रकाश पोखरेलले भने कार्यक्रमका सहभागीहरुले नै अन्तिममा होहल्ला मात्रै गरेको बताउनुभयो। यस्तै बारामा मतदान अधिकृतहरुका लागि सोमबार आयोजना गरिएको प्रशिक्षण कार्यक्रममा अवरोध पुर्याउन गएका राष्ट्रिय जनता पार्टीका कार्यकर्ता र प्रहरी बीच झडप भएको छ। कलैया स्थित रामराजा मोहन विक्रम शाह क्याम्पसमा आयोजना गरिएको प्रशिक्षण कार्यक्रममा अवरोध पुर्याउन गएका राष्ट्रिय जनता पार्टीका नेता कार्यकर्ता र प्रहरी बीच झडप भएको हो। झडपमा परी चार जना आन्दोलनकारी घाईते भएका छन्।घाईते हुनेहरुमा बाराको फेटा गाउँपालिका ३ बरैनियाकी उर्मिला उपाध्याय, कलैया उपमहागनरपालिका वडा नम्बर ६ की लालमति देवि, कलैया उपहानगरपालिका वडा नम्बर २५ की कृणावती देवि र कलैया उपमहानगरपालिका वडा नम्बर ५ का साहिर मन्सुर रहेका छन्। आन्दोलनकारीहरुले कार्यक्रम राखिएको क्याम्पसमा तालाबन्दी गर्नुको साथै प्रदर्शन समेत गरेको राजपाका विधार्थी नेता सन्तोष यादवले जानकारी दिनुभयो।"
उम्मेदवारकै नाम मतदाता नामावलीमा नभेटिएपछि,"दमक: कबिराज राईले स्थानीय तहको निर्वाचनमा ज्येष्ठ २० गते झापाको शिबसताक्षी नगरपालिकाको वडा नम्बर ११ बाट मजदुरहरुको साझा उम्मेद्धारको रुपमा स्वतन्त्र प्यानल बाट वडा अध्यक्षको रुपमा उम्मेद्धारी घोषणा गर्नुभयो । जेठ २१ गते बाट चुनावी अभियानमा पनि होमिनु भयो तर आफ्नो मतदाता नामवलीमा नाम नभेटेपछि मताधिकारका साथै उम्मेद्धारीबाट बञ्चित हुनु भएको छ । निर्वाचन आयोगको लापरबाहीका कारण राई उम्मेद्धार हुनबाट बञ्चित हुनु भएको हो । राई आफैले निर्वाचन आयोगको कार्यलय भद्रपुरमा गएर फोटो सहितको मतदाता नामावलीमा आफ्नो नाम दर्ता गराउनु भएको थियो । तर, निर्वाचन आयोगको लापरबाहीले उहाँको नाम छुटेपछि अहिले आफ्नो चुनावी अभियान समेत रोकेर न्यायको खोजीमा लाग्नु भएको छ । राईसंग २०७३ साल मंसिर ७ गतेको मितिमा दर्ता गराएको मतदाता नम्बर १९५०५३३५ को अर्धकटि रसिद पनि साथै रहेको छ । उम्मेद्धार राईले निर्वाचन आयोगको यसप्रकारको लापारबाही प्रति आक्रोश पोख्नुभयो । उहाले भन्नुभयो निर्वाचन आयोगको कार्यालय धाईरहेको छु,मेरो बिषयमा सबै कुरा भेरीफाई समेत भईसक्यो तर अब मतदाता नामावलीमै नाम नभेटिएपछि आयोगले केहि गर्न नसक्ने ग्रैह जिम्मेवारीपूर्ण अभिब्यक्ति दिन्छ । मैले जसरी हुन्छ मतको अधिकार प्रयोग गर्न पाउनुपर्छ । आफुले निर्वाचनकै लागि भनेर प्रचार प्रसार गरिसकेको र अब उम्मेद्धारकै नाम आयोगको लापारबाहीले मतदाता नामावलीमा नभेट्दा ईज्जतमा धक्का लागेको उहाँले बताउनुभयो । यस बिषयमा निर्वाचन आयोगका अधिकृत गोपाल आचार्यसँगसंग बुझ्दा उहाँले गल्ति भएको स्वीकार गर्नुभयो । नामावलीमा नाम नआउनुमा दुईतिरबाट नामदर्ता गरेको हुनुपर्ने वा नाम सारेको हुन सक्ने उहाँले बताउनुभयो । उहाँले राईको बिषयमा दुबै नभएको देखिएको समेत बताउनुभयो । आर्चायले भन्नुभयोउहाँको बिषयमा हामीले यहाबाट गर्ने भेरीफाई सबै गरिसक्यौ । तर पनि छुटेकै दखियो । यसका लागि हामीले केही गर्न सक्ने अवस्था छैन । आचार्यका अनुसार झापामा मात्रै यस्ता एक दर्जन नाम रहेको जानकारी दिनुभयो । झापामा मात्र नभएर अन्य जिल्लामा समेत यस्ता गुनासोहरु आईरहेको उहाको भनाई छ । केन्द्रमा समेत यसका बिषयमा कुराकानी गरेको बताउदै उहाँले अब यसको कुनै उपचार नरहेको बताउनुभयो । प्राविधिक कारण त्रुटि भएको बताउदै उहाँले यस बिषयमा दुखी रहेको प्रतिक्रिया दिनुभयो ।"
यस्तो छ प्रदेश नम्बर ५ का एमालेका उम्मेदवारहरुको सूची,"काठमाडौ: नेकपा एमालेले आगामी असार १४ गते हुने स्थानीय तहको दोस्रो चरणको निर्वाचनका लागि प्रदेश नम्बर ५ का १२ वटा जिल्लाका उम्मेदवारहरुको नामावली सार्वजनिक गरेको छ । ती जिल्लाका उपमहानगरपालिका, नगरपालिका र गाउँपालिकामा एमालेका उम्मेदवारहरुको नामावली सम्बन्धित कमिटीहरुको सिफारिसमा प्रदेश संगठन कमिटी र स्थायी समितिबाट तय भएको सचिव योगेश भट्टराईले जानकारी दिनुभयो । उहाँका अनुसार बाँकी प्रदेश अन्तर्गतका तहहरुको नामावली पनि क्रमशः सार्वजनिक गरिनेछ । प्रदेश नम्बर ५ मा नेकपा (एमाले) का उम्मेदवारहरु (१) परासी जिल्ला सरावल गाउँपालिका अध्यक्ष प्रल्हाद पासवान उपाध्यक्ष पानमती चौधरी फौजदार पाल्हीनन्दन गाउँपालिका अध्यक्ष सुरेश तेली उपाध्यक्ष सकुन्तला देवी पटनवार प्रतापपुर गाउँपालिका अध्यक्ष दुधनाथ गुप्ता उपाध्यक्ष मिनाकुमारी कक्षपति सुस्ता गाउँपालिका अध्यक्ष रामपसाद पाण्डे उपाध्यक्ष ईन्द्रकुमारी थरुनी बर्दघाट नगरपालिका प्रमुख धीरज शर्मा (बस्याल) उपप्रमुख माया पौडेल सुनवल नगरपालिका प्रमुख विमला अर्याल उपप्रमुख दधिराम अर्याल रामग्राम नगरपालिका प्रमुख उमाशंकर चौधरी उपप्रमुख उमा यादव (२) रुपन्देही जिल्ला बुटवल उपमहानगरपालिका प्रमुख शिवराज सुवेदी उपप्रमुख गोमा आचार्य देवदह नगरपालिका प्रमुख टिकाराम चापागाई उपप्रमुख विद्या गुरुङ तिलोत्तमा नगरपालिका प्रमुख वासुदेव घिमिरे उपप्रमुख जागेश्वरी चौधरी सैनामैना नगरपालिका प्रमुख चित्रबहादुर केसी उपप्रमुख विना रानामगर ओमसतीया गाउँपालिका अध्यक्ष ईन्द्रजीत यादव उपाध्यक्ष राजकुमारी चौधरी रोहिणी गाउँपालिका अध्यक्ष नरसिंह चौधरी उपाध्यक्ष अनिता हरिजन सिद्धार्थनगर नगरपालिका प्रमुख हरि अधिकारी उपप्रमुख उमा काफ्ले मायादेवी गाउँपालिका अध्यक्ष रामचन्द्र यादव उपाध्यक्ष द्रौपदी चौधरी मर्चवारीमाई गाउँपालिका अध्यक्ष कमलेश यादव उपाध्यक्ष वृन्दा गौण सम्मरीमाई गाउँपालिका अध्यक्ष सुभान मुसल्मान उपाध्यक्ष रेश्मी धोवी कोटहीमाई गाउँपालिका अध्यक्ष विन्द्याचल यादव उपाध्यक्ष गंगादेवी ठटेर लुम्बिनी साँस्कृतिक नगरपालिका प्रमुख ईन्साफ मुसलमान उपप्रमुख गोमा गुरुङ गैडहवा गाउँपालिका अध्यक्ष सुरेन्द्रकुमार पौडेल उपाध्यक्ष कलावती जैसवाल कञ्चन गाउँपालिका अध्यक्ष गोकर्ण क्षेत्री उपाध्यक्ष गोमा तरामु शुद्धोधन गाउँपालिका अध्यक्ष किसुनचन चौधरी उपाध्यक्ष शान्ता ज्ञवाली सियारी गाउँपालिका अध्यक्ष अयोध्या चौधरी उपाध्यक्ष अमृता गुरुङ (३) कपिलवस्तु जिल्ला वाणगंगा नगरलालिका प्रमुख विमला घिमिरे उपप्रमुख चक्रपाणि अर्याल वुद्धभूमि नगरपालिका प्रमुख रुपेश श्रेष्ठ उपप्रमुख मञ्जु चौधरी शिवराज नगरपालिका प्रमुख नेत्रराज अधिकारी उपप्रमुख शिवकुमारी चौधरी कृष्णनगर नगरपालिका प्रमुख सुशील श्रीवास्तव उपप्रमुख सपुरन निशा महारागञ्ज नगरपालिका प्रमुख मैराज खान उपप्रमुख कपिलवस्तु नगरपालिका प्रमुख आजाद अहमद दर्जी उपप्रमुख सरिता आचार्य विजयनगर गाउँपालिका अध्यक्ष गोपाल थापा उपाध्यक्ष यसोधरा गाउँपालिका अध्यक्ष हरम सरिफ मुसल्मान उपाध्यक्ष साधिका यादव मायादेवी गाउँपालिका अध्यक्ष फौजिया नसिम उपाध्यक्ष राधेश्याम कुर्मी शुद्धोधन गाउँपालिका अध्यक्ष अब्दुल मुजिम खाँ उपाध्यक्ष राधिका यादव (४) दाङ जिल्ला तुलसीपुर उपमहानगरपालिका प्रमुख घनश्याम पाण्डे उपप्रमुख माया आचार्य घोराही उपमहानगरपालिका प्रमुख नरुलाल चौधरी उपप्रमुख सिता न्यौपाने बबई गाउँपालिका अध्यक्ष भुवनेश्वर पौडेल उपाध्यक्ष सावित्रा विश्वकर्मा शान्तिनगर गाउँपालिका अध्यक्ष विष्णुबहादुर केसी उपाध्यक्ष खिमा पाण्डे दंगीशरण गाउँपालिका अध्यक्ष भागिराम चौधरी उपाध्यक्ष सीमा न्यौपाने वंगलाचुली गाउँपालिका अध्यक्ष गिरबहादुर कँवर उपाध्यक्ष तारा थापा राप्ती गाउँपालिका अध्यक्ष खिमबहादुर केसी उपाध्यक्ष हिमानी न्यौपाने गढवा गाउँपालिका अध्यक्ष सहजराम यादव उपाध्यक्ष शान्ती चौधरी राजपुर गाउँपालिका अध्यक्ष कुलराज गिरी उपाध्यक्ष सीता यादव लमही नगरपालिका अध्यक्ष कुलबहादुर केसी उपाध्यक्ष मीना गुरुङ (५) बाँके जिल्ला नेपालगञ्ज उपमहानगरपालिका प्रमुख समसुद्दिन सिद्धिकी उपप्रमुख शान्तीदेवी ढकाल नरैनापुर गाउँपालिका अध्यक्ष बिक्रम यादव उपाध्यक्ष सुनितादेवी यादव राप्ती सोनारी गाउँपालिका अध्यक्ष तुलसीराम थारु उपाध्यक्ष चमेली वाकवल वैजनाथ गाउँपालिका अध्यक्ष मानबहादुर रुचाल उपाध्यक्ष शारदा रेग्मी विश्वकर्मा खजुरा गाउँपालिका अध्यक्ष किस्मतकुमार कक्षपति उपाध्यक्ष एकमाया विश्वकर्मा डुडुवा गाउँपालिका अध्यक्ष सकिल अहमद खाँ उपाध्यक्ष कृष्णावती पाण्डे जानकी गाउँपालिका अध्यक्ष रामनिवास यादव उपाध्यक्ष भुमिसरा धिताल कोहलपुर नगरपालिका प्रमुख लुटबहादुर रावत उपप्रमुख कृष्णाकुमारी चौधरी (६) बर्दिया जिल्ला गुलरिया नगरपालिका प्रमुख हरिप्रसाद ज्ञवाली उपप्रमुख टिका सम्सेली मधुवन नगरपालिका प्रमुख दुर्गाबहादुर ओली उपप्रमुख हिरा चौधरी राजापुर नगरपालिका प्रमुख पाहारी थारु उपप्रमुख कृष्णी थारु बारबर्दिया नगरपालिका प्रमुख रामबहादुर चौधरी उपप्रमुख पुष्पा ओली ठाकुरबाबा नगरपालिका प्रमुख घननारायण श्रेष्ठ उपप्रमुख विना भट्टराई बाँसगढी नगरपालिका प्रमुख शालिकराम अधिकारी उपप्रमुख सुष्मा चौधरी बढैयाताल गाउँपालिका अध्यक्ष लालबहादुर श्रेष्ठ उपाध्यक्ष दीपा गौतम गेरुवा गाउँपालिका अध्यक्ष नुतनकुमार थारु उपाध्यक्ष मञ्जु शर्मा (७) रोल्पा जिल्ला रुन्टीगढी गाउँपालिका अध्यक्ष वालाराम बुढा उपाध्यक्ष छमाया पुन त्रिवेणी गाउँपालिका अध्यक्ष शान्तकुमार ओली उपाध्यक्ष सावित्रा बुढा मगर माडी गाउँपालिका अध्यक्ष प्रेमबहादुर घर्तीमगर उपाध्यक्ष कमला परियार सुकिदह गाउँपालिका अध्यक्ष रोशनकुमार ओली उपाध्यक्ष निर्मलाकुुमारी ओली दुईखोली गाउँपालिका अध्यक्ष लोकेन्द्र घर्तीमगर उपाध्यक्ष कमला रोकामगर थवाङ गाउँपालिका अध्यक्ष हितबहादुर रोकामगर उपाध्यक्ष धनकुमारी बुढामगर सुनछहरी गाउँपालिका अध्यक्ष रिमु खत्री उपाध्यक्ष कर्मा रोकामगर लुङ्ग्री गाउँपालिका अध्यक्ष राजेन्द्र बुढाथोकी उपाध्यक्ष नमकली बानियाँ सुवर्णावती गाउँपालिका अध्यक्ष खिमचन्द्र पुनमगर उपाध्यक्ष रिता विष्ट क्षेत्री रोल्पा नगरपालिका प्रमुख मिना शर्मा उपप्रमुख नन्दकुमार आचार्य (८) रुकुम जिल्ला पुठा उत्तरगंगा गाउँपालिका अध्यक्ष भिउमान घर्ती उपाध्यक्ष सिता घपाने सिस्ने गाउँपालिका अध्यक्ष नन्दलाल शर्मा उपाध्यक्ष नुमेन्द्र खड्का भूमे गाउँपालिका अध्यक्ष आशा स्वर्णकार उपाध्यक्ष कमानसिंह डाँगी (९) प्यूठान जिल्ला झिमरुक गाउँपालिका अध्यक्ष मानबहादुर जिसी उपाध्यक्ष कमला रिजाल नौबहिनी गाउँपालिका अध्यक्ष डिलबहादुर थापामगर उपाध्यक्ष चित्रकली बुढा गौमुखी गाउँपालिका अध्यक्ष रतिमान राना उपाध्यक्ष ज्ञानुमाया केसी मल्लरानी गाउँपालिका अध्यक्ष इमानसिंह भारती उपाध्यक्ष सरिता पोखरेल ऐरावती गाउँपालिका अध्यक्ष टिकाबहादुर गुरुङ उपाध्यक्ष वसन्ता आचार्य सरुमारानी गाउँपालिका अध्यक्ष झगबहादुर विश्वकर्मा उपाध्यक्ष मिना सोमै मगर माण्डवी गाउँपालिका अध्यक्ष श्रीधर रोका उपाध्यक्ष सम्झना घर्तीमगर स्वर्गद्वारी नगरपालिका प्रमुख नेत्रबहादुर रोकाय उपप्रमुख गोमा रेग्मी प्यूठान नगरपालिका प्रमुख तुल्सीराम शर्मा उपप्रमुख शान्ता आचार्य (१०) अर्घाखाँची जिल्ला सन्धिखर्क नगरपालिका प्रमुख कृष्णप्रसाद श्रेष्ठ उपप्रमुख ईश्वरा पोख्रेल शितगंगा नगरपालिका प्रमुख बसन्तकुमार श्रेष्ठ उपप्रमुख गीता भाट भूमिकास्थान नगरपालिका प्रमुख पिताम्बर भुसाल उपप्रमुख सुनिता वेलवासे मालारानी गाउँपालिका अध्यक्ष वालकृष्ण आचार्य उपाध्यक्ष प्रमिला क्षेत्री छत्रदेव गाउँपालिका अध्यक्ष ऋषिराम अधिकारी उपाध्यक्ष मनिषा शर्मा पन्थी पाणिनी गाउँपालिका अध्यक्षजीवनारायण कोइराला उपाध्यक्ष लक्ष्मी गौतम (११) गुल्मी जिल्ला कालीगण्डकी गाउँपालिका अध्यक्ष टिकाराम ढकाल उपाध्यक्ष चन्द्रा पराजुली सत्यवती गाउँपालिका अध्यक्ष अमर सिंजापति उपाध्यक्ष सूवर्ण शेरचन शाही चन्द्रकोट गाउँपालिका अध्यक्ष मिमलाल श्रेष्ठ उपाध्यक्ष राधिका अर्याल मुसिकोट नगरपालिका प्रमुख सोमनाथ सापकोटा उपप्रमुख कमला शर्मा रुरु गाउँपालिका अध्यक्ष निलकण्ठ गौतम उपाध्यक्ष लक्ष्मी पन्थ छत्रकोट गाउँपालिका अध्यक्ष मधुकृष्ण पन्थ उपाध्यक्ष नर्मदा भण्डारी गुल्मीदरवार गाउँपालिका अध्यक्ष कृष्णबहादुर भुसाल उपाध्यक्ष सुशिला पुनमगर रेसुङ्गा नगरपालिका प्रमुख डिल्लीराज भुसाल उपप्रमुख ललिता गौतम धुर्कोट गाउँपालिका अध्यक्ष कृष्ण घिमिरे उपाध्यक्ष रिता थापा काउछा मदाने गाउँपालिका अध्यक्ष दानबहादुर केसी उपाध्यक्ष सरिता खड्का मालिका गाउँपालिका अध्यक्ष रितबहादुर थापा उपाध्यक्ष देवा अर्याल ईस्मा गाउँपालिका अध्यक्ष लक्ष्मण विष्ट उपाध्यक्ष विमला खत्री (१२) पाल्पा जिल्ला निस्दी गाउँपालिका अध्यक्ष मुक्तबहादुर सारु उपाध्यक्ष रिता अर्याल रामपुर नगरपालिका प्रमुख राजुप्रसाद श्रेष्ठ उपप्रमुख दुर्गादेवी राना पूर्वखोला गाउँपालिका अध्यक्ष नुनबहादुर थापामगर उपाध्यक्ष भागिरथी भट्टराई रम्भा गाउँपालिका अध्यक्ष विष्णुप्रसाद भण्डारी उपाध्यक्ष राधा श्रेष्ठ माथागढी गाउँपालिका अध्यक्ष विमल काफ्ले उपाध्यक्ष माया चिदीमगर तिनाउ गाउँपालिका अध्यक्ष ओमबहादुर घर्तीमगर उपाध्यक्ष दमयन्ती थापामगर वगनासकाली गाउँपालिका अध्यक्ष देवीप्रसाद वस्याल उपाध्यक्ष सरस्वती चिदीमगर तानसेन नगरपालिका अध्यक्ष अशोककुमार शाही उपाध्यक्ष लक्ष्मी पाठक रिब्दीकोट गाउँपालिका अध्यक्ष नारायणबहादुर जीसी उपाध्यक्ष लक्ष्मी खनाल रैनादेवी छहरा गाउँपालिका अध्यक्ष रामबहादुर राउत उपाध्यक्ष गोमा रास्कोटीमगर"
"'चुनाव नभए मधेसको उपलब्धि गुम्छ, देश प्रतिगमनको हातमा पुग्छ'","मलंगवा: संघीय समाजवादी फोरम नेपालका केन्द्रिय अध्यक्ष उपेन्द्र यादवले दोस्रो चरणको स्थानीय तहको चुनावबाट पछि हटे मधेशले पाएको उपबल्धि गुम्ने खतरा रहेको बताउनु भएको छ। पार्टी प्रवेश कार्यक्रममा सहभागी हुन सर्लाही पुग्नुभएका यादव सोमवार नवलपुरमा आयोजित पत्रकार सम्मेलनमा सो कुरा बताउनु भएको हो। उहाँले भन्नुभयो, 'चुनावको विरोध देशमा प्रतिगमनकारीहरु चलखेल भइरहेको छ। यसलाई सबै मिलेर रोक्नुपर्छ। चुनाव नै जनताको मन जित्ने बलियो हतियार हो।' उहाँले चुनावलाई भाड्नका लागि प्रतिगमनकारीहरु राजपालाई उचालेको आरोप यादवले लगाउनुभयो। उहाँले मधेशमा चुनावको माहोल बन्दै गएको र कसैले रोक्दैमा चुनाव अब नरोकिने दाबी गर्नुभयो। उहाँले भन्नुभयो, 'सरकारले चाहेमा यी सानातिना झुण्डले चुनाव रोक्न सक्दैन्।' आइतबार फोरमको कार्यक्रमलाई बिथोल्ने राजपाका युवाहरुलाई उटपट्याङहरुको झुण्डको संज्ञा दिनुभयो। लोकतन्त्र, गणतन्त्र, संघियतालाई संस्थागत गर्नका लागि चुनाव अपरिहार्य रहेको उहाँको भनाई छ। उहाँले लोकतन्त्र चुनावले गर्दा मात्र संस्थागत हुन सक्छ। २० वर्ष पछि जनताले पाएको अधिकारीलाई गुम्न दिनु भएन । मधेशको मागलाई पूरा गराउनका लागि शक्ति संचय गरेर आन्दोलन गर्न अहिले जरुरी रहेको छ', उहाँले बताउनुभयो, 'चुनावबाट भाग्यो भने मधेशका बिरोधीहरु मधेशबाट जितेर जाने र अधिकारीका लागि फेरि वर्षौसम्म संघर्ष र आन्दोलन गर्नुपर्छ।' प्रधानमन्त्रीको चुनावमा लाम लागेर भोट खसाल्नेहरु अहिले जनतालाई चुनाव बहिष्कार गर्न भन्नु राजपाको दोहोरो चरित्र भएको आरोप लगाउनु भएको छ । काठमाण्डौमा प्रधानमन्त्रीलाई भोट खसाल्दा लाज लागेन', यादवले भन्नुभयो, मधेशमा चुनावमा गयो भने लाज लाग्छ रे कस्तो अच्चम।' अहिले चुनाव भएन भने जनताले दुःख पाउँछ। तराईमा चुनावको माहोल बनि सकेको छ। उम्मेदबार अहिले टिकट लिनका लागि तछाड मछाड गर्दै छ । अब कसरी भन्ने मधेशमा चुनाव लागेको छैन्। अर्को प्रसंङ्गमा हामीले मुठभेड नचाहेको र कसैले जबरजस्ती मुठमेढ गर्न खोजी पछि नहट्ने चेतावनी समेत दिनुभयो।"
राजपाको आन्दोलनमा घुसपैठ हुन सक्ने भन्दै सुरक्षा सर्तकता,"नवलपरासी: स्थानीय निर्वाचनको बिरोध गर्दै राजपाले सञ्चालन गरेको आन्दोलनमा घुसपैठ हुन सक्ने भन्दै नवलपरासी जिल्ला सुरक्षा समितिले सुरक्षा सर्तकतासहित निगरानी बढाएको जनाएको छ। सुरक्षा व्यवस्था चुस्त र कडा पारिएकाले परासी क्षेत्रमा हुने निर्वाचनमा ढुक्क भएर सहभागी हुन पनि सुरक्षा समितिले मतदाताहरुसँग आग्रह गरेको छ।निर्वाचनका लागि परासी क्षेत्रमा खटिन लागेका मतदान अधिकृत र सहायक मतदान अधिकृतका लागि सोमबारदेखी परासीमा शुरु भएको दुई दिने प्रशिक्षण कार्यक्रममा प्रमुख जिल्ला अधिकारी उदयबहादुर रानाले राजपाको आन्दोलनले चुनाव बिथोल्न सकिने आशंका गरिएपनि सुरक्षा व्यवस्था कडा भएकाले ढुक्क भएर मतदानमा सहभागी हुन सर्वसाधरणदेखी कर्मचारीलाई आग्रह गर्नुभएको हो। राजपाको आन्दोलनमा घुसपैठ हुन सक्ने शंकेतगर्दै प्रजिअ रानाले शंकास्पद व्यक्ति र उनीहरुले सञ्चालन गर्न सक्ने क्षेत्रको पहिचान भएकाले सोही अनुरुप सुरक्षा निगरानी बढाइएको बताउनुभयो। सुरक्षा समितिले राजमार्ग क्षेत्रमा सहज रुपमा निर्वाचन हुने देखेको छ भने दक्षिणभेगका केही स्थानमा अबरोध हुने आशंका गरेपनि सुरक्षा व्यवस्था कडा पारिएकाले शान्तिपूर्ण रुपमा मतदान हुने विश्वास लिएको छ। राजपाको आन्दोलनमा सिके राउत र पहिचान नभएका केही भूमिगत संगठनहरुले सघाउन सक्ने आशंका सुरक्षा समितिको छ। सोही अनुरुप तीन नगरपालिका र चार गाउँपालिकालाई अति संवेदनशिल, संवेदनशील र सामान्य संवेदनशिल क्षेत्रमा वर्गिकरण गरेर नेपाल प्रहरी, शसस्त्र प्रहरी, नेपाली सेना र म्यादी प्रहरीलाई उल्लेखनिय संख्यामा परिचालन गरेको प्रजिअ रानाले बताउनुभयो। परासी क्षेत्रका सात स्थानीय तहमा २ सय ४० मतदान केन्द्र र १ सय २० स्थल छन्। निर्वाचनमा १ लाख ८० हजार ३ सय १६ पुरुष र १ लाख ८९ हजार ५ सय ७० गरी कुल तीन लाख ६९ हजार ८ सय ९४ मतदाताहरु सहभागी हुँदैछन्।"
काठमाडौ महानगरमा काँग्रेसको पराजयमा पार्टीभित्रको अन्तरघात जिम्मेवार,काठमाडौँ : नेपाली काँग्रेसका नेता प्रकाशमान सिंहले आफ्नो पार्टीभित्रकै असहयोगका कारण काठमाडौँ काँग्रेसले पराजय भोग्नुपरेको बताउनुभएको छ । नेपाली काँग्रेसका तर्फबाट काठमाडौँ महानगरपालिकाका मतदातालाई धन्यवाद दिन आज राजधानीमा आयोजना गरिएको कार्यक्रममा नेता सिंहले आमजनताको ठूलो समर्थन रहेपनि पार्टीभित्रैबाट अन्तर्घात हुनु दुःखद हो भन्नुभयो । उहाँले भन्नुभयो काठमाडौँ काँग्रेसले निर्वाचन हार्नुको कारण खोज्नुपर्ने समय आएको छ । उहाँले २०७० सालको दोस्रो संविधानसभा निर्वाचनमा आठवटा निर्वाचन क्षेत्र जितेको काँग्रेसले अहिले किन हायो भन्नेबारे सबै नेता तथा कार्यकर्ताले सोच्नुपर्ने बेला आएको छ भन्नुभयो । श्री सिंहले नेपाली काँग्रेसको नेतृत्वमा संविधान जारी भएको र त्यसको कार्यान्वयनको जिम्मा पनि अहिले काँग्रेसकै काँधमा आएको चर्चा गर्दै त्यसका लागि सबै पक्षलाई समेटेर अगाडि बढ्नुपर्ने बताउनुभयो । केन्द्रीय सदस्य नवीन्द्रराज जोशीले काँग्रेसको पक्षमा जनमत हुँदाहुँदै पनि काँग्रेसले हार व्यहोरेको भन्दै यसको समीक्षा गर्नुपर्ने बेला आएको छ भन्नुभयो । उहाँले भन्नुभयो नगर उपप्रमुखले निर्वाचन जित्दै गर्दा नगर प्रमुख ठूलो अन्तरले के कारणले पराजित भयो यसलाई गम्भीर भएर समीक्षा गर्नुपर्दछ । नेपाली काँग्रेसका तर्फबाट नयर प्रमुखका उम्मेदवार राजुराज जोशीले आफूलाई अमूल्य मत दिने सम्पूर्ण मतदातालाई धन्यवाद दिनुभएको थियो । रासस
तीनै तहको निर्वाचनपछि मात्र एमाले सरकारमा जान्छ : ओली,"काठमाडौँ, नेकपा (एमाले)का अध्यक्ष केपी शर्मा ओलीले तीनैै तहको निर्वाचनपछि मात्र पार्टी सरकारमा जाने बताउनुभएको छ । नेकपा (एमाले) ३ नं प्रदेश कमिटीले आज स्थानीय तहको निर्वाचनमा ३ नं प्रदेशभर एमालेबाट निर्वाचित जनप्रतिनिधिलाई बधाई दिन आयोजना गरेको कार्यक्रममा उहाँले भन्नुभयो स्थानीय तह, प्रदेश र सङ्घको चुनाव सकिएपछि अरु सबै दलहरु मिले पनि सरकारमा जानबाट एमालेलाई रोक्न सक्दैन । नेपाली काँग्रेस र नेकपा माओवादी केन्द्रलगायतका दलहरु मिलेर एमालेलाई प्रतिपक्षमा राखेजस्तो अवस्था तीनै तहको निर्वाचनपछि नहुने उहाँले बताउनुभयो । उहाँले भरतपुरमा मतपत्र च्यातिएको, भक्तपुरको चाँगुनारायण नगरपालिकामा मतगणना स्थगित गरिएको र एमालेले जित्ने ठाउँमा सत्तारुढ दलले षड्यन्त्र गरेको आरोप लगाउनुभयो । अरुले दौडेर जित्ने अवस्था छैन, छिर्के लगाएर लडाउने काम भएको छ, ललितपुरमा त्यही काम भएको हो, जितेको मान्छेलाई हराइएको छ पार्टीको सजगतामा कमी भएको तथ्य औँल्याउँदै उहाँले भन्नुभयो । अध्यक्ष ओलीले जनप्रतिनिधिलाई संविधान पढ्न र जिम्मेवारीपूर्वक काम गर्न सुझाव दिँदै स्थानीय सरकार पहिलेको स्थानीय निकायजस्तो नभएको हुँदा संविधानले तोकेको जिम्मेवारी पूरा गर्न जनप्रतिनिधि सक्रिय हुनुपर्ने बताउनुभयो । संविधान पढ्नुभएको थिएन होला, अब संविधानको सबै पाना पल्टाउनुपर्छ, अनुसूची भनेको के हो थाहा पाउनुपर्छ अध्यक्ष ओलीले थप्नुभयो । स्थानीय तहमा उपाध्यक्षले न्यायिक समितिको नेतृत्व गर्नुपर्ने स्मरण गराउँदै उहाँले भन्नुभयो तपाईंहरुले न्यायाधीशको काम गर्नुपर्छ । निष्पक्ष रुपमा गर्नुहोला । जोखाना हेरेर हुँदैन । जितेर अबिर लाउनुभयो तर अब प्रमाणित गरेर देखाउनुपर्ने बेला भयो । अध्यक्ष ओलीले निर्वाचित महिलालाई घरव्यवहार धान्ने र स्थानीय तह कुशलतापूर्वक सञ्चालन गर्ने दोहोरो जिम्मेवारी आइपरेको पनि उल्लेख गर्नुभयो । रासस"
"राजपा फेरि आन्दोलनमा, निर्वाचन अनिश्चित","काठमाडौं : शेरबहादुर देउवाको नेतृत्वमा सरकार गठनमा समर्थन जनाएलगतै निरन्तरता पाएको सत्ता गठबन्धन र राष्ट्रिय जनता पार्टी नेपाल (राजपा) को घनीभूत छलफल असफलतामा टुंगिएको छ ।सत्ता गठबन्धन र राजपा शीर्ष नेताबीच आइतबार भएको दुई घन्टा लामो छलफलपछि राजपाले ऊ निर्वाचनमा सहभागी नहुने मात्र होइन, निर्वाचन नै बिथोल्ने कार्यक्रम घोषणा गरेपछि स्थानीय तहको दोस्रो निर्वाचन अनिश्चित र सम्भावित द्वन्द्वको सिकार हुने देखिएको छ । राजपाले सोमबारदेखि असार १४ सम्मको १७ दिन लामो बन्द आमहडताल, लाठी जुलुस, निर्वाचन र निर्वाचन सम्बद्ध कार्यालय घेराउलगायत विरोधका कार्यक्रम सार्वजनिक गरेको छ ।सिंहदरबारस्थित प्रधानमन्त्री कार्यालयमा आइतबार बसेको बैठकको प्रारम्भमा प्रधानमन्त्री देउवाले राजपालाई चुनावमा सहभागी गराउन आफूले प्रयास गरेको जनाउनुभयो । 'बैठकमा गृह, कानुन र निर्वाचन आयोगका सहसचिव समेतलाई ल्याएको छु । उहाँहरूले राजनीतिक दलसम्बन्धी ऐन संशोधनका सम्बन्धमा जानकारी दिनुहुनेछ' प्रधानमन्त्री देउवाले भन्नुभयो । दलसम्बन्धी ऐन संशोधनबारे प्रशासकहरूबाट जानकारी पाएपछि राजपाका अध्यक्ष महन्थ ठाकुरले प्रधानमन्त्रीजी जनताबीच हामीलाई मूर्ख बनाउने कार्य छाड्नुहोस् भन्दै कड्किनुभएको थियो । ठाकुरले बैठकमा भन्नुभएको थियो, 'राजपाको माग दलसम्बन्धी कानुन संशोधन गरी चुनावमा जानेभन्दा पनि संविधान संशोधन, जनसंख्याको आधारमा स्थानीय तहको संख्या वृद्धि, मधेस आन्दोलनका क्रममा ८७ जना मधेसीमाथि लागेको गम्भीर प्रकृतिका मुद्दाको फिर्ता एवं चुनावमा सहभागिताका लागि जनताबीच जान आवश्यक समय दिनुपर्यो भन्ने हो ।' हिजोसम्म मधेसविरुद्ध प्रमुख प्रतिपक्षी दलका नेता केपी शर्मा ओली मात्र हुनुहुन्थ्यो । आजबाट देउवा र दाहाल पनि थपिनुभयो । महन्थ ठाकुर, राजपा अध्यक्ष प्रधानमन्त्री देउवाले स्थानीय तहको संख्या वृद्धि तत्कालीन प्रधानमन्त्री पुष्पकमल दाहाल नेतृत्वको सरकारले गरे पनि सर्वोच्चको अन्तरिम आदेशबाट स्थगन भएकाले सबै विषय सरकारलाई मात्र दोषारोपण गरेर नहुने तर्क गर्नुभएको थियो ।संविधान संशोधनका लागि दुई तिहाइ पुर्याउन नसकेको धारणा व्यक्त गर्दै प्रधानमन्त्री देउवाले चुनावपछि कुनै हालतमा संशोधन विधेयक पारित गराउने प्रतिबद्धता व्यक्त गर्नुभएको थियो । देउवाको भनाइ उद्धृत गर्दै बैठकमा सहभागी एक नेताले जानकारी दिँदै भने, 'स्थानीय तह वृद्धि गर्न म तत्कालै सर्वोच्च अदालतका न्यायाधीसँग परामर्श गर्नेछु ।'राजपाका नेता अनिलकुमार झाले देउवाको भनाइको प्रतिवाद गर्दै भन्नुभयो, 'संसद्का प्रमुख तीन दलका नेताको समस्यामा सर्वोच्च अदालत, अख्तियार दुरुपयोग अनुसन्धान आयोगलगायतलाई फास्ट ट्र्याकमा हिँड्न बाध्य गराउने, मधेसीको एजेन्डामा किन नहुने ? ' बैठकमा गृहमन्त्री जनार्दन शर्माले तपाईंहरूलाई असार १४ को चुनाव सार्नै पर्ने भए कति समय चाहिने हो भन्ने प्रश्न गर्नुभएको थियो । शर्माको जिज्ञासालगत्तै माओवादी केन्द्रका उपाध्यक्ष नारायणकाजी श्रेष्ठले तपार्इंले यस्तो कुरा किन राख्नुभयो भन्दै प्रश्न गर्नुभएको थियो ।ठाकुरले माओवादी नेता श्रेष्ठलाई चुनावमा उम्मेदवार चयनका लागि त समय चाहिएला नि भन्ने प्रश्न गर्नुभएको थियो । 'भन्नुहोस् न त कति सयम चाहिएको हो', गृहमन्त्रीले ठाकुरलाई पुनः प्रश्न गर्दा उहाँले असार १४ गते हुन नसक्ने मात्र भन्नुभयो ।'चुनाव रोक्नुहोस् हामी भन्दैनौं, कम्तीमा पनि प्रनेश नं २ र ५ लाई समय बढाउनै पर्ने हाम्रो माग हो', ठाकुरले भन्नुभयो, 'अन्यथा तपाईंहरू जे जसो गर्न सक्नुहुन्छ गर्नुहोस् । हामी पनि जेजे सक्छौ गर्नेछौं । हिजोसम्म मधेसविरुद्ध प्रमुख प्रतिपक्षी दलका नेता केपी शर्मा ओली मात्र हुनुहुन्थ्यो । आजबाट देउवा र दाहाल पनि थपिनुभयो ।' कांग्रेसका वरिष्ठ नेता रामचन्द्र पौडेलले राजपा नेपाललाई प्राविधिक रूपमा निर्वाचनमा भाग लिने सहज वातावरण बनाउन केही कानुन संशोधन गर्ने सहमति भएको बताउनुभयो । तर, उहाँंहरूले आफ्ना पूर्ववर्ती माग नछाडेको जानकारी दिनुभयो । राजपा नेपालका अध्यक्षमण्डलका सदस्य अनिल झाले सरकारले संविधान संशोधन, जनसंख्याका आधारमा स्थानीय तहको संख्या वृद्धि र तराईमधेस आन्दोलनका क्रममा लगाइएका मुद्दा फिर्ता गर्ने स्पष्ट प्रतिबद्धता दिन नसकेकाले बैठक बिनानिष्कर्ष टुंगिएको बताउनुभयो । अनिश्चितकालीन आमहडताल सरकारले आफ्ना माग पूरा नगरेको भन्दै राष्ट्रिय जनता पार्टी नेपालका अध्यक्ष महन्थ ठाकुर नेतृत्वको संघीय गठबन्धनले निर्वाचन बिथोल्न अनिश्चितकालीन आमहडतालको आह्वान गरेको छ । काठमाडौंको बिजुलीबजारमा आइतबार अपराह्न बसेको गठबन्धनको बैठकपछि आयोजित पत्रकार सम्मेलनमा संयोजक ठाकुरले असार १० गतेदेखि अनिश्चितकालीन आमहडताल घोषणा गर्नुभएको हो । अध्यक्ष ठाकुरले भन्नुभयो, 'हाम्रा माग पूरा हुने अवस्था देखिएन । मन्त्रिपरिषद्बाट भएका निर्णय पनि कार्यान्वयन भएन । यस्तो अवस्थामा चुनावमा जाने कुरै रहेन । आन्दोलन घोषणा गरेर सडकमा जानुभन्दा अर्को विकल्प रहेन ।' राजपा नेपालको अध्यक्षमण्डलका नेता राजेन्द्र महतोले सरकारले आफूहरूसँग गरेको सहमति कार्यान्वयनमा धोका दिएको आरोप लगाउनुभयो । 'हामीसँग भएको सहमति कार्यान्वयन नहुँदासम्म निर्वाचनमा जाने कुरा हुँदैन । आवश्यक पर्यो भने सरकारलाई दिएको समर्थन पनि आन्दोलनकै क्रममा फिर्ता हुनेछ ।' राजपाले जेठ २९ मा तराईका जिल्लामा मसाल जुलुस प्रदर्शनको कार्यक्रम राखेको छ । जेठ ३० र ३१ तथा असार १ र २ गते मधेस, थरुहट र लिम्बुवान बन्द तथा आमहडतालको घोषणा गरेको छ । लाठी जुलुस प्रदर्शनका साथै संघीय गठबन्धनले असार १० गतेदेखि अनिश्चितकालीन आमहडताल घोषणा गरेको पत्रकार सम्मेलनमा जानकारी दिइएको थियो । असार ५ गते सबै जिल्लामा लाठी जुलुस, ६ देखि १४ गतेसम्म निर्वाचनसम्बन्धी सबै कार्यक्रम र गतिविधिलाई अवरुद्ध गर्ने, असार ९ गते सबै जिल्ला सदरमुकाममा मसाल जुलुस गर्नेलगायत रहेको छ । 'ताजा जनादेशबाटै माग सम्बोधन' कांग्रेस वरिष्ठ नेता रामचन्द्र पौडेलले राजपा वा संघीय गठबन्धनलाई निर्वाचनविरोधी कार्यक्रम घोषणा फिर्ता लिन आग्रह गर्नुभएको छ ।'चुनावमा सहभागी हुँदा आफ्ना माग जनताबीच राख्ने र जनताबाट ताजा जनादेश लिएर संशोधनमा जानुपर्थ्यो । आमहडताल, बन्दलगायत कार्यले राम्रो नतिजा दिँदैन', पौडेलले भन्नुभयो, 'सत्ता र राजपाबीच पुनः वार्ता हुन सक्छ, आन्दोनल होइन, चुनावमा सहभागी भई चुनावपछि आफ्ना माग पूरा गर्ने कार्यमा उहाँहरू सहभागी हुनु प्रजातन्त्रका लागि सहयोगी मार्ग हुन्छ ।' एमाले महासचिव ईश्वर पोखरेलले लोकतन्त्रको अभ्यासमा बाधा पुर्याउने काम गर्न नहुने बताउनुभयो । उहाँले भन्नुभयो, 'विचार जनतामा पुर्याउने, उन्नत लोकतान्त्रिक अभ्यासको यो अवसर लत्याएर अर्को बाटो हिँड्न मिल्दैन । जनताको अभिमतबाट पनि आफ्नो मत राख्नुपर्छ ।''चुनाव टार्ने नीति लिनु भएन', उहाँले भन्नुभयो, 'जनताबाट निर्वाचित भएर आफ्नो मुद्दा उठाउँदा झन् वैधानिक र दबाबमूलक हुन सक्छ ।' माओवादी केन्द्रका सचिवालय सदस्य गिरिराजमणि पोखरेलले आन्दोलन घोषणासाथ चुनावमा सहभागी हुने राजपाको रणनीति रहेको बताउनुभयो ।आन्दोनलबाटै चुनावमा जान्छु र आफ्ना मुद्दा उठाउँदै जनमतको फाइदा लिन्छु भन्ने नीति राजपामा रहनुपर्ने धारणा उहाँले व्यक्त गर्नुभयो ।"
खोटाङमा कांग्रेस एमालेको विवाद साम्य,"खोटाङ : खोटाङमा झण्डाका विषयमा चर्किएको कांग्रेस र एमालेबीचको विवाद साम्य भएको छ । जेठ २४ गते हलेसी तुवाचुङ नगरपालिका२ डिकुवाका स्थानीयको घरमा एमालेले राखेको झण्डा कांग्रेस कार्याकर्ताले झिकेको र जेठ २५ गते दिप्रुङ गाउँपालिका३ छोरम्बुमा राखिएको कांग्रेसको झण्डा एमालेले झिकेर आफ्नो झण्डा राखेको निहुँमा झडप भएको थियो । प्रमुख जिल्ला अधिकारी संयोजकत्वको सर्वदलीय निर्वाचन सञ्चालन सहयोग समितिमा भएको छलफलमा कांग्रेस र एमालेका नेताबीचमा दुबै घटनाका घाइतेलाई उपचार गर्नेक्रममा लागेको खर्च बेहोर्ने, भौतिक क्षतिको क्षतिपुर्ती लेनदेन गर्ने लगायतका बुँदामा सहमती भएको हो । प्रशासनका अनुसार दुइदलबीचमा आगामी दिनमा आफ्ना कार्याकर्तालाई संयमता अपनाउन निर्देशन दिने, कुनैपनि किसिमका राजनैतिक विवाद आए वडा तहमै हल गर्ने, वडा तहमा हल नभए जिल्लास्तरका नेताको समन्वयमा समाधान गर्ने सहमति भएको छ । दल, सुरक्षा निकाय र जिल्ला निर्वाचन कार्यालयबीचको समन्वयबाट स्थानीय तहको निर्वाचनलाई शान्तिपूर्ण वातावरणमा सम्पन्न गर्नका लागि भूमिका निर्वाह गर्ने सहमति भएको प्रमुख जिल्ला अधिकारी प्रल्हाद पोखरेलले बताउनुभयो । झण्डा झिकेको निहुमा भएको विवादका क्रममा छोरम्बुमा कांग्रेस कार्याकर्ताबाट एमालेका वडाध्यक्षका उम्मेदवार इन्द्र तामाङ गम्भीर घाइते हुनुभएको थियो । यस्तै, डिकुवामा एमाले कार्याकर्ताको कुटपिटबाट कांग्रेस कार्यकर्ता अर्जुन राउत घाइते हुनुभएको थियो । एमालेका जिल्ला सचिवालय सदस्य जलसेर राईले उपचारकाक्रममा रहेका घाइते र कुट्ने पक्ष एक ठाउँमा भेला राखेर मात्र सहमतिलाई औपचारिकता दिने निर्णय भएको बताउनुभयो ।"
युवायुवतीका लागि प्रेमपार्क बनाउने एमालेको प्रतिबद्धता,"दाङ : २० वर्षपछि असार १४ गते हुन लागेको स्थानीय तहको दोस्रो चरणको निर्वाचनका लागि नेकपा एमाले तुलसीपुर उपमहानगरपालिका दाङले प्रतिवद्धता सार्वजनिक गरेको छ । एमालेकोबाट तुलसीपुर उपमहानगरपालिका मेयरका उम्मेदवार घनश्याम पाण्डेले तयार पारेको नगरको विकास र भावी योजना सहितको १२ बुँदे प्रतिवद्धता पत्र सार्वजनिक गरिएको हो । प्रतिवद्धता गर्दै मेयरका उम्मेदवार पाण्डेले तुलसीपुरलाई समृद्ध बनाउने गरी योजनाहरु ल्याइएको बताउनुभयो । पुर्वाधारदेखि प्रेम पार्कसम्म निर्माण गर्ने उहाँले बताउनु भयो । एमाले उपमहानगरले सार्वजनिक गरेको प्रतिबद्धता पत्रमा पाँच वर्ष भित्रमा सबै वडाका सडकहरु कालोपत्रे गर्ने, सबै खोलामा पुन निर्माण गर्ने, नगरलाई पर्यटकको गन्तव्य बनाउने, एक बस्ती एक पोखरी निर्माण गर्ने, भौतिक पुर्वाधारलाई सक्षम वनाउने, स्वास्थ्य र शिक्षामा आधुनिक बनाउने, नगर क्षेत्रका विभिन्न स्थानमा प्रेम पार्क निर्माण गर्ने, कृषिलाई आधुनिकीकरण गरी पकेट क्षेत्रको रुपमा विकास गर्ने, तुलसीपुरको बन्द भएको एयरपोर्ट सञ्चालन गर्ने प्रतिवद्धता सहितका योजनाहरु सार्वजनिक गरिएको छ । मेयरका उम्मेदवार पाण्डेले सार्वजनिक कार्यक्रममा सबैलाई प्रेम, मनोरञ्जन आबश्यक पर्ने भएकाले प्रेम पार्कहरु निमार्ण गर्न लागेको स्पष्ट पार्नु भएको थियो । उहाँले बालबालिका, युवा युवती बृृद्ध सबैका लागि प्रेम पार्कको महत्व भएकाले स्थापना गर्ने योजना रहेको बताउनुभयो । सो अवसरमा १९ वडाकै अध्यक्षहरुसंग सुझाव समेत लिइएको थियो । त्यस्तै गरेर फोहर व्यवस्थापन,खानेपानी तथा ग्रीन नगरको समेत प्रतिवद्धता जनाइएको छ । प्रतिवद्धताको सार्वजनिक नेकपा एमालेका उपाध्यक्ष युवराज ज्ञवालीले गर्नु भएको थियो । सार्वजनिक गर्दै ज्ञवालीले देश शेरबहादुरहरुको कब्जामा गएकोले संकटमा परेको बताउनु भयो । दाङ खुमबहादुरको कब्जामा छ अव यसलाई एमालेले चिर्नु र बचाउनु पर्छ, देश शेरबहादुरहरुको कव्जामा छ यसलाई सुरक्षा गर्नु पर्छज्ञवालीले भन्नु भयो, एमालेले जिते मात्रै यो अन्य गर्न सकिन्छ । देशले संकट बेहोरेका यिनै बहादुरहरुको कारण भएको भन्दै उपाध्यक्ष ज्ञवालीले समेत हुन आग्रह गर्नु भयो । राष्ट्रियताको लागि ठूला दलका नेताहरु मधेशीहरुसंग डराएको भन्दै देश टुक्राउने अभिब्यक्ति दिनेको पछि लागेको बताउनुभयो। उहाँले स्थानीय निर्वाचनले युवा र शिक्षित जमातलाई राजनीतिमा प्रबेश गराएको भन्दै अव देशले आर्थिक सामाजिक र राजनीतिक रुपमा फट्को मार्ने बताउनुभयो ।"
दुई सय म्यादीले राजीनामा दिए,नुवाकोट : स्थानीय तह निर्वाचन सुरक्षाका लागि नुवाकोटमा भर्ना भएका २०३ जना म्यादी प्रहरीले सेवाबाट राजीनामा दिएका छन् । सरकारले चैत अन्तिम साता नियुक्ति गरेको म्यादीलाई दोस्रो चरणको स्थानीय तहको निर्वाचनको समयसम्म सेवामा निरन्तरता दिने जनाए पनि २०३ ले पदबाट राजीनामा दिएर सेवा छाडेका छन् । स्थानीय तह निर्वाचन सम्पन्न भइसकेको जिल्लाका म्यादीलाई सेवा निरन्तरता दिन नचाहेमा राजीनामा दिन पाउने व्यवस्था गरेकाले जागिर छाड्न चाहनेको राजीनामा स्वीकृत गरिएको प्रहरी नायब उपरीक्षक ऋषिराम कँडेलले जानकारी दिनुभयो । वैशाख ३१ को निर्वाचनलाई लक्षित गरी नुवाकोटमा ७७२ जना म्यादी प्रहरी भर्ना गरिएको थियो । पहिलो चरणमा यही जेठ १७ गतेसम्म दिएको नियुक्त पूरा भएकाले निर्वाचन सुरक्षापछि समसामयिक सुरक्षा व्यवस्था मजबुद बनाउन प्रहरीलाई सहयोग पुर्याउन म्यादीलाई परिचालन गरिएको छ । म्यादीलाई नेपाल प्रहरीको जवानसरहको सुविधा उपलब्ध गराए पनि उनीहरुलाई प्रहरीको सहयोगीमात्र रहने जिम्मेवारी दिइएको छ । बाँकी रहेको प्रदेशमा स्थानीय तह निर्वाचन गराउन नुवाकोटबाट प्रहरी निरीक्षकसहित १५३ जना प्रहरी अन्यत्र गएकाले म्यादी प्रहरीको परिचालन सुरक्षा व्यवस्था सतर्कताका लागि बाध्यता बनेको छ । रासस
राजपाको मसाल जुलुसमा प्रहरी हस्तक्षेप,"विराटनगर: राष्ट्रिय जनता पार्टीले विराटनगरमा निकालेको मसाल जुलुसमा प्रहरीले सोमबार साँझ हस्तक्षेप गरेको छ । विराटनगरको बुधहाट चौकमा आईपुगेपछि प्रहरीले जुलुसमा हस्तक्षेप गरेको राजपा नेता मोहम्मद कादिरले बताउनु भयो । उहाँका अनुसार पार्टीले घोषणा गरेको आमहड्ताल सफल पार्नका लागि भन्दै राजपाले विराटनगरमा जुलुस प्रदर्शन गरिएको थियो । प्रहरीले हस्तक्षेप गर्दै मसाल खोसेको हो । मसाल खोसेर प्रहरीले जुलुसमा सहभागी राजपा नेता कार्यकर्तालाई तितरवितर पारेको थियो । त्यस लगत्तै राजपाले विराटनगरमा प्रदर्शन गरेको छ । प्रदर्शनका क्रममा जुलुसका सहभागीले प्रहरी हस्तक्षेप बन्द गर्नु पर्ने माग गरेका छन् । उनीहरुले पार्टीले घोषणा गरेको आमहड्ताल सफल पार्नका लागि आब्हान समेत गरे । राष्ट्रिय जनता पार्टी नेपालले राजविराजमा सोमबार मशाल जुलुश प्रदर्शन गरेको छ । संविधान संशोधन नगरी स्थानीय तहको दोस्रो चरणको निर्वाचन हुन नदिने चेतावनी दिदै मंगलबारको बन्द आह्वान गरेको राजपा नेपालले बन्दको पूर्व सन्ध्यामा मशाल जुलुस प्रदर्शन गरेको हो । सरकार र तीन ठूला दलविरुद्ध चर्को नाराबाजी गर्दै स्थानीय महादेव मन्दिरको प्राङ्गणबाट निक्लिएको जुलुृश नगरपरिक्रमा पश्चात सहिद दशन चोकमा कोणसभामा परिणत भएको थियो । सरकारले संविधान संशोधनलगायतको माग सम्बोधन नगरेपछि निर्वाचनमा जाने वातावरण नबनेकोले आन्दोलनमा उत्रिनु परेको राजपा नेपाल, सप्तरीका संयोजक सुनिलकुमार झाले बताउनु भयो । सभाका वक्ताहरुले असार १४ गते सरकारले गर्न लागेको स्थानीय तहको दोस्रो चरणको निर्वाचन हुन नदिने चेतावनी दिदै जर्वजस्ती चुनाव गर्न खोजे कडा प्रतिकार गर्ने बताए । राजपा नेपालले निर्वाचन विथोल्ने चेतावनी दिदै बन्दसहितको आन्दोलन थालेपछि स्थानीयबासी अन्यौलमा परेका छन् ।"
बमकाण्डका कमाण्डर महासेठ माओवादी केन्द्रमा प्रवेश,"काठमाडौं : चर्चित् बम काण्डका कमाण्डर जितेन्द्र महासेठ नेकपा (माओवादी केन्द्र) मा प्रवेश गर्नुभएको छ । पार्टी अध्यक्ष पुष्पकमल दाहाल प्रचण्डको हातबाट टिका लगाएर महासेठ माओवादी केन्द्रमा प्रवेश गर्नुभएको हो । बिसं २०४२ सालको बमकाण्डमा उहाँ चर्चित कमाण्डर हुनुहुन्थ्यो । तात्कालीन गणतन्त्रवादी नेता रामराजाप्रसाद सिंहको नेतृत्वमा २०४२ सालमा राजामाथि गरिएको बम हमलाको उहाँ एक कमाण्डर हुनुहुन्थ्यो । बम काण्डपछि महासेठले १३ महिना लामो यातनापूर्ण हिरासत जीवन बिताउनु भएको थियो । जनवादी मोर्चाका नेतासमेत रहनु भएका सिंहले २० वर्ष नेपाल मेडिकल कलेजको निर्देशक भएर काम गर्नुभएको थियो । आफू राष्ट्रिय एकता र परिवर्तनप्रतिको प्रतिवद्धताबाट प्रभावित भएर माओवादी केन्द्रमा आएको महासेठले बताउनु भयो । उहाँले भन्नुभयो, माओवादीले अघि सारेको राष्ट्रिय एकताको नीति नै सही छ । नेपालभित्रको जुनसुकै भूगोलमा बसेका नेपाली हुन्, तिनीहरुलाई समान आँखाले हेरेर मात्रै राष्ट्रिय एकता बलियो हुन्छ । माओवादीको यो नीतिले देशलाई एकतावद्ध गर्ने निष्कर्षसहित माओवादी केन्द्रमा आएको हुँ । महासेठले राष्ट्रिय राजनीतिमा एमालेको प्रभाव लामो समय नटिक्ने बताउनु भयो । उहाँले भन्नुभयो, एमाले अहिले ठूलो पार्टीजस्तो देखिएको छ । तर, यो लामो समय टिक्दैन । भ्रामक कुरा राजनीतिमा दिगो हुँदैन । पार्टी प्रवेश गराउँदै अध्यक्ष क प्रचण्डले महासेठको पार्टी प्रवेशले मधेश र मधेशी बुद्धिजीवीहरुमा निकै ठूलो सन्देश जाने बताउनुभयो । प्रचण्डले भन्नुभयो, माओवादीले मधेश र मधेशी जनतालाई निरास पार्दैन । सिंगो देशलाई एकतावद्ध बनाएर मात्रै देशको परिवर्तन र विकासले नयाँ गति लिन सक्दछ । तपाईको माओवादी केन्द्रमा प्रवेशले मधेश, मधेशी जनता र मधेशी बुद्धिजीवीहरुमा निकै ठूलो सन्देश जानेवाला छ । ऐतिहासिक व्यक्तित्वको भावात्मक सन्देशले फेरि मधेशलाई एकतावद्ध गर्नेछ ।"
राजपाका कार्यकर्ताद्वारा कर्मचारीमाथि कुटपिट,कलैया: स्थानिय निर्वाचन बिथोल्न आन्दोलनका कार्यक्रम घोषणा गरेको राष्ट्रिय जनता पार्टी (राजपा) का कार्यकर्ताले सोमबार साझ निर्वाचनमा खटिएका कर्मचारीलाई दुर्व्यवहार गर्दै कुटपिट गरेका छन्। जिल्ला निर्वाचन कार्यलयले आयोजना गरेको निर्वाचन सम्बन्धी तालिममा सहभागी भएर फर्कने क्रममा राजपाका कार्यकर्ताले कर्मचारीमाथी कुटपिट गरेका हुन्। राजपाका कार्यकर्ताको कुटपिटबाट केही कर्मचारी सामान्य घाईते भएका छन्। कलैयास्थित रामराजा क्याम्पसबाट फर्कदै गरेका कर्मचारीलाई बाटो कुरेर बसेका राजपाका कार्यकर्ताले कुटपिट गरेको प्रहरी उपरिक्षक नरेन्द्र उप्रेतीले जानकारी दिनुभयो। क्याम्पस वरपर सुरक्षाको व्यवस्था कडा पारेपछि फर्कने क्रममा सुरक्षाकर्मी नभएको स्थानमा बाटो घेरेर केही कर्मचारीलाई कुटपिट गरेको र कुटपिटबाट कर्मचारी सामान्य घाईते भएको उप्रेतीले बताउनुभयो। राजपाका कार्यकर्ताले महिला तथा बालबालिका कार्यलयको बा२झ २४०२ र जिल्ला बिकास समितिको बा३च ६८८ नम्बरको टाटा सुमो तोडफोड गरेका छन् भने ना३०प ६१८३ नम्बरको कर्मचारीको मोटरसाईकलमा क्षती पुर्याएका छन्। कर्मचारीमाथी कुटपिट भएको खबर पाएपछि पुगेको प्रहरी टोलीले राजपाका पन्नालाल पटेललाई पक्राउ गरेको छ। राजपाका कार्यकर्ताको बिरोधका कारण तालिम आयोजना गरिएको क्याम्पस वरपरको क्षेत्र दिनभर तनावग्रस्त बनेको थियो। तालिम बिथोल्ने राजपाका कार्यकर्ताको प्रयासलाई प्रहरीले असफल पारेको थियो । घटनापछि प्रहरीले कलैया क्षेत्रमा सुरक्षा ब्यवस्था थप कडा पारेको प्रउ उप्रेतीले जानकारी दिनुभयो। कलैया उपमहानगरपालिकामा रहेको जिल्ला निर्वाचन कार्यलय र १५ वटा निर्वाचन अधिकृतको कार्यलयमा नेपाल प्रहरी र सशस्त्र प्रहरी खटाइएको छ। एउटा निर्वाचन अधिकृतको कार्यलयमा ५० भन्दा बढी नेपाल प्रहरी र म्यादी प्रहरी खटाइएको प्रउ उप्रेतीले जानकारी दिनुभएको छ। कलैया उपमहानगरपालिकामा ५२ मतदान स्थल र ७९ मतदान केन्द्र रहेका छन्। निर्वाचनको बिरोधमा आन्दोलनका कार्यक्रम घोषणा गरेको राजपाले कलैयामा साझ मसाल जुलुस प्रदर्शन गरेको छ। मंगलवादेखी राजपाले आवहन गरेको मधेस बन्दका क्रममा थप क्षती हुन नदिन सुरक्षा अवस्था कडा बनाएको प्रउ उप्रेतीले बताउनुभएको छ।
अदालतले छाडिदियो जुगुँ घटनाका अभियुक्त,चरीकोट : अदालतले अन्याय गरेको भन्दै जुगुँ घटनाका पीडित सदरमुकाम चरीकोटमा न्याय माग्न आइपुगेका छन् । पहिलो चरणको स्थानीय तहको निर्वाचनको प्रचारप्रसारका क्रममा गत वैशाख २६ गते माओवादी केन्द्र र एमालेका कार्यकर्ताबीच भएको झडपमा परी ज्यान गुमाउनुभएका कुलबहादुर तामाङको परिवारले पक्राउ परेकालाई जिल्ला अदालतले छाडिदिएपछि अन्याय गरेको आरोप लगाएको छ । पक्राउ परेका सबैलाई जेठ २६ गते साधारण तारेखमा केही दिनअघि अदालतले छाडेपछि मृतकका परिवार आफूलाई अन्याय भएको भन्दै सदरमुकाम चरीकोट आएका हुन् । गौरीशंकर गाउँपालिका १ हुप्पा घर भएका मृतक तामाङ वडा सदस्यका उम्मेदवार बुबा गोरे तामाङको निर्वाचनको प्रचारप्रसारमा हिँड्नुभएको थियो । सुरुमा माओवादी केन्द्रमै आबद्ध तामाङको परिवार निर्वाचनको केही समयअघि मात्र एमाले प्रवेश गरेको थियो । मृतकका बुबा गोरेले आफ्नो छोरालाई राजनीतिक प्रतिशोध साँध्ने बदनियतले आक्रमण गरी हत्या गरेको भन्दै दोषीमाथि कारबाहीको माग गर्नुभएको छ । घटनामा संलग्न रहेको आशंकामा प्रहरीले ९ जनालाई पक्राउ गरेको थियो । मृतकका बुबाले जारी गरेको अपिलपत्रमा घटनाका मुख्य योजनाकार माओवादी केन्द्रकी नेता एवं पूर्वराज्यमन्त्री देवी खड्काको नेतृत्वमा आफ्नो छोरालाई मारेको भन्दै नेत्री खड्कासहित ३९ जनाको नाममा किटानी जाहेरी दर्ता गर्नुभएको थियो । जिल्ला न्यायाधीश लालकाजी श्रेष्ठको इजलासले कर्तव्य ज्यानजस्तो जघन्य अपराधमा संलग्न व्यक्तिलाई साधारण तारेखमा छाड्ने आदेश गरेको विषयले आफूलाई विचलित बनाएको उहाँले बताउनुभयो। अदालतले अन्याय गरेको भन्दै आइतबार सदरमुकाम चरीकोटमा मौन र्यालीसमेत निकालिएको छ । अदालतको यस्तो आदेशले न्याय मरेको र पीडितले सम्मानित अदालतको भरोसामा रहने दिन सकिएको अनुभूति आफुहरूले गरेको उहाँको भनाइ छ । अदालतले अन्याय गरेको भन्दै आइतबार सदरमुकाम चरीकोटमा मौन र्यालीसमेत निकालिएको छ । र्यालीले सातदोबाटो चोक हुँदै जिल्ला अदालतको परिक्रमा गरेको थियो । यता माओवादी केन्द्रले भने एमालेले आफ्ना नेता तथा कार्यकर्तालाई फसाउन खोजेको भन्दै एक साताअघि जिल्ला प्रहरी कार्यालय र जिल्ला प्रशासन कार्यालय दोलखामा ध्यानाकर्षणपत्र बुझाएको थियो । माओवादी केन्द्र दोलखाका जिल्ला संयोजक गोपाल पाण्डेले हस्ताक्षर गरेको ध्यानाकर्षणपत्रमा दुई पार्टीबीच चुनावी प्रचारका क्रममा झडप हँदा घाइते तामाङलाई एमाले कार्यकर्ताले नै मारेको बताइएको छ ।

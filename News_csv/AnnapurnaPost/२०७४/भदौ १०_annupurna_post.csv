शीर्षक,विवरण
गणेशजीलाई २११ किलोको लड्डु!,"सिराहा: सिराहा जिल्लाको सदरमुकाम सिराहा नगरपालिकामा दुई सय ११ किलो (दुई क्वीन्टल ११ किलो) को एउटै लडडु चढाएर गणेश चतुदर्शी पर्व सुरु भएको छ। शुक्रबारदेखि सुरु भएको गणेश पूजाको अवसरमा हरेक बर्ष दुई सय ११ किलोदेखि तीन सय किलोको शुद्ध घिउमा तयार गरिएको लड्डु सदरमुकामबासीले गणेशजीलाई चढाउँदै आएका छन। भगवान गणेशजीलाई लड्डु निक्कै मन पर्ने भएकाले ठूलो आकारको लड्डु चढाउने गरिएको छ। सिराहाको महाविर चौकमा पछिल्लो तीन वर्षदेखी स्थानिय युवाहरुले सहभागिता सञ्चालन हुँदै आएको गणेश पुजा महोत्सवको मुख्य आकर्षक केन्द्रविन्दु यही लड्डु बन्दै आएको छ। भिमकाय लड्डुको दर्शन गर्न सर्वसाधारणको घुँइचो नै लागेका छ। महोत्सव सोमबारसम्म सञ्चालन हुनेछ। स्थानीय गणेश साह, शम्भु साह, बिरेन्द्र साह, श्रवण साह, ज्योति साह, राजाबाबु सिंह, महेश पोद्दारलगायतको सहयोगमा बर्षेनी यसप्रकारको लड्डु निर्माण हुँदै आएको छ। महोत्सव संयोजक किरण प्रधानांगकाअनुसार उक्त लड्डु निर्माण गर्न कामदारको पारिश्रमिक छोडी ६० हजारको लागतमा तयार भएको हो। प्रधानांगकाअनुसार घिउ र बदामको वेसन ४५४५ किलो, चिनी ९० किलो, बदाम तीन किलो, इलाइचीको धुलो पाँच सय ग्राम र एक सिलिण्डर ग्यासको प्रयोग गरी उक्त लड्डु निर्माण गरिएको हो। महोत्सव सकेपछि उक्त लड्डु नगरबासीलाई भाग लगाएर प्रसादको रुपमा वितरण गर्ने व्यवस्था गरिएको छ।"
मोदीसँग,"नयाँदिल्ली: प्रधानमन्त्री शेरबहादुर देउवा दिल्लीका कार्यक्रम सकाएर हैदरावाद हुँदै बिहार पुगेका छन्। राजकीय भ्रमणक्रममा दुई दिन नयाँदिल्लीमा रहँदा प्रधानमन्त्री देउवासँग गार्ड अफ अनरअघि नै भारतीय प्रधानमन्त्री नरेन्द्र मोदीको आकस्मिक भेट निकै चर्चामा रह्यो। चीनसँग डोक्लाम विवाद चर्किएका बेला भएको देउवामोदी सरप्राइज भेट आकस्मिक नभएको बताउँछिन् भारतीय पत्रकार स्मिता शर्मा। उनी भन्छिन्, 'उच्च राजनीतिक भेटघाटका केही प्रोटोकलका कुरा हुन्छन्। सुरक्षाका कुरा हुन्छन्। अति व्यस्त प्रधानमन्त्री मोदीको समय नै खाली हुँदैन, त्यस्तो बेलामा भएको भेटघाटलाई आकस्मिक भनिए पनि केही न केही पूर्वतयारी रहेकै हुन्छ।' यसलाई मोदीको शिष्टाचार भेट, भारत सरकारको जेस्चर, नेपाललाई दिएको उच्च प्राथमिकता जे भनेर विश्लेषण गरिए पनि समग्रमा भारतको कोर्स करेक्सनको प्रयास सुरु भएको देखिएको छ। 'मधेसवादी दलसँगको राजनीतिलाई समर्थन गरेको दिल्लीले काठमाडौं केन्द्रित राजनीतिलाई समर्थन गर्न सुरु गरेको छ। नेपालको राजनीतिमा भारतको पोजिसन बदलिएको छैन तर तरिका बदलिएको छ', नेपालीमूलकी भारतीय पत्रकार स्मिता भन्छिन्। पत्रकार प्रशान्त झाले शुक्रबारको हिन्दुस्तान टाइम्समा लेखेका छन्, 'भारत माओवादी र मधेसवादी दलको गठबन्धनमा प्रजातान्त्रिक पार्टी कांग्रेस नेतृत्वको शक्तिलाई चुनावमा जितेको हेर्न चाहन्छ।' उनको लेखको आशय भारतले अब कांग्रेसलाई नै ब्युँत्याउन खोजेजस्तो देखिन्छ। माइक्रो मेनेजमेन्टबाट म्याक्रो मेनेजमेन्टमा सिफ्ट गरिसकेको भारतको रणनीति अब मूलतः राजनीतिकेन्द्रितजस्तो देखिएको छ।आर्थिक विकासका साझेदारीलाई प्राथमिकता राख्दै ४६ बुँदे संयुक्त वक्तव्य जारी गरिएको यो भ्रमणमा विकासका ठूला परियोजनालाई द्रुतगतिमा टुंग्याउने सहमति भएको छ। पञ्चेश्वरको डीपीआर अबको एक महिनाभित्र टुंग्याउने निर्देशन दिनु, पूर्वीसीमावर्ती इलाका सप्तकोसी हाइड्याम तथा सुनकोसी भण्डारण तथा निकास योजनाको डीपीआर तयार पारेर द्रुतगतिमा अघि बढाउने उल्लेख छ। खुला सिमानाको दुरुपयोग नहोस् र यसले कसैको सुरक्षामा चुनौती नथपियोस् भन्नेमा दुवै पक्षले प्रतिबद्धता व्यक्त गर्दै आफ्नो भूमि एक अर्काविरुद्ध प्रयोग हुन नदिने प्रतिबद्धता व्यक्त गरे। माइक्रो मेनेजमेन्टबाट म्याक्रो मेनेजमेन्टमा सिफ्ट गरिसकेको भारतको रणनीति अब मूलतः राजनीतिकेन्द्रितजस्तो देखिएको छ। पेट्रोलियम पदार्थको पाइपलाइन निर्माण कार्यलाई तीव्रता दिने, एलपीजी ग्यासको पनि पाइपलाइन निर्माण गर्ने प्रतिबद्धता व्यक्त गरे। बारा, निजगढमा अन्तर्राष्ट्रिय विमानस्थल बनाउने विषयमा छलफल अगाडि बढाउने विषयमा सहमति जनाएका छन्। उच्च भ्रमण दलबीचको छलफलमा सहभागी एक उच्च अधिकारीका अनुसार नेपालले जे भने पनि भइहाल्छ र गरिहाल्छौं भन्ने भनाइ भारतको तर्फबाट आएको हुँदा संयुक्त वक्तव्यमा कुनै कुरा छुटेका छैनन्। नेपालभारत सम्बन्धका जानकार डा निहार नायक उच्च राजनीतिक भ्रमणमा सहमति भए पनि त्यसको कार्यान्वयनलाई पर्खनुपर्ने तर्क गर्छन्। उनका अनुसार यस्ता उच्च भ्रमणमा सबै कुरा हुन्छ भनिन्छ तर कार्यान्वयन हुँदैन। विकासमा परियोजनामा सहकार्य गर्ने प्राथमिकता भए पनि विगतकै शैलीमा प्रधानमन्त्रीको संयुक्त पत्रकार सम्मेलन गरिसकेपछि छुट्टै पत्रकार सम्मेलनमार्फत विदेशसचिव एस जयशंकर संविधान संशोधनका विषयमा भारतको पोजिसन नबदलिएको अडान दोहोर्याउन चुकेनन्। यता, प्रधानमन्त्री देउवाले भारतीय पक्षको चर्को दबाबका बाबजुद चीनको एक चीन नीतिप्रतिको सन्तुलन भने कायम राख्न सफल भए। इण्डिया फाउन्डेसनको कार्यक्रममा उनले चीनसँगको सन्तुलित सम्बन्धबारे उल्लेख गरे। तर, नेपालको तर्फबाट आवश्यक नरहेको संविधान संशोधनको कुरालाई प्रधानमन्त्री देउवाले भारतमा आएर बोलेको कुराले भारतीय पक्षलाई खुसी पार्न खोजे पनि नेपाल फर्केपछि विरोधी स्वर सामना गर्नुपर्ने देखिन्छ।"
"राणाले हस्ताक्षर बुझाएका नौ केन्द्रीय सदस्य राप्रपामै, राप्रपा प्रजातान्त्रिकलाई संसद्मा मान्यता","काठमाडौं : पशुपतिशम्सेर राणा नेतृत्वको राप्रपा प्रजातान्त्रिकले दल दर्ताका लागि निर्वाचन आयोगमा हस्ताक्षर बुझाएका दुई सांसदसहित नौ केन्द्रीय सदस्यले आफूहरू कमल थापा नेतृत्वको राप्रपामै रहेको बताएका छन् । राप्रपाले शुक्रबार नौ जनालाई उपस्थित गराएर पत्रकार सम्मेलनमार्फत उक्त कुराको जानकारी दिएको हो । संसदीय दलको कार्यालय सिंहदरबारमा आयोजित पत्रकार सम्मेलनमा सांसद राजेश्वरीदेवी साह र लीलादेवी श्रेष्ठ, केन्द्रीय सदस्य प्रह्लादप्रसाद साह, बिन्दा गिरी, सविना साह, रेणु साह, निरञ्जन थापा, दिलविकास राजभण्डारी र डाभीमसेन गुरुङले आफूहरू विभाजनको पक्षमा नरहेको बताए । पत्रकार सम्मेलनमा राप्रपा अध्यक्ष कमल थापाले ४० प्रतिशत नपुग्दानपुग्दै एकलौटी र हचुवाको भरमा निर्वाचन आयोगले दल दर्ता गरेको आरोप लगाए । राप्रपा प्रजातान्त्रिकको दल दर्ता गर्दा संविधान र सर्वोच्चको आदेश पालना नभएकाले त्यसविरुद्ध आइतबार सर्वोच्च जान्छौं', उनले भने । राप्रपा प्रजातान्त्रिकलाई संसदमा मान्यता पशुपतिशम्शेर राणा नेतृत्वको राष्ट्रिय प्रजातन्त्र पार्टी प्रजातान्त्रिकले व्यवस्थापिका संसद्मा आधिकारिक मान्यता प्राप्त गरेको छ । यससँगै राणा समूहको पार्टी संसदीय दल बनेको छ । प्रवक्ता किरण गिरीका अनुसार संसदीय दल बनेसँगै राप्रपा प्रजातान्त्रिकका सांसद अब संसद्मा सत्तापक्ष बेन्चमा बस्नेछन् । यसअघि पार्टी केन्द्रीय समिति बैठकले सरकारलाई समर्थन र सहयोग निरन्तर गर्ने निर्णय गरिसकेकाले राप्रपा प्रजातान्त्रिक सत्तापक्ष भएको गिरीले जानकारी दिए ।"
राजपामा मेयरको टिकटका लागि झडप,"वीरगन्ज : वीरगन्ज महानगरपालिकाको मेयर पदका लागि राष्ट्रिय जनता पार्टी (राजपा) नेपालका मुख्य दाबेदार विमल श्रीवास्तव र राजेशमान सिंह पक्षका कार्यकर्ताबीच शुक्रबार बैठक सुरु नहुँदै झडप भएको छ । झडपपछि बैठक नै स्थगित गर्नुपरेको छ । वीरगन्ज असोज २ गते चुनाव हुन लागेको प्रदेश नम्बर २ को एक मात्र महानगरपालिका हो । राजपा नेतृत्वले निर्वाचनमा भाग लिने निर्णय गरेसँगै वीरगन्ज महानगरको मेयर पदको टिकटको विषयलाई लिएर विवाद चर्किएको छ । पार्टीले आसन्न स्थानीय तह, प्रदेश र प्रतिनिधिसभाको निर्वाचनमा भाग लिने औपचारिक निर्णय गरेको भोलिपल्टै वीरगन्जमा मेयरको उम्मेदवारको विषयमा विवाद भई कार्यकर्ताबीच झडप भएको हो । वीरगन्जको मेयरका उम्मेदवार छनोट गर्न केन्द्रीय पर्यवेक्षकको उपस्थितिमा शुक्रबार स्थानीय कुमु प्यालेस होटेलमा राजपाको बैठक बस्ने कार्यक्रम तय गरिएको थियो । बैठकमा केन्द्रीय पर्यवेक्षक विजय गुप्ता, जिल्लामा रहेका केन्द्रीय पदाधिकारी, केन्द्रीय सदस्य, जिल्ला अध्यक्ष मण्डलका सदस्य र मेयरका आकांक्षी नेतालाई मात्रै बोलाइएको थियो । तर, मेयरका आकांक्षी श्रीवास्तव र सिंहका समर्थक कार्यकर्ताहरू बैठक सुरु नहुँदै झन्डा र ब्यनार बोकेर दलबलसहित बैठक हुने भनिएको होटेलमा आआफ्ना नेताको पक्षमा नाराबाजी गर्दै प्रदर्शनमा उत्रिएपछि स्थिति तनावपूर्ण बनेको थियो । नाराबाजीका क्रममा श्रीवास्तवका समर्थक श्यामबाबु चौरसियाले श्रीवास्तवको पक्षमा नारा लगाउँदा सिंहका समर्थकले उनलाई धकेलेपछि दुवै समूहका समर्थक कार्यकर्ताबीच हात हालाहाल भएको हो । बैठक हुने हलमा दुवै नेताका समर्थक कार्यकर्ताले एकअर्कालाई लक्षित गरी कुर्सी प्रहार गरेपछि स्थिति झन् तनावपूर्ण बनेको थियो । कार्यकर्ताको प्रदर्शन र नाराबाजीका कारण स्थिति तनावग्रस्त बनेपछि केन्द्रीय पर्यवेक्षक गुप्ता बैठक सुरु नै नगरी होटेल मकालुमा गएर बसेका थिए । होटेल कुमु प्यालेसमा शुक्रबार उम्मेदवार छनोट र चुनावी रणनीतिका विषयमा छलफल गर्न बैठक बस्ने कार्यक्रम रहेको भए पनि बैठकस्थलमा कार्यकर्ता र समर्थक ठूलो संख्यामा आएपछि बैठक स्थगित गर्नु परेको राजपाका केन्द्रीय महासचिव शिव पटेलले बताए । वीरगन्ज माहानगरपालिका, पोखरियासहितका तीन नगरपालिका र ११ गाउँपालिकाको उम्मेदवारका लागि आकांक्षीहरूको पहिचान गर्न होटेल कुमु प्यालेसमा भेला राखिएको थियो', राजपाका महासचिव पटेलले भने, तर भेला सुरु नहुँदै कार्यकर्ताको भीड बढ्यो, दुई समूहबीच चर्को नाराबाजी भएर स्थिति असहज भएपछि भेला स्थगित गर्नुपर्यो ।' राजपाले निर्वाचनमा भाग लिने औपचारिक निर्णय गर्नुभन्दा पहिलेदेखि नै वीरगन्ज महानगरको मेयरका आकांक्षी श्रीवास्तव र सिंहबीच टिकटका लागि द्वन्द्व चल्दै आएको छ । उनीहरूका समर्थक कार्यकर्ताले सामाजिक सञ्जालमा आआफ्ना नेतालाई मेयरको उम्मेदवार बताएर भोट माग्न पनि सुरु गरिसकेका छन् । राजपा गठन गर्नुअघि श्रीवास्तव तत्कालीन तराई मधेस लोकतान्त्रिक पार्टी (तमलोपा) का केन्द्रीय कोषाध्यक्ष एवं केन्द्रीय प्रवक्ता थिए । मेयरका अर्का आकांक्षी सिंह भने शरतसिंह भण्डारी नेतृत्वको तत्कालीन राष्ट्रिय मधेस समाजवादी पार्टी (रामसपा) का केन्द्रीय महामन्त्री थिए । दोस्रो संविधानसभाको निर्वाचनमा श्रीवास्तव तत्कालीन तमलोपाबाट र सिंह तत्कालीन रामसपाबाट पर्सा क्षेत्र नम्बर १ मै प्रत्यक्षमा लडेका थिए । उक्त निर्वाचनमा श्रीवास्तव दोस्रो र सिंह तेस्रो स्थानमा रहँदै पारजित भएका थिए । दोस्रो संविधानसभा निर्वाचनभन्दा पहिले सिंह तत्कालीन राष्ट्रिय प्रजातन्त्र पार्टीमा रहेका श्रीवास्तवकै राजनीतिक सहयोगीका रूपमा थिए । दोस्रो संविधानसभा निर्वाचनका बेला श्रीवास्तव तमलोपमा प्रवेश गरेपछि सिंह पनि उनलाई छाडेर रामसपामा लागेका थिए । असोज २ मा हुने स्थानीय तहको निर्वाचनमा वीरगन्ज महानगरको मेयरका लागि राजपाबाट दुईमध्ये टिकट नपाउने नेताले अरू दलबाट वा स्वतन्त्र भए पनि चुनाव लड्ने सम्भावना छ ।"
प्रदेश एआईजीलाई गृहमन्त्रीको निर्देशन : गुन्डागर्दी नियन्त्रण गर्नूस्',"काठमाडौं : गृहमन्त्री जनार्दन शर्माले प्रदेशमा खटाइएका एआईजीहरूलाई संघीय प्रहरी ऐन नबन्दासम्म व्यावसायिक ढंगले काम गर्न निर्देशन दिएका छन् । एआईजीहरूलाई शुक्रबार मन्त्रालयमै बोलाएर गृहमन्त्रीले लामो समयसम्म ठाउँ ओगटेर बसेका अधिकृत र घुमुवा प्रहरीलाई तत्काल परिवर्तन गर्न निर्देशन दिएको स्रोतले बताएको छ । गुन्डागर्दी नियन्त्रण गर्नुस् । तपाईंहरू आफू पनि आर्थिक अनुशासन कायम गरेर बस्नुस्', गृहमन्त्रीको निर्देशन उद्धृत गर्दै स्रोतले भन्यो, कुनै गैरव्यावसायिक क्रियाकलाप गरेको प्रमाण पाएँ भने कडा कारबाही गर्छु ।' गृहमन्त्री शर्माले मंसिर १० गतेको केन्द्र र प्रदेश सभाको चुनाव सकिएपछि प्रदेशमा महानिरीक्षक (आईजीपी) खटाइने बताएका थिए । गाउँपालिकामा इन्स्पेक्टर, नगरपालिकामा डीएसपी, उपमहानगरमा एसपी र महानगरमा एसएसपीको दरबन्दी राख्ने जानकारी पनि उनले त्यहाँ दिएका थिए । मन्त्री शर्माले एआईजीलाई निर्देशन दिएपछि प्रदेशमा प्रहरी खटाइएको बारे जानकारी दिन प्रहरी प्रधान कार्यालयले पत्रकार सम्मेलन आयोजना गरेको थियो । सम्मेलनमा प्रहरी केन्द्रीय प्रवक्ता प्रहरी नायब महानिरीक्षक (डीआईजी) पुष्कर कार्कीले हाल क्षेत्रीय प्रहरी कार्यालयमै प्रदेश प्रहरी कार्यालय रहने जानकारी दिए । उनले प्रदेश नम्बर १, ३, ४, ६ र ७ मा रहेका क्षेत्रीय प्रहरी कार्यालयमै प्रदेश प्रहरी कार्यालय रहने तथा २ र ५ प्रदेशको कार्यालय बनाउने गृहकार्य भइरहेको बताए । गृहमन्त्री शर्माले २ नम्बर प्रदेश प्रहरी कार्यालय अस्थायी रूपमा जनकपुर गुल्म र ५ नम्बरको दाङमा राख्न निर्देशन दिएका थिए । गृह मन्त्रालयले प्रहरी नियमावली संशोधन गरेरै क्षेत्रीय प्रहरी कार्यालयको सट्टा प्रदेश प्रहरी कार्यालय' र अञ्चल प्रहरी कार्यालयको सट्टा संघीय प्रहरी इकाइ' राखेको पाइएको छ । त्यसका लागि संगठन तथा व्यवस्थापन सर्वेक्षण समिति (ओएनएम) ले प्रतिवेदन पेस गरेको थियो । संघीय प्रहरी इकाइ प्रहरी कार्यालयको हकमा संघीय प्रहरी ऐन पारित नभएसम्म साविकको अञ्चल प्रहरी कार्यालयसरह र ऐन पारित भएपछि नयाँ व्यवस्था लागू गरिनेछ', डीआईजी कार्कीले भने, नेतृत्व शृंखला र प्रतिवेदन गर्ने प्रयोजनका लागि एउटै संघीय प्रहरी इकाइले दुईवटासम्म प्रदेश प्रहरी कार्यालयसमक्ष प्रतिवेदन पेस गर्न सक्नेछ।' आदेश र प्रहरी कर्मचारी खटनपटन प्रदेश प्रहरी प्रमुखले गर्ने भए पनि अन्तिम निर्णय गर्ने अधिकार प्रहरी महानिरीक्षकमा रहेको जानकारी कार्कीले दिए ।"
देउवाको अभिव्यक्तिले शिर निहुरियो : ओली,"काठमाडौं : प्रमुख विपक्षी दलका नेता एवं पूर्वप्रधानमन्त्री केपी शर्मा ओलीले संविधान संशोधनजस्तो नितान्त आन्तरिक मामिलालाई प्रधानमन्त्री शेरबहादुर देउवाले भारत भ्रमणको एजेन्डका रूपमा प्रवेश गराउँदै दिएको अभिव्यक्ति लज्जास्पद रहेको बताएका छन् । उनले भने, प्रधानमन्त्रीबाट व्यक्त धारणाले नेपालको शिर निहुरिएको छ, संसद्को निर्णयलाई धज्जी उडाइएको छ । स्वास्थ्य परीक्षणका लागि बैंकक जानुअघि त्रिभुवन अन्तर्राष्ट्रिय विमानस्थलमा ओलीले पत्रकारसँग भने, देउवाले मुलुकको शिर निहुर्याउने काम गरे ।प्रभु संसद्को गणितले गर्दा संविधान संशोधन पारित गर्न सकिनँ तर चाँडै गर्नेछु, मोदीसँगको संयुक्त पत्रकार सम्मेलनमा देउवाले यस्तो अभिव्यक्ति दिँदा देशकै शिर निहुरिएको छ, ओलीले भने । प्रधानमन्त्रीले गिडगिडाउँदै लज्जास्पद ढंगबाट प्रभु मैले गर्न सकिनँ, कोसिस गरेको थिएँ । तर म गर्छु, त्यसका लागि वातावरण बनाइदिनुपर्यो भनेर याचना गर्नुभयो । त्यो वाक्य, शैली हाउभाउ हेर्दा देशकै शिर निहुरिन्छ । हामी सबैका लागि यो अत्यन्त दुःखको कुरा हो, ओलीले भने । संविधान संशोधन नेपालको आन्तरिक मामिला भएको र त्यसको निर्णय नेपाली जनताका प्रतिनिधिमार्फत भइसकेको विषयमा प्रधानमन्त्रीले अर्को देशमा गएर बयान दिनु सार्वभौम राष्ट्रको अपमान भएको ओलीले जिकिर गरे । प्रधानमन्त्रीको यो अभिव्यक्तिबाट संसद्को निर्णयको समेत धज्जी उडाएको ओलीको तर्क थियो । संसद्ले संशोधन विधेयक अस्वीकृत गरेको थियो । प्रधानमन्त्रीको अभिव्यक्तिले सार्वभौम संसद् र नेपाली जनताको अपमान भएको छ, उनले भने । भारतीय प्रधानमन्त्री मोदीले सबैलाई समेटेर संविधान कार्यान्वयन गर्न आग्रह गर्नेबित्तिकै अत्तालिएका देउवाले आफूले दुई तिहाइ पुर्याउन नसकेको बिन्ती लाउँदै फेरि आवश्यक संख्या पुर्याएर पारित गर्ने विश्वास दिलाउनु राम्रो नभएको ओलीको तर्क थियो । प्रधानमन्त्रीको संविधान संशोधनबारे प्रतिरक्षात्मक अभिव्यक्तिले देशकै शिर निहुर्याएको छ । कसैलाई खुसी पार्न यस्तो अभिव्यक्ति दिनुभयो भन्न मलाई मन छैन । मलाई लाज लागेको छ, पूर्वप्रधानमन्त्री ओलीले भने । टीकाटिप्पणी आवश्यक छैन पूर्वसभामुख दमननाथ ढुंगानाले प्रधानमन्त्री देउवाले भारतमा दिएको अभिव्यक्तिबारे टीकाटिप्पणी आवश्यक नरहेको जिकिर गरे ।उनले भने, संशोधन प्रस्ताव पारित गर्न सकिन्छ, फेरि गर्छु भन्ने कुरामा टीकाटिप्पणीको ठाउँ हुँदैन । कांग्रेस नेता डा शेखर कोइरालाले प्रधानमन्त्री विदेश गएका बेला उहाँका अभिव्यक्तिबारे गरिने जुनसुकै टिप्पणी राम्रो नहुने बताए । उनले भने, यस विषयमा म प्रधानमन्त्री स्वदेश आएपछि मात्रै बोल्छु ।राष्ट्रिय जनता पार्टी नेपाल अध्यक्ष मण्डलका नेता राजेन्द्र महतोले प्रधानमन्त्री देउवाले उनका समकक्षी मोदीसँग सत्य वचन बोलेको बताए । वर्तमान संविधान त्रुटिपूर्ण रहेको भन्दै मधेसी, थारू, आदिवासीसहित सिंगो मुलुक आन्दोलित रहेकै बेला छिमेकमा गएर देउवाको यो अभिव्यक्ति आउनु स्वाभाविक भएको उनको तर्क थियो । दिल्ली मात्र नभई विश्वका जुनसुकै मञ्चमा प्रधानमन्त्रीले यो संविधान अधुरो, त्रुटिपूर्ण छ, सच्याउँदै सर्वस्वीकार्य गराउँछु भन्ने प्रतिबद्धता व्यक्त गर्छु भन्नु राम्रो हो, महतोले भने, तर देउवाको कथनी र करणीमा फरक छ । प्रधानमन्त्रीले विश्वमञ्चमा गएर संशोधन पारित नभएसम्म संविधान सर्वस्वीकार्य नहुने भन्नु आफूहरूको संशोधनको माग सही रहेको प्रमाण हो । तत्कालीन संविधानसभा अध्यक्ष एवं एमाले संसदीय दलका उपनेता सुवास नेम्वाङले घरेलु मामिलालाई द्विपक्षीय एजेन्डाका रूपमा राख्नु पूर्णरूपमा गलत रहेको टिप्पणी गरे । देउवाको त्यो अभिव्यक्ति ठूलो त्रुटिपूर्ण छ, उनले भने । कांग्रेसका साथीहरू संशोधन प्रक्रियाबाट राजपालाई चुनावमा ल्याउन सफलता प्राप्त गरिरहेको दाबी गरिरहेका छन्, उनले भने, तिनैका नेता प्रधानमन्त्री देउवाले संशोधन पारित गर्न सकिनँ तर केही छैन आउने दिनमा फेरि गर्छु र हुन्छ भन्नु गलत हो ।"
समाजवादी क्रान्ति देखेर मात्र मर्न मन छ : प्रचण्ड,"धनगढी : पूर्व प्रधानमन्त्री तथा माओवादी केन्द्रका अध्यक्ष पुष्पकमल दाहाल प्रचण्डले आफूलाई समाजवादी क्रान्ति देखेर मर्न मन भएको बताएका छन्। माओवादी केन्द्र प्रदेश नं ७ को पार्टी प्रशिक्षण कार्यक्रममा बोल्दै अध्यक्ष प्रचण्डले भने, हामी हाम्रो रणनीतिबाट विचलित भएका छैनौं। समाजवादउन्मूख संघीय गणतान्त्रिक संविधान बनाएका छौं। देशलाई राजनीतिक स्थिरता दिएर आर्थिक समृद्धिलाई हामीले नै नयाँ उचाईमा लान सक्छौं। माओवादी आन्दोलनलाई फरि एकताबद्ध गरेर समाजवादी क्रान्तिको नेतृत्व गर्ने मन छ। दश वर्षभित्र फरि समाजवादी क्रान्तिको उभार ल्याउन सक्छौं। मलाई समाजवादी क्रान्ति देखेर मात्र मर्न मन छ, प्रचण्ड त्यत्ति छिटै थाक्ने मान्छे होइन। देशमा प्रमुख कार्यकारी राष्ट्रपति अपरिहार्य रहेकोमा उनले जोड दिए। प्रचण्डले भने, देशमा जहिले पनि राजनीतिक अस्थिरता। २०४६ सालपछि त स्थीरता आउँछ कि भनेको भएन, गणतन्त्रपछि आउँछ कि भनेको आएन, नयाँ संविधानपछि राजनीतिक स्थीरता हुन्छ कि भनेको त्यो पनि भएन। दुई वर्षमा ३ वटा सरकारले देशको विकास र समृद्धि सम्भव नै छैन। त्यसैले जनता आफैले प्रत्यक्ष भोट हालेर चुन्ने प्रत्यक्ष निर्वाचित कार्यकारी राष्ट्रपति चाहिन्छ। यसले मात्रै देशलाई एकतावद्ध गर्छ, आर्थिक समृद्धि र विकासलाई गति दिन सक्छ। प्रशिक्षणमा अध्यक्ष प्रचण्डले एमालेले कहिल्यै पनि परिवर्तन र क्रान्तिको नेतृत्व नगरेको बताए। मदन भण्डारी बाँचेको भए के हुन्थ्यो भन्न सकिन्नथ्यो। तर, अब त्यो सोच्नु पनि काल्पनिक हुन्छ। २००७ सालको क्रान्तिको नेतृत्व कांग्रेसले गर्यो, २०४६ सालको आन्दोलन पनि कांग्रेसले नै गर्यो, वामपन्थी शक्तिहरुको सहयोगी भूमिका भयो, जनयुद्ध र गणतन्त्रको नेतृत्व हामीले गर्या। देशमा ठूलो राजनीतिक परिवर्तन माओवादीले गर्यो। तर, एमालेले के गर्यो ? गणतन्त्रको आन्दोलनमा उनीहरु यसका विरोधी थिए, संघीयता पनि उनीहरुले रुचिले मानेका होइनन्, धर्मनिरपेक्षता, समावेशी, समानुपातिक त झन् मन नै पराउँदैनन्। सबै माओवादीहरु एकै ठाउँ आउनुको कुनै विकल्प छैन, अध्यक्ष प्रचण्डले भने, वैद्यजी चुनाव लड्नु भो, बाबुरामजी पनि लड्नु भो। फरक तरिकाले भए पनि विप्लवजी चुनाव लड्नुभो। तर, जनताले तिमीहरुको कुनै अर्थ छैन भन्ने जनादेश दिए। हामीलाई पनि जनताले सबै माओवादीलाई मिलाउने जिम्मा तिम्रो हो भन्ने जनादेश दिए। तसर्थ, जनताको अभिमत बुझेर सबै माओवादी एक हुनुको कुनै विकल्प छैन। ११ वर्षपछि मधेसमा फेरि माओवादीको पक्षमा लहर आउँदैछ, मधेशका मसिहा ठान्ने मधेसी दलको भ्रमबाट जनता मुक्त हुँदैछन्, प्रचण्डले भने, हेर्दै जानुहोला, माओवादीको पक्षमा मधेसमा ठूलो जनलहर आउँछ। संघीयता मधेसी दलको मुद्धा हुँदै होइन, हामीले मधेसी, थारु, मुस्लिम, मगर मुक्ति मोर्चाको अभ्यास गरेर युद्धमा जाँदा तिनीहरु कहाँ थिए ? बीचमा हाम्रा मुद्धाहरुको अपहरण गर्ने कोशिस गरे, अब त्यो सम्भव छैन। प्रशिक्षणमा माओवादी केन्द्रका नेता नारायणकाजी श्रेष्ठ प्रकाशले आफूहरु एकताको सन्देश दिन धनगढी आएको बताए। अध्यक्षले नै प्रशिक्षण दिने भएपछि मैले बोल्नु खासै केही छैन। तर, हामीले पार्टीभित्र सुदृढ एकता पैदा गरेका छौं, हाम्रा बीचमा कुनै बिमति, विवाद र समस्या छैन, नेता श्रेष्ठले भने, एकताको सन्देश दिन मात्रै म तपाईहरुको बीचमा उभिएको छु। हामी सुदृढ एकतासहित माओवादी आन्दोलनलाई नयाँ उचाईमा उठाउँछौं। अर्का नेता रामबहादुर थापा बादलले जनतासँगको सम्बन्ध सुदृढ गरेर माओवादीलाई विजयी बनाउनुपर्ने बताए। नेता बादलले भने, हामीसँग जनमत छ, मुद्धा र नेतृत्व पनि छ। तर, यस बीचमा जनतासँगको हाम्रो सम्बन्ध अत्यन्तै फितलो भयो। अब हामी यसलाई सच्चाउँछौं र माओवादी आन्दोलनलाई सुदृढ गछौँ। कार्यक्रममा माओवादी नेताहरु लेखराज भट्टले प्रदेशको योजनाबारे बोलेका थिए। प्रशिक्षणमा सात नम्बर प्रदेशका ५०० अगुवा कार्यकर्ताको उपस्थिति रहेको थियो।"
देउवाको भारत भ्रमणप्रति लुम्विनीबासी सशंकित,"भैरहवा: प्रधानमन्त्री शेरवहादुर देउवाको राजकीय भ्रमणलाई भारतले उच्च सम्मान दिएकामा लुम्बिनीका सीमावर्ती नागरिकको मनमा चिसो पसेको छ। देउवामोदीको सरप्राराइज भेटवार्ता, भारतले देउवालाई दिल्लीले रातो कार्पेट ओछाए पनि नया संविधानलाई अझै स्वागत नगरेको, यतिबेला पुनः भैरहवा नाकामा मालवहाक सवारी साधनमाथि कडाई गरी अनावश्यक रुपमा अवरोध गरेको, संविधान संशोधन प्रस्ताव सफल हुननसकेपछि मधेशवादी राजपालाई खुसाउन पुनः लुम्विनी टुक्राउने प्रस्तावको दुसहास गर्नसक्ने, सीमा दसगजामा नेपालीले आफनो भागका विजोर अंकका सीमास्तम्भ निर्माण एवं मर्मत तथा संरक्षण गर्ने तर भारतीय अधिकारीले बजेट नआएको भन्दैं जीर्ण सीमास्तम्भहरु बनाउने कार्यमा चासो नदेखाएको देखेका सीमावासी नेपालीको मनमा चिसो र चिन्ता पैदा भएको हो। भारतीय प्रधानमन्त्री नरेन्द्र मोदीले सम्मानको लडडु देखाएर प्रधानमन्त्री देउवालाई फकाईफुलाई नेपालको हितभन्दा दिर्घकालिन रुपमा भारतलाई नैं फाईदा पुग्ने सहमति र सम्झौतामा हस्ताक्षर गराउने लुम्विनीका लुम्बिनीका स्थानीयमा शंका बढेको छ। नेपालसँग हुने जुनसुकै सहमति र सम्झौतामा भारत आफू माथि पर्न चाहन्छ नेपालीलाई कहाँ फसाउने हो भन्नेमा चिन्तीत छौं। बुधवारदेखि भारतको राजकीय भ्रमणमा रहेका प्रधानमन्त्री देउवा नफर्कने दिनसम्म कहा कतिवेला के संझौता गरी नेपाल र नेपालीलाई फसाउने हुन भन्नेमा डर लागिरहेको शिक्षक गणेश केसीले गुनासो गरे। नेपाल भ्रमण आउदा मोदीले नेपाल र नेपालीको प्रंसशा गर्दै संविधानसभामा उदार हृदयका साथ भाषण गरेका थिए। तर छ महिना नहुँदैं मधेशमा आन्दोलन चर्काएर नाकाबन्दी गरेको हुदा हाम्रो मनमा चिसो पस्नुका साथै भारतीय नेता एवं अधिकारीप्रति शंका जागेको सिद्धार्थ उद्योग वाणिज्य संघका अध्यक्ष रामकुमार शर्माले बताए। भारतीय पक्षको वोली र व्यवहारमा एकरुपता छैन।उनीहरुको यस किसिमका क्रियाकलापले गर्दा झट्टै विश्वास गर्नसकिने वातावरण एवं अवस्था छैन्। 'यी यहाँ हेर्नुहोस्, अहिले भैरहवा नाकामा पारवहनमा नाकावन्दी जस्तै छ।मालवहाक गाडीहरुलाई सीमामा अड्काएर राख्ने, मालवस्तु आयतनिर्यातमा अवरोध गर्ने, अनावश्यक रुपमा दुःख दिने प्रवृति दोहोरिएको छ।' सीमानाका वेलहियाका स्थानिय अनिल जयसवालले भने। प्रधानमन्त्री देउवा र भारतीय समकक्षी मोदी विच नेपालभारत सीमावर्ती वजार एवं क्षेत्रमा ठूला एवं महत्वकाक्षी परियोजना संचालन गर्ने वार्ता एवं सहमती गरेका छन्। सीमा स्तम्भ सुरक्षाका एवं नेपाली भूमि अतिक्रमणका सवालमा भने भारत मौन छ। नेपाललाई लाखौं सहयोग गर्ने प्रतिवद्धता गर्छ तर भारतकै सर्भे नापी टोलीलाई सीमा संरक्षणका गर्नका लागि बजेट दिएको छैन।यो भारतको कुन किसिमको नियत एवं कस्तो विडम्वना? देउवामोदीले कुसीनगरलुम्विनीकपिलवस्तु र बर्दिवासविरंगज रेलवे परियोजना, बुटवल वराईली सीमापार प्रारण लाईन, बुटवल गोरखपुर सीमापार प्रसारण लाईन, भैरहवामा संयुक्त सुख्खा वन्दरगाह सेवा, बुटवल पोखरा सडक स्तरोन्नतीलगायत विभिन्न समझदारीहरु गरेका छन्।तर सीमा क्षेत्र अतिक्रमण, अन्तराष्ट्रिय कानुन विपरीत वनाईएका सीमा सडक तथा बाधकाका कारण ढुवान पिडित नागरिक तथा भुमीका सवालमा ध्यान दिएनन्। भारतीय सीमा अधिकारीहरुले सुनौलीवेलहियानाकामा एकमहिनादेखि कडाई गरेका छन्। चीन र भुटानविचको विवादित भुभाग डोक्लाममा देखिएको तनावमा भारतीय सेना भुटान प्रवेश गरेसंगै भारतले यसनाकामा अनावश्यक रुपमा निगरानी वढाउनुका साथै कडाई गरेको छ। तीव्वती भन्दा चीन एवं पाकिस्तानका अतिवादी समुह भारत प्रवेश गरी अपराध गर्ने आशंकामा भारतीय अधिकारीहरुको गुनासो छ। सीमाअधिकारीहरुले विभिन्न कारण एवं सोचले सीमामा उच्च सतकर्ता अपनाएको हिन्दुस्तान दैनिक सुनौलीका स्थानिय पत्रकार आलोक जोशीले बताए। हामीले आफनो भागमा परेका धेरै विजोर अंकका पिलरहरुमा काम गरेका छौं। भारतले जोर अंकमा पिलरहरुमा काम गर्ने हो, गतवर्ष बजेट नआएको भन्दै अधिकारीहरुले काम गरेनन। तर हामी नेपालीसंग मिलेर नेपालको कामलाई साथ र सहयोग गरे।' नापी विभागका उपसचिव एवं नापी टोली प्रमुख निर्मल कुमार आचार्यले भन्नुभयो। नेपालभारत सीमा सर्भे संयुक्त टोलीले सौहर्द वातावरणमा दसगजा क्षेत्र सीमाको काम अगाडी बढाईरहेको उनले बताए। तीनवर्षदेखि नेपालभारतका तीन वटा संयुक्त टोलीले सीमा सर्भे एवं संरक्षणको काममा खटिएका छन्। पुर्व झापामा १ नम्वर टोली, विरंगजमा २ नं टोली र भैरहवामा ३ नम्वर टोली खटिएका छन्। एक नम्वर टोलीले पुर्वदेखि विरंगजसम्म, २ नम्वरटोलीले विरगंजदेखि चितवनसम्म र ३ नम्वर टोलीले नवलपरासीको विवादीत क्षेत्र सुस्ता वाहेक पश्चिम दाङसम्म नेपालभारत दसगंजा क्षेत्र सर्भे गर्ने हराएका पिलरहरुको खिजी एवं स्थान पहिचान गर्ने, अतिक्रमीत भूमी पता लगाउने, जीर्ण सीमास्तम्भहरुको पुननिर्माण, मर्मतसंभार, संरक्षण तथा रंगरोगनको काम गर्ने जिम्मेवारी पाएका छन्। सर्भे अफ ईन्डियाका अधिकारी र भारतीय सीमा सुरक्षा बलको संयुक्त रोहवरमा नेपालीको टोलीले आफनो भागमा परेका विजोर अंकका सीमास्तम्भहरुमा काम गरिरहेका छ तर भारतीय अधिकारीको टोलीले भने बजेट नआएको वाहान बनाई संरक्षणको काम गरेका छैनन्।"
कांग्रेस र एमालेविरुद्ध मुद्दा हाल्ने वाइसीएलको घोषणा,"सुर्खेतः सत्तारुढ दल नेकपा माओवादी केन्द्रको युवा संगठन वाइसिएलले कांग्रेस र एमालेका नेताविरुद्ध अदालतमा मुद्दा हाल्ने घोषणा गरेको छ । जनयुद्धकालिन मुद्दा ब्यूँताएर माओवादीलाई कमजोर बनाउने षड्यन्त्र गरेकाले उनीहरु विरुद्ध पनि अदालतमा मुद्दा हाल्ने वाइसिएलले घोषणा गरेको हो । अब जनयुद्धकालिन मुद्दाहरु ब्यूँताउनेविरुद्ध कडा प्रतिवाद गर्नेसमेत वाइसिएलले चेतावनी दिएको छ । वाइसीएलका नवनिर्वाचित अध्यक्ष रामप्रसाद सापकोटाले शान्ति सम्झौतापछि कांग्रेस र एमालेले माओवादीलाई कमजोर बनाउन विभिन्न षड्यन्त्र गरिरहेको आरोप लगाए । वाइसिएलको प्रदेश नम्बर ६ कमिटीले शनिवार वीरेन्द्रनगरमा आयोजना गरेको पत्रकार सम्मेलनमा अध्यक्ष सापकोटाले भने,शान्ति सम्झौतासँगै जनयुद्धका सबै मुद्दा सकिएका छन्, तर कांग्रेस र एमालेले एकपछि अर्को गर्दै माओवादी नेताविरुद्ध मुद्दा हाल्नथाले । यसले हाम्रो पार्टीलाई निरुत्साहित बनाएको छ, अब हामी पनि कांग्रेस र एमालेका नेतालाई छानीछानी अदालतमा मुद्दा हाल्छौं । माओवादी नेता बालकृष्ण ढुंगेल र पार्टीका अन्य नेताविरुद्ध अदालतबाट भएका फैसला अस्वीकार्य भएको वाइसिएलको भनाइ छ । अदालतबाट भएका फैसला हामी स्वीकार गर्दैनौं, जनयुद्धकालिन घटनाहरु अदालतले हेर्ने होइन उनले भने,अब जसले जनयुद्धका मुद्दा ब्यूँताउँछ, त्यसविरुद्ध कडा प्रतिकार गर्नेछौं । माओवादीलाई कमजोर बनाउने सपना कसैले नदेखे हुन्छ,हामी अब एमाले र कांग्रेसका नेताविरुद्ध पनि अदालतमा मुद्दा हाल्दैछौं । कांग्रेस र एमालेविरुद्ध मात्र नभइ तत्कालिन प्रशासक र राज्यका सुरक्षा अधिकारीविरुद्ध पनि अदालतमा मुद्दा हाल्ने तयारी भइरहेको वाइसिएलले जनाएको छ । वाइसिएल निस्कृय हुँदा माओवादी पनि कमजोर भएको भन्दै अध्यक्ष सापकोटाले अब प्रदेश र केन्द्रको निर्वाचनमा आफ्नो संगठन सक्रिय हुने बताए । माओवादीलाई पहिलो पार्टी बनाउनका लागि सबै उपाय अपनाउने भन्दै उनले हरेक वडामा एक सय यूवा परिचालन हुने उल्लेख गरे । अब वाइसिएलसँग तस्कर र भ्रष्टाचारी त्रसित हुनेछन्, वेथिती रोक्न कडा संघर्षमा उत्रदै छौं उनले भने,सुधारका लागि मान्छेलाई तर्साउनु पनि पर्दछ, हामी अब त्यही गर्नेछौं । जनताको काममा पनि लाग्नेछौं, सहयोगीको रुपमा हाम्रो संगठन अगाडि बढ्नेछ । माओवादी कमजोर हुँदा परिवर्तनका उपलब्धीहरु गुम्ने खतरा बढेको वाइसिएलको दाबी छ । अब वाइसिएलको उपस्थिति सशक्त हुने समेत सापकोटाले जनाए ।"
सेवा परिवर्तन गर्ने सहसचिवको योजना असफल,"काठमाडौं : तत्कालीन मन्त्रीहरूलाई प्रभावमा पारेर नियमविपरीत इन्जिनियरिङबाट प्रशासन सेवामा जान खोज्ने एक सहसचिवको योजना असफल भएको छ । इन्जिनियरिङ सेवाका सहसचिव रामआधार शाहलाई तत्कालीन पुष्पकमल दाहाल नेतृत्वको सरकारले प्रशासन सेवामा ल्याउन गरेको प्रयासलाई लोकसेवा आयोगले रोकेको हो । लोकसेवाले बिनाऔचित्य समूह परिवर्तन गर्न नमिल्ने निर्णय गरेपछि शाहको प्रशासन सेवामा जाने बाटो थुनिएको छ । आयोगको बैठकले शाहलाई प्रशासन सेवामा ल्याउने कार्य औचित्यपूर्ण नभएको ठहर गर्दै इन्जिनियरिङमै राख्ने गरी आवश्यक व्यवस्था मिलाउन सरकारलाई सुझाव दिएको हो । दाहाल नेतृत्वको सरकारका सामान्य प्रशासनमन्त्री केशवकुमार बुढाथोकी, विज्ञान तथा प्रविधिमन्त्री प्रेमबहादुर सिंहलगायतको प्रयासमा सरकारले नियमविपरीत शाहलाई प्रशासन सेवामा ल्याउन खोजेको थियो । मन्त्रीहरूले नियमविपरीत सहसचिवको सेवा परिवर्तन गर्न खोज्दा तत्कालीन मुख्यसचिव डा सोमलाल सुवेदीसँग मन्त्रिपरिषद् बैठकमै चर्काचर्की परेको थियो । मुख्यसचिवले विरोध गरेपछि सेवा परिवर्तनको टुंगो लोकसेवाबाट लगाउने निर्णय भएको थियो । सामान्य प्रशासन मन्त्रालयले दरबन्दी कटौती भई जगेडामा परेका इन्जिनियरिङ सेवा मेट्रोलोजी समूहका सहसचिव शाहलाई नेपाल प्रशासन सेवामा लैजानका लागि लोकसेवासँग परामर्श मागेको थियो । तर, लोकसेवाले शाहलाई प्रशासन सेवामा ल्याउनुको साटो यसअघि कटौती भएको भनिएको मेट्रोलोजी समूहमै प्राथमिकता दिएर राख्ने व्यवस्था मिलाउन परामर्श दिएको हो । इन्जिनियरिङका सहसचिव रामआधार शाहलाई प्रशासन सेवामा ल्याउन पुष्पकमल दाहाल नेतृत्वको सरकारले गरेको प्रयासलाई लोकसेवा आयोगले रोकेको हो । लोकसेवाका प्रवक्ता लक्ष्मीविलास कोइरालाले सेवा परिवर्तनजस्तो गम्भीर विषय हचुवामा भन्दा पनि राष्ट्रिय आवश्यकतालाई केन्द्रबिन्दुमा राखेर गर्नुपर्नेमा त्यस्तो नभएकाले शाहलाई प्रशासन सेवामा ल्याउन नमिल्ने ठहर गरेको जानकारी दिए । ती सहसचिवले केही समयअघि लोकसेवामै गएर आफूलाई प्रशासन सेवामा जान दिन दबाबसमेत दिएका थिए । नापतौल तथा गुणस्तर विभागको महानिर्देशक हुँदा राजधानीका विभिन्न पेट्रोल पम्पमा तेल घटबढ गर्ने रिमोटको चिप्स प्रयोग गर्ने कार्यमा संलग्न भएको आरोपमा उनी गत मंसिरमा पक्राउ परेका थिए । जिल्ला अदालत ललितपुरबाट सफाइ पाएपछि उनी हाल विज्ञान तथा प्रविधि मन्त्रालयमा कार्यरत छन् ।"
"चीनले तिब्बत खाइहाल्यो, नेपाल पनि खान सक्छ, होस गर्नुस","काठमाडौं : भारतका खाद्य तथा सार्वजनिक वितरण मामिला सम्बन्धी मन्त्री रामविलास पासवानले प्रधानमन्त्री शेरबहादुर देउवा समक्ष चीनको बारेमा कडा टिप्पणी गरेका छन्। नेपालको दक्षिणी सीमामा अवस्थित भारतको बिहार प्रान्तबाट प्रतिनिधित्व गर्ने पासवान लोकजनशक्ति पार्टीका अध्यक्ष हुन्। सत्तारुढ भारतीय जनता पार्टीका नेताहरु सम्मिलित इण्डिया फाउण्डेसनद्वारा नयाँ दिल्लीमा शुक्रबार आयोजित कार्यक्रममा मन्त्री पासवानले भने, तिब्बत चीनले खाइहाल्यो। नेपाल पनि खान सक्छ,होस गर्नुस। आठ पटक लोकसभामा प्रतिनिधित्व गरेका रामबिलास सन् १९४६ जुलाई ५ मा जन्मिएका हुन्। पासवानको यस्तो टिप्पणीका बारेमा प्रधानमन्त्री शेरबहादुर देउवाले तत्कालै प्रतिवाद गरेका थिए। चीन र नेपालबीच अत्यन्त राम्रो सम्बन्ध छ, चीन नेपालको घनिष्ट र असल छिमेकी हो। तपाईले चिन्ता गरिरहनु पर्दैन, प्रधानमन्त्रीले जवाफ दिएका थिए। भारत र चीनबीच दोक्लाममा भइरहेको विवादका बारेमा भने नेपालले आफनो तटस्थता कायम गरेको ती सहभागीले बताए। भारतीय विदेशसचिव एस जयशंकरले पनि दोक्लाम विवादका बारेमा कुनै छलफल नभएको बताएका थिए। भ्रमणमा सहभागी एक मन्त्रीका अनुसार मन्त्रीको टिप्पणीमा नेपालको प्रधानमन्त्रीले प्रतिवाद गरिराख्नु पर्ने जरुरी थिएन। संयुक्त पत्रकार सम्मेलनमा प्रधानमन्त्री देउवाले मौखिक रुपमा संविधान र आन्तरिक राजनीतिका बारेमा व्यक्त धारणालाई नेपाली राजनीतिक वृत्तले रुचाएको छैन। ती सहभागीका अनुसार भारतीय प्रधानमन्त्री नरेन्द्र मोदीले वार्मअफ मिटिङ मा प्रधानमन्त्री देउवालाई सोधेका थिए, खास केही छ की ? जवाफमा प्रधानमन्त्री देउवाले पञ्चेश्वर बहुउद्देश्यीय परियोजना अगाडि बढाउने चाहना व्यक्त गरेका थिए।दुई पक्षीय छलफलमा पञ्चेश्वरलाई हामीले महत्वका साथ लिएका छौँँ। तर, यो बिषयमा हाम्रो संयन्त्रले काम गर्छ, मोदीको भनाई उघृत गर्दै ती सहभागीले भने। आठ वटा बिषयमा भएका समझदारी पनि नयाँ नरहेको प्रतिनिधिमण्डलमा सहभागी एक सदस्यले बताए। उपप्रधान तथा परराष्ट्रमन्त्री कृष्णबहादुर महरा प्रधानमन्त्री देउवालाई भारतमा छोडेर शनिबार नै स्वदेश फर्किएका छन्। प्रधानमन्त्री देउवा आइतबार साँझ काठमाडौं आइपुग्ने कार्यक्रम छ। अर्थमन्त्री ज्ञानेन्द्रबहादुर कार्की सोमबार मात्रै फर्कनेछन्। प्रधानमन्त्री देउवाको प्रतिनिधिमण्डलका केही सहभागी सीमा क्षेत्र सम्बन्धी वार्तामा सहभागी हुन देहरादुन जानेछन्। नापी विभागका महानिर्देशक नेतृत्वको टोली आइतबार सो बैठकमा सहभागी हुन भारत जानेछन्।"

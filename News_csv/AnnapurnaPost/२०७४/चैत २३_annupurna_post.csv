शीर्षक,विवरण
जटिल बनाइ नराख,"प्रधानमन्त्री केपी शर्मा ओलीको तीनदिने भारत भ्रमण आजदेखि हुँदैछ। प्रधानमन्त्रीको भारत भ्रमणलाई लिएर विभिन्न कोणबाट बहस, छलफलसमेत भएका छन्। उनको यो भ्रमणलाई सद्भाव भ्रमण भनिएको छ। यो भ्रमण सम्बन्धका जटिलता चिर्ने र सरल सम्बन्धको रेखाचित्र कोर्ने उचित अवसर हुनसक्छ। यो भ्रमण विगतका भन्दा धेरै अर्थमा फरक छ। वर्तमान प्रधानमन्त्री नयाँ संविधानअनुरूप निर्वाचनबाट निर्माण भएको स्थिर र बलियो सरकारको प्रतिबिम्ब हुन्। यो भ्रमणका दुई अर्थ छन्ः संविधानको स्वीकारोक्ति र सम्बन्धको नयाँ आयाम। संविधानको स्वीकारोक्ति नेपालभारत सम्बन्धमा हालका लागि प्रमुख महत्वको विषय हो। संविधान जारी हुँदै गर्दा भारतले असहमति प्रकट गर्दै नाकाबन्दी लगाएको थियो। नेपालस्थित भारतीय दूतावासले संविधान जारी भएकोलाई स्वागतको साटो नोट गरेको विज्ञप्ति सार्वजनिक गरेर भारतलाई घनिष्ट मित्र मान्ने नेपाली जनमानसको मनमा तीक्तता सिर्जना गरिदिएको थियो। त्यसैबीचमा प्रधानमन्त्री भएका ओलीले नाकाबन्दीको सामना एक राष्ट्रवादी नेताको हिसाबले गरे, जसलाई भारतीय पक्षबाट अनुदार अनुहारका रूपमा प्रतिबिम्बन गर्ने प्रयास गरेको लुकेको विषय होइन। उनलाई अहिले स्वागत गर्नु एकातिर संविधानप्रति स्वीकारोक्ति जनाउनु हो भने स्वंय व्यक्तिसँगै सम्बन्ध सुधार गर्नु पनि हो। अन्तर्राष्ट्रिय राजनीतिमा नेतृत्व तहमा प्रत्यक्ष सम्बन्ध स्थापित हुनु र व्यक्तिगत सम्बन्ध बलियो बन्नु जरुरी ठानिन्छ। शीतयुद्धको समयमा समेत क्युवाली मिसाइल संकट पछि केनेडी र ख्रुस्चेभबीच हटलाइन वार्ता सुरु भएबाट व्यक्तिगत सम्बन्धको आवश्यकता उजागर हुन्छ। त्यस्तै, नेपालभारत सम्बन्धमा नयाँ आयामको सुरुवातका निम्ति पनि यो भ्रमण महत्वपूर्ण छ। नयाँ आयाम भन्ने शब्दावली सटिक र स्पष्ट परिभाषाको माग गर्दछ। पछिल्लो दुई दशकदेखि नेपालमा भएका राजनीतिक घटनाक्रममा भारतको भूमिका तथा संक्रमणकालमा उसको उपस्थिति र बदलिइरहने नेपाली सरकारहरूको भूमिकाको सन्दर्भमा नयाँ आयामले आन्तरिक मामिलामा चलखेलको अन्त्यको माग गर्दछ। दुवै देशको समान सार्वभौमिकता, स्वतन्त्रता, अक्षुण्णताको सुनिश्चितता दाबी गर्दछ। नयाँ आयामको अर्को परिभाषा नेपालको तटस्थता नीतिसँग जोडिन पुग्छ। अलगाववाद (आइसोलेसनिज्म) बाट तटस्थतामा प्रवेश गरेको नेपालको विदेश नीतिमा तटस्थता सधैंभरि अमूर्त बनेको साँचो हो। तटस्थतामा पनि एकतर्फी झुकाव रहेको खुला सिमाना, व्यापार घाटा, विवादित सन्धि र लाग्ने आक्षेपले पुष्टि गर्दछन्। यो एकतर्फी झुकावयुक्त तटस्थताको अन्त्य पनि सम्बन्धको नयाँ आयामको अर्को महत्वपूर्ण कोण हुन जरुरी छ। यो किन पनि जरुरी छ भने सरकारले विकास र समृद्धिको नारा तय गरेको छ। असन्तुलित सम्बन्ध र भारी मात्राको व्यापार घाटाले त्यो उद्देश्य पूरा हुन सक्दैन। एक सार्वभौम देशले तुलनात्मक लाभका क्षेत्रहरूको पहिचान गरेर जुन देशसँग सम्बन्ध विस्तारमा लाभ हुन्छ, त्यसैसँग सम्बन्ध बढाउँछ। कुनै देशसँग सम्बन्ध विस्तार गर्दा अर्को देशका चासोका क्षेत्र नमिचियून् भनी देखाउनु नै तटस्थता हो। सम्बन्धको नयाँ आयामका यी दुई कोण विस्तार गर्न प्रधानमन्त्रीले यो भ्रमणलाई फलदायी साबित गर्न सक्छन्। त्यसका लागि सबैभन्दा पहिला उनले नेपालभारत सम्बन्धमा जटिलता रहेको मिथकलाई फेर्न जरुरी छ। इतिहासदेखि नै निकटता, घनिष्टता रहेको, जनतादेखि जनतासम्म सम्बन्ध सुदृढ रहेका देशहरूबीचको सम्बन्ध जटिल हुनु अस्वाभाविक हो। जटिलताको अन्त्य प्रभावकारी संवादले सुनिश्चित गर्न सक्छ। त्यसका लागि प्रधानमन्त्री ओलीले नेपालका चासोका क्षेत्र स्पष्ट पार्नुपर्छ। समकक्षीसँग उनका चासोका क्षेत्रबारे जानकारी लिनुपर्छ। जटिलताको अन्त्यले मात्र सम्बन्धमा नयाँ आयामको सुरुवात गर्न सक्छ।"
६ महिनादेखि दुई शिक्षिका विद्यालयमा हाजिर नभएको खुलासा,"बाजुरा : गौमुल गाउँपालिका १ अन्द्राडीमा रहेको प्रभात आधारभूत विद्यालयमा कार्यरत दुई शिक्षिका ६ महिनादेखि विद्यालयमा अनुपस्थित रहेको खुलेको छ । देवकी शाह र पार्वती शाह कार्तिक २७ गतेदेखि विद्यालयको सम्पर्कमा नरहेको प्रधानाध्यापक भक्तराज गिरीले जानकारी दिए । परीक्षाका लागि बिदा मागेको भएपनि लामो समयसम्म सम्पर्कमा नआएको गिरीको भनाइ छ । हामी परीक्षा दिन जान्छौँ भनेर बिदा लिनुभएको हो, प्रधानाध्यापक गिरीले भने, तर, हालसम्म विद्यालयको सम्पर्क बाहिर हुनुहुन्छ । विद्यालयमा उपस्थित नभए पनि तलब सुविधा भने लिइरहेका छन् । दुई जना शिक्षक नभएपछि आधारभूत विद्यालय एकजना शिक्षकको भरमा सञ्चालन भइरहेको छ ।सट्टा शिक्षक राखेर बिना हाजिर तलब सुविधा लिने गरेको प्रधानाध्यापक गिरीको भनाइ छ । पठनपाठन कार्य बन्द हुने भएपछि विद्यालय व्यवस्थापन समिति र स्थानीयको पहलमा दुई जनालाई सट्टा शिक्षक राखिएको हो । देवकी शाहको सट्टा डवल रोकाया, पार्वती शाहको सट्टा धनकृष्ण रोकायाले अहिले विद्यालयमा काम गरिरहेका छन् । सट्टा शिक्षकले उनीहरुले पाउने सुविधाको आधा रकम पाउने र बाँकी स्वयम् व्यतिलाई बुझाउने गरेको पाइएको छ । सट्टा शिक्षक राख्न नमिल्ने प्रावधान रहेपनि विद्यालयमा पढाई प्रभावित हुने भएपछि कानुन विपरित काम गर्नुपरेका विद्यालय व्यवस्थापन समितिका अध्यक्ष झलक रोकायाको भनाइ छ । हाजिर नभएसम्म तलब नदिने प्रयास गरेका थियौँ । तर, सफल भएनौँ, प्रधानाध्यापक गिरीले भने । दुवै शिक्षक स्थायी दरबन्दीको परीक्षा दिने भन्दै गएपछि विद्यालयमा उपस्थित नभएका हुन् । विद्यालय व्यवस्थापन समितिका अध्यक्षसँगकै मिलेमतोमा शिक्षक विद्यालयमा उपस्थित नभएको केही अभिभावकले आरोप लगाएका छन् । व्यवस्थापन समितिका अध्यक्ष रोकायाले भने आफ्नो कुनै स्वार्थ नभएको बताएका छन् । कक्षा ५ पठनपाठन हुने विद्यालयमा तीन जनाको दरबन्दी छ । विद्यालयमा ४८ जना विद्यार्थी छन् ।"
तस्बिरमा प्रधानमन्त्री ओली र भारतीय समकक्षी मोदी बीचको भेटवार्ता,नयाँदिल्लीः नेपालका प्रधानमन्त्री केपी शर्मा ओली र भारतीय समकक्षी नरेन्द्र मोदीबीच भेटवार्ता भइरहेको छ । ओली र मोदीबीच शुक्रबार साँझ सात बजेदेखि भेटवार्ता सुरु भएको हो । दुई नेताबीच वान टु वान वार्ता भइरहेको छ । ओलीले मोदीलाई दिल्लीको लोककल्याण मार्गस्थित सरकारी निवासमा पुगेर भेटेका हुन् । भारतीय विदेश मन्त्रालयका अनुसार प्रधानमन्त्री ओली र भारतमा रहेका नेपाली समुदायबीच साँझ ५ बजेपछिको अन्तरक्रिया सकेपछि मोदीसँग भेटवार्ता सुरु भएको हो । ओलीले दिल्ली ओर्लिएपछि सबैभन्दा पहिले भारतीय वरिष्ठ राजनीतिज्ञ शरद यादवसँग भेटवार्ता गरे । त्यस लगत्तै प्रतिपक्षी दल भारतीय काँग्रेस आईका अध्यक्ष राहुल गान्धी र भारतीय पूर्व प्रधानमन्त्री डा। मनमोहन सिंहसहितको टोलीले प्रधानमन्त्री ओलीलाई राष्टपति भवनमा भेट गरेको छ । ओलीसँग पूर्व चीफ एबी माथुरसँगको भेटपछि भारतीय राष्टिय सुरक्षा सल्लाहकार अजित दोभालले भेट गरेका थिए । दोभालसँगको भेटलाई प्रधानमन्त्री मोदीसँगको भेटको तयारीका रुपमा लिइएको थियो । ओलीले शुक्रबारै सबैभन्दा पहिले भारतीय व्यापारीहरुसँग अन्तरक्रिया गरेर नेपालमा लगानीका लागि आश्वस्त बनाएका छन् । उनले नेपालमा नयाँ युग सुरु भएको बताउँदै लगानीका लागि कुनै समस्या नरहेको पनि व्यापारीहरुसँग बताएका थिए । तस्बिर : भारतीय प्रधानमन्त्री नरेन्द्र मोदीको ट्विटरबाट
ओली र मोदीबीच डेढ घण्टा के कुरा भयो ?,"नयाँदिल्ली : नेपालका प्रधानमन्त्री केपी शर्मा ओली र भारतीय समकक्षी नरेन्द्र मोदीबीच डेढ घण्टा भेटवार्ता भएको छ। शुक्रबार साँझ दिल्लीम ओली र मोदीबीच साढे ६ बजेदेखि ८ बजेसम्म वान टु वान वार्ता भएको हो। पूर्व निर्धारित कार्यक्रम भन्दा अगाडि नै ओली र मोदीबीच दिल्लीको लोककल्याणकारी मार्गस्थित सरकारी निवासमा भेटवार्ता भएको हो। भेटवार्तामा नेपाल र भारतको सम्बन्धलाई थप समृद्ध बनाउने विषयमा विस्तृतमा छलफल भएको प्रधानमन्त्री ओलीले जानकारी दिए। मोदीसँगको भेटवार्तापछि पत्रकारसँग कुरा गर्दै ओलीले भने, नेपाल र भारतको सम्बन्धलाई थप समृद्ध बनाउने विषयमा विस्तृतमा छलफल भएको छ। भारतसँगको असमझदारी हटेको हो ? भन्ने सञ्चारकर्मीको प्रश्नको जवाफ दिँदै प्रधानमन्त्री ओलीले असमझदारी यसअघि नै हटिसकेको बताएका छन्। नेपाल र भारतबीच त्यस्तो असमझदारी केही पनि थिएन, प्रधानमन्त्री ओलीले भने, भएका असमझदारी यसअघि नै घटिसकेका छन्। ओली र मोदीको भेटवार्तामा जलविद्युतमा लगानी, रेलमार्ग निर्माणको विषयमा समेत कुराकानी भएको छ। दुई प्रधानमन्त्रीबीच भएको कुराकानीको विस्तृत विवरण भने आउँन बाँकी छ। तस्बिरमा ओली र मोदी भेटवार्ता नेपालको जलविद्युतमा चीनलाई रोक्ने भारतीय रणनीति"
राजदूतसँग विद्यार्थीका लागि नेपालमै भिसा माग्दै मन्त्री,"काठमाडौं : वन तथा वातावरमन्त्री शक्तिबहादुर बस्नेतले अध्यायनका लागि अष्ट्रेलिया जाने विद्यार्थीका लागि नेपालमै भिसा उपलब्ध गराई दिन नेपालका लागि अष्ट्रेलियन राजदूत पिटर बडीसँग आग्रह गरेका छन्। शुक्रबार भएको शिष्टाचार भेटमा भिसा प्रक्रिया भारतको नयाँदिल्लीबाट लिनु पर्ने व्यवस्था जटिल भएको भन्दै उनले नेपालबाटै भिसा दिने व्यवस्था गरिदिन मन्त्री बस्नेतले राजदूत बडीसँग आग्रह गरेका हुन्। नेपालबाट विदेशमा अध्यायन गर्ने विद्यार्थीको पहिलो रोजाइ अष्ट्रेलिया भएको भन्दै भिसा प्रक्रिया सहज बनाउन आग्रह गरिएको हो। अष्ट्रेलिया अध्यायनमा जाने मुलुकमा नेपाल विश्वमै चौथो स्थानमा छ। अष्ट्रेलियामा हाल एक लाख भन्दा बढी नेपाली विद्यार्थी अध्यायनरत छन्। मन्त्रीका प्रेस सल्लाहकार दयानिधि भट्टका अनुसार बस्नेतले अष्ट्रेलियाले नेपालको सामुदायिक वनको क्षेत्रमा सहयोग गर्दै आएको भन्दै आगामी दिनमा थप सहकार्यको प्रस्तावसमेत राखेका छन्। भेटमा राजदूतले आगामी बर्षमा जलविद्युत, वातावरण र खानेपानीको क्षेत्रमा लगानी गर्ने तयारी गरेको जानकारी गराएका थिए।"
वर्ष दिनमै तीन सदस्य गुमेपछि विचल्ली,"प्युठान : बुवा र भाइको मृत्युपछि प्युठान नगरपालिका९ मरन्ठाना ठूलासिमका कृष्ण केसी पीडामा थिए। आमा, श्रीमती र दुई छोराको पालन पोषणको जिम्मा उनको काँधमा आयो। बुबा र भाइको वियोग बिर्सन नपाउँदै बहिनी रिना केसी बिरामी भइन्। उनलाई उपचारका लागि काठमाडौंस्थित शिक्षण अस्पताल महाराजगन्जमा भर्ना गरियो। बिरामी बहिनीलाई भेट्न १२ घण्टा लामो बसको यात्रापछि सातभञ्याङ नाघेर राजधानी पुगे। अस्पतालमा पुगेपछि चिकित्सकसँग बहिनीका बारेमा सोधपुछ गरे। कुरा गर्दागर्दै उनी बेहोस भए। अस्पताल परिसरमै ढले। सिमेन्टमा ढलेपछि टाउकोमा गम्भीर चोट लाग्यो। बहिनी भेट्न गएका उनलाई नै अस्पताल भर्ना हुनुपयो। उपचारकै क्रममा एक मात्र बहिनीको मृत्यु भएकाले बहिनी भेट्ने कृष्णको सपना सधैंका लागि अधुरो भएको छ। तर, घाइते कृष्णलाई बहिनीबारे अझैसम्म यर्थाथ कुरा भनिएको छैन। वर्ष दिनमै परिवारका तीन सदस्य गुमाउनुपर्दा विपन्न परिवारका कृष्णको अवस्था नाजुक भएको छ। गाउँमा ऋण खोजेर बहिनीको उपचार गर्न काठमाडौं जानुभएको थियो, श्रीमती सुशीला केसीले भनिन्, नानीलाई भेट्न नपाउँदै आफैं लडेर घाइते हुनुभएछ। कृष्ण अहिले थलिएका छन्। राम्ररी बोल्न सक्दैनन्। मान्छेलाई राम्रोसँग चिन्दैनन्। दिसापिसाब ओछ्यानमै गर्न थालेका छन्। उपचारका क्रममा १२ लाख रुपैयाँ खर्च भइसकेको परिवारले जनाएको छ। बुवा र भाइको मृत्युपछि परिवार सम्हाल्ने जिम्मेवारी बोकेका उनी आफैं बिरामी परेपछि परिवारको विचल्ली भएको छ। अहिले कृष्णकी श्रीमती ११ दिनकी सुत्केरी छिन्। १३ वर्षको जेठो छोरा विजयले पाँच कक्षा र ११ वर्षका माइलो नरेन्द्र तीन कक्षामा पढदै छन्। विपन्न परिवारका केसी परिवारलाई आउँदा दिन कसरी बिताउने भन्ने पिरलोले सताउन थालेको छ। घरमा आमा चन्द्रा केसी रुँदै दिन बिताउन बाध्य छिन्। बुवा बित्नुभो, वर्ष दिन नहुँदै माइलो छोरो पनि बित्यो, पीडा पोख्दै उनले भनिन्, भएजति सम्पति उपचार गर्दागर्दै सकियो। अब के गरेर बाँच्नु ? छोराको उपचार गर्दा लिएको ऋण तिर्न नसकेपछि साहुले खेत लैजाने भनेको चन्द्राले विलौना पोखिन्। अलिकति भएको बारी मरन्ठानाबुढादेवीचुँजा मोटरबाटो खन्दा मासिएको छ। ओछ्यानमै थलिएका छोराको रेखदेख, सुत्केरी बुहारी र दुई भाइ नातिको पालनपोषण गर्न चन्द्रालाई कम्ती सकस छैन। सुत्केरी बुहारीलाई मीठो मसिनो खुवाउन सकेकी छैन, उनले भनिन्, सबै दुःखजति गरिबलाई हुने रहेछ। मृत्यु भइसकेका माइलो छोरा छुट्टिएर बसेका थिए। जेठो छोरा आमाबुवासँग थिए। कृष्ण परिवार पाल्न दुइ वर्ष मलेसिया गएका थिए। त्यसपछि भारतमा मजदुरी गरेर जसोतसो परिवार धान्दै आएका थिए। कृष्णको उपचार गर्न छिमेकी लीला विष्टले पटकपटक गरी चारलाख रुपैयाँ ऋण दिएकी छन्। पैसा असुली गर्ने स्थिति नभएपछि उनले खेत किन्ने सोच बनाएको बताइन्। तर, कसैबाट सहयोग जुटेमा पीडामा परेको परिवारको खेत आफूले लिने मन नभएको उनको भनाइ छ। सावा रकम मात्रै भए पनि बुझ्छु। ब्याज चाहिँदैन, विष्टले भनिन्। उपचारमा संलग्न चिकित्सकका अनुसार उनलाई विस्तारै सुधार हुँदै गए पनि पूरै निको हुन समय लाग्ने परिवारले जनाएको छ। बहिनी भेट्न काठमाडौं गएका कृष्ण निको नहुन्जेल बहिनीको मृत्युको खबर नभन्ने परिवारको सोच छ।"
"शेखर भन्छन्: मिडियाले ओलीको गुणगान गाए, निरंशुकता लाएपछि थाहा पाउँछन्","काठमाडौँः नेपाली कांग्रेसका नेता डा शेखर कोइरालाले एमादले अध्यक्ष केपी शर्मा ओली नेतृत्वको सरकारले राज्यका सबै निकायमा कब्जा जमाएर देशलाई निरंकुशतातर्फ लगिरहेको बताएका छन्। नेपाल सार्वजनिक सेवा कर्मचारी संघको छैटौँ राष्ट्रिय महाधिवेशनलाई काठमाडौँमा सम्बोधन गर्दै डा कोइरालाले नेपालका मिडिया पनि ओलीको गुणगानमै ब्यस्त रहेको बताए । सबै निकाय ओलीजीले कब्जा गरिसक्नुभयो, उहाँ अब सुरक्षानिकाय कब्जा गर्ने तयारीमा हुनुहुन्छ, कोइरालाले भने, बिस्तारै सञ्चारमाध्यम र सामाजिक सञ्जालमाथि पनि सेन्सर लगाएर अगाडि बढ्दै हुनुहुन्छ। ओलीजीले मिडियामाथि सेन्सर लगाएको दिन दुनियाँलाई थाहा होला, कम्युनिष्ट निरंकुशताको स्वरूप । २३ वर्षअघि एमालेबाटै रद्द गराइएको अरूण तेस्रो जलविद्युत् आयोजना ओलीबाटै शिलान्यास हुनु राम्रै भएको उनले बताए । कोइरालाले ढिलै भएपनि एमालेको बुद्धि फिरेको पनि बताए । कार्यक्रमको उद्घाटन नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले गरेका थिए ।"
"एमालेमाओवादी एकता ९ वैशाखमा, यस्तो छ तयारी","काठमाडौं : एमालेमाओवादीले वैशाख ९ गते काठमाडौंमा भव्य सभाको आयोजना गरी पार्टी एकता घोषणा गर्ने भएका छन्। बिहीबार बसेको पार्टी एकता संयोजन समिति बैठकले लेनिन जयन्ती तथा पार्टी स्थापना दिवसको अवसर पारेर एकताको घोषणा गर्ने निर्णय गरेको एमाले वरिष्ठ नेता झलनाथ खनालले बताए। उनका अनुसार एकता घोषणासभा भव्य बनाउन दुवै पार्टीले आन्तरिक तयारी गर्ने समझदारी पनि बिहीबारको बैठकमा भएको छ। ९ गते लेनिन दिवसमा पार्टी एकता गर्ने समझदारी भएको छ, बैठकपछि अन्नपूर्णसँग नेता खनालले भने, त्यसदिन हामी एउटा बृहत् सभामार्फत पार्टी एकताको घोषणा गर्छौं। काठमाडौंमा लाखौं मास उपिस्थित हुन्छ। त्यसको तयारीका लागि दुवै दलले आआफ्नो पार्टी कमिटी परिचालन गर्ने समझदारी बनेको छ। एकता घोषणाका दिन राष्ट्रियअन्तर्राष्ट्रिय रूपमा नै नयाँ सन्देश प्रवाह गर्नुपर्ने छलफल पनि बैठकमा भएको थियो। सोहीअनुसार तयारी तीव्र पार्न बैठकले दुवै पार्टी कमिटीलाई निर्देशन गरेको माओवादी केन्द्रका अध्यक्ष पुष्पकमल दाहालले जानकारी दिए। पार्टी एकता संयोजन समिति बैठकपछि आफ्नै निवास खुमलटारमा आयोजित कार्यक्रममा उनले एकता घोषणा सभा भव्य रूपमा गर्न दुवै पार्टीले आन्तरिक तयारी गर्ने निर्णय भएको बताएका थिए। अहिले आन्तरिक तयारी गर्ने र प्रधानमन्त्रीजी भारत भ्रमणबाट फर्केपछि एकताका अन्य कुरा टुंग्याएर २२ अप्रिलमा एकता घोषणा गर्ने समझदारी हामीबीच बनेको छ, उनले भने। दाहालले त्यसदिन लाखौँ जनताको उपस्थितिमा विशेष र भव्य कार्यक्रमबीच पार्टी एकताको औपचारिक घोषणा हुने पनि बताए। पार्टी एकताका दिन राष्ट्रियअन्तर्राष्ट्रिय रूपमा नै नयाँ सन्देश प्रवाह गर्ने उद्देश्यसहितको कार्यक्रम बन्ने उनको भनाइ थियो। पार्टी एकताको दिन नेपाल नयाँ युगतिर प्रवेश गरेको सन्देश दिन्छौं, उनले भने, त्यसदिन शान्ति, समृद्धि र एकताको सन्देश नेपाल र विश्वभरि दिने योजना हामीले बनाएका छौं। पार्टी एकताका लागि अझै पनि यी दुई दलबीच एकीकृत पार्टी संगठनमा कुन पक्षका कति नेता समेटिने भन्ने संख्या र चुनाव चिह्नसम्बन्धमा सहमति जुटिसकेको छैन। बिहीबारको बैठकमा यसबारे छलफल हुन नसकेको नेताहरूले बताएका छन्। यो विषय अब प्रधानमन्त्रीको भारत भ्रमणपछि बस्ने संयोजन समिति बैठकले टुंगो लगाउने माओवादी नेता नारायणकाजी श्रेष्ठले बताए। अन्तरिम विधान तथा राजनीतिक प्रतिवेदन निर्माण कार्यदलले दिएको प्रतिवेदनमा प्रारम्भिक छलफल भएको छ, अन्य विषयमा प्रधानमन्त्रीको भारत भ्रमण लगत्तैको बैठकबाट टुंगो लगाउने सहमति छ, उनले भने। अध्यक्ष दाहालले पनि राजनीतिक प्रतिवेदनमा उत्पीडित वर्गको मुक्तिका लागि जनयुद्धको ऐतिहासिक भूमिका रहेको उल्लेख भएको जानकारी दिँदै अब चुनाव चिह्न र बराबरीको कुरा टुंगिएपछि पार्टी एकता हुने बताएका थिए। एमाले वरिष्ठ नेता खनालले दुई पार्टीबीच संगठनको संख्या र चुनाव चिह्नमा ठूलो असमझदारी नरहेको भन्दै यसलाई सहजै मिलाउन सकिने बताए। संगठनमा संख्याको विषयमा कुनै ठूलो विवाद छैन, हामी छलफलमा प्रवेश गरिसकेका छैनौं। अब बस्ने बैठकमा संगठनको संख्याका विषयमा एउटा फर्मुला बनाएर जान्छौं, उनले भने। प्रधानमन्त्री ओली शुक्रबार छिमेकी राष्ट्र भारतको तीनदिने राजकीय भ्रमणमा जाँदैछन्। उनी २५ चैतमा काठमाडौं फर्केपछि २७ चैतमा एकता संयोजन समितिको बैठक बस्ने कार्यक्रम नेताहरूले तय गरेका छन्।"
नेपाली सेना जनताको भरपर्दो स्तम्भ : कार्यबाहक प्रधानमन्त्री पोखरेल,"काठमाडौं : कार्यबाहक प्रधानमन्त्री तथा रक्षामन्त्री ईश्वर पोखरेलले नेपाली सेना जनताको भरपर्दो स्तम्भ भएको बताएका छन्। शुक्रबार आर्सनल कार्यालय सुन्दरीजलको निरीक्षण गर्दै मन्त्री पोखरेलले यस्तोब बताएका हुन्। नेपाली सेनाले राष्ट्रिय एकता र सामाजिक सद्भाव कायम राख्न अतुलनीय योगदान गरेको छ, मन्त्री पोखरेलले भने, नेपाली सेनाले जनताको भरपर्दो स्तम्भका रुपमा काम गरिरहेको छ। निरीक्षणको क्रममा उनले नेपाली सेनालले राष्ट्रिय गौरवका कामलाई निरन्तरता दिनुपर्नेमा जोड दिए। मन्त्री पोखरेलले सेनालाई लोकतान्त्रिकरण नभई व्यवसायीकरण गर्न निर्देशन समेत दिए। नेपाली सेनाको अनुहारमा राष्ट्रिय एकताको तस्बिर देख्छौँ, मन्त्री पोखरेलले भने। सँगै उनले नेपाली सेनाले शान्ति स्थापना, राष्ट्रिय एकता सामाजिक सद्भाव, नेपालको राष्ट्रियतालगायतका सन्दर्भमा खेलेको भूमिकाको पनि प्रशंसा गरे। त्यस अवसरमा नेपाली सेनाका कामु प्रधानसेनापति रथी पूर्णचन्द्र थापा उपस्थित थिए।"
उपचारका लागि कुर्नु पर्ने अवस्थाको अन्त्य गर्छु,"काठमाडौं : स्वास्थ्य राज्यमन्त्री पद्मा अर्यालले उपचारको लागि लामो समय कुर्नु पर्ने अवस्थाको अन्त्य गर्ने घोषणा गरेकी छन् । शुक्रबार मन्त्रालयमा स्वास्थ्य क्षेत्रका विज्ञसँग छलफल गर्दै मन्त्री अर्यालले भनिन्, उपचारका लागि लामो पर्खनु पर्ने अवस्था अब अन्त्य हुनेछ ।' उनले शल्यक्रिया छिटो गर्ने गर्ने परिपार्टी बसाल्ने बताइन । उनले स्वास्थ्य क्षेत्रमा रहेका विसंगति र बिकृतिलाई हटाउदै नागरिकलाई सर्वसुलभ तथा गुणस्तरीय सेवा प्रदान गर्ने आफ्नो मुख्य प्राथमिकता रहेको बताएकी छन् । जिल्ला र अञ्चल अस्पतालको विशेष ब्यवस्थापन गर्ने,दरबन्दी अनुसार चिकित्सक पुर्याउने जस्ता काम मन्त्रालयले प्राथमिकता तोकेको उनले जानकारी गराइन् । छलफलमा विज्ञहरुले स्वास्थ्य क्षेत्रलाई माफियाकरण र ब्यापारिकरणबाट जोगाउदै सेवामुलक बनाउन आग्रह गरेका छन् ।"
ओली भारत प्रस्थान (फोटो फिचर),काठमाडौं : प्रधानमन्त्री केपी ओली भारत प्रस्थान गरेका छन् । तीनदिने राजकीय भ्रमणका लागि शुक्रबार बिहान ९ बजे ओली नेपाल एअरलायन्सको नियमित उडानबाट भारत प्रस्थान गरेका हुन् । ५४ सदस्यीय प्रतिनिधिमण्डलको नेतृत्व गर्दै प्रधानमन्त्री ओली दिल्ली प्रस्थान गरेका छन् । दिल्ली पुगेपछि प्रधानमन्त्री ओली सिँर्ध इन्दिरा गान्धी अन्तर्राष्ट्रिय विमानस्थलबाट सीधै राष्ट्रपति भवनमा पुग्ने कार्यक्रम रहेको छ । राष्ट्रपति भवनमा केहीबेर आराम गरेपछि उनले भारतीय उद्योगी व्यवसायीसँग छलफल गर्ने कार्यक्रम रहेको परराष्ट्र मन्त्रालयले जनाएको छ। भारतीय व्यवसायीसँगको छलफलपछि प्रधानमन्त्री ओलीले नेपाली दूतावासमा नेपाली समुदायसँग भेटवार्ता गर्ने कार्यक्रम छ। साँझ उनी नेपाली दूतावासले आयोजना गर्ने रात्रिभोजमा सहभागी हुनेछन्। रात्रिभोजमा भारतका प्रधानमन्त्री नरेन्द्र मोदीदेखि विभिन्न राजनीतिक दलका शीर्ष नेताका साथै कूटनीतिज्ञ र पत्रकारलाई आमन्त्रित गरिएकोे छ। भारतीय समकक्षी मोदी र ओलीबीच शनिबार औपचारिक भेटवार्ता हुनेछ। याे पनि पढ्नुहाेस् प्रधानमन्त्री ओली आज भारत जाँदै
प्रधानमन्त्रीबाटै सम्पत्ति सार्वजनिकमा ढिलाइ,"काठमाडौं : प्रधानमन्त्री केपी ओलीसहित सरकारका २१ मन्त्रीले आफ्नो सम्पत्ति विवरण सार्वजनिक गर्न चासो देखाएका छैनन् । ओली प्रधानमन्त्री भएको डेढ महिना पुगिसकेको छ । कानुन न्याय तथा संसदीय मामिलामन्त्री शेरबहादुर तामाङले भने मन्त्री पदमा नियुक्ति भएलगत्तै आफ्नो र परिवाको नाममा रहेको सम्पत्ति विवरण सार्वजनिक गरेका थिए । कानुनमन्त्री बाहेक अन्य २१ मन्त्रीले सम्पत्ति विवरण सार्वजनिक नगरेका हुन् । प्रधानमन्त्री तथा मन्त्रिपरिषद् कार्यालयका अनुसार प्रजातन्त्र आएपछि बनेका लोकतान्त्रिक सरकारले जनताप्रतिको जिम्मेवारी बहन गर्न र सुशासनको प्रत्याभूति दिन सरकार गठन भएको १५ दिनभित्र सम्पत्ति विवरण सार्वजनिक गर्ने परिपाटी बसालेका थिए । मन्त्रिपरिषद् बैठकले मन्त्रिपरिषद्का सबै सदस्यको सम्पत्ति विवरण सार्वजनिकीबारे निर्णय गर्ने र सोहीअनुसार मन्त्रीहरूले सम्पत्ति विवरण सार्वजनिक गर्ने परम्परा छ । ओलीको नेतृत्वको मन्त्रिपरिषद् बैठकले मन्त्रीहरूको सम्पत्ति विवरण सार्वजनिक गर्नेबारे हालसम्म निर्णय गर्न सकेको छैन। कानुनमन्त्री बाहेक अन्य २१ मन्त्रीले सम्पत्ति विवरण सार्वजनिक नगरेका हुन् । सम्पत्ति विवरण सार्वजनिक नगर्नेमा प्रधानमन्त्री ओलीसहित गृहमन्त्री रामबहादुर थापा, जलस्रोत, ऊर्जा तथा सिँचाइ मन्त्री वर्षमान पुन, उद्योग वाणिज्य तथा आपूर्तिमन्त्री मातृका यादव, रक्षामन्त्री ईश्वर पोखरेल, शिक्षामन्त्री गिरिराजमणि पोखरेल, भौतिक तथा यातायातमन्त्री रघुवीर महासेठ, श्रममन्त्री गोकर्ण विष्ट, वन तथा भूसंरक्षणमन्त्री शक्तिबहादुर बस्नेत, महिला बालबालिका तथा ज्येष्ठ नागरिक मन्त्री थममाया थापा, अर्थमन्त्री डा युवराज खतिवडा, युवा तथा खेलकुदमन्त्री जगतबहादुर सुनार, पर्यटनमन्त्री रवीन्द्र अधिकारी, कृषिमन्त्री बलदेव खनाल, खानेपानीमन्त्री बीना मगरलगायत छन्। भ्रष्टाचार निवारण ऐन २०५९ मा सार्वजनिक पदमा नियुक्त प्रधानमन्त्री तथा मन्त्रीले नियुक्तिको ६० दिनभित्र सम्पत्ति विवरण बुझाउनुपर्ने उल्लेख छ । कानुनमा त्यस्तो व्यवस्था भए पनि सदाचार र नैतिकताको अनुभूति दिन मन्त्रिपरिषद् गठन भएलगत्तै मन्त्रीहरूले आफ्नो र परिवारको नाममा रहेको सम्पत्ति विवरण सार्वजनिक गर्ने प्रचलन छ । प्रधानमन्त्री कार्यालयका प्रवक्ता विनोदबहादुर कुँवरले मन्त्रीहरूले सम्पत्ति विवरण बुझाएको बारे आफूलाई जानकारी नभएको बताए । प्रधानमन्त्री तथा मन्त्रिपरिषद् कार्यालयको वेबसाइटमा पनि मन्त्रीहरूले सम्पत्ति विवरण बुझाएको उल्लेख छैन ।"
दिल्ली पुगेर ओलीले पहिलो दिन कसकसलाई भेटे ?,नयाँदिल्लीः भारतीय समकक्षी नरेन्द्र मोदीको निमन्त्रणामा तीन दिने राजकीय भ्रमणमा शुक्रबार नयाँ दिल्ली आइपुगेका प्रधानमन्त्री केपी शर्मा ओली राजनीतिक भेटघाटमा व्यस्त छन् । ओलीले दिल्लीमा सबैभन्दा पहिले भारतीय वरिष्ठ राजनीतिज्ञ शरद यादवसँग भेटवार्ता गरे । त्यस लगत्तै प्रतिपक्षी दल भारतीय काँग्रेस आईका अध्यक्ष राहुल गान्धी र भारतीय पूर्व प्रधानमन्त्री डा। मनमोहन सिंहसहितको टोलीले प्रधानमन्त्री ओलीलाई राष्टपति भवनमा भेट गरेको छ । सँगै भारतीय राष्टिय सुरक्षा सल्लाहकार अजित दोभालले भेट गरेका थिए । दोभालसँगको भेटलाई प्रधानमन्त्री मोदीसँगको भेटको तयारीका रुपमा बुझिएको छ । शिष्टाचार भेटमा नेपालको वर्तमान राजनीतिक अवस्था र नेपाल भारत सम्बन्धका बारे छलफल भएको प्रधानमन्त्री ओलीका प्रेस सल्लाहकार कुन्दन अर्यालले बताएका छन् । मोदीसँग ओलीले दिल्लीस्थित उनकै सरकारी निवासमा भेट्दैछन् । डिसेम्बरमा कांग्रेस आईको अध्यक्षको पदभार ग्रहण गरेका राहुल गान्धीले भने नेपालका उच्च राजनीतिकको रुपमा भेट गरेका ओली पहिलो राजनीतिज्ञ हुन् । त्यसैगरी साँझ प्रधानमन्त्री ओलीले भारतीय प्रधानमन्त्री नरेन्द्र मोदीसँग डेढ घण्टा वार्ता गरेका छन् ।
पोखरा क्याम्पसमा अनेरास्ववियु विजयी,"पोखरा : स्थापनाको २१ वर्षपछि पोखरा विश्वविद्यालयमा भएको स्ववियु निर्वाचनमा अनेरास्ववियुका सुनील तिमिल्सिना सभापतिमा निर्वाचित भएका छन् । सुनीलले ८ सय ४५ मत प्राप्त गर्दा उनका निकटतम् प्रतिस्पर्धी नेविसंघका डिफान भुजेलले ६१९ मत ल्याए । अनेरास्ववियुकी वागी उम्मेदवार कुसमशिला भट्टले १ सय ४८ मत ल्याउँदा सभापतिकै अर्का उम्मेदवार माओवादी समर्थित विद्यार्थी संगठनका सुदन पन्तले ४९ मतमात्रै ल्याए । नयाँ शक्ति विद्यार्थी संगठनका सुभास पौडेलले ७५ मत प्राप्त गरे । अनेरास्ववियुका सुरज परियार सचिव, प्रकृति दवाडी कोषाध्यक्ष चुनिए । ९ सदस्यीय समितिमा ७ एमाले समर्थित अनेरास्ववियु र २ नेविसंघले जितेका छन् । निर्वाचनमा १ हजार ७ सय ६९ विद्यार्थीले मतदान गरेका थिए । सदस्यमा अनेरास्ववियुका आशीष केसी, घनश्याम डुम्रे, नरेश खनाल, विनोद बुढा, यमुना क्षत्री र सन्देश तिमिल्सिना तथा नेविसंघका गणेश रिमाल र सन्तोष साह विजयी भएका हुन् ।"
प्रधानमन्त्री ओली आज भारत जाँदै,"काठमाडौं : प्रधानमन्त्री केपी ओली भारतको तीनदिने राजकीय भ्रमणका लागि शुक्रबार त्यसतर्फ प्रस्थान गर्दै छन्। ५४ सदस्यीय प्रतिनिधिमण्डलको नेतृत्व गर्दै प्रधानमन्त्री ओली दिल्ली जान लागेका हुन्। नेपाल एअरलायन्सको नियमित उडानबाट दिल्ली पुग्ने प्रधानमन्त्री ओली इन्दिरा गान्धी अन्तर्राष्ट्रिय विमानस्थलबाट सीधै राष्ट्रपति भवनमा पुग्नेछन्। राष्ट्रपति भवनमा केहीबेर आराम गरेपछि उनले भारतीय उद्योगी व्यवसायीसँग छलफल गर्ने कार्यक्रम रहेको परराष्ट्र मन्त्रालयले जनाएको छ। भारतीय व्यवसायीसँगको छलफलपछि प्रधानमन्त्री ओलीले नेपाली दूतावासमा नेपाली समुदायसँग भेटवार्ता गर्ने कार्यक्रम छ। साँझ उनी नेपाली दूतावासले आयोजना गर्ने रात्रिभोजमा सहभागी हुनेछन्। रात्रिभोजमा भारतका प्रधानमन्त्री नरेन्द्र मोदीदेखि विभिन्न राजनीतिक दलका शीर्ष नेताका साथै कूटनीतिज्ञ र पत्रकारलाई आमन्त्रित गरिएकोे छ। भारतीय समकक्षी मोदी र ओलीबीच शनिबारमात्र औपचारिक भेटवार्ता हुनेछ। बिहान राष्ट्रपति भवनमा मोदीले ओलीलाई स्वागत गर्नेछन् भने त्यसपछि भारतीय सेनाले ओलीलाई गार्ड अफ अनर दिएपछि प्रधानमन्त्री ओलीसँग भारतीय राष्ट्रपति र उपराष्ट्रपतिले भेट्ने कार्यक्रम छ। भेटपछि ओली राजघाटस्थित महात्मा गान्धीको समाधिस्थल पुग्नेछन्। उनले त्यहाँ दीप प्रज्वलन गर्ने कार्यक्रम छ। हैदरावाद हाउसमा सुरुमा दुई प्रधानमन्त्रीबीच एक्लाएक्लै वार्ता हुनेछ भने त्यसपछि दुई देशका प्रतिनिधिमण्डलसहित औपचारिक छलफल हुनेछ। दुवै नेताले दिल्लीबाटै वीरगन्जमा रहेको एकीकृत चेकपोस्टको उद्घाटन गर्ने परराष्ट्र मन्त्रालयद्वारा जारी विज्ञप्तिमा उल्लेख छ। हैदरावाद हाउसमै दुई नेताको संयुक्त पत्रकार सम्मेलन हुनेछ। पत्रकार सम्मेलनमा दुवै देशका प्रधानमन्त्रीले सम्बोधन गर्नेछन्। प्रधानमन्त्री ओलीसँग भारतीय विदेशमन्त्री, गृहमन्त्री, अर्थमन्त्रीले भेट्ने कार्यक्रम छ भने भारतीय नेताहरूले पनि शनिबारै भेट गर्नेछन्। यस्तै इन्डिया फाउन्डेसनले आयोजना गर्ने कार्यक्रममा पनि ओली सहभागी हुनेछन्। प्रधानमन्त्री ओलीको सम्मानमा भारतीय प्रधानमन्त्री मोदीले दिवाभोज आयोजना गर्नेछन् भने राष्ट्रपति रामनाथ कोविन्दले रात्रिभोज दिनेछन् । दिल्ली भ्रमणको अन्तिम दिन आइतबार प्रधानमन्त्री ओली उत्तराखण्ड जाने कार्यक्रम छ। उत्तराखण्डस्थित पन्तनगरमा रहेको गोविन्दवल्लभ पन्त कृषि विश्वविद्यालयको दीक्षान्त समारोहमा उनी सहभागी हुनेछन्। प्रधानमन्त्री ओलीलाई उक्त विश्वविद्यालयले मानार्थ विद्यावारिधिको उपाधि दिनेछ। प्रधानमन्त्री सोही दिन साँझ स्वदेश फर्कनेछन्। भ्रमण दलमा प्रधानमन्त्री ओलीका साथमा धर्मपत्नी राधिका शाक्य, परराष्ट्रमन्त्री प्रदीप ज्ञवाली, उद्योग वाणिज्य तथा आपूर्तिमन्त्री मातृकाप्रसाद यादव, भौतिक निर्माण तथा यातायातमन्त्री रघुवीर महासेठ, प्रधानमन्त्रीका प्रमुख सल्लाहकार विष्णु रिमाल, संघीय संसद्का सदस्य, मुख्यसचिव, परराष्ट्र मन्त्रालयका सचिवलगायत उच्च अधिकारी सहभागी हुनेछन्। प्रमण्डलमा कलाकार पनि प्रधानमन्त्री ओलीको भ्रमण दलमा दुई कलाकारलाई पनि सहभागी गराइएको छ। नेपाली चलचित्रका महानायक राजेश हमाल र चलचित्र निर्देशक एवं सञ्चारकर्मी दिनेश डिसी भ्रमण दलमा अटाएका छन्। प्रधानमन्त्रीको विदेश भ्रमणमा कलाकारलाई सहभागी गराइएको यो सम्भवत पहिलो घटना हो। केही दिन प्रधानमन्त्री ओलीले निजी निवासमा कलाकारसँग छलफल गरेका थिए। ओलीले कलाकारलाई कथाले मागेअनुसार नभई देशको आवश्यकताअनुसार काम गर्न आग्रह गरेका थिए। प्रधानमन्त्री ओलीले भारतीय कलाकारसँग पनि अन्तक्र्रिया गर्ने कार्यक्रम छ। नाकाबन्दी र संविधानमा मोदी स्वयं महसुस मधेस आन्दोलनलगत्तैको नाकाबन्दी र संविधान घोषणालाई भारतीय प्रधानमन्त्री नरेन्द्र मोदीले ब्युरोक्रेसीका आँखाबाट हेर्दा असहज परिस्थिति बनेको तर्क गर्दै मधेसका प्रबुद्ध वर्गले ३० महिनायता भने सम्बन्ध विश्वासमा परिणत हुँदै गएको बताएका छन्। प्रधानमन्त्रीको आसन्न भारत भ्रमणको पूर्वसन्ध्यामा मधेसका विभिन्न पेसामा आबद्ध प्रबुद्ध समुदायले बिहीबार अन्नपूर्णसँग भने, ओलीको यो भ्रमण गणतन्त्रपछिको सबैभन्दा परिणममुखी हुनेछ। ओली प्रधानमन्त्री भएकै रात मोदीले टेलिफोनमार्फत दिएको शुभकामना सन्देशले नै यसको संकेत गरेको छ। नाकाबन्दीलाई संविधानको घोषणासँग जोड्दै भारतीय ब्युरोक्रेसीले गरेको भ्रमपूर्ण सन्देशलाई मोदीले आहिले चिन्न सफल भएको दाबी उनीहरूको छ। स्थानीय, प्रदेशसभा र प्रतिनिधिसभा निर्वाचनमा वाम शक्तिको विजय र ओली नेतृत्वमा शक्तिशाली सरकार गठन भई नेपाल अघि बढिरहेको सन्र्दभमा मोदी स्वयंको एकल गृहकार्यबाट हुन लागेको यो भ्रमण समग्रमै उपलब्धिमूलक हुने दाबी उनीहरूको छ। भारत सरकारले प्रधानमन्त्री ओलीलाई राष्ट्रप्रमुखकै इज्जत र सम्मान गर्ने तयारी गरिरहेको उनीहरूको दाबी छ। पूर्वराजदूत श्यामानन्द सुमनले तीन चौथाइ बहुमतसहितको सरकार प्रमुखका हैसियतमा भ्रमणमा जान लागेका ओलीको स्वागतका लागि भारतले पनि सोही हिसाबमा गरिएको बताए। उनले भने, नाकाबन्दीका बेला दुवै पक्षमा रहेको गलत भ्रम तथा दुवै पक्षबीच रहेको विवाद एक हदसम्म अन्त्य भइसकेको छ। भारतीय ब्युरोक्रेसीले मोदीलाई पठाएको सूचनाबाट परेको अप्ठ्यारोलाई मोदीले महसुस गरेकोले ओली भ्रमण सोचेभन्दा बढी सफल हुने देखिन्छ। वाम गठबन्धनले सबै चुनावमा जित्नुको कारण र ओलीलाई मोदीले दिएको बधाई सन्देशले पनि दुई देशबीचको सबै तिक्तता अन्त्य भएको दाबी सुमनले तर्क गरे। संविधानको घोषणालाई तत्काल समर्थन नगरे पनि अहिले आएर घुमाउरो रूपमा मोदीले समर्थन जनाएको दाबी पूर्वराजदूत सुमनको छ। यो भ्रमणको उद्देश्य कुनै प्राजेक्टमा भन्दा पनि ओलीमोदीको मिलन हुनु सबैभन्दा ठूलो उपलब्धि हुने उनको धारण छ। ज्येष्ठ नागरिक सप्तरीका अध्यक्ष शंकर शुक्रदले यो भ्रमण दुवै देशका साझा मुद्दाको निकासका लागि ऊर्जा हुने टिप्पणी गरे। उनले भने, यो भ्रमणले मधेस आन्दोलन, नाकाबन्दी र संविधानबारे भारतीय पक्षमा रहेको आशंकाको अन्त्य गर्दै नेपालको आर्थिक विकासमा भारतीय पक्षको लगानी भित्रिने छ। हुलाकी राजमार्ग, सीमा अतिक्रमण, सीमा सहजता र सीमा अपराधको अन्त्य गराउन भ्रमणको उद्देश्य भए तराई मधेसका २२ जिल्लाका ५१ प्रतिशत जनसमुदाय लाभान्वित हुनेछन्। त्रिभुवन विश्वविद्यालय अर्थशास्त्र विभागका पूर्वप्रमुख डासोहन कर्णले प्रधानमन्त्रीले नयाँ एजेन्डामा नभई पञ्चेश्वर एवं हुलाकी राजमार्गमा केन्द्रित रहेनुपर्नेमा जोड दिए।"
दिल्लीमा ओलीमोदी वान टु वान भेटवार्ता,नयाँदिल्लीः नेपालका प्रधानमन्त्री केपी शर्मा ओली र भारतीय समकक्षी नरेन्द्र मोदीबीच भेटवार्ता भइरहेको छ । ओली र मोदीबीच शुक्रबार साँझ सात बजेदेखि भेटवार्ता सुरु भएको हो । दुई नेताबीच वान टु वान वार्ता भइरहेको छ । ओलीले मोदीलाई दिल्लीको लोककल्याण मार्गस्थित सरकारी निवासमा पुगेर भेटेका हुन् । भारतीय विदेश मन्त्रालयका अनुसार प्रधानमन्त्री ओली र भारतमा रहेका नेपाली समुदायबीच साँझ ५ बजेपछिको अन्तरक्रिया सकेपछि मोदीसँग भेटवार्ता सुरु भएको हो । ओलीले दिल्ली ओर्लिएपछि सबैभन्दा पहिले भारतीय वरिष्ठ राजनीतिज्ञ शरद यादवसँग भेटवार्ता गरे । त्यस लगत्तै प्रतिपक्षी दल भारतीय काँग्रेस आईका अध्यक्ष राहुल गान्धी र भारतीय पूर्व प्रधानमन्त्री डा। मनमोहन सिंहसहितको टोलीले प्रधानमन्त्री ओलीलाई राष्टपति भवनमा भेट गरेको छ । ओलीसँग पूर्व चीफ एबी माथुरसँगको भेटपछि भारतीय राष्टिय सुरक्षा सल्लाहकार अजित दोभालले भेट गरेका थिए । दोभालसँगको भेटलाई प्रधानमन्त्री मोदीसँगको भेटको तयारीका रुपमा लिइएको थियो । ओलीले शुक्रबारै सबैभन्दा पहिले भारतीय व्यापारीहरुसँग अन्तरक्रिया गरेर नेपालमा लगानीका लागि आश्वस्त बनाएका छन् । उनले नेपालमा नयाँ युग सुरु भएको बताउँदै लगानीका लागि कुनै समस्या नरहेको पनि व्यापारीहरुसँग बताएका थिए ।
रक्षामन्त्री पोखरेलले पाए कार्यवाहक प्रधानमन्त्रीको जिम्मेवारी,काठमाडौं : प्रधानमन्त्री केपी शर्मा ओली भारत भ्रमणमा गएपछि रक्षामन्त्री ईश्वर पोखरेललाई कार्यवाहक प्रधानमन्त्रीको जिम्मेवारी दिइएको छ । राष्ट्रपति विद्यादेवी भण्डारीले ओलीको अनुपस्थितिमा दैनिक प्रशासनिक कार्य सञ्चालन गर्न रक्षामन्त्री पोखरेललाई कार्यवाहक प्रधानमन्त्रीको जिम्मेवारी तोकेकी छन् । प्रधानमन्त्री ओली तीन दिने राजकीय भ्रमणका लागि आज शुक्रबार भारत गएका छन् । उनी आइतबार स्वदेश फर्किने छन् ।
सांसद सुवालको गम्भीर आरोप: सरकार मान्छे किनबेचमा सक्रिय,"जुम्ला: नेपाल मजदुर किसान पार्टीका केन्द्रीय सचिव तथा सांसद प्रेम सुवालले सरकारले मान्छेको ब्यापार गरिरहेको आरोप लगाएका छन् । पार्टीको १३ औँ जिल्ला अधिवेशनलाई सम्बोधन गर्न जुम्ला पुगेका सांसद सुवालले युवायुवतीलाई वैदेशिक रोजगारीको नाममा बेचेर सरकार मान्छे ब्यापारमा सक्रिय रहेको दावी गरेका हुन् । सरकारले निर्यात गर्ने भनेको युवायुवती मात्र हो । अरु केही निर्यात गर्न सकेको छैन । निश्चित समयका लागि खाडी मुलुकमा युवायुवती बेचेरै भित्रिएको रेमिट्यान्सबाट सरकार चलेको छ, तर तिनै युवायुवतीको हितका लागि सरकारले केही गर्न सकेको छैन उनले भने, नेपालमा रोजगारी र आम्दानीको प्रचुर सम्भावना भएपनि सरकारले स्रोत साधानको सही उपयोग गर्न नसक्दा युवायुवती बेचिन बाध्य छन् । वैदेशिक रोजगारका नाममा ७० लाख बढी युवायुवती सरकारले विदेश निर्यात गरेको तर्क गर्दै सुवाले उनीहरुलाई स्वदेशमै रोजगारी दिने सरकारले निति तथा कार्यक्रम ल्याए पनि कार्यान्वयनमा पछि हटेको बताए । वैदेशिक रोजगारीकै कारण कतिपयको घरबार विछोडदेखि खाडी मुलुकमै अकालमा ज्यान गुमाउनुपर्ने अवस्था सरकारले अन्त्य गर्न नसकेको उनको भनाइ छ । सरकारमा नेतृत्व गर्ने ब्यक्तिहरु असल र दक्ष नभएकै कारण नेपाल अर्थतन्त्र देखी सीमा सुरक्षामा कमजोर हुँदै गएको छ, उनले भने, त्यसैले वैदेशिक रोजगारीलाई शून्यमा झारेर देशमा समाजवाद व्यवस्था लागू नभएसम्म हाम्रो पार्टी सरकारमा जाँदैन । एमालेमाओवादी मिल्दैनन् एक फरक प्रसंगमा माओवादी र एमालेबीचको पार्टी एकता नहुने पनि उनले दावी गरेका छन् । नेपालको संविधान २०७२ मा राष्ट्रपति, उपराष्ट्रपति र सभामुख, उपसभामुख फरक फरक पार्टीबाट हुनुपर्ने व्यवस्था छ । माओवादीएमाले पार्टी एकता गर्ने भन्छन्, तर देशको प्रमुख पदमा एउटै पार्टीका व्यक्ति हुँदासंविधान विपरित हुन्छ, उनले भने, उनीहरु पद र पैसाका भोगी छन्, कसरी पार्टी एकता हुन्छ । एमाले र माओवादीले एकता भनेर जनतालाई भ्रमित बनाउन खोजिरहेका छन्, त्यसमा सत्यता छैन । सुवालले प्रधानमन्त्री केपी ओलीको भ्रमणमा भारतसँग यो माग्छु त्यो माग्छु भन्दा नेपाल मगन्ते जस्तो भएको टिप्पणी गरे । हामीले देशमा केही गर्न नसक्ने सधैँ अरुको मुख ताक्नु पर्छ भने नागरिकले लोकतन्त्रको आभास कसरी गर्ने ? लोकतन्त्र खाली नारामै मात्र सीमित छ । देशका राष्ट्रपति र प्रधानमन्त्री बाहिर निक्सदा काठमाडौँको चक्रपथ घण्टौँ जाम हुन्छ, उनले भने, यसरी लोकतन्त्र र संघीयता कार्यान्वयन हुँदैन। फोटो क्याप्सन ः पत्रकार भेटघाट कार्यक्रममा बोल्दै सांसद प्रेम सुवाल । तस्विर ः नन्दराम जैसी ।"
ओलीले आजै साँझ मोदीलाई भेट्ने,नयाँदिल्लीः भारत भ्रमणमा रहेका प्रधानमन्त्री केपी शर्मा ओलीले आजै साँझ समकक्षी नरेन्द्र मोदीलाई उनको निवासमा पुगेर भेट्ने भएका छन् । ओलीले त्यसअघि भारतीय प्रतिपक्षी दल कांग्रेस आईका अध्यक्ष राहुल गान्धीसँग राष्ट्रपति भवनमा भेटने कार्यक्रम छ । त्यसपछि ओलीले भारतीय राष्ट्रिय सुरक्षा सल्लाहकार अजित दोभालसँग भेटवार्ता गर्नेछन् । ओलीले नेपाली दूतावासले आयोजना गर्ने रात्री भोजअघि भारतीय प्रधानमन्त्री नरेन्द्र मोदीलाई भेट्ने कार्यक्रम तय भइसकेको स्रोतले जनाएको छ । ओलीले मोदीलाई शुक्रबार साँझ पौने सात बजे भेट्ने कार्यक्रम तय भएको हो । ओलीले मोदीलाई दिल्लीको लोककल्याण मार्गस्थित सरकारी निवासमा पुगेर भेट्ने भएका हुन् । यो भेट दुईजनाबीच एक्ला एक्लै हुने बताइएको छ । भारतीय विदेश मन्त्रालयका अनुसार प्रधानमन्त्री ओली र भारतमा रहेका नेपाली समुदायबीच साँझ ५ बजेपछिको अन्तरक्रिया सकेपछि मोदीसँग भेटवार्ता हुने भएको हो । ओलीले शुक्रबारै सबैभन्दा पहिले भारतीय व्यापारीहरुसँग अन्तरक्रिया गरेर नेपालमा लगानीका लागि आश्वस्त बनाएका छन् । उनले नेपालमा नयाँ युग सुरु भएको बताउँदै लगानीका लागि कुनै समस्या नरहेको पनि व्यापारीहरुसँग बताएका थिए ।
"प्रधानमन्त्री ओली दिल्लीमा, एयरपोर्टमा स्वागत गर्न पुगे राजनाथ","नयाँ दिल्ली : प्रधानमन्त्री केपी शर्मा ओली तीन दिने राजकीय भ्रमणकालागि आज दिल्ली आइपुगेका छन् । नेपाल एयरलायन्सको विमानबाट बिहान १०४५ मा आइपुगेका ओलीलाई इन्दिरा गान्धी अन्तराष्ट्रिय विमानस्थलको अति विशिष्ट कक्षमा भारतीय गृहमन्त्री राजनाथ सिंहले स्वागत गरे । ओलीको स्वागतका लागि सिंहसँगै भारतीय वित्तिय राज्य मन्त्री शिवप्रताप शुक्ल र नेपाली दूतावासका तर्फबाट कार्यवाहक राजदूत भरतकुमार रेग्मी विमानस्थल पुगेका थिए । भारत सरकारले प्रधानमन्त्री ओलीलाई राष्ट्रपति भवनमा राख्ने व्यवस्था गरेको छ । विमानस्थलबाट ओली सिधा राष्ट्रपति भवन पुगेर केही बेरको आरामपछि धौलाकुँवा स्थित ताज प्यालेसमा भारतीय व्यवसायी समुदायको कार्यक्रमलाई सम्बोधन गर्ने कार्यक्रम रहेको छ । समयतालिका फेरबदल नभएमा प्रधानमन्त्री ओलीलाई भारतीय काँग्रेस आइका अध्यक्ष राहुल गान्धीले राष्ट्रपति भवनमा आजै भेटने कार्यक्रम रहेको बुझिएको छ । त्यसैगरी भारतीय जनता पार्टीको नेताहरुले ओलीसँग अनौपचारिक भेटघाट गर्ने बुझिएको छ । त्यसैगरी साँझ नेपाली दूतावासको प्राँगनमा प्रवासी नेपालीहरुलाई सम्बोधन गर्ने कार्यक्रम रहेको छ । आजै साँझ नेपाली दूतावासले प्रधानमन्त्रीको सम्मानमा दि इम्पेरियल होटलमा आयोजना आयोजना गर्ने रात्रीभोजमा सहभागी पछि प्रधानमन्त्री ओलीको आजको कार्यक्रम सकिने छ । ५४ सदस्यको प्रतिनिधि मण्डलको नेतृत्व गर्दै भारतको राजकीय भ्रमणमा आएका ओलीको भ्रमण दलमा पत्नी राधिका शाक्य, भौतिक पूर्वाधार मन्त्री रघुबीर महासेठ , उद्योग वाणिज्य तथा आपूर्ति मन्त्री मातृका यादब लगायत सहभागी छन् ।"
ईश्वर पोखरेल कार्यवाहक प्रधानमन्त्री,काठमाडौं : रक्षामन्त्री ईश्वर पोखरेल कार्यवाहक प्रधानमन्त्री भएका छन् । प्रधानमन्त्री केपी ओली भारतको राजकीय भ्रमणमा जानुअघि पोखरेललाई कार्यवाहकको जिम्मेवारी दिएका हुन् । तीनदिने राजकीय भ्रमणका लागि ओली शुक्रबार बिहान ९ बजे भारत प्रस्थान गरेका छन् । रक्षामन्त्री पोखरेलका स्वीकय सचिव प्रभातविक्रम कटुवालले प्रधानमन्त्री ओलीले पोखरेललकाई कार्यवाहको जिम्मा दिएको बताए । प्रधानमन्त्री स्वदेश नफर्कदासम्म मन्त्रीले कार्यवाहकको जिम्मेवारी सम्हाल्नुहुने छ उनले भने ।
राष्ट्रलाई एकता गर्न खेल महत्वपूर्ण : प्रचण्ड,"काठमाडौं : पूर्व प्रधानमन्त्री एवं नेकपा (माओवादी) केन्द्रका अध्यक्ष पुष्पकमल दाहाल प्रचण्ड ले राष्ट्रलाई एकतावद्ध गर्न खेल क्षेत्रको भूमिका महत्वपूर्ण रहने बताएका छन्। शुक्रबार अन्तराष्ट्रिय टेबुल टेनिस दिवसको अवसरमा टेबल टेनिस एशोसिएशन ललितपुरले आयोजना गरेको कार्यक्रमलाई सम्बोधन गर्दै प्रचण्डले भने, एउटा सभ्य र अनुशासित समाज निर्माण गर्न, स्वस्थ समाज निर्माण गर्न र राष्ट्रलाई एकतावद्ध गर्नका निम्ति पनि खेल क्षेत्र असाध्यै महत्वपूर्ण र संवेदनशील क्षेत्र हो। उनले खेल स्वास्थ्यको लागि, राष्ट्रको लागि, समृद्धिको लागि पनि आवश्यक भएको बताए।प्रचण्डले आफू हाइस्कूलमा पढ्दा फुटबल, हाइस्कुल सकेपछि भलिबल र बिएस्सी पढ्दा टेबुल टेनिस खेल्न थालेको अहिले पनि टेबुल टेनिस खेल्ने गरेको बताए। मैले रामपुरमा बिएस्सी पढ्दै गर्दा टेबुल टेनिस सिकेको हो। शान्ति सम्झौतापछि मैले नियमित टेबुल टेनिस खेल्न थालेको पनि १०१२ वर्ष हुन लाग्यो, उनले भने, मैले प्रधानमन्त्री हुँदा पनि टेवुल टेनिस खेल्न छाडिनँ।"
काम नगर्ने कर्मचारी देशका लागि आवश्यक छैन : मन्त्री पण्डित,"तानसेन : संघीय मामिला तथा समान्य प्रशासन मन्त्री लालबाबु पण्डितले सरकार खटाएको काममा नजाने कर्मचारी देशलाई आवश्यक नभएको बताएका छन्। जागिर सरकारी खाने तर, काम नगर्ने, राजनीति गर्ने, नेतागिरी गर्ने, चाकडी गर्ने कर्मचारी देशका लागि आवश्यक छैन, मन्त्री पण्डितले भने। संघीय संरचना अनुसार कामलाई चुस्त बनाउन असार भित्र सबै स्थानीय निकाय, प्रदेशमा आवश्यक कर्मचारी खटाउने तयारी भइरहेको उनको भनाइ छ। मन्त्री पण्डितले जनप्रतिनिधिले राष्ट्रसेवक कर्मचारीको साथ लिएर देशलाई समृद्धिको बाटोमा लानुको विकल्प नभएको प्रष्ट पारे। सामुदायिक रेडियो मदनपोखरा पाल्पाको २० औं वार्षिकोत्सव कार्यक्रममा बोल्दै मन्त्री पण्डितले जनताको काम नगरी दिन बिताउने कर्मचारीका दिन समाप्त भएको बताए। उनले काम नगर्नेलाई दण्डित र काम गर्ने कर्मचारीलाई पुरस्कृत गर्ने प्रष्ट पारेका छन्। मन्त्री पण्डितले बढी दरबन्दी भएका स्थानमा कर्मचारी कटौती गर्ने र दरबन्दी नभए पनि थुप्रिएर बसेका कर्मचारीलाई कार्य स्थलमा पठाउने प्रतिबद्धता समेत व्यक्त गरे। स्थानीय जनप्रतिनिधिलाई निर्देशन दिँदै मन्त्री पण्डितले जनताले दिएको आत्मबल र भरोसालाई शिरमा राखेर विकास निर्माणका काममा सक्रिय भएर लाग्न आग्रह गरे। उनले जनप्रतिनिधिलाई आफ्ना निजीकुरा भन्दा विकासमा देखिएका संकटलाई समाधान गरेर जनतालाई अधिकार दिन लाग्नुपर्ने बताए । कर्मचारीमा तलव सरकारको खाने र काम गैर सरकारी संस्था गर्ने अवस्था देखिएकाको भन्दै मन्त्री पण्डितले अब त्यस्ता कर्मचारीको दिन गएको चेतावनी दिए। त्यस्ता कर्मचारीलाई जागिर खोसेर कारबाही गर्ने उनको भनाइ छ। कार्यक्रममा पूर्वमन्त्री प्रतिनिधिसभा सदस्य सोमप्रसाद पाण्डेले स्थानीयतहलाई दिएको अधिकार केन्द्रीय तहबाट कटौती नहुने भएकाले ढुक्क भएर काम गर्न जनप्रतिनिधिलाई अनुरोध गरे। सामुदायिक रेडियो मदनपोखराले जनतामुखी भएर काम गर्दै आएको र आगामी दिनमा पनि जनता केन्द्रित भएर आफ्ना सामग्रीहरु पस्कन पाण्डेले सुझाव दिए।"

शीर्षक,विवरण
विप्लव गतिविधिको नियन्त्रण,"उम्मेदवारको प्रचारमा प्रयोग भएको मोटरसाइकलबाट मंगलबार गोरखामा हतियार समातियो । निर्वाचनको पूर्वसन्ध्यामा विप्लव नेतृत्वको नेपाल कम्युनिस्ट पार्टीले विभिन्न स्थानमा उम्मेदवार धम्क्याएर चन्दा असुल्न थालेकाले तिनलाई पक्रन गृह मन्त्रालयले जिल्ला सुरक्षा समितिलाई निर्देशन दियो । यी घटनाले चुनावमा सुरक्षा निकायको सतर्कता र चनाखो उपस्थिति आवश्यक देखिन्छ । अघिल्लो साता जंगी अड्डामा बसेको नेपाली सेनाको पृतनापतिको बैठकले विप्लव र उनका कार्यकर्ता जनस्तरबाटै बहिस्कृत भइसकेको निष्कर्ष निकाले पनि प्रमुख दलकै आपराधिक प्रवृत्तिका केही नेताकार्यकर्ता तथा विप्लव माओवादीको सम्भावित सुरक्षा खतरालाई नजरअन्दाज गर्न मिल्दैन । निर्वाचन स्थलमा सामान्य हुलदंगाका घटना हुँदासमेत सर्वसाधारण डराउने अवस्थामा सानोतिनो बम या भरुवा बन्दुक पड्किँदा के होला ? त्यसबारे अहिल्यै मूल्यांकन गर्दै सोअनुसारको कार्ययोजना बनाउनुपर्छ। अहिले पनि देशका कतिपय क्षेत्रमा भरुवा बन्दुक, कटुवा पेस्तोलजस्ता घरेलु हतियार परम्परा र संस्कृतिका नाममा प्रयोग हुने गरेका छन् । कतिपय आदिवासीजनजातिको जन्ममृत्यु र विवाहजस्ता संकारमा कतिपय हतियारको प्रयोग अनिवार्य हुन्छ । त्यस्ता हतियारले चुनाव असुरक्षित पार्न सक्छ । गोरखामा बरामद भएको नाइन एमएम अटो पेस्तोल सानो हतियार हो । ठूलाभन्दा साना हतियार बढी घातक हुने, सहजै लुकाएर त्यसको ओसारपसार गर्न सकिने र सस्तो मूल्यमा पाइने भएकाले साना हतियार प्रयोगबारेमा पनि सरकार गम्भीर बन्नुपर्छ । चुनावमा सीमा क्षेत्रमा बढी मात्रामा साना हतियार प्रयोग हुने प्रहरी अनुसन्धानले देखाएको छ । सुरक्षालाई ध्यानमा राखेर मात्र चुनावको निष्पक्षताको विषयमा वकालत गर्न सकिने भएकाले त्यसतर्फ सबैले ध्यान दिनुपर्छ । त्यस्तै जनतानिम्ति राजनीति गरेको बताउने विप्लव र उनी नेतृत्वको माओवादीले पनि डरधम्कीको राजनीति तत्काल बन्द गर्नुपर्छ । सशस्त्र युद्ध, जनआन्दोलन हुँदै यहाँसम्म आइपुग्दा पनि उन्नाईसौं शताब्दीको रुमानी कम्युनिस्ट सपना त्याग्ने हिम्मत गर्नुपर्छ विप्लव समूहले । जनअधिकार, मजदुर अधिकार र समताका अन्य एजेन्डामा कसैको असहमति नरहे पनि जनता मालिक हुनलाई कसैले रोक्न नसक्ने आजको अवस्थामा बम, बारुद र बन्दुक बोकेर पैसा असुल्ने प्रवृत्ति सर्वथा अनुचित हो । त्यस्तो गतिविधि अब कोही पनि क्रान्तिकारी मान्न तयार छैनन् । यसर्थ जनतालाई बलियो बनाउनकै लागि गर्न लागिएको चुनाव बिथोल्ने गरी हुने कुनै हिंसात्मक गतिविधि स्वीकार्य छैन । अर्को रसदपानी र यातायातकै कारण पनि चुनाव खर्चिलो भइरहेको अवस्थामा धम्की दिएर चन्दा उठाउने गतिविधिका कारण उम्मेदवार र पार्टीको व्यय बढ्ने अवस्था छ । त्यसो हुन नदिन पनि यस्ता गतिविधिलाई सुरक्षा निकायले निगरानी र नियन्त्रण गनुपर्ने कुरो त छँदैछ, सर्वसाधारणले पनि धम्क्याउने व्यक्ति तथा समुदायलाई असहयोग गर्नुपर्छ । कुनै पनि दल र विद्रोही समूहको अन्तिम लक्ष्य हतियार बन्द क्रान्ति हुन सक्दैन । क्रान्ति त आमूल परिवर्तननिम्ति खास समयमा चालिने एउटा कदम पो हो । यस सन्दर्भमा पेरूमा कुनै बेला युद्ध चलाएका गोन्जालोलाई सम्झनु श्रेयस्कर हुन्छ । अहिले जेलजीवन बिताइरहेका गोन्जालोद्वारा दीक्षित उनका कतिपय नेताकार्यकर्ता लागूऔषध ओसारपसार र अन्य खालका अपराधमा संलग्न छन् । विप्लवले पेरूबाट पाठ सिकेर तत्कालै शान्तिपूर्ण राजनीति स्विकानुपर्ने देखिन्छ ।"
पूर्वकमाण्डरलाई प्रचण्डको जवाफ : म पनि पूर्वसुप्रिम कमाण्डर भएँ,"चितवन : पूर्वप्रधानमन्त्री एवम् माओवादी केन्द्रका अध्यक्ष पुष्पकमल दाहाल प्रचण्डले अहिले आफू पनि पूर्वसुप्रिम कमाण्डर भएको बताएका छन्। तपाईहरुलाई हामी पूर्वजनमुक्ति सेना भयौं, हाम्रो भूमिका पार्टीले बुझेन भन्ने लागेको होला चितवनका पूर्वजनमुक्ति सेनाका कमाण्डरसँग अन्तरक्रिया गर्दै प्रचण्डले भने, तपाईहरु मात्र होइन, म पनि पूर्व नै भएँ। तपाईहरु पूर्वजनमुक्ति सेना हुनुभयो, म पनि पूर्वसुप्रिम कमाण्डर भएँ। प्रचण्डले पूर्वजनमुक्ति सेनाका समस्या आफूले बुझेको बताए। तपाईहरुका समस्या मैले भुलेको छैन। पार्टी एकता हुँदैछ, एकतापछि बन्ने पार्टीले पनि तपाईहरुको योगदानको सम्मान गर्छ, तपाईहरुको भविष्यबारे सोच्छ, प्रचण्डले थप भने, सोझो बाटो हिडेको भएँ हामी सबै मारिन सक्थ्यौं। विश्वमा धेरै पार्टी र क्रान्ति ध्वस्त भएका छन्। अगाडि एम्बुस छ भने थाहा हुँदाहुँदै त्यही बाटो हिड्नु गल्ती हुन्थ्यो, हामीले एम्बुसमा पर्ने गल्ती गरेनौं। अहिलेलाई हाम्रो यही बाटोलाई सही भनौँ। प्रचण्डले अहिले समाजवादी क्रान्तिका लागि एउटै पार्टी बनाउने ध्यानमा लागेको दाबी समेत पूर्वजनमुक्ति सेनासँग गरे। बन्दुक र बारुदको बाटो छोडेर हामी समाजवादी क्रान्तिका लागि नेपालमा एउटै केन्द्र बनाउने ठाउँमा आएका छौँ, प्रचण्डले भने, अब शान्तिपूर्ण प्रतिस्पर्धाबाटै हामी समाजवादमा पुग्छौं, राष्ट्रिय पूँजीको विकास अबको हाम्रो कार्यभार हो। अन्तरिक्रियामा पूर्वजनमुक्ति सेनाका कमाण्डरले पूर्वजनमुक्ति सेनाको उचित सम्मान र जीवन निर्वाहलाई व्यवस्थित गर्न अनुरोध गरे।"
ओलीको अध्यक्षतामा निर्वाचन परिचालन कमिटी,"काठमाडौं: एमालेले पार्टी अध्यक्ष केपी ओलीको संयोजकत्वमा प्रतिनिधिसभा र प्रदेशसभा निर्वाचनका लागि २७ सदस्यीय केन्द्रीय निर्वाचन परिचालन कमिटी गठन गरेको छ। चुनावमा उम्मेदवार नबनेका नेताकार्यकर्तालाई परिचालन कमिटीमा राखिएको छ। कमिटीमा अमृतकुमार बोहरा, मुकुन्द न्यौपाने, डापुष्पराज कँडेल, विष्णु रिमाल, रघुजी पन्त, वेदुराम भुसाल, डाविजय पौडेल, अग्नि खरेल, विन्दा पाण्डे, युवराज कार्की, सावित्रा भुसाल, लालबाबु यादव, डा युवराज खतिवडा, रमेश सिलवाल, हरि फुँयाल र रुद्र नेपाल सदस्य छन्। प्रचार विभाग सचिव विष्णु रिजालका अनुसार परिचालन कमिटीमा रमेश बडाल, केदार सञ्जेल, बाबुराम दाहाल, डा सुमित्रा अमात्य, शर्मिला कार्की, मीना ज्ञवाली, खेमराज पौडेल, विष्णु लम्साल, लोकबहादुर भण्डारी र रामचन्द्र बोहरा सदस्य छन्।"
नेकपाका तीन जना पक्राउ,"मलेखुः प्रतिनिधिसभा र प्रदेशसभाको चुनाव लक्षित गरेर चुनाव बिथोल्ने विभिन्न किसिमको गतिविधि सञ्चालन गर्नसक्ने भन्दै प्रहरीले नेपाल कम्यूनिष्ट पार्टी नेकपाका तीन जन कार्यकर्तालार्इ पक्राउ गरेको छ। नेकपाका रसुवा जिल्ला सेक्रेटरीका रुपमा रहेका धादिङ जिल्ला रुबीभ्याली गाउँपालिकाका चेरोङ तामाङ, टेकबहादुर तामाङ र सिद्धलेक गाउँपालिकाका मोहन घलेलाई शुक्रबार प्रहरीले पक्राउ गरी हिरासतमा लिएको प्रहरी नायब उपरीक्षक रामबहादुर केसीले जानकारी दिए।"
राष्ट्रपतिले अध्यादेश रोक्न मिल्दैन',"काठमाडौं : प्रधानमन्त्री शेरबहादुर देउवाले प्रमाणीकरणका लागि पठाएको चिकित्सा शिक्षा अध्यादेश राष्ट्रपतिले अस्वीकार गर्न नमिल्ने बताएका छन् । अध्यायदेश प्रमाणीकरणका लागि दबाब दिन बिहीबार बालुवाटार पुगेको प्राध्यापक डा गोविन्द केसीसहितको समूहसँग देउवाले सरकारले पठाएको अध्यादेश राष्ट्रपतिले रोक्न नमिल्ने दाबी गरेका हुन् । छलफलमा सहभागी डाअभिषेक सिंहका अनुसार देउवाले यो समयमा अध्यादेशको अत्यन्तै आवश्यकता रहेकाले रोक्न नहुने बताएका थिए । हामीले अध्यादेश प्रमाणीकरणका लागि सहयोग गर्न गरेको अनुरोधलाई प्रधानमन्त्री देउवाले गम्भीरतापूवर्क लिनुभयो', सिंहले भने, राष्ट्रपतिले अध्यादेश प्रमाणीकरण गर्नुको विकल्प नरहेको उहाँको भनाइ थियो ।' देउवालाई भेट्न डाकेसी, सिंह, डावाइपी सिंह, डातोसिमा कार्की र अधिवक्ता ओम अर्याल बालुवाटार पुगेका थिए । १३ औं अनशन तोडाउने क्रममा सरकारले डाकेसीसँग गरेको सहमतिअनुसार तयार पारेको अध्यादेश कात्तिक ६ गते राष्ट्रपति कार्यालय पठाएको थियो । तर अध्यादेश पठाएको दुई साता बितिसक्दा पनि राष्ट्रपतिले प्रमाणीकरण नगरेपछि डाकेसी र उनी पक्षधर आक्रोशित भएका छन् । डाकेसीले एक साताभित्र अध्यादेश प्रमाणीकरण नभए फेरि अनशन बस्ने चेतावनी दिइसकेका छन् भने उनको समूहले सूचनाको हकअनुसार राष्ट्रपति कार्यालयमा अध्यादेश पारित नहुनुको कारण माग्दै निवेदनसमेत दर्ता गराएका छन् । डासिंहका अनुसार प्रधानमन्त्री देउवाले छलफलकै क्रममा शिक्षामन्त्री गोपालमान श्रेष्ठलाई फोनमार्फत सर्वोच्च अदालतको आदेशका आधारमा काठमाडौं नेशनल मेडिकल कलेजको सिट निर्धाणका लागि नेपाल मेडिकल काउन्सिललाई पठाएको पत्र फिर्ता लिनसमेत कडा निर्देशन दिएका थिए । मापदण्ड पूरा नगरी सञ्चालनमा आएको अस्पतालाई सर्वोच्चको आदेशका आधारमा भन्दै उक्त कलेजलाई सम्बन्धन दिने आफ्नै निर्णय त्रिविले उल्ट्याएको थियो । उक्त निर्णयविरुद्ध कलेजका सञ्चालकले दायर गरेको मुद्दामा सुनुवाइ गर्दै सर्वोच्चले त्रिविको निर्णय कार्यान्वयन नगर्न निर्देशन दिएको थियो । प्रतिपक्षी एमाले र माओवादीको विरोधका कारण संसद्बाट विधेयक पारित गर्न असफल भएको सरकारले अध्यादेशबाट भए पनि विधेयक ल्याउने निर्णय गरेको थियो ।"
पौडेललाई गिरीको टक्कर,"बुटवल : रूपन्देही क्षेत्र नम्बर २ मा एमाले उपमहासचिव विष्णु पौडेललाई कांग्रेस महासमिति सदस्य युवराज गिरीले टक्कर दिँदै छन् । पौडेलले दोस्रो संविधानसभा निर्वाचनमा माओवादी उम्मेदवार पूर्वप्रधानमन्त्री डा बाबुराम भट्टराईलाई झन्डै साढे ६ हजार मतले हराएका थिए । यसपटक उनी माओवादीसँगकै गठबन्धनमा उम्मेदवार बनेका छन् । यसपटक पनि जित हासिल गर्ने उनको दाबी छ । उनका विगतका प्रतिस्पर्धी कांग्रेसका सूर्यप्रसाद प्रधानको निधनपछि यसपटक गिरी उम्मेदवार बनेका हुन् । प्रदेश नम्बर ५ को राजधानी रूपन्देही बनाउनेलगायत आर्थिक विकासका एजेन्डा लिएर मतदातामाझ पुगेका गिरीले पनि आफ्नो जित हुने दाबी गरे । पौडेलले केन्द्रको राजनीतिसँगै रूपन्देहीको विकासमा आमूल परिवर्तन गरेको बताउँदै आएका छन् । गौतमबुद्ध विमानस्थलदेखि अन्तर्राष्ट्रिय सम्मेलन केन्द्र निर्माणको काम मेरै नेतृत्वमा भएको छ', उनले भने, रूपन्देहीलाई विकासको क्षेत्रमा नमुना बनाउनका लागि मतदाताले अरू विकल्प खोज्नै सक्दैनन् ।' पौडेललाई जनताले पटकपटक हेरिसकेकाले यसपटक आफूलाई मत प्राप्त हुने गिरीको भनाइ छ । मेरो दुःखसँग उहाँको (विष्णु पौडेल) तुलना हुँदैन, मैले भूगोलमै बसेर जनताको घरदैलोमा गरेको कामको मूल्यांकन हुनेछ, उनले भने । क्षेत्र नम्बर २ मा पर्ने बुटवल उपमहानगरपालिकामा कांग्रेस र माओवादी केन्द्रको गठबन्धन भए पनि एमालेले झन्डै तीन हजार मतले जित हासिल गरेको थियो । स्थानीय तहमा वडाध्यक्षलाई खसेको मतका आधारमा वाम गठबन्धन लोकतान्त्रिकभन्दा झन्डै १४ हजार मतले अघि देखिएको छ । यो क्षेत्रमा प्रदेशतर्फका दुवै उम्मेदवार एमालेबाटै छन् । प्रदेशसभा १ मा केन्द्रीय सदस्य लीला गिरी र २ मा बुटवलका पूर्वनगर प्रमुख भोजप्रसाद श्रेष्ठको उम्मेदवार छन् । कांग्रेसबाट १ मा मजदुर नेता काजीमान श्रेष्ठ र २ मा बुटवल उद्योग वाणिज्य संघका निवर्तमान अध्यक्ष महेशमान सिंह मैदानमा छन् । स्थानीय निर्वाचनपछि झन्डै १५ हजार मतदाता थपिएका छन् । ती मतदाता पनि निर्णायक हुुन सक्ने चर्चा चल्न थालेको छ । यो क्षेत्रमा एक लाख पाँच हजार दुई सय पाँच मतदाता छन् ।"
निर्वाचन अनुगमनमा सहसचिव नेतृत्वको ३७ टोली,"काठमाडौं : निर्वाचन आयोगले पहिलो चरणमा निर्वाचन हुने ३२ जिल्लाका ३७ निर्वाचन क्षेत्रको अनुगमन गर्न सहसचिवको नेतृत्वमा टोली खटाएको छ। प्रत्येक क्षेत्रमा सहसचिवको नेतृत्वमा टोली खटाइएको हो। निर्वाचन टोलीलाई विभिन्न महत्वपूर्ण जिम्मेवारी दिएको छ। जसअनुसार टोलीले आफ्नो क्षेत्रमा जुनसुकै पक्षबाट आचारसंहिता उल्लंघन भएको पाइएमा तत्काल रोक्न लगाई कानुनबमोजिम कारबाही गर्न सक्नेछ। आवश्यक परेमा टोलीले प्रमुख जिल्ला अधिकारीको सहयोग लिन पनि सक्नेछ। टोलीले निर्वाचन क्षेत्रमा आचारसंहिता पालना गर्नगराउन निर्वाचन अधिकृत र प्रमुख जिल्ला अधिकारीसँग समन्वय गर्ने, राजनीतिक दल उम्मेदवार, निर्वाचन प्रतिनिधि वा अन्य कुनै व्यक्तिले निर्वाचन (कसुर तथा सजाय) ऐन २०७३ तथा आचारसंहिताविपरीत काम गरेमा कारबाही गर्नेलगायत १५ वटा अधिकार टोलीले पाएको छ। निर्वाचन आयोगले स्थानीय निर्वाचनमा पनि सहसचिव नेतृत्वमा यस्तै टोली पठाएको थियो तर त्यतिखेर टोलीले औपचारिकता मात्रै निर्वाह गरेको भन्दै आलोचना भएको थियो। त्यसैले आयोगले यसपटक टोलीलाई पनि कडाइ गरेको छ। टोलीले प्रतिनिधिसभा र प्रदेशसभा सदस्य निर्वाचन अनुगमन निर्देशिकाअनुसार क्षेत्रमा भएमा निर्वाचनसम्बन्धी महत्वपूर्ण गतिविधि तथा समस्याबारे आयोगको योजना शाखामा प्रतिवेदनसमेत पेस गर्नु पर्नेछ। टोलीले फर्किएलगत्तै अनुगमन अवधिमा भएका सबै गतिविधि र प्रगति समेटिएको विस्तृत प्रतिवेदनसमेत बुझाउनुपर्ने आयोगले जनाएको छ।"
फेसबुक र ट्वीटरमा चुनावी भिडन्त,"काठमाडौं : चुनावको मिति नजिकिएसँगै सामाजिक सञ्जालमा पनि चहलपहल बढेको छ । स्थानिय चुनावको तुलनामा संसदिय चुनावको शैलिमा फेसबुक फोटो फ्रेमले नयाँपन थपेको छ । प्रायः खेल स्पर्धामा कुनै टिमलाई सपोर्ट गर्न अथावा कुनै घटनाविशेषमा प्रयोग हुँदै आएको फेसबुक फोटो फ्रेम लाई चुनावको माहोल नतात्दै विवेकशिल साझा पार्टीले प्रयोगमा ल्यायो । पार्टी संयोजक रविन्द्र मि श्रले पहिलो पटक आफ्नो फोटो सहितको अबको आशा विवेकशिल साझा लेखिएको फ्रेम सेयर गरे । मिश्रले मिल्छ भने तपाई पनि मंसिर २१ गतेसम्म यो फ्रेम प्रयोग गरेर मलाई साथ दिनोस् न है। भनेर आफ्नो फेसबुक पेजमा राखेका छन् । उनले गरेको यो प्रचार शैलिलाई विस्तारै अन्य पार्टी नेताले पनि प्रयोगमा ल्याएका छन् । नेपाली कांग्रसले भोट फर नेपाली कांग्रेस लेखिएको फेसबुक फोटो फ्रेम तयार पारेको छ । पार्टीले मात्र नभएर उम्मेदवार आफैले पनि आफ्नो चुनाव प्रचारको लागि यसलाई अपनाएका छन् । नेपाली कांग्रेस काभ्रे२ क का उम्मेदवार सुन्दरमणी आचार्यले यसको प्रयोग गरेका छन् । उनलाई सपोर्ट गर्न चाहानेलाई लक्षित गरी बनाइएको उक्त फ्रेममा नेपाली कांग्रेसक काभ्रे क्षेत्र नं २ क का युवा उम्मेदवार सुन्दरमणी आचार्यलाई अत्याधिक मतले बिजयी गराऔं लेखिएको छ । निर्वाचनलाई लक्षित तर पार्टी विषेस भन्दा फरक रहेर पनि यस्ता फोटो फ्रेम बनेको छ । म एक सचेत नागरिक, निर्वाचनमा विबेकपूर्वक आफ्नो मतको प्रयोग गर्नेछु लेखिएको फोटोफ्रेमलाई धेरैले आफ्नो फेसबुकमा प्रोफाइल पिक्चर बनाएका छन् । २०६४ सालमा भएको संविधानसभा चुनावबाट केही रुपमा सामाजिक सञ्जालमार्फत पार्टिले प्रचार गर्ने गरेका थिए । तर स्थानिय तह चुनावको समयमा सामाजिक सञ्जालको प्रयोग ठुलो मात्रामा भयो । स्थानिय चुनावमा प्रचारका लागि विभिन्न अडियो भिडियो तथा पोस्टर बनाएर सामाजिक सञ्जालमा छरीए । कम्प्युटर प्रोग्रामर टुरूप संग्रौलाले भने, स्थानिय तह चुनावबाट अहिलेको संसदिय चुनावमा आइपुग्ग्दा नयाँ फेसबुक फोटो फ्रेमको प्रयोग भएको छ । उनका अनुसार फेसबुकमा फोटोफ्रेम बनाउन जसले पनि सक्छ । पहिले फेसबुकले यसका लागि भेरिफिकेशन माग्थ्यो, जसका लागि निश्चित समय लाग्थ्यो । तर, अहिले यो तुरुन्तै बन्छ । निशुल्क फ्रेम बनाउन मिल्ने भए पनि पार्टिभित्र सामाजिक सञ्जाल सम्बन्धी ज्ञानको कमि भएकाले कतिपयले फ्रेम बनाउन पैसा लाग्ने भन्दै पैसा लिने गरेकाछन् । यसका साथै उक्त फोटो फ्रेमलाई बुष्ट गर्ने नाममा लाखौं खर्च पनि भइरहेको छ । फ्रेमलाई लक्षित वर्गसमुदायमा पुर्याउन दल तथा उनीहरूका प्रतिनिधिले दैनिक लाखौं खर्च गरिरहेको छन् । त्यस बाहेक चुनाव प्रचार प्रशारको क्रममा यस पटक ह्यासट्याग पनि प्रयोगमा आएको छ । सामाजिक सञ्जालमा आफुले भोटगर्ने पार्टीलाई समर्थन गर्ने आसयले आई एम विथ युएमएल, आई एम विथ रविन्द्र मि श्र भोट फर रविन्द्र मि श्र, भोट फर कांग्रेस जस्ता ह्यासट्याग प्रयोग भइरहेको छ । सामाजिक सञ्जालको भरिपुर्ण प्रयोग भने यो समय विवेकशिल साझा पार्टीले गरेको हो । उसले फेसबुकबाट लाखौलाई म्यासेज गरी भोटको लागि आग्रह गरेको छ । उसको फेसबुक पेजमा लाइक गर्ने लाखौलाई हजुरले केहि जानकारीहरु दिन छुटाउनु भएको रहेछ । अलिकति समय दिनुहोस न है, हामी एक कदम नजिक आउनेछौ ! अनि कहाँ बस्नु हुन्छ त? भनि काठमाडौं महानगर, टोखा, बुढानिलकण्ठ, विदेशमा छु, चन्द्रागिरी, यहाँ मध्ये होइन भनि छनोट गर्न दिएको छ । यसोगर्दा आफुलाई सपोर्ट गर्ने मानिस कहाँ बस्छन भनि पत्ता लगाउन सहज हुने विवेकशिल साझा पार्टीका केन्द्रिय सदस्य तथा डिजिटल मिडिया हेर्दै आएको अब्दुस मियाँ । उनका अनुसार आमसभा गरेर मानिसलाई रोडमा उतार्नु भन्दा त्यो भन्दा ठुलो जनसंख्या रहेको सामाजिक सञ्जालमा लगानि गर्नु सबैभन्दा प्रभावकारी भएको छ । अब, पार्टीको लागि मानिस आमसभा भनेर उपस्थिती हुने होइन, पार्टी मानिसलाई भेट्न जानु पर्ने अवस्था छ । त्यस्तोमा सामाजिक सञ्जाल सबैभन्दा ठुलो माध्यम बनेको छ । हुन पनि हो, नेपालमा ८० लाख भन्दा बढि फेसबुक प्रयोगकर्ता र ३२ लाख भन्दा बढि ट्वीटर प्रयोगकर्ता छन् । सोसल एभ्स ले सन् २०१७ फेबु्रअरीमा सार्वजनिक गरेको प्रतिवेदन अनुसार अहिले नेपालमा ८० लाख फेसबुक युजर रहेका छन् । भने, त्यसमा ६५ लाख भन्दा बढि फेसबुक एकाउन्ट एक्टीभ छन् । त्यस्तै टुइटरमा ३२ लाख भन्दा बढि टुइटर एकाउन्ट नेपालबाट दर्ता छन् । त्यस मध्य २५ लाख भन्दा बढि एकाउन्ट एक्टीभ रहेको रिसर्च पोर्टल स्टाटिस्टा उल्लेख गरेको छ । यी सबैलाई भेट्न उम्मेद्वारलाई सम्भव पनि छैन् । त्यस्तोमा सामाजिक सञ्जालको प्रयोग भएको छ । त्यसका लागि स्पोन्सर लेखिएका पोस्ट आफ्ना लक्षित वर्गसमुदायमाझ पुयाउने काम भइरहेको छ ।"
पूर्व राष्ट्रपति यादव जनआन्दोलन स्वर्ण पदक'बाट विभूषित,"काठमाडौँ : राष्ट्रपति विद्यादेवी भण्डारीले पूर्व राष्ट्रपति डा रामवरण यादवलाई जनआन्दोलन स्वर्ण पदक, २०७४' बाट विभूषित गरेकी छिन्। सर्वमान्य नेता स्व गणेशमान सिंहको १०३औँ जन्मजयन्तीको अवसरमा गणेशमान सिंह तथा जनआन्दोलन शहीद स्मृति शान्ति प्रतिष्ठानले आज यहाँ आयोजना गरेको समारोहमा उनलाई अभिनन्दनसहित सो पदकबाट विभूषित गरिएको हो। शान्ति प्रक्रियाका विभिन्न चरणमा पुर्याएको योगदान र राष्ट्रपतिको हैसियतले संघीय लोकतान्त्रिक गणतन्त्र नेपालको संविधान जारी गर्न निर्वाह गरेको भूमिकाका लाागि डा यादवलाई अभिनन्दन गरिएको हो। समारोहमा राष्ट्रपति भण्डारीले हालै सम्पन्न स्थानीय तहको निर्वाचनमा उत्साह देखिए झैँ आसन्न प्रतिनिधिसभा र प्रदेशसभाको निर्वाचनलाई पनि एउटा ऐतिहासिक उत्सवकै रूपमा लिएर सहभागी हुन आमजनतासँग अपिल गरे। उनले संविधानले निर्दिष्ट गरेका विभिन्न तहका निर्वाचन समयमै सम्पन्न गर्न राजनीतिक दलहरूबाट देखाइएको कटिबद्धताको सराहना गर्दै स्वस्थ प्रतिस्पर्धाका लागि दलहरुमा देखिएको अग्रसरताप्रति खुशी व्यक्त गरे। राष्ट्रपति भण्डारीले सबै निर्वाचनले राजनीतिक स्थायित्व र परिपक्वता कायम गरी हालसम्म प्राप्त उपलब्धिलाई सुदृढ गर्ने र मुलुकलाई सामाजिक र आर्थिक रूपान्तरणको दिशामा अघि बढ्न मार्ग प्रशस्त गर्ने विश्वास पनि व्यक्त गरे। युवा अवस्थादेखि नै एक निर्भिक र निडर व्यक्तित्वको पहिचान बनाएका स्व गणेशमान सिंह नेपाली जनताको स्मृतिमा लौहपुरुष एवं त्यागका प्रतिमूर्तिका रूपमा परिचित हुनुहुन्छ'  उनले भने। नेपालमा राजनीतिक परिवर्तनका निमित्त लोकतन्त्रवादीहरूबीच सहकार्य गर्न नेता गणेशमानले खेलेको भूमिका महत्वपूर्ण रहेको उनले स्मरण गरे।उनभने भने, गणेशमानको जन्मजयन्ती मनाइरहेको यस अवसरमा संविधानले निर्देश गरे बमोजिमका सबै तहका निर्वाचन स्वतन्त्र, निष्पक्ष र शान्तिपूर्णरूपमा सम्पन्न गर्न लाग्नु उहाँप्रति वास्तविक सम्मान गर्नु हो भन्ने मैले सहसुस गरेको छु ।' पूर्व राष्ट्रपति डा यादवले सबैले स्वीकार गरेको नेपालको संघीय लोकतान्त्रिक संविधानको पूर्ण कार्यान्वयनसँगै मुलुकलाई समृद्धिको बाटोमा अगाडि बढाउनुपर्नेमा जोड दिए। रक्षा मन्त्री तथा गणेशमान सिंह तथा जनआन्दोलन शहीद स्मृति शान्ति प्रतिष्ठानका अध्यक्ष भीमसेनदान प्रधानले लोकतन्त्रलाई संस्थागत गर्नु नै शहीदको सच्चा सम्मान भएको बताए। राष्ट्रपति भण्डारीले रत्नपार्कस्थित शान्तिबाटिकामा रहेको गणेशमान सिंहको शालिकमा माल्यार्पण पनि गरेकी थिइन्। रासस"
नयाँ शक्तिका उम्मेदवारले पार्टी छाडे,"फिदिम : मंसिर १० गते हुने निर्वाचनमा पाँचथरबाट प्रतिनिधि सभाको उम्मेद्धार बनेका नयाँ शक्ति पार्टी नेपालका दुई जना उम्मेद्धार सहित चार जनाले पार्टी छाडेको घोषणा गरेका छन् । प्रतिनिधि सभाका लागि प्रत्यक्ष तर्फ उम्मेद्धारी दिएका दिलबहादुर लावती र समानुपातिक उम्मेद्धार रमेश परियारले विज्ञप्ति जारी गर्दै पार्टी परित्याग सहित उम्मेद्धारी फिर्ता गरेको घोषणा गरेका हुन् । राजनीतिक स्थायित्वका लागि भनेर खोलिएको हाम्रो पार्टीका नेताहरु आँफै अस्थिर बने,' विज्ञप्तिमा भनिएको छ नेतृत्वको ढुलमुले चरित्रको कारण हाम्रो उम्मेद्धार फिर्ता लिदैँ पार्टी परित्याग गरेको घोषणा गर्दछौँ ।' कानुनी रुपमा आफ्नो उम्मेद्धारी फिर्ता हुन नसके पनि राजनीतिक रुपमा आफ्नो उम्मेद्धारी दिर्ता गरेको विज्ञप्तिमा भनिएको छ । लावती र परियार सहित शिक्षक संघ केन्द्रिय सदस्य हेम बहादुर जवेगु र जिल्ला खेलकुद संयोजक अनुराग केप्छाकी मगरले पार्टी छाडेका हुन् । नेपाली काँग्रेसका उम्मेद्धारलाई समर्थन गर्दै पार्टी छाडेर उम्मेद्धारी फिर्ता गरिएको मगरले जानकारी दिए ।"
"काठमाडौं १ मा कसको मत कति ? सिंह, मिश्र र शर्माको चर्को प्रतिस्पर्धा","काठमाडौँ : चुनाव नजिकिँदै गर्दा काठमाडौँ निर्वाचन क्षेत्र नं १ को चुनावी नतिजाबारे अनेक अड्कलबाजी सुरु भएको छ। सो क्षेत्रमा प्रतिनिधिसभाका लागि नेपाली काँग्रेसका नेता प्रकाशमान सिंह, नेकपा (एमाले) र नकेपा (माओवादी केन्द्र)को वाम गठबन्धनबाट अनिलकुमार शर्मा, विवेकशील साझा पार्टीबाट रवीन्द्र मिश्र, नेपाली काँग्रेस (बिपी) बाट हरिबोल भट्टराई, नयाँ शक्ति पार्टीबाट नारायण ढकाललगायत २२ जनाको उम्मेदवारी परेको छ। महानगरपालिकाको १०, ११, २९ र ३१ नं वडामा रहेका पुरानो बानेश्वर, नयाँ बानेश्वर, बुद्धनगर, शान्तिनगर, मीनभवन, शंखमूल, मैतीदेवी, अनामनगर, त्रिपुरेश्वर, डिल्लीबजार, थापाथली, माइतीघर, भोटेबहाललगायतका क्षेत्र पर्छन्। पूर्व उप्रधानमन्त्रीसमेत रहेका काँग्रेसका उम्मेदवार सिंह, माओवादी केन्द्रको विद्यार्थी संगठनका नेता रहेका वाम गठबन्धनका उम्मेदवार शर्मा र बिबिसी नेपाली सेवाका पूर्वप्रमुख रहनुभएका साझा पार्टीका उम्मेदवार मिश्रबीच कडा प्रतिस्पर्धा हुने अनुमान गरिएको छ। तीन उम्मेदवारमध्ये यसअघि सोही क्षेत्रबाट दुईपटक निर्वाचित सिंहलाई बलियो उम्मेदवारकारूपमा लिइएको छ। कांग्रेसको मत साझा पार्टीले बढी काटेमा गठबन्धनका उम्मेदवार शर्मालाई निर्वाचित हुन सहज हुने विश्लेषण गरिएको छ। यस्तै नयाँ व्यक्ति र पार्टीका रूपमा साझाका उम्मेदवार मिश्रले पनि बाजी मार्न सक्ने अड्कल छ। उम्मेदवार सिंह र शर्माको पारिवारिक सम्बन्ध नै राजनीतिमा जोडिएको छ। सिंह कांग्रेसका संस्थापक एवं पहिलो जनआन्दोलनका कमाण्डर गणेशमान सिंहका छोरा हुन् भने शर्मा माओवादी केन्द्रका नेता एवं ऊर्जा मन्त्री हुँदा विद्युत्भार कटौती गरेर चर्चा कमाएका जनार्दन शर्माका भाइ हुन्। यो क्षेत्रमा गत स्थानीय चुनावको मतपरिणामलाई विश्लेषण गर्दा थोरै मतअन्तरले विवेकशील साझा पार्टी पहिलो, वाम गठबन्धन दोस्रो र काँग्रेस तेस्रो स्थानमा थियो। एकता हुनुअघि स्थानीय तहमा विवेकशील पार्टी र साझा पार्टीका उम्मेदवारले पाएको मत ११ हजार २००, एमाले र माओवादीले पाएको मत १० हजार ९८८, कांग्रेस र राप्रपाले पाएको मत १० हजार ३८२ छ तर पछिल्लो समय यो क्षेत्रमा थपिएको पाँच हजार बढी मत कसको पक्षमा जान्छ भन्नेमा पनि अन्योल छ। सफा नगर, हरियाली, सफा नदी, चौडा र धुलोरहित सडकजस्ता योजना ती उम्मेदवारले प्रस्तुत गरिरहेका छन्। कांग्रेसका उम्मेदवार सिंह आफूले निर्वाचन जित्नेमा ढुक्क रहेको बताउछन्। आफूले सांसदका रूपमा विगतमा यो क्षेत्रको विकासका लागि गरेका काम जनताले प्रत्यक्ष अनुभूति गरिरहेकाले फेरि पनि आफूलाई नै मतदाताले विजयी बनाउनेमा उनी विश्वस्त छन्। काठमाडौँका जनता परिवर्तनमा विश्वास गर्ने र युवालाई नेतृत्व दिने कुरामा यो जनमतले साथ दिने विश्वास आफूलाई रहेको गठबन्धनका उम्मेदवार शर्माको भनाइ छ। वाम गठबन्धनपछि यो क्षेत्रका मतदातामा उत्साह थपिएको तथा विकास र स्थिरताका लागि गठबन्धनको पक्षमा मतदान गर्ने उनले बताए। साझा पार्टीका उम्मेदवार मिश्रले पुराना पार्टीहरु पटकपटक परीक्षण भई असफल सिद्ध भइसकेकाले नयाँलाई रोज्नेमा आफू विश्वस्त रहेको दाबी गर्छन्। घरदैलोका क्रममा जनताले देखाएको स्नेह र सद्भावले आफूलाई हौसला बढाएको र निर्वाचित हुनेमा ढुक्क रहेको पनि उनले टिप्पणी गरे। यस्तै प्रदेश सभातर्फ काँग्रेसबाट काठमाडौँ क्षेत्र नं १ (क) दीपेन्द्र श्रेष्ठ र खमा सुरजचन्द्र लामिछाने, गठबन्धनबाट क मा विष्णुकुमारी भुसाल (भट्टराई) र खमा उम्मेदवार गणेशप्रसाद दुलाल तथा साझा पार्टीबाट कमा समीक्षा बास्कोटा र खमा पुरुषोत्तम ढुंगेल उम्मेदवार छन्। क्षेत्र नं १ को कमा १३ जना र ख मा १४ जनाको उम्मेदवारी परेको छ। निर्वाचन आयोगका अनुसार क्षेत्र नं १ मा ४२ हजार ४३० मतदातामध्ये १ कमा २४ हजार ७५७ र ख मा १७ हजार ६७३ मतदाता छन्। काठमाडौँमा प्रतिनिधिसभातर्फ १० र प्रदेशसभातर्फ २० निर्वाचन क्षेत्र छन्।"
"वाम गठबन्धन र कांग्रेस कार्यकर्ताबीच झडप, कांग्रेसका कोषाध्यक्ष घाइते",सोलुखुम्बुः सोताङमा वाम गठबन्धन र नेपाली कांग्रेसका कार्यकर्ताबीच झडप भएको छ। शुक्रबार भएको झडपमा वाम गठबन्धनका घनश्याम नेपाली र कांग्रेसका जिल्ला कोषाध्यक्ष पेमा तामाङ घाइते भएको प्रहरीले जनाएको छ। घाइते नेपालीको सोताङस्थित प्राथमिक स्वास्थ्य केन्द्रमा तथा तामाङलाई उपचारका लागि हेलिकप्टरमा काठमाडौँ लगिएको छ। वाम गठबन्धनले पूर्व निर्धारीत कार्यक्रमअन्तर्गत सोताङ बजारमा चुनावी जनसभा आयोजना गरेको थियो। कार्यक्रम तयारीको क्रममा वाम गठबन्धन र कांग्रेस कार्यकर्ताबीच विवाद भएपछि झडप भएको हो। सुरक्षा संवेदनशीलतालाई ध्यानमा राख्दै प्रहरी निरीक्षकको संयोजकत्वमा थप प्रहरी टोली घटनास्थलमा पठाएको प्रहरी नायब उपरीक्षक रेशमबहादुर पराजुलीले जानकारी दिए।
कांग्रेसले जिल्लाजिल्लामा केन्द्रीय प्रतिनिधि पठाउने,"काठमाडौं: नेपाली कांग्रेसले आसन्न प्रदेश र प्रतिनिधि सभा निर्वाचनमा केन्द्रबाट प्रतिनिधि पठाउने भएको छ। पहिलो र दोस्रो चरणको निर्वाचनलार्इ लक्षित गर्दै कांग्रेसले केन्द्रीय प्रतिनिधि पठाउने निर्णय गरेको छ। शुक्रबार बसेको केन्द्रीय निर्वाचन परिचालन समितिको बैठकले कांग्रेसका उम्मेदवारको पक्षमा चुनावी प्रचारप्रसार गर्ने, समन्वय गर्ने, कार्यकर्ता परिचालन गर्ने लगायतका कामहरु केन्द्रीय प्रतिनिधिले गर्ने पार्टी केन्द्रीय कार्यालयका मुख्य सचिव कृष्ण पौडेलले जानकारी दिए। यस्तै कांग्रेसले जिल्ला सम्पर्क समितिलाई पनि निर्वाचनमा परिचालन गर्ने निर्णय गरेको छ। बालकृष्ण खाँणको नेतृत्वमा रहेको केन्द्रीय निर्वाचन परिचालन समितिको बैठकले लोकतन्त्रको रक्षाका लागि सक्रिय भएर निर्वाचनमा खटिन पार्टीका नेता, कार्यकर्तालार्इ आह्वानसमेत गरेको छ।"
राष्ट्रियता र स्वाधिनताका लागि वाम गठबन्धनः पोखरेल,काठमाडौँ: नेकपा (एमाले) का महासचिव ईश्वर पोखरेलले मुलुकको राष्ट्रियता र स्वाधिनताको रक्षाका लागि वाम गठबन्धन भएको बताएका छन्। टोखा नगरापालिका५ धापासीमा आयोजना गरिएको भेलामा उनले देशमा बढदै गएको वैदेशिक हस्तक्षेपलाई अन्त्य गर्न वाम शक्तिको एकता आवश्यक रहेको बताए। काठमाडौँ निर्वाचन क्षेत्र नं ५ का उम्मेदवारसमेत रहेका पोखरेलले विभिन्न समयमा देशमा भएका आन्दोलन तथा अप्ठेरो अवस्था आउँदा वामपन्थी शक्तिले गरेको संघर्ष र देखाएको त्यागले मुलुकमा लोकतन्त्र प्राप्त भएकाले आगामी मंसिरमा हुने निर्वाचनले देश र जनताको भाग्य निर्माणको फैसला गर्ने बताए। उत्पादनका साधन र स्रोतमा सर्वसाधरणको पहुँच नपुगेका कारण मुलुकमा सामाजिक असमानता र विभेद् बढेकामा उहाँले चिन्ता व्यक्त गरे। अव मुलुकमा चाँडै संक्रमणकालको अन्त्य हुने र चुनावपछि एमालेको नेतृत्वमा बन्ने सरकारले आर्थिक विकासका गतिविधिमा लगानी वृद्धि गरी रोजगार सिर्जना गर्ने तथा समृद्धितर्फ मुलुक अघि बढ्ने बताए।
रुकुममा जनार्दन शर्मा चढेको गाडीलाई लक्षित गरी बम प्रहार,"रुकुम: नेकपा माओबादीका नेता तथा रुकुम प्रतिनिधीसभाका उम्मेदवार जनार्दन शर्मा चढेको चुनाबी गाडिमा बम प्रहार भएको छ। बिहीबार चौरजहारी नगरपालिका ८, गोईरीमा शर्मा चढेको गाडिलाई लक्षित गरेर बम प्रहार भएको जिल्ला प्रहरी कार्यालय पश्चिम रुकुमका प्रमुख राजेन्द्र प्रसाद धमलाले जानकारी दिए। उनका अनुसार सुरक्षाकर्मी र कार्यकर्ताहरुको उच्च सजकताका कारण कुनै मानबिय क्षति भने भएको छैन। प्रहरी प्रमुख धमलाका अनुसार शर्माको गाडिलाई लक्षित गरेर प्रहार गरिएका दुई वटा बम कुनै शक्तिशाली नभएर सामान्य घरायसी समानबाट बनाईएका बम भएको बताए। बम कुन ब्यक्ति वा समुहले प्रहार गरेको हो भन्ने कुनै एकिन नभएपनि निर्बाचन बिथोल्न खोज्ने समुहबाट त्यस्तो गतिबिधी भएको र अनुसन्धान जारी रहेको प्रहरीले बताएको छ। चुनाव बिथोल्ने अभियानमा रहेको नेत्रबिक्रम चन्द बिप्लव नेतृत्वको नेपाल कम्युनिष्ट पार्टी रुकुमले केहि दिनअघि पुर्वगृहमन्त्री तथा हालका बिना बिभागीय मन्त्री शर्माको घरमा दलाल संसदीय ब्यवस्था मुर्दाबाद लेखिएको कालो ब्यानर झुण्ड्याएका थिए। उक्त कार्य सगै जिल्लामा समग्र निर्वाचन निर्बाचन बिथोल्ने अभियानमा सहभागीता जनाएको भन्दै नेपाल कम्युनिष्ट पार्टीका २ जना कार्यकर्तालाई प्रहरीले नियन्त्रणमा दिएर सार्बजनिक अपराध मुद्धा चलाएको छ। यसबैबिच निर्बाचन प्रचार अभियानमा रहेको बेला सयुक्त बाम गठबन्धनबाट रुकुम प्रतिनिधि सभाका उम्मेदवार शर्मा चढेको गाडिमाथी बम प्रहार भएको घटनाप्रति बाम गठबन्धन रुकुमले आजै एक प्रेस बिज्ञप्ती जारी गरेर घटनाको घोर भत्सना गरेको छ। बाम गठबन्धनको तर्फबाट पार्टी एकता संयोजन समितिका संयोजकद्धय राजकुमार शर्मा र शेरबहादुर केसीद्धारा हस्ताक्षर गरिएको विज्ञप्तीमा जनमतबाट परास्त तत्वले अन्तत भौतिक हमलाको घृणित चलखेल गरेको भन्दै अरु कुनै भ्रममा नपरि निर्वाचन अभियानमा सक्रिय रहन मतदातादाई अनुरोध पनि गरिएको छ।"
केपी ओलीका प्रतिष्पर्धी भन्छन् एक मतले जित्छु,"दमकः एमाले अध्यक्ष केपी ओलीलाई आफूले एक मतले पराजित गर्ने काँग्रेस झापा क्षेत्र नम्बर ५ का उम्मेदवार डा खगेन्द्र अधिकारीले ठोकुवा गरेका छन् । चुनाव प्रचार प्रसारमा सबैले आफूलाई र ओलीलाई पनि भोट दिन्छु भनेकोले जनताको मत बराबरी आउने बताए । यद्यपी उनले ओलीको मतदाता नामावलीमा नाम नरहेकोले भोट आफूले आफैंलाई हाल्न नपाउने भएकोले एक मतले जित्ने दाबी गरे । उनले भने मेरो मतदाता नामावलीमा नाम छ त्यसैले म आफूलाई आफैले भोट हाल्न सक्छु तर ओलीको नामावली नभएकोले उनले एक मतले पराजय भोग्नु पर्नेछ । ' शुक्रबार बिहान दमकमा आयोजित पत्रकार सम्मेलनमा बोल्दै उनले आफूलाई धेरै ठाउमा केपी ओलीसँग निहु खोज्न किन आएको भन्ने गरेको प्रसँग सुनाउदै ओली कुनै कालभैरब नभएको टिप्पणी गरे । उनले भने,ओली कुनै काल भैरब हैनन् जोसँग म डराउनु परोस् ।' आफ्ना प्रतिष्पर्धी ओली साधारण मान्छे भएकोले आफूलाई कहिले पनि डर नलाग्ने गरेको उनले बताए । ओली राजनीतिमा आफू भन्दा खारिएको मान्छे भएको बताउदै अधिकारीले आफू पनि शिक्षामा खारिएकै मान्छे रहेको बताए । लोकतन्त्र नै संकटमा परेको बेला पार्टीले आफूलाई बिश्वास गरेर टिकट दिएको बताउदै उनले यहीँ क्षेत्रका जनताको नोकर बने। बस्न चाहेको बताए । उनले भनेसाढे सत्र बर्ष सरकारको नोकर भएर काम गरे अब जनताको नोकर भएर काम गर्न आएको छु । मलाई राटो नराखी खेत जोत्न आउँछ बिश्वास गरेर हेर्नुस ।' उनले बाम गठबन्धनको ध्रुबिकरणले मुलुकलाई अधोगतिको दिशामा उन्मुख गराएको बताउदै यसलाई रोक्न लोकतान्त्रिक शक्तिहरु एक ठाउमा उभिन आवश्यक रहेको बताए ।"
ईपीजी बैठक सर्यो,"काठमाडौं : नयाँ दिल्लीमा यही साताका लागि निर्धारित नेपालभारत प्रबुद्ध व्यक्ति समूह (ईपीजी) को छैटौं बैठक सरेको छ । नेपालभारत शान्ति तथा मैत्री सन्धि (१९५०) को परिमार्जित मस्यौदालाई अन्तिम रूप दिने अपेक्षा गरिएको उक्त बैठक भारतीय पक्षको आग्रहमा सारिएको हो । केही प्राविधिक कारणले छैटौं ईपीजी बैठक सरेको छ । हामी भारतीय पक्षसँग बैठकको मितिबारे छलफलमै छौं', ईपीजी नेपालका संयोजक डा भेषबहादुर थापाले अन्नपूर्णसँग भने । ईपीजीको बैठक शनिबार र आइतबार नयाँ दिल्लीमा गर्ने तय भएको थियो । ईपीजीका सदस्य एवं नेपालका लागि पूर्वभारतीय राजदूत जयन्त प्रसादको स्वास्थ्यमा आएको खराबीको कारण दर्शाउँदै छैटौं बैठक केही समय पर सार्र्ने भारतीय पक्षको अनुरोध आएको ईपीजी नेपालका एक सदस्यले बताए । जयन्त प्रसाद हृदयघातबाट पीडित भएको बताइएको छ । ईपीजीको छैटौं बैठक जनवरी पहिलो या दोस्रो साता आयोजना गर्ने विषयमा भारतीय पक्षसँग छलफल भइरहे पनि टुंगो लागिनसकेको ईपीजी नेपाल सचिवालयका कार्यकारी निर्देशक यादव खनालले जानकारी दिए । नेपालमा एक महिनाअघि सम्पन्न पाँचौं ईपीजी बैठकमा पनि स्वास्थ्यकै कारण देखाउँदै जयन्त प्रसाद अनुपस्थित थिए । चौथो चरणको बैठकसम्म ईपीजीमा भारततर्फका सदस्य जयन्त प्रसादले मैत्री सन्धिलाई परिमार्जन गर्ने विषयमा अन्य सदस्यभन्दा फरक धारणा राखेका थिए । छलफलमा भारतका ईपीजीका केही सदस्य कहिलेकाहीँ स्वतन्त्र धारणासहित पेस हुन्छन् । जयन्तप्रसाद भारतीय संस्थापनको धारणासहित पेस हुन्छन् । उनी उपस्थित नहुने बैठकको खास अर्थ हुँदैन । त्यसकारण पनि बैठक पर सरेको हो', ती सदस्यले भने । नेपालले सन् १९५० को शान्ति तथा मैत्री सन्धिको धारा २, ५, ६ र ७ मा संशोधन गर्न चाहेको छ । सन्धिको धारा ५ अनुसार नेपालले भारतबाट या भारतीय बाटो हुँदै हतियार, युद्धसामग्री या गोलाबारुद्ध आफ्नो सुरक्षाका लागि खरिद गर्न सक्छ । तर त्यसरी खरिद गर्दा नेपालले भारतसँग परामर्श गर्नुपर्छ । स्वतन्त्र मुलुक भएकाले नेपालले अन्य मुलुकबाट हतियार या युद्ध सामग्री ल्याउँदा भारतसँग पूर्वअनुमति या सल्लाह आवश्यक नरहेको नेपाली पक्षको भनाइ छ ।शान्ति तथा मैत्री सन्धिमा हस्ताक्षर भएकै बेलादेखि सन्धिको धारा ५ ले सार्वभौमसत्ता, विदेशनीतिको स्वतन्त्र सञ्चालनमा अंकुश लगाएको भन्दै नेपालमा विरोध हुँदै आएको छ । सन्धिको धारा ६ मा नेपाल तथा भारतका नागरिकले एक अर्को देशमा औद्योगिक तथा आर्थिक विकासका लागि प्रत्यक्ष सहभागी हुने तथा ठेक्कापट्टामा विशेष प्राथमिकता दिनुपर्ने व्यवस्था छ । यसरी नेपालले भारतीय नागरिकलाई नेपाली नागरिकसरह व्यवहार गर्नुपर्ने हुन्छ । यो प्रावधान नेपालको कानुनअनुसार बाझिन आएको छ । यो प्रावधान नेपालको हितमा छैन । नेपालले सन्धिमा हस्ताक्षर भएदेखि नै यो धाराको विरोध गर्दै आएको छ । सन्धिको धारा ७ ले नेपाल र भारत सरकारले एकअर्काको मुलुकका नागरिकलाई आफ्नो देशमा बसोबासको अधिकार, घरजग्गा खरिद गर्न सक्ने, व्यापारिक गतिविधिमा समान सहभागी हुन र खुला सीमाका कारण एकअर्काको भूमिमा सहज आवतजावत गर्न पाउनेछन् । सन्धिअन्र्तगतकै लेटर अफ एक्सचेन्ज' नेपालका लागि झनै घातक मानिन्छ । जसअनुसार नेपालमा प्राकृतिक सम्पदाको विकास अथवा कुनै औद्योगिक परियोजनाको स्थापना गर्न, नेपाल सरकारले वैदेशिक सहायता लिने निर्णय गरेमा, नेपालले अन्य विदेशी सरकार वा नागरिकले दिने सहुलियतभन्दा कम नभएमा भारत सरकार वा भारतीय नागरिकमध्ये जसलाई होस्, त्यसलाई ग्राहयता दिनुपर्ने हुन्छ । नेपालका लागि असमान मानिएको १९५० को सन्धिबारे विगतमा भारतसँग छलफल भए पनि टुंगिन सकेको थिएन । नेपालले शान्ति तथा मैत्री सन्धिका धारालाई बदलिँदो सन्दर्भअनुसार परिमार्जन गर्नुपर्ने धारणा राखे पनि भारतले आफ्नो रिजर्भेसन' कायमै राखेको छ । तर ईपीजी नेपाल संयोजक थापा भारतीय पक्षले पनि मैत्री सन्धिलाई समयानुकूल परिमार्जन गर्नेबारे सकारात्मक नै रहेको बताउँछन् । भारतीय पक्षसँग सन् १९५० को सन्धिका बुँदा परिमार्जन गर्ने विषयमा पाँचवटै बैठकमा स्पस्ट रूपमा छलफल भइसकेको छ । अबको बैठकले सन्धिको मस्यौदामा समान धारणा बनाउन मार्गप्रशस्त गर्ने अपेक्षा लिएका छौं' थापाले भने । भारतीय विदेश मन्त्रालय वा संस्थापन नेपाली पक्षले चाहेअनुसार मैत्री सन्धिलाई परिमार्जन गर्ने विषयमा खासै सकारात्मक देखिएको छैन । मैत्री सन्धिलाई नाम मात्रको परिमार्जन' गर्नेमा भारतीय ईपीजीका सदस्य देखिएको बताइन्छ । नेपालभारत सीमा नियमन गर्न नेपाली प्रबुद्ध समूह (ईपीजी) का तर्फबाट पेस भएको प्रस्ताव आफूलाई अमान्य हुने भारतीय पक्षले बताएको भारतीय विदेश मन्त्रालय स्रोतलाई उद्धृत गर्दै भारतीय दैनिक दी हिन्दु'ले अघिल्लो महिना उल्लेख गरेको थियो । पत्रिकाका अनुसार भारत सरकार दुई मुलुकका जनताको निर्वाध आवागमन हुनुपर्ने पक्षमा छ ।यदि प्रबुद्ध समूहका तर्फबाट सीमा नियमन गर्ने सुझाव पेस भएको खण्डमा भारत सरकारलाई त्यो सुझाव मान्य हुने छैन । दुई देशका जनताबीच खुला अन्तक्र्रिया हुनुपर्छ र यसका लागि खुला सीमा द्विपक्षीय सम्बन्धको हितमा छ', विदेश मन्त्रालयका ती अधिकारीले हिन्दुसँग भनेका छन् । ती अधिकारीले प्रबुद्ध समूहको काम सुझाव दिने रहेको बताउँदै ती सुझावलाई स्वीकार गर्ने या नगर्ने दुवै सरकारले अन्तिममा निर्णय दिने विषय रहेको बताए । सीमा बन्द गर्न या जनताको स्वतन्त्र आवागमनमा बाधा अवरोध पुर्याउने काम द्विपक्षीय सम्बन्धमा दूरगामी हिसाबले हितकर छैन', उनले भने । प्रबुद्ध समूहको पाँचौ बैठकमा नेपालतर्फका सदस्यले नेपाल र भारतबीच खुला सीमाबाट हुनसक्ने अवैध गतिविधि नियन्त्रणका लागि सीमा नियमन गर्नुपर्ने प्रस्ताव पेस गरेका थिए । उनीहरूले भारतसँगको सीमा बन्द गर्ने नभई नियमन गर्दा व्यहारिक र समयानुकूल हुने प्रस्ताव अघि सारेका थिए । खुला सीमाबाट आउनसक्ने सुरक्षा चुनौतीलाई मध्यनजर गरी केही वर्षयता भारतले आफ्नो सीमा क्षेत्रतर्फ भने सुरक्षा निकायलाई सशक्त रूपमा परिचालन गर्दै लगेको छ । भारतले आफूतर्फ एकीकृत सीमा सुरक्षा जाँच चौकी निर्माणलाई तीव्रता दिनुको मुख्य कारण खुला सीमाबाट हुनसक्ने सुरक्षा चुनौतीको नियन्त्रण गर्नु रहेको भारतीय सञ्चारमाध्यमले जनाएका छन् । भारतले नेपालतर्फ पनि एकीकृत सीमा सुरक्षा चौकीको निर्माण चाँडै हुनुपर्र्नेमा जोड दिने गरेको छ । समूहमा नेपालका तर्फबाट पूर्वराजदूत थापा, एमालेका राजन भट्टराई, कानुनविद् सूर्यनाथ उपाध्याय र पूर्वमन्त्री नीलाम्बर आचार्य सदस्य छन् । त्यसैगरी भारतका तर्फबाट नेपालका लागि पूर्वराजदूत जयन्त प्रसाद, प्राध्यापकद्वय महेन्द्र पी लामा र भुवनचन्द्र उप्रेती तथा भारतीय जनता पार्टीका नेता भगतसिंह कोसियारी सदस्य छन् । नेपालभारत शान्ति तथा मैत्री सन्धि (सन् १९५०) लगायतका अन्य द्विपक्षीय सहमति र सन्धिबारे समूहले दुवै सरकारलाई आगामी जुलाई महिनाभित्र प्रतिवेदन दिनेछ ।"
साझा एजेन्डामा प्रादेशिक राजधानी,"धनकुटा : निर्वाचन प्रचारमा लागेका सबै दलका उम्मेदवारले प्रदेश नम्बर १ को राजधानी धनकुटा बनाउने मुद्दालाई साझा एजेन्डाका रूपमा उठाएका छन् । लोकतान्त्रिक र वाम गठबन्धनसहित अन्य दलका उम्मेदवारको मुख्य एजेन्डाका रूपमा प्रादेशिक राजधानी परेको हो । धनकुटा साविक पूर्वाञ्चल विकास क्षेत्रको क्षेत्रीय सदरमुकामसमेत हो । प्रतिनिधिसभा र प्रदेशसभा सदस्यका उम्मेदवारहरूले प्रादेशिक राजधानीबाहेक मुद्दालाई पनि प्राथमिकतामा राखेका छन् । उनीहरूले पूर्वाधार व्यवस्थापन, उन्नत कृषि, कृषिमा आधारित उद्योगको विकास, रोजगारी, सुलभ र गुणस्तरीय शिक्षाजस्ता विषय लिएर आआफ्नो पक्षमा मत मागिरहेका छन् । प्रतिनिधिसभा र प्रदेशसभाका लागि धनकुटामा दुई गठबन्धनसहित १३ दलका १९ जना उम्मेदवार रहेको जिल्ला निर्वाचन कार्यालयका सूचना अधिकारी केशव पौडेलले जानकारी दिए । प्रतिनिधिसभामा प्रत्यक्षतर्फ वाम गठबन्धनबाट एमालेका जिल्ला अध्यक्ष राजेन्द्र राई चुनावी मैदानमा छन् । सोही गठबन्धनबाट प्रदेशसभातर्फ क्षेत्र नम्बर १ मा एमालेका निरन राई र २ मा इन्द्रमणि पराजुली उम्मेदवार छन् । लोकतान्त्रिक गठबन्धनबाट राप्रपाका केन्द्रीय महामन्त्रीसमेत रहेका उद्योगमन्त्री सुनीलबहादुर थापा प्रतिनिधिसभा सदस्य उम्मेदवार छन् । सोही गठबन्धनबाट कांग्रेसका निवर्तमान सांसद मनोहरनारायण श्रेष्ठ क्षेत्र नम्बर १ मा प्रदेशसभा सदस्य उम्मेदवार बनेका छन् । संघीय समाजवादी फोरमका केन्द्रीय सदस्य अर्जुन थापा लोकतान्त्रिक गठबन्धनबाट प्रदेशसभातर्फ क्षेत्र नम्बर २ मा उम्मेदवार छन् । एमालेका प्रतिनिधिसभा सदस्य उम्मेदवार राईले प्रदेश राजधानी धनकुटा बनाउनु आफ्नो मुख्य एजेन्डा रहेको बताए । भने, धनकुटा हरेक दृष्टिकोणबाट उपयुक्त छ । धनकुटालाई राजधानी बनाउन वाम गठबन्धनले मात्र सक्छ ।' लोकतान्त्रिक गठबन्धनबाट प्रतिनिधिसभा सदस्य उम्मेदवार थापाले पनि धनकुटालाई प्रादेशिक राजधानी बनाउने एजेन्डालाई मुख्य रूपमा उठाएका छन् । भने, अघिल्लो निर्वाचनमा मैले गरेका वाचा पूरा गरेको छु । अबको मेरो उम्मेदवारी धनकुटालाई प्रदेशिक राजधानी बनाउनेदेखि आर्थिक समृद्धिसम्मको हो ।' धनकुटा नगरपालिकामा सरकारी स्वामित्वका तीन सय ९१ भवन छन् । सहरी विकासका नाममा करिब तीन सय रोपनी, नेपाल ट्रस्टका नाममा एक सय ९४, पर्यटन कार्यालयका नाममा एक सय ३४, विद्युत् प्राधिकरणका नाममा दुई सय रोपनी जग्गा छ । सरकारी स्वामित्वको ४८ हजार ६ सय ३५ रोपनी सार्वजनिक जग्गा रहेको तथ्यांक छ । धनकुटाको बेलहारा डाँडामा हवाई मैदान निर्माणाधीन छ । धनकुटा परापूर्वकालमा पनि पूर्वकै प्रमुख प्रशासनिक तथा न्यायिक केन्द्र गौंडाका रूपमा स्थापित थियो । पछि पञ्चायती व्यवस्थामा २०२९ सालमा देशलाई विकेन्द्रीकरण गर्ने अवधारणाअनुरूप (पहिले ४ र पछि २०३१ सालमा ५) विकास क्षेत्रमा विभाजन गर्दा पूर्वाञ्चलको प्रमुख प्रशासनिक केन्द्रका रूपमै मान्यता दिइएको थियो । धनकुटा पहिलेदेखि नै प्रशासनिक केन्द्रका रूपमा रहँदै आएकाले राजधानी बनाउँदा कुनै विवाद नहुने पत्रकार महासंघ धनकुटाका अध्यक्ष राजेश्वरवहादुर श्रेष्ठको तर्क छ । यहाँ एक लाख पाँच हजार एक सय ८८ जना मतदाता छन् ।"
कांग्रेसलाई सहयोग नगरेको भन्दै पत्नीलार्इ घर निकाला,गमगढी : आफूले रोजेको पार्टीलाई सहयोग नगरेको भन्दै निमा छिरिङ तामाङले दुई छोराछोरीसहित पत्नीलाई घर निकाला गरेका छन्। जिल्लाको पूर्वी क्षेत्र मुगुम कार्मारोङ्ग गाँउपालिका८ माँग्री गाउँका ३१ वर्षीय तामाङले आफ्नो पार्टी नेपाली कांग्रेसलाई सहयोग नगरेको भन्दै पत्नी २६ वर्षीया कर्मा छुइकित तामाङलाई घर निकाला गरेका हुन्। पत्नी कर्माले वैशाखामा सम्पन्न स्थानीय तहको निर्वाचनमा एमालेलाई मतदान गरेको र मंसिर १० गते हुने प्रतिनिधिसभा र प्रदेशसभामा निर्वाचनमा समेत एमालेलाई सहयोग गर्न लागेको भन्दै पत्नीसहित दुई नबालक छोराछोरीलाई घर निकाला गरेका हुन्। वैशाखमा सम्पन्न स्थानीय चुनावमा निमाकी आमा एमालेको तर्फबाट वडा सदस्यमा विजयी भएकी थिइन्। निमाले पत्नी कर्माले आफ्नी आमालाई चुनावी प्रचारप्रसारमा सहयोग गरेको र आफूले भनेको मान्छेलाई मतदान नगरी सासुसहित सबै एमालेका उम्मेदवारलाई भोट दिएको आक्रोश अहिलेको चुनावमा पोखेका हुन्। यही विषयलाई लिएर निमाले पहिलो पटक गएको जेठ ५ गते पत्नी कर्मालाई कुटपिट गरी घर निकाला गरेका थिए। गाँउलेले जेठ १० गते दुबै जनालाई मिलापत्र गरी निमाको घरमा पठाएका भएपनि कार्तिक १२ गते पुन निमाले पत्नी कर्मालाई मंसिर १० को चुनावमा एमालेलाई सहयोग गर्न लागेको भन्दै कुटपिट गरेर घर निकाला गरेको सोही वडाका सोनाम तामाङले अन्नपूर्णलाई जानकारी दिए। आफूले भनेको पार्टीलाई सहयोग नगरेको नाममा पत्नीमाथि कुटपिट गर्दै निमाले घरबाट निकालेपछि कर्मा दुई छोराछोरीसहित छिमेकिको घरमा कोठा मागेर बस्दै आएकी छिन्। यद्यपी कर्माले श्रीमानले घरबाट निकाले पनि न्यायका निम्ति कुनै निकायमा उजुरी नदिएको उनका छिमेकीले बताएका छन्।
अस्पतालकै बेडबाट विप्लवका मेची व्यूरो इन्चार्ज पक्राउ,"ताप्लेजुङ : चुनाव खारेजी अभियान चलाइरहेको नेत्रविक्रम चन्द नेतृत्वको नेपाल कम्युनिष्ट निर्टीका मेची व्यूरो इन्चार्ज ४० वर्षीय सन्तोष पतङवा (सुमन) लाई प्रहरीले पक्राउ गरेको छ ।सुमनलाई न्यूरो अस्पताल विराटनगर मोरङबाट कात्र्तिक २३ गते बेलुकी साढे ६ बजे प्रहरीले गिरफ्तार गरेको हो । कातिक १६ गते मोटरसाइकल दुर्घटनामा परेका इन्चार्ज सुमनलाई सोही दिनदेखि न्यूरोमा उचारका लागि भर्ना गरिएको थियो । अस्पतालको बेडबाटै प्रहरीले गिरफ्तार गरेको सुमनकी पत्नी २८ वर्षीया विमला हाङवाङ पतङवाले बताइन् । पक्राउको विषयमा प्रहरीसँग बुझ्दा सोधपुछका लागि लगेको प्रतिक्रिया दिएको उनले बताइन् । दुर्घटना हुँदा टाउकोभित्र ब्लड जमेकाले अप्रशेनका लागि औषधि सेवन गर्नुपर्ने डाक्टरको सुझाव अनुसार अप्रेशन गर्न र नियमित औषधि सेवन गर्ने बातावरण बनाइदिन पत्नी विमलाले सम्बन्धित पक्षसँग आग्रह गरेकी छिन् । उनले अन्नपूर्णसँग भनिन्,उहाँ (पती)को चोट गम्भीर छ । विनासर्त रिहा गरि उपचार व्यवस्थापन गर्न आग्रह गर्छु ।' यता ताप्लेजुङ जिल्ला इन्चार्ज आशिषले अस्पतालबाटै प्रहरीले गिरफ्तार गरेकोप्रति आपत्ति जनाएका छन् । सुमनलाई विना सर्त रिहा नगरिए संगठन र कार्यकर्ता रक्षाका लागि पार्टीले प्रतिकार गर्ने चेतावनी दिएका छन् ।"
१९ हजार कैदीबन्दीलाई छैन मताधिकार,"पोखरा: अदालतले सजाय तोकेपछि जेल गएकाहरुलाई पनि नागरिक अधिकार हुन्छ तर यत्ति हो, अरु जसरी स्वतन्त्र रुपमा हिँडडुल गर्ने र चुनावमा उम्मेदवार बन्ने छुट उनीहरुलाई हुँदैन। अरु वालिगले जसरी नै आफ्नो मत प्रकट गर्ने अधिकारी जेलका बन्दी र कैदीलाई पनि हुने विश्वव्यापी मानवअधिकारको मान्यता छ।तर यसपालिको चुनावमा देशभरका झन्डै १९ हजार कैदीबन्दी मताधिकारबाट बञ्चित हुँदैछन्। कारागार व्यवस्था विभागका महानिर्देशक कृष्णचन्द्र घिमिरेका अनुसार यसपालि निर्वाचन आयोगले कैदीबन्दीलाई अस्थायी मतदाताको नामावालीमा समेटेको छैन। त्यसैले नै उनीहरुले मताधिकार पाउने छैनन्।अघिल्ला चुनावहरुमा कर्मचारी, सेना प्रहरीहरुलाई जस्तै समानुपातिकतर्फ मत खसाल्ने अधिकार कैदीबन्दीहरुलाई पनि थियो। यसपालिको चुनावका लागि समानुपातिकतर्फको मतपत्र एउटै हुने हुँदा मताधिकार कैदीबन्दीलाई नभएको घिमिरेले सुनाए। 'एउटा प्रदेशको जेलमा अर्को प्रदेशको पनि कैदीबन्दी हुन्छन्, तर प्रदेश र केन्द्रका लागि समानुपातिकको मतपत्र एउटै बनेको छ', उनले भने, 'त्यही अप्ठेरोले मताधिकार गुमेको छ।' देशभरका जेलमा भएका झन्डै १९ हजारमा १ हजारमात्रै वालिग नभएको हुनसक्ने पनि घिमिरेले औंल्याए। कारागार व्यवस्था विभागले इयु, ह्यान्डीक्याप इन्टरनेसनल र सिभिक्टको सहयोगमा पोखरामा ३ दिनदेखि ३५ जिल्लाका कारागार प्रमुख तथा त्यहाँका कर्मचारीलाई गोष्ठी आयोजना गरेको थियो।त्यसैको समापनका अवसरमा महानिर्देशक घिमिरेले जेलहरुमा मानवअधिकार प्रत्याभूति सुनिश्चिताको प्रतिबद्धतासहित कैदीबन्दी मताधिकारबाट बञ्चित भएको विषय उठाएका हुन्।गोष्ठीले ६ बुँदे पोखरा घोषणापत्रसमेत जारी गरेको छ। कारागारलाई यातनारहित सुधार गृहमा परिवर्तन गर्ने, मानवअधिकार संरक्षण र प्रवद्र्धनलाई उच्च प्राथमिकता दिने, कारागार व्यवस्थापनलाई आधुनिक सूचना प्रविधिमैत्री बनाउने', घोषणामा भनिएको छ, कैदी बन्दीलाई मानवोचित व्यवहार गर्दै समयानुकुल सेवा सुविधामा वृद्धि गर्ने, कैदी बन्दीलाई स्थान अनुकुल सिपमूलक तालिम सञ्चालन गरी आयआर्जन सिर्जना गर्ने।' ह्यान्डीक्याप इन्टरनेसनलका कार्यक्रम अधिकृत शिव आचार्यले कारागारमा मानवअधिकार लगायत सुविधाको दृष्टिले नेपाल दक्षिण एसियामा भारतपछि दोस्रो मुलुक भएको जानकारी दिए। नेपालका कारागार मानवअधिकार मैत्री बन्न जाँदैछन्, त्यो ठूलो उपलब्धि हो', उनले भने। विभागका महानिर्देशक घिमिरेले जेल परेको व्यक्तिका आश्रितहरुलाई सरकारले क्षतिपूर्ति दिने र लालनपालन गर्ने व्यवस्था हुन लागेको जानकारी पनि दिएका थिए। देशभरका कारागारमा भैपरि ऊर्जाको जोहो गर्ने र सिसीक्यामेरा जडान गरिने पनि बताए। हालै पारित फौजदारी संहिताले १८ वर्षमाथि व्यक्तिलाई मात्रै वालिग परिभाषित गरेको हुँदा अब त्यसभन्दा कम उमेरका कैदीबन्दीलाई सुधार गृहमा पठाइने घिमिरेले सुनाए। 'तर देशभरका बालसुधार गृहको क्षमता ३ सय पनि छैन, उनले भने, सुधारगृह पठाउनुपर्ने संख्या त्यसको तेब्बर छ।' ज्येष्ठ नागरिक भए स्याहारगृहमा पठाउनुपर्ने कानुनी व्यवस्था हुन लागेको तर त्यस्ता गृहको पनि अभाव उनले औंल्याए। केन्द्रीय कारागारका प्रमुख लीलाधर अधिकारीले जेलमा तनाव व्यवस्थापन, सुरक्षा र वैकल्पिक व्यवस्थापनलाई जोड दिएर अघि बढ्नुपर्ने बताए। रुपन्देही कारागारकी प्रमुख गीता पाण्डेले देशका कारागारहरुमा भौतिक पूर्वाधार कमजोर भए पनि यातनारहित रहेको सुनाइन्।"

शीर्षक,विवरण
नेपाल आइडलको भुल्न नहुने पाटो,"अन्नपूर्ण मिडिया नेटवर्कअन्तर्गतको एचडी टेलिभिजन एपीवानबाट प्रसारित नेपाल आइडलको पहिलो सिजन सकिएको छ । पहिलो नेपाल आइडल बन्न सफल भएका छन्, गायनमा संघर्षरत नवप्रतिभा, बुद्ध लामा । धादिङमा जन्मिएर पोखरामा हुर्किएका लामासँगै अरू केही आशालाग्दा अनुहार नेपाल आइडलको मञ्चमार्फत नेपाली सांगीतिक क्षेत्रले पाएको छ । मोरङका निशान भट्टराई, ललितपुरका प्रताप दास र केन्जलमेहर श्रेष्ठ, चितवनका सागर आले, रूपन्देहीकी सुजाता पाण्डे, झापाकी दृष्टिविहीन मेनुका पौडेल र बाँकेका सुरज थापालगायतका थुप्रै नवप्रतिभा आफ्नो क्षमता प्रदर्शन गरेर सेलिब्रेटी बनेका छन् । लुकेर बसेका संघर्षरत यी प्रतिभालाई क्षमता प्रदर्शन गर्ने मञ्च दिलाउन नेपाल आइडल सफल भएको छ । यस अर्थमा अन्नपूर्ण मिडिया नेटवर्कले व्यावसायिक सफलतासँगै नेपालको सांगीतिक क्षेत्रलाई थोरै योगदान गरेको र धेरै आशा जगाएको छ ।नेपाल आइडल नेपाली टेलिभिजन इतिहासमा भित्रिएको पहिलो अन्तर्राष्ट्रिय फ्रेन्चाइज शो हो । यो पहिलो भएकै कारण यसप्रति दर्शक औधि आकर्षित भए । थोरै अवधिमा एपीवान टेलिभिजनले लाखौं दर्शक, शुभेच्छुक कमायो पनि । आइडलको फिनालेमा भएको व्यवस्थापकीयप्राविधिक कमजोरी र त्रुटिका कारण धेरैले खल्लो महसुस गरे । कतारको दोहाबाट प्रत्यक्ष प्रसारण गर्ने उत्साहजनक तयारी प्राविधिक त्रुटिका कारण निराशामा बदलियो । दर्शक, शुभेच्छुकसँगै अन्नपूर्ण मिडिया स्वयं यसबाट आघात महसुस गरिरहेको छ । अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले टेलिभिजन र पत्रिकामार्फत आम दर्शक र शुभेच्छुकसँग क्षमायाचना गरिसकेका छन् । क्याप्टेन थापाले यो त्रुटिलाई अन्नपूर्ण मिडिया नेटवर्कले गम्भीरतापूर्वक लिएको छ र यसलाई पाठका रूपमा लिएर आगामी दिनमा परिस्कृत र परिपक्व भएर अघि बढ्ने प्रतिबद्धता जनाएका छन् । त्रुटिकमजोरीबाटै सिक्दै अघि बढ्ने हो । त्यसकारण फिनालेमा भएको त्रुटिलाई अघि सारेर नेपाल आइडलले नेपाली सांगीतिक क्षेत्रमा पुर्याएको योगदानको नजरअन्दाज गरिनु हुँदैन । नेपाल आइडलले केही महत्वपूर्ण सकारात्मक सन्देश दिएको छ प्रथमतः अन्तर्राष्ट्रिय रूपमा सफल कार्यक्रम नेपालीकरण गरेर नेपाली दर्शकको मन जित्ने गरी सञ्चालन गर्न सकिँदो रहेछ । दोस्रो नेपालमा पनि सम्भावना बोकेका प्रतिभा छन् । तिनीहरू उचित मौकाको खोजीमा छन् । अवसर पाए आफूलाई अब्बल सावित गर्न सक्दा रहेछन् । तेस्रो दह्रो इच्छाशक्ति र रचनात्मक सोच भए आर्थिक र भौतिक समस्या र सीमितता जुट्दै जादा रहेछन् । यी केही महत्वपूर्ण सन्देश नेपाल आइडलको हकमा मात्रै लागू हुँदैनन् । नेपालमा थुप्रै क्षेत्रमा लुकेका प्रतिभा अवसरको खोजीमा छन् । तिनलाई उचित अवसर र मञ्च प्रदान गर्ने हो भने कला, संस्कृति, विज्ञान, प्रविधिलगायतका अरू क्षेत्रमा बुद्ध लामाहरू जन्मिन्छन् भन्ने सन्देश नेपाल आइडलले दिएको छ, जुन सकारात्मक छ । संविधानमा नेपाललाई कल्याणकारी राज्य भनिएको छ । गाँस, वास, कपास, शिक्षा, स्वास्थ्यलगायत रोजगार र सामाजिक न्यायको सुनिश्चितता गर्ने विभिन्न ३१ वटा मौलिक हकको व्यवस्था गरिएको छ, तर व्यवहारमा आधारभूत अधिकार पनि नागरिकलाई प्राप्त हुन सकेको छैन । कमजोर आर्थिक अवस्था भएका परिवारका बालबालिका पनि आधारभूत आवश्यकताबाट वञ्चित छन् । पढ्ने र विविध क्षमता विकास गर्ने कुरा कागजमै सीमित छ । यस अवस्थामा निजी क्षेत्रले क्षमतावान् प्रतिभा बाहिर ल्याउन गरेको यो प्रयास स्तुत्य छ । तर व्यवस्थापकीय वा प्राविधिक त्रुटिका आधारमा यस्तो प्रयासको अवमूल्यन गरिनु हुँदैन ।"
शिक्षा ऐन संशोधन फिर्ता नभए संघर्षमा उत्रिने चेतावनी,"काठमाण्डौं: संयुक्त विद्यार्थी संघर्ष समितिले हालै व्यवस्थापिका संसदबाट पारित शिक्षा ऐनको नवौं संशोधन बिद्येयक फिर्ता लिन सरकारसंग माग गरेको छ। नेपाल बिद्यार्थी संघ, अनेरास्वावियु, अखिल क्रान्तिकारी, अखिल छैटौं, नेपाल लोकतान्त्रिक बिद्यार्थी फोरम, अखिल पाँचौ र राप्रबिसंघलगायतका विध्यार्थी संगठनका अध्यक्षहरुद्वारा हस्ताक्षरित ५ बुंदे ज्ञापन पत्रमा भनिएको छ तत्काल यो बिद्येयक संशोधन नभए लाखौ बिद्यार्थी तथा शिक्षकहरुको भविष्य बर्बाद हुन्छ। यो संशोधन फिर्ता नलिए कडा आन्दोलनमा जान्छौं। संयुक्त बिद्यार्थी संगडनले सोमबार नेपाली काँग्रेसका कार्यवाहक सभापति बिमलेन्द्र निधी र एमाले अध्यक्ष के पी शर्मा ओलीलाई भेटेर ज्ञापन पत्र बुझाएका छन्। एमाले अध्यक्ष ओलीले शिक्षा ऐनको नवौं संशोधन फिर्ता गराउन आफूले पहल गर्ने आश्वासन दिए। विद्यार्थी संगठनका तर्फबाट ज्ञापन पत्र बुझाउँदै नेबिसंघका अध्यक्ष नैनसिंह महरले गुणस्तरीय शिक्षा पाउन लामबद्ध भएका ६७ लाख बालबालिकाको हक बिरुद्ध संशोधन भएको भन्दै शिक्षक बन्ने प्रतिस्पर्धामा रहेका ८ लाख युवाहरुलाई हतोत्साहित गराउने काम सरकारले गरेको बताए। अखिल क्रान्तिकारीका उपाध्यक्ष सुरेन्द्र बस्नेतले शिक्षा ऐन संशोधनले गुणस्तरीय शिक्षाबाट विध्यार्थीलार्इ बञ्चित गरेको दावी गरे। उनले संशोधन फिर्ता नलिए आन्दोलनमा जाने चेतावनी दिए। आठौं संशोधनले अस्थायी शिक्षकलाई दिएको ५१ प्रतिशत सहभागीताको बिषयलाई बढाएर ७५ प्रतिशत बनाएकोमा पनि बिद्यार्थीहरुले आश्चर्य ब्यक्त गरेका छन्। विद्यार्थी संगठनकातर्फ बाट पहिलो चरणमा बिभिन्न राजनितीक दलका शीर्ष नेतृत्वलाई ज्ञापन पत्र बुझाउने त्यसको सुनुवाइ नभए कडा आन्दोलनको थालनी गर्ने ज्ञापन पत्रमा उल्लेख गरिएको छ।उनीहरुले सोमबार दिउँसो नेकपा माओवादी केन्द्रका अध्यक्ष पुष्पकमल दाहाल र सभामुख ओनसरी घर्तीमगरलार्इ पनि ज्ञापन पत्र बुझाउने कार्यक्रम छ।"
कोमल ओली आज एमाले प्रवेश गर्दै,दाङ : गतवर्ष मात्रै रेडियो नेपालको जागिर छोडेर राष्ट्रिय प्रजातन्त्र पार्टीकोे केन्द्रीय सदस्य बनेकी चर्चित गायिका कोमल ओलीले राष्ट्रिय प्रजातन्त्र पार्टी छोडने तयारी गरेकी छिन । गृह जिल्लामा आएर उनले राप्रपा छोडने तयारी गरेको ओलीको पारिवारिक स्रोतले बताएको छ । कोमल वली राप्रपा छोडेर एमालेमा प्रवेश गर्ने चर्चा चलिरहेको छ । सोमबार दाङको घोराहीमा हुने एमालेको बृहत सभामा एमाले अध्यक्ष केपी ओलीले कोमललाई एमालेमा प्रवेश गराउने तयारी भएको एमाले दाङले जनाएको छ । ओलीले एमालेसँग सांसदको बार्गे्निङ गरिरहेको र एमालेले सांसद दिने पक्का भएपछि प्रवेशको समेत तयारी गरेको एमाले स्रोतले बताएको छ । राप्रपाले भूमिकाविहीन बनाएको भन्दै पहिले देखिनै ओली पार्टी नेतृत्वसँग रुष्ट हुदै आएकी थिइन् । फागुनमा सम्पन्न राप्रपाको एकता महाधिवेसनमा अत्याधिक मत ल्याएर केन्द्रीय सदस्य जितेकी ओली पशुपतिसमशेर राणाले पार्टी फुटाएपछि द्विविधामा थिइन् । सँगै केन्द्रीय सदस्य जितेकी रेखा थापा राणासँग गएपछि ओली अलमलमा परेकी थिइन् । एमाले दाङका जिल्ला सचिव हिराचन्द्र केसीले कोमल ओली एमालेमा प्रवेश गर्ने कुरा सत्य भएको बताए । उनले पार्टी अध्यक्षले सोमबार दिउँसो ओलीसहित राप्रपाका केही जिल्ला नेताहरुलाई पार्टी प्रवेश गराउने बताए ।
यस कारण सिरहामा कांग्रेस कमजोर,"सिरहा : कांग्रेसबाट टिकट नपाउँदा माओवादी केन्द्र प्रवेश गरेका सिद्धार्थ यादव औरही गाउँपालिकाको प्रमुखमा निर्वाचित भए । कल्याणपुर नपा ६ का मोतीबुल राइन पनि कांग्रेसबाट टिकट नपाएकै कारण स्वतन्त्र वडाध्यक्षमा उम्मेवार बनेर चुनाव जिते । यादव र राइन उदाहरणका पात्र मात्र हुन् । कांग्रेसबाट टिकट नपाउँदा कैयौं नेता तथा कार्यकर्ता रुष्ट छन् । सधैं इमान्दार भएर संगठनमा बसेर जनताको सेवा गरेका उनीहरू टिकट पाउँदा सम्भवत: निर्वाचन जित्थे । तर योग्य उम्मेदवारलाई पार्टीले पाखा लगाएपछि सिरहामा कांग्रेस कमजोर सावित भएको छ । कांग्रेसका धेरै गढ माओवादी, फोरम र एमालेले भत्काएको छ । पहिलो संविधानसभाको चुनावमा कांग्रेसले सिरहाका चार निर्वाचन क्षेत्र कब्जा गरेको थियो तर स्थानीय तहको निर्वाचनमा सिरहाका १७ मध्ये दुई स्थानीय तह कल्याणपुर नपा र नवराजपुर गापा सीमित भएको छ । आर्थिक लोभमा परेर टिकट वितरण गरेको आरोप निर्वाचन अगाडि नै लगाएका कांग्रेस नेता नरेश यादव भन्छन्, 'समयमा टिकटको टुंगो नलगाउनु र केही धनाढ्य उम्मेवारसँग मोटो रकम लिएर टिकट बाँड्दा सिरहामा कांग्रेसको बेहाल भएको छ । यसको जिम्मेवारी जिल्ला सभापतिले लिनुपर्छ ।' 'जिल्ला सभापति रामचन्द्र यादवकै कारण पार्टी आन्तरिक विवादमा फसेको छ', उनले थपे । कांग्रेस कोषाध्यक्ष तथा पूर्वमन्त्री सीतादेवी यादवका छोरा पनि पराजित भएका छन् । उनका छोरा डा सुवासचन्द्र यादव सिरहा नगरपालिकाको मेयर उम्मेदवार बनेका थिए । सिरहा नपाको मेयरमा संघीय समाजवादी फोरम नेपालका असेश्वर यादव र उपमेयरमा एमालेकी डा नमिता यादवले जित हात पारेका छन् । डा सुवास तेस्रो स्थानमा सीमित भए । जिल्ला सचिव उपेन्द्र यादव पनि सिरहा नगरका लागि मेयर उम्मेवारको आकांक्षी थिए तर टिकट पाएनन् । टिकट नपाएको झोकमा खुलेर गद्दारी गरेको आरोप उनीमाथि लागेको छ । कांग्रेस क्षेत्र नम्बर ३ का अध्यक्ष सञ्जयप्रकाश यादव भन्छन्, 'आन्तरिक विवादका कारण कांग्रेस जिल्ला सचिव उपेन्द्र यादवले खुलेर फोरमको भोट माग्नुभयो । अनि कसरी जित्छ कांग्रेस ? ' कांग्रेसले हार व्यहोर्नुको अर्को कारण समयमा टिकटको टुंगो नलगाउनु पनि हो', उनले थपे । कांग्रेस जिल्ला सभापति तथा सांसद रामचन्द्र यादव पनि आफ्नो नगर धनगढीमाई जोगाउन सकेन । धनगढीमाई नगरपालिकाबाट माओवादी केन्द्रले कब्जा गरेको छ । यहाँको मेयरमा माओवादी केन्द्रका हरिनारायण चौधरी र उपमेयरमा फूलकुमारी श्रेष्ठ विजयी भए । १४ वडा रहेको धनगढीमा एक मात्र वडा कांग्रेसले जित्यो । बाँकी १३ वडामध्ये ६ माओवादी र ७ एमालेले जितेको छ । यो परिणामले कांग्रेसको गढ माओवादी र एमालेले भत्काएको प्रष्ट हुन्छ । धनगढीका लागि कांग्रेसबाट गीताकुमारी साहलाई टिकट दिने पार्टीको निर्णयविपरीत जिल्ला सभापति यादवले सुनचाँदी व्यावसायी बिमला साहलाई उपमेयरको टिकट दिएका थिए । यस्तै लहान नगरपालिका घर भएका कांग्रेस सांसद तथा पूर्वमन्त्री पद्मनारायण चौधरीले पनि आफ्नो साख जोगाउन सकेनन् । कांग्रेसका नेता तथा सांसद प्रदीप गिरीको समेत घर भएको लहान नगरपालिका एमालेले कब्जा गरेको छ । सांसद चौधरीबाट दोस्रो संविधानसभाको चुनावमा पराजय व्यहोरेका तत्कालीन माओवादी नेता मुनी साह एमालेबाट टिकट लिएर लहानको मेयर बन्न सफल भए । एमालेकै सरियार चौधरी उपमेयरमा निर्वाचित भएकी छन् । यो क्षेत्र पनि कांग्रेसको गढ मानिन्थ्यो । कांग्रेस पूर्वकोषाध्यक्ष तथा पूर्वमन्त्री चित्रलेखा यादवले भने आफ्नो प्रतिष्ठा बचाएकी छन् । नवराजपुर घर भएकी उनको क्षेत्रमा कांग्रेसले जितेको छ । नेत्री यादवका सहोदर भाइ विश्वमोहन यादव नवराजपुरको प्रमुखमा र कांग्रेसकै शोभाकुमारी यादव उपमेयरमा विजयी भएका छन् ।"
बुढीगण्डकी आयोजनाको निर्णय तत्काल खारेज गर्न सरकारलाई निर्देशन,"काठमाडौ : व्यवस्थापिका संसदका दुई वटा समितिले बुढीगण्डकी जलबिद्युत आयोजना चिनिया कम्पनी गेजुवालाई दिने अघिल्लो सरकारको निर्णय तत्काल खारेज गर्न सरकारलाई निर्देशन दिएका छन् । अघिल्लो काँग्रेसमाओवादी गठबन्धन सरकारका उर्जामन्त्री जनार्दन शर्माले बुढीगण्डकी आयोजना चिनिया कम्पनी गेजुवालाई निर्माण गर्न दिने निर्णय गरेका थिए । संसदको कृषि तथा जलस्रोत समिति र अर्थ समितिको सोमबारको बैठकले १२ सय मेगावाट क्षमताको सो आयोजना चिनिया कम्पनी गेजुवालाई दिने निर्णय खारेज गर्न निर्देशन दिएका हुन । ती दुई समितिका संयुक्त बैठकले बुढीगण्डकी जलबिद्युत आयोजना सम्बन्धमा मन्त्रिपरिषद,उर्जा मन्त्रालयबाट भएको निर्णय नेपालको प्रचलित नियम कानुन सम्बत नदेखिएको,सार्वजनिक खरिद ऐन उल्लंघन गरिएको, खुला प्रतिस्पर्धा नगराइएको र नेपालमा जलबिद्युत क्षेत्रमा असफल सावित चिनिया कम्पनी गजुवा समूहसँग हचुवाको भरमा समझदारी गरिएका कारण प्रक्रिया तत्काल खारेज गर्न निर्देशन दिने निर्णय गरेको हो । उर्जा राज्यमन्त्रीबाट बुढी गण्डकी जलबिद्युत आयोजना आफनै बजेटबाट बनाउन सकिने र अर्थमन्त्रालयबाट सो आयोजना सम्पन्न गर्न सक्ने गरी स्रोत व्यवस्थापन गर्न सकिने अभिव्यक्ति आएको पृष्ठभूमिमा नेपालले नेपाली जनताको सहभागिता र नेतृत्वमा यो आयोजना यथाशिघ्र निर्माण गर्ने गरी अघि बढाउन समितिले निर्देशन दिएको हो । अर्थसमितिका सभापति प्रकाश ज्वाला र कृषि तथा जलस्रोत समितिका सभाति मोहन बरालको अध्यक्षतामा बसेको बैठकमा उर्जा राज्यमन्त्री शम्भुदास श्रेष्ठ सहभागी थिए ।"
मुलुकी देवानी (संहिता) विधेयक पारित,"काठमाडौँ: व्यवस्थापिकासंसद्को आजको बैठकले मुलुकी देवानी (संहिता) विधेयक, २०७४ लाई पारित गरेको छ। उक्त विधेयक पारित गर्न कानून, न्याय तथा संसदीय मामिलामन्त्री यज्ञबहादुर थापाले बैठकमा प्रस्ताव प्रस्तुत गर्नुभएको थियो। विधेयक प्रस्तुत हुँदा पैत्रिक सम्पत्तिमा इच्छापत्रसम्बन्धी व्यवस्था भएकोमा १९ वर्षपछि लागू हुने गरी त्यस्तो प्रस्तावको साटो अंशबण्डाको व्यवस्था राख्न संसद्ले निर्देशन दिएबमोजिम विधेयक पारित भएको छ। राष्ट्रपतिले प्रमाणीकरण गरेपछि एक वर्षपछि लागू हुने यो विधेयक मुलुकी ऐनलाई विस्थापन गर्नेमध्ये एक हो । संसद्मा मुलुकी ऐनलाई विस्थापन गर्ने अन्य विधेयक विचाराधीन छन्। यसैगरी बैठकले मुलुकी देवानी कार्यविधि (संहिता) २०७४ पनि पारित गरेको छ । सो विधेयक निर्णयार्थ प्रस्तुत गर्दा गणपूरक संख्या नपुग्ने भनी नेपाल मजदुर किसान पार्टीका प्रेम सुवालले प्रश्न उठाए पनि सभामुख ओनसरी घर्तीले विधेयक बहुमतले पारित भएको घोषणा गर्नुभयो। तत्पश्चात् १५ मिनेटका लागि स्थगित भएको बैठक सांसदहरुको गणपूरक संख्या अपुग देखिए पछि यही असोज २० गते शुक्रबार दिउँसो १ बजेसम्मका लागि सूचना टाँस गरी बैठक स्थगित भयो।"
पाँच सूत्रीय माग राखी डा केसी फेरि अनशनमा,"काठमाडौँ: त्रिविवि चिकित्सा शास्त्र अध्ययन संस्थानका प्रा डा गोविन्द केसीले पाँच सूत्रीय माग राखी पुनः सत्याग्रह (अनशन) सुरु गरेका छन्।महाराजगञ्जस्थित सो संस्थाको हाताभित्र पत्रकार सम्मेलन गरी उनले आफ्नो १२ औँ अनशन सुरु गरेका हुन्। सरकारले सोमबार व्यवस्थापिकासंसदबाट बहुचर्चित एवं बहुप्रतिक्षित राष्ट्रिय चिकित्सा शिक्षा विधेयक, २०७४ लाई संशोधन नगरी पारित गर्न लागेको भन्दै उनले अनशन सुरु गरेका हुन्। यस अघि यही असोज २० गतेदेखि सत्याग्रह कार्यक्रम सुरु हुने भनिएको थियो। मागमा माथेमा प्रतिवेदन र आफ्ना सुझावलाई समेत समावेश गरी चिकित्सा शिक्षा ऐन पारित गर्नुपर्ने, सरकारले निर्धारण गरेअनुसार नै काठमाडौँ विश्वविद्यालयले एमबिबिएसको शुल्क लिनुपर्ने, त्रिविवि पदाधिकारीलाई पदबाट बर्खास्त गर्नुपर्ने लगायतका मागहरु केसीले अगाडि सारेका छन्। यसैगरी, अन्य मागमा हालै बर्खास्त गरिएका नेपाल आयल निगमका कार्यकारी प्रमुखमाथि छानबिन गरी हिनामिना गरिएको भए सो रकम उसुलउपर गर्नुपर्ने, कर्णाली स्वास्थ्य विज्ञान प्रतिष्ठानको पठनपाठन तत्काल सुरु हुनुपर्ने, देशका विभिन्न भागमा मेडिकल कलेज स्थापना गर्ने कार्य अगाडि बढाउनुपर्ने र नेपाल चिकित्सक संघले उठान गरेका माग पूरा गर्नुपर्ने रहेका छन्। डा केसीले विगतमा आफूले उठान गरेका माग सम्बोधन नभएको बताउँदै आएका छन्।"
यस्तो छ राजविराजको पछिल्लो मतपरिणाम,राजविराज : सप्तरीको राजविराज नगरपालिकाको मतगणना जारी रहेको छ । मतगणना पछिल्लो परिणाम अनुसार मेयरमा माओवादी केन्द्रका उम्मेदवारले अग्रता बनाएका छन् । त्यसैगरी दोस्रोमा राजपा र तेस्रोमा संघीय फोरमका उम्मेदवार रहेका छन् । १८ स्थानीय तह रहेको सप्तरीको राजविराज बाहेक अन्य १७ तहको मतपरिणाम आइसकेको छ । राजविराज नगरपालिका प्रमुख र उपप्रमुख माओवादी केन्द्र : प्रमुख ९८७ र उपप्रमुख ५३३ राजपा : प्रमुख ९६३ र उपप्रमुख १०६७ फारेम : प्रमुख ८९२ र उपप्रमुख ८२४
वीरगन्जमा फोरमको अग्रता फराकिलो बन्दै,"वीरगन्ज: तेश्रो चरणमा भएको स्थानीय तह निर्वाचनमा सबै भन्दा बढि चासो रहेको प्रदेश नम्बर २ को एक मात्र महानगरपालिका वीरगन्जको मेयर पदमा संघीय समाजवादी फोरम नेपालले कांग्रेससँगको मतान्तर फराकिलो बनाउदै लगेको छ। वीरगन्जमा ८४ हजार भन्दा बढी मत खसेकोमा सोमबार दिउँसो १ बजे सम्म ६१६४३ मत गन्दा मेयरमा फोरम नेपाल, नेपाली कांग्रेस भन्दा ९८४ मतले अगाडि छ। मेयरमा फोरम नेपालका उम्मेदवार विजय सरावगीले भने १४३१२ मतका साथ अग्रता लिइरहेका छन्। वीरगन्ज महानगरपालिकाको दोश्रो स्थानमा रहेका कांग्रेसका मेयर उम्मेदवार अजय द्विवेदीले १३३२८ मत पाएका छन्। तेस्रो स्थानमा रहेका राजपाका राजेशमान सिंहले भने ८९२२ मत प्राप्त गरेका छन्। नेकपा एमालेका बसरुद्धिन अन्सारी ६७९४ मतका साथ चौथो स्थानमा र नेकपा माओवादी केन्द्रका रहबर अन्सारी ६३२८ मतका साथ पाँचौ स्थानमा छन्। नेपाल लोकतान्त्रिक फोरमका विमल श्रीवास्त भने ५५०५ मतका साथ छैठौं स्थानमा छन्। यस्तै वीरगन्ज महानगरपालिकाको उपेयरमा भने नेपाली काँग्रेसले नै अग्रता कायम राखेको छ । उपमेयरमा काँग्रेसकी शान्ति कार्की १५११३ मतका साथ अगाडि छिन् ।यस्तै उपमेयरमा फोरम नेपालकी पिंकी यादव १३३६३ मतका साथ दोश्रो स्थानमा र नेकपा एमालेकी उम्मेदवार सोफिया आचार्य ७९३६ मतका साथ तेश्रो स्थानमा छिन्। यसैगरि उपमेयरमा राजपाकी रम्भा मिश्रा ७६६० मतका साथ चौथो स्थानमा , लोकतान्त्रिक फोरमकी रिङ्कु देवि यादव ४४८४ मतका साथ पाचौ स्थानमा र माओवादी केन्द्रकी दुर्गा क्षेत्री ३९३२ मतका साथ छैठौ स्थानमा छिन्। वीरगन्ज महानगरपालिकाको ३२ वटा वडा मध्ये अहिले सम्म वडा नम्बर १, २, ३, ४, ५, ६, ७, ८, ९, २६, २७, २८, २९, ३ , ३१ र ३२ को अन्तिम नतिजा सार्वजनिक भइसकेको छ। जसमा वडा नम्बर १ को वडा अध्यक्षमा काँग्रेसका मनोज गुप्ता, वडा नम्बर २ मा फोरम नेपालका शेख अब्बास, वडा नम्बर ३ मा राजपाका बैजु स्वर्णकार, वडा नम्बर ४ मा काँग्रेसका जगत साह कानु, वडा नम्बर ५ मा राजपाका प्रदीप चौरसीया, वडा नम्बर ६ मा काँग्रेसका ध्रुब नेपाल, वडा नम्बर ७ मा फोरम नेपालका बसन्त भक्कड , वडा नम्बर ८ मा एमालेका राज कीशोर गुप्ता, वडा नम्बर ९ मा फोरम नेपालका मनोज कलवार विजयी भएका छन्। यस्तै वडा नम्बर २६ मा काँग्रेसका शम्भु मिश्रा,वडा नम्बर २७मा एमालेका प्रदीप यादव,वडा नम्बर २८ को अध्यक्षमा फोरम नेपालकी गिरीजा देवी कुर्मीन्, वडा नम्बर २९ मा फोरम नेपालकै धर्मेन्द्र चौधरी , वडा नम्बर ३० को वडा अध्यक्षमा एमालेका अमानत अन्सारी, वडा नम्बर ३१ मा काँग्रेसका चुमनदास चौधरी र वडा नम्बर ३२ को वडा अध्यक्षमा राजपाका रियाज अहमद मिया विजयी भएका छन्।"
जीर्ण जनकपुरको व्यवस्थापन गर्छौं : नगरप्रमुख साह,जनकपुरधामः जनकपुर उपमहानगरपालिकाका नगर प्रमुख लालकिशोर साहले उपमहानगरपालिकाको सबैभन्दा प्रमुख कार्य जीर्ण जनकपुरको व्यवस्थापन भएको बताएका छन्। मुख्य निर्वाचन अधिकृतको कार्यालयद्वारा सोमबार जनकपुरधाममा आयोजित शपथ ग्रहण समारोहमा उनले जनकपुरको गरिमालाई जोगाइराख्ने कार्यमा सबैको सहयोगको खाँचो औँल्याए। निर्वाचनका क्रममा दलहरूबीच प्रतिस्पर्धा रहेकामा अब त्यस्तो प्रतिस्पर्धा सकारात्मक कामका लागि हुनुपर्ने उनको धारणा थियो। मिथिला संस्कृतिको जगेर्ना र सामाजिक एकताका लागि ऐक्यबद्धताको आवश्यकता रहेको पनि उनले बताए। उपप्रमुख रीता झाले जनकपुरको सट्टा जनकपुरधाम प्रचलनमा ल्याउन र धार्मिक वातावरण निर्माण गर्न सबै पक्षको सहयोग जरुरी भएको धारणा राखिन्। मुख्य निर्वाचन अधिकृत राधाकृष्ण उप्रेतीले जनप्रतिनिधिहरूले अव्यवस्थित जनकपुरलाई व्यवस्थित गर्ने र धार्मिक सौम्यता कायम राख्ने कार्यलाई प्राथमिकता दिने विश्वास व्यक्त गरे।
प्रधानमन्त्रीको निर्णय उल्टयाउने गच्छदारको प्रयास असफल,"काठमाडौ : प्रधानमन्त्री शेरबहादुर देउवा नेतृत्वको मन्त्रिपरिषदले गरेको निर्णय उल्टयाउने गरी सोमबार कार्यावाहक प्रधानमन्त्री बिजयकुमार गच्छादारले राखेको मन्त्रिपरिषद बैठक असफल भएको छ । प्रधानमन्त्रीको अध्यक्षतामा बसेको बैठकले गरेको निर्णयलाई कार्यबाहक प्रधानमन्त्रीको अध्यक्षतामा बस्ने बैठकले सच्याउन सक्ने कानुनी व्यवस्था नभएका कारण गच्छादारको प्रयास असफल भएको हो । सरकारले यही असोज २ गते चिकित्सकको चरम लापबाहीका कारणले बिरामीको मृत्यु वा अंगभंग भएमा घटनाको स्वतन्त्र अनुसन्धान, पेसागत वा व्यावसायिक बीमा र क्षतिपूर्तिलगायतका आवश्यक विषयलाई व्यवस्थित गर्न स्वास्थ्य मन्त्रालयलाई निर्देशन दिने निर्णय गरेको थियो। उक्त निर्णय फिर्ता लिनुपर्नेलगायत तीन बुँदे माग राखी यही ६ गते शुक्रबारदेखि संघले देशभर आकस्मिकबाहेकका स्वास्थ्य संस्था बन्द गरेको थियो। स्वास्थ्यमन्त्री गिरिराजमणि पोखरेलका अनुसार कार्यबाहक प्रधानमन्त्रीको अध्यक्षतामा बसेको बैठकले अघिल्लो बैठकले गरेको निर्णयलाई सच्याउन प्राविधिक कारणले नमिलेका कारण प्रधानमन्त्री शेरबहादुर देउवा काठमाडौ आएपछि पुन बैठक बस्ने निर्णय गरिएको हो । कार्यावाहक प्रधानमन्त्रीको अध्यक्षताको बैठकले पहिलेको निर्णय उल्टयाउने चलन रहेछमन्त्री पोखरेलले अन्नपूर्णसँग भने । चिकित्सक संघका पदाधिकारीहरुले आइतवार भेटेपछि कार्यबाहक प्रधानमन्त्री गच्छदारले सोमबार आकस्मिक रुपमा मन्त्रिपरिषदको बैठक बोलाएका हुन । गच्छादारले चिकित्सक संघका पदाधिकारीलाई आफूले सोमबार मन्त्रिपरिषदको बैठक बोलाएर उनीहरुका माग सम्बोधन गर्ने जानकारी आइतवार नै गराएका थिए । चिकित्सकको सुरक्षा लगायतका बिषयलाई पनि सम्बोधन गर्ने गरी प्रधानमन्त्री स्वदेश फर्किएपछि निर्णय गरिने मन्त्री पोखरेलले जानकारी दिए । सरकारले नागरिकको स्वास्थ्य सेवा प्राप्त गर्ने संवैधानिक हकलाई सम्मान गर्दै स्वास्थ्य सेवा बन्द गर्ने निर्णय अविलम्ब फिर्ता लिन आन्दोलनरत चिकित्सक संघलाई आग्रह गरेको छ। मन्त्रिपरिषदबाट फर्किए लगत्तै मन्त्री पोखरेल चिकित्सक संघका पदाधिकारीसँगको वार्तामा सहभागी भएका थिए । मन्त्रिपरिषद्को आकस्मिक बैठकले संघले राखेका स्वास्थ्यकर्मी तथा स्वास्थ्य संस्थाको सुरक्षालगायतका मागबारे आगामी मन्त्रिपरिषद्को बैठकबाट सम्बोधन गर्ने हुँदा स्वास्थ्य संस्था बन्द गर्ने निर्णय फिर्ता लिन आग्रह गरेको सरकारका प्रवक्ता मोहनबहादुर बस्नेतले जानकारी दिए। सूचना तथा सञ्चार मन्त्री बस्नेतका अनुसार चिकित्सक संघले आकस्मिक बाहेकका देशभरका स्वास्थ्य संस्था बन्द गरेको सम्बन्धमा मन्त्रिपरिषद्मा गम्भीर छलफल भएको र प्रधानमन्त्री शेरबहादुर देउवा संयुक्त राष्ट्र संघको ७२ औँ महासभामा भाग लिन संयुक्त राज्य अमेरिकाको भ्रमणमा रहेकाले आगामी मन्त्रिपरिषद्को बैठकबाट संघको माग टुङ्ग्याइने छ।"
वीरगन्जमा कांग्रेस भन्दा फोरम ११ सय मतले अगाडी,"वीरगन्ज: तेश्रो चरणमा भएको स्थानीय तह निर्वाचनमा सबै भन्दा बढि चासो रहेको प्रदेश नम्बर २ को एक मात्र महानगरपालिका वीरगन्जको मेयर पदमा संघीय समाजवादी फोरम नेपालले कांग्रेससंगको मतान्तर फराकिलो बनाउदै लगेको छ। वीरगन्जमा ८४ हजार चार सय ६४ मत खसेकोमा सोमबार दिउसो ३ बजे सम्म ६३१४४ मत गन्दा मेयरमा फोरम नेपाल ,नेपाली कांग्रेस भन्दा ११२३ मतले अगाडि छ । मेयरमा फोरम नेपालका उम्मेदवार विजय सरावगीले १४६७७ मतका साथ अग्रता लिइरहेका छन्। वीरगन्ज महानगरपालिकाको दोश्रो स्थानमा रहेका काँग्रेसका मेयर उम्मेदवार अजय द्विवेदीले १३५५४ मत पाएका छन्। तेस्रो स्थानमा रहेका राजपाका राजेशमान सिंहले भने ९१२२ मत प्राप्त गरेका छन्। नेकपा एमालेका बसरुद्धिन अन्सारी ६९५० मतका साथ चौथो स्थानमा र नेकपा माओवादी केन्द्रका रहबर अन्सारी ६३३४ मतका साथ पाचौ स्थानमा छन्। नेपाल लोकतान्त्रिक फोरमका विमल श्रीवास्तव भने ५६०३ मतका साथ छैठौं स्थानमा छन्। यस्तै वीरगन्ज महानगरपालिकाको उपेयरमा भने नेपाली काँग्रेसले नै अग्रता कायम राखेको छ । उपमेयरमा काँग्रेसकी शान्ति कार्की १५६६५ मतका साथ अगाडि छिन्। यस्तै उपमेयरमा फोरम नेपालकी पिंकी यादव १३९९१ मतका साथ दोश्रो स्थानमा र नेकपा एमालेकी उम्मेदवार सोफिया आचार्य ८३१४ मतका साथ तेश्रो स्थानमा छिन्। यसैगरि उपमेयरमा राजपाकी रम्भा मिश्रा ७९६६ मतका साथ चौथो स्थानमा , लोकतान्त्रिक फोरमकी रिङ्कु देवि यादव ४६४७ मतका साथ पाचौ स्थानमा र माओवादी केन्द्रकी दुर्गा क्षेत्री ४१६२ मतका साथ छैठौ स्थानमा छिन्। वीरगन्ज महानगरपालिकाको ३२ वटा वडा मध्ये अहिले सम्म वडा नम्बर १, २, ३, ४, ५, ६, ७, ८, ९, २६, २७, २८, २९, ३ , ३१ र ३२ को अन्तिम नतिजा सार्वजनिक भइसकेको छ। जसमा वडा नम्बर १ को वडा अध्यक्षमा काँग्रेसका मनोज गुप्ता, वडा नम्बर २ मा फोरम नेपालका शेख अब्बास, वडा नम्बर ३ मा राजपाका बैजु स्वर्णकार, वडा नम्बर ४ मा काँग्रेसका जगत साह कानु, वडा नम्बर ५ मा राजपाका प्रदीप चौरसीया, वडा नम्बर ६ मा काँग्रेसका ध्रुब नेपाल, वडा नम्बर ७ मा फोरम नेपालका बसन्त भक्कड , वडा नम्बर ८ मा एमालेका राज कीशोर गुप्ता, वडा नम्बर ९ मा फोरम नेपालका मनोज कलवार विजयी भएका छन्। यस्तै वडा नम्बर २६ मा काँग्रेसका शम्भु मिश्रा,वडा नम्बर २७मा एमालेका प्रदीप यादव,वडा नम्बर २८ को अध्यक्षमा फोरम नेपालकी गिरीजा देवी कुर्मीन्, वडा नम्बर २९ मा फोरम नेपालकै धर्मेन्द्र चौधरी , वडा नम्बर ३० को वडा अध्यक्षमा एमालेका अमानत अन्सारी, वडा नम्बर ३१ मा काँग्रेसका चुमनदास चौधरी र वडा नम्बर ३२ को वडा अध्यक्षमा राजपाका रियाज अहमद मिया विजयी भएका छन्।"
प्रधानमन्त्री देउवा अबुधाबीमा,"अबुधाबी (युएइ): प्रधानमन्त्री शेरबहादुर देउवा सोमबार संयुक्त अरब इमिरेट्स (युएइ) को अबुधाबी आइपुगेका छन्। प्रधानमन्त्री देउवा संयुक्त राष्ट्रसंघको ७२ औँ महासभामा भाग लिई स्वदेश फर्कने क्रममा दिउँसो अबुधाबी आइपुगेका हुन्। प्रधानमन्त्री नेतृत्वको उच्चस्तरीय प्रतिनिधिमण्डल साँझ ५ बजे ओमनको मस्कटका लागि प्रस्थान गर्नेछ। त्यहाँ प्रधानमन्त्री देउवाले खाडी क्षेत्रका नेपाली कूटनीतिक नियोगका प्रमुखहरुलाई नेपाली आप्रवासी कामदारले भोग्नुपरेका समस्या र उनीहरूको संरक्षणका बारेमा निर्देशन दिने कार्यक्रम छ। श्रम तथा रोजगारमन्त्री फरमुल्लाह मन्सुर मस्कटबाट प्रधानमन्त्री नेतृत्वको प्रतिनिधिमण्डलमा सहभागी हुने कार्यक्रम छ। प्रधानमन्त्री देउवाको सम्मानार्थ ओमन सरकारले रात्रिभोजको आयोजना गरेको उपप्रधानमन्त्री एवं परराष्ट्रमन्त्री कृष्णबहादुर महराका स्वकीय सचिव युवराज चौलागाईंले जानकारी दिएका छन्। प्रधानमन्त्री देउवाले यही असोज ७ गते महासभालाई सम्बोधन गर्नुका साथै सोही दिन राष्ट्र संघ महासचिव एन्टिोनियो गुटेरससँग उच्चस्तरीय द्विपक्षीय भेटवार्ता गरेका थिए। महासभाका दौरान न्यूयोर्कमा रहँदा प्रधानमन्त्री देउवाले अफगानिस्तानका राष्ट्रपति मोहम्मद असरफ घानी, श्रीलंकाका राष्ट्रपति मैत्रीपाला सिरिसेना, बंगलादेशका प्रधानमन्त्री सेख हसिना, पाकिस्तानका प्रधानमन्त्री सहिद खान अब्बासी र इस्टोनियाका राष्ट्रपति केस्र्टी काल्जुलेइडसँग भेटवार्ता गरेका थिए। प्रतिनिधिमण्डलमा उपप्रधानमन्त्री एवं परराष्ट्रमन्त्री महरा, महिला, बालबालिका तथा समाज कल्याणमन्त्री आशा कोइराला, प्रधानमन्त्रीका परराष्ट्र सल्लाहकार डा दिनेश भट्टराई, परराष्ट्र सचिव शंकरदास वैरागीलगायत सहभागी हुनुहुन्छ । प्रधानमन्त्री देउवा नेतृत्वको प्रतिनिधिमण्डल असोज १२ गते स्वदेश फर्कने कार्यक्रम छ ।"
"१३२ स्थानीय तहको मतपरिणाम सार्वजनिक, कसले कहाँ जिते? (अपडेट)","असोज २ गते भएको स्थानीय तह निर्वाचनको जारी मतपरिणाम अनुसार अहिलेसम्म १३२ तहको मतपरिणाम सार्वजनिक भएको छ। एक सय ३६ तहमध्ये अब ५ स्थानीय तहको अन्तिम मतपरिणाम आउन बाँकी छ। बाँकी तहमा मतगणना जारी छ। अहिलेसम्म नेपाली कांग्रेस ३८ स्थानीय तहमा विजयी भएको छ। नेकपा एमाले १८ तहमा विजयी भएको छ। नेकपा माओवादी केन्द्र २१, संघीय समाजवादी फोरम २५, राजपा २४, लोकतान्त्रिक फोरम ३ र अन्य दल तीन तहमा विजयी भएका छन्। कांग्रेसले जितेका स्थानीय तह १ औरही गाउँपालिका, धनुषा २ जनकनन्दिनी गाउँपालिका, धनुषा ३ नवराजपुर गाउँपालिका, सिराहा ४ बिष्णुपुर गाउँपालिका, सप्तरी ५ धनकौला गाउँपालिका सर्लाही ६ करैयामाइ गाउँपालिका, बारा ७ परोहा नगरपालिका, रौतहट ८ बेल्ही चपेना गाउँपालिका, सप्तरी ९ रामनगर गाउँपालिका, सर्लाही १० धनौजी गाउँपालिका, धनुषा ११ हरिपूर्वा नगरपालिका, सर्लाही १२ क्षिरेश्वरनाथ नगरपालिका, धनुषा १३ बलवा नगरपालिका, महोत्तरी १४ निजगढ नगरपालिका, बारा १५ कल्याणपुर नगरपालिका, सिराहा १६ लोहारपट्टी नगरपालिका, महोत्तरी १७ चन्द्रपुर नगरपालिका, रौतहट १८ फतुवा विजयपुर, रौतहट १९ गढीमार्इ नगरपालिका, रौतहट २० बसबरिया गाउँपालिका, सर्लाही २१ पर्सागढी नगरपालिका, पर्सा २२ औरही नगरपालिका, महोत्तरी २३ अग्नीसाइर कृष्णासवरण गाउँपालिका सप्तरी २४धनुषाधाम नगरपालिका, धनुषा २५राजदेवी नगरपालिका, रौतहट २६ सिम्रौनगढ नगरपालिका, बारा २७राजपुर नगरपालिका, रौतहट २८ दुर्गाभगवती गाउपालिका, रौतहट २९बृन्दाबन नगरपालिका, रौतहट ३० कमला नगरपालिका, धनुषा ३१ नगराइन नगरपालिका, धनुषा ३२, सुरुङ्गा नगरपालिका, सप्तरी ३३ धोवीनी गाउँपालिका, पर्सा ३४ मलंगवा नगरपालिका, सर्लाही ३५ शम्भुनाथ नगरपालिका, सप्तरी ३६ बहुदरामार्इ नगरपालिका, पर्सा ३७ महागढीमार्इ नगरपालिका, बारा ३८ सबैला नगरपालिका धनुषा एमालेले जितेका स्थानीय तह १ सप्तकोशी नगरपालिका, सप्तरी २ बटेश्वर गाउँपालिका, धनुषा ३ मुखियापट्टी मुसहरनीया गाउँपालिका, धनुषा ४ पटेर्वा सुगौली गाउँपालिका, पर्सा ५ नरहा गाउँपालिका, सिराहा ६ सखुवानन्कारकट्टी गाउँपालिकाका, सिराहा ७ सुखीपुर नगरपालिका, सिराहा ८ मिथिला विहारी नगरपालिका, धनुषा ९ लाहन नगरपालिका, सिराहा १० लालबन्दी नगरपालिका, सर्लाही ११मिथिला नगरपालिका, धनुषा १२ हरिवन नगरपालिका सर्लाही १३ जिराभवानी गाउँपालिका, पर्सा १४ इश्वरपुर नगरपालिका सर्लाही १५ हरिपुर नगरपालिका सर्लाही १६ जितपुर सिमरा उपमहानगरपालिका १७ कञ्चनरुप नगरपालिका, सप्तरी १८ कोल्हवी नगरपालिका बारा माओवादीले जितेको स्थानीय तह १ कर्जन्हा नगरपालिका, सिराहा २अर्नामा गाउँपालिका, सिराहा ३ ठोरी गाउँपालिका, पर्सा ४मोलापुर नगरपालिका, रौतहट ५ औरही गाउँपालिका, सिराहा ६ गौशाला नगरपालिका, महोत्तरी ७ मिर्चैया नगरपालिका, सिराहा ८ सम्सी गाउँपालिका, महोत्तरी ९ यमुनामाई गाउँपालिका, रौतहट १० छिपहरमाई गाउँपालिका, पर्सा ११ रामगोपालपुर नगरपालिका, महोत्तरी १२ धनगढीमाई नगरपालिका, सिराहा १३ सहीद नगरपालिका, धनुषा १४ बागमती नगरपालिका, सर्लाही १५चक्रघट्टा गाउँपालिका, सर्लाही १६ विदेह नगरपालिका, धनुषा १७ बर्दिवास नगरपालिका, महोत्तरी १८गोलबजार नगरपालिका, सिराहा १९जगरनाथपुर गाउँपालिका, पर्सा २० बरहथवा नगरपालिकास, सर्लाही २१ कटहरावा नगरपालिका, रौतहट संघीय फोरमले जितेका स्थानीय तह १ विष्णुपुर गाउँपालिका, सिराहा २ भगवानपुर गाउँपालिका, सिराह ३ पर्सा गाउँपालिका, सर्लाही ४ पचरौता नगरपालिका, बारा ५ तिरहुत गाउँपालिका, सप्तरी ६ सोनमा गाउँपालिका महोत्तरी ७ गणेशमान चारनाथ नगरपालिका, धनुषा ८ देबाही गोनाही नगरपालिका, रौतहट ९ बिन्दबासिनी गाउँपालिका, पर्सा १०लक्ष्मिनियाँ गाउँपालिका, धनुषा ११फेटा गाउँपालिका, बारा १२बोधीमाइ नगरपालिका, रौतहट १३माधवनारायण नगरपालिका, रौतहट १४बरियारपट्टी गाउँपालिका, सिराहा १५ लक्ष्मीपुर पतारी गाउँपालिका, सिराहा १६बलान बिहुल गाउँपालिका सप्तरी १७महदेवा गाउँपालिका सप्तरी १८ बोदे बर्साइन नगरपालिका सप्तरी १९, पकाहा मैनपुर गाउँपालिका पर्सा २० सुवर्ण गाउँपालिका, बारा २१ सखुवा प्रसौनी, गाउँपालिका, पर्सा २२ खडक नगरपालिका, सप्तरी २३ सिराहा नगरपालिका, सिराहा  आदर्श कोटवा गाउँपालिका, रौतहट २५ गरुडा नगरपालिका रौतहट राजपाले जितेका स्थानीय तह १हंशपुर नगरपालिका, धनुषा २कौडेना गाउँपालिका, सर्लाही ३देवताल गाउपालिका, बारा ४डाकनेश्वरी नगरपालिका, सप्तरी ५ महोत्तरी गाउँपालिका, महोत्तरी ६ ब्रह्मपुरी गाउँपालिका, सर्लाही ७रुपनी गाउँपालिका, सप्तरी ८ मटिहानी नगरपालिका, महोत्तरी ९ परवानीपुर गाउँपालिका, बारा १०एकडारा गाउँपालिका, महोत्तरी ११गौर नगरपालिका, रौतहट १२ भङहा नगरपालिका, महोत्तरी १३बलरा नगरपालिका, सर्लाही १४गुजरा नगरपालिका, रौतहट १५चन्द्रनगर गाउँपालिका सर्लाही १६गोडैता नगरपालिका सर्लाही १७जलेश्वर नगरपालिका महोत्तरी १८प्रसौनी गाउपालिका, बारा १९हनुमाननगर कंकालिनी नगरपालिका, सप्तरी २०पिपरा गाउँपालिका महोत्तरी २१मनरासिस्वा नगरपालिका महोत्तरी २२ तिलाठी कोर्इलाडी गाउँपालिका महोत्तरी २३ जनकपुर उपमहानगरपालिका, धनुषा २४ कविलाशी नगरपालिका सर्लाही लोकतान्त्रिक फोरमले जितेका स्थानीय तह १ इशनाथ नगरपालिका, रौतहट २ बिष्णु गाउँपालिका, सर्लाही ३ विश्रामपुर गाउँपालिका, बारा नेपाली संघीय समाजवादी पार्टी १ पोखरीया नगरपालिका, पर्सा नयाँ शक्ति नेपाल १ छिन्नमस्ता गाउँपालिका, सप्तरी नेपाली जनता दल १ कालिकामार्इ गाउँपालिका, पर्सा"
प्रदेश २ मा सबै दलको रणनीति असफल,"काठमाडौं : तीन चरणमा सम्पन्न स्थानीय तह निर्वाचन परिणामले संविधान निर्माण र गणतान्त्रिक आन्दोलनका सहयात्री दलहरूको पक्षमा दुई तिहाइभन्दा बढी जनमत रहेको देखाएको छ । गणतान्त्रिक आन्दोलन र संविधान निर्माणका सहयात्री दलले ८८ प्रतिशतभन्दा बढी स्थान जितेका छन् । तीन चरणमा सम्पन्न निर्वाचनअन्तर्गत संविधान पक्षधर दलले कुल ७५३ मध्ये ६६४ स्थानीय तहमा जित हासिल गरेका हुन् । पहिलो र दोस्रो चरण निर्वाचन भएका प्रदेश १, ३, ४, ५, ६ र ७ को परिणाम यसअघि नै आइसकेको छ भने तेस्रो चरणमा असोज २ गते निर्वाचन भएका प्रदेश २ का जम्मा ८ तहको परिणाम आउन बाँकी छ । गणतन्त्रपछिको पहिलो स्थानीय तहको निर्वाचनमा प्रमुख प्रतिपक्षी दल एमाले एक्लैले सबैभन्दा बढी २९३ स्थानीय तहमा जित हासिल गरेको छ भने सत्ताको नेतृत्व गरेको कांग्रेस एमालेभन्दा झन्डै ३० स्थानले पछाडि परेको छ । पहिलो र दोस्रो निर्वाचनमा दोस्रो बनेको उसले तेस्रो चरणमा भने झिनो बहुमत पाएको छ । प्रदेश २ को निर्वाचनबाट पहिलो र दोस्रो चरणको घाटा पूर्ति गर्ने उसको रणनीति असफल भएको छ । जबकि उसले प्रदेश २ लाई आफ्नो आधार क्षेत्रका रूपमा लिँदै आएको थियो । राष्ट्रवादी आन्दोलनको कडीका रूपमा मधेसमा बहुमत ल्याएर नयाँ रेकर्ड तोड्ने लक्ष्यसहित प्रदेश २ को चुनावमा होमिएको एमाले पाँचौं स्थानमा खुम्चिएको छ भने माओवादी, संघीय समाजवादी फोरम नेपाल र राजपाको संविधान संशोधन र मधेस आन्दोलन पक्षधर जनमतलाई पक्षमा पार्दै पहिलो हुने रणनीति असफल भएको छ । यद्यपि, सत्ताको दोस्रो घटक माओवादी केन्द्र र फोरम नेपाललाई प्रदेश २ को निर्वाचनले सबैभन्दा बढी फाइदा पुगेको देखिएको छ । एमाले संसदीय दलका उपनेता सुवास नेम्वाङले परिवर्तन र संविधान निर्माणका सहयात्री दलले करिब ८८ प्रतिशत जनमत पाउनु संविधान कार्यान्वयनको सुनिश्चितताका लागि सबैभन्दा ठूलो उपलब्धि रहेको बताए । सबै प्रकारका संविधानविरोधी शक्ति केन्द्र र दलहरू परास्त भएको उनको भनाइ छ । राज्य र अन्य सबै दल लाग्दा पनि एमालेलाई पहिलो दल हुनबाट रोक्न नसकेको उनले बताए । राज्यको ज्यादती र प्रदेश २ मा निषेधका बाबजुद एमालेले आमजनताको समर्थन पायो । हामीले यो परिणामलाई सकारात्मक रूपमा लिएका छौं, उनले भने । कांग्रेस केन्द्रीय सदस्यसमेत रहेका कृषिमन्त्री रामकृष्ण यादवले प्रदेश २ मा आफूहरूले पाएको मत अपेक्षाअनुसार नभएको बताए । नेपालीनेपालीबीच विभाजन गराउने र खोक्रो राष्ट्रवादको नारा दिनेहरूविरुद्ध मधेसी जनताले मतदान नगर्ने हाम्रो बुझाइ सही भएन, उनले भने, अर्कोतर्फ कांग्रेसभित्रको कलह र चुनावी गृहकार्यसमेत पर्याप्त कार्यान्वयनमा आएन । राजपा अध्यक्ष महन्थ ठाकुरले स्थानीय तह निर्वाचनमा आफूहरूले भाग लिए पनि नयाँ संविधान स्वीकार नगरेको बताए । हामीले चुनावमा भाग लियौं भनेर सत्तापक्ष खुसी मनाइरहेको छ तर हामीले उपस्थिति जनाएका मात्रै हौं । स्वीकार गरेका छैनौं । संविधानको विरोध छाड्दैनौं, उनले भने, यद्यपि, राजपाले पाएको जनसमर्थनका लागि आमजनतालाई हामी धन्यवाद दिन्छौं । पार्टीको केही दिनपछि बस्ने पदाधिकारी बैठकले चुनावी समीक्षा र आगामी दिनको भूमिकाका विषयमा निर्णय गर्ने उनले जानकारी दिए । राजपालाई कडा टक्कर दिँदै स्थानीय तहमा विजयी भएको फोरम नेपालका अध्यक्ष उपेन्द्र यादवले यो जितलाई सामान्य रूपमा लिएको बताए । राज्यशक्तिको दुरुपयोग र चौतर्फी प्रहारका बाबजुद यो सफलता पाउनुमा आमजनता धन्यवादका पात्र छन्, उनले भने, अधिकार प्राप्तिको संघर्षलाई हामी अझै घनीभूत रूपमा अगाडि बढाउँछौं । आमजनताको भावनाअनुसार प्रदेशसभा र प्रतिनिधिसभा निर्वाचनको समग्र तयारीमा केही दिनभित्रै जुट्ने जानकारी फोरम नेपालका अध्यक्ष यादवले दिए । १ पहिलो चरण निर्वाचन (प्रदेश ३, ४ र ६) : २८६ स्थान एमाले१२५, कांग्रेस  १०५ र माओवादी ४७, फोरम नेपाल १, राप्रपा १ २ दोस्रो चरण निर्वाचन (प्रदेश २, ५ र ७) : ३३४ स्थान एमाले१५१, कांग्रेस१२२ र माओवादी  ३८, फोरम नेपाल ८, राजपा १, फोरम लोकतान्त्रिक  ६, राप्रपा ४ ३ तेस्रो चरण निर्वाचन (प्रदेश २) : १३६ स्थान कांग्रेस  ३७, एमाले  १७, माओवादी  २१, संघीय फोरम २४, राजपा २४, लोकतान्त्रिक फोरम ३ (८ स्थानको बाँकी)"
वीरगन्जमा रोकिएको मतगणना ५ घण्टा पछि सुचारु,"वीरगन्ज : तेश्रो चरणमा भएको स्थानीय तह निर्वाचनमा सबै भन्दाबढी चासो रहेकोे प्रदेश नम्बर २ को एक मात्र महानगरपालिका वीरगन्ज महानगरमा आइतवार राति ९ बजे देखि रोकिएको मतगणना पाच घण्टापछि सुचारु भएको छ । मतगणाका क्रममा मतगणकले गडबड गरेको भन्दै काँग्रेस, राजपा, एमाले र माओवादी केन्द्रले विरोध जनएपछि आइतवार राति नौ बजेदेखि रोकिएको मतगणना सोबार बिहान २ बजे देखि सुचारु भएको हो। आइतबार राति ११ बजे देखि बसेको सर्वपक्षीय बैठकमा काँग्रेस, राजपा, एमाले र माओवादी केन्द्रले अहिले मतगणना भइरहेको वडा नम्बर १०, ११, १२, १३, १४, १५, १९, २० र २१ को मतगणना सुचारु हुन दिने र मत पेटिका नखोलिएका वडा नम्बर १६, १७ र १८ को मतगणना तत्काल शुरु नगर्ने तथा अहिले सम्म मतगणना भइसकेका वडाहरुमा मेयर र उपमेयर पदको पुन मतगणना गर्नका लागि निर्वाचन आयोगसंग परामर्श गर्ने सहमति जनाएपछि सोमबार बिहान २ बजेदेखि मतगणना सुचारु भएको मुख्य निर्वाचन अधिकृत विष्णु सुबेदीले बताए । अहिलेसम्म अन्तिम नतिजा घोषित भइसकेको वडाहरुको परिणाममा उल्लेखित मत पत्रको संख्या र मतदानका दिन मुचुल्कामा उल्लेखित मतपत्रको संख्या फरकफरक भेटिएकाले मेयर र उपमेयर दुवै पदमा पुन मतगणना गर्नु पर्ने आफूरुहको माग रहेको काँग्रेसका मेयर उम्मेदवार अजय द्धिवेदीले बताए। अहिले बाक्सा खोलिएका मतपत्रहरुको गणना सक्ने, बाक्सा नखोलिएको वडाको मतगणना तत्काल सुरु नगर्ने तथा मेयर र उमेयर दुवै पदको पुन मतगणनाका लागि सोमबार निर्वाचन आयोगसँग परामर्श गर्ने सहमति भएको छ, उनले भने, यदि मेयर र उपमेयरको पुन मतगणना गर्नका लागि निर्वाचन आयोगले निर्णय गरेन भने त्यसपछि बैठक बसेर हामीले आगामी कदम चाल्छौ। राजपाका मेयरका उम्मेदवार राजेशमान सिंहले पनि अहिले सम्म भएको मतगणना निष्पक्ष र पारदर्शी नभएको भन्दै मेयर र उपमेयर दुवै पदको पुन मतगणना गर्नु पर्ने आफूहरुको माग रहेको बताए । माओवादी केन्द्रका मेयरका उम्मेदवार रहबर अन्सारीले पनि अहिले सम्मको मतगणना अपारदर्शी र अव्यवस्थित भएकाले असफल भएको भन्दै मेयर र उपमेयरको पुन मतगणना गर्नु पर्ने बताए । एक भोट पनि गडबड हुन्छ भने त्यो मतगणना असफल हुन्छ उनले भने, मेयर र उपमेयरको अब फेरि सुरु देखि मतगणना गर्नु पर्छ, केहि समय लागे पनि हामी कुर्न तयार छौं तर पुन मतगणना हुनैपर्छ। एमाले पर्साका संयोजक प्रभु हजराले मतगणना सुरु गर्नु भन्दा पहिले बसेको सर्वदलीय बैठकले गरेका निर्णयहरु मतगणनाका क्रममा कार्यान्वयन नभएको भन्दै फेरि सुरुदेखि मतगणना गर्नु पर्ने बताए ।तर सर्वपक्षीय बैठकले गरेको निर्णयमा संघीय समाजवादी फोरम नेपालले भने नोट अफ डिसेन्ट जनाएको छ । मेयर र उपमेयरको पुन मतगणना गर्ने निर्णयमा हाम्रो असहमति छ, फोरम नेपाल पर्साका अध्यक्ष प्रदीप यादवले भने, फोरम नेपालको जित सुनिश्चित भएको देखेर विपक्षीहरु अत्तालिएकै कारण पुन मतगणनाको बखेडा झिकीरहेका छन् । यसैबीच सोमबार बिहान २ बजेपछि मतगणना सुचारु भएपछि मुख्य निर्वाचन अधिकृतको कार्यालयले बिहान ३ बजे सार्वजनिक गरेको परिणाम अनुसार ५७२३० मत गनि सक्दा पनि नेपाली कांग्रेसलाई पछि पार्दै संघीय समाजवादी फोरम नेपालले अग्रता कायमै राखेको छ । मेयरमा फोरम नेपालका उम्मेदवार विजय सरावगीले भने १३२५९ मत पाएका छन् । दोश्रो स्थानमा रहेका मेयरमा काँग्रेसका उम्मेदवार अजय द्विवेदीले १२६३१ मत ल्याएका छन्। तेस्रो स्थानमा रहेका राजपाका राजेशमान सिंहले भने ८३३६ मत ल्याएका छन् । नेकपा एमालेका बसरुद्धिन अन्सारी ६३९१ मतका साथ चौथो स्थानमा र नेकपा माओवादी केन्द्रका रहबर अन्सारी ५७०३ मतका साथ पाचौ स्थानमा छन् । नेपाल लोकतान्त्रिक फोरमका विमल श्रीवास्तव भने ५०८५ मतका साथ छैठौं स्थानमा छन् । यस्तै वीरगन्ज महानगरपालिकाको उपेयरमा भने नेपाली काँग्रेसले नै अग्रता कायम राखेको छ । उपमेयरमा काँग्रेसकी शान्ति कार्की १४३७६ मतका साथ अगाडि छिन् । यस्तै उपमेयरमा फोरम नेपालकी पिंकी यादव १२४९५ मतका साथ दोश्रो स्थानमा र उपमेयरमा नेकपा एमालेकी उम्मेदवार सोफिया आचार्य ७५३१ मतका साथ तेश्रो स्थानमा छन् । यसैगरि राजपाकी रम्भा मिश्रा ७१९४ मतका साथ चौथो स्थानमा, लोकतान्त्रिक फोरमकी रिङ्कु देवि यादव ४१२५ मतका साथ पाचौ स्थानमा र माओवादी केन्द्रकी दुर्गा क्षेत्री ३६२६ मतका साथ छैठौ स्थानमा छन् । वीरगन्ज महानगरपालिकाको ३२ वटा वडा मध्ये अहिले सम्म वडा नम्बर १, २, ३, ४, ५, ६, ७, ८, ९, २२, २४, २६, २७, २८, २९, ३०, ३१ र ३२ को अन्तिम नतिजा सार्वजनिक भइसकेको छ । जसमा वडा नम्बर १ को वडा अध्यक्षमा काँग्रेसका मनोज गुप्ता, वडा नम्बर २ मा फोरम नेपालका शेख अब्बास, वडा नम्बर ३ मा राजपाका बैजु स्वर्णकार, वडा नम्बर ४ मा काँग्रेसका जगत साह कानु, वडा नम्बर ५ मा राजपाका प्रदीप चौरसीया, वडा नम्बर ६ मा काँग्रेसका ध्रुब नेपाल, वडा नम्बर ७ मा फोरम नेपालका बसन्त भक्कड, वडा नम्बर ८ मा एमालेका राज कीशोर गुप्ता, वडा नम्बर ९ मा फोरम नेपालका मनोज कलवार, वडा नम्बर २२ मा फोरम नेपालका ग्यासुद्धिन मिया, वडा नम्बर २४ मा काँग्रेसका दशरथ पटेल, वडा नम्बर २६ मा काँग्रेसका शम्भु मिश्रा,वडा नम्बर २७ मा एमालेका प्रदीप यादव ,वडा नम्बर २८ को अध्यक्षमा फोरम नेपालकी गिरीजा देवी कुर्मीन्, वडा नम्बर २९ मा फोरम नेपालकै धर्मेन्द्र चौधरी, वडा नम्बर ३० को वडा अध्यक्षमा एमालेका अमानत अन्सारी, वडा नम्बर ३१ मा काँग्रेसका चुमनदास चौधरी र वडा नम्बर ३२ को वडा अध्यक्षमा राजपाका रियाज अहमद मिया विजयी हुनु भएको छ ।"
"१३१ स्थानीय तहको मतपरिणाम सार्वजनिक, कसले कहाँ जिते? (अपडेट)","काठमाडौं: असोज २ गते भएको स्थानीय तह निर्वाचनको जारी मतपरिणाम अनुसार अहिलेसम्म १३१ तहको मतपरिणाम सार्वजनिक भएको छ। एक सय ३६ तहमध्ये अब ५ स्थानीय तहको अन्तिम मतपरिणाम आउन बाँकी छ। बाँकी तहमा मतगणना जारी छ। अहिलेसम्म नेपाली कांग्रेस ३८ स्थानीय तहमा विजयी भएको छ। नेकपा एमाले १७ तहमा विजयी भएको छ। नेकपा माओवादी केन्द्र २१, संघीय समाजवादी फोरम २५, राजपा २४, लोकतान्त्रिक फोरम ३ र अन्य दल तीन तहमा विजयी भएका छन्। कांग्रेसले जितेका स्थानीय तह १ औरही गाउँपालिका, धनुषा २ जनकनन्दिनी गाउँपालिका, धनुषा ३ नवराजपुर गाउँपालिका, सिराहा ४ बिष्णुपुर गाउँपालिका, सप्तरी ५ धनकौला गाउँपालिका सर्लाही ६ करैयामाइ गाउँपालिका, बारा ७ परोहा नगरपालिका, रौतहट ८ बेल्ही चपेना गाउँपालिका, सप्तरी ९ रामनगर गाउँपालिका, सर्लाही १० धनौजी गाउँपालिका, धनुषा ११ हरिपूर्वा नगरपालिका, सर्लाही १२ क्षिरेश्वरनाथ नगरपालिका, धनुषा १३ बलवा नगरपालिका, महोत्तरी १४ निजगढ नगरपालिका, बारा १५ कल्याणपुर नगरपालिका, सिराहा १६ लोहारपट्टी नगरपालिका, महोत्तरी १७ चन्द्रपुर नगरपालिका, रौतहट १८ फतुवा विजयपुर, रौतहट १९ गढीमार्इ नगरपालिका, रौतहट २० बसबरिया गाउँपालिका, सर्लाही २१ पर्सागढी नगरपालिका, पर्सा २२ औरही नगरपालिका, महोत्तरी २३ अग्नीसाइर कृष्णासवरण गाउँपालिका सप्तरी २४धनुषाधाम नगरपालिका, धनुषा २५राजदेवी नगरपालिका, रौतहट २६ सिम्रौनगढ नगरपालिका, बारा २७राजपुर नगरपालिका, रौतहट २८ दुर्गाभगवती गाउपालिका, रौतहट २९बृन्दाबन नगरपालिका, रौतहट ३० कमला नगरपालिका, धनुषा ३१ नगराइन नगरपालिका, धनुषा ३२, सुरुङ्गा नगरपालिका, सप्तरी ३३ धोवीनी गाउँपालिका, पर्सा ३४ मलंगवा नगरपालिका, सर्लाही ३५ शम्भुनाथ नगरपालिका, सप्तरी ३६ बहुदरामार्इ नगरपालिका, पर्सा ३७ महागढीमार्इ नगरपालिका, बारा ३८ सबैला नगरपालिका धनुषा एमालेले जितेका स्थानीय तह १ सप्तकोशी नगरपालिका, सप्तरी २ बटेश्वर गाउँपालिका, धनुषा ३ मुखियापट्टी मुसहरनीया गाउँपालिका, धनुषा ४ पटेर्वा सुगौली गाउँपालिका, पर्सा ५ नरहा गाउँपालिका, सिराहा ६ सखुवानन्कारकट्टी गाउँपालिकाका, सिराहा ७ सुखीपुर नगरपालिका, सिराहा ८ मिथिला विहारी नगरपालिका, धनुषा ९ लाहन नगरपालिका, सिराहा १० लालबन्दी नगरपालिका, सर्लाही ११मिथिला नगरपालिका, धनुषा १२ हरिवन नगरपालिका सर्लाही १३ जिराभवानी गाउँपालिका, पर्सा १४ इश्वरपुर नगरपालिका सर्लाही १५ हरिपुर नगरपालिका सर्लाही १६ जितपुर सिमरा उपमहानगरपालिका १७ कञ्चनरुप नगरपालिका, सप्तरी माओवादीले जितेको स्थानीय तह १ कर्जन्हा नगरपालिका, सिराहा २अर्नामा गाउँपालिका, सिराहा ३ ठोरी गाउँपालिका, पर्सा ४मोलापुर नगरपालिका, रौतहट ५ औरही गाउँपालिका, सिराहा ६ गौशाला नगरपालिका, महोत्तरी ७ मिर्चैया नगरपालिका, सिराहा ८ सम्सी गाउँपालिका, महोत्तरी ९ यमुनामाई गाउँपालिका, रौतहट १० छिपहरमाई गाउँपालिका, पर्सा ११ रामगोपालपुर नगरपालिका, महोत्तरी १२ धनगढीमाई नगरपालिका, सिराहा १३ सहीद नगरपालिका, धनुषा १४ बागमती नगरपालिका, सर्लाही १५चक्रघट्टा गाउँपालिका, सर्लाही १६ विदेह नगरपालिका, धनुषा १७ बर्दिवास नगरपालिका, महोत्तरी १८गोलबजार नगरपालिका, सिराहा १९जगरनाथपुर गाउँपालिका, पर्सा २० बरहथवा नगरपालिकास, सर्लाही २१ कटहरावा नगरपालिका, रौतहट संघीय फोरमले जितेका स्थानीय तह १ विष्णुपुर गाउँपालिका, सिराहा २ भगवानपुर गाउँपालिका, सिराह ३ पर्सा गाउँपालिका, सर्लाही ४ पचरौता नगरपालिका, बारा ५ तिरहुत गाउँपालिका, सप्तरी ६ सोनमा गाउँपालिका महोत्तरी ७ गणेशमान चारनाथ नगरपालिका, धनुषा ८ देबाही गोनाही नगरपालिका, रौतहट ९ बिन्दबासिनी गाउँपालिका, पर्सा १०लक्ष्मिनियाँ गाउँपालिका, धनुषा ११फेटा गाउँपालिका, बारा १२बोधीमाइ नगरपालिका, रौतहट १३माधवनारायण नगरपालिका, रौतहट १४बरियारपट्टी गाउँपालिका, सिराहा १५ लक्ष्मीपुर पतारी गाउँपालिका, सिराहा १६बलान बिहुल गाउँपालिका सप्तरी १७महदेवा गाउँपालिका सप्तरी १८ बोदे बर्साइन नगरपालिका सप्तरी १९, पकाहा मैनपुर गाउँपालिका पर्सा २० सुवर्ण गाउँपालिका, बारा २१ सखुवा प्रसौनी, गाउँपालिका, पर्सा २२ खडक नगरपालिका, सप्तरी २३ सिराहा नगरपालिका, सिराहा  आदर्श कोटवा गाउँपालिका, रौतहट २५ गरुडा नगरपालिका रौतहट राजपाले जितेका स्थानीय तह १हंशपुर नगरपालिका, धनुषा २कौडेना गाउँपालिका, सर्लाही ३देवताल गाउपालिका, बारा ४डाकनेश्वरी नगरपालिका, सप्तरी ५ महोत्तरी गाउँपालिका, महोत्तरी ६ ब्रह्मपुरी गाउँपालिका, सर्लाही ७रुपनी गाउँपालिका, सप्तरी ८ मटिहानी नगरपालिका, महोत्तरी ९ परवानीपुर गाउँपालिका, बारा १०एकडारा गाउँपालिका, महोत्तरी ११गौर नगरपालिका, रौतहट १२ भङहा नगरपालिका, महोत्तरी १३बलरा नगरपालिका, सर्लाही १४गुजरा नगरपालिका, रौतहट १५चन्द्रनगर गाउँपालिका सर्लाही १६गोडैता नगरपालिका सर्लाही १७जलेश्वर नगरपालिका महोत्तरी १८प्रसौनी गाउपालिका, बारा हनुमाननगर कंकालिनी नगरपालिका, सप्तरी २०पिपरा गाउँपालिका महोत्तरी २१मनरासिस्वा नगरपालिका महोत्तरी २२ तिलाठी कोर्इलाडी गाउँपालिका महोत्तरी २३ जनकपुर उपमहानगरपालिका, धनुषा २४ कविलाशी नगरपालिका सर्लाही लोकतान्त्रिक फोरमले जितेका स्थानीय तह १ इशनाथ नगरपालिका, रौतहट २ बिष्णु गाउँपालिका, सर्लाही ३ विश्रामपुर गाउँपालिका, बारा नेपाली संघीय समाजवादी पार्टी १ पोखरीया नगरपालिका, पर्सा नयाँ शक्ति नेपाल १ छिन्नमस्ता गाउँपालिका, सप्तरी नेपाली जनता दल १ कालिकामार्इ गाउँपालिका, पर्सा"
केन्द्रमा अब १५ वटा मन्त्रालय,"काठमाडौं : मन्त्रीको संख्या अत्यधिक भएर जनता आजित भइरहेका बेला संसद्को राज्यव्यवस्था समितिले अब केन्द्र सरकारमा बढीमा १५ वटा मात्रै मन्त्रालय राख्न सरकारलाई निर्देशन दिएको छ।समितिको निर्देशनअनुसार केन्द्र सरकारमा रहेका १६ वटा मन्त्रालय खारेजीमा पर्ने भएका छन् । हाल प्रधानमन्त्री तथा मन्त्रिपरिषद् कार्यालयसहित ३१ वटा मन्त्रालय छन् । समितिले आइतबार सरकारद्वारा गठित अधिकारसम्पन्न संघीय प्रशासनिक पुन:संरचना समिति र सहजीकरण समितिका पदाधिकारी तथा सरोकारवालासँग गरेको छलफलपछि संघीय सरकारमा बढीमा १५ वटा मात्रै मन्त्रालय राख्न सरकारलाई निर्देशन दिएको हो । समिति सभापति दिलबहादुर घर्तीले केन्द्र सरकारलाई चुस्तदुरुस्त बनाई अनावश्यक खर्च कटौती गर्ने उद्देश्यले १५ वटा मात्रै मन्त्रालय बनाउनुपर्ने निर्णय गरिएको जानकारी दिए । केन्द्रको बढी अधिकार प्रदेश र स्थानीय तहमा गएकाले केन्द्रमा धेरै मन्त्रालय आवश्यक नरहेको निष्कर्ष निकाल्दै १५ वटा बनाउन निर्देशन दिएका हौं, घर्तीले अन्नपूर्णसँग भने । मन्त्रालय र मन्त्रीको संख्या अत्यधिक हुँदा संसदीय व्यवस्थामै विकृति बढेकाले थोरै मन्त्रालय बनाउन निर्देश गरेको उनले बताए । शेरबहादुर देउवा नेतृत्वको वर्तमान सरकारमा ५६ जना मन्त्री छन् । इतिहासकै जम्बो मन्त्रिपरिषद् बनाएको भन्दै उनको तीव्र आलोचना भइरहेको छ । राज्यव्यवस्था समितिले नेपालको संविधान २०७२ मा मन्त्री, राज्यमन्त्री र सहायक मन्त्री गरी बढीमा २५ जनासम्म मन्त्री राख्नुपर्ने प्रावधान भएकाले सोहीअनुसार १५ वटा मात्रै बनाउने निष्कर्ष निकालेको हो । १५ वटा मन्त्रालय भएपछि १५ जना मन्त्री र १० जना राज्यमन्त्री तथा सहायक मन्त्री गरी २५ जनासम्म बनाउन सकिन्छ, घर्तीले भने । यसअघि सरकारद्वारा मन्त्रालयको संख्या निर्धारण गर्न तथा प्रशासन पुन:र्संरचनाका लागि भन्दै विभिन्न समयमा गठित तीनवटा समितिले संघ सरकारमा रहने मन्त्रालयको संख्या फरकफरक प्रस्ताव गरेका थिए । सामान्य प्रशासनमन्त्रीको अध्यक्षतामा रहेको अधिकारसम्पन्न संघीयता प्रशासन पुन:संरचना समितिले १८ वटा, मुख्यसचिवको अध्यक्षतामा रहेको संघीयता कार्यान्वयन तथा प्रशासन पुन:संरचनासम्बन्धी समन्वय समितिले १६ र प्रशासकीय अदालतका अध्यक्ष काशीराज दाहालको अध्यक्षतामा रहेको प्रशासन सुधार सुझाव आयोगले बढीमा १२ वटासम्म मन्त्रालय बनाउन सरकारलाई प्रतिवेदनसहित सुझाव दिएका थिए । मन्त्रालय टुंगो छिट्टै लाग्ने अधिकारसम्पन्न प्रशासन पुन:संरचना समितिअन्तर्गतको सहजीकरण तथा कार्यान्वयन समितिका संयोजक दाहालले १५ वटामा कुनकुन मन्त्रालय राख्ने भन्ने टुंगो लाग्न केही समय लाग्ने बताए । दाहालका अनुसार केन्द्रमा रहने मन्त्रालयमा गृह, रक्षा, अर्थ, परराष्ट्र, कानुन तथा न्याय, सूचना तथा सञ्चार रहने निश्चित भए पनि अन्य मन्त्रालय कुनकुन रहने भन्नेमा थप छलफल र अध्ययन जरुरी रहेको बताए।"

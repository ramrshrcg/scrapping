शीर्षक,विवरण
कलकत्तादेखि काभ्रेको पाँचखालसम्म पानी जहाज ल्याउन सकिन्छ : कुलमान,"काठमाडौं : नेपाल विद्युत प्राधिकरणका कार्यकारी निर्देशक कुलमान घिसिङले भारतको कलकत्तादेखि काभ्रेको पाँचखालसम्म पानी जहाज ल्याउन सकिने बताउनु भएको छ। राजधानीमा शनिबार रामेछाप काठमाडौं पत्रकार समाजले आयोजना गरेको कार्यक्रममा बोल्दै घिसिङले पनी जहाज चल्नका लागि समुन्द्र नै नचाहिने दाबी गर्दै यस्तो बताउनु भएको हो। वाटर लिप्टिङ प्रविधिमार्फत् मध्यम स्तरका जहाज कलकत्ता र बंगलादेशदेखि कोशी करिडोर हुँदै पाँचखालसम्म ल्याउन सकिन्छ, उहाँले भन्नुभयो। घिसिङले जसका लागि जाइकाको सहयोगमा योजना बनेको तर यसका लागि राजनीतिक तह र देशले ठूलो मिहिनेत गर्नुपर्ने उल्लेख गर्नु भएको छ। सँगै उहाँले यो कामका लागि दृढ इच्छाशक्ति समते आवश्यक हुने बताउनु भएको छ। मध्यमस्तरको पानीजहाज चलाउन सक्ने गरी सप्तकोशी (चतरा) देखि सुनकोशी (दोलालघाट) सम्म विभिन्न जलासययुक्त आयोजना बनाउन सकिने सो योजनामा उल्लेख छ। यो बीचमा चार वटा ठूला जलासययुक्त आयोजना बनाउने हो भने अहिले कलकत्ता बन्दरगाह हुँदै भारतको इलाहबादसम्म आउने गरेको पानी जहाजलाई काभ्रेको दोलालघाटसम्म ल्याउन सकिन्छ, घिसिङले भन्नुभयो। यसका लागि सप्तकोशीमा बाँध बाँधेर सुनकोशी १ सुनकोशी२ र सुनकोशी३ गरी थप ३ बाँधसहितका जलाशय बनाउनु पर्ने उहाँको भनाइ छ। सँगै घिसिङले यो योजनाको सफलताका लागि सहायकमा रुपमा लिखु, तामाकोशी, अरुण, बरुण, तमोर, दूधकोशी लगायतका नदीमा पनि जलायसयुक्त जलविद्युत आयोजना निर्माण गर्न सकिने उल्लेख गर्नुभयो। यो सबै राज्यका निकायमा बस्ने उच्च पदस्थ व्यक्तिको कार्यशैलीमा भर पर्छ, घिसिङले भन्नुभयो, कोशी करिडोरमा प्रस्ताव गरिएको विद्युत निकाल्ने हो भने नेपालीको प्रतिव्यक्ति आय बढेर दक्षिण एसियाका कुनै पनि पनि देशभन्दा धेरै माथि पुग्नेछ। यो योजना कार्यान्वयन भएमा नेपालमा जल यातायताको सम्भावनाको ढोका खुल्ने र सडक यातायात भन्दा छिटो र सुरक्षित रुपमा जहाज तथा बोटमा जलयात्रा गर्न सकिने दाबी समेत घिसिङले गर्नु भएको छ। अन्तरक्रिया कार्यक्रममा घिसिङले सुरक्षा संवेदनशीलतलाई ध्यानमा राखेर सिंहदरबार र राष्ट्रपति भवनका लागि ५ देखि १० मेगावाटसम्मको ब्याट्री स्टोरेज राख्ने तयारी गरेको खुलासा गर्नु भएको छ। लोडसेडिङ हटाएर चर्चामा रहनु भएका घिसिङले साना जलविद्युत आयोजनाको पिक आवरको मागलाई सम्बोधन गर्न पनि यस्ता आयोजना सार्थक हुने बताउनु भएको छ। सप्तकोशी नदीका सहायक सातवटा र बाँकी केही खोलाबाट बनेको सप्तकोशी करिडोरमा २५ हजार मेगावाट विद्युत निस्किन सक्ने देखिएको समते उहाँले बताउनु भएको छ। जापान सहयोग नियोग जाइकाले सन् १९८५ मा नै अध्ययन गरेको यो रिपोर्ट पहिलोपटक सर्वासाधारणका लागि सार्वजनिक गर्दै घिसिङले यस्तो बताउनु भएको हो । रामेछाप काठमाडौं पत्रकार समाजले आयोजना गरेको नेपालमा जलविद्युतको सम्भावना र चुनौती विषयक अन्तर्क्रियामा नेपाल विद्युत प्राधिकरणका प्रबन्ध निर्देशक घिसिङले उक्त रिपोर्ट सार्वजनिक गर्नु भएको हो। हिमाली तथा पहाडी क्षेत्रमा रन अफ रिभर र स्टोरेज योजना तथा समथर भूभागमा जलासययुक्त आयोजनाहरु निर्माण गरेर यो क्षेत्रमा २५ हजार मेगावाट विद्युत निकाल्न सम्भव रहेको जाइकाको रिपोर्टमा उल्लेख छ। तर, घिसिङले रिपोर्ट धेरै बर्ष पुरानो भएका कारण पुन अध्ययन हुने हो भने अझै धेरै सम्भावना रहेको बताउनु भएको छ। जाइकाले गरेको इनिसियल फेजको अनुसन्धान हो, घिसिङले भन्नुभयो, धेरै अगाडि सर्वेक्षण भएका कारण अझै विस्तृत अध्ययन गर्ने हो भने केही हजार मेगावाट थप हुनसक्छ। कुलामनले प्राधिकरणको प्रबन्ध निर्देशक भएपछि यही योजना अनुसार आयोजना बनाउने प्रक्रिया अघि बढाउन राजनीतिक नेतृत्वलाई जानकारी गराउनु भएको छ । यही योजना मुताविक सुनकोशी दोस्रो र तेस्रोको प्रि फिजिविलिटीको काम अगाडि बढिसकेको उहाँको भनाइ छ।"
"विराटनगर महानगरमा कांग्रेस विजयी : मेयर भीम पराजुली, उपमेयर इन्दिरा कार्की","विराटनगर : विराटनगर महानगरपालिकाको मेयरमा कांग्रेसका भीम पराजुली र उपमेयरमा इन्दिरा कार्की (इन्दु) विजयी हुनु भएको छ। शनिबारसम्म गणना भएको अन्तिम मत परिणामअनुसार पराजुलीले २३ हजार ३१ मत प्राप्त गरी विजयी हुनु भएको हो । उहाँका निटकतम प्रतिस्पर्धी एमालेका विनोद ढकालले १७ हजार ३ सय २१ र संघीय समाजवादी फोरमका उमेश यादवले १४ हजार ९ सय ५८ मत प्राप्त गर्नुभयो । उपमेयरमा कांग्रेसकी कार्कीले २० हजार १ सय ४६ र उहाँकी निकटम प्रतिस्पर्धी माओवादी केन्द्रकी नमिता न्यौपानेले ११ हजार ५ सय २४ मत प्राप्त गर्नुभयो । नेपाल लोकतान्त्रिक फोरमकी सूची चौधरीले तेस्रो स्थान प्राप्त गर्दै १० हजार ५ सय ३६ मत ल्याउनु भयो । पराजुलीले भन्नुभयो,महानगरभित्र काँग्रेसको बलियो संगठन र मतदाताको समर्थन प्राप्त गरेरै म विजयी बनेको हुँ। पराजुलीले राजनीतिक र औद्योगिक नगर विराटनगरको साख फिर्ता गराउन यहाँको विकासलाई पहिलो प्राथमिकता दिने बताउनु भयो। उपमेयर कार्कीले आफ्नो पार्टीले प्रमुख पद र अधिक वडामा बहुमत प्राप्त गरेकोले जनभावनाअुनसार काम गर्दै अघि बढ्ने प्रतिवद्धता जनाउनु भयो। विराटनगरमा स्थानीय तहको निर्वाचनमा नेकपा एमाले र नेपाल लोकतान्त्रिक फोरम तथा माओवादी केन्द्र र संघीय समाजवादी फोरमले मेयरउपमेयरमा तालमेल गरेका थिए। काँग्रेसले एकल उम्मेदवारी दिएर चुनावी मैदानमा उत्रिएको थियो। नेपाल विद्यार्थी संघको राजनीतिबाट उदाएका ४४ वर्षीय पराजुली विराटनगर३ पोखरिया निवासी हुनुहुन्छ। निम्नमध्यम वर्गीय परिवारमा जन्मिएका पराजुली महेन्द्र मोरङ क्याम्पसको स्ववियूको नेतृत्व लिँदै काँग्रेको राजनीतिमा सक्रिय हुनु भएको हो। २०४६ सालको जनआन्दोलनमा स्थानीय जनता माविमा पढ्दै गर्दा पनि उहाँ आन्दोलनका कार्यक्रममा सहभागी हुने गर्नुहुन्थ्यो। महेन्द्र मोरङ क्याम्पसमा २०५५ सालमा स्ववियु सदस्य, २०५७ मा कोषाध्यक्ष र २०५९ मा सचिव हुँदै २०६१ मा सभापति पदमा निर्वाचित हुनुभयो। पार्टीबाट टिकट नपाएपछि बागी उठेर उहाँ सम्पूर्ण टिमसहित विजयी हुनु भएको थियो। युवामाझ निकै लोकप्रिय मानिएका पराजुली काँग्रेस विराटनगरको सभापतिमा उहाँले २०६८ र २०७२ मा दोस्रो पटक जितेर नेतृत्व लिनु भएको छ। साइत हेराएर मनोनय र मतदान धर्मकर्ममा निकै रुची राख्ने पराजुलीले उम्मेदवार बनेपछि साइत जुराएर मनोनयन दर्ता गराउनु भएको थियो। मतदान गर्न पनि धार्मिक पण्डितबाट साइत हेराएर उहाँ मतदान गर्नु जानु भएको थियो। चुनावको ६ दिन अघिसम्म पराजुलीले विराटनगरको काली मन्दिरमा अखण्ड जाप गराउनु भएको थियो। बिहान सबेरै उठ्ने पराजुली बिहान एक घण्टा आफैं नित्य पूजाआजा गर्नुहुन्छ। तराईमा मनाइने लोकप्रिय पर्व छठमा भाकल मागेर पराजुलीले जमिनमा घस्रिदै घाटसम्म पुगेर आरधना गर्ने गर्नुहुन्छ। हक्की र निडर नेतृ सर्लाहीको साविक धनकौल गाविसमा जन्मनु भएकी ५७ वर्षीया इन्दिरा कार्कीको राजनीति २०४७ सालबाट सुरु भएको हो। विराटनगर २ मा काँग्रेसको सभापति हुँदै उहाँ नेपाल महिला संघको जिल्ला सहसचिव भई केन्द्रीय सदस्यको नेतृत्वसम्म पुग्नुभयो। तीन कार्यकाल महासमिति सदस्यको रुपमा पार्टीमा राजनीति गर्नुृभएकी कार्की कोइराला निवासमा नेतृ नोना कोइरालासँग हाक्काहाक्की कुरा राख्न सक्ने नेतृको रुपमा समेत चिनिहुन्थ्यो। पार्टी विभाजनपछि प्रजातान्त्रिक काँग्रेस नजिक भएर काम गर्नु भएकी नेतृ कार्की भन्नुहुन्छ,निरन्त पार्टीमा योगदान गरेकैले अवसर पाए अब जनताको सेवा गरेर विराटनगरको समुन्नतिमा लाग्ने छु। फोरम कांग्रेसबीच नै टक्कर विराटनगर महानगरको अन्तिम मत परिणामअनुसार १९ वटा वडामध्ये मध्ये काँग्रेसले ७, संघीय समाजवादी फोरमले ६ र एमालेले ३ स्थानमा जितेका छन। काँग्रेसले वडा नं १, ३, ४, ७, ८, ९ र १६ जितेको छ। संघीय समाजवादी फोरमले १२, १३, १४, १५, १७ र १८ छ स्थानमा जितेको छ। एमालेले वडा नं २,५ र ११ मा गरेर तीन स्थानमा विजयी भएको छ। माओवादी केन्द्रले वडा नं ६ र वडा नं १९ मा काँग्रेसका विद्रोही उम्मेदवारको नेतृत्व गर्दै बद्रीनारायण सरदारको प्यानल नै विजयी भएको छ।"
उपराष्ट्रपति पुन चीनको यानान भ्रमणमा,"यानान : चीन भ्रमणमा रहनुभएका उपराष्ट्रपति नन्दबहादुर पुन पासाङ सान्सी प्रान्तको यानानको भ्रमणमा हुनुहुन्छ। लान्चौ कान्सु प्रान्तका लान्चौमा आयोजित दुईवटा औपचारिक कार्यक्रमलाई छुट्टाछुट्टै सम्बोधन गर्नुभएका उपराष्ट्रपति शनिबार लान्चौ न्यू एरियाबाट सियान हुँदै यानान पुग्नुभएको हो। उहाँले शनिबार यानानमा रहेको चिनियाँ जनवादी क्रान्ति स्मृति संग्राहलय र जनवादी क्रान्ति ताका चिनियाँ कम्युनिस्ट पार्टीको कार्यालय रहेको स्थानको अवलोकन भ्रमण गर्नुभएको छ। संग्राहलयमा चिनियाँ क्रान्तिको चरणमा माओत्सेतुङले प्रयोग गरेका सामाग्री र चिनियाँ जनवादी क्रान्ति स्मरण गराउने सामाग्रीहरु राखिएका छन्। माओत्सेतुङले यनानलाई आधार बनाएर चिनियाँ जनवादी क्रान्ति अगाडि बढाएका थिए। क्रान्ति ताका चिनियाँ कम्युनिस्ट पार्टीको कार्यालय, शीर्ष नेताहरु निवास भवन, माओत्सुतुङ पत्रपत्रिका पढ्ने स्थानलगातका अवशेषहरु सुरक्षित राखिएका छन्। उपराष्ट्रपति पुनसँग शनिबार साँझ चिनियाँ कम्युनिस्ट पार्टी (सिपिसि)का सान्सी प्रान्तका स्थायी समिति सदस्य तथा यानान नगरका सेक्रेटरी शु शिनरोङले शिष्टाचार भेट भएको छ। भेटमा उपराष्ट्रपतिले नेपाल चीन सम्बन्ध घनिष्ठ रहेको बताउनुभयो। उहाँले नेपाल चीन सहकार्यमा जोड दिनुभयो। उपराष्ट्रपतिसँगको भेटमा सिपिसिका यानान नगर प्रमुख शिनरोङले माओत्सेतुङ हुनानमा जन्मे पनि माओविचारधारा यानानबाट जन्मिएको बताउनुभयो। उहाँले आफूहरु नेपालसँग हरेक क्षेत्रमा सहकार्य गर्न तयार रहेको बताउनुभयो। उपराष्ट्रपतिले आइतबार यानान प्यागोडा हिल र सियानको भ्रमण गर्नुहुनेछ। उहाँ सोमबार दिउँसो साताव्यापी चीन भ्रमण सकाएर स्वदेश फर्कनु हुनेछ।"
'कांग्रेस र माओवादीलाई असारे हिलोमा पछार्यौँ',"धनकुटा : एमाले अध्यक्ष एवम् प्रमुख प्रतिपक्षी दलका नेता केपी शर्मा ओलीले सत्ता गठबन्धन (कांग्रेसमाओवादी) लाई स्थानीय तहको निर्वाचनमा असारको हिलोमा पछारेको दाबी गर्नु भएको छ। स्थानीय तह निर्वाचनमा विजयी जनप्रतिनीधिलाई बधाई तथा शुभकामना दिन धनकुटामा आयोजित कार्यक्रमलाई सम्बोधन गर्दै ओलीले निर्वाचनमा सत्ता गठबन्धनलाई चुनावी मैदानमा पछार्न एमाले सफल भएको दाबी गर्नु भएको हो। सत्ता गठबन्धनलाई ओभानो जमिनमा पछार्ने चाहना भएको तर असारमा चुनाव भएकाले हिलोमा पछारेको दाबी ओलीको छ। हामी कांग्रेस र एमालेलाई ओभानो जमिनमा पछार्न चाहन्थ्यौं। तर, बर्षामा चुनाव गरेकाले असारे हिलोमा पछार्यौँ, ओलीले भन्नुभयो। स्थानीय तह निर्वाचनमा विजयी जनप्रतिनीधिलाई बधाई तथा शुभकामना दिँदै ओलीले सबै तहमा जित हासिल गरेर धनकुटा राजनीतिक राजधानी बनेको समेत बताउनु भएको छ। उहाँले घुमाउरो पारामा धनकुटालाई प्रादेशिक राजधानी बनाउन कोशिस गर्ने समेत उल्लेख गर्नु भएको छ। ओलीले एमाले संसदमा प्रतिपक्ष भएपनि स्थानीय तहमा सत्ता पक्ष भएको दाबी गर्दै भन्नुभयो, अहिलेको संरचनामा सत्तापक्ष भनेको सिंहदबार होइन, अधिकार सम्पन्न स्थानीय तह हो। एमालेमाथि लाग्ने गरेको जनजाती, मधेसी विरोधीको आरोपको खण्डन गर्दै अध्यक्षले ओलीले भन्नुभयो, नेकपा एमालेले जाति, भूगोल, धर्मको राजनीति गर्दैन। देश विकासको मात्रै राजनीति गर्छ। कार्यक्रममा एमालेका सचिव प्रदिप ज्ञावली, भीम आचार्य, केन्द्रीय सदस्य हिक्मत कार्की र सूर्य थापा, काठमाडौंका पूर्वमेयर केशव स्थापित लगायतले बोल्नु भएको थियो।"
"कमल थापा सरकारमा जान आतुर,पार्टी भित्र चुलियो असन्तुष्टी",काठमाडौ : राष्ट्रिय प्रजातन्त्र पार्टीका अध्यक्ष कमल थापा उपप्रधानमन्त्रीसहित चार वटा मन्त्रालय लिएर सरकारमा सहभागी हुन आतुर देखिनु भएको छ । प्रधानमन्त्री शेरबहादुर देउवा र नेकपा माओवादी केन्द्रका अध्यक्ष पुष्पकमल दाहाल प्रचण्डसँग शनिवार भएको भेटवार्तापछि थापाले सरकारमा सहभागी हुने निर्णय गराउन आइतवार संसदीय दलको बैठक बोलाउनु भएको छ । प्रधानमन्त्री देउवा र अध्यक्ष प्रचण्ड समक्ष अध्यक्ष थापाले पार्टीमा छलफल गरेर सरकारमा सहभागी हुने निर्णय गराउने आश्वसन दिनु भएको थियो । आफूलाई उपप्रधानमन्त्रीसहित चार मन्त्रालय दिने अवस्थामा संविधान संशोधनमा समर्थन गर्ने शर्तमा थापाले राप्रपालाई सरकारमा सहभागी गराउने निर्णय गर्न लाग्नु भएको राप्रपाका एक नेताले बताए । प्रधानमन्त्री देउवा र अध्यक्ष प्रचण्डले संविधान संशोधनमा समर्थन गर्ने अवस्थामा उपप्रधानमन्त्रीसहित चार मन्त्रालय दिन तयार रहेको जनाउ दिएपछि थापा सरकारमा सहभागी हुन तयार हुनु भएको बालुवाटार स्रोतले जनाएको छ । थापाले राजनीतिक प्रष्टता देखाउन नसक्दा स्थानीय तहको निर्वाचनमा पराजय भोग्नु परेको भन्दै राप्रपाका नेताहरुले तीब्र असन्तुष्टी व्यक्त गरेका छन् । संसदीय दलको बैठकमा पनि अध्यक्ष थापा प्रति आक्रोश पोख्ने तयारी राप्रपाका साँसदहरुले गरेका छन् । निर्वाचन आयोगले आफनो विधानबाट राजसंस्था र हिन्दुत्व हटाउँदा सरकारबाट बाहिरिन नसक्ने र प्रधानन्यायाधीश सुशीला कार्की माथि सत्ता पक्षले महाअभियोग लगाएको घटनामा सरकारबाट बाहिरिनुले राजनीतिक अपरिपक्व र राजनीतिमा प्रष्टता नदेखिएको रुपमा राप्रपाका नेताहरुले बिश्लेषण गरेका छन् । संविधानमा जनमतसंग्रहको व्यवस्था रहेका कारण हिन्दुत्व र संम्बैधानिक राजसंस्थालाई संम्बैधानिक दायराभित्रैबाट फिर्ता ल्याउन सकिने धारणा अध्यक्ष थापाले व्यक्त गर्दै आउनु भएको छ । राप्रपाका नेता तथा कार्यकर्ताहरुको इच्छा र चाहना विपरित अध्यक्ष थापाले आफूलाई सरकारमा सहभागी हुने निर्णय गराउन लाग्नु भएको स्रोतले जनाएको छ । संविधान संशोधनका लागि चाहिने तीन सय ९५ मतका लागि एमाले पनि संविधान संशोधनको पक्षमा आउनु पर्ने हुन्छ ।
शिक्षकको प्रमाणपत्र चेक गर्नुपर्नेलगायत माग राख्दै विद्यार्थी अनसनमा,"राजविराज : राजनीतिक माग राखेर दलका नेताले आन्दोलन र अनसन गर्दै आएको राजविराजस्थित गजेन्द्र चोकमा शनिबारदेखि बालकले रिले अनशन सुरु गरेका छन्। राजनीतिक दल र भातृ संगठनको बन्द हडतालले विद्यालय शान्ति क्षेत्रको प्रतिबद्धतालाई धज्जी उडाएको भन्दै लाली गुराँस बाल क्लबले १४ सूत्रीय माग राख्दै रिले अनसन सुरु गरेको हो। शिक्षा क्षेत्रको समस्या समाधानको माग गर्दै क्लबका अध्यक्ष १७ वर्षीय मो जकाउल्लाहको अगुवाइमा थालिएको रिेले अनशनप्रति यहाँका नागरिक समाज र अधिकारकर्मीले समर्थन गर्दै ऐक्यवद्धता जनाएका छन्। सात दिनसम्म रिले अनशनबाट माग पूरा नभए दोस्रो चरणमा आन्दोलनका थप सशक्त कार्यक्रम अघि बढाइने र आमरण अनसन गरिने १६ वर्षीय चितरन्जन दत्तले बताउनु भयो। शैक्षिक क्षेत्रका विविध समस्या समाधानका लागि ०७३ जेठ २५ गते प्रमुख जिल्ला अधिकारीमार्फत् प्रधानमन्त्री र शिक्षा मन्त्रीलाई ज्ञापनपत्र बुझाउँदा पनि कुनै सुनुवाइ नभएपछि स्थानीय प्रशासनलाई स्मरणपत्र दिदैँ अनशन थालेको उहाँको भनाइ छ। अनसनकारीले बन्द हडतालबाट विद्यालयलाई अलग राख्नु पर्ने, पाठ्यपुस्तक समयमा उपलब्ध गराउनु पर्ने, पाठ्यपुस्तकको मनपरी मूल्य नियन्त्रण गर्नुपर्ने, शिक्षकको प्रमाणपत्र चेकजाँच गर्नुपर्ने, कक्षा १२ सम्मको रजिष्ट्रेशन र परीक्षा शुल्क निशुल्क गर्नुपर्ने, मदरसालाई अन्य सरकारी विद्यालय सरह भौतिक संरचना युक्त बनाउनु पर्नेलगायतका माग अघि सारेका छन्। यसैबीच जिल्ला शिक्षा कार्यालयका शाखा अधिकृत दीपकुमार यादव र परीक्षा फाँटका प्रमुख विरेन्द्र चौधरीले अनशनकारीलाई भेटेर केही माग पूरा भएको र बाँकी मागका सम्बन्धमा आवश्यक पहल भइरहेको भन्दै अनसन स्थगित गर्न आग्रह गरेका छन्। अनसनकारीले भने सम्पूर्ण माग पुरा नभएसम्म अनशन जारी रहने बताए।"
"चुनावी परिणाम प्रति एमाले असन्तुष्ट,काँग्रेसले फाइदा उठाएको गुनासो","विराटनगर : प्रमुख प्रतिपक्षी दल नेकपा एमालेका अध्यक्ष केपी शर्मा ओलीले जनतालाई राम्ररी सम्झाउन नसक्दा त्यसको फाइदा कांग्रेसले लिएको बताउनुुभयो । एक नम्बर प्रदेशबाट आएको नतिजाले एमाले सन्तुुष्ट छैन । वहाले भन्नुुभयो, यसको फाइदा काँग्रेसले राम्रोसँग उठायो धनकुटाको विजय सभालाई सम्बोधन गर्न हिंड्नुुभएका ओलीले विराटनगरमा संचारकर्मीसँग भन्नुभयो । सत्ता गठबन्धनले निर्वाचनमा पराजित हुने डरले राजपाको नाम देखाएर २ नम्बर प्रदेशमा चुनाव सारेको आरोप पनि ओलीले लगाउनुुभयो । ओलीले जतिसुकै मिति सारे पनि २ नम्बर प्रदेशमा एमालले नै विजयको झण्डा गाड्ने बताउनुुभयो ।"
पदम सुन्दासलाई राजदूत बनाएवापत प्रचण्ड अभिनन्दित,"काठमाडौं : पूर्वप्रधानमन्त्री एवं नेकपा (माओवादी केन्द्र) का अध्यक्ष पुष्पकमल दाहाल प्रचण्डले माओवादी पार्टी र जनयुद्ध नभएको भए महिला, दलित, जनजाति, मधेशी लगायतका समुदाय अपमानित भइरहनुपर्ने स्थिति हुने बताउनु भएको छ । दलित अगुवा पदम् सुन्दासलाई बहराइनको राजदूतमा नियुक्त गरेकोमा अध्यक्ष प्रचण्डलाई अभिनन्दन गर्न परियार सेवा समाजले कार्यक्रम आयोजना गरेको थियो । सो कार्यक्रममा बोल्दै प्रचण्डले भन्नुभयो, पुरानो समाज र राजनीतिक दलहरु दलित, महिला, जनजाति, मधेशी लगायतका उत्पीडितहरुलाई मान्छे नै मान्दैनथे । माओवादीले उत्पीडितहरुको अधिकारको कुरा गर्दा निकै ठूलो विरोध गरियो । माओवादीले जनयुद्ध नलडेको भए र उत्पीडितहरुको पक्षमा संघर्ष नगरेको भए क्षमता भएर पनि उनीहरु राज्यको नीति निर्माणको अधिकारबाट बिमूख हुन्थे । समाजमा यति ठूलो परिवर्तन आइसक्दा पनि अझै राज्य र राज्य संयन्त्र दलितहरुप्रति सकारात्मक हुन सकेको छैन । अध्यक्ष प्रचण्डले आफू निरन्तर उत्पीडितहरुको पक्षमा रहेको बताउनु भयो । प्रचण्डले भन्नुभयो, म निरन्तर उत्पीडितहरुको पक्षमा छु । म र मेरो पार्टीको निरन्तरको प्रयास र संघर्षपछि महिला नै राष्ट्रपति, प्रधानन्यायाधीश र सभामूख हुनुभएको छ । गणतन्त्र आएपछि संसदमा ठूलो संख्यामा उत्पीडित समुदायका प्रतिनिधिहरु आउनुभयो । अहिले पदम् सुन्दासजी राजदूत हुनुभएको छ । यो पनि माओवादी पार्टीको उत्पीडित जाति र समुदायप्रतिको प्रतिवद्दताको प्रतिफल नै हो । कार्यक्रममा प्रचण्डले जनुयद्धमा दलितहरुको ठूलो संख्यमा बलिदानी नगरेको भए नेपालमा गणतन्त्र स्थापना नै चुनौतिपूर्ण हुने बताउनु भयो । परियार सेवा समाजका अगुवाहरुले नेपालमा गणतन्त्र स्थापना गर्न, समावेशी समानुपातिक प्रतिनिधित्वको व्यवस्था गर्न, दलित लगायतका उत्पीडित जाति र समुदायलाई नीति निर्माणको तहमा लैजान विशेष भूमिका खेलेको भन्दै अध्यक्ष प्रचण्डलाई अभिनन्दन गरेको थियो । कार्यक्रममा राजदूत पदम् सुन्दासलाई सम्मान गरिएको थियो ।"
धरान उपमहानगर ९ र १० वडाको पुनः मतगणना हुने,"धरान : धरान उपमहानगरपालिका वडा नम्बर ९ र १० को पुनः मतगणना हुने भएको छ। नेपाली कांग्रेसले मतगणनाका क्रममा कर्मचारीले लापरबाही गरेको भन्दै दुई वडाको पुनः मतगणनाको माग गरेको थियो। कांग्रेसले पुनः मतगणना नभए निर्वाचन परिणाम अस्वीकार गर्ने भन्दै आन्दोलन चर्काएपछि निर्वाचन आयोगले दुई वडाको पुनः मतगणना गर्ने निर्णय गरेको हो। धरानका प्रमुख निर्वाचन अधिकृत कमल थापाका अनुसार निर्वाचन अयोगको केन्द्रीय कार्यालयले दुई वडाको पुनः मतगणना गर्न निर्देशन दिएकाले सोही पत्रका आधारमा अघि बढ्ने अन्नपूर्णलाई जानकारी दिनुभयो। निर्वाचन अधिकृतको कार्यालयले धरानको ९ र १० वडाको मत गणना पुनः नगरेको भन्दै कांग्रेस कार्यकर्ताले मतगणना स्थल धरान सभागृहमा नाराबाजी गर्दै शनिबार प्रदर्शन गरेका थिए । उनीहरुले ९ र १० वडाको मत गणना पुनः नगरिए सशक्त आन्दोलन गर्ने समेत चेतावनी दिएपछि निर्वाचन आयोग पुनः मतगणना गर्न तयार भएको हो । कांग्रेसले वडा नम्बर ९ र १० को पुन मत गणना नगरिए धरानको १८, १९ र २० वडाको मत गणना अगाडि बढाउन नदिने कांग्रेस मेयरका उमेद्वार तिलक राईले चेतावनी दिनु भएको थियो । धरान ९ र १० वडाको धरानको १ देखि १० वडासम्म तथा १२ र १४ को मतगणना सम्पन्न भइसकेको छ। निर्वाचन अधिकृतको कार्यालयले धरानको १ देखि ८ वडासम्म तथा १२ र १४ वडाको मत परिणाम सार्वजनिक गरेको छ। धरानको वडा नम्बर १, २, ५, १४ वडामा कांग्रेसले प्यानलै जितेको छ। एमालेले ३, ४, ६, ७, ८ र १२ नम्बर वडामा विजयी हासिल गरेको छ। वडा नम्बर ९ र १० मा पनि एमाले उमेद्वारहरु प्यानलै विजयी भएपनी कांग्रेसको अवरोधका कारण मत परिणाम घोषणा हुन सकेको छैन्। एमालेले वडा ९ र १० को मत परिणम घोषणा गर्न माग गर्दै आएको थियो भने कांग्रेसले कर्मचारीले लापरवाही गरेका कारण उक्त वडाको पुनः मतदानको माग गरेको थियो । सोमबार मत गणनाका क्रममा संघीय समाजवादीका उमेद्वारले प्राप्त गरेको मत नेकपा मालेका कर्मचारीको नाममा जोडिएपछी समाजवादी, माओवादी र कांग्रेसको अवरोधका कारण चारदिनसम्म धरानको मत गणना रोकिएको थियो। एमालेको अग्रता कायमै धरानमा एमाले उमेद्वारको अग्रता कायमै रहेको छ। एमालेका मेयरका उमेद्वार तारा सुब्बा र उममेयरकी उमेद्वार मञ्जु भण्डारीले आफ्नो अग्रतालाई कायमै राख्नु भएको छ। पछिल्लो मत परिणम अनुसार एमालेका सुब्बाले १२ हजार २ सय ७३ मत प्राप्त गर्नु भएको छ। कांगे्रसका मेयरका उम्मेदवार तिलक राईले १० हजार ३ सय ९४ मत प्राप्त गरी एमालेका सुब्बालाई पछ्याइरहनु भएको छ। माओवादीका अइन्द्र विक्रम बेघाले ५ हजार ६ सय २३ मत प्राप्त गर्नु भएको छ। उपमेयरमा एमालेकी भण्डारीले १२ हजार ३ सय ३४ मत प्राप्त गरी अग्रस्थान ओगट्नु भएको छ। उपमेयरमा कांग्रेसकी श्यामा रेग्मी ९ हजार ९ सय ७२ मत प्राप्त गरी एमालेकी भण्डारीलाई पछ्याइरहनु भएको छ।"
संविधान संशोधनबारे सत्तारुढ दल र राप्रपाका शीर्ष नेताबीच छलफल,"काठमाडौं: संविधान संशोधनका विषयमा प्रधानमन्त्री शेरबहादुर देउवाले राष्ट्रिय प्रजातन्त्र पार्टी (राप्रपा)का शीर्ष नेताहरुसँग छलफल गर्नुभएको छ । शनिवार विहान प्रधानमन्त्री निवास बालुवाटारमा प्रधानमन्त्री देउवाले संविधान संशोधन र मन्त्रिमण्डल विस्तारबारे छलफल गर्नुभएकाे हाे । प्रधानमन्त्री देउवाले राजपालाई सहमतिमा ल्याउन संविधान संशोधन अनिवार्य रहेकाले सहयोग गर्न राप्रपाका शीर्ष नेताहरुसंग आग्रह गर्नुभयाे । राप्रपाका नेताहरुले प्रधानमन्त्रीको आग्रहमा आफूहरु सकारात्मक रहेको जवाफ दिएको प्रधानमन्त्री निकट स्रोतले जनाएको छ । छलफलमा प्रधानमन्त्रीसहित सत्तारुढ दल नेकपा माओवादीका अध्यक्ष पुष्पकमल दाहाल, राप्रपा अध्यक्ष कमल थापा र बरिष्ठ नेता पशुपति शमशेर राणा सहभागि हुनुहु्न्थ्यो । शुक्रवार साँझ सत्तारुढ दल र राष्ट्रिय जनता पार्टी (राजपा)बीच भएको छलफलमा प्रधानमन्त्री देउवाले अबको १० दिन भित्र माग पुरा गर्ने आश्वासन दिनुभएको थियो । यसअघि सरकारले संविधान संशोधनको लागि संसदमा प्रस्ताव प्रस्तुत गर्ने अन्तिम तयारी गरेका बेला व्यबस्थापिका संसदमा राप्रपाका १० सांसद अनुपस्थित भएपछि संशोधन प्रस्ताव अगाडी बढेको थिएन ।"
३३० तहको मतपरिणाम घोषणाः चार तह आउन बाँकी,"काठमाडौँ : दोस्रो चरणमा असार १४ गते भएको निर्वाचनको हालसम्म ३ सय ३० स्थानीय तहको मतपरिणाम घोषणा भएको छ। निर्वाचन आयोगका प्रवक्ता सूर्यप्रसाद शर्माका अनुसार, हालसम्म ३१ जिल्लाका सबै स्थानीय तहको मतगणना कार्य पूरा भएको छ। अहिले चार जिल्लाका चार स्थानीय तहमा मतगणना जारी रहेको छ। देशका १, ५ र ७ नम्बर प्रदेशका ३५ जिल्लाका ३३४ स्थानीय तहका लागि दोस्रो चरणमा निर्वाचन भएको थियो। पछिल्लो मतगणनाअनुसार, नेकपा एमाले १४८, नेपाली काँग्रेस १२१, नेकपा (माओवादी केन्द्र) ३८, सङ्घीय समाजवादी फोरम ८, नेपाल लोकतान्त्रिक फोरम नेपाल ६, राप्रपाका ४ र राष्ट्रिय जनमोर्चाका दुईजना उम्मेदवार प्रमुखअध्यक्ष पदमा विजयी हुनुभएको छ। त्यस्तै तीनजना स्वतन्त्र उम्मेदवार पनि प्रमुखअध्यक्ष पदमा विजयी हुनुभएको आयोगले जनाएको छ। दोस्रो चरणको निर्वाचनको हालसम्म घोषित स्थानीय तहको परिणाममध्ये प्रमुखअध्यक्षमा पदमा नेकपा एमालेले सबै भन्दा धेरै अर्थात ४४८ प्रतिशतमा पदमा विजयी हासिल गरेको छ भने नेपाली काँग्रेसले ३६७ र माओवादी केन्द्रले ११५ प्रतिशत पद जितेका छन्। निर्वाचन आयोगमा रहेको संयुक्त निर्वाचन परिचालन केन्द्र (जेइओसी) का अनुसार प्रदेश नम्बर१ का १३४, प्रदेश नम्बर ५ का १०९ र प्रदेश नम्बर ७ को ८७ स्थानीय तहको अन्तिम मतपरिणाम घोषणा भइसकेको छ। उपप्रमुख एवम् उपाध्यक्षमा नेकपा एमाले १७२, नेपाली काग्रेस १०३, नेकपा माओवादी केन्द्र ३८, सङ्घीय समाजवादी फोरम नेपाल ७, नेपाल लोकतान्त्रिक फोरम ६, राष्ट्रिय जनमोर्चा २, राप्रपाका दुईजना उम्मेदवार विजयी हुनुभएको आयोगका प्रवक्ता सूर्यप्रसाद शर्माले बताउनुभयो। झापाको अर्जुनधारा नगरपालिका, मोरङको विराटनगर महानगरपालिका, सुनसरीको धरान उपमहानगरपालिका र पुनर्वास नगरपालिकामा मतगणना भइरहेको छ। दोस्रोचरणको स्थानीय तहको ३३४ स्थानीय तहबाट १५ हजार ३८ जनप्रतिनिधिको चयन हुने छन्। यस निर्वाचनमा ४७ लाख ४० हजार ५२२ मत खसेको थियो। रासस"
भोजपुरमा गाडी दुर्घटना हुँदा आठ जना गम्भीर घाइते,"भोजपुर : भोजपुर नगरपालिका १२ टक्सारस्थित मालबासेमा गाडी दुर्घटना हुँदा आठ जना गम्भीर घाइते भएका छन् । जिल्लाको दक्षिणी घोरेटारबाट भोजपुर सदमुकाम आउँदै गरेको ग १ च ८७१८ नम्बरको ल्यान्ड रोभर शनिबार साँझ करिब ५ः ३० बजे दुर्घटना भएको हो । घाइतेमध्ये ४ जनाको अवस्था गम्भीर छ । गम्भीर घाइतेलाई बिपी कोइराला स्वास्थ्य विज्ञान प्रतिष्ठान लगिएको छ । अन्य चार गम्भीर घाइतेको जिल्ला अस्पताल भोजपुरस्थित उपचार भइराखेको प्रहरीले जानकारी दिएको छ। गम्भीर घाइते हुनेमा हतुवागढी गाउँपालिका २, रानीबासका ३५ बर्षीया सुकमाया लिम्बु, रानीबासकै ५५ बर्षीय लालबहादुर बस्नेत, हतुवागढी गाउँपालिका ५, होम्ताङका ६० बर्षीय कृष्णप्रसाद राई र होम्ताङकै ४२ बर्षीय ज्ञानराज खुलाल रहेका छन्। गाडीमा १४ जना यात्रु सवार थिए। उकालोमा ब्रेक नलागेपछि पछाडी पल्टिएको प्रहरीले जनाएको छ। हर्के भनेर परिचित गाडी चालक भने फरार भएको प्रहरीले जनाएको छ। उनको बास्तविक नाम पहिचानसंगै उनको खोजीकार्य भइरहेको छ। दुर्घटनाग्रस्त गाडी। तस्बिर : अन्नपूर्ण"
"धरानमा पुनः मतगणना माग गर्दै कांग्रेसको नाराबाजी, एमालेको अग्रता कायमै","धरान : धरान ९ र १० वडाको मतगणना विवादमा तानिएको छ। मतगणना सम्पन्न भए पनी निर्वाचन अधिकृतको कार्यालयले मतपरिणाम घोषणा नगर्दै कांग्रेसले पुन मतगणनाको माग गर्दै मत गणना स्थलमा नारावाजी गर्दै विरोध प्रर्दशन गरेको हो। निर्वाचन अधिकृतको कार्यालयले धरानको ९ र १० वडाको मत गणना पुनः नगरेको भन्दै कांग्रेस कार्यकर्ताले मतगणना स्थल धरान सभागृहमा नाराबाजी गर्दै प्रदर्शन गरेका छन्। उनीहरुले ९ र १० वडाको मत गणना पुनः नगरिए सशक्त आन्दोलन गर्ने समेत चेतावनी दिएका छन्। कांग्रेसले वडा नम्बर ९ र १० को पुन मत गणना नगरिए धरानको १८, १९ र २० वडाको मत गणना अगाडि बढाउन नदिने कांग्रेस मेयरका उमेद्वार तिलक राईले बताउनु भयो। उहाँले कर्मचारीको लापरवाही गरेका कारण ९ र १० वडाको मत परिणाम फरक पर्ने भन्दै पुनः मत गणना गर्न माग गरेको राईको भनाइ छ। एमालेकी उपमेयर उमेद्वार मञ्जु भण्डारीले एमालेको विजयी सुनिश्चित भएपछी कांग्रेसले मतगणनामा अवरोध गरी बखेडा गरेको आरोप लगाउनु भयो। उहाँले लोकतन्त्रमा हार स्वीकार गर्न नसक्नु कांग्रेसको राजनीतिक संस्कार विपरित भएको उहाँको भनाइ छ। धरान ९ र १० वडाको धरानको १ देखि १० वडासम्म तथा १२ र १४ को मतगणना सम्पन्न भइसकेको छ। निर्वाचन अधिकृतको कार्यालयले धरानको १ देखि ८ वडासम्म तथा १२ र १४ वडाको मत परिणाम सार्वजनिक गरेको छ। धरानको वडा नम्बर १, २, ५, १४ वडामा कांग्रेसले प्यानलै जितेको छ। एमालेले ३, ४, ६, ७, ८ र १२ नम्बर वडामा विजयी हासिल गरेको छ। वडा नम्बर ९ र १० मा पनि एमाले उमेद्वारहरु प्यानलै विजयी भएपनी कांग्रेसको अवरोधका कारण मत परिणाम घोषणा हुन सकेको छैन्। एमालेले वडा ९ र १० को मत परिणम घोषणा गर्न माग गरेको छ भने कांग्रेसले कर्मचारीले लापरवाही गरेका कारण उक्त वडाको पुनः मतदानको माग गरेको छ। हाल धरानको ११, १३, १५, १६ र १७ वडाको मत गणना भइरहेको छ। सोमबार मत गणनाका क्रममा संघीय समाजवादीका उमेद्वारले प्राप्त गरेको मत नेकपा मालेका कर्मचारीको नाममा जोडिएपछी समाजवादी, माओवादी र कांग्रेसको अवरोधका कारण चारदिनसम्म धरानको मत गणना रोकिएको थियो। धरानका निर्वाचन अधिकृत कमल थापाले धरान वडा ९ र १०को मतगणनाका विषयमा केही राजनीतिक दलहरुले विवाद गरेकाले निर्वाचन आयोगमा निर्देशन माग गरिएको बताउनु भयो। उहाँले आयोगको निर्देशन अनुसार वडा ९ र १० को विवाद समाधान गर्ने बताउनु भयो। एमालेको अग्रता कायमै धरानमा एमाले उमेद्वारको अग्रता कायमै रहेको छ। एमालेका मेयरका उमेद्वार तारा सुब्बा र उममेयरकी उमेद्वार मञ्जु भण्डारीले आफ्नो अग्रतालाई कायमै राख्नु भएको छ। पछिल्लो मत परिणम अनुसार एमालेका सुब्बाले १२ हजार २ सय ७३ मत प्राप्त गर्नु भएको छ। कांगे्रसका मेयरका उम्मेदवार तिलक राईले १० हजार ३ सय ९४ मत प्राप्त गरी एमालेका सुब्बालाई पछ्याइरहनु भएको छ। माओवादीका अइन्द्र विक्रम बेघाले ५ हजार ६ सय २३ मत प्राप्त गर्नु भएको छ। उपमेयरमा एमालेकी भण्डारीले १२ हजार ३ सय ३४ मत प्राप्त गरी अग्रस्थान ओगट्नु भएको छ। उपमेयरमा कांग्रेसकी श्यामा रेग्मी ९ हजार ९ सय ७२ मत प्राप्त गरी एमालेकी भण्डारीलाई पछ्याइरहनु भएको छ। हाल धरानको ११, १३, १५, १६ र १७ वडाको मत गणना भइरहेको छ।"
राजतन्त्रबारे जनमतसंग्रह गर्न चुनौती,"काठमाडौं : नेपाल ल क्यापसमा एलएलबीमा अध्यनरत कीर्तिपुरकी संविधा वाग्लेले संविधान कार्यान्वयनका लागि स्थानीय, प्रान्तीय र केन्द्रीय संसद्को निर्वाचन नभई नेपालमा राजतन्त्र चाहिनेनचाहिनेबारे जनमतसंग्रह गर्न चुनौती दिनुभएको छ । राजतन्त्रबारे जनमतसंग्रह भए कुल मतदाताको दुई तिहाइ मत राजाको पक्षमा जान्छ । यस्तो जनमत सिर्जना हुनुका पछाडि मुलुकको आर्थिक, प्राकृतिक स्रोतसाधनमा राजनीतिक दलका अनगिन्ती राजा र उनका भाइभारदारका रूपमा देखिएका कार्यकर्ताबीच भागबन्डा हुनु नै हो ।' महान् राजनीतिक दार्शनिक रुसोको डेमोक्रेसीको सिद्धान्त फर दि पिपुल, बाई दि पिपुल र टु दि पिपुल' को सट्टा नेपालका प्रमुख दलले फर दि नेता, टु दि कार्यकर्ता र टु दि पार्टी' गरेकै कारण आज गणतन्त्रप्रति आमजनतामा वितृष्णा फैलिएको उदाहरण उहाँले दिनुभयो । रत्नराज्य लक्ष्मी क्याम्पसमा अंग्रेजी विषयमा स्नातकोत्तरमा अध्यनरत कीर्तिपुरकै सुमन आचार्यले पनि राजतन्त्र चाहिन्छ कि चाहिँदैन भन्दै जनमतसंग्रह गर्न दललाई चुनौती दिनुभयो । उहाँले भन्नुभयो, मुलुकको आर्थिक, सामाजिक, शैक्षिक, रोजगारी, सर्वसाधारणको दैनिकीलगायत क्षेत्रमा गणतन्त्रका ठेकेदारहरूले गरेको लुट नै आजको असन्तुष्टि हो । महेन्द्रले जग बसालेको आर्थिक पूर्वाधारसमेत प्रजातन्त्र र गणतन्त्रका नाममा सिध्याउने कार्य प्रमुख दलबाटै भएको छ । त्यसैले मुलुकको इतिहास र भूगोल बचाउन पनि राजतन्त्र अपरिहार्य छ ।' गोरखनाथ मृगस्थली पुस्तकालयमा कार्यरत बालानाथले मुलुक अत्यन्त जटिल र गम्भीर अवस्थाबाट गुज्रिरहेकाले यो देशको संस्कार, संस्कृति र सभ्यता जोगाउन पनि राजतन्त्र आपरिहार्य रहेकोमा जोड दिनुभयो । देवताविनाको मन्दिरजस्तै राजाविनाको देशको अस्तित्व नरहने जिकिर गर्दै उहाँले भन्नुभयो, राष्ट्र अस्थिरता र अशान्तबाट गुज्रँदै गएकोतर्फ आमनागरिक सचेत र सजग हुनु जरुरी छ ।' हिन्दु र हिन्दुत्व नेपालको पहिचान रहेकोमा उहाँले जोड दिनुभयो । सिन्धुपाल्चोकका ६३ वर्षीय केशर खड्काले महाभूकम्पबाट पिल्सिएका सिन्धुपाल्चोकलगायत जिल्लाका पीडितको जप राजा आऊ छाना देऊ' भन्ने रहेको बताउनुभयो । तत्कालीन राजसभाका सदस्य गुल्मीका ८४ वर्षीय वैकुण्ठबहादुर चन्दले गणतन्त्र नचल्ने भन्दै राजा चाहिनेमा जोड दिनुभयो । स्थानीय चुनाव भए पनि मुलुकमा शान्ति र स्थायित्व हुन नसक्ने दाबी गर्दै उहाँले भन्नुभयो, जनताको कर लुट्दै चुनावमा जाने सत्ता र प्रतिपक्षी दलले २१ औं शताब्दीका युवाको मागलाई सम्बोधन गर्न सक्दैनन् ।' देश जोगाउन सुदृढ भूमिका खेलौं : पूर्वराजा पूर्वराजा ज्ञानेन्द्र शाहले निर्वाचित जनप्रतिनिधिलगायत आमनेपालीसँग देश जोगाउन र जोड्नमा सुदृढ भूमिका खेल्न आग्रह गर्नुभएको छ । आफ्नो ७१ औं शुभजन्मोत्सवका अवसरमा हिमाल, पहाड र तराईबाट ठूलो संख्यामा शुभकामना दिन आएका युवाको आह्वान र पत्रकारको साक्षात्कारमा पूर्वराजा शाहले भन्नुभयो, देश जोडियोस् र विग्रह विखण्डनतर्फ नलागी सुदृढ राष्ट्रिय एकता होस् । यस्तो भावना आमनेपाली र खासगरी जनप्रतिनिधिसँग मेरो विशेष आग्रह छ ।' शुभकामना दिन उपस्थितहरूले राजा आऊ, देश बचाऊ भन्दै राजसंस्थाबारे जनमत संग्रहको माग राखेकै बेला पूर्वराजा शाहले भन्नुभयो, पद, प्रतिष्ठा र प्रशंसाभन्दा मेरो निरन्तरको चाहना देशभक्ति नै हो । हाम्रा पुर्खाले जोडेको र जोगाएको यो देश सदा संरक्षित होस्, सदा समृद्धिको बाटोमा अघि बढोस्, मेरो मूल चाहना र कामना यही नै हो ।' यही विचारका साथ मुलुकलाई अघि बढाउन र देशलाई एकताबद्ध रूपमा लैजान नेतृत्व अघि बढ्नुपर्छ भन्ने आफ्नो चाहना रहेको पूर्वराजाले बताउनुभयो । राष्ट्रियता, सार्वभौमिकता र राष्ट्रिय एकता कायम गर्न हामी सबै एकजुट हुनै पर्छ । हेरकपल्ट देश संकटमा पर्दा देशवासीले देखाउने गरेको अभूतपूर्व एकताका लागि हामी सधैँ तयार रहनुपर्छ । देश विखण्डन नहोस् भन्नाका लागि एकताको खाँचो छ । एकता भएरै लाग्नुपर्छ भन्ने मेरो सधैँ सबैमा कामना छ', उहाँले भन्नुभयो । पूर्वीय दर्शनले विश्वलाई आकर्षित गरिरहेका बेला हामी भने कस्तुरी हराएको मृगझैँ शून्यतामा हराइरहेका छौं, अब क्रियाशील ऊर्जा बोकेर ब्युँतन ढिला गर्न नहुनेमा पूर्वराजाले जोड दिनुभएको छ । निराशा बोकेर बिदेसिएको ऊर्जाशील युवाशक्तिलाई स्वदेशमै गरी खाने बाटो बनाइदिने उपाय खोज्न पनि हामी नै जागरुक हुनुपर्ने उहाँले बताउनुभयो । पूर्वराजाले मन्तव्यको अन्त्यमा नेपाली हामी रहौंला कहाँ नेपालै नरहे' भन्ने सारभूत सूत्रको स्मरण गर्न पनि आग्रह गर्नुभएको थियो । निर्मल निवासमा भएको जन्मोत्सव कार्यक्रममा पूर्वराजालाई शुभकामना दिन विभिन्न दलका नेता तथा कार्यकर्ता, विभिन्न विद्यालय र विश्वविद्यालयका विद्यार्थी स्वस्फूर्त रूपमा सहभागी भएका थिए । यसैगरी, नागरिक अभिनन्दन मूल समारोह समिति, विश्व हिन्दु महासंघ, विभिन्न धार्मिक संघसंस्था, क्लब, टोललगायतले आआफ्नो धर्म र संस्कृतिअनुसार बाजागाजा, झाँकी प्रस्तुत गरेका थिए ।"
धनगढी उपमहानगरमा कांग्रेस विजयी,"धनगढी : धनगढी उपमहानगरपालिकाको मेयरमा नेपाली काग्रेसका नृप वहादुर ओड र उप मेयरमा काग्रेसकै सुशीला मिश्र भट्ट विजयी हुनुभएको छ । मेयरमा ओड स्वतन्त्र उम्मेदवार गोपाल भन्दा २ हजार ७ बढी मत ल्याएर विजयी हुनुभएको हो । ओडले १४ हजार ३ सय २४ मत पाउनुभयो भने उहाँका निकटतम प्रतिस्पर्धी स्वतन्त्र उम्मेदवार गोपाल हमालले ११ हजार ५ सय २७ मत पाउनुभयो । यस्तै यसअघि संविधानसभाको निर्वाचनमा घरौटी जफत भएको नेकपा माओवादी केन्द्रले यसपाली एमालेलाई जितेको छ । माओवादी केन्द्रका मेयरका पदका उम्मेदवार रामसमझ रानाले १० हजार २ सय पाउनुभयो भने एमालेका मेयर पदका उम्मेदवार दुर्गा जोशीले हजार सय ४६ मत पाउनुभयो । यस्तै उपमेयरमा १७ हजार ४ सय ८ मत पाउदै काग्रेसकै सुशीला मिश्र भट्ट विजयी हुनुभएको छ । उहाँकी प्रपितस्पर्धी नेकपा एमालेकी रुक्कमणी देवकोटाले १२ हजार ७ सय ७३ मत पाउनुभयो । माओवादी केन्द्रका उप मेयरकी उम्मेदवार शान्ती अधिकारी क्षेत्रीले १० हजार २ सय ५२ मत पाउनुभयो । धनगढीका १२ वटा वडामा नेपाली काग्रेस, ५ मा माओवादी केन्द्र र २ मा एमाले विजयी भएको छ ।"
कसरी बन्दै छ जिल्ला समन्वय समिति,"काठमाडौं : दोस्रो चरणको स्थानीय तह निर्वाचन परिणामसँगै दलहरूले जिल्ला समन्वय समिति (जिसस) गठनको गृहकार्य सुरु गरेका छन् । शुक्रबार मात्रै दाङमा एमाले र माओवादी केन्द्रले समन्वय समिति गठनका लागि तालमेलको घोषणा गरेका छन् । दलहरूले एकल वर्चश्व कायम गरेकाबाहेक अन्य जिल्लामा आफूअनुकूल तालमेलको गृहकार्य थालेका हुन् । नेपालको संविधानको धारा २२० मा नगरसभा र गाउँसभा गठन भएको ३० दिनभित्र सम्बन्धित जिल्लामा जिसस गठन गरिसक्नुपर्ने प्रावधान छ । गाउँ, नगरका प्रमुख तथा उपप्रमुखले मात्र मतदान गर्न पाउने व्यवस्थासहित त्यस्तो समिति गठन गर्ने व्यवस्था संविधानमा छ । हामीले जिल्ला समन्वय समिति गठनको गृहकार्य थालिसकेका छौं, त्यसका लागि एमालेसँग चुनावी तालमेल गर्ने गरी पदको बाँडफाँट पनि गरिसकेका छौं', माओवादी दाङका इन्चार्ज जीवन गौतमले अन्नपूर्णसँग भन्नुभयो, एमालेलाई सभापतिसहित चार सदस्य, माओवादीलाई उपसभापतिसहित तीन सदस्य लिने गरी जिल्ला समन्वय समितिको निर्वाचनमा तालमेल गरेका छौं ।' २० जिल्लामा एकल पकड वर्चश्व नभएका जिल्लामा तालमेल एक सभापति, एक उपसभापति, कम्तीमा तीन महिला सदस्य र कम्तीमा एक दलित वा अल्पसंख्यक रहने गरी बढीमा ६ देखि ९ सदस्यसम्मको समन्वय समिति रहने व्यवस्था छ । जिल्लाभित्रका गाउँपालिका, नगरपालिकाबीच समन्वय गर्ने, विकास निर्माणका कामको अनुगमन तथा संघ र प्रदेशअन्र्तगतका सरकारी कार्यालयको अनुगमन गर्नेजस्ता काम समितिले गर्न पाउँछ । त्यस्तो समितिका लागि गाउँ, नगर, उपमहानगर र महानगरका प्रमुख र उपप्रमुखले मतदान गर्न पाउँछन् । उम्मेदवार बन्नका लागि भने गाउँ वा नगरसभाको सदस्य निर्वाचित भएकै हुनुपर्ने व्यवस्था संविधानमा छ । २० जिल्लामा एकल वर्चश्व दोस्रो चरणमा निर्वाचन भएका ३५ जिल्लामध्ये २० वटामा जिल्ला समन्वय समिति गठन गर्दा एकै पार्टीको वर्चश्व हुने देखिएको छ । एमालेको १३, कांग्रेस पाँच र माओवादीको दुई जिल्लामा एकल वर्चश्वमा जिसस गठन हुने निर्वाचन परिणामले देखाएको छ । एमालेले रूपन्देही, पाल्पा, गुल्मी, कञ्चनपुर, डोटी, बझाङ, इलाम, उदयपुर, खोटाङ, ताप्लेजुङ, तेह्रथुम, धनकुटा, संखुवासभामा एक्लै जिसस गठन गर्न सक्ने गरी गाउँनगरका प्रमुख तथा उपप्रमुख पदमा विजय हासिल गरेको छ । कांग्रेसले अछाम, डडेलधुरा, दार्चुला, बाजुरा र ओखलढुंगामा एकल जिसस गठन गर्नेे देखिएको छ । रोल्पा र रूकुममा माओवादीको एकल वर्चश्व देखिएको छ । पहिलो चरणको निर्वाचनमा एमालेले दैलेख, मुगु, डोल्पा, स्याङ्जा, लमजुङ, कास्की, पर्वत, रसुवा, धादिङ, चितवन, मकवानपुर, दोलखा, रामेछाप, सिन्धुपाल्चोक, काभ्रे, भक्तपुर र काठमाडौंमा एक्लै जिसस गठन गर्न सक्ने गरी बहुमत ल्याएको थियो । कांग्रेसले सुर्खेत, गोरखा, तनहुँ, पूर्वी नवलपरासी, नुवाकोट तथा माओवादीले रुकुम र कालिकोटमा बहुमत हासिल गरेका थिए । कुन जिल्लामा कसको कति मत ? रोल्पा माओवादी १४, कांग्रेस २ र एमाले ४ रूपन्देही एमाले १७, संघीय समाजवादी ८, कांग्रेस ४, माओवादी २, लोकतान्त्रिक फोरम १, स्वतन्त्र (राजपा) १ रूकुम माओवादी ६, अन्य दल शून्य बाँके एमाले ७, कांग्रेस ६, संघीय समाजवादी २, राप्रपा १ बर्दिया एमाले ७, माओवादी ७, कांग्रेस ४ प्युठान एमाले ६, माओवादी ४, कांग्रेस ४, जनमोर्चा ४ पाल्पा एमाले १३, कांग्रेस ७ नवलपरासी कांग्रेस ७, एमाले ५, माओवादी १, लोकतान्त्रिक फोरम १ दाङ एमाले १०, कांग्रेस ८, माओवादी २ गुल्मी एमाले १७, कांग्रेस ६, माओवादी १ कपिलवस्तु कांग्रेस १०, एमाले ५, माओवादी १, संघीय समाजवादी २, स्वतन्त्र (राजपा) २ अर्घाखाँची कांग्रेस ६, एमाले ३, माओवादी ३ बैतडी कांग्रेस १०, एमाले ८, माओवादी २ सुनसरी कांग्रेस ११, एमाले ५, लोकतान्त्रिक फोरम ४, संघीय समाजवादी २ (धरान उपमहानगरपालिका परिणाम बाँकी) सोलुखुम्बु एमाले ८, कांग्रेस ४, माओवादी ४ अछाम कांग्रेस १२, एमाले ४, माओवादी ४ कञ्चनपुर एमाले १०, माओवादी ३, कांग्रेस ३ कैलाली एमाले १३, माओवादी ५, कांग्रेस ४, लोकतान्त्रिक फोरम २ (धनगढी उपमहानगरपालिका परिणाम बाँकी) डडेलधुरा कांग्रेस ९, एमाले ३, माओवादी २ डोटी एमाले ११, कांग्रेस ६, माओवादी १ दार्चुला कांग्रेस ११, एमाले ५, माओवादी २ बझाङ एमाले १७, कांग्रेस ७ बाजुरा कांग्रेस ११, एमाले ७ इलाम एमाले १६, कांग्रेस ४ उदयपुर एमाले १०, कांग्रेस ५, माआवादी १ ओखलढुंगा कांग्रेस ९, एमाले ६, माओवादी १ खोटाङ एमाले १२, कांग्रेस ७, माओवादी १ झापा एमाले १४, कांग्रेस ६, राप्रपा ४ (अर्जुनधारा, दमक र मेची नगरनगरपालिकाको परिणाम बाँकी) ताप्लेजुङ एमाले १०, कांग्रेस ६, माओवादी २ तेह्रथुम एमाले ९, कांग्रेस ३ धनकुटा एमाले १४, अन्य दल शून्य पाँचथर एमाले ८, कांग्रेस ७, माओवादी १ भोजपुर एमाले ९, कांग्रेस ५, माओवादी ४ मोरङ कांग्रेस ८, एमाले ८, माओवादी २, लोकतान्त्रिक फोरम २, संघीय समाजवादी २ (धनपाल गाउँपालिका र विराटनगर महानगरपालिकाको नतिजा बाँकी) संखुवासभा एमाले १३ कांग्रेस ९"

शीर्षक,विवरण
चुनाव उत्सव,"मुलुकलाई चुनावको चटारोले छोपेको छ। मंसिर २१ मा हुने दोस्रो चरणको निर्वाचनका लागि ४५ जिल्लामा प्रतिनिधिसभातर्फ १ सय २८ र प्रदेशसभाका २ सय ५६ स्थानका लागि उम्मेदवारी उत्साहपूर्वक दर्ता भएको छ। उच्च हिमाली र पहाडी क्षेत्रका ३२ जिल्लामा मंसिर १० गते हुने चुनावका लागि यसअघि नै उम्मेदवारी दर्ता भइसकेको छ। तीन चरणमा सम्पन्न स्थानीय तह निर्वाचनपछि प्रदेशसभा र केन्द्रको चुनावतर्फ मुलुक अघि बढेको छ। नयाँ संविधान जारी भइसकेपछि त्यसको पूर्ण र प्रभावकारी कार्यान्वयनको प्रमुख सिँढीका रूपमा लिइएको यो चुनावको ऐतिहासिक महत्व छ। त्यसकारण पनि आमजनता उत्साहित र पुलकित छन्। लामो समयदेखि जारी राजनीतिक संक्रमण र अस्थिरतालाई अन्त्य गर्दै स्थिर राजनीतिक मार्गको सूत्रपात यो निर्वाचनले गर्न सक्छ। त्यसकारण पनि यसको महत्व अधिक छ। निर्वाचनलाई स्वच्छ तवरले सफल पार्ने दायित्व सबैको हो। राजनीतिक स्थायित्व, विकास र समृद्धिको नयाँ ढोका यो चुनावले खोल्न सक्ने सम्भावना भएकाले मुलुकको सबै सामथ्र्य यसतर्फ एकोहोरिनु आवश्यक छ। निर्वाचन सफलताका केही अनिवार्य सर्त छन्। यसलाई भयरहित र निष्पक्ष बनाउन सरकार, राजनीतिक दल, आममतदाता, निर्वाचन आयोग, सञ्चारमाध्यम सबैको उत्तिकै जिम्मेवारी छ। निर्वाचन आयोगले सरकारलाई उच्च सुरक्षा सतर्कता अपनाउन आग्रह गरेको छ। आयोगले यस्तो आग्रह गरिरहँदा राजधानीकै कमलादीमा गोली चलाएपछि दुई भारतीय नागरिक पक्राउ परेका छन्। प्रहरीले तिनीहरूलाई पक्राउ गरे पनि पछिल्ला समय राजधानीमै दिनदहाडै गोली चल्ने घटना भएका छन्। यसले सन्निकट चुनावको सुरक्षामा समेत चुनौती थपेको छ। आयोगले प्रमुख नेताहरूको सुरक्षामा सरकारले विशेष संवेदनशीलता अपनाउन आग्रह गरिरहँदा यसखाले घटना भइरहनु सुखद पक्ष होइन। त्यसकारण चुनाव व्यवस्थापनमा उच्च सुरक्षा सतर्कता अपाउनेतर्फ सरकार गम्भीर हुन जरुरी छ। निर्वाचन आयोगले पनि स्थानीय तह निर्वाचनमा भएका कमी कमजोरीलाई पाठका रूपमा लिई आगामी निर्वाचनमा यस्ता क्रियाकलाप नदोहोरिने प्रतिबद्धता जनाउनुपर्छ। निर्वाचन आचारसंहिताको व्यापक उल्लंघन हुँदा आयोग सरकारको लाचार छाया मात्र बनेको आरोप यसबीच पटकपटक लागेको छ। त्यसकारण आचारसंहिता उल्लंघनको बलियो अनुगमन गर्ने र उल्लंघन गर्नेलाई चेतावनी दिन र कारबाहीसमेत गर्न सक्नुपर्छ। त्यस्तै, स्थानीय तह निर्वाचनका क्रममा ठूलो मात्रामा मत बदर भएको छ। मतदाता शिक्षाका नाममा ठूलो धनराशि खर्चिए पनि धेरै मत बदर हुँदा आयोगको आलोचना भएको थियो। अहिले पनि मतदाता शिक्षालाई प्रभावकारी बनाउनेतर्फ आयोगले काम गर्न नसकिरहेको टिप्पणी भइरहँदा त्यसतर्फ उसले आफूलाई केन्द्रित गर्नु जरुरी छ। भड्किलो प्रचार प्रसार रोक्नेदेखि मौन अवधिमा हुन सक्ने आचारसंहिताविपरीत गतिविधिलाई रोक्नेतर्फ पनि आयोगको ध्यान जानुपर्छ। आवधिक निर्वाचन लोकतन्त्रको एउटा बलियो आधार हो। त्यसकारण जति दल, सरकार वा निर्वाचन आयोगको भूमिका हुन्छ, त्यो भन्दा महत्वपूर्ण भूमिका आममतदाताको हुन्छ। किनभने, सही र योग्य उम्मेदवारको छनोट हुन सक्यो भने मात्रै चुनाव सफल भएको मान्नुपर्छ। लामो संक्रमण र राजनीतिक अस्थिरता भोगेको नेपाली समाजले यावत् विसंगतिबाट त्राण पाउने एउटा मुख्य उपाय स्थिर सरकार हुन सक्छ। योग्य राजनीतिज्ञको छनोट र स्थिर सरकार निर्माण गर्न सके त्यसले नयाँ राजनीतिक प्रणालीको स्थायित्वसँगै विकास र समृद्धिको नयाँ यात्रा प्रारम्भ हुनेछ। त्यसकारण उम्मेदवारमध्ये योग्य, विश्वसनीय र समाजप्रति प्रतिबद्धहरूको छनोट हुनुपर्छ। यसमा आममतदाताको अहं र सचेत भूमिका हुन्छ। असल र योग्य प्रतिनिधि चुन्न सकिए मात्र चुनाव साँच्चिकै सार्थक हुनेछ।"
विप्लवको पार्टीले कांग्रेस उम्मेदवारको घर कब्जा गर्यो,"विप्लप माओवादीले शुक्रबार कार्कीको घर कब्जापछि निकालेको विज्ञप्ती । तस्बिर : अन्नपूर्ण भोजपुुर : नेत्रविक्रम चन्द विप्लव नेतृत्वको नेपाल कम्यूनिष्ट पार्टीले नेपाली कांग्रेसका उम्मेदवारको घर कब्जा गरेको सूचना टाँसेको छ ।आसन्न प्रदेश सभा निर्वाचनका भोजपुर क्षेत्र खबाट लोकतान्त्रिक गठबन्धन तर्फका नेपाली कांग्रेसका प्रत्यक्ष उम्मेदवार गोविन्द कार्कीको घरमा शुक्रबार साँझ पाँच बजेतिर विज्ञप्ति निकालेर कब्जा गरेको घोषणा गरेको हो । पार्टीले कार्कीलाई चुनावबाट उम्मेदवारी फिर्ता गर्न भनिए पनि अनुरोधलाई अस्वीकार गरेको भन्दै भोजपुर नगरपालिका १२, टक्सारस्थित कार्कीको घर कब्जा गरेको जनाएको छ । माओवादीले कार्कीलाई बारम्बार उम्मेदवारी फिर्ता गर्न अनुरोध गरेको तर उनले वास्ता गरेकोले कब्जा गरिएको विज्ञप्तिमा उल्लेख गरेको छ । यता प्रदेश सभा निर्वाचनमा भोजपुर (ख) उम्मेदवारी दिएका कार्कीलाई यस विषयमा कुनै जानकारी नभएको बताए । कार्कीको घरमा झण्डा मात्र गाडेको र कब्जा बारे कुनै जानकारी नभएको जिल्ला प्रहरी कार्यालय भोजपुरका प्रहरी निरीक्षक गीतनारायण चौधरीले बताए । घर कब्जाको बारेमा प्रहरीलाई कुनै विस्तृत जानकारी नभएको र झण्डा गाडीएको मात्र जानकारीमा आएको बताएको छ । पार्टीले द्वन्द्वकालीन समयमा तात्कालीन नेकपा माओवादीले कब्जा गरेपछि कार्की काठमाडौँ बस्दै आएका थिए ।"
ताप्लेजुङमा योगेश भट्टराई र केशव दाहालको प्रतिस्पर्धा : यस्तो छ अंकगणित,"ताप्लेजुङ : मंसिर १० गते हुने संघ र प्रदेशको निर्वाचनमा ताप्लेजुङमा मुख्य प्रतिस्पर्धा वाम गठबन्धन र नेपाली कांग्रेसबीच हुने देखिएको छ। एक निर्वाचन क्षेत्र रहेको प्रतिनिधिसभामा ८ र दुई निर्वाचन क्षेत्र रहेको प्रदेश सभामा १५ जना उम्मेदवार चुनावी मैदानमा रहे पनि चर्चामा एमालेमाओवादी र कांग्रेसका उम्मेदवार छन्। प्रतिनिधिसभामा एमाले सचिव योगेश भट्टराई र कांग्रेस पूर्व जिल्ला सभापती केशवप्रसाद दाहालबीचको प्रतिस्पर्धा रोचक बनेको छ। भट्टराई २०६४ र २०७० को संविधानसभा चुनावमा काठमाडौबाट पराजित भएपछि ताप्लेजुङ आएका हुन् भने दाहाल असारमा भएको स्थानीय तहको चुनावमा फुङलिङ नगरपालिकाको मेयरमा पराजित भएका थिए। यी दुवैलाई जितका लागि पछिल्लो चार वर्षमा थपिएका नयाँ मतदाता निर्णायक देखिएका छन्। ७८ हजार ३ सय ९७ मतदाता रहेको ताप्लेजुङमा गएको स्थानीय तहको चुनावपछि सात हजार ६ सय १८ जना मतदाता थपिएका छन्। २०७० सालको संविधानसभा निर्वाचन भन्दा १९ हजार ५ सय ८८ मतदाता थपिएका छन्। २०७० सालको संविधान सभाको निर्वाचनमा क्षेत्र १ मा ३२ हजार ९ सय ५० मतदाता रहेको यहाँको क्षेत्र २ मा २५ हजार ८ सय ५९ मतदाता थिए। अहिले यी क्षेत्रको मतदाता संख्या क्रमश ४३ हजार ५३६ र ३४ हजार ८६१ पुगेको छ। २०७० मा संसदीय क्षेत्र रहेका २ स्थान अहिले प्रदेश सभाका लागि संसदीय क्षेत्र कायम भएका छन्। यसरी हेर्दा क्षेत्र१ मा २०७० साल भन्दा अहिलेको निर्वाचनका लागि १० हजार ५८६ जना तथा क्षेत्र २ मा ९ हजार २ जना मतदाता थपिएका छन्। २०७० सालको संविधान सभाको निर्वाचनमा दुबै क्षेत्रमा विजयी एमालेले क्षेत्र १ मा ७ हजार ४३४ र क्षेत्र नं २ मा ७ हजार ३४ मत गरी कुल १४ हजार ४६८ मत पाएको थियो। दुबै क्षेत्रमा निकटतम् प्रतिद्वन्द्वी रहको कांग्रेसले क्षेत्र १ मा ७ हजार २९५ तथा क्षेत्र २ मा ४ हजार ८७४ मत गरी १२ हजार १६९ मत पाएको थियो। त्यसबेलाको निर्वाचनमा दुबै क्षेत्रमा तेस्रो प्रतिस्पर्धी रहेको माओवादी केन्द्रले क्षेत्र १ मा ६ हजार २७९ र क्षेत्र २ मा ४ हजार ५५७ मत गरी कुल १० हजार ८३६ मत पाएको थियो। गएको स्थानीय तहको निर्वाचनमा नगरपालिकासहित ४ वटा स्थानीय तहमा कांग्रेस र माओवादी, एउटामा कांग्रेस र राप्रपा, एउटामा एमाले र संघीय लिम्बूवान मञ्च तथा एउटामा माओवादी केन्द्र र लिम्बूवान मञ्चबीच चुनावी तालमेल भएको थियो। असार १४ गते सम्पन्न स्थानीय तहको निर्वाचनमा नगरपालिकासहितका ५ स्थानीय तहको प्रमुख पद र ५ उपप्रमुखमा एमाले विजयी बनेको थियो। ४ प्रमुख र २ उपप्रमुखमा कांग्रेस तथा २ उपप्रमुखमा माओवादी केन्द्रका उम्मेदवार विजयी भएका थिए। ताप्लेजुङमा प्रतिनिधिसभामा एमालेमाओवादी गठबन्धनसँगै कांग्रेस, संघीय समाजवादी फोरम,राष्ट्रिय प्रजातन्त्रवादी (राष्ट्रवादी), राष्ट्रिय जनमुक्ति पार्टी, संघीय लोकतान्त्रिक राष्ट्रिय मञ्च, नयाँ शक्ति पार्टी र मंगोल नेस्नल अर्गनाइजेसनका उम्मेदवार चुनावी मैदानमा छन्। प्रदेशसभाको क्षेत्र १ मा एमालेमाओवादी केन्द्रको गठबन्धनबाट एमाले जिल्ला अध्यक्ष बलबहादुर साम्सोहाङ र कांग्रेसबाट जिल्ला सभापति लिलादेवी बोखिमसहित सात उम्मेदवार चुनावी मैदानमा छन्। क्षेत्र नं २ मा एमालेमाओवादी केन्द्रको गठबन्धनबाट माओवादी केन्द्रका सचिवालय सदस्य पूर्व अन्तरिक विधायक टंक आङबुहाङ् र नेपाली कांग्रेसका महासमिति सदस्य तथा जिल्ला विकास समितिका पूर्वसभापति दीपेन्द्र सेन्दाङसहित ८ जना उम्मेदवार प्रतिस्पर्धामा छन्। यहाँ ७३ मतदान स्थल र १ सय १४ मतदान केन्द्र छन्।"
पूर्वमन्त्रीसहित नौ निवर्तमान सांसद चुनावी मैदानमा,"राजविराज: यही मंसिर २१ गते हुने दोस्रो चरणको प्रतिनिधिसभा र प्रदेशसभा सदस्य निर्वाचनका लागि सप्तरीमा एक पूर्वमन्त्रीसहित नौ निवर्तमान सांसदले उम्मेदवारी दर्ता गराएका छन्। जिल्ला मुख्य निर्वाचन कार्यालयका अनुसार प्रतिनिधिसभा सदस्यका लागि पूर्वमन्त्रीसहित छ र प्रदेशसभा सदस्यका लागि तीन जना निवर्तमान सांसदले उम्मेदवारी दर्ता गराएका छन्। सप्तरी क्षेत्र नं १ बाट वाम गठबन्धनका तर्फबाट नेकपा(माओवादी केन्द्र)का अशोक मण्डल, सोही क्षेत्रको प्रदेशसभा सदस्य १ (क)बाट नेपाली कांग्रेसका तर्फबाट डा सुबोध पोखरेल र वाम गठबन्धनका तर्फबाट नेकपा(एमाले)का सत्यनारायण मण्डलले उम्मेदवारी दिएका छन्। क्षेत्र नं २ बाट वाम गठबन्धनका तर्फबाट माओवादी केन्द्रका पूर्वसिंचाइमन्त्री उमेशकुमार यादव, फोरमराजपा गठबन्धनबाट सङ्घीय समाजवादी फोरम नेपालका अध्यक्ष उपेन्द्र यादव र कांग्रेसका तर्फबाट सकलदेव सुतिहारले उम्मेदवारी दिएका छन्। सोही क्षेत्रको प्रदेशसभा सदस्य १(क)बाट कांग्रेसका रञ्जित कर्णले समेत उम्मेदवारी दर्ता गराएका छन्। त्यसैगरी क्षेत्र नं ३ बाट वाम गठबन्धनका तर्फबाट एमालेका ताराकान्त चौधरी र क्षेत्र नं ४ बाट कांग्रेसका तर्फबाट वर्तमान युवा तथा खेलकुद राज्यमन्त्री तेजुलाल चौधरीले उम्मेदवारी दिएका छन्। यता प्रतिनिधिसभा सदस्यका लागि सप्तरी क्षेत्र नं २ मा समाजवादी फोरमका अध्यक्ष यादवले उम्मेदवारी दिए पनि सो क्षेत्रमा राजपाका सहमहामन्त्री जयप्रकाश ठाकुरले स्वतन्त्र उम्मेदवारी दिएका छन्।"
राजधानी सार्न नारायणमानको प्रस्ताव,"भक्तपुर : नेपाल मजदुर किसान पार्टीका अध्यक्ष नारायणमान बिजुक्छेले काठमाडौं उपत्यकालाई जाम र धुवाँधुलोमुक्त बनाउन राजधानी नै सार्नुपर्ने बताएका छन् । भक्तपुर ट्रक व्यवसायी संघको १८ औं साधारणसभा शुक्रबार उद्घाटन गर्दै बिजुक्छेले मुलुकलाई संघीयतामा लानुपर्ने आवाज उठ्न थालेपछि दस वर्षअघि नै नेमकिपाले पश्चिम तराईस्थित दाङमा राजधानी सार्नुपर्ने प्रस्ताव गरेको स्मरणसमेत गराए । आफूले राजधानी सार्नुपर्ने प्रस्ताव गर्दा ठूला दलका नेताहरूले आफूहरूलाई काठमाडौंबाट लखेट्न लागेको भन्दै आक्रोश पोखेको सुनाए । उनले राजधानी सार्न नसकिए नयाँ गाडी किन्ने तथा दर्ता गर्ने कार्य बन्द गर्ने नीति ल्याउन सकिने सुझाए । कार्यक्रममा नेपाल प्रहरीको ट्राफिक प्रहरी महाशाखाका प्रमुख प्रहरी नायब महानिरीक्षक (डीआईजी) सर्वेन्द्र खनालले यातायातको क्षेत्रमा कुनै पनि गुन्डागर्दी र मनोमानी चल्न नदिने बताए । यातायात क्षेत्रमा धेरै समस्या छन् । यहाँ यातायात व्यवसायीको गुन्डागर्दी र मनोमानी पनि छ, डीआईजी खनालले भने, तर अब यातायात क्षेत्रमा कुनै पनि गुन्डागर्दी र मनोमानी चल्न दिइँदैन ।"
खोइ महिला प्रतिनिधित्व ? प्रदेश ६ र ७ मा शून्य ! (विवरण हेर्नुहोस्),"काठमाडौं : प्रतिनिधिसभा र प्रदेशसभाको दोस्रो चरणको निर्वाचनका लागि बिहीबार भएको उम्मेदवारी दर्तामा महिला उपस्थिति अत्यन्त कमजोर देखिएको छ। प्रमुख प्रतिद्वन्द्वी एमालेमाओवादी केन्द्र र कांग्रेस नेतृत्वको दुई अलगअलग गठबन्धनका उम्मेदवारको सूची नियाल्दा महिला उम्मेदवार पाँच प्रतिशतभन्दा पनि कम छन्। वामगठबन्धन र कांग्रेसले संघीय संसद् र प्रदेश संसद्मा गरी ७०१ जना उम्मेदवार उठाएका छन्, जसमा ३२ मात्रै महिला छन्। यस हिसाबले प्रत्यक्ष प्रतिस्पर्धामा उत्रने महिलाको हिस्सा जम्मा ४५६ प्रतिशत हुन आउँछ। प्रतिनिधिसभामा कांग्रेस र वाम गठबन्धनले जम्मा २४५ उम्मेदवार उठाएकाका छन्। त्यसमध्ये महिला १६ जना छन्। यो संख्या प्रतिशतका हिसाबले हेर्दा ६५३ मात्र हो। त्यस्तै, प्रदेशसभाका ४५६ उम्मेदवारमध्ये १६ मात्र महिला छन्। यो उपस्थिति दुई मुख्य प्रतिस्पर्धी गठबन्धनका उम्मेद्वारको करिब ३५० प्रतिशत मात्र हो। महिला उम्मेदवार उठाउनेमा वामगठबन्धन कांग्रेसभन्दा अगाडि छ। वामगठबन्धनले प्रतिनिधिसभातर्फ नौ र प्रदेश सभातर्फ १५ महिला उम्मेदवार उठाएको छ। कांग्रेसले भने प्रतिनिधिसभातर्फ सात र प्रदेशसभातर्फ एक जनामात्रै महिला उम्मेदवार उठाएको छ। प्रदेश सभामा उठाइएकी एक्ली कांग्रेस महिला उम्मेदवार कास्की ३ क की शारदा पौडेल हुन्। शून्य प्रदेश वाम गठबन्धन र कांग्रेसको उम्मेद्वार हेर्दा प्रदेश नम्बर ६ महिला शून्य प्रदेश हुन पुगेको छ। दुवैले संघीय र प्रदेश संसद्का लागि यो प्रदेशबाट महिला उम्मेदवार उठाएका छैनन्। प्रदेशसभातर्फ हेर्दा प्रदेश नम्बर ६ र ७ महिला उम्मेद्वार शुन्य प्रदेश हुन पुगेका छन्, वाम गठबन्धन र कांग्रेसतर्फबाट। उता प्रतिनिधिसभातर्फ प्रदेश नम्बर ४ र ६ मा कांग्रेसले एक जना पनि महिलालाई उठाएको छैन। कांग्रेसले प्रदेशसभातर्फ प्रदेश ४ बाहेक कुनैमा पनि एकजना महिलालाई पनि उम्मेद्वार बनाएन। वामगठबन्धन प्रदेशसभाका लागि ६ र ७ नम्बरमा महिला उम्मेद्वार शून्य छ। प्रतिनिधिसभातर्फ सबैभन्दा बढी महिला उम्मेदवार पाउने प्रदेश नम्बर १ र ७ हुन्। प्रदेश १ मा वाम गठबन्धनका तीन र कांग्रेसका एक गरी जम्मा चार जना महिला प्रत्यक्ष प्रतिस्पर्धामा उठेका छन्। प्रदेश नम्बर ७ मा वाम गठबन्धनका दुई र काँग्रेसका दुई गरी जम्मा चार महिला उठेका छन्। प्रदेश सभातर्फ सबैभन्दा बढी महिला उम्मेदवार पाउने प्रदेश ३ हुन पुगेको छ। उक्त प्रदेशमा वाम गठबन्धनले पाँच महिला उम्मेदवार उठाएका छन्। महिला उम्मेदवारमा अष्टलक्ष्मी शाक्य, डा आरजु राणा देउवा, दुर्गा पौडेल, पम्फा भुसालजस्ता चर्चित अनुहार पनि छन्। एमाले उपाध्यक्ष अष्टलक्ष्मी काठमाडौं ८ खबाट प्रदेशसभाको उम्मेदवार हुन्। उनलाई प्रदेश ३ को संभावित मुख्यमन्त्रीका रूपमा अनुमान गर्न थालिएको छ। डा आरजु कैलाली५ बाट प्रतिनिधिसभाकी उम्मेदवार हुन्। राष्ट्रिय जनमोर्चाकी उपाध्यक्ष दुर्गा पौडेल प्रतिनिधिसभाका लागि प्युठानकी उम्मेदवार हुन्। त्यस्तै माओवादी प्रवक्तासमेत रहेकी पम्फा ललितपुर३ बाट प्रतिनिधिसभामा उठेकी छिन्। कैलाली१ मा प्रतिनिधिसभा सदस्यका लागि महिला उम्मेदवारहरुबीच प्रतिस्पर्धा हुने भएको छ। सो क्षेत्रमा कांग्रेसबाट ईश्वरीदेवी न्यौपाने र वामगठबन्धनबाट एमालेकी मदनकुमारी (गरिमा) शाहले उम्मेदवारी दिएका छन्। दुवै यसअघि समानुपातिक सभासद् थिए। केन्द्रमा १० प्रतिशत मात्रै महिला ! (विस्तृत तालिकामा )"
मतदाता शिक्षालाई प्रभावकारी बनाउन प्रधानमन्त्रीको आग्रह,"काठमाडौंः प्रधानन्त्री शेरबहादुर देउवाले दुई चरणमा हुने प्रतिनिधिसभा र प्रदेश सभा निर्वाचनमा अधिकतम सहभागिता हुने गरी मतदाता शिक्षालाई प्रभावकारी बनाउन निर्वाचन आयुक्तहरुलाई आग्रह गरेका छन्। शुक्रबार प्रधानमन्त्री निवास बालुवटारमा भएको निर्वाचन आयुक्तहरुसँगको भेटमा प्रधानमन्त्रीले मताधिकार लोकतन्त्रमा सबैभन्दा महत्वपूर्ण विषय भएको भन्दै अधिकतम मत खस्ने र न्यून बदर हुने गरी व्यवस्थापन गर्न आग्रह गरेका हुन्। मतदातालाई आफ्नो मताधिकारी स्वतन्त्र रुपमा प्रयोग गर्ने गरी वातावरण गर्नुहोस्' बैठकमा प्रधानमन्त्रीले आयुक्तहरुलाई भने, भतदाता भ्रममा नपर्नेगरी मतदाता शिक्षा प्रभावकारी बनाउदै मत बदरलाई न्युन बनाउनेगरी व्यवस्थापन गर्नुहोस्।' प्रधानमन्त्रीले निर्वाचनका लागि सरकारको तर्फबाट आवश्यक सबै सहयोग २४सै घण्टा गर्न आफू तयार रहेको पनि बताए। प्रमुख निर्वाचन आयुक्त अयोधीप्रसाद यादवले निर्वाचनमा प्रधानमन्त्रीको सुरुदेखिको प्रतिवद्धताकै कारण तोकिएको समयमा सम्पन्न हुने भएको भन्दै धन्यवाद दिएका थिए। प्रधानमन्त्रीज्युकै प्रतिवद्धताका कारण स्थानीय चुनाव सम्पन्न भयो र प्रदेश र प्रतिनिधिसभाको चुनाव सम्पन्न हुने भएको हो' डायादवले भने, म निर्वाचन आयोगको तर्फबाट विषेश धन्यवाद दिन चाहन्छु ।' आयोगका अन्य पदाधिकारीहरुले पनि प्रधानमन्त्रीले चुनावलाई अर्जुनदृष्टि बनाएकै कारण तोकिएको मितिमा चुनाव सम्पन्न हुने निश्चित भएको भन्दै सरकारको तर्फबाट पुर्ण सहयोग पाएको धारणा राखे। प्रधानमन्त्री देउवाले बोलाएको उक्त बैठकमा प्रमुख आयुक्त यादव, आयुक्तहरु इश्वरी पौडेल, ईला शर्मा, सुधिरकुमार शाह, र निर्वाचन आयोगका सचिव बेगेन्द्र शर्मा सहभागि थिए।"
भूमिगत समुहका चारजना पक्राउ,"जनकपुरधाम: विभिन्न अपराधिक गतिविधिमा संलग्न भएको आरोपमा प्रहरीले चारजनालाई पक्राउ गरेको छ। बिहीबार धनुषा प्रहरीले कमला नगरपालिका ७ बस्ने ३२ वर्षीय विजय महतोलाई पक्राउ गरेको छ। आफूलाई तराई राष्ट्रिय जनतान्त्रिक पार्टीको सैन्य कमाण्डर बताउने र सिरहाको मिर्चैयामा माओवादी नेता लालु खानलाई गोली हानी घाइते बनाएर फरार अभियुक्त महतोलाई प्रहरीले नियन्त्रणमा लिएको हो। उनीविरुद्ध ज्यान मार्ने उद्योग तथा संगठित अपराधमा संलग्न भएको अभियोग लगाइएको छ। त्यस्तै विभिन्न मितिमा तराई राष्ट्रिय जनतान्त्रिक पार्टीका संलग्न अन्य तीनजनालाई पनि प्रहरीले पक्राउ गरि मुद्दा चलाएको हो। पक्राउ पर्नेहरुमा ठाडीझिजा ४ निवासी ३५ वर्षीय प्रमोद ठाकुर, कमला नगरपालिका ७ निवासी २४ वर्षीय विष्णुदेव सहनी, सोही स्थानका दिपकुमार महतो र २० वर्षीय छोटकन ठाकुर रहेको प्रहरीले जनाएको छ।"
मनोनयनकै दिन गठबन्धन भत्कियो,"राजविराज : संघीय समाजवादी फोरमका अध्यक्ष उपेन्द्र यादवको उम्मेदवारीविरुद्ध राजपाका नेता विद्रोही उम्मेदवार बनेपछि राजपाफोरमको गठबन्धन भत्किएको छ । राजपाका सहमहामन्त्री जयप्रकाश ठाकुरले फोरम अध्यक्ष यादवविरुद्ध प्रतिनिनि सभा २ बाट उम्मेदवारी दिएपछि संशकित बनेको फोरमका नेताहरुले समेत राजपालाई छुट्याएको सबैजसो क्षेत्रबाट स्वतन्त्र उम्मेदवारी दिएका छन् । आगामी मंसिर २१ गते हुने निर्वाचनका लागि सप्तरीमा राजपा र फोरमको गठबन्धनबीच प्रतिनिधि सभामा २२ र प्रदेश सभामा क्रमशः ५३ सिट बाँडफाँड गर्ने सहमति भएको थियो । सहमतिअनुरुप फोरमले प्रतिनिधि सभा १ र २ तथा प्रदेश सभामा क्षेत्र नम्बर २ को १, क्षेत्र नम्बर ४ को १ र २ मा चित्त बुझाएको थियो । मोरगं र सुनसरीबाट यसअघि निर्वाचित हुँदै आएका फोरम अध्यक्ष यादवले सुरक्षित क्षेत्र खोज्दै सप्तरी २ मा उम्मेदवारी दिएपछि चुनावको तयारी गरिरहेका राजपाका सहमहामन्त्री ठाकुरले असन्तुष्टि जनाउँदै स्वतन्त्रबाट उम्मेदवारी दिए । गत संविधानसभाको निर्वाचनमा समेत तेस्रो बढी मत ल्याउन सफल ठाकुरलाई मधेस आन्दोलटनमा निरन्तर सक्रिय रहेपछि प्रभावशाली उम्मेदवारका रुपमा हेरिन्छ । आफ्नो क्षेत्रको प्रदेश सभा १ मा धर्मनारायण राय र २ मा राजपाका अर्का प्रभावशाली नेता लक्ष्मण यादवसँग टिम बनाएर उम्मेदवारी दिएपछि ठाकुरलाई बलियो उम्मेदवार मानिन्छ । नयाँ शक्तिबाट मनोनयन दर्ता गराए पनि राय राजपाका पुराना नेता हुन् तथा मनोनयन दर्ता गर्न उनी ठाकुर र लक्ष्मण यादवकै समूहमा नाराजुलुससहित आएका थिए । गठबन्धनको सहमतिअनुसार प्रदेशसभा १ मा फोरमका केन्द्रीय सदस्य शैलेन्द्रप्रसाद साह र प्रदेशसभा २ मा राजपाका महासचिव मनिष सुमनले उम्मेदवारी दिएका छन् । राजपाका सुमनविरुद्ध उनकै पार्टीका लक्ष्मण यादवले उम्मेदवारी दिएकोमा फोरमले समेत राजविराज नगर प्रमुखमा निकटतम प्रतिद्वन्द्वी रहेका भिमराज यादवलाई स्वतन्त्रबाट उम्मेदवार बनाएको छ । क्षेत्र नम्बर ३ को प्रदेशसभा १ मा राजपाका दिनेश यादवविरुद्ध फोरमका उमेशप्रसाद यादव तथा क्षेत्र नम्बर ३ को प्रदेशसभा २ मा राजपाका बिदेश्वर यादवविरुद्ध फोरमका उपेन्द्रप्रसाद साह र जवाहरलाल यादवले स्वतन्त्रबाट उम्मेदवारी दिएका छन् । क्षेत्र नम्बर ४ बाट प्रतिनिधिसभाका लागि फोरमका केन्द्रीय सदस्य अनिरुद्धकुमार सिंह यादवले गठबन्धनबाट टिकट पाएका राजपाका उपाध्यक्ष मृगेन्द्रकुमार सिंह यादवविरुद्ध स्वतन्त्र उम्मेदवारी दिएका छन् । राजपाका उपाध्यक्ष नवलकिशोर साहले क्षेत्र नम्बर १ को प्रदेशसभा २ बाट दिएको उम्मेदवारीविरुद्ध फोरमका प्रदेश समितिका सचिव शम्भु झा स्वतन्त्रबाट उम्मेदवार बनेका छन् । काँग्रेस परित्याग गरेका चन्द्रकान्त चौधरीले राजपाबाट उम्मेदवारी पाएपछि राजपाका मुनीलाल खंगले प्रतिनिधि सभा ३ बाट स्वतन्त्र उम्मेदवारी दिएका छन् । यसैगरी प्रतिनिधिसभा १ मा फोरमका डा सुर्यनारायण यादवले गठबन्धनबाट उम्मेदवारी दिएकोमा उनी विरुद्ध राजपाका बिनोदकुमारले मनोनयन दर्ता गराएका छन् ।"
कांग्रेस लोकतन्त्र विरोधी : ओली,"दमक : एमाले अध्यक्ष केपी शर्मा ओली गृहनगर दमकमा आएर कांग्रेसप्रति आक्रमक रुपमा प्रस्तुत भएका छन् । उनले कांग्रेस लोकतन्त्र बिरोधी रहेको बताए ।कांग्रेसले विकास र समृद्धि कहिले नचाहेको उनको आरोप थियो । सरकारमा बसेर आफै निर्वाचन आचारसंहिता विपरीत काम गरेको भन्दै ओलीले देउवाप्रति आक्रोश व्यक्त गरे । शुक्रबार प्रेस चौतारी जिल्ला कमिटी झापाले दमकमा आयोजना गरेको पत्रकार भेटघाट कार्यक्रममा बोल्दै उनले भने,आचारसंहिता पालना भए नभएको सरकारले हेर्नुपर्ने उल्टो सरकार नै आचारसंहिता विपरीत काम गरिरहेको छ ।' शान्तिपूर्ण रुपमा निर्वाचन सम्पन्न गराउनु सरकारको दायित्व रहेको उनको भनाई थियो । लोकतन्त्रको उर्दी लाएर मात्र नहुने बताउदै उनले भने लोकतन्त्र कसैले लाउने नारा होइन, यो त एउटा जिवन हाक्ने पद्धती हो ।' लोकतन्त्रको मसिहा ठान्ने कांग्रेस आफै लोकतन्त्रबिरोधी काममा तल्लिन रहेको उनको आरोप थियो । प्रतिनिधिसभा र प्रदेशसभाको निर्वाचन पछि बाम गठबन्धनको बहुमतको सरकार बन्ने ओलीले दाबी गरे । उनले अब बन्ने स्थिर सरकारले विकास तथा समृद्धिको ढोका खोल्ने बताए । बहुमतको सरकारले संबिधानको पूर्ण कार्यन्वयन समेत गराउने उनको दाबी थियो । उन्नति र प्रगतिका लागि संबिधान कार्यन्वयन प्रमुख कुरा रहेको बताउदै ओलीले अब बिस्तारै मुलुक समृद्धितर्फ उन्मुख हुदै गएको बताए । देश बनाउन संकल्प चाहिने भन्दै उनले त्यो संकल्प एमालेसँग रहेको बताए । कार्यक्रममा एमाले केन्द्रीय अनुशासन कमिटीका सदस्य अर्जुन राईले सुशासन, विकास र स्थानीय कानुन कार्यन्वयनका लागि आफूले क्षेत्र नम्बर ५ को प्रदेशसभा तर्फको उम्मेद्धारी दिएको बताए ।"
प्रदेश २ मा ध्यान केन्द्रित : सेना,"काठमाडौं : सेनाले प्रतिनिधि र प्रदेशसभाको आसन्न निर्वाचनमा दुई नम्बर प्रदेशका आठ जिल्लाको सुरक्षा अवस्था थप बलियो बनाउनुपर्ने निष्कर्ष निकालेको छ । अन्य प्रदेशको तुलनामा सुरक्षा चुनौती बढी भएको ठहर गर्दै जंगी अड्डाले दुई नम्बर प्रदेशमा बढी सतर्कता अपनाउनुपर्ने निष्कर्ष निकालेको सैनिक स्रोतले जनाएको छ । प्रदेश २ का बारा, धनुषा, महोत्तरी, पर्सा, रौतहट, सप्तरी, सर्लाही र सिरहामा जयकृष्ण गोइतलगायत भूमिगत समूहको गतिविधि कायमै रहेको र तिनले निर्वाचनविरोधी गतिविधि गर्नसक्नेतर्फ सेनाको ध्यानाकृष्ट भएको हो । सैनिक प्रवक्ता नैनराज दाहालले भने निर्वाचनका लागि कुनै सुरक्षा चुनौती नरहेको बताए । सबैको रिपोर्टिङ सकारात्मक आएको छ । निर्वाचनका लागि कुनै सुरक्षा चुनौती छैन, दाहालले अन्नपूर्णसँग भने, जस्तोसुकै चुनौती आए पनि सामाना गर्न सेना तयार छ । उनले विगतमा देखिएका निर्वाचनविरोधी केही समूह अहिले पनि सक्रिय भएकाले त्यहीअनुसार सुरक्षा योजना कार्यान्वयन गरेको बताए । गोइत समूह बेलाबेला पर्चा, पम्प्लेट टाँस्दै, आफ्नो अस्तित्व काम राख्न भित्रीरूपमा सक्रिय रहेको हुनसक्ने भन्दै जंगी अड्डाले दुई नम्बर प्रदेशका आठ जिल्लाको सुरक्षामा विशेष ध्यान दिनुपर्नेमा जोड दिएको हो । चुरे क्षेत्रसँग जोडिएका निर्वाचन क्षेत्रमा भने कुनै सुरक्षा चुनौती छैन । सैनिक मुख्यालयमा बिहीबार भएको पृतनापतिहरूको बैठकमा पनि तराईका भूमिगत समूह, विप्लव नेतृत्वको नेपाल कम्युनिस्ट पार्टी, सीके राउतलगायत सम्भावित चुनावविरोधी गतिविधि गर्ने समूहबारे छलफल भएको स्रोतले जनाएको छ । बैठकमा सबै पृतनापतिले आआफ्नो क्षेत्रको सुरक्षा अवस्थाबारे रिपोर्टिङ गरेका थिए । बैठकमा सहभागी उच्च सैनिक अधिकारीले नेपालभारत खुला सीमाको फाइदा उठाउँदै आपराधिक मनोवृत्ति भएका व्यक्तिहरू नेपाल छिर्नसक्ने र तिनीहरूले आपराधिक घटना गराउन सक्नेतर्फ समेत सुरक्षाकर्मी सजग हुनु पर्ने धारणा राखेको स्रोतले बताएको छ । जंगी अड्डाले दुई नम्बरबाहेकका अन्य प्रदेशको सुरक्षा अवस्था मजबुत भएको रिपोर्टिङ गरेको स्रोतले जनाएको छ । बैठकमा सम्बोधन गर्दै रक्षामन्त्री भीमसेनदास प्रधानले आगामी प्रतिनिधिसभा तथा प्रदेशसभा सदस्य निर्वाचन स्वतन्त्र, निष्पक्ष, शान्तिपूर्ण, सुरक्षित र भयरहित वातावरणमा सम्पन्न गर्न सेना सफल रहने बताए । प्रधानसेनापति राजेन्द्र क्षत्रीले मंसिर १० र २१ गते हुने निर्वाचनको सुरक्षामा कुनै कसर नराख्ने प्रतिबद्धता जनाएका थिए ।"
विवादित सुनिल शर्मादेखि पूर्वराजाका मन्त्रीसम्म उम्मेदवार,"विराटनगर : आगामी प्रतिनिधि तथा प्रदेशसभाको निर्वाचनका लागि मोरङमा विवादित डाक्टर सुनिल शर्मादेखि राजा ज्ञानेन्द्रको मन्त्रीमण्डलका पूर्वमन्त्री बद्रीप्रसाद मण्डलसम्मले उम्मेदवारी दर्ता गराएका छन्। बागी उम्मेदवार दिन पुगेका काँग्रेस संस्थापक वीपी कोइरालाका नाती सिद्धार्थ कोइराला भने कागजात नभएर फर्कनु परेको छ। विवादास्पद छविका सुनिल शर्माले काँग्रेसबाट टिकट पाई मोरङ निर्वाचन क्षेत्र नम्बर ३ बाट उम्मेदवारी दर्ता गराएका हुन्। शर्मा नोबेल मेडिकल कलेजका सञ्चालक हुन्। अपरान्ह शर्मा बाजागाजासहितको जुलुस लिएर मनोनयन दर्ता गर्न पुगेका थिए। उनीमाथि नक्कली प्रमाणपत्रका आधारमा डाक्टर बनेको आरोप छ। नेपाल प्रहरीले नक्कली डाक्टरविरुद्ध अभियान चलाउँदा उनी फरार भएका थिए। शर्मा काँग्रेस केन्द्रीय सदस्य डाशेखर कोइरालासँग नजिक मानिन्छन्। शर्माले टिकट पाउने भएपछि आफ्नो निर्वाचन क्षेत्रका स्थानीयलाई दिनहुँ बसमा राखेर स्वास्थ्य उपचार गर्ने भन्दै विराटनगर ल्याउने गरेका छन्। स्थानीयको स्वास्थ्य बिमा गरिदिने र आफ्नो क्षेत्रको विकास गर्ने उनले बताउँदै आएका छन्। शर्मा भन्छन्,मेरा नातागोता र स्थानीयको मतकै आधारमा विजयी हुन्छु भन्ने विश्वास छ।' उम्मेदवार बनेपछि देखावटी रुपमा' शर्माले नोबेल मेडिकल कलेजबाट राजिनामा दिएको चर्चा चलाएका छन्। राजा ज्ञानेन्द्रको शासनकालका मन्त्री बद्रीप्रसाद मण्डलले पनि मोरङ ५ बाट उम्मेदवारी दर्ता गराएका छन्। राष्ट्रिय जनशक्ति पार्टी (राजपा) बाट उनी उम्मेदवार बनेका हुन्। जुलुससहित मण्डल उम्मेदवारी दर्ता गर्न क्षेत्रीय हुलाक कार्यायमा रहेको निर्वाचन अधिकृतको कार्यालय पुगेका थिए। मण्डलले भने,मेरो उम्मेदवारी मधेशी जनताको पक्षमा हो।' गणतन्त्र स्थापनापछि राजनीतिमा निकै कम सक्रिय भएका मण्डल एकाएक उम्मेदवार बनेर मनोनयन दर्ता गर्न निर्वाचन अधिकृतको कार्यालय पुगेका थिए। सुनसरीको क्षेत्र नम्बर २ को प्रदेशसभा ख' मा काँग्रेसका संस्थापक वीपी कोइरालाका नाति सिद्धार्थ कोइरालाले काँग्रेस जिल्ला सभापति राजीव कोइराला विरुद्ध बागी उमेद्वारी दिन गएका थिए। दिउँसो पत्रकारमाँझ उनले आफू बागी उम्मेदवार बन्न आएको बताए। मलाई यो सिस्टम मन परेन त्यसैले बागी उम्मेदवार दिन आएको' भन्दै उनी इनरुवाको जिल्ला समन्वय समितिमा रहेको मनोनयन दर्तास्थल प्रवेश गरेका थिए। तर मोरङमा उनको मतदाता नामावली भएकोले उम्मेदवार बन्न नपाइने' निर्वाचन अधिकृतले जानकारी दिएपछि सिद्धार्थ बागी उम्मेदवार बन्न पाएनन्।"
रुपन्देही३ मा घनश्याम भुसाल र दीपक बोहोराको भिडन्त,"बुटवल : चर्चित नेताहरुको उम्मेदवारीले रुपन्देहीको चुनाव रोचक बन्ने देखिएको छ। राजनीतिक पार्टीका केन्द्रीय पदाधिकारी एकआपसमा भिडेपछि चुनावी माहोल तातिएको हो। एमालेका उपमहासचिव घनश्याम भुसाल र राप्रपा प्रजातान्त्रिकका वरिष्ठ नेता दीपक बोहोराबीच क्षेत्र नम्बर तीनमा प्रतिस्पर्धा हुदैछ। भुसाल वाम गठबन्धन र बोहोरा कांग्रेसको गठबन्धनका उम्मेदवार हुन्। क्षेत्र नम्बर ३ को संरचना फेरिएपछि दुवै नेताले मतदाता भेटघाटका लागि भारतीय सीमा बेलहियादेखि बुटवल १९ सम्मको दौडधुप सुरु गरेका छन्। ०५२ सालको उपनिर्वाचनमा कांग्रेसका रामकृष्ण ताम्रकारलाई हराउदै संसद बनेका भुसाल त्यसयता संसद बाहिर नै रहेका छन्। त्यसअघि ०४८ सालमा रुपन्देही क्षेत्र नम्बर १ मा पराजित भएका थिए। पार्टीमा सैद्धान्तिक तथा वैचारिक क्षेत्रका मुख्य नेता भुसाल ०७० को निर्वाचनमा क्षेत्र नम्बर ३ बाट कांग्रेस नेता बालकृष्ण खाणसँग ८५ मतले पराजित भएका थिए। राप्रपाका बोहोरा पञ्चायतकालदेखिका सदाबहार उम्मेदवार हुन्। आफ्नै पार्टीका मधेस विभाग प्रमुख आनन्द गुप्ताकोे बागी चुनौतिसँगैै बोहोरा चुनावी मैदानमा होमिएका छन्। उनलाई नेपाली कांग्रेसले समर्थन गरेको छ। छैठौ पटक चुनावी मैदानमा उत्रिएका उनले ०७० निर्वाचनमा मात्रै विजयी भएका थिए। भुगोल फेरिएको क्षेत्रमा स्थानीय तहको निर्वाचनमा एमाले बलियो देखिएको थियो। क्षेत्र नम्बर ३ मा पर्ने सिद्धार्थनगर नगरपालिका, तिलोत्तमा नगरपालिका, सुद्धोधन गाउपालिकामा एमालेले जीत हासिल गरेको छ। सो क्षेत्रमा वडाध्यक्षलाई परेको मतका आधारमा कांग्रेस गठबन्धन भन्दा वाम गठबन्धन झण्डै पाँच हजार मतले अघि रहेको छ। एमाले र माओवादी गठबन्धनको ३१ हजार ५ सय बढी मत छ भने राप्रपा प्रजातान्त्रिक र कांग्रेसको २६ हजार नौ सय मत रहेको छ। यो निर्वाचन क्षेत्रमा जनमुक्ति र फोरमको करिब चार हजार मत रहेको छ। सो निर्वाचन क्षेत्रमा फुट अघिको राप्रपाको मत ६ हजार मात्रै छ। चुनावी मैदानमा तेस्रो पटक होमिएका भुसालले मूलुकमा स्थिर सरकार निर्माण गर्दै समृद्ध मुलुक बनाउनका लागि वाम गठबन्धन भएको बताए। गठबन्धनका ती कार्यभार पूरा गर्नका लागि आफू चुनावी मैदानमा उत्रिएको बताए। रुपन्देही मात्रै नभई मुलुककै हितका लागि वाम गठबन्धन बनाएर निर्वाचनमा होमिएका छौं, उनले भने, मतदाताहरुले उत्साहपूर्वक वाम उम्मेद्वालाई जिताउनुहुनेछ।कांग्रेसको समर्थन पाएर चुनावी मैदानमा उत्रिएका नेता बोहोराले रुपन्देहीलाई आर्थिक रुपमा समृद्ध बनाउनका लागि आफू फेरि पनि चुनावी मैदानमा उत्रिएको बताए। वाम गठबन्धनका उम्मेदवार घनश्याम भुसाल र लोकतान्त्रिक गठबन्धनका उम्मेदवार दिपक बोहोरा। तस्बिर : अन्नपूर्ण"
'निर्वाचनलगत्तै एमालेमाओवादी एक हुन्छ',"काठमाडौँ: नेकपा (एमाले)का महासचिव ईश्वर पोखरेलले एमाले र नेकपा (माओवादी केन्द्र)बीच निर्वाचन सकिएलगत्तै एकता हुने बताएका छन्। एमाले टोखा २ र ३ ले आज आयोजना गरेको कार्यकर्ता भेलामा उनले दुई पार्टी एक गर्न नै वाम गठबन्धन गरिएको जानकारी दिए। काठमाडौं क्षेत्र नं ५ बाट एमालेतर्फबाट प्रतिनिधिसभाका लागि उम्मेदवारसमेत रहेका पोखरेलले उम्मेदवारी दर्ताका क्रममा देखिएको उत्साहले वाम गठबन्धनले दुई तिहाइ ल्याउने जीकिरसमेत गरे। हामी प्रतिनिधि र प्रदेशसभाको निर्वाचनमा दुई तिहाइ ल्याएर सरकार बनाउँछौँ, उनले भने, अनि त्यो स्थिर सरकार भएपछि देशको कायापलट गर्छौं । उनले टिकट वितरणमा केही असन्तुष्टि देखिए पनि मिलाएर लैजाने बताए। वाम गठबन्धन गर्दा सबैको चित्त बुझाउन सकिएन, उनले थपे देश बनाउनका लागि गठबन्धन गरेको हुनाले सानातिना कुरामा चित्त दुखाउन हुँदैन। कार्यक्रममा सोही निर्वाचन क्षेत्रका प्रदेशसभा ख' का उम्मेदवार दीपक निरौलाले वाम गठबन्धनले देशव्यापी रुपमा सजिलै जित्ने जिकिर गरे।"
"बिजुक्छेको पुस्ता हस्तान्तरण, दमननाथको पुनरागमन","काठमाडौं : राजनीतिमा पुस्ता हस्तान्तरण नेपालको सन्दर्भमा विरलै सुन्न र देख्न पाइन्छ । आफ्नो निर्वाचन क्षेत्र र पार्टी नेतृत्व सितिमिति मुख्य नेतृत्वले जीवनकालमै छाडेको उदाहरण छैन भन्दा पनि हुन्छ ।तर, नेपाल मजदुर किसान पार्टीका अध्यक्ष नारायणमान बिजुक्छे अपवाद' बन्न पुगेका छन् । उनले सबैलाई आश्चर्यचकित पार्दै यसपटक आफ्नो राजनीतिक विरासत नयाँ पुस्तालाई हस्तान्तरण गरेका छन् । अरिंगाल' को गोलोझैँ भक्तपुरमा पार्टी संगठन निर्माण गरेर बिजुक्छेले एकछत्र राज गर्दै आएका थिए । ०४८ सालदेखिका हरेक निर्वाचनमा भक्तपुर१ बाट प्रतिस्पर्धीलाई निकै कमजोर' सावित गराउँदै निर्वाचित हुँदै आएका थिए । तर, यसपटक उनले आफ्नो निर्वाचन क्षेत्रको लिगेसी हस्तान्तरण गरेका छन्, पार्टी नेता प्रेम सुवाललाई । उनले चाहेका भए, यसपटक पनि आफैँ उम्मेदवार बन्न सक्थे । अझ उनकै लागि भनेर वाम गठबन्धन (एमालेमाओवादी) ले त्यहाँ कुनै उम्मेदवारी दिएका थिएनन् तर ७८ वर्षीय बिजुक्छेले यसपटक फेरि आफैँ निर्वाचनमा उठ्न चाहेनन् । नयाँ पुस्तालाई पनि शीर्ष नेताहरूले आफ्नो लिगेसी हस्तान्तरण गरेर सन्देश दिन सक्नुपर्छ । उनले त्यही सन्देश यसपटकको निर्वाचनबाट दिएका छन् । त्यसो त बिजुक्छेको पार्टीले भक्तपुर२ मै पनि नयाँ पुस्तालाई अवसर दिएको छ । महिला पनि अवसर पाए सक्षम हुन सक्छन्, भन्ने अर्काे सन्देश पनि उनले भक्तपुर२ बाट दिएका छन् । त्यहाँ नेमकिपाबाट युवा पुस्ताकी सफल नेत्री अनुराधा थापा प्रतिनिधिसभामा प्रत्यक्षतर्फ उम्मेदवार बनेकी छन् । उनी दोस्रो संविधानसभा र रूपान्तरित संसद्की एक सफल प्रतिपक्षी सांसद पनि थिइन् । अझ त्यहाँ रोचक अर्को पक्ष पनि छ । नेमकिपाकी नेत्री थापाले उम्मेदवारी दिएको निर्वाचन क्षेत्रमा कांग्रेसका तर्फबाट पूर्वसभामुख दमननाथ ढुंगानाले उम्मेदवारी दिएका छन् । राजनीतिक वृत्तमा बौद्धिक पर्सनालिटी' को रूपमा कहलिएका ढुंगानाको उम्मेदवारीलाई राजनीतिमा उनको पुनरागमन' को अर्थमा लिन सकिन्छ । नेमकिपा अध्यक्ष बिजुक्छेले यसपटक भक्तपुरमा आफ्नो लिगेसी युवालाई हस्तान्तरण गरेका मात्रै छैनन्, महिलालाई समेत अवसर दिएर उदाहरणीय बनेका छन् । ०४८ सालपछिको संसद्मा सभामुखको जिम्मेवारी सम्हालिसकेका ढुंगाना ०५१ को निर्वाचनमा एमालेकी विद्यादेवी भण्डारीसँग पराजित भएपछि सक्रिय राजनीतिमा देखिएनन् । उनलाई शेरबहादुर देउवाले पुनः तिखार्न खोजेका छन् । ढुंगानाको पुनरागमनले पनि भक्तपुरको उक्त क्षेत्रको चुनावी भिडन्त रोचक बन्ने देखिएको छ । यता, काठमाडौंमा पनि प्रमुख दलका मात्रै होइन, नयाँ पार्टीका समेत हेभिवेट' र सेलिबे्रटी' उम्मेदवारले यसपटक प्रतिस्पर्धा गर्न लागेका छन् । पूर्वप्रधानमन्त्री तथा एमाले नेता माधवकुमार नेपाल काठमाडौं२ बाट उम्मेदवार बनेका छन् । रौतहट र काठमाडौं दुवै ठाउँबाट यसअगाडि निर्वाचित भएका उनी यसपटक काठमाडौंलाई माया गर्ने भन्दै चुनावी प्रतिस्पर्धामा आएका छन् । म यसपटक काठमाडौंलाई माया गर्ने उद्देश्यले प्रतिस्पर्धामा आएको छु,' उम्मेदवारी दर्तापछि उनले भने, यसअघि पनि उठ्दै आएको हुँ, अब सधैँका लागि माया गर्ने गरी आएको छु ।' काठमाडौंमै अर्का सेलिब्रेटी' नेता छन्, गगनकुमार थापा । कांग्रेस केन्द्रीय सदस्य तथा पूर्वस्वास्थ्यमन्त्री थापा युवा पुस्ताका आकर्षण' मानिन्छन् । दोस्रो संविधानसभामा अहिलेका उपराष्ट्रपति नन्दबहादुर पुनलाई पराजित गरेर आएका थापा यसपटक भने एमालेका बौद्धिक नेता डा राजन भट्टराईसँग प्रतिस्पर्धा गर्दै छन् । ललितपुरमा पूर्वप्रहरी डीआईजी नवराज सिलवालको उम्मेदवारीले पनि उपत्यकाको चुनाव थप रोमाञ्चकारी' बनाउने भएको छ । आईजीपीको दौडमा छँदै गर्दा आफूमाथि अन्याय भएको बताउँदै सिलवाल प्रहरीको डीआईजीबाट राजीनामा गरी राजनीतिमा प्रवेश गरेका थिए । उनले ललितपुर१ मा वाम गठबन्धनका तर्फबाट प्रतिनिधिसभामा उम्मेदवारी दिएका छन् । कांग्रेसका सर्वमान्य नेता गणेशमान सिंहको लिगेसी' का रूपमा छोरा प्रकाशमान सिंह यसपटक पनि प्रतिस्पर्धामा छन् । काठमाडौं१ मा उनको लगातारको उम्मेदवारी र विजयलाई बाबुको लिगेसीकै रूपमा लिइन्छ । काठमाडौं५ मा पनि हेभिवेट' नेता छन्, एमाले महासचिव ईश्वर पोखरेल । विगतमा नरहरि आचार्यसँग पराजय भोगेका पोखरेल यसपटक नतिजा पक्षमा पार्ने दाउका साथ उम्मेदवार बनेका छन् । त्यस क्षेत्रमा उनका प्रतिस्पर्धी छन्, कांग्रेसका डा प्रकाशशरण महत । माओवादी प्रवक्ता पम्फा भुसालको ललितपुर३ मा परेको उम्मेदवारीले पनि उपत्यकाको चुनाव रोचक बन्ने देखिन्छ । राजनीतिक दलले प्रायः महिलालाई टिकट नदिलाएको र टिकट पाए पनि निर्वाचन लड्न डराइरहेका बेला भुसालले भने प्रत्यक्षमै टिकट दिन पार्टीसँग आग्रह गरेकी थिइन् । मजत्तिको मान्छेले प्रत्यक्षमै आँट गर्नुपर्छ, त्यही भएर प्रत्यक्षमै उम्मेदवारी दिएको छु,' उनले भनिन् । उनी २०६४ सालमा सोही क्षेत्रबाट निर्वाचित भएकी थिइन् । काठमाडौं १ मा यसपटकको निर्वाचनमा नयाँ सेलिब्रेटी' पनि उम्मेदवारको रूपमा देखिएका छन्, पत्रकार रवीन्द्र मिश्र । विवकेशील साझा पार्टीको तर्फबाट उनले उम्मेदवारी दर्ता गराएका छन् । बीबीसीको जागिर छाडेर राजनीतिमा आएपछि उनको राजनीतिक आगमनको पनि चर्चा सुरु भएको छ ।"
युवा संघ कञ्चनपुरका अध्यक्ष शाहीको निधन,काठमाडौं : युवा संघ नेपाल कञ्चनपुर जिल्ला अध्यक्ष तथा एमाले जिल्ला कमिटी सदस्य जनकबहादुर शाहीको निधन भएको छ । बोन क्यान्सरको उपचारका लागि लामो समयसम्म दिल्लीमा उपचार गरेर फर्किएका शाहीको केही दिनपछि गएराति निधन भएको अनेरास्ववियुका नेता माधव पन्तले जानकारी दिए । यसैबीच अध्यक्ष नेकप(एमाले) कञ्चनपुर जिल्लाका अध्यक्ष तारा लामाले आज बिहान ९ बजे जिल्ला कमिटी सदस्य एवम् युवा संघ नेपाल कंचनपुरका अध्यक्ष जनक शाही अन्तिम श्रद्धाञ्जली कार्यक्रम राखिएको जानकारी दिए । पार्टी कार्यालयमा हुने श्रद्वान्जलीमा उपस्थितिका लागि नेता कार्यकर्ता लगायत सबैमा अनुरोध गरेका छन् ।
निर्वाचनको मुखमा चितवन पुगेर उपराष्ट्रपतिले भने : मतदानमा सबै सहभागी हुनुहोस्,"चितवन : उपराष्ट्रपति नन्दबहादुर पुनले प्रतिनिधिसभा र प्रदेशसभाको निर्वाचनलाई निष्पक्ष, स्वतन्त्र र भयरहित बनाउन सरकार र राजनीतिक दलको ध्यानाकर्षण गराएका छन्। निर्वाचनलाई महाउत्सवको रुपमा सम्पन्न गरेपछि संविधान कार्यान्वयन सुखद हुने उनको भनाइ छ। चितवनको भरतपुरमा शुक्रबारबाट सुरु भएको पोल्ट्री तथा पशुपन्छी सम्बन्धी बृहत अन्र्तराष्ट्रिय प्रदर्शनीको उद्घाटन गर्दै उपराष्ट्रपति पुनले प्रतिनिधिसभा र प्रदेशसभाको निर्वाचनले जनतामा उत्साह थपेको बताए। नयाँ संविधानको कार्यान्वयन अन्तिम चरणमा छ, उपराष्ट्रपति पुनले भने, यसलाई एउटा उत्सवको रुपमा सफल बनाउनुपर्छ। प्रतिनिधिसभा र संघीय निर्वाचनसंगै संविधानको कार्यान्वयन अन्तिम चरणमा पुगेको भन्दै उनले निर्वाचनलाई उत्सवको रुपमा सफल बनाउनुपर्नेमा जोड दिए। संघीय र प्रदेशको निर्वाचनको मनोनयनको माहोलले जनतामा उत्साह छ भन्ने देखिएको छ, उनले भने, राजनीतिक दलको एजेण्डालाई मतदाताले भयरहित रुपमा छान्न पाउनुपर्छ। उनले निर्वाचनमा सहभागी भएर सार्वभौम मताधिकार प्रयोग गर्न मतदातालाई आग्रह गरे। राजनीतिक दलले आफ्ना एजेण्डा जनता सामू लागेको भन्दै त्यसलाई छनोट गर्ने अवसर आएको समेत उनले बताए। उनले आत्मनिर्भर बनेको पोल्ट्री व्यवसायलाई निर्यातमुखी बनाउनु पर्र्नेमा जोड दिएका छन्। प्रर्दशनीले पोल्ट्रीलाई अन्र्तराष्ट्रियकरण गर्न टेवापुग्ने विश्वास गरेका छन्।"
केन्द्रीय कोषाध्यक्ष सीतादेवीले छोरालाई उम्मेदवार बनाएपछि सिरहा कांग्रेसमा किचलो,"सिरहा : नेपाली कांग्रेसकी कोषाध्यक्ष सीतादेवी यादव र केन्द्रीय सदस्य पदमनारायण चौधरीले आफ्नै छोरालाई आसन्न प्रदेशसभाका लागि उम्मेदवार बनाएका छन्। नेताहरुले पुत्रमोह देखाएपछि नेता तथा कार्यकर्ताहरु रुष्ट बनेका छन्। पूर्व शान्तिमन्त्री समेत भइसकेकी कोषाध्यक्ष यादवले छोरा डा सुभाषचन्द्र यादवलाई सिरहा निर्वाचन क्षेत्र नम्बर ३ को (ख) बाट प्रदेशसभाका लािग उम्मेदवार बनाएकी हुन्। एमडी गरेका छोरा हालै सम्पन्न स्थानीय तहको निर्वाचनमा सिरहा नगरपालिकाको मेयर पदका उम्मेदवार थिए। तर उनी ठूलो मतान्तरले पराजित भएका थिए। प्रदेश सभाका लागि कांग्रेस क्षेत्री सभापति संजयप्रकाश यादव वा जिल्ला सचिव उपेन्द्र यादवले टिकट पाउने चर्चा लगेको थियो। तर, कोषाध्यक्ष यादवले छोराकै नाम दर्ता गराएकी हुन्। डा सुभाष भन्दा पुराना, अनुभवी र लामो योगदान भएका केयौं नेता पार्टीमा रहेपनि कोषाध्यक्ष यादवले पुत्रमोह देखाएको भन्दै आलोचना समेत सुरु भएको छ। केयौं नेता तथा कार्यकर्ता रुष्ट छन्। कांग्रेस जिल्ला सचिव उपेन्द्र यादवले केन्द्रीय कोषाध्यक्ष यादवले पावरको हिसाबले छोरालाई उम्मेदवार बनाएको प्रतिक्रिया दिए। उनले भने, राजनीतिमा रिलेसन हेर्नु हुँदैन। तर, पावरको बलमा छोरालाई मेयरको उम्मेदवार पनि बनाइन, निर्वाचन हारेपछि फेरि प्रदेशसभाको उम्मेदवार पनि बनाएकी छिन्। यस्तै कांग्रेस केन्द्रीय सदस्य पदमनारायण चौधरीले आफ्ना छोरा संतोष चौधरीलाई सिरहा निर्वाचन क्षेत्र नम्बर १ को (क) बाट प्रदेशसभाका लागि उम्मेदवार बनाएका छन्। संतोष उम्मेदवार बन्ने चर्चा समेत थिएन्। यस क्षेत्रबाट कांग्रेस नेता महेश चौधरी उम्मेदवार बन्ने व्यापक चर्चा थियो। तर, अन्तिम समयमा आएर सन्तोषलाई उम्मेदवार बनाउने निर्णय सार्वजनिक भएको थियो। दोस्रो संविधानसभामा सिरहा क्षेत्र नम्बर १ बाट निर्वाचित सांसद समेत रहेका नेता चौधरी पनि पुत्रमोह देखाएको भन्दै कैयौं नेताहरु रुष्ट बनेका छन्। चर्चा चलेपनि उम्मेदवार बन्न नपाएका नेता महेश चौधरी भन्छन्, उम्मेदवार बन्न नपाउँदा दुःख त लागेको छ। तर के गर्ने ? पार्टीको निर्णय स्वीकार गरेर जिताउने अभियानमा लाग्छौं। कोषाध्यक्ष यादव र केन्द्रीय सदस्य चौधरी दुबै प्रतिनिधसभाका लागि सामानुपातिक उम्मेदवार बनेका छन्। आफू समानुपातिक उम्मेदबार बनेर छोरालाई प्रदेशसभाको उम्मेदवार बनाएपछि दुबै नेताको आलोचना जताततै भइरहेको छ। उनीहरुले देखाएको पुत्रमोहले कांग्रेसको जनमत घट्ने कांग्रेसकै नेताहरु बताउँछन्।"
एमाले इमान्दार नबने गठबन्धन टुट्न सक्ने माओवादीको चेतावनी,"भक्तपुर: नेकपा माओवादी केन्द्रका पोलिटब्यूरो सदस्य देवेन्द्र श्रेष्ठले प्रतिनिधि र प्रदेशसभा निर्वाचनअन्तर्गत भक्तपुरमा एमाले इमान्दार नबने वाम गठबन्धनमै असर पर्ने चेतावनी दिएका छन्। भक्तपुरमा वाम गठबन्धनविरुद्ध एमालेका जिल्ला सचिवले नै वागी उम्मेदवारी दिएपछि माओवादी केन्द्र भक्तपुरका इन्चार्जसमेत रहेका श्रेष्ठले उक्त चेतावनी दिएका हुन्। प्रेस चौतारी नेपाल र प्रेस सेन्टर नेपाल भक्तपुर शाखाले संयुक्त रुपमा शुक्रबार गरेको वाम गठबन्धनका उम्मेदवारहरुको साक्षात्कार कार्यक्रममा उनले भने, वाम गठबन्धन एमाले र माओवादी केन्द्र दुई पार्टीको एकतासम्मको लागि भएको हो। त्यसैले गठबन्धनअनुसार एमालेले इमानदारी नदेखाए यसले भक्तपुरमा मात्रै होइन, सिंगो गठबन्धनमै असर गर्ने निश्चित छ।' वाम गठबन्धनले भक्तपुर निर्वाचन क्षेत्र नं १ अन्तर्गतको प्रदेश क मा माओवादीबाट भक्तपुर जिल्ला संयोजक देवीप्रसाद ढकालको उम्मेदवारी दर्ता गरेको थियो तर उक्त गठबन्धनविरुद्ध एमालेको तर्फबाट छुट्टै जिल्ला सचिव हरिशरण लामिछानेको उम्मेदवारी दर्ता गरेको हो । लामिछानेको उम्मेदवारी दर्ता गर्न एमालेले पार्टीको आधिकारिक पत्रमात्रै दिएन, एमालेका केन्द्रीय सदस्य एवं भक्तपुर चाँगुनारायण नपाका प्रमुख सोमप्रसाद मिश्र आफै प्रस्तावक बनेका थिए । त्यस्तै एमाले प्रदेश कमिटीका पदाधिकारी मोहनवीर श्रेष्ठले समर्थन गरेका छन्। उक्त प्रदेशमा भएको चाँगुनारायण नपामा स्थानीय तहको निर्वाचनमा एमालेले मेयर र उपमेयरसँगै चार वटा वडामा अध्यक्ष जितेकाले प्रदेशमा पनि एमाले नै जित्ने निश्चित हुँदाहुँदै उक्त क्षेत्रको उम्मेदवार माओवादी केन्द्रलाई दिएको विरोधमा एमालेले छुट्टै उम्मेदवारी दर्ता गराएको थियो। एमाले भक्तपुरका नेता तथा कार्यकर्ताहरु बाजागाजासहित लामिछानेको उम्मेदवारी दर्ता गर्न पुगेका थिए। त्यस्तै एमालेकै चाँगुनारायण नपाका पूर्वअध्यक्ष रमेश बुढाथोकीले समेत उक्त प्रदेशबाट स्वतन्त्र उम्मेदवारी दर्ता गरेका छन्। अधिकांश एमालेले नेता तथा कार्यकर्ताहरुले वाम तालमेलका उम्मेदवार देवीप्रसाद ढकालको भन्दा वागी उम्मेदवार हरिशरण लामिछानेलाई नै आधिकारिक उम्मेदवारको रुपमा प्रचारप्रसार गर्न थालेपछि माओवादी केन्द्र भक्तपुरले एमाले जिल्ला नेतृत्वलाई दबाब दिएको हो। जुन दबाबस्वरुप प्रेस चौतारीले वाम गठबन्धनका उम्मेदवारहरुसँगको साक्षात्कार कार्यक्रममा वागी उम्मेदवार लामिछानेलाई समेत अतिथि बोलाएका थिए तर उक्त कुराको सुइको पाएपछि माओवादी केन्द्रका उम्मेदवार तथा नेताहरुले उक्त कार्यक्रम नै बहिष्कार गर्ने चेतावनी दिएपछि निर्धारित समयभन्दा करिब दुई घन्टा ढिलो गरी कार्यक्रम सुरु भएको थियो। कार्यक्रममा प्रेस चौतारीले हरिशरण लामिछाने स्वास्थ्यको कारण कार्यक्रममा सहभागी हुन नसकेको जानकारीसमेत दिएका थिए। कार्यक्रममा माओवादी केन्द्र भक्तपुरका इन्चार्ज श्रेष्ठले एमालेलाई इमानदार बन्न चेतावनी दिएपछि एमालेका नेता एवं वाम गठबन्धनबाट भक्तपुर क्षेत्र नं २ का उम्मेदवार महेश बस्नेतले कार्तिक १९ गतेभित्र सबै कुरा टुंगिने स्पष्टीकरण दिए। निर्वाचन आयोगको निर्वाचन तालिकाअनुसार कार्तिक १९ गते उम्मेदवारी फिर्ता लिने तथा उम्मेदवारहरुको् अन्तिम नामावली प्रकाशन गर्ने रहेको छ। नेता बस्नेतले उम्मेदवारी फिर्ता हुने भनेर स्पष्ट भाषामा नभने पनि अहिलेको शंका उपशंका हट्ने जानकारी दिए। कार्यक्रममा नेता बस्नेतसँगै भक्तपुर निर्वाचन क्षेत्र नं १ मा वाम गठबन्धनको लागि माओवादी केन्द्रबाट उम्मेदवारी दिने मिलन सुवाल, क्षेत्र नं १ को प्रदेश क मा उम्मेदवारी दिने माओवादी केन्द्रका डीपी ढकाल तथा निर्वाचन क्षेत्र नं २ को प्रदेश क र ख मा एमालेबाट उम्मेदवारी दिने क्रमशः शशिजंग थापा र राजेन्द्रमान श्रेष्ठले दिगो शान्तिसँगै राजनीतिक स्थायीत्वको लागि आफूहरुको उम्मेदवारी भएको सुनाए। उनीहरुले यसपटक आफूहरुले जितेर भक्तपुरमा नयाँ इतिहास रच्ने दावी गरे।"

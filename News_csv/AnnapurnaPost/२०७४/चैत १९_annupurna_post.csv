शीर्षक,विवरण
उत्पादनमा ध्यान देऊ,"अर्थमन्त्रीले श्वेतपत्र सार्वजनिक गर्दै देशको आर्थिक स्थिति संकटग्रस्त रहेको जनाएपछि अर्थतन्त्रको रुग्ण्ँ अवस्था सरकार स्तरबाट सार्वजनिक भएको छ। यसअघि नेपाल राष्ट्रबैंकका नियमित प्रतिवेदनमा प्रकाशन गरिने आँकडामार्फत व्यक्त भएको अर्थतन्त्रको कमजोर स्थिति अब नीति कार्यान्वयनकारी निकायले नै सम्बोधन गरेको छ। स्वाभाविक रूपले हेरेको खण्डमा यसलाई सरकारको गम्भीरताको रूपमा बुझ्न सकिन्छ। सरकार यो संकटबाट पार लाग्ने उपायहरूको खोजीमा छ भन्ने आकलन पनि गर्न सकिन्छ। चारपाच वर्षदेखि विप्रेषण वृद्धिदर घटिरहेको सार्वजनिक यथार्थ हो। त्यस्तै वैदेशिक व्यापार झन्भन्दा झन् घाटाउन्मुख भइरहेको पनि खुला यथार्थ हो। राजस्वले चालु खर्च धान्दैन भन्नकै लागि अर्थमन्त्रीले श्वेतपत्र जारी गरिरहन आवश्यक पनि थिएन। अर्थतन्त्रको यथार्थ तस्बिर पुनः एकपटक आफ्नै हातबाट प्रस्तुत गरेर अर्थमन्त्री सायद देशको अर्थतन्त्रलाई आशालाग्दो बाटोतर्फ डोर्याउन चाहन्छन्। तर परिणामका कारकहरूको सही र निर्मम समीक्षा नगरी संकटबाट पार लाग्न असम्भव हुन्छ। समृद्धि स्वप्न बोकेको सरकारले देशको अर्थतन्त्र यो अवस्थासम्म आउनुका कारणको खोजी गर्ने कि नगर्ने ? देशले लामो समयदेखि आत्मसात गरेको अर्थनीतिको पुनः समीक्षा गर्ने कि नगर्ने ? २५ वर्षमा ४२ गुणाले व्यापार घाटा हुनुका कारणको खोजी नगरी के अर्थतन्त्र सुधार र समृद्धिको सपना देख्न सकिएला र ? लामो समय गुजारामुखी अर्थतन्त्रको जगमा अल्पविकसितको पहिचान बनाएको नेपाली अर्थतन्त्रले खुला बजार र स्वतन्त्र व्यापारसँगै उदारवादी अर्थतन्त्रमा प्रवेश त गर्यो। तर त्यसले सिर्जना गरेको व्यापार घाटालाई सन्तुलनमा ल्याउने विकल्पहरूको खोजी गर्न सकेन। परिणाम सिंगो देश उपभोक्ता बन्यो, उत्पादनको स्तर झन्पछि झन् घट्दै गयो। रेमिट्यान्सको जगमा बलिया देखिएका आर्थिक वृद्धिका ग्राफहरूको अन्तर्य कति कमजोर रहेछ भन्ने श्वेतपत्रले जनाउँछ। देशको अर्थतन्त्र यो हदसम्म संकटग्रस्त हुनुको मुख्य कारण उत्पादनमुखी अर्थतन्त्रको संवद्र्धन र संरक्षण नगर्नु हो। उदार अर्थतन्त्रको अभ्याससँगै निजीकरण भई बन्द भएका ठूला उद्योगहरूको अवसानले केवल केही सय आन्तरिक मजदुरहरूको रोजीरोटी खोसेको थिएन। उद्योगहरू बन्द हुँदा उत्पादन, प्रशोधन, औद्योगिक उत्पादन र वितरणको बृहत्तर संरचना नै नष्ट हुन पुग्यो। परिणाम केवल बेरोजगार बढ्नु मात्र थिएन, कृषिमा विकर्षण पनि थियो। कृषि क्षेत्रमा आधुनिकीकरण हुन सकेन। युद्धोतर संक्रमणकालीन भनिएको राजनीतिक अवस्थाले कृषियोग्य जमिनको खण्डीकरणलाई बढावा दियो। राज्यले बेलैमा खण्डीकरणको रोकथाम गर्ने नीतिको तर्जुमा र कार्यान्यवन गर्न नसक्दा जग्गा बिक्री र कमिसन नै वैकल्पिक पेसाका रूपमा स्थापित हुनु नै आजको संकट सुरुवातको अर्को मोड थियो। मध्यपहाडका उत्पादनमूलक जमिन बाँझो हुँदै जाँदा र तराईका उर्वर भूमि खण्डीकरण हुँदै जाँदा नै अर्थतन्त्रको संकटउन्मुख यात्रा सुरु भइसकेको थियो। श्वेतपत्रमा अर्थमन्त्रीले आर्थिक वृद्धिदर कमजोर भएको र भएको वृद्धिको पनि न्यायिक वितरण नभएको उल्लेख गरेका छन्। सँगसँगै मलको अभावलगायतका कारणले कृषिजन्य उत्पादनमा ह्रास आएको पनि बताएका छन्। सानो अर्थतन्त्र भएको देशले संरक्षित अर्थतन्त्रको अभ्यास गर्नु घातक हुन्छ भन्ने उदारवादी मान्यता सैद्धान्तिक रूपमा साँचो हुन सक्छ। तर जग नबसिसकेको अर्थतन्त्रले स्वतन्त्र व्यापारका नाममा सबै ढोका खुला गरेर घाटाको स्केल मात्र बढाउँछ भन्ने साबित भइसकेको छ। समृद्धि स्वप्न बोकेको सरकारले संरक्षित अर्थतन्त्रको अभ्याससँगै तुलनात्मक लाभका क्षेत्रहरू पहिचान गरेर उत्पादनलाई जोड दिए मात्र संकटको आसन्न विस्फोटबाट जोगिन सकिन्छ।"
संसदीय दलको बैठक छल्दै प्रदेश ३ का मुख्यमन्त्री,"हेटौंडा : प्रमुख सत्तारुढ दल एमालेले प्रदेश ३ मा सरकार गठन गरेको डेढ महिना बितिसक्दा पनि प्रदेश संसदीय दलको बैठक राख्न सकेको छैन।लामो समय बितिसक्दा पनि संसदीय दलको बैठक राख्न नसकेपछि संसदीय दलका नेता तथा मुख्यमन्त्री डोरमणि पौडेलले संसदीय दल छलेर काम गर्न थालेको भन्दै पार्टीभित्र आलोचना हुन थालेको छ। प्रदेश सरकारमा सहभागी एमालेका मन्त्री तथा विभिन्न समितिका सभापतिसमेत संसदीय दलको बैठक नबसी छनोट गरिएको थियो। एमाले ३ नम्बर प्रदेश कमिटीले मुख्यमन्त्री पौडेललाई पार्टीसँग सहकार्य गरेर मात्र सरकार सञ्चालन गर्न भनेको थियो। तर उनले संसदीय दललाई समेत छलेर सरकार सञ्चालन गरिरहेको भन्दै पार्टीभित्र आलोचना सुरु भएको हो। प्रदेशसभा सदस्य तथा एमाले नेता राजेन्द्र पाण्डेले संसदीय दलको बैठक लामो समयसम्म राख्न नसक्नु संसदीय दलको नेताको कमजोरी भएको बताए। उहाँले संसदीय दलको बैठक राख्न आलटाल गरिरहनुभएको छ, उनले भने, पार्टी र संसदीय दललाई बाइपास गरेर सरकार सफल हुँदैन। संसदीय दलको बैठक राखेर सरकार सञ्चालन गर्न सहज भएकाले बैठक नबोलाइएको हुनसक्ने पाण्डेको भनाइ छ। प्रदेश सरकार छ कि छैन भन्ने जनताले महसुस गर्न नसक्नु राम्रो संकेत होइन, उनल भने, संसदीय दलको बैठक नबसी नहुने विषयमा समेत बैठक डाकिएको छैन। यही २२२३ गतेतिर दलको बैठक राख्ने सोचमा छु। बैठक नबसे पनि सबैको सल्लाहअनुसार नै काम गरिरहेको छु।  डोरमणि पौडेल, मुख्यमन्त्री विभिन्न समितिका सभापति चयन गर्न बैठक डाक्नुपर्नेमा कसलाई पठाउने भन्ने जानकारीसमेत नपाएको पाण्डे बताउँछन्। आलोचना हुने डरले मुख्यमन्त्री पौडेलले संसदीय दल छलेर काम गरिरहेको एक नेताले बताए। संसदीय दलभित्र उनीभन्दा वरिष्ठ नेता धेरै छन्, त्यसैले पनि दलभित्र खासै छलफल गर्न रुचि नदेखाएको हुन सक्छ, उनले भने। एमाले तीन नम्बर प्रदेश कमिटी इन्चार्ज अष्टलक्ष्मी शाक्यले मुख्यमन्त्रीले व्यस्तताको कारण दलको बैठक राख्न नसकेको हुनसक्ने बताइन्। एकपटक बस्ने कि भन्ने सल्लाह भएको थियो तर मैले भ्याइनँ, उनले भनिन्, त्यसपछि छलफल भएको छैन। बैठक राखेर नियमित छलफल गरी अघि बढे उहाँलाई नै राम्रो हो। मुख्यमन्त्री तथा एमाले प्रदेश संसदीय दलका नेता पौडेलले छिट्टै नै संसदीय दलको बैठक राखिने बताए। यही २२२३ गतेतिर दलको बैठक राख्ने सोचमा छु, उनले भने, बैठक नबसे पनि सबैको सल्लाहअनुसार नै काम गरिरहेको छु। व्यस्ततासँगै बस्नैपर्ने विषय नभएकाले बैठक नराखिएको पौडेलको भनाइ छ। पौडेल गत माघ २८ गते मुख्यमन्त्री नियुक्त भएका थिए। प्रदेश तीनमा ११० प्रदेशसभा सदस्यमध्ये ५८ जना एमालेका छन्।"
"यस्ता छन्, गृहका सुधार कार्ययोजना","काठमाडौं : गृह मन्त्रालयले सातै प्रदेशमा सशस्त्र प्रहरीका विशिष्टिकृत तालिम केन्द्र स्थापना गर्ने भएको छ। गृहले पहिलो पटक प्रतिविद्रोह तथा प्रतिआतंकवाद, हुलदंगा व्यवस्थापन, सीमा सुरक्षा, राजस्व भन्सार तथा औद्योगिक सुरक्षालगायत महत्वपूर्ण विषयमा आधारित रहेर सशस्त्र प्रहरीका विशिष्टिकृत तालिम केन्द्र खोल्ने भएको हो। आर्थिक वर्ष २०७५०७६ को प्रस्तावित नीति तथा कार्यक्रम एवं मन्त्रालय सुधार योजना कार्यक्रमअन्तर्गत मन्त्रालयले सशस्त्र प्रहरी बल सुदृढीकरण गरी देशको समग्र सुरक्षा स्थिति बलियो बनाउन सातै प्रदेशमा विशिष्टिकृत तालिम केन्द्र खोल्न लागेको हो। गृहमन्त्री रामबहादुर थापा बादलले कार्ययोजना सोमबार सार्वजनिक गर्ने गृह मन्त्रालयले जानकारी दिएको छ। गृहको सो सुधार योजना (रोडम्याप) अनुसार प्रदेश १ मा राजस्व भन्सार तथा औद्योगिक सुरक्षा तालिम केन्द्र, प्रदेश २ मा हुल तथा दंगा व्यवस्थापन तालिम केन्द्र, प्रदेश ३ मा विपद् व्यवस्थापन तालिम केन्द्र, प्रदेश ४ मा पर्वतीय तालिम केन्द्र, प्रदेश ५ मा सीमा सुरक्षा तालिम केन्द्र, प्रदेश ६ मा प्रतिविद्रोह तथा प्रतिआतंकवाद तालिम केन्द्र र प्रदेश ७ मा विशिष्ट व्यक्ति तथा महŒवपूर्ण प्रतिष्ठान सुरक्षा तालिम केन्द्र स्थापनाको तयारी गरिएको गृहले जानकारी दिएको छ। कार्ययोजनाअनुसार विपद् व्यवस्थापनका लागि सातै प्रदेशमा गुल्म स्तरीय विपद् व्यवस्थापन इकाइसमेत स्थापना गरिनेछ। कार्ययोजनाअनुसार सीमा सुरक्षाका लागि नेपालभारत सिमानामा रहेका बोर्डर आउट पोस्टलाई थप विस्तार गरिनेछ। गृहले साइबर अपराध र मानव बेचबिखनको बदलिँदो स्वरूप दृष्टिगत गरी साइबर ब्युरो, मानव बेचबिखन ब्युरो स्थापना गर्ने र अपराध सूचनाको वृहत् अभिलेखालय निर्माण गर्ने तथा यसको कार्यान्वयन गर्ने सामुदायिक प्रहरी सेवा गुणस्तरीय बनाइने जनाएको छ। कार्ययोजनाअनुसार हाल छुट्टाछुट्टै रहेका प्रहरी किताबखाना, निजामती किताबखाना, जंगी अड्डाको अभिलेखालय र शिक्षक किताबखाना एकीकृत गरी केन्द्रमा एउटै संघीय जनशक्ति अभिलेखालय र हरेक प्रदेशमा एकएक प्रादेशिक जनशक्ति अभिलेखालय स्थापना गरिनेछ। देशभर शान्ति सुव्यवस्था कायम गर्दै सबै प्रकारका अपराध नियन्त्रण गरिने र प्रमुख व्यापारिक केन्द्र तथा औद्योगिक सहरमा सीसीटीभी जडान गरी अवाञ्छित गतिविधि नियन्त्रण गर्ने व्यवस्था मिलाइने गृहले जनाएको छ। राष्ट्र र संविधानविरोधीलाई निषेध गृहको सो कार्ययोजनामा राष्ट्र र संविधानविरोधी तथा बिखण्डनकारी गतिविधि गर्ने व्यक्ति वा समूहलाई पूर्ण निषेध गर्दै सशस्त्र गतिविधि सञ्चालन गरी राष्ट्रियता र सार्वभौमसत्तामा आँच पुर्याउन खोज्ने व्यक्ति वा समूहविरुद्ध विशेष अभियान सञ्चालन गरिने उल्लख छ।"
एकताको गाँठो नेता व्यवस्थापन,"काठमाडौं : एकीकृत पार्टीमा दुई पक्षका नेताको व्यवस्थापन कसरी मिलाउने भन्नेमा एमालेमाओवादी एकताको गाँठो अल्झिएको छ। दुवै पार्टीका अध्यक्षले संयुक्त रूपमा पार्टी संगठन हाँक्ने गरी दुई अध्यक्षात्मक प्रणालीको अन्तरिम विधान तयार भए पनि स्थायी समिति, पोलिटब्युरो र केन्द्रीय समितिमा पर्ने नेताको भागबन्डामा सहमति जुट्न सकेको छैन। एकीकृत पार्टीको अन्तरिम विधान तथा संगठनात्मक ढाँचा निर्माण कार्यदलले २९९ सदस्यीय केन्द्रीय समिति, ९९ सदस्यीय पोलिटब्युरो र ३३ सदस्यीय स्थायी समिति बनाउने गरी प्रस्ताव तयार पारेको छ। तर त्यसअनुसार केन्द्रीय समितिदेखि स्थायी समितिसम्म दुई पक्षका नेताहरूको व्यवस्थापन मिलाउन दुवै पार्टी अध्यक्षसामु चुनौती देखिएको छ। चुनौती छन् तर पनि नेतृत्वले नेताहरूको कार्यक्षमता र दोहोरो जिम्मेवारीबाट मुक्त गर्ने विधिलगायत मापदण्डका आधारमा व्यवस्थापनको नीति बनाउनुहुन्छ होला, माओवादी नेता नारायण शर्माले अन्नपूर्णसँग भने। दुई पार्टीबीच कार्यदलले प्रस्तावित गरेको केन्द्रीय समितिमा प्रतिनिधित्व कसरी गराउने भन्नेमै दुईथरी मत देखिएको छ। एमालेले आफ्नो अहिले रहेका केन्द्र्रीय सदस्यलाई कायम राखी बाँकीमा माओवादीबाट थप गरेर जाने प्रस्ताव गरेको छ। तर, माओवादीले सम्मानजनक एकता बराबरीका आधारमा हुनुपर्ने तर्क अगाडि सारेको छ। एमालेको २०६ केन्द्रीय सदस्यमा पार्टी छोडेका, प्रदेश सभामुख बनेकालगायत नेतालाई अलग्याउँदा पनि अहिले दुई सयको केन्द्रीय समिति छ। उसले त्यसैमा माओवादीका ९९ जना नेतालाई समेटेर एकीकृत समिति बनाउने प्रस्ताव राखेको छ। माओवादीले भने त्यस्तो आधारमा भागबन्डा नहुने बताएको छ। पार्टी एकता सम्मानजनक रूपमा बराबरीमा आधारित भएर हुन्छ न कि प्रतिशतका आधारमा माओवादी प्रवक्ता पम्फा भुसालले भनिन्, यस विषयमा अब सचिवालय बैठकले निर्णय लिन्छ। माओवादीले चैत २० मा सचिवालय बैठक बोलाएको छ। उक्त बैठकमा एकताको संगठनात्मक मोडेलका बारेमा अध्यक्ष पुष्पकमल दाहालले प्रस्ताव प्रस्तुत गर्नेछन्। दाहाल अहिले अन्तरिम विधान र अन्तरिम राजनीतिक प्रतिवेदन कार्यदलमा रहेका नेतासँग अनौपचारिक संवादमा छन्। दाहालले आइतबार पनि कार्यदल सदस्यसँग छलफल गरेको भुसालले बताइन्। एमाले नेता तथा कार्यदल सदस्य बेदुराम भुसाल भने पार्टी कमिटीको प्रतिनिधित्वको विषय एकता संयोजन समितिबाट टुंगो लाग्ने बताउँछन्। माओवादी साथीहरूले बराबरीका आधारमा भन्नुभएको छ, हामीले जनाधार, जनमत, संगठनलगायतलाई आधार बनाएर प्रतिनिधित्वका कुरा गरेका छौं, उनले भने, यो विषय एकता संयोजन समिति बैठकले टुंगो लगाउँछ। जटिलता आआफ्नै स्थायी र पोलिट्ब्युरोमा समेट्नुपर्ने नेताको व्यवस्थापन गर्न दुवै पार्टीका अध्यक्षलाई सकस पर्ने देखिएको छ। सबैभन्दा बढी स्थायी समितिमा कुनकुन नेतालाई कसरी कुन विधिका आधारमा समेट्ने भन्नेमा सकस पर्ने देखिन्छ। एमालेको अहिले नै स्थायी समितिमा २२ नेता छन्। स्थायी समितिसरह नै थप तीन नेता आयोग अध्यक्ष छन्। दुई अध्यक्षात्मक प्रणालीको अन्तरिम विधान तयार भए पनि स्थायी समिति, पोलिटब्युरो र केन्द्रीय समितिमा पर्ने नेताको भागबन्डामा सहमति जुट्न सकेको छैन। अन्तरिम विधानमा प्रस्तावित स्थायी समितिको संख्या ३३ जनाको छ। एमालेकै आयोगका अध्यक्षलाई बाहिर राख्ने हो भने पनि २२ जना नेता स्थायी समितिमै रहनुपर्ने अडानमा छन्। उनीहरू पार्टी एकता हुँदा पनि स्थायी समितिबाट तल झर्ने पक्षमा देखिँदैनन्। एमालेका २२ नेता अहिलेकै पदमा कायम रहे माओवादीका ११ जनाले सहभागिता पाउनेछन्। माओवादीभित्र पनि झन्डै २० नेता स्थायी समितिमा पुग्नुपर्ने भन्दै हैसियतको खोजीमा छन्। एमालेबाट केपी ओली, झलनाथ खनाल, माधव नेपाल, वामदेव गौतम, युवराज ज्ञवाली, अष्टलक्ष्मी शाक्य, भीम रावल, ईश्वर पोखरेल, विष्णुप्रसाद पौडेल, घनश्याम भुसाल, प्रदीप ज्ञवाली, पृथ्वीसुब्बा गुरुङ, गोकर्ण विष्ट, भीम आचार्य, योगेश भट्टराई, मुकुन्द न्यौपाने, शंकर पोखरेल, सुरेन्द्र्र पाण्डे, किरण गुरुङ, सुवास नेम्वाङ, छविलाल विश्वकर्मा र सत्यनारायण मण्डललाई स्थायी समितिमै समेट्न ओलीमाथि दबाब छ। माओवादीबाट अध्यक्ष दाहाल, नारायणकाजी श्रेष्ठ, रामबहादुर थापा, देव गुरुङ, हरिबोल गजुरेल, टोपबहादुर रायमाझी, वर्षमान पुन र गिरिराजमणि पोखरेल स्वतः पर्ने छन्। त्यसपछिका अन्य एक दर्जनभन्दा बढी नेता समान हैसियतमा रहेका कारण कसलाई लैजाने भन्ने निर्णय लिन दाहाललाई हम्मेहम्मे पर्ने देखिन्छ। दाहालले अग्नि सापकोटा, जर्नादन शर्मा, मातृका यादव, पम्फा भुसाल र शक्ति बस्नेतलाई स्थायी समितिमा समेट्नैपर्ने बाध्यता छ। माओवादीसँग एकतामा आएका तात्कालीन नेकपा संयुक्तका नेता गणेश शाहलाई पनि स्थायी समितिमा समेट्ने वा के गर्ने भन्ने निर्णय लिन उनलाई गाह्रो पर्ने देखिन्छ। अहिले चौथो नम्बरमा रहेका नेता अमिक शेरचनलाई पार्टी कमिटीमै राख्ने वा सल्लाहकार समितितिर लैजाने वा अन्य आयोगको जिम्मा दिने भन्नेमा पनि दाहाललाई निर्णय लिन उत्तिकै सकस पर्ने माओवादी स्रोत बताउँछ। हितमान शाक्य, देवेन्द्र पौडेल, चक्रपाणि खनाल, मणि थापा, कुलप्रसाद केसी, नारायण शर्मा, राम कार्की, विश्वनाथ साह, दीनानाथ शर्माको व्यवस्थापन पनि उत्तिकै चुनौतीपूर्ण बनेको छ।"
गाउँपालिका राष्ट्रिय महासंघकाे अध्यक्षमा श्रेष्ठ,"काठमाडौँ : गाउँपालिका राष्ट्रिय महासंघ नेपालका अध्यक्षमा होमनारायण श्रेष्ठ निर्वाचित भएका छ्न ।महासंघको दोस्रो महाधिवेशनबाट अध्यक्षसहितको ३७ सदस्यीय कार्यसमिति सोमबार निर्विरोध निर्वाचित भएकाे हाे । महासचिवमा वंशलाल तामाङ, कोषध्यक्षमा दिलमाया बुढामगर निर्वाचित भएका छन् भने केन्द्रीय सदस्यहरु किस्मतकुमार कक्षपति , प्रेमकुमार राई, खिमबहादुर थापा, मानबहादुर डाँगी, भोलाप्रसाद गुप्ता, दल फडेरालगायत निर्वाचित भएकाे महासंघका वरिष्ठ कार्यक्रम अधिकृत राजेन्द्र प्याकुरेलले जानकारी दिए । नवनिर्वाचित अध्यक्ष श्रेष्ठले आगामी दिनमा स्थानीय तहको अधिकारकालागि केन्द्र सरकारसँग समन्वय गरेर काम गरिने प्रतिबद्धता व्यक्त गरे । कार्यक्रममा ४०० बढी गाउँपालिकाका अध्यक्षउपाध्यक्षको सहभागिता थियो । स्थानीय तहअन्तर्गत गाउँपालिकाका अध्यक्ष र उपाध्यक्षबाट मात्र कार्यसमिति चयन गर्ने गरिन्छ । नवनिर्वाचित कार्यसमितिको कार्यकाल पाँच वर्षको हुने छ । यही चैत १७ गतेदेखि सुरु भएको गाउँपालिका राष्ट्रिय महासंघकाे महाधिवेशन प्रधानमन्त्री केपी शर्मा ओलीले उद्घाटन गरेका थिए ।"
"एकता संयोजन समितिको बैठक भोलि, टुंगिएला कुरो ?","काठमाडौँः वाम एकता संयोजन समितिको बैठक भोलि (मंगलबार) बस्ने भएको छ । पार्टी एकतासम्बन्धी दुई कार्यदलले आफ्नो प्रतिवेदन टुंग्याएपछि एमालेमाओवादी एकताका लागि गठित संयोजन समितिको बैठक भोलि बस्न लागेको हो । नेकपा एमालेका नेता सुवास नेम्वाङले संयोजन समितिको बैठक बस्न लागेको जानकारी दिँदै पार्टी एकताको निर्णय हुन सक्ने पनि संकेत गरे । यसअघि कार्यदलले दुवै पार्टीका अध्यक्षले संयुक्त रूपमा पार्टी संगठन हाँक्ने गरी दुई अध्यक्षात्मक प्रणालीको अन्तरिम विधान तयार गरिसकेका छन् । यो अवस्थामा प्रधानमन्त्री तथा एमालेका अध्यक्ष केपी शर्मा ओली भारत भ्रमणमा जानुअघि नै दुई दलबीच एकता टुंग्याउने अभ्यसास्वरुप यो बैठक बस्न लागेको हो । तर, दुई दलको एकताका लागि धेरै कुरा मिलाउन भने बाँकी छ । सबैभन्दा जटिल भनेको नेता व्यवस्थापन देखिएको छ । स्थायी समिति, पोलिटब्युरो र केन्द्रीय समितिमा पर्ने नेताको भागबन्डामा सहमति जुट्न सकेको छैन। एकीकृत पार्टीको अन्तरिम विधान तथा संगठनात्मक ढाँचा निर्माण कार्यदलले २९९ सदस्यीय केन्द्रीय समिति, ९९ सदस्यीय पोलिटब्युरो र ३३ सदस्यीय स्थायी समिति बनाउने गरी प्रस्ताव तयार पारेको छ। तर त्यसअनुसार केन्द्रीय समितिदेखि स्थायी समितिसम्म दुई पक्षका नेताहरूको व्यवस्थापन मिलाउन दुवै पार्टी अध्यक्षसामु चुनौती देखिएको छ। त्यसैगरी नयाँ पार्टीको चुनाव चिन्हमा पनि विवाद छ । एमालेले सूर्यलाई यथावत राख्न भनेको छ भने माओवादीले सूर्यभित्र हँसिया हथौडा घुसाउनुपर्ने अडान लिएको छ । दुई पार्टीबीच जनयुद्ध शब्दलाई लिएर पनि विवाद छ । प्रधानमन्त्री केपी शर्मा ओली यही २३ गते भारतको तीन दिने भ्रमणमा जाँदैछन् । ओली फर्केपछि वैशाखमा एकता गर्ने कोशिश पनि भइरहेको छ ।"
"चित्रबहादुर केसी भन्छन्: संघीयता धरापमा परिसक्यो, खारेज गरौँ","काठमाडौँ: राष्ट्रिय जनमोर्चाका अध्यक्ष चित्रबहादुर केसीले संघीयता कार्यान्वयनमा चुनौती देखिएकाले त्यसलाई खारेज गनुपर्ने माग गरेका छन् । आइतवार काठमाडौँमा आयोजित पत्रकार सम्मेलनमा उनले संविधानअनुसार प्रादेशिक संरचनामा बढेको खर्च धान्न मुस्किल रहेको बताए । 'देशको आर्थिक अवस्था कमजोर रहेको अवस्थामा अहिले मुलुकमा संघीयता कार्यान्वयन हुन सक्दैन', उनले जिकिर गरे । अध्यक्ष केसीले प्रदेशमा ठुलो आर्थिक खर्च हुने भएकाले पूर्वाधार विकासमा अवरोध पुग्ने पनि उल्लेख गरे । 'राजनीतिक दलले संघीयताका लागि संघर्ष गरेको इतिहास नै छैन', उनले भने, 'यसले जातीय र क्षेत्रीय बिग्रह तथा विखण्डनको स्थिति ल्याउने सक्नेतर्फ चनाखो हुने बेला भएको छ ।' राजनीतिक दलले स्थानीय तहमा दिएको अधिकार अत्यन्त महत्वपूर्ण भएको बताउँदै उनले विकेन्द्रीकरणको आधारमा संविधान संशोधन गरी संघीयता खारेज गर्नुपर्ने प्रस्ताव गरे । 'देश र जनताको हितमा काम गर्न राजनीतिक दल र सरकारले अग्रसरता देखाउनुपर्छ', उनले अगाडि भने ।"
"ओली भन्छन् : पार्टी एकतामा हतार गर्दैनौँ, ढिलो पनि हुँदैन","काठमाडौँ : प्रधानमन्त्री केपी शर्मा ओलीले नेकपा एमाले र नेकपा माओवादी केन्द्रबीच समाजवादउन्मुख अर्थतन्त्रको विकासको लक्ष्यसहित पार्टी एकता हुने बताएका छन् । एमाले केन्द्रीय प्रचार विभागद्वारा स्थापित मदन भण्डारी राष्ट्रिय पत्रकारिता पुरस्कार प्रदान गर्न आज साेमबार पार्टीको केन्द्रीय कार्यालय धूम्रबाराहीमा आयोजित कार्यक्रममा बोल्दै प्रधानमन्त्री एवं एमालेका अध्यक्ष ओलीले आफ्नो भारत भ्रमणअघि वा पछि पार्टी एकता हुने भन्ने विषयलाई विवाद बनाउन नपर्नेमा जोड दिए । अध्यक्ष ओलीले भने , हामी हतारमा जसरी पनि पार्टी एकता गर्ने पक्षमा छैनौँ तर ढिलासुस्ती गर्ने पक्षमा पनि छैनौँ, यो प्रक्रियाबाटै हुन्छ । दुई दलबीच एकताका लागि कार्यदलले काम गरिरहेका छन् । प्रधानमन्त्रीको भारत भ्रमण यही चैत २३ देखि २५ गतेसम्म हुँदैछ । प्रधानमन्त्री ओलीले अबको नेपालमा कोही गरिब र कोही धनी नहुने उल्लेख गर्दै स्वदेशी पूँजी परिचालन र विदेशी लगानी आकर्षित गरी स्वदेशमा युवालाई रोजगारी दिने प्रतिबद्धता पनि व्यक्त गरे । उनले भने , अधिकतम उत्पादन, न्यायोचित वितरण र आर्थिक बचत तथा लाभतर्फको यात्रा शुरु हुनेछ । अबको तीन वर्षमा नेपाललाई विकासोन्मुख मुलुकमा स्तरोन्नति गर्नुपर्ने चुनौतीलाई पनि आत्मसात् गरेर अघि बढिनेछ । कार्यक्रममा यस वर्षको मदन भण्डारी राष्ट्रिय पत्रकारिता पुरस्कार वरिष्ठ पत्रकार तथा लेखक कमल कोइरालालाई प्रदान गरिएको छ । पुरस्कारको राशि र ५० हजार ५५५ रहेको छ । यस वर्षको सो पुरस्कारको राशिको सौजन्य एमाले निकट प्रवासी नेपाली मञ्च, कतारले गरेको हो । पुरस्कारका लागि विभागले र १० लाखको अक्षयकोष खडा गरेको छ । जननेता मदन भण्डारीको व्यक्तित्व, राजनीतिक गतिविधि र जनताको बहुदलीय जनवाद बारेमा विभिन्न लेखमार्फत उजागर गरेका कोइराला पूर्व सांसद र पूर्व राजदूत हुन् । कोइरालाले प्राप्त गरेको पुरस्कारको राशि द्वन्द्वकालमा मारिएका पत्रकार वीरेन्द्र साहको परिवारलाई हस्तान्तरण गर्ने घोषणा गरे । उनले पत्रकारिता पेशा विश्वमै महत्वपूर्ण र शक्तिशाली पेशा भएको उल्लेख गरे । एमालेका सचिव एवं प्रचार विभागका प्रमुख योगेश भट्टराईले भण्डारीको व्यक्तित्व र जबजलाई प्रवद्र्धन गर्न पुरस्कारको स्थापना गरिएको र अक्षयकोषमा पार्टीका सदस्यबाहेक अन्य व्यक्तिको सहयोग नदिने नीति रहेको बताए । एमाले केन्द्रीय सदस्य एवं विभागका उपप्रमुख सूर्य थापाले कोइराला तत्कालीन प्रधानमन्त्री मातृकाप्रसाद कोइरालाको छोरा भएता पनि लोकतन्त्र र कम्युनिष्ट आन्दोलनमा लागेवापत पिता प्रधानमन्त्री भएकै बेला पक्राउमा परेका र हालसम्म निरन्तर वाम आन्दोलन र लेखनमा रहेको बताए ।"
तरकारी रोप्न जोत्दै कानुनमन्त्री तामाङ,"काठमाडौं : कानुनमन्त्री शेरबहादुर तामाङलेक्वाटर वरिपरि रहेको बाँझो जमिनमा तरकारी खेती गर्ने भएका छन्। उनले सोमबारबाट आफ्नो निवासमा रहेको जमिनमा तरकारी खेती सुरुवात गरेका छन्। निवास वरपरका जमिनमा अर्गानिक तरकारी खेती गर्नका लागि मन्त्री तामाङ आफैले जोतेका छन्। उनले जोतेपछि आधुनिक तवरले तरकारी खेती गरिने बताए। मन्त्रीका लागि पर्याप्त सरकारी जनशक्ति पनि हुन्छन्। बाँझो जमिन पनि हुन्छ। तर, तरकारी भने किनेर खानु पर्ने बाध्यता रहेको छ। यसलाई हटाउन पनि आफै तरकारी खेती गर्नु आवश्यक भएको छ तामाङ पत्नी एवं प्रदेश सभा सदस्य उषाकला राईले वताइन्। निवासमा बसुञ्जेल मौसमी तरकारी उत्पादन गर्ने उनीहरुको योजना रहेको छ । सबै मन्त्रीहरुको निवास क्षेत्रमा मात्रै २५ रोपनी जमिन बाँझो छ। प्रधानमन्त्री केपी शर्मा ओलीले विकास र समृद्धिको लागि खेतियोग्य जमिन बाँझो राख्न नहुने कानुन बनाउन समेत निर्देशन दिइसकेका छन्।"

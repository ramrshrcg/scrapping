शीर्षक,विवरण
स्वागतयोग्य निर्णय,"अन्ततः सोमबार बसेको मन्त्रिपरिषद् बैठकले बूढीगण्डकी जलविद्युत् आयोजना चिनियाँ विवादास्पद कम्पनी सीजीजीसीलाई दिने निर्णय उल्ट्याएको छ । गत असोजमा व्यवस्थापिका संसद्को कृषि तथा जलस्रोत र अर्थ समितिले सरकारलाई दिएको संयुक्त निर्देशनअनुसार सीजीजीसीसित भएको सबै सम्झौता खारेज गरिएको हो । राष्ट्रहित र जनसरोकारका विषयमा संसद्ले उठाएका मुद्दा र दिएका निर्देशन पालना गरेर सरकारले आफ्नो कर्तव्य निर्वाह गरेको छ । नेपालको अथाह जलस्रोतमाथि हुँदै आएको माफियाकरण रोक्न यो निर्णय नजिरका रूपमा स्थापित हुनेछ । सरकारले ढिलै भए पनि अपारदर्शी ढंगले गरेको निर्णय सच्याएर देश र जनताको पक्षमा निर्णय गरेको छ, यसको प्रभाव आगामी दिनमा सरकारले जलस्रोत र विशेष गरेर जलविद्युत्सम्बन्धी गर्ने निर्णयलाई समेत गम्भीर हुन प्रेरित गर्नेछ । तत्कालीन पुष्पकमल दाहाल नेतृत्वको सरकारले राजीनामा दिइसकेपछि बूढीगण्डकीको समझदारी पत्र (एमओयू) मा पदविहीन भइसकेका तत्कालीन ऊर्जामन्त्री जनार्दन शर्माले हस्ताक्षर गरेका थिए । यो समझदारीलाई शेरबहादुर देउवाले नै नेतृत्व गरेको सरकारले गत साउनमा दुईदुईपटक अनुमोदन गरेर गैरकानुनी कृत्यलाई वैधता दिने धृष्टता गरेको थियो । समितिको निर्णय कार्यान्वयन गरेर सरकारले बूढीगण्डकीमार्पत मुलुकलाई सम्भावित आर्थिक दुर्घटनाबाट जोगाएको मात्र छैन, संसदीय व्यवस्था विगतको जस्तो अपरिपक्व र कमिसनतन्त्रलाई बढावा दिन नभई परिपक्व र मुलुकहितमा उन्मुख भएको सन्देशसमेत प्रवाहित गरेको छ । विगतमा संसदीय समितिका निर्देशन अवज्ञा गर्दै आफ्नै निहित स्वार्थ मात्र पूर्ति गर्दै आएका सरकारहरूका लागि समितिको उक्त निर्देशन पालना गर्नेमा द्विविधा थियो । अझ माओवादी केन्द्रका तर्पबाट मन्त्री भएकाहरूले संसदीय समितिका निर्देशन मान्नै पर्छ भन्ने केही छैन भनेर सार्वजनिक उद्घोष गर्दै आएका थिए । यो निर्णयले संसदीय मर्यादालाई स्थापित गरी जनताको सार्वभौमिकतालाई समेत उचो बनाउन सघाएको छ । बूढीगण्डकी राष्ट्रिय गौरवको आयोजनाका रूपमा स्थापित गर्ने कोसिस गरिएको थियो । विस्तृत अध्ययन प्रतिवेदन (डीपीआर) समेत तयार भई वित्तीय लगानी जुट्नासाथ निर्माणमा जान सकिने अवस्थाको बूढीगण्डकीजस्तो रणनीतिक महत्व र ठूलो वित्तीय लगानी आवश्यक पर्ने आयोजना बिनागृहकार्य, हचुवाका भरमा रातारात नेपाल र अन्तर्राष्ट्रिय क्षेत्रमा समेत बदनामी कमाएको कम्पनीको हातमा पारिएको थियो । मुलुकको कुल वार्षिक बजेटको झन्डै एकतिहाइ (दुई सय ६० अर्ब रुपैयाँ) लागत रहेको बूढीगण्डकी बिनाप्रतिस्पर्धा अवैधानिक सम्झौता गरेर आफ्नो हातमा सत्ता हुँदा राष्ट्रिय हितको उपेक्षा गर्न जे गरे पनि हुन्छ भन्ने अहं प्रवृत्ति उजागर भएकै हो । माओवादीले नेतृत्व गरेको सरकारले नै बूढीगण्डकीका सन्दर्भमा उपयुक्त नीति र कार्यविधि तयार गरेर मात्र ईपीसीएफ (वित्तीय लगानीसमेत) मोडलमा जाने भनी दिएको कार्यादेशविपरीत सम्झौता भएको थियो । बूढीगण्डकीमा सरकारले सार्वजनिक खरिद ऐन, २०६३ लाई पूर्णरूपले उपेक्षा गरेको थियो । त्यसैको आडमा माओवादीबाटै ऊर्जा मन्त्रालय सम्हालेका महेन्द्रबहादुर शाहीले बूढीगण्डकीजस्तै डीपीआर तयार भएको तामाकोसी तेस्रो बिनाहैसियतको एउटा कम्पनी टीबीआई होल्डिङ्सलाई दिए । यसमा पनि प्रमुख दलहरू अझै मौन छन् । तर, बूढीगण्डकीमा गरिएको कानुन उल्लंघन, तोडिएका परम्परा, प्रधानमन्त्री र ऊर्जामन्त्रीको स्वेच्छाचारिता र यसले मुलुकको जलस्रोत क्षेत्रमा पार्ने दीर्घकालीन असरबारे हामीले निरन्तर समाचार, सम्पादकीय र लेखमार्फत सुसूचित गराउँदै आएका हौं । राष्ट्रिय हितमा कुठाराघात हुँदा त्यसविरुद्ध लेखिएको कलमको विजयी भएको हामीलाई महसुस भइरहेको छ यतिबेला । तसर्थ आगामी दिनमा यस्ता गल्ती नदोहोर्याउन चुनावपछि बन्ने सरकारले तयार गर्न लागेको विद्युत् ऐन संशोधन गरी राष्ट्रिय हितको जगेर्ना गर्न ढिलाइ गर्नु हुँदैन ।"
देउवाले चितवनमा हलो बोकेर गल्ती गर्नुभो : प्रचण्ड,"काठमाडौं : चितवन क्षेत्र नम्बर ३ का प्रतिनिधिसभा सदस्य उम्मेदवार एवम् माओवादी केन्द्रका अध्यक्ष पुष्पकमल दाहाल प्रचण्डले चितवनमा हलो बोके कांग्रेस सभापति एवम् प्रधानमन्त्री शेरबहादुर देउवाले गल्ती गरेको बताएका छन्। मंगलबार चितवनको विकासका लागि प्रतिबद्धता सार्वजनिक समारोहलाई सम्बोधन गर्दै प्रचण्डले यस्तो बनाएका हुन्। गिरिजाबाबुले जाँदाजाँदै शान्ति प्रक्रियालाई टुंग्याउने र देश बनाउने जिम्मा तपाईंलाई छोडेर जाँदै छु भनेर भनेको कुरा कांग्रेसका नेताले सुन्नु भएको छ। शान्ति प्रक्रियाको हस्ताक्षरकर्ताको नाताले म चुनाव लड्दा समर्थन गरेको भए कांग्रेसकै हाइट बढ्थ्यो, प्रचण्डले भने, शेरबहादुरजीलाई प्रधानमन्त्री हुने बाटो खेलेर गुन लगाए। उहाँले त्यो गुन लगाउँदा राजनेता भन्नुभएको थियो। तर, उहाँले गुन तिर्नु भएन। राजनेताको स्थान पनि दिनु भएन। उहाँले त हलो बोकेर हिड्नुभयो। प्रचण्डले आफू प्रधानमन्त्री रहनसक्ने अवस्था हुँदा हुँदै आफूले देउवालाई छोडिदिएको तर, त्यो कुरालाई अहिले कांग्रेसले बिर्सिएको गुनासो समेत गरे। सँगै प्रचण्डले सरकारले बुढीगण्डकी आयोजना खारेज गर्ने निर्णय गरेर ठूलो गल्ती गरेको बताएका छन्। प्रचण्डले चितवनको समग्र विकासलाई केन्द्रित गरेर तयार पारेको चितवनको विकासका लागि प्रतिबद्धतापत्र समेत सार्वजनिक गरेका छन्। चितवनको विकासका लागि प्रचण्डको प्रतिबद्धतापत्र (पूर्णपाठ)"
एमालेमाओवादी सकिने बेला भयो : खाँण,"बुटवल : लोकतान्त्रिक गठबन्धनका नेताले एमालेमाओवादी गठबन्धनलाई जनताले सिध्याउने भन्दै गठबन्धनको कटु आलोचना गरेका छन् । लोकतन्त्रबाट प्राप्त अधिकार कुण्ठित गर्ने गरी गठबन्धन बनेको भन्दै नेताले गठबन्धनलाई अनैतिक भएको संज्ञा दिए । निर्वाचन प्रचारका लागि बुटवलमा मिडिया सेन्टर उद्घाटन गर्दै केन्द्रीय प्रचार संयोजक बालकृष्ण खाँणले एमालेमाओवादीले सकेसम्म कम्युनिजम ल्याउन खोजेको दाबी गरे । नेपाली जनताले निरंकुशता नचाहाने दाबी गर्दै उनले गठबन्धनकै कारण एमाले माओवादीको समाप्तिको चरण आइसकेको बताए । एमाले माओवादी राजतन्त्र, पञ्चायत जस्तै गरी सकिने बेला आएको छ, उनले दा गरे । नेता खाँणले नेपाली जनताले राणाशासन, पञ्चायतसँगै राजतन्त्र समेत ढालेको इतिहास ताजै रहेको भन्दै एमाले माओवादीको पतन समेत सम्भव भएको दावी गरे । कार्यक्रममा बोल्दै राप्रपा प्रजातान्त्रिकका बरिष्ठ उपाध्यक्ष तथा स्वास्थ्यमन्त्री दिपक बोहोराले वाम एकता अधिकार कुन्ठित गर्ने नियतले आएको दाबी गदै निर्वाचनको बेला जनताहरु सचेत हुन आवश्यक रहेको बताए । अबको निर्वाचनपछि कांग्रेसको नेतृत्वमा दश वर्षे लामो सरकार बन्ने दावी गर्दै त्यो सरकारले देशको आमुल परिवर्तन गर्ने दावी गरे । नेता बोहोराले आफू पञ्चायतकालको मन्त्री भएकाले विकासका कामहरु धेरै गरेको बताए । प्रदेशको राजधानी बुटवल, सुनौलीकोरलानाका सडक मार्ग, लुम्बिनीको विकास, भैरहवा विमानस्थल जस्ता ठूला योजनाहरु तत्काल सम्पन्न गरी रुपन्देहीलाई नमुना क्षेत्र बनाउने दावी गरे । सो अवसरमा बोल्दै क्षेत्र नम्बर ५ का उम्मेदवार भरत शाहले आर्थिक उदारिकरणको नीतिको रक्षाका लागि पनि लोकतान्त्रिक गठबन्धनको जीत आवश्यक रहेको बताए । सो अवसरमा बोल्दै प्रेस युनियनका वरिष्ठ उपाध्यक्ष दीपक आचार्यले बाम गठबन्धनले अधिनायकबाद ल्याउन नसक्ने दावी गरे । कार्यक्रममा खानेपानी तथा सरसफाई राज्यमन्त्री अब्दुल रज्जाक, क्षेत्र नम्बर २ का उम्मेदवार युवराज गिरी, प्रदेश उम्मेदवार काजिमान श्रेष्ठ, मिडिया सेन्टर बुटवलका संयोजक रामराज पोख्रेल, प्रेस युनियनका रुपन्देही अध्यक्ष विक्रम खड्कालगायतले आफ्नो मनतव्य राखेका थिए।"
मतदाताको प्रश्नः हामीले भोट किन दिने?,"नेपालगन्ज: विहानको घरधन्दा सकेर बाँके सुन्दरपुरवाकी गुरमीत कुँवर भैसी चराउन जाँदै थिइन्। गाउँ पारीको आकाश धुलाम्मे भयो। आँखामा सिधै परेको सूर्यको किरण हातले हल्का छेक्दै उनले पारितिर हेरिन । केहीबेरमै एक लस्कर गाडीहरु धुलो उडाउँदै उनकै छेउमा आइपुगे । धोतीको सप्कोले मुख छोप्दै उनले भनिन्, ऊ फेरि भोट माग्न आइपुगे।' धुलाम्मे गाडीबाट सफा र चम्किलो सेतो कुर्तामा सजिएका एकजना नेता हात जोड्दै ओर्लिए अनि भने म मोहम्मद इस्तियाक राई । तपाईहरुले मलाई फेरि भोट दिनुपर्यो।' धुलाम्मे भएर छेउको घरबाट निस्किएका एकजना अधवैंशेले भने के फेरि चुनाव लाग्यो र ? ' हात जोडिरहेका इस्यिाकले फेरि भने हो चुनाव आइसक्यो त, म प्रतिनिधिसभाका लागि लड्दैछु, तपाईहरुले भोट दिनुहोला ।' कार्यकर्ताले पर्चा र पम्प्लेट बाँडे । गाडीले उडाएको त्यही धुलोभित्र गाउँका केटाकेटी जम्मा भएर कार्यकर्ताले बाँडेका पर्चालाई चङ्गा' बनाइरहेका थिए । पूर्व श्रम तथा यातायात मन्त्रीसमेत भइसकेका इस्तियाक फेरि यसपटक संघीय समाजवादी फोरम नेपालबाट बाँकेको क्षेत्र नं २ मा प्रतिनिधिसभाका लागि लड्दैछन्। यो क्षेत्रमा पर्ने साविकको हिरमिनिया गाविसको त्यो गाउँमा चुनावी अभियान लिएर पुग्ने उनी पहिलो उम्मेदवार हुन् । सहरबजारमा दलहरुका झन्डा र होर्डिङबोर्डहरु बाक्लिएका छन् तर, गाउँमा भने आममतदातालाई चुनावको कुनै चासो नै छैन। उनीहरुलाई न त चुनाव आएको थाहा छ न त, चुनावमा कसरी भोट हाल्ने भन्ने नै थाहा छ । बरु, उनीहरुलाई चुनावबारे सोध्यो भने सबैको एउटै जवाफ हुन्छ हामीले किन भोट दिने ? भोट दिएर के हुन्छ र ? ' भोट त हाल्नुपर्छ तपाईरुको अधिकार हो, मन लागेकालाई हाल्नुपर्छ' आम मतदातालाई बुझाइका यी कुराहरुले खासै असर गर्दैन । अनि उनीहरुको जवाफ हुन्छ कतिपटक भोट दिइयो त भोट दिएर हामीले के पायौं ? बाटोभरि धुलो उड्छ। न खाने गास जुट्छ ।' आममतदाताका माग धेरै ठूला पनि छैनन् । उनीहरु पिउनेपानी, साँझबिहानको छाकको जोहोको उपाय सोधिरहेका छन्, भोट माग्ने उमेदवारहरुलाई । अनि बाटो, पुल बनाउनुपर्ने, शौचालय कसरी बनाउने ? भन्नेजस्ता प्रश्नहरु उम्मेदवारलाई तेर्साइरहेका छन् । सबै उम्मेदवारका एउटै खाले रेडिमेड जवाफ हुन्छन्, मलाई भोट दिनुस् जितेँ भने सबै कुरा हुन्छ ।' उम्मेदवार राई भन्छन् म अब बोल्नेमात्रै होइन, जिते पनि हारे पनि जनस्तरबाटै काम सुरु गर्छु, यो मेरो पहिलो बाचा हो ।' बाँकेबाट प्रत्यक्ष चुनाव लड्ने उनी मुश्लिम समुदायका एकमात्रै उमेदवार हुन् । सिखनपुरवाका गोपी पासीले अहिलेसम्म सबैजसो चुनावमा भोट हालेका छन् । तर, हरेकपल्टको चुनावमा उनले फरकफरक उमेदवारलाई भोट दिए । तर, जीवन उस्तै रह्यो । दिनभरि मजदूरी गरेमात्रै उनको घरमा चुल्हो बल्छ, छोराछोरीले पढ्न पाउँछन् । उनले भोट दिएका नेताहरु भने कहाँ कहाँ पुगिसके । तर, उनीहरु कहिल्यै फेरि त्यो गाउँमा फर्किएनन् । गोपी यस पटक कसैलाई पनि भोट नहाल्ने विचारमा छन् । हामीले किन भोट दिने र ? हाम्ले भोट दिएका नेताहरु कहाँकहाँ पुगिसके, हामी त यही धुलोमाटोमै छौँ' गोपी भन्छन् अब त भोट नहाल्ने, चुनावसुनाव आउँछ जान्छ ।' क्यामेरामा एकपोज दिएपछि उनी एकछिनपछि खाली खुट्टै खेततिर हिँडे । पर खेतमा ट्याक्टरले जोतिरहेको थियो।"
चुनावी प्रचारमा होडबाजी,"भोजपुर: मुख्य प्रतिष्पर्धामा रहेका वाम र लोकतान्त्रिक गठन्बन्धनका चुनावी पोष्टरले जिल्लाका हरेक कुना, गल्ली, चोकहरु रंगिएका छन् । दुवै गठबन्धनबीच चुनावी पोष्टर टाँस्न होडबाजी छ । विभिन्न एजेण्डासहित उम्मेदवार, नेता तथा कार्यकर्ता गाउँबस्ती साँझविहान नभनि भोटका लागि ढोका ढकढकाउन पुगेका छन् । सभा, भेटघाटसँगै चुनावी पर्चा, पोष्टर टाँस्न र झण्डा बनाउन भ्याइनभ्याइ भएको अनेरास्ववियू जिल्ला अध्यक्ष धु्रवराज राईले प्रष्ट पारे । उम्मेदवारलाई भोट माग्नमा सहजता होस भनेर पहिले नै गाउँमा प्रचारमा जुटेको बताउँछन्, संघीय समाजवादी फोरम नेपालका नरराज काङमाङ बताउँछन् । दुई गठबन्धन बाहेक साना दलको चु्नावी चहलपहल भने त्यति देखिएको छैन । प्रदेश र प्रतिनिधी सभा निर्वाचनका लागि आफ्नो उम्मेदवारी दिएका अन्य दलहरु राजपा, मंगोल नेशनल अर्गनाईजेशन, नेपाल परिवार दल, देशभक्त जनगणतान्त्रिक मोर्चा, नेकपा माले, नयाँ शक्ति पार्टि नेपाल, खम्बुवान राष्ट्रिय मुक्ति मोर्चा, संघिय लोकतान्त्रिक राष्ट्रिय मञ्चलाई भने अझै चुनावी रौनकले छोएको छैन ।"
आरजुको उम्मेदवारीले उत्साहित मतदाता,"धनगढीः आसन्न प्रतिनिधि सभा निर्वाचनका लागि प्रधानमन्त्रीपत्नी एवम् कांग्रेस नेतृ डा आरजु राणाको उम्मेदवारीले यति बेला कैलाली ५ देशभर चर्चामा छ। प्रदेश नं ७ को मुख्य शहर भएपनि सधैं ओझेलमा पर्दै आएको धनगढीतर्फ यतिबेला आरजुको उम्मेदवारीले भने सबैको ध्यान केन्द्रीत भएको छ। यहाँ पनि चिया चोक देखि सबैतिर चर्चाको विषय बनेको छ। मतदाताहरुमा पनि उत्साह देखिन्छ। प्रधानमन्त्री पत्नी र सामाजिक क्षेत्रमा पनि सक्रिय आरजुका कारण धनगढीको समग्र विकासमा पनि टेवा पुग्ने उनीहरुको अपेक्षा छ। आरजुका कारण डडेल्धुरामा धेरै विकास भएको हामीले सुनेका छौं, अब उहाँ हाम्रै क्षेत्रमा आएपछि यहाँ पनि विकास होला नि,' मनोनयन दर्तापछि घर दैलो गर्ने क्रममा स्थानीय गंगा भण्डारीले भनिन्, उहाँको उम्मेदवारीले हामीलाई खुसी बनाएको छ।' मनोनयन अघि नै कात्तिक १४ गते देखि १० दिनको पहिलो चरणको चुनावी कार्यक्रम सकेर आरजु दोस्रो चरणको कार्यक्रमको तयारी छिन्। नेपाली कांग्रेस कैलालीका सभापति नरनारायण शाहका अनुसार कैलाली निर्वाचन क्षेत्र नम्वर ५ मा बुधबार देखि दोस्रो चरणको चुनावी कार्यक्रम सुरु हुनेछ। कांग्रेसले आफ्नो प्रभाव क्षेत्र मान्दै आएको कैलाली ५ मा आरजुको उम्मेदवारीले जितका लागि थप सहज भएको बताएको छ। कांग्रेस जिल्ला सभापति शाह भन्छन्, यो हाम्रो राम्रो संगठन भएको क्षेत्र हो, हामीलाई यहाँ कुनै पनि गठबन्धनले असर गर्दैन।' उसो त यति बेला आरजुलाई शेरबहादुर देउवाको राजनीतिक उत्तराधिकारीको रुपमा पनि चर्चा गर्न थालिएको छ। चुनावी प्रचारप्रसारका क्रममा कांग्रेसले उनको उम्मेदवारीलाई सोही रुपमा प्रचार गरिरहेको छ। उहाँ नेपालको पहिलो महिला प्रधानमन्त्रीको सम्भावना बोकेको व्यक्ति हो, त्यसैले पनि पार्टीले उहाँलाई अगाडि सारेको हो' कांग्रेस सभापति शाहको दावी छ। यसअघि २०७० सालको निर्वाचनका देउवाले फराकिलो अन्तरले जितेको क्षेत्र हो। कतिपय स्थानीय तहको मतपरिणामका कारण आरजुलाई जित्न सहज नभएको दावी गरिरहेका छन। स्थानीय तहको मतपरिणाम अनुसार करिव पाँच हजार मतले बाम गठबन्धन अगाडि छ। तर कांग्रेसका नेताहरु भने स्थानीय तहको मतलाई आसन्न निर्वाचनको हारजीतलाई हेर्न नमिल्ने बताउँछन्। कैलालीमै आरजुले गरेका सामाजिक कामहरुलाई पनि उनको सबैभन्दा ठुलो जित्ने आधार मानिएको छ। आरजुले महिला र बालवालिकाको क्षेत्रमा यस क्षेत्रमा सामाजिक काम गर्नुभएको छ । सेती अञ्चल अस्पताल परिषरभित्र कुपोषित बालबालिकाका लागि खोलिएको पोषण केन्द्र होस वा उनको आफ्नो गैर सरकारी संस्था रुडुक नेपाल'को ब्यानरमुनी गरिएका स्वास्थ्य शिविरहरु हुन, आरजु सामाजिक कार्यक्रममा सहभागि हुने महिला हुन्। त्यसकारण उनलाई मतदाताले रुचाएका छन्' अर्का कांग्रेसका नेता तथा प्रदेश ख का कांग्रेसकै उमेदवार डिल्लीराज पन्तले बताए। आरजुको उम्मेदवारीलाई लिएर अन्य दलहरुले उनलाई टुरिष्ट उम्मेदवार भन्दै प्रचारवाजी गरेपछि उनले धनगढीमै घर किनेकी थिईन्। जसले गर्दा उनलाई चुनावमा झनै सहज बनाएको छ। आरजुले धनगढीको विकासमा आफू पहिला देखि सक्रिय भएर लागेको बताएकी छिन्। चुनावी अभियानका क्रममा आरजुले भनिन्, अब त म यहाँकै उम्मेदवार भएपछि थप जिम्मेवारी महसु्स भएको छु र अब धनगढीको मात्र नभएर समग्र कैलालीको विकासमा केन्द्रीत हुन्छु।' उनको प्रतिस्पर्धीका रुपमा बामगठबन्धनका तर्फबाट नेकपा एमालेका नेता नारदमुनी राना उम्मेदवार रहेका छन्। कैलालीका राम्रो जनाधार भएको फोरम लोकतान्त्रिक काग्रेसमा विलय भएपछि आरजूलार्इ थप सहज हुने स्थानीय मतदाताको भनाइ छ।"
विकास गर्नेलार्इ मात्रै भोट,"महेन्द्रनगर: धुलाम्मे सडक, बिजुली कतै छैन । भएका ठाउँमा पनि बल्दैन न त खानेपानी नै पुगेको छ । महाकालीपारिको बस्ती दोधाराचाँदनी क्षेत्रको समस्या हो यो। कञ्चनपुर निर्वाचन क्षेत्र नम्बर ३ को निर्णायक मतदाता मानिने दोधाराचाँदनीबाटै प्राप्त भोटले धेरै सांसद भए । कति मन्त्री बने तर यहाँको मुहार फेरिन सकेको छैन । हामीले धेरैपटक भोट दिएर विभिन्न दलका नेतालाई जितायौं', महाकाली नगरपालिका४ की ६७ वर्षीया मैनादेवी जोशीले भनिन्, नेतालाई जिताएर पठाए पनि उनीहरूले यस क्षेत्रका जनताका लागि केही गरेनन्'। ०४६ सालयता भएका सबै निर्वाचनमा भोट हाल्दै आएकी जोशी अहिलेसम्म जनताले महसुस गर्ने विकास हुन नसकेको बताउँछिन् । मैले भोट हाल्न सुरु गर्दा यहाँका सडक धुलै धुलो थिए । अहिलेसम्म पनि उस्तै छ', ६७ वर्षीया मैनादेवीले भनिन्, सबैजसोले दोधारा चाँदनीको मुहार फेर्छौं भनेरै भोट मागेका थिए तर अहिलेसम्म मुहार फेर्ने कुनै काम हुन सकेको छैन।' चुनाव नजिकिएसँगै नेता अहिले मतदातालाई विभिन्न आश्वासन बाँड्न आइसकेको स्थानीय जितसिंह घटालको भनाइ छ । सधँै भोट दिएर हामीले जिताउने तर हामीचाहिँ सधँै पीडामा बस्नुपर्ने बाध्यता छ', उनले भने । दोधाराचाँदनी जोड्ने मुख्य सडकसमेत अहिलेसम्म कालोपत्रे हुन नसकेको उनको गुनासो छ । हामी सदरमुकामदेखि टाढा भारतीय बजारमै निर्भर भएर बस्नुपरेको छ', महाकाली७ की इन्द्रा जोशीले भनिन्, अहिलेसम्म सदरमुकाम जोड्ने सडक बनेको छैन, उपचार गर्न अस्पताल छैन।' अहिलेसम्म जितेर गएका कसैले पनि प्रतिबद्धताअनुसार काम नगरेको बताइन् । महाकाली नगरपालिकाको बस्ती ०२२ सालमा बसेको हो । यस क्षेत्रका स्थानीयले यसपटकको चुनावमा भोट माग्न आउनेसँग विकासको ग्यारेन्टी गराएर मात्रै भोट दिने पक्षमा छन् । दोधारा चाँदनी जोड्ने सडक कालोपत्रे हुनुपर्यो, यहाँ अस्पताल सञ्चालन हुनुपर्यो, शिक्षाको व्यवस्था हुनुपर्यो', ७७ वर्षीय गोपालसिंह गुरुङले भने, यो ठाउँको विकासका लागि सक्षम नेतृत्वको आवश्यक छ ।' सडकमा सामान्य ग्राभेल, कहीँ कल्भर्ट र बिजुलीका तार बिछ्याउनेबाहेक केही नभएको उनको भनाइ छ । कञ्चनपुर सदरमुकाम महेन्द्रनगरसँग सडक यातायातले जोडिन नसकेको महाकालीपारिको गाउँ दोधाराचाँदनीका सडक कालोपत्रे हुन सकेका छैन । स्थानीय उपचारका लागि भारत जानुपर्ने बाध्यता छ । सदरमुकामसँग जोड्न केवल एउटा झोलुंगे पुल बनेको छ । केही ठाउँमा नदी नियन्त्रणका लागि काम भएका छन् तर दल र नेता भने आफूले विकास गरेको भन्दै लाजैबिना भोट माग्ने गरेका छन् । मंसिर २१ गते हुने प्रतिनिधिसभा सदस्य र प्रदेशसभा सदस्यको निर्वाचनमा वाम गठबन्धन र लोकतान्त्रिक गठबन्धनका उम्मेदवारले दोधाराचाँदनी आफ्नो पहिलो प्राथमिकतामा रहने दाबी गरिरहेका छन् । दोधाराचाँदनीको भोट कञ्चनपुर निर्वाचन क्षेत्र नम्बर ३ का लागि निर्णायक मानिन्छ । यस क्षेत्रबाट २०५१ मा एमालेले चुनाव जितेको थियो । त्यसयता संसद्मा यस क्षेत्रको प्रतिनिधित्व कांग्रेसका रमेश लेखकले गर्दै आएका छन् । ०५६ र ०७० सालमा प्रत्यक्षबाट चुनाव जितेका लेखक ०६४ मा समानुपातिकबाट सभासद् बने । प्रतिनिधिसभाका लागि अहिले पनि उनी उम्मेदवार छन् । वाम गठबन्धनले उनका प्रतिस्पर्धीका रूपमा एमालेका विदेश विभाग सदस्य डा दीपकप्रकाश भट्टलाई अघि सारेको छ ।"
१०४ वर्षीया मरणीदेवी भन्छिन्ः नागरिकता दिनेलाई भोट,"बर्दिबास: बर्दिबासको एकीकृत नमूना मुसहर बस्तीमा एक सय चार बर्षीया मरणीदेवी सदा (मुसहर) घर अगाडि कात्तिाके घाम तापेर आँगनमा नातिनातिनासँग रमाउँदै थिइन्। जिल्लाको क्षेत्र नं १ का कांग्रेसका प्रतिनिधिसभाका सीताराम भण्डारी र प्रदेशसभा सदस्यका उम्मेदवार प्रह्लाद क्षेत्रीले दुई हात जोड्दैं भने, दैयामैया यसपालि गाछी छापमा भोट हाल्नु।' मरणलीले हाँस्दै सोधिन,तपाईहरु को हुनुहुन्छ ? मैले चिनेन? ' दुवैले उम्मेदवारको परिचय दिएपछि मरणीले आँगनमै बस्न भनेर दुःख बिसाउन थालिन। सन्तानले नागरिकता नपाएको कुरा सम्झिँदा उनी भक्कानिन्।भोट चाहिए, गाउँभरीकालाई नागरिकता दिलाउनुस्', उनी माग थप्दै गइन, विद्युवाभत्ताा हामीलाई घरमा पठाइयोस्। अनि मात्र भोट दिन्छौं।' उनका दुई छोरामध्ये वीरवलको दुई वर्षअघि मृत्यु भएको सम्झिएर उनका आँखा रसाए। २५ मिनेट लामो कुराकानीमा विगतमा भोट माग्न आउनेले केही नगरेको गुनासो पनि गरिन्। उनले भनिन््,नेता जीहरुलाई भोट धेरै दिएँ । तर, खोइ केही गरेनन् हाम्रा लागि ? ' भण्डारी र क्षेत्रीले पनि रेडिमेड जवाफ दिए, गाछी छापमा भोट दिनुस्। हामी जित्छौं। तपार्इंको माग पूरा गर्छौ । मतदान गर्ने दिन लान गाडी लिएर लिन आउँछौं।' उनीहरु मरणीको आर्शिवाद लिएर बाटो लागे। बर्दिबासमा चार पुस्तादेखि बसोवास गर्दै आएका अधिकांश मुसहरसँग नागरिकता छैन् । दुई सय ७० जनाको बसोबास रहेको मुसहर बस्तीमा ४० वर्षमाथिका ५९ जना मात्र मतदाता छन्। रोग, भोक, शोकले चार पुस्तादेखि पीडित बनेका बर्दिबासमा ५५ घरपरिवार मुसहरको लागि धुर्मससुन्तली फाउण्डेसनले झण्डै ७ करोडको लागतमा नमूना मुसहर बस्ती बनाएको छ। नागरिकता नभएका कारण बस्तीका युवा वैदेशिक रोजगारीमा जानबाट बञ्चित छन् । बाआमासँग नागरिकता नहुँदा सन्तान पनि नागरिकताविहीन छन्। ३५ बर्षीया महावत्तिा सदा भन्छिन्, भोट माग्न सबै आउँछ । नागरिकता बनाइदिन कोही आउँदैनन्। नागरिकता नभएपछि भोट कसरी हाल्नु ? भोट खसाल्न मतदाता परिचयपत्र चाहिन्छ। मतदाता परिचयपत्र नागरिकता न भए बन्दैन्।' बस्तीका १९ वर्षीय मञ्जय सदा स्नातक पहिलो बर्षमा पढ्छन्। तर, उनको नागरिकता छैन। पढेर जागिर खाने सोच छ । बुवाको जन्मको आधारमा नागरिकता छ। दाइको नागरिकता बन्यो। मेरो नबन्ने रे, नेपालको कस्तो कानुन ? ', उनी भन्छन्, पढेर पनि के गर्नु ? नागरिकता छैन्। कसरी जागिर खाने ? ' एकीकृत नमुना मुसहर बस्तीका अध्यक्ष विल्टु पनि नागरिकता बनाइदिनेलाई मुसहरहरुले भोट दिने' बताउँछन्।"
चितवनको विकासका लागि प्रचण्डको प्रतिबद्धतापत्र (पूर्णपाठ),"काठमाडौं : माओवादी केन्द्रका अध्यक्ष एवम् चितवन क्षेत्र नम्बर ३ का प्रतिनिधिसभाका उम्मेदवार पुष्पकमल दाहाल प्रचण्डले चितवनको विकासका लागि प्रतिबद्धतापत्र सार्वजनिक गरेका छन् । उनले विकासका विभिन्न अवधारणासहित मंगलबार प्रतिवद्धतापत्र सार्वजनिक गरेका हुन् । आदरणीय जनसमुदाय, न्याय, समानता र समृद्ध नेपालको स्थापनाका लागि सामन्ती राज्यव्यवस्थाविरुद्ध जनताले सञ्चालन गरेका जनआन्दोलन, महान् जनयुद्ध, मधेश, जनजाति, थारु, महिला, दलित, उत्पीडित क्षेत्र लगायतका आन्दोलनमा सहादत प्राप्त गर्ने महान् शहीदहरुप्रति भावपूर्ण श्रद्धाञ्जली अर्पण गर्दछौं। नेपाली जनताका प्रतिनिधिहरुबाट बनेको संविधानको कार्यान्वयनसँगै सङ्क्रमणकालको अन्त्य गरी आर्थिक समृद्धिको बाटोमा अघि बढ्ने क्रममा यतिखेर हामी आम निर्वाचनको संघारमा छौं। यो निर्वाचन नेपाली जनताका लागि ऐतिहासिक निर्वाचन हो। यसले देशमा राजनीतिक स्थिरता र आर्थिक समृद्धिको ढोका खोल्ने र मुलुकलाई नयाँ युगतर्फ डोर्याउने हाम्रो विश्वास छ। यही विश्वास र अपेक्षालाई यथार्थमा परिणत गर्न नेकपा माओवादी केन्द्रका अध्यक्ष तथा नेपाली क्रान्तिका नायक कमरेड प्रचण्डको योगदानबारे थप चर्चा गरिरहन नपर्ला। क पुष्पकमल दाहाल प्रचण्ड चितवनवासीको लागि नौलो नाम होइन। २०१९ सालमा कास्कीबाट हालको भरतपुर महानगर१४ शिवनगरमा बसाईं आएपछिका सबै राजनीतिक एवम् पारिवारिक आरोहअवरोहको साक्षी चितवनका सचेत जनता रही आउनुभएको छ। खास गरी क प्रचण्डको राजनीतिक विकासलाई मलिलो भूमि प्रदान गर्ने चितवनकै उर्वर वामपन्थी एवम् विद्रोही परिवेश रहेको छ। हाम्रो पार्टी समृद्ध नेपाल बनाउन प्रतिबद्ध छ। आगामी केही वर्षहरु नेपालमा आर्थिक क्रान्तिका वर्षहरु रहने छन्। पुरानो सामन्तवादी युगको अन्त्य भए तापनि नेपाली जनताका घरआँगनमा समृद्धि, विकास, न्याय र समानता अझ आइपुगेको छैन। आगामी केही वर्ष नेपालमा औद्योगिकरण, कृषिमा आधुनिकीकरण, सडक, रेल, विद्युत, टेलिफोन र इन्टरनेट सञ्जालको व्यापक विस्तार, रोजगारी, आवास, स्वास्थ्य, शिक्षा, मनोरञ्जनमा आम मानिसहरुको पहुँच पुर्याएर समाजवाद उन्मुख आर्थिक सामाजिक विकासको वर्षको रुपमा अघि बढाइने छ। एकात्मक सामन्ती पुरानो प्रतिक्रियावादी नेपाल भत्काएर नयाँ नेपाल निर्माणको राजनीतिक क्रान्तिको नेतृत्व गरेको हाम्रो पार्टी र सर्वाेच्च नेतृत्व क प्रचण्ड मूलतः चितवनको उत्पादन हो। चितवनकै भूमिबाट राजनीतिक जीवन सुरुवात गरी यहीँ टेकेर यति ठूलो जनक्रान्तिको नेतृत्व गर्न सक्षम हुनु सम्पूर्ण चितवनवासीका लागि गौरवको कुरा हो। देशलाई समृद्ध गर्दै जनवादी क्रान्तिका बाँकी कार्यभार पूरा गरी समाजवादमा पुर्याउन पुनः नयाँ प्रतिवद्धताका साथ हाम्रो मुख्य नेतृत्व क प्रचण्ड चितवनबाटै यसको नेतृत्व गर्ने संकल्पका साथ आउनुभएको छ। चितवनका जनताको विश्वासको बलमा राष्ट्रिय नेतृत्व लिएर देशलाई समृद्धि र समानताको नयाँ अभियानको बाटोमा अगाडि बढाउने संकल्प क प्रचण्डको रहेको छ। नेपाललाई समृद्ध र विकसित राष्ट्रका रुपमा निर्माण गर्न अग्रगामी शक्तिहरुको बहुमतको सरकार तत्कालीन आवश्यकता हो। यही आवश्यकतालाई पूरा गर्न नेकपा एमालेसँग पार्टी एकताको उद्देश्यसहित चुनावी गठबन्धनको अगुवाई क प्रचण्डले गर्नुभएको सर्वविदितै छ। यो परिप्रेक्ष्यमा चितवनको समृद्धि र विकास जति छिटो र गतिमा हुन्छ, त्यही गतिमा देशको विकास र समृद्धि गर्न सकिन्छ भन्ने दृढ विश्वास सहित चितवनलाई देशको विकासको नमुना ९ःयमभ०ि बनाउन वाम गठबन्धनको साझा उम्मेदवारका रुपमा क प्रचण्ड उम्मेदवार बन्नुभएको छ। क प्रचण्ड चितवन निर्वाचन क्षेत्र नं ३ बाट उम्मेदवार भएपनि उहाँलाई सिंगो चितवनवासीको साझा उम्मेदवार र अभिभावकका रुपमा, विकास, समृद्धि र एकताका प्रतीकका रुपमा लिइएको छ। नेपाललाई समाजवादी युगमा पुर्याउने उदात्त चिन्तन र गतिशील नेतृत्व दिँदै आएका क प्रचण्ड सिँगो देशको आवश्यकता हुन्। सबै राजनीतिक दल, संघसंस्था, बौद्धिक व्यक्तित्व, नागरिक समाजको साझा अभिभावकका रुपमा चितवनवासी जनसमुदायका बीचमा उहाँलाई उभ्याउन पाउँदा हामी गौरवान्वित बनेका छौं। समृद्ध चितवनका लागि उहाँले चितवनका सातैवटा पालिकाहरु एकीकरण गरी चितवन मेट्रो सिटी बनाउने उद्देश्यसहित विकास र समृद्धिको खाका र प्रतिबद्धतापत्र प्रस्तुत गरेका छौं। (क) प्रचण्ड रोजगार योजना १ उद्योग, कृषि, सेवा, यातायात लगायतका क्षेत्रहरुबाट आगामी ५ वर्षभित्र ५०,००० नयाँ रोजगार सिर्जना गरिने छ। यस्ता रोजगारहरुमा चितवनका विपन्न परिवारलाई प्राथमिकतामा राखिने छ। चितवनको औद्योगीकरणका लागि चालु योजनाहरुको कार्यान्वयन तथा नयाँ योजनाहरुका माध्यमबाट रोजगारीका थप अवसर सिर्जना गरिने छ। (ख) प्रचण्ड आवास योजना २ भूमिहीन सुकुम्बासीहरुलाई पहिलो प्राथमिकताका साथ उनीहरु हाल बसोबास गरेकै क्षेत्र वा पायक पर्ने ठाउँमा बहुतलाको आधुनिक आवास गृह निर्माण गरी वितरण गरिने छ। ३ सामन्तवादबाट देश पूँजीवादमा पाइला टेक्दै गएको यो समयमा सुकुम्बासी समस्याको स्थायी समाधानका लागि आवास र रोजगारीको सन्तुलनबाट हल गर्ने उद्देश्य लिइएको छ। (ग) चितवन, औद्योगिक नगरी ४ कालिका नगरपालिकामा क प्रचण्ड प्रधानमन्त्री हुँदा घोषणा गरिएको औद्योगिक क्षेत्र को समग्र विकासमा एकीकृत योजना निर्माण गरिने छ। औद्योगिक क्षेत्र शक्तिखोरमा पुग्ने फराकिलो सडक निर्माण, खानेपानी, विद्युत, सञ्चार, आदि सुविधा पुर्याइने छ। औद्योगिक क्षेत्रमा देशभित्र र बाहिरका उद्योगीहरुलाई व्यापक रुपमा आकर्षित बनाई आगामी पाँच वर्षभित्र औद्योगिक शहर निर्माण गरिने छ। ५ ठोरी नाकालाई व्यवस्थित बनाई भारतसँगको व्यापार तथा सुख्खा पारवहनलाई नियमित गरिने छ। ६ पूर्वी चितवनको उपयुक्त स्थानमा तीन नम्बर प्रदेशको तेल भण्डारण निर्माण गरिने छ। (घ) समृद्ध माडी, सम्पन्न माडीवासीको सपना ७ माडी दुर्गम, विपन्नता र प्राकृतिक प्रकोपले वर्षेनी ठूलो जनधनको क्षति भइरहने क्षेत्र हो। यसको हल गुणात्मक ढंगले निकाल्न जरुरी छ। राष्ट्रिय निकुञ्ज चितवनवासीको गौरव भइरहँदा माडीबासीका लागि कतिपय सन्दर्भमा अभिशाप बनेको छ। आगामी पाँच वर्षमा माडी र बाँकी चितवन जोड्ने गरी राष्ट्रिय निकुञ्जमा सुरुङ्गमार्ग ९ग्लमभच न्चयगलम च्यबम० वा ँथि इखभच सडकमध्ये एक निर्माण गरिने छ। यो सडक निर्माणले यातायात, विद्युत, टेलिफोन, इन्टरनेट सेवा उपलब्ध हुन सहज हुनेछ। यसको साथै रिउ कोरिडोर ९ऋयचचष्मयच० यसै अवधिमा पूरा गरिने छ। माडी रिङ्गरोडको करीब ४० किमी सडक निर्माणको ठोस पहल अघि बढाइने छ। यसबाहेक स्थानीय तहले अघि सारेका विकास निर्माण र जनजीविकाका क्षेत्रका योजना तथा कामहरुलाई गुणात्मकरुपमा पूरा गर्न विशेष पहल गरिने छ। ८ जनयुद्धका क्रममा हाम्रो पार्टीको भूलवश भएको बाँदरमुढे दुर्घटनामा दिवङ्गतहरुको चिरस्मरणमा एक पार्क निर्माण गरिने छ। ९ राष्ट्रिय निकुञ्जका जङ्गली जनावरहरुका कारण यस क्षेत्रका जनताले सास्ती झेल्नु परिरहेको अवस्थालाई अन्त्य गर्न निकुञ्जसँग जोडिएका बस्ती क्षेत्रमा पीसीसी वालसहितको मेस जाली जडान गरिने छ। (ङ) चितवन, कृषि शिक्षा र उत्पादनको मुख्य केन्द्र १० कृषि तथा वन विज्ञान विश्वविद्यालय देशकै एक मात्र प्राविधिक विश्वविद्यालय हो। यसलाई आगामी दिनमा केन्द्रीय विश्वविद्यालयका रुपमा अघि बढाइने छ। साथै रामपुरमा हाल थोरै मात्रामा रहेको विद्यार्थी संख्यालाई बढाएर अहिलेको भन्दा दशौं गुणा बढी विद्यार्थीहरु पढ्न सक्ने सामथ्र्य विकास गरिने छ। साथै यहाँ केही हजार विदेशी विद्यार्थीहरुलाई समेत आकर्षित गरिने छ। साथै कृषि क्रान्तिको प्राविधिक नेतृत्व गर्न सक्षम जनशक्ति विश्वविद्यालयमार्फत् निर्माण र परिचालन गरिने छ। ११ कृषि तथा वन विज्ञान विश्वविद्यालय, सामुदायिक विद्यालय, त्रिविको आङ्गिक क्याम्पस वीरेन्द्र बहुमुखी क्याम्पसको स्तरीकरणका लागि विशेष पहल गरिने छ साथै सामुदायिक क्याम्पस वा कलेजलाई पनि सरकारबाट निश्चित अनुदानको व्यवस्था गरिने छ। १२ किसानलाई आधुनिकीकरण गर्न अति आवश्यक भइसकेको छ। तसर्थ जमिनको चक्लाबन्दी गरी सहकारीकरण वा अन्य माध्यमबाट ठूलो स्केलमा कृषि फर्मको विकास र विस्तार गरिने छ। कृषकलाई आधुनिक खेती प्रणालीसँग अवगत गराई कृषि उब्जनी वृद्धि गर्न कृषि तथा वन विज्ञान विश्वविद्यालयसँग सहकार्य गरी कृषक पाठशाला सञ्चालन गरिने छ। यस्ता पाठशालामा किसानहरुलाई उन्नत खेती प्रणालीबारे व्यवहारिक ज्ञान दिइनेछ। (च) सामुदायिक शिक्षामा क्रान्तिकारी विकास १३ चितवनमा रहेका सप्तगण्डकी क्याम्पस, बालकुमारी कलेज, माडी कलेज र शहिद स्मृति कलेजजस्ता सामुदायिक कलेजसँगको सहकार्यमा चितवनमा एउटा पब्लिक विश्वविद्यालय स्थापना गरिने छ। १४ विद्यालय शिक्षाको स्तरीकरणका लागि उचित नियमनको व्यवस्था गर्न चितवनका ७ वटै स्थानीय तहसँग समन्वय र सहकार्य गरिने छ। नमूना विद्यालयका रुपमा स्थापित भइसकेको नारायणी मावि ले अवलम्बन गरेका शैक्षिक क्रियाकलापहरुको जिल्लाव्यापी विस्तार अनुकुलन गरी चितवन जिल्लाका कम्तिमा २५ प्रतिशत विद्यालयहरु नमूना विद्यालय बनाइने छ। साथै वडाहरुमा गरीब तथा न्यून आय भएका अभिभावकका बालबालिकाको शिक्षाका लागि तत्काल मन्टेश्वरी कक्षासहितको सामुदायिक विद्यालय स्थापना गरिने छ। (छ) समृद्ध र विकसित चितवनको सपना १५ चितवनमा मेट्रोमोनो रेलको सम्भाव्यता अध्ययन गरी निर्माण कार्यलाई अघि बढाइने छ। १६ मेघौलीमा रहेको विमानस्थलको स्तरोन्नति गरी त्यसलाई सञ्चालनमा ल्याइने छ र भरतपुरमेघौली सडक यातायातलाई २०२५ मिनेटमा ओहोरदोहर गर्नसक्ने ढङ्गले स्तरोन्नति गरिने छ। १७ नवलपुर खण्डसँग जोडेर समग्र पश्चिम चितवनको विकास गर्न नारायणी नदीमा ३ वटा थप पुल निर्माण गरिने छ। १८नारायणी र राप्ती नदिमा तटबन्धन गरी फराकिलो रिङ्गरोड निर्माण गरिने छ। पूर्वी चितवनको कयर खोला, राप्ती आदि नदीमा समेत तटबन्धन गरी त्यहाँ सडक निर्माण गरिने छ। १९ चितवनमा तीव्ररुपले शहरीकरण भइरहेको छ। खेतीयोग्य जमिनको सीमितिकरण हुँदैछ। आगामी दिनमा खेतीयोग्य, औद्योगिक क्षेत्र र आवास क्षेत्रका रुपमा भूमिको वर्गीकरणको नीति लिइने छ। २० भण्डरामलेखु सडकलाई स्तरोन्नतिसहित पूर्णता दिइने छ। शक्तिखोरफिस्लिङ् सडक निर्माण गरिने छ। २१ शारदानगरमा अन्तर्राष्ट्रियस्तरको खेलकूद रङ्गशाला निर्माण गरिने छ। २२ चितवनमा अन्तर्राष्ट्रियस्तरको मनोरञ्जन पार्क (फनपार्क) निर्माण गरिने छ। उक्त पार्कको नामाकरण शहीदहरुको नाममा राखिने छ। २३ जोखिमपूर्ण बस्तीको स्थानान्तरण, नदीले कटान गरिएका जमिनको क्षतिपूर्ति, बाँदरझुलाका जनताको भरपर्दो र वैज्ञानिक समाधान निकालिनेछ। २४ चितवनमा सञ्चार अध्ययन प्रतिष्ठान स्थापना गर्न पहल गरिने छ। यसका साथै, ड्ड मर्यादित र जिम्मेवार, र स्वतन्त्र प्रेस क्षेत्रको विकास र पत्रकारको सुरक्षा र क्षमता अभिवृद्धिका लागि केन्द्रीयस्तरमा नेपाल पत्रकार महासंघ र सञ्चारसँग सम्बन्धित निकायहरुले अघि सार्दै आएका माग तथा अवधारणा पुरा गर्न विशेष भूमिका निर्वाह गरिने छ। ड्ड चितवनमा आमसञ्चार तथा सञ्चारकर्मीहरुको सर्वाङ्गण विकासका लागि आमसञ्चार प्रतिष्ठानको निर्माण गरिने छ। ड्ड स्थानीय तथा सामुदायिक सञ्चारलाई समानुपातिक विज्ञापन, अनुदान तथा विज्ञापनका लागि सहज हुने नीतिगत व्यवस्था र कार्यान्वयनका लागि पहल गरिने छ। (ज) पर्यटकीय चितवन नगरीका लागि विशेष योजना २५ देशको तेस्रो पर्यटकीय गन्तव्यको रुपमा रहेको चितवनको समग्र विकास गर्दै राष्ट्रिय निकुञ्ज, तालतलैया, सामुदायिक वन, कृषि तथा जडिबुटी फार्म, औद्योगिक क्षेत्र, शिक्षालय, पहाडी पदयात्रा, जङ्गल पदयात्रा, साहसिक पर्यटनलगायतको विकास तथा प्रबद्र्धन गर्दै यातायातको व्यवस्था (प्रस्तावित रेल, सडक सञ्जाल तथा एयरपोर्ट) को उचित व्यवस्थापन गर्ने। चितवनलाई पहिलो पर्यटकीय गन्तव्यको रुपमा विकास गर्ने। प्राङ्गारिक कृषिको पनि उचित प्रवद्र्धन साथै कृषि पर्यटनको पनि विकास गर्दै चितवनको पर्यटन व्यवसायलाई मर्यादित बनाउँदै विश्व समुदायमा नै चितवनको पहिचान स्थापित गरिने छ। २६ देवघाट, मौलाकालिका क्षेत्रलाई धार्मिक पर्यटनको रुपमा विकास गर्न गुरुयोजना तयार गरिने छ। यसअन्तर्गत देवघाटको समग्र क्षेत्रको संरक्षण, पुनर्निर्माण, प्रवद्र्धन, विद्युतीय शवगृह तथा वृद्वाश्रमको निर्माण गरी त्यसको संरक्षण र विकास गरिने छ। चितवनलाई मेडिकल राजधानी बनाइने २७ चितवन जिल्ला केही वर्षयता मेडिकल राजधानीका रुपमा तीब्र विकास भईरहेको छ। देशकै स्वास्थ्य सेवाको प्रमुख केन्द्रका रुपमा यसलाई विकास गर्न विशेष योजनाको निर्माण गरी आवश्यक पहल गरिने छ। २८ बिपी कोइराला मेमोरियल क्यान्सर अस्पतालको स्तरोन्नति र सेवालाई व्यवस्थित बनाउने, भरतपुर अस्पताललाई विकास गरी मेडिकल कलेजको रुपमा निर्माण गर्ने योजना बनाइने छ। २९ क्षयरोग, मलेरिया, डेंगु, एचआईभीलगायतका सङ्क्रामक रोगहरुविरुद्ध प्रभावकारी कदमका लागि केन्द्रीयस्तरमा विशेष कार्यक्रम, एचआइभी सङ्क्रमित एकल महिला तथा बालबालिकालाई सामाजिक सुरक्षा कार्यक्रममा समेट्ने। चितवनको विकास निर्माणको स्वामित्व ३० चितवन जिल्लाका ७ वटै पालिकाले बनाएका योजनाहरुको स्वामित्व लिई ती योजना लागू गर्न पालिकाहरुलाई सहयोग र नेतृत्व गरिने छ।"
सोसल मिडियाबाट सोध्नुहोस् नेताज्यूलाई प्रश्न,"काठमाडौं : अन्नपूर्ण मिडिया नेटवर्कले प्रतिनिधिसभा र प्रदेशसभा चुनावलाई लक्षित गरी सोसल मिडिया अभियान सुरु गरेको छ। मतदाता र उम्मेदवारहरूबीच अन्तर्क्रिया गराई दलका सम्बन्धित नेताहरूलाई जवाफदेही बनाउन अन्नपूर्ण मिडिया नेटवर्कले अभियान थालेको हो। फेसबुक र ट्वीटरमा तपाईँ आफूले चाहेका उम्मेदवारलाई प्रश्न गर्न सक्नुहुनेछ। कसरी सहभागी हुने? फेसबुक र ट्वीटरमा  ह्यासट्याग प्रयोग गरी तपाईँ आफूले चाहेको उम्मेदवारलाई प्रश्न सोध्न सक्नुहुनेछ। तपाईँका प्रश्नको जवाफ सम्बन्धित नेताहरूले दिनेछन्। तपाईंले सोधेका प्रश्नको जवाफ हामी सम्बन्धित नेताबाट माग्ने छौँ। अन्नपूर्ण पोस्ट् दैनिक, अन्नपूर्ण पोस्ट् डट कम, एपी वन टेलिभिजन र रेडियो अन्नपूर्ण नेपालले मतदाता र उम्मेदवारबीचको अन्तर्क्रियालाई संयुक्त रुपमा सहजीकरण गर्नेछन्।"
"पूर्वमन्त्री शेरधन राईको गाडीमा बम आक्रमण, सुरक्षागार्ड असई घाइते","भोजपुर : पूर्व सुचना तथा सञ्चारमन्त्री तथा एमाले नेता शेरधन राईको गाडीमाथि बम र गोली प्रहार भएको छ । भोजपुर सदरमुकामदेखि टेम्केमैयुँ गाउँपालिकाको कोटतर्फ चुनावी सभामा जाँदै गर्दा बिहान १० बजे टेम्केमैयुँ गाउँपालिका६ गुम्बामा राई सवार बा १५ च ५६०८ नम्बरको वनटेन गाडीमा बम प्रहार भएको हो । तीन जनाको समूहमा आएका अज्ञात व्यक्तिले राईको गाडीमाथि बम र गोली प्रहार गरेको शेरधन राइले बताएका छन् । बमबाट राईको सुरक्षामा खटिएका असई डिल्लीबहादुर देवकोटाको दाहिने हातमा चोट लागेको र गाडीको अगाडीको भाग क्षति भएको राइले बताएका छन्। आक्रमणपछि राइका सुरक्षार्थ खटिएका प्रहरी सहायक निरीक्षक डिल्ली देवकोटाले पनि २१ राउण्ड जवाफी फायर गरेको र राई, उनको साथमा रहेका कार्यकर्ता सकुशल रहेको रार्इले बताए । भोजपुर प्रदेशसभा क्षेत्र नं २ का वाम गठबन्धनका उम्मेदवार राईले निर्वाचनमा आफूले जित्ने निश्चित भएको र यसलाई रोक्नका लागि प्रतिद्वन्द्वीहरुले ज्यान मार्ने षडयन्त्र गरेको आरोप लगाए । सरकार सुरक्षमा संवेदनशील नभएको राईले बताए । जिल्ला प्रहरी कार्यालय भोजपुरका प्रहरी प्रहरी निरीक्षक गितनारायण चौधरीले आक्रमण गर्ने समूहको पह्चिान नभएको र प्रहरीको टोली घटनास्थल खटाइएको बताए ।"
नेताले भुलेको मर्चवार,"बुटवल: हरेक निर्वाचनमा दलहरूको नारामा समेटिने मुख्य क्षेत्र हो, रूपन्देहीको मर्चवार । यो बीचमा मर्चवारवासीले भोट हाल्ने निर्वाचन चिह्न अनेकौं फेरिए तर मर्चवार फेरिएन । स्थानीयलाई अभावले उस्तै गरी सताएकै छ । मर्चवारका गाउँमा अहिले पनि औषधिको नाममा सिटामोलसम्म पाइँदैन । बिरामी भई छटपटिँदा भैरहवा आउनुको विकल्प छैन । गाउँका स्वास्थ्य चौकीमा चिकित्सक छैनन् न छ औषधि नै । जेसुकै बिरामी भए पनि सिटामोल खानुको विकल्पय छैन', ७३ वर्षीय दहित मुराउले भने', सिटामोल पाउन पनि चारपाँच किलोमिटर टाढा पुग्नुपर्छ ।' अहिले निर्वाचन लागेसँगै मर्चवारमा पार्टीका झन्डा फरफराउन थालेका छन् । विद्युत्का पोल, रूखका हाँगाहरूमा उम्मेदवारका बोर्ड झुन्डिएका छन् । नेताहरू गाडीमा झन्डा फरफराउँदै ओहोरदोहोर गर्छन् । तर, नेताहरूसँग स्थानीयवासी सरोकार राख्दैनन् । चिन्ता छ त औषधि, खानेपानी, खेती, मल र बीउको । खेती गर्न पाए, औषधि गर्न सके त मरिँदैन नि !', मायादेवी गाउँपालिका गुड्वाका ७० वर्षीय सुदामा धवलले आक्रोशित मुद्रामा भने, नेतालाई जिताएर के गर्ने ? , सधैं उनीहरू नै खान्छन्, गरिबलाई केही छैन ।' मर्चवार क्षेत्रका चिफ साब' अर्थात् पूर्वमन्त्री सर्वेन्द्रनाथ शुक्ल पाँचौं पटक चुनावी मैदानमा छन् । क्षेत्र नम्बर ४ बाट प्रतिनिधिसभा सदस्य उम्मेदवार बनेका उनलाई ०५१ र ०७० मा मतदाताले जिताएर पठाएका थिए । पटकपटक निर्वाचन चिह्न परिवर्तन गरेर चुनावी मैदानमा आएका शुक्ल अहिले छाता चिह्नमा भोट मागिरहेका छन् । उनले ०४८ र ०५१ मा हलो, ०६४ र ०७० मा जोडी बयलमा भोट मागेका थिए । मर्चवारको विकास नै मेरो मुख्य एजेन्डा हो', उनले भने । सोही क्षेत्रमा राजपा छाडेका ओमप्रकाश यादव गुल्जारी' एमालेबाट चुनावी मैदानमा छन् । मधेसवादी दलहरूले मर्चवारको विकासमा काम गर्न सकेनन्, मैले यस क्षेत्रका आमूल परिवर्तन गर्नेछु', उनको दाबी छ । ०६४ सालमा भैरहवा क्षेत्रबाट निर्वाचित उनी राज्यमन्त्री बनेका थिए । कांग्रेसका प्रमोद यादव पनि चुनावी मैदानमा छन् । उनी नयाँ उम्मेदवार हुन् । तीनै उम्मेदवारको एजेन्डा मर्चवारको विकास गर्ने रहे पनि मतदाता विश्वस्त छैनन् । मायादेवी हर्नापुरका ६६ वर्षीय टिर्रे हरिजनले भने, नेता मिलेर खाए, गरिब जनतालाई केही दिएनन् ।' झन्डै ४० वर्षअघि भैरहवालुम्बिनी सडक बनाउँदा मजदुरी गरेका हरिजनको परिवार मजदुरीले नै पालिएको छ । चार कट्ठा खेत त छ, मल बीउ भए तरकारी फल्थ्यो, हामी गरिबले कहाँ पाउनु ? ', उनले निराश हँुदै भने । सीमा क्षेत्रका बासिन्दा भारतबाट सामान ल्याएर बिक्री गर्दै गुजारा चलाउँछन् । अन्नभण्डार भए पनि मर्चवारले कहिल्यै सरकारी सुविधाको प्रविधि, मल, बीउ पाएन । परम्परागत खेतीबाट उब्जनी बढ्न सकेको छैन । पछिल्लो समय सिँचाइको अभावमा छ, मर्चवार । कहिले सीके राउतको झन्डा, कहिले मधेस आन्दोलनका नाममा मधेसी दलको झन्डा बोक्नु सिवाय उनीहरूले नयाँ अवसर पाएकै छैनन् । युवामा पनि नेताप्रति भरोसा देखिएको छैन । भैरहवामा स्नातक तह पढ्दै गरेका सेमरीका २२ वर्षीय रमेश भुजले भने, भोट दिएर के हुन्छ ? पढेकालाई कसैले जागिर दिन सक्दैनन् ।' पहिलो पटक भोट दिने अवसर पाएका उनी निर्वाचनप्रति उत्साहित छैन् । अन्योलबीच मधेसमा स्थानीय तह निर्वाचन भएको थियो । धेरै मतदाताले भोट नै खसालेनन् । भोट माग्नेले कम्तीमा धुलो नउड्ने सडक, स्वास्थ्य चौकी र विद्यालय बनाइदिए हुन्थ्यो', मझगावाकी उर्मिला लोधले भनिन् । उनलाई छोराछोरीले राम्रो शिक्षा नपाएकोमा चिन्ता रहेछ । उनका अनुसार मर्चवारका सरकारी विद्यालयको अवस्था नाजुक छ।"
राप्रपा राष्ट्रवादीको 'पृथ्वीपथ',"काठमाडौं: एकीकृत राष्ट्रिय प्रजातन्त्र पार्टी (राष्ट्रवादी)ले आफ्नो चिन्तन र कार्यक्रमलाई पृथ्वीपथ नामकरण गरेको छ। राष्ट्रवादीका अध्यक्ष डा प्रकाशचन्द्र लोहनीले सोमबार जारी गरेको ४५ पृष्ठ लामो चुनावी घोषणापत्रमा सो कुरा उल्लेख गरिएको छ। पार्टीले राजनीतिक प्रणालीतर्फ नेपालको वैदिक सनातन हिन्दु राष्ट्रको पहिचान बहुलवादी प्रजातन्त्र र संवैधानिक राजतन्त्रलाई राजनीतिक प्रणालीका रूपमा आत्मसात् गरेको डा लोहनीले बताए। शासकीय स्वरूपतर्फ संवैधानिक राजतन्त्र र प्रत्यक्ष निर्वाचित प्रधानमन्त्री रहने र केन्द्रमा दुई सदनात्मक व्यवस्थापिकाको पक्षमा राप्रपा (राष्ट्रवादी) रहेको घोषणापत्रमा उल्लेख छ। राष्ट्रवादीले केन्द्रीय सरकार, प्रादेशिक सरकार र स्थानीय सरकार गरी शासकीय स्वरुपमा तीन तहका सरकारको संरचनालाई स्वीकार गरेको छ। राज्यको पुनःसंरचनातर्फ राप्रपा (राष्ट्रवादी)ले जनतालाई राज्य शक्ति हस्तान्तरण गर्ने अवधारणाअनुरूप राज्यको पुनःसंरचनालाई अंगीकार गरेको हो। सामथ्र्य, पहिचान, भूगोल र ऐतिहासिक पृष्ठभूमिलाई संघीय संरचनाको आधार मानेको छ। राज्य संरचनाको नाममा केन्द्र कमजोर गर्ने चिन्तनले देशको हित नहुने धारणा राप्रपा (राष्ट्रवादी)को छ। रणनीतिमा समावेशी प्रजातान्त्रिक दर्शनमा अडेको राष्ट्रियता अर्थात् समावेशी प्रजातान्त्रिक राष्ट्रवादको दर्शन रहेको छ। अवसरको समानता, सामाजिक न्याय, लैंगिक समानता र प्रगतिशील उदारवादको जगमा नेपालमा बस्ने सबै नेपालीको आर्थिक सम्पन्नता, पूर्ण धार्मिक स्वतन्त्रतासहित वैदिक सनातन हिन्दु राष्ट्रको पहिचान रहेको छ। आपसि हित सन्तुलन र राष्ट्रिय स्वाभिमानमा अडेको परराष्ट्र नीति, राष्ट्रिय एकताको पक्षमा संवैधानिक राजतन्त्र, स्थानीय तहमा राज्य शक्तिको हस्तान्तरण वा स्वायत्त संघीय शासन प्रणाली, उपेक्षित वर्गको प्रतिनिधित्व अनिवार्य व्यवस्था चुनावी घोषणापत्रमा रहेको छ। राजतीतिक र नागरिक हकका साथै आर्थिक, सामाजिक र सांस्कृतिक हक अधिकारको सुनिश्चितता, राष्ट्रिय उद्यमलाई प्रोत्साहित गर्ने प्रगतिशील उदार आर्थिक व्यवस्था, भ्रष्टाचार र सामन्ती प्रवृत्तिको उन्मूलन, भूमिहीन किसान, साना किसान, मजदुर, विपन्न तथा पिछडिएका महिला तथा उत्पीडित वर्गमा केन्द्रित विशेष आर्थिक नीति र व्यवस्था रहेको छ। घोषणापत्रमा गाँस, बास, कपास, शिक्षा र स्वास्थ्यको सबै नेपालीलाई व्यवस्था, विदेश जान नपर्ने गरी नेपालभित्रै रोजगारीको व्यवस्था गर्ने प्रतिबद्धता राप्रपा राष्ट्रवादीले गरेको छ ।"
हामी अब ठगिनेवाला छैनौं',"मेलौली(बैतडी): २०१६ सालमै सहायक मन्त्री भएर इतिहास रचेकी द्वारिकादेवी ठकुरानीको कर्मभूमी तल्लोसोराडबासीले अझै विभिन्न किसिमका समस्या झेलिरहेका छन्। बीपी कोइरालाको मन्त्रिमण्डलमा स्थान पाइसकेकी ठकुरानीको ठाउँको मूहार भने अझै फेरिएको छैन् । प्रत्येक निर्वाचनमा सोराडबासीका मागमा भिन्नता आउन सकेको छैन्। नागरिकका आधारभूत कुराहरु राजनीतिक नेतृत्वले पूरा गर्न नसक्दा मतदाताले पुरानै माग दोहोर्याइरहेको मणिलेक माविका प्राचार्य देवदत्त कलौनी बताउँछन्। तल्लोसोराड क्षेत्रलाई जहिले पनि नेताहरुले भोट बैंकको रुपमा प्रयोग गरेका छन्,' उनले भने, नागरिकका आधारभूत माग समेत पूरा गर्न सकेका छैनन्।' सडक निर्माण कार्य थालेको ३४ बर्षपछि पाटनपञ्चेश्वर सडकको चालू आर्थिक बर्षमा ट्रयाक खोल्ने काम सम्पन्न हुँदैछ। धुलाम्य भएपनि सडक पुग्दा केही सजिलो भएको छ । यसलाई प्राथमिकता साथ कालोपत्रे गर्ने प्रतिबद्धता जनाउने नेतालाई भोट दिन्छौं'मेलौली ७ का ध्वजबहादुर चन्दले भने अब हामी ठगिनेवाला छैनौं । उम्मेद्वारका बोली व्यवहार चिनिसकेका छौं । यो क्षेत्रको विकास गर्नेलाई भोट दिन्छौं।' ६ दशक अघि महिला नेतृत्व जन्माइसकेको ठाउँमा महिलाले अझै विभिन्न किसिमका समस्या झेलिरहेका छन्। आफूहरुका माग पूरा गर्नेलाई मात्रै भोट दिने मेलौली ७ की पानकी ओझाले बताइन् । हाम्रो सोराड क्षेत्र कुनै कुरामा कम छैन् । जुन बेला महिलालाई बाहिर निस्किन मुस्किल हुन्थ्यो । त्यो बेला महिला नेतृत्व जन्माएको ठाउँ हो । तर पछि यो क्षेत्रको विकासमा कसैले चासोे दिएन्, उनले भनिन्, हामीलाई विद्युत,खानेपानी, सडक सबै कुराको अभाव छ । हाम्रो अभाव परिपूर्ती गर्ने नेतालाई भोट दिन्छौं ।' प्रत्येक हिउँदको खानेपानीको बिषयलाई लिएर गाउँघरमा झगडा हुने गरेको छ। खानेपानीको लागि रातिको १, २ बजे ब्युँझेर जानुपर्ने बाध्यता रहेको छ । मेलौली नगरपालिका भईसक्दा समेत कुनै सुविधा प्राप्त भएको छैन् । हाम्रा समस्या समाधान गर्न चाँसो नदिने नेतालाई किन भोट दिने?'मेलौली १ की सरु नायकले भनिन्,नेताहरुले जहिले पनि हाम्रो मतको अवमूल्यन गरेका छन्। हाम्रा जनजिविकासंग जोडिएका मुद्दामा कहिले सोच्दैनन् ।' तल्लोसोराड क्षेत्रको मुहार फेर्नका लागि सडक र विद्युतलाई प्राथमिकता दिनुपर्ने मेलौली १ का गंगासिंह नायकले बताए। उनले भने हाम्रो यो क्षेत्र कृषिका लागि उर्वरभूमी छ। यहाँ सडक र विद्युतको व्यवस्था गर्न सके धेरै परिवर्तन आउँथ्यो। नेताहरु गाडीमा धुलो उडाउँदै झुटो आश्वासनका पोका लिएर आउँछन् । के गर्नु?' पाटनपञ्चेश्वर सडकको ट्रयाक खोल्न तीन दशक बढी लाग्नु राजनैतिक नेतृत्वको बेइमानी भएको स्थानीयबासी बताउँछन्। दुर्गम क्षेत्रका नागरिकका समस्या नेताहरुको प्राथमिकता नपर्दा स्थानीयबासीले विकास तथा परिवर्तनको अनुभूति गर्न नपाएको मेलौली ७ का रमित ओझाले बताए । तल्लोसोराडमा पर्ने पञ्चेश्वर बहुउद्देश्यीय आयोजना चर्चामा आएको धेरै बर्ष भइसकेको छ । तर अझै त्यो आयोजनाले गति लिएको छैन् । यो आयोजना निर्माण भएमा तल्लोसोराड मात्रै नभएर समग्र देशकै मुहार फेरिने मणिलेक माविका प्राचार्य देवदत्त कलौनीको ठम्याई छ। बैतडीको तल्लोसोराड क्षेत्र प्रशस्त सम्भावना भएको क्षेत्र हो । तर यसको समृद्धिमा राजनैतिक नेतृत्वको ध्यान जान सकेन्' उनले स्पष्ट पारे। यो चुनावमा सबै राजनीतिक दलहरुले तल्लोसोराडमा क्षेत्रमा सडकदेखि लिएर अन्य पूर्वाधार विकासमा ध्यान दिने चुनावी नारा दिएका छन्। तर उनीहरुका नाराप्रति स्वराडबासी विश्वस्त देखिएका छैनन्।"
चुनावी अभियानमा होमियो कांग्रेस,"काठमाडौं: आसन्न प्रतिनिधिसभा र प्रदेशसभा निर्वाचनका लागि उम्मेदवारहरू चुनावी अभियानमा व्यस्त देखिएका बेला कांग्रेसले सोमबारदेखि पार्टीगत तहबाटै प्रचारप्रसारलाई तीव्रता दिएको छ। आइतबार नै पहिलो चरणमा निर्वाचन हुने जिल्लामा प्रतिनिधि खटाएको कांग्रेसले सोमबारदेखि काठमाडौंबाहिरको प्रमुख १० सहरबाट मिडिया सेन्टरसमेत सुरु गरेको छ । धनगढी, नेपालगन्ज, सुर्खेत, बुटवल, नारायणगढ, पोखरा, वीरगन्ज, जनकपुर, इटहरी र झापामा खोलिएको मिडिया सेन्टरको उद्घाटन सोमबार केन्द्रीय नेताले गरेका छन् । यी मिडिया सेन्टरले सम्बन्धित क्षेत्रको निर्वाचनसम्बन्धी सामग्रीलाई प्रचारप्रसारमा ल्याउनेछन् । कांग्रेसले काठमाडौंस्थित केन्द्रीय कार्यालयमा समेत यसअघि नै मिडिया सेन्टर सञ्चालनमा ल्याइसकेका थिए। केही समयअघि मात्रै कांग्रेसले बालकृष्ण खाँणको नेतृत्वमा निर्वाचन परिचालन समिति गठन गरेको थियो भने गगन थापाको संयोजकत्वमा प्रचारप्रसार समिति बनाएको थियो । निर्वाचन परिचालन समितिका संयोजक खाँणले पार्टी कार्यालयमा सोमबार आयोजना गरेको पत्रकार सम्मेलनमा भने, कांग्रेसले पहिलो चरणका लागि खटाएका केन्द्रीय प्रतिनिधिहरू सम्बन्धित क्षेत्रमा पुगिसकेको छ। उनीहरूले स्थानीय स्तरमा मतदातालाई मतदान गर्ने तरिकादेखि कांग्रेसको पक्षमा मतदान गर्न भोलिदेखि खट्दै हुनुहुन्छ। यसका साथै पहिलो चरणअन्तर्गत १० मंसिरमा हुने निर्वाचनका लागि पार्टी सभापतिसहितको शीर्ष नेताहरूको टोलीसमेत सम्बन्धित जिल्लामा पुग्न लागेको उनले बताए । पार्टी सभापति देउवाले गत शनिबार मात्रै १ नम्बर प्रदेशको ताप्लेजुङ, पाँचथर र सोलुखुम्बु पुगेर चुनावी सभालाई सम्बोधन गरेका थिए। मंगलबार प्रधानमन्त्री तथा सभापति देउवा नेपालगन्ज जाँदै छन् भने बुधबार धनगढी जाने कार्यक्रम तय भएको कांग्रेसको प्रचारप्रसार समितिले जनाएको छ । त्यसैगरी, ३० गते देउवा आफ्नो गृहजिल्ला डडेलधुरा जानेछन् भने १ गते दार्चुला, बैतडी २ गते बझाङ, बाजुरा गएर चुनावीसभालाई सम्बोधन गर्नेछन् । कांग्रेस पार्टी कार्यालयका मुख्यसचिव कृष्णप्रसाद पौडेलका अनुसार २ गते पछिको कार्यक्रम अहिले बनेको छैन। पौडेलका अनुसार शीर्ष नेताहरूको चुनावीसभासँगै केन्द्रबाट खटेका प्रतिनिधिले जिल्ला तहमा पार्टीभित्र देखिएको मतभेददेखि स्थानीय तहको प्रचारप्रसारसम्मको कार्यक्रम बनाउनेछन् । पहिलो चरणको निर्वाचनका लागि आइतबार कांग्रेसले केन्द्रबाट ३२ जना केन्द्रीय प्रतिनिधिसमेत खटाइसकेको छ ।"
एम्बुसबाट जोगिए एमालेमाओवादी उम्मेदवार,"काठमाडौं : संखुवासभा प्रतिनिधिसभा उम्मेदवार एमाले नेता राजेन्द्र गौतम र प्रदेशसभाका उम्मेदवार माओवादी नेता पूर्णप्रसाद राई विद्युतीय धरापबाट जोगिएको छ । संखुवासभाको धुपुदेउरालीमा निर्वाचन अभियानमा जानेक्रममा मंगलबार बिहान ११: ०० बजे विद्युतीय धराप विस्फोटन भएको एमालेका संखुवासभा सचिव खड्ग राईले अन्नपुर्ण पोस्ट्लाई बताए । उम्मेदवार गौतम र राई सकुशल रहेको उनको भनाई छ । एमालेका नेता लेखनाथ बुढाथोकी, सन्तोष चापागाई लगायत सय बढी कार्यकर्ता उम्मेदवारको साथमा रहेको थियो । अज्ञात समुहबाट प्रहार भएको धराप विप्लप माओवादीले राखेको हुन सक्ने प्रहरीले अनुमान गरेको छ ।"
प्रधानमन्त्रीको दवावमा मध्यराति चार एआइजी बढुवा,"काठमाडौं : सरकारले रातारात दरबन्दी थपेर चार डिआइजीलाई एआइजीमा बढुवा गरेको छ । सोमबार राति ११ बजे प्रधानमन्त्री कार्यालयका सविच, गृहसचिव र प्रहरी महानिरीक्षको बढुवा समितिको बैठक बसी चार डिआइजीलाई एआइजीमा बढुवाका लागि सिफारिस गरिएको गृह सचिव मोहनकृष्ण सापकोटाले जानकारी दिए। निर्वाचन आचारसंहिताले बढुवामा रोक लगाएको भएपनि प्रहरी महानिरीक्षक प्रकाश अर्यालको असहमतिका बाबजुद प्रधानमन्त्री शेरबहादुर देउवाको दबावमा रातारात निर्वाचन आयोगसँग समहति लिई चार एआइजीको बढुवा सिफारिस गरिएको गृहमन्त्रालय स्रोतले जनाएको छ । सरकारले यही कार्तिक २० गते निर्वाचन आयोगसँग दुईजना एआजी बढुवाका लागि अनुमति लिएको थियो भने दुई एआजी बढुवाका लागि सोमबार रातिनै निर्वाचन आयोगबाट जबस्जस्ती सहमति लिएको हो । एआइजीमा बढुवा कालागि सिफरिसमा गरिएकमा डिआइजी हेमन्तबहादुर पाल, डिआइजी मधु प्रसाद पुडासैनी, डिआइजी माधब प्रसाद नेपाल र डिआइजी पंकज श्रेष्ठ रहेका छन् ।"
"समाजवाद लक्ष्य, साम्यवाद परिकल्पना : ओली","काठमाडौं : एमाले अध्यक्ष केपी शर्मा ओलीले समाजवाद वाम गठबन्धनको लक्ष्य र साम्यवाद परिकल्पना भएको बताएका छन् । निर्वाचनपछि एमाले र माओवादीको एकता हुन्छ, काठमाडौंका उम्मेदवारको परिचयात्मक कार्यक्रममा बोल्दै अध्यक्ष ओलीले भने, समाजवाद हाम्रो लक्ष्य हो भने साम्यवाद परिकल्पना हो । कांग्रेसले वाम गठबन्धनबारे भ्रम फिजाउन खोजेपनि जनता त्यस्तो भ्रमबाट विचलित नहुने उनले विश्वास व्यक्त गरे । ओलीले कांग्रेससँग कुनै पनि विचार नभएकाले तानाशाही अधिनायकवादको भ्रम फैलाउन खोजेको आरोप लगाए । हामी लोकतन्त्रको पक्षमा छौं, लोकतन्त्रका लागि कांग्रेसबाट आइएसओ प्रामाणपत्र लिनुपर्ने भ्रम नपाले हुन्छ, उनले भने । कांग्रेस र विप्लवबीच कुनै पनि फरक नभएको उनको भनाइ छ । शान्ति सुरक्षा खतरामा परेको भन्दै उनले त्यसतर्फ सजग हुन सरकारको ध्यानाकर्षण गराए । कांग्रेसले सरकारमा बसेर ब्रह्मलुट गरेको आरोप समेत ओलीको छ । निर्वाचनपछि बन्ने सरकारले अहिलेको सरकारले गरेका निर्णय उल्टाउन सक्छ, हेक्का रहोस् उनले भने, कांग्रेसका कुरा नसुनिकन एकताबद्व भएर चुनावी अभियानमा लाग्नुहोस् । ओलीले गठबन्धन संमृद्व नेपाल निर्माणका लागि स्पष्ट नीति र लक्ष्यका साथ अघि बढ्ने बताए । उनले संमृद्व नेपाल निर्माणका लागि नै एमाले, माओवादी मिलेको बताए । सामाजिक सद्भाव र राष्ट्रिय एकताका साथ समृद्ध नेपाल निर्माणको अभियानमा होमिएको उनले बताए । कार्यक्रममा बोल्दै एमाले वरिष्ठ नेता एवम् काठमाडौं क्षेत्र नम्बर २ का उम्मेदवार माधवकुमार नेपालले काठमाडौंका १० क्षेत्र कम्युनिस्टको किल्ला बन्ने विश्वास व्यक्त गरे । नेपालले अब बन्ने सरकारले आत्मनिर्भर अर्थतन्त्र, व्यापारघाटा कम गर्न ध्यान दिने दाबी गरे ।"
उम्मेदवारमाथि आक्रमण गर्नेलाई कारबाही हुन्छ : प्रधानमन्त्री,"नेपालगन्ज : प्रधानमन्त्री शेरबहादुर देउवाले निर्वाचनका बेला उम्मेदवारमाथि भइरहेका आक्रमणका दोषीलाई कडा कारवाही हुने बताएका छन् । ठाउँठाउँमा भइरहेका आक्रमण तथा चुनाव विथोल्ने क्रियाकलापलाई सरकार तथा गृहमन्त्रालयले समेत गम्भीर रुपमा हेरिरहेको भन्दै उनले ती घटनामा संलग्नलाई कारबाही हुने बताए । पश्चिमका जिल्लामा चुनावी कार्यक्रममा भाग लिन निस्किएका प्रधानमन्त्री देउवाले मंगलबार नेपालगन्ज विमानस्थलमा पत्रकारसँग संक्षिप्त कुराकानी गर्दै यस्तो बताएका हुन् । छिटफुट घटनाहरु भइरहेका छन् तर, सरकारले चुनाव सुरक्षित र भयरहित बनाउनका लागि लागिपरेको छ प्रधानमन्त्री देउवाले भने त्यस्ता घटनामा संलग्नलाई कारबाहीका लागि गृहमन्त्रालय अनि सरकारले सबै सुरक्षा निकायलाई निर्देशन दिइसकेको छ । नेपालगन्जमा मंगलबार भएका मध्यपश्चिम सुरक्षा गोष्ठीलाई समेत उनले सम्बोधन गरेका छन् । त्यसक्रममा प्रहरी महानिरीक्षक (आइजीपी) प्रकाश अर्याल पनि सहभागी थिए । कार्यक्रम सबै सुरक्षा अंगका प्रमुखलाई सम्बोधन गर्दै प्रधानमन्त्री तथा गृहमन्त्री देउवाले निर्वाचनलाई भयरहित र सुरक्षित बनाउन निर्देशन दिए । चुनाव नजिकिइरहेको छ, चुनाव विरोधी अवाञ्छित गतिविधिहरु पनि भइरहेका छन्, त्यस्ता क्रियाकलापलाई तुरन्त रोक्नुहोस् र कारबाही गर्नुहोस् प्रधानमन्त्री देउवाले भने सरकार यो चुनाव भयरहित, शान्त र सुरक्षित चाहन्छ, त्यहीअनुरुप तपाईँहरु पनि मतदाता, उम्मेदवार र चुनावी सुरक्षामा खटिनुहोस् । प्रधानमन्त्री देउवा आफ्नो गृहजिल्ला तथा निर्वाचन क्षेत्र डलेलधुरालगायतका जिल्लामा हुने चुनावी अभियानमा सहभागी हुन पश्चिम नेपालको भ्रमणमा निस्किएका हुन् ।"
म्याग्दीमा कांग्रेस उम्मेदवारलाई लक्षित गरी बम बिस्फोट,"बेनी : म्याग्दीको बेनी नगरपालिका१ अर्जममा मंगलबार दिउँसो नेपाली कांग्रेसको चुनावी प्रचार टोलीलाई लक्षित गरी माइन बम बिस्फोट गराइएको छ। बिहान रत्नेचौरमा चुनावी सभा सम्पन्न गरेर अर्जम क्षेत्रमा घरदैलोका लागि जाँदै गरेको कांग्रेसका प्रतिनिधिसभा सदस्य उम्मेदवार एवम् कांग्रेस म्याग्दीका सभापति खम्बीर गर्बुजा नेतृत्वको टोलीलाई लक्षित गरी बम बिस्फोट गराइएको हो। बम बिस्फोट हुँदा गाडीमा सामान्य क्षति पुगेको छ। विस्फोटमा कुनै पनि मानवीय क्षति नभएको जिल्ला प्रहरी कार्यालय म्याग्दीले जनाएको छ। बम विस्फोटले सवारी साधनका सिसा फुटेको प्रचार टोलीमा सहभागी तरुण दलका सदस्य सुमन श्रेष्ठले जानकारी दिए। एक मिनेट ढिला बिस्फोट भएको भए ठुलो मानवीय क्षति हुने थियो, संयोगबस हामी बच्यौँ, उनले भने, निकै माथिबाट तार ल्याएर विस्फोट गराइएको छ। प्रहरी नायब उपरीक्षक बसुन्धरा खड्काले घटनामा कुनै किसिमको क्षति नभएको जानकारी दिइन्। रत्नेचौरमा प्रहरी युनिट र भकुण्डेमा सशस्त्र प्रहरी क्याम्प छ, घटना लगत्तै हामीले सुरक्षा जनशक्ति बढाएका छौँ, उनले भनिन्, कुन समूहले बिस्फोट गरायो भन्ने विषय खुलेको छैन। नेत्रविक्रम चन्द विप्लव नेतृत्वको नेकपाको प्रभाव क्षेत्र मानिने म्याग्दीमा सोही समूहले नै विस्फोट गराएको प्रहरीको अनुमान छ। प्रहरीले चारदिन अघि सो समूहका तीन कार्यकर्तालाई नियन्त्रणमा लिएको थियो। चुनाव प्रचार टोलीमा गर्बुजासहित लोकतान्त्रिक मोर्चाबाट प्रदेश क का उम्मेदवार भीमप्रसाद गौचन, बेनी नगरपालिका मेयर हरिकुमार श्रेष्ठ र उपमेयर सञ्जु बरुवाल लगायत सहभागि थिए।"

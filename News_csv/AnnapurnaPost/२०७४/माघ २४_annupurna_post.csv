शीर्षक,विवरण
संघीयतामा मितव्ययिता,"मुलुक संघीय संरचनामा गएसँगै आर्थिक व्यवस्थापनको विषय पेचिलो बन्दै गएको छ। खासगरी आम्दानीका स्रोतहरू कम भएको मात्र होइन, बढ्दो आयातका कारण पनि आर्थिक असन्तुलन भएको अवस्थामा संघीयताको व्यवस्थापन त्यति सहज देखिँदैन। आर्थिक व्यवस्थापन सहज छैन भन्दैमा संघीयताबाट पछाडि फर्कन सक्ने अवस्था अब छैन। उसो त जीवनलाई झनै सहज बनाउन र समृद्धिका लागि संघीयताको परिकल्पना गरिएको हो। तर बुद्धिमत्तापूर्वक आर्थिक व्यवस्थापन गर्न सकिएन भने यसले मुलुकलाई अर्को संकटतर्फ धकेल्नेछ। प्रदेशशभाको बैठकसँगै प्रदेशका लागि आफ्नै स्रोत पहिल्याउनु आवश्यक भइसकेको छ। यसका लागि संघीय सरकारले हाल अनुदानको रूपमा आवश्यक स्रोत व्यवस्था गरेको छ। पहिलोपटक भएकाले पूर्वाधार निर्माण, कार्यालय व्यवस्थापन र दैनिक काम चलाउनका लागि मात्र अहिले व्यवस्था गरेको खर्चले धान्ने अवस्था छ। योजना नबनिसकेका कारण संघले गर्ने विकास निर्माणका काम तत्कालै कमै मात्रामा सञ्चालन हुने देखिन्छ। सामान्यतया एकभन्दा बढी स्थानीय निकायसँग सम्बन्धित योजना संघमा आउने गर्छन्। जसले गर्दा संघले गर्नुपर्ने विकास निर्माणको काम सोचेभन्दा बढी हुने देखिन्छ। घरघरमा सिंहदरबार जस्ता नारा संघीयताकै न्यानोले कोरलिएको हो। तर जनतालाई अधिकारसँगै समृद्धिको बाटोमा अगाडि बढाउन सकिएन भने यस्ता नाराले थप निरासता ल्याउने देखिन्छ। लामो समयको संक्रमणपछि जनताका बीचमा देखिएको आशालाई निराशामा परिणत हुन नदिन पनि संघले समेत विकास आयोजनामा प्रशस्त लगानी गर्नु आवश्यक देखिन्छ। सामान्य पूर्वाधारकै अभावमा एक सय १९ स्थानीय निकायमा निजी बैंकसमेत पुग्न सकेका छैनन्। यस उदाहरणको अर्थ हो, पूर्वाधार निर्माणमा सानो लगानीले केही हँुदैन र पूर्वाधारबिना केही हुँदैन। त्यसो हुँदा राज्यले पूर्वाधार क्षेत्रमा निकै लगानी गर्नु आवश्यक देखिन्छ। प्रदेशसभाले थपेको व्ययभारका कारण पूर्वाधार लगानीमा कमी आउन सक्छ। पूर्वाधार निर्माण क्षेत्रमा राज्यले लगानी गर्न नसक्दा जनताले फेरि पनि घरघरमा सिंहदरबार आएको अनुभूति गर्न सक्दैनन्। संघीयतामा गइसकेपछि पनि राजस्वका स्रोतहरू पुरानै अवस्थाका छन्। राजस्वको वार्षिक वृद्धिदर २० प्रतिशतको हाराहारीबाट माथि जान सक्ने देखिँदैन। आम्दानीको प्रमुख स्रोत राजस्वबाट प्रदेशका कारण र्सिजना भएको वित्तीय व्यवस्थापन गर्न नसकिने भएपछि यसको अर्को विकल्प भनेको खर्च कटाउनु हो। सासाना योजनाको संख्या घटाउनु हो। अब राज्यले विदेश भ्रमणलगायतका खर्चिला कार्यक्रम मात्र होइन, सबैखालका खर्चमा नियन्त्रण गर्न सक्नुपर्छ। यसो गर्दा कतिपय अवस्थामा जनतालाई मारसमेत पर्न सक्छ। प्रचारमुखीभन्दा परिणाममुखी बजेट बनाएर गर्नैपर्ने कामको प्राथमिकता निर्धारण गर्न सके मात्र संघीय संरचनाको व्यवस्थापन गर्न सकिन्छ। यसो गर्न नसक्दा ऋण लिएर मन्त्री र सरकारी कर्मचारीले चढ्ने गाडीमा तेल हाल्नुपर्ने दिन आउन नसक्ला भन्ने छैन। अहिले निजी क्षेत्रले गर्ने कतिपय काममा राज्य संलग्न छ, खर्च घटाउन यस्ता कामबाट राज्यले हात झिक्नु उचित हुन्छ। बरू पूर्वाधार क्षेत्रमा लगानी गरेर राज्यले निजी क्षेत्रलाई फस्टाउने अवसर दिन सक्छ। जसले गर्दा राज्यको दायित्व त घट्छ नै, अर्कोतर्फ त्यसले राजस्व आकर्षित गर्छ। खर्च व्यवस्थापनका सबै प्रयास हुँदाहुँदै पनि सुकासुका जोगाउने सिद्धान्तले संघीयता फुलाउनेछ। नत्र संघीयता छायाँ, ओत र फलफूल नदिने बोटजस्तो मात्रै नहोला भन्न सकिँदैन।"
प्रदेश ३ बाट राष्ट्रिय सभामा एमालेका सिंगबहादुर र रामचन्द्र विजयी,काठमाडौँः राष्ट्रिय सभाका लागि बुधबार भएको निर्वाचनको परिणाम आउन थालेको छ । सुरुवाती नतिजा अनुसार प्रदेश नम्बर ३ बाट एमालेका २ उम्मेदवार विजयी भएका छन् । समाचार अनुसार प्रदेश नम्बर ३ बाट दलिततर्फ नेकपा एमालेका सिंगबहादुर विश्वकर्मा विजयी भएका छन् । त्यसैगरी अल्पसंख्यकतर्फ पनि एमालेकै उम्मेदवार रामचन्द्र राई विजयी हुन सफल भएका छन् ।
"राष्ट्रिय सभा निर्वाचनः सकियो मतदान, आजै परिणाम","काठमाडौं: राष्ट्रिय सभा सदस्यको निर्वाचनको मतदान छवटै प्रदेशमा सकिएको छ । १२ वटा मतदान केन्द्रमा बिहान ७ बजे सुरु भएको मतदान दिउँसो ३ बजे समापन भएको छ । मतपरिणाम पनि आजै राति अबेरसम्म आइसक्ने भएको छ । प्रदेश २ बाट सबै आठजना सदस्यसहित २४ जना निर्विरोध निर्वाचित भइसकेका छन् । ३२ सिटको लागि भएको ५२ जना प्रतिस्पर्धामा थिए । हाम्रा सहकर्मीका अनुसार प्रदेश १ मा मतदान सकिएको छ । प्रदेश १ मा ९३ प्रदेश सभा सदस्य र स्थानीय तहका प्रमुख र उपप्रमुख २७४ गरी ३६७ मतदाता थिए । चार भोट खसेन संखुवासभाको मकालु गाउँपालिका अध्यक्ष खड्गबहादुर कटवालको एक महिना अघि दुर्घटनामा ज्यान गएको थियो । त्यसैगरी चारजनाले पनि मतदान गरेनन् । उनीहरु विरामी भएर नआएको बताइएको छ । एमालेबाट निर्वाचित संखुवासभाको मकालु गाउँपालिका अध्यक्ष कटुवालको जीप दुर्घटनामा मृत्यु भइसकेको छ । संघीय लोकतान्त्रिक मञ्चकी बिष्णु तुम्बाहाम्फेले पार्टीको निर्णयानुसार राष्ट्रिय सभा निर्वाचन बहिष्कार गरिन् । त्यसैगरी स्थानीय तहका अन्य दुईजना प्रतिनिध विरामी भएको जनाउँदै मतदानमा उपस्थित भएनन् । प्रदेश ३ को अवस्था प्रदेश ३ मा ३४८ मतदाता र १४ उम्मेदवार छन् । बिहान १० बजेदेखि ललितपुरको जाउलाखेलमा रहेको भलिबल मैदानमा १ बजे सकिएको छ । मनाङ्गे आएनन् प्रदेश ४ को पनि मतदान समेत सकिएको छ । पोखरामा भएको प्रदेश ४ को निर्वाचनमा २३० मध्ये २२९ जनाले मतदान गरेका छन् । तत्कालीन पुनरावेदन अदालत पाटनबाट पाँच वर्षको सजाय पाएपछि फरार रहेका प्रदेश सभा सदस्य दीपक मनाङ्गे पोखरामा मतदान गर्न आएनन् । उनले सपथ समेत गरेका छैनन् । प्रदेश ५ मा २ भोट खसेन प्रदेश ५ मा ३०३ मत खसेको छ। ३०५ मतमध्ये प्रदेश सभाको १ र स्थानीय तहको १ गरी दुई मत नखसेको निर्वाचन अधिकृतको कार्यालयले जनाएको छ । राजपाका प्रदेश सभा सदस्य बीना पन्त र संघीय समाजवादी फोरमबाट निर्वाचित बाँकेको नरैनापुरका इस्तिायक अहमद साहले मतदान गरेनन् । प्रदेश ५ मा प्रदेश सभातर्फ ८७ र स्थानीय तहमा २१८ मतदाता छन । प्रदेश ५ को मतदान दाङमा भएको थियो । प्रदेश ६ मा सबै मतदान सुर्खेतको वीरेन्द्रनगरमा भएको प्रदेश ६ को राष्ट्रिय सभा सदस्यको निर्वाचनमा सतप्रतिशत मतदान भएको छ । प्रदेश ६ मा १९८ जनाले नै मतदान गरेका छन् । प्रदेश सभाका ४० र स्थानीय तहका १५८ जना सबै मतदानमा सहभागी भए । प्रदेश ६ मा ८ जनाकै लागि निर्वाचन भएको छ । प्रदेश ६ मा एमालेबाट ५, माओवादीबाट ३ र कांग्रेसबाट ४ गरी १२ उम्मेदवार छन् । प्रदेश ७ मा २२९ मध्ये २२७ जनाले मतदान गरेका छन् । डोटीको दिपायलमा भएको मतदानमा राजपाका दुई प्रदेश सभा सदस्य सहभागी भएनन् । समानुपातिक सांसद मालमति राना थारु र कैलाली क्षेत्र नम्बर १ क का प्रदेश सभा सदस्य कृष्णकुमार चौधरीले मतदानमा सहभागिता जनाएनन् । प्रदेश ७ मा ६ जना यसअघि नै निर्विरोध भएका छन् । दलित तथा अपाङ्गता भएका र अल्पसख्यकका दुईजनाका लागि निर्वाचन भएको छ ।"
प्रदेश ७ मा मतगणना सुरु,डोटी : राष्ट्रिय सभा सदस्यको निर्वाचनका लागि प्रदेश नम्बर ७ मा निर्वाचनको मत गणना सुरु भएको छ। बिहान १० बजेदेखि सुरु भएको मतदान दिउँसो तीन बजे सकिएको थियो। जम्मा दुई सय २९ जना मतदातामध्ये दुई सय २७ जनाले मतदान गरेका छन्। अनुपस्थित दुईजना मतदातामा राष्ट्रिय जनता पार्टीका तर्फका प्रदेश सभा सदस्य माल्मती राना थारु र कृष्ण चौधरी रहेका छन्।मतगणना भरखरै सुरु भएको छ।मतगणना सुरु भएको दुई घण्टाभित्रै मत परिणाम आइसक्ने निर्वाचन अधिकृत जयानन्द पनेरुले बताए। मतदानमा एक सय ७६ जना स्थानीय तहका प्रमुख तथा उपप्रमुखसहितले मतदान गरेका थिए भने ५३ जना प्रदेश सभा सदस्यहरु मध्य ५१ जनाले मात्र मतदान गरेका हुन्।
प्रदेश १ मा वाम गठबन्धनका उम्मेदवार विजयी,"विराटनगर : राष्ट्रियसभाको चुनावमा वाम गठबन्धनका उम्मेदवार विजयी भएका छन्। राष्ट्रियसभा सदस्य दलिततर्फ एमालेका खेम नेपाली छ हजार दुई सय ७० मत ल्याएर विजयी भएका छन्। उनका प्रतिस्पर्र्धी कांग्रेसका बिन विश्वकर्माले दुई हजार आठ सय ३२ मत प्राप्त गरे। उक्त पदमा स्थानीय तहका जनप्रतिनिधिको ९ र प्रदेशसभाको १ मत बदर भएको छ। यस्तै अपांगता भएका वा अल्पसंख्यकमा पनि वाम गठबन्धनका अगमप्रसाद बान्तवा राई विजयी भएका छन्। राईले छ हजार एक सय ३८ मत प्राप्त गर्दा उनका प्रतिस्पर्धी कांग्रेसका महेश जाजुले दुई हजार आठ सय ९८ मत प्राप्त गरे। यो पदमा स्थानीय तहका १० र प्रदेशसभाको दुई मत बदर भएको छ। १ नम्बर प्रदेशमा ९३ जना प्रदेश सांसद र २ सय ७४ स्थनीय तहका प्रतिनिधि छन्। जसमध्ये प्रदेश सांसद ९२ जनाले र २ सय ७२ स्थानीय तहका प्रतिनिधिले मत खसालेका थिए। राष्ट्रियसभाका आठ सांसदमध्ये प्रदेश १ मा ६ जना यसअघि नै निर्विरोध निर्वाचित भएका थिए। निर्विरोध निर्वाचित हुनेहरुमा महिला कोटामा वाम गठबन्धनका नैनकला ओझा र बिना पोखरेल तथा नेपाली कांग्रेसका सरिता प्रसाई छन्। यस्तै खुल्ला तर्फ वाम गठवन्धनका हरिचरण शिवाकोटी, पर्शुराम मेघी गुरुङ र नेपाली कांग्रेसका रमेशजंग रायमाझी पनि निर्विरोध भएका हुन्। विजयी उम्मेदवारलाई भोली प्रमाणपत्र प्रदान गरिने निर्वाचन कार्यालयले जनाएको छ।"
माओवादी केन्द्रका नेता बादल राष्ट्रिय सभामा विजयी,काठमाडौँ: नेकपा माओवादी केन्द्रका नेता रामबहादुर थापा बादल राष्ट्रिय सभामा विजयी भएका छन् । प्रदेश नम्बर ३ बाट खुल्लातर्फका उम्मेदवार बादलले ३३९६ मतसहित राष्ट्रिय सभामा स्थान पक्का गरेका हुन् । यसअघि वाम गठबन्धनको तर्फबाट राष्ट्रिय सभामा प्रदेश नम्बर ३ मा खुल्ला सदस्यका लागि तीनजनाको उम्मेवारी परेपछि एमाले उम्मेदवार बेदुराम भुसालको उम्मेदवारी फिर्ता गराएर बादललाई सुरक्षित गरिएको थियो । पढ्नुस्: बादललाई राष्ट्रिय सभामा लैजान बेदुराम आउट प्रदेश ३ बाट खुलाबाट ३ जनाको कोट रहेको अवस्थामा विवेकशीलसाझा पार्टीसहितका साना दलको सहयोगमा कांग्रेसका राधेश्याम अधिकारीसहित चारजनाको उम्मेदवारी परेको थियो । तीनको कोटामा वामबाटै तीनैको उम्मेदवारी परेपछि वामले एमाले नेता भुसालको उम्मेदवारी फिर्ता गराएर बादललाई सुरक्षित गरेका थिए । यस्तोमा एमालेका बलराम बास्कोटा र माओवादी नेता बादल तथा कांग्रेसका राधेश्याम अधिकारकी जित निश्चित थियो । बादलले यसअघि चितवन क्षेत्र नम्बर २ बाट चुनाव लड्ने बताइएको थियो । तर एमालेसँगको तालमेलका कारण उनले त्यहाँबाट पछि हट्नुपरेको थियो । त्यसपछि उनलाई वाम गठबन्धनले राष्ट्रिय सभामा लाने त्यतिखेरै तयारी गरेको थियो ।
प्रदेश १ राष्ट्रियसभा निर्वाचन : छ वाम र दुई पदमा कांग्रेस विजयी,"विराटनगर : एक नम्बर प्रदेशमा राष्ट्रियसभा निर्वाचनमा वाम गठबन्धनले पाँच र कांग्रेस दुई स्थानमा विजयी भएका छन्। विराटनगरमा बुधार सम्पन्न निर्वाचनमा अपाङ्ग तथा अल्पसंख्यक र दलित कोटाको दुई पदको निर्वाचनको नतिजा आएसँगै सातै स्थानको परिणाम आएको हो। यी दुई पदबाहेक अन्य पाँच पदमा निर्विरोध निर्णय भएको थियो। दलित कोटामा एमालेका खेम नेपाली र अपाङ्ग तथा अल्पसंख्यकमा पनि त्यही पार्टीका अगमप्रसाद वान्तावा निर्वाचित भएका छन्। नेपालीले ६ हजार दुई सय ७० मतभार प्राप्त गरे। उनका निकटम प्रतिस्पर्धी कांग्रेसका उम्मेदवार विन विश्वकर्माले दुई हजार ८ सय ३२ मतभार प्राप्त गरे। दलितमा १० मत बदर भएको मुख्य निर्वाचन अधिकृतको कार्यालयले जनाएको छ। अल्पसंख्यक र अपाङ्ग कोटामा एमालेका बान्तावाले ६ हजार १ सय ३८ मतभार प्राप्त गरे। यसमा १२ मत बदर भयो। यसमा कांग्रेसका महेश जाजूले दुई हजार ८ सय ९८ मतभार प्राप्त गरे। यसअघि प्रदेश १ बाट छ जना निर्विरोध निर्वाचित भइसकेका छन् । जसमा अन्यतर्फ एमालेबाट दुई जना र कांग्रेसका एकजना विजयी भएका थिए। अन्यमा एमालेबाट संखुवासभाका पर्शुमेही गुुरुङ र झापाका हरिशरण शिवाकोटी निर्वाचित भएका थिए। कांग्रेसबाट मोरङका रमेशजङ्ग रायमाझी तथातीन जनाको महिलातर्फ एमालेकी(मोरङ) नैनकला ओझा, माओवादी केन्द्रबाट(मोरङ)की बिना पोखरेल र नेपाली काँग्रेसबाट झापाकी सरिता प्रसाई निर्वाचित भएका हुन। निर्वाचित सबैलाई बिहीबार बिहान १० बजे जिल्ला प्रशासन कार्यालय मोरङको सभाहलमा प्रमाणपत्र वितरण गरिने क्षेत्रीय निर्वाचन कार्यालयका प्रमुख प्रेमप्रसाद सञ्जेलल जानकारी दिए। प्रदेश १ का ९३ जना प्रदेश सभा सदस्य थिए। जसमा ९२ मत खस्यो। १ सय ३७ स्थानीय तहका २ सय ७४ जना मतदातामध्ये २ सय ७२ ले मात्र मत खसालेको क्षेत्रीय निर्वाचन प्रमुख सञ्जेलले जानकारी दिए। विहीबारको निर्वाचन संघीय लोकतान्त्रिक राष्ट्रिय मञ्चका सांसद विष्णु तुम्बाहाम्फे र ताप्लेजुङ मिक्वाखोला गाउँपालिकाकी उपाध्यक्ष रुद्रकुमारी साँवा मतदानमा सहभागी भएनन्। संखुवासभाको मकालु गाउँपालिकाका अध्यक्ष खड्गबहादुर कट्वालको मृत्यु भएका कारण सहभागी भएनन्।"
प्रदेश नं ४ बाट दलित कोटामा माओवादीका खिमबहादर विक विजयी,"पोखरा : राष्ट्रिय सभा सदस्य चयनका लागि प्रदेश नम्बर ४ मा भएको चुनावबाट दलित कोटामा माओवादीका खिमबहादर विक निर्वाचित भएका छन्। बुधबार ३ बजे मतदात सकिएलगत्तै सुरु भएको मतगणनाको नतिजा दलित कोटाको मात्रै सार्वजनिक भएको छ। अरु मतगणना जारी छ। प्रतिस्पर्धी कांग्रेसका जीतबहादुर नेपालीको भन्दा माओवादीका विकलाई बढी मत परेको निर्वाचन आयोगको पोखरा कार्यालयले जनाएको छ। तर मतांक सार्वजनिक भएको छैन। ८ पदका लागि १२ जनाको उम्मेदवारी परेको थियो। अपांग कोटामा उम्मेदवारी दिएका एमालेका रामबहादुर थापाको कागजपत्र नपुगेर मनोनयन खारेज भएपछि उनका प्रतिस्पर्धी कांग्रेसका प्रकाश पन्थ यसअघि नै निर्विरोध भएका थिए। प्रदेश नम्बर ४ मा स्थानीय तहका प्रमुख तथा उपप्रमुख गरी १ सय ७० जना र ६० जना प्रदेश सभा सांसद मतदाता हुन्। मनाङ प्रदेश सभा खका राजीव गुरुङ भने मतदानमा सहभागी हुन आएनन्। उनीमाथि पक्राउ आदेश जारी छ। प्रदेश सांसदको मतभार ४८ र स्थानीय तहका प्रमुख र उपप्रमुखको १८ मतभार हो। राष्ट्रिय सभाका लागि ८ पदमा खुला ३, महिला ३, दलित १ गरी ७ जनाका लागि निर्वाचन भएको हो। अपांग १ कोटामा यसअघि नै निर्विरोध भइसकेको हो। खुलातर्फ एमालेका गणेशप्रसाद तिमिल्सिना (पर्वत) र माओवादी केन्द्रबाट दीननाथ शर्मा (बागलुङ), महिलातर्फ एमालेकी दीपा गुरुङ (लमजुङ), एमालेबाट शान्ति अधिकारी (बागलुङ) को उम्मेदवारी परेको छ। खुलामै कांग्रेसबाट सुरेन्द्रराज पाण्डे (गोरखा), महिलातर्फ विन्दादेवी रानामगर (कास्की) र दलिततर्फ जीतबहादुर नेपाली (पर्वत)को उम्मेदवारी छ। राष्ट्रिय जनमोर्चाबाट कृष्ण अधिकारी (बागलुङ) ले खुलामा र मीना पुन (बागलुङ) ले महिलातर्फ उम्मेदवारी दिएकाछन्। एकल संक्रमणीय निर्वाचन प्रणालीको मतगणनाका लागि तथ्यांक विभागबाट ३ जना विज्ञ पोखरा आएका छन्। थप २ जना प्रशासनिक गरी ५ जनाको टोली गणनामा खटिएको छ।"
राष्ट्रिय सभामा पनि वाम गठबन्धनको बहुमत : कुन प्रदेशमा कति सिट जिते ?,"काठमाडौँ: संघीय सांसदको माथिल्लो सदन राष्ट्रिय सभाको निर्वाचन सकिएर मतपरिणाम आएको छ । राष्ट्रिय सभामा एमाले कांग्रेस र माओवादी सिट जितेको छ । राष्ट्रिय सभामा माओवादी केन्द्रका नेता रामबहादुर थापाबादल, दीनानाथ शर्मा लगायतका नेताहरु निर्वाचित भएका छन् । प्रत्येक प्रदेशबाट एक अल्पसख्यक वा आपङ्गता भएका व्यक्ति, एक दलित , तीन महिला र तीन खुला गरी ८८ जनाको दरले ५६ जना निर्वाचित हुने संवैधानिक व्यवस्था छ । एक महिलासहित तीन जना मन्त्री परिषदको राष्ट्रपतिले मनोनयन गर्ने व्यवस्था छ । प्रदेश १ प्रदेश १ मा एमाले ५, कांग्रेस २ र माओवादीले एक सिट जितेको छ । प्रदेश १ मा ६ जना निर्विरोध निर्वाचित भएका छन् भने एकएक दलित र अल्पसख्यक वा अपाङ्गको गरी दुई जना निर्वाचन भएको छ । परशुराम मेघी गुरुङ निर्विरोध एमाले हरिचरण शिवाकोटी निर्विरोध, एमाले रमेशजङ्ग रायमाझी निर्विरोध, कांग्रेस महिलातर्फ नैनकला ओझा निर्विरोध, एमाले विना पोखरेल निर्विरोध, माओवादी केन्द्र सरिता प्रसाईं रायमाझी निर्विरोध, कांग्रेस दलिततर्फ खेमराज नेपाली निर्वाचित, एमाले अपाङ्ग अल्पसंख्यकतर्फ अगमप्रसाद बान्तवा राई निर्वाचित, एमाले प्रदेश २ प्रदेश २ मा एमाले १ , संघीय समाजवादी पार्टी २ , राजपा २ र माओवादीले एक सिट जितेको छ । प्रदेश २ मा सबै निर्विरोध निर्वाचित भएका छन् । खुला जीतेन्द्र देव निर्विरोध, कांग्रेस रमेशप्रसाद यादव निर्विरोध, राजपा सुमनराज प्याकुरेल निर्विरोध, एमाले महिलातर्फ शशीकला दाहाल निर्विरोध, माओवादी केन्द्र मुक्ताकुमारी यादव निर्विरोध, कांग्रेस प्रमिला कुमारी निर्विरोध, फोरम नेपाल अल्पसंख्यक वा अपाङ्गतर्फ वृषेशचन्द्र लाल निर्विरोध, राजपा दलिततर्फ रामप्रित पासवान निर्विरोध, फोरम नेपाल प्रदेश ३ प्रदेश ३ मा ८ जनाकै निर्वाचन भएको छ । महिलातर्फ उदया शर्मा पौडेल निर्वाचित, एमाले ३५१० पार्वती रावल थापा निर्वाचित, एमाले ३२७६ धनकुमारी खतिवडा निर्वाचित, कांग्रेस २३७६ दलिततर्फ सिंहबहादुर विश्वकर्मा निर्वाचित, एमाले ६८५८ अल्पसंख्यक वा अपाङ्गतातर्फ रामचन्द्र राई निर्वाचित, एमाले ६८७६ खुलातर्फ रामबहादुर थापा बादल माओवादी केन्द्र ३३३६ बलराम बास्कोटाएमाले ३४४४ राधेश्याम खतिवडाकांग्रेस २५५६ प्रदेश नम्बर ४ प्रदेश ४ मा एकजना निर्विरोध निर्वाचित भएका छन् । ७ जनाको निर्वाचन भएको छ । खुल्ला समुहमा दीनानाथ शर्मा  माओवादी १५३० सुरेन्द्र पाण्डेकांग्रेस २२६२ गणेश तिमल्सिनानेकपा एमाले१७८२ दलिततर्फ खिमबहादुर विकमाओवादी केन्द्र३३९६ अल्पसंख्यक वा अपाङ्गतातर्फ प्रकाश पन्थ निर्विरोध, कांग्रेस महिलातर्फ विन्दादेवी आले राना कांग्रेस२२७४ दीपा गुरुङनेकपा एमाले१७१६ शान्ति अधिकारीएमाले१५१२ प्रदेश ५ प्रदेश ५ मा तीन जना महिला निर्विरोध भएका छन् भने ६ जनाको लागि निर्वाचन भएको छ । महिलातर्फ अनिता देवकोटा निर्विरोध, कांग्रेस कोमल वली निर्विरोध, एमाले मिना बुढा निर्विरोध, एमाले दलिततर्फ रामलखन चमारनिर्वाचित, एमाले अल्पसंख्यक वा अपाङ्गतातर्फ राजकुमार कुँवर निर्वाचित, माओवादी अन्य सदस्यबाट बिजयी खिमलाल भट्टराईनेकपा एमाले दुर्गा प्रसाद उपाध्यायनेपाली कांग्रेस चन्द्र बहादुर खड्कानेकपा माओवादी केन्द्र प्रदेश ६ प्रदेश ६ मा आठै जनाको लागि निर्वाचन भएको छ । छ को मतगणना भइरहेको छ । प्रदेश ७ प्रदेश ७ मा ६ जना निर्विरोध निर्वाचित भएका छन् भने दलित तथा अल्पसख्यक वा अपाङ्गको निर्वाचन भएको छ । एमालेबाट ४, कांग्रेसबाट २ र माओवाद्यी २ जना निर्वाचित भएका छन् । अन्य समूहतर्फ शेरबहादुर कुँवर निर्विरोध, एमाले हरिराज चौधरी निर्विरोध, माओवादी केन्द्र बद्री पाण्डे निर्विरोध, कांग्रेस महिलातर्फ इन्दु कडरिया निर्विरोध, एमाले कमलाकुमारी वली निर्विरोध, एमाले तारादेवी भट्ट निर्विरोध, कांग्रेस दलिततर्फ चक्र स्नेही निर्वाचित, एमाले अल्पसंख्यक वा अपांगतातर्फ महेशकुमार महरा निर्वाचित, माओवादी केन्द्र राष्ट्रियसभा निर्वाचनमा ९९५२ प्रतिशत मतदान"
राष्ट्रियसभा निर्वाचन प्रदेश ५ : चार गठबन्धन र एक पदमा कांग्रेस विजयी,"घोराही : प्रदेश नम्बर ५ बाट राष्ट्रिय सभा सदस्यमा चराजना वाम गठबन्धनका उम्मेदवार विजयी भएका छन् भने कांग्रेसको एजना मात्र विजयी भएका छन्। एमाले र कांग्रेसबाट यसअघि नै एकएकजना महिला निर्विरोध निर्वाचित भइसकेका छन्। निर्वाचन अधिकृत हेमन्त रावलका अनुसार खुल्ला सदस्य तर्फ खिमलाल भट्टराई, दुर्गाप्रसाद उपाध्याय र चन्द्रबहादुर खडका निर्वाचित भएका छन्। भट्टराई र खड्का गठबन्धतर्फका उम्मेदवार हुन भने उपाध्याय कांग्रेसका उम्मेदवार हुन्। पुरुष खुलातर्फ उम्मेदवार बनेका राष्ट्रिय जनमोर्चाका रेश्मीराज नेपाली पराजित भएका छन्। मतपरिणाम अनुसार राष्ट्रियसभा सदस्यमा दलिततर्फ एमालेका रामलखन चमार विजयी भएका हुन्। उनले ५५०८ मत प्राप्त गरेका छन्। कांग्रेसका मैकुलाल वाल्मीकी पराजित भए। उनले २३७० मत प्राप्त गरे। त्यसै गरेर अपाङ तथा अल्पसंख्यक सदस्यबाट माओवादी केन्द्रका राजकुमार कुवर विजयी भएका छन्। उनले कुल मत ५३४० मत प्राप्त गरेका छन्। उनका निकटतम प्रतिद्वन्द्वी कांग्रेसका लुटबहादुर खत्रीले दुई हजार ५ सय २० मत मात्र प्राप्त गरे। कुवर रोल्पाका हुन भने खत्री रुकुम पुर्वका हुन्। तीन सय ५ मतदाता रहेको प्रदेश ५ मा तीन सय ३ मत मात्र खसेको छ। रुपन्देहीबाट प्रतिनिधित्व गर्ने प्रदेश सभा सदस्य विना पन्त र बाँके नरैनापुर गाउँपालिकाका प्रमुख इतिहाक अहमत साहले निर्वाचनमा भाग लिएनन्। दुई जना मत हाल्न नआएपछि ३ सय ३ मत मात्रै खसेको निर्वाचन अधिकृत कार्यालयले जनाएको छ। रावलका अनुसार ५ नम्बर प्रदेशका ८ जना सदस्य निर्वाचन हुने संवैधानिक व्यवस्था अनुरुप उम्मेदवारी दर्ता भएको र ३ जना महिला कोटाबाट कांग्रेसकी अनिता देवकोटा, एमालेकी कोमल वली र रोल्पाकी मीना बुढा निर्विरोध निर्वाचित भए पछि पाँच जनाका लागि बुधवार मतदान भएको थियो। दाङ लगायत १२ जिल्लाका स्थानीय तहका प्रमुख तथा उपप्रमुख २१८ र प्रदेश सभासदस्य ८७ जना रहेका थिए।"
प्रदेश नं ३ बाट राष्ट्रियसभा सदस्यमा पार्वती रावल विजयी,काठमाडौँ: प्रदेश नं ३ बाट राष्ट्रियसभा सदस्यमा नेकपा एमाले चितवनकी सचिव पार्वती रावल विजयी भएकी छन् । उनले ३२७६ मत प्राप्त गरेर राष्ट्रिय सभा सदस्यको स्थान पक्का गरेकी हुन् ।
राष्ट्रियसभा निर्वाचनमा ९९५२ प्रतिशत मतदान,"काठमाडौँ: छ वटा प्रदेशमा बुधबार भएको राष्ट्रियसभा सदस्य निर्वाचन शान्ति र उत्साहपूर्ण भएको निर्वाचन आयोगले जनाएको छ । बिहान १० देखि ३ बजेसम्म भएको मतदानमा करिब ९९५२ प्रतिशत मत खसेको आयोगले जनाएको छ । कूल ५६ सदस्यीय राष्ट्रियसभा सदस्यका लागि भएको निर्वाचनमा प्रदेश नं २ का आठै सदस्य निर्विरोध निर्वाचित भएकाले त्यहाँ मतदान गर्न परेन । छवटै प्रदेशमा रहेका जम्मा एक हजार ६७७ जना मतदातामध्ये एक हजार ६६९ मतदाताले आफ्नो मताधिकार प्रयोग गरेका र जम्मा आठ जना अनुपस्थित रहेको आयोगले जनाएको छ । प्रत्येक प्रदेशमा गठन भएको निर्वाचक मण्डलमा गाउँपालिकाका अध्यक्ष, उपाध्यक्ष, नगरपालिकाका प्रमुख, उपप्रमुख र प्रदेशसभाका सदस्य गरी दुई हजार ५६ मतदाता रहेका थिए । त्यसैगरी, गाउँपालिकाका अध्यक्ष, उपाध्यक्ष, नगरपालिकाका प्रमुख र उपप्रमुख गरी जम्मा एक हजार ५०६ जना मतदातामा प्रत्येकको मतभार १८ र प्रदेशसभाका सदस्य ५५० जना मतदातामा प्रत्येकको मतभार ४८ हुने प्रावधान छ । प्रत्येक प्रदेशमा गठन भएको निर्वाचक मण्डलले दिएको मतको आधारमा प्रत्येक प्रदेशबाट आठ जनाका दरले कूल ५६ जना राष्ट्रियसभा सदस्य निर्वाचित हुनेछन् । प्रत्येक प्रदेशबाट निर्वाचित हुने आठ जनामा महिला तीन, दलित एक, अपांगता भएका व्यक्ति वा अल्पसंख्यक समुदायबाट एक र अन्य तीन जना निर्वाचित हुनेछन् ।"
प्रदेश ४ बाट राष्ट्रिय सभामा वामका ५ र कांग्रेसका ३ विजयी,"पोखराः राष्ट्रिय सभा निर्वाचनमा प्रदेश ४ बाट खुलामा एमाले, कांग्रेस र माओवादीका ११ जना उम्मेदवारले विजय हासिल गरेका छन् । १ हजार ७ सय ४४ मत ल्याउनेले जित्ने देखिएकोमा कांग्रेसका सुरेन्द्र पाण्डे २ हजार २६२ मतसहित विजयी बने । एमाले गणेश तिमिल्सिनाले १ हजार ७८२ मत ल्याएर जिते । माओवादीका दीननाथ शर्मा १ हजार ५ सय ३० मतसहित विजयी बने । ५ हजार ७ सय ७२ मत सदर भएकोमा राष्ट्रिय जनमोर्चाका कृष्ण अधिकारी १९८ ल्याएर पराजित भए । खुलातर्फ प्रदेश सभा सदस्य १ र स्थानीय तहका ६ जनाले हालेको मत बदर भएको जानकारी निर्वाचन आयोगको पोखरा कार्यालयका प्रमुख गंगालाल सुवेदीले दिए । महिलातर्फ २ हजार २७४ ल्याएर कांग्रेसकी विन्दादेवी आलेराना, १ हजार ७१६ मत ल्याएर एमालेकी दीपा गुरुङ र १ हजार ५१२ मतसहित एमालेकै शान्ति अधिकारी विजयी बने । महिलातर्फ सदर मत ५ हजार ७३६ थियो । १ हजार ४३५ मत ल्याउनेले जित्ने स्थिति बनेको थियो । २३४ मत ल्याउँदा राजमोकी मीना पुन पराजित भइन् । दलिततर्फ खिमबहादुर विकले ३ हजार ३ सय ९६ मत ल्याएर निर्वाचित भए । उनका निकटतम प्रतिस्पर्धी नेपाली कांग्रेसका जीतबहादुर नेपालीले २ हजार २ सय ९८ मत ल्याए । बुधबार ३ बजे मतदान सकिएलगत्तै मतगणना सुरु भएको थियो । प्रदेश ४ बाट राष्ट्रिय सभा सदस्य बन्न ८ पदका लागि १२ जनाको उम्मेदवारी परेको थियो । अपांग कोटामा उम्मेदवारी दिएका एमालेका रामबहादुर थापाको कागजपत्र नपुगेर मनोनयन खारेज भएपछि उनका प्रतिस्पर्धी कांग्रेसका प्रकाश पन्थ यसअघि नै निर्विरोध भएका थिए । प्रदेश नम्बर ४ मा स्थानीय तहका प्रमुख तथा उपप्रमुख गरी १ सय ७० जना र ६० जना प्रदेश सभा सांसद मतदाता थिए । मनाङ प्रदेश सभा खका राजीव गुरुङ भने मतदानमा सहभागी हुन आएनन् । उनीमाथि पक्राउ आदेश छ । एकल संक्रमणीय निर्वाचन प्रणालीको मतगणनाका लागि तथ्यांक विभागबाट ३ जना विज्ञ पोखरा आएका थिए । थप २ जना प्रशासनिक गरी ५ जनाको टोली गणनामा खटिएको थियो ।"
प्रदेश ५ मा तीन सय तीन मत खस्यो : मतगणना सुरु,"घोराही : राष्ट्रिय सभा निर्वाचनको लागि दाङमा भएको प्रदेश ५ को मतदान सकिएको छ। ५ नम्बर प्रदेशबाट राष्ट्रियसभामा सहभागी हुने पाँचजना सदस्यका लागि बिहान १० बजेदेखि सुरु भएको मतदान अपरान्ह ३ बजे सकिएको हो। तीन सय पाँच मतदाता रहेको प्रदेश ४ मा तीन सय तीन मत मात्रै खसेको छ। रुपन्देही बाट प्रतिनिधित्व गर्ने एकजना प्रदेश सांसद विना पन्त र बाँके नरैनापुर गाउँपालिकाका प्रमुख इतिहाक अहमत साहले निर्वाचनमा भाग लिएनन्। दुईजना मत हाल्न नआएपछि ३ सय ३ मत मात्रै खसेको निर्वाचन अधिकृतको कार्यालयले जनाएको छ। प्रदेश नम्बर ५ राष्ट्रिय सभा सदस्य निर्वाचनका मुख्य निर्वाचन अधिकृत हेमन्त रावलका अनुसार ५ नम्बर प्रदेशका ८ जना सदस्य निर्वाचन हुने संवैधानिक व्यवस्था अनुरुप माघ १० गते उम्मेदवारी दर्ता भएको र तीनजना महिला कोटाबाट दाङकी काग्रेसकी अनिता देवकोटा, दाङकी नेकपा एमालेकी कोमल वली र रोल्पाकी मीना बुढा निर्विरोध निर्वाचित भए पछि पाँच जनाका लागि बुधबार मतदान भएको हो। दाङलगायत १२ जिल्लाका स्थानीय तहका प्रमुख तथा उपप्रमुख दुई सय १८ र प्रदेश सभासदस्य ८७ जना गरी तीन सय पाँचजना मतदाता थिए। जसमा स्थानीय तहको एकजना र प्रदेश सभाको एक जना अनुपस्थित रहे। दाङको घोराहीस्थित कर्मचारी मिलन केन्द्रमा प्रदेश सभा र स्थानीय तहका फरक फरक मतदान स्थलबाट मतदान भएको हो। प्रदेशसभा सदस्यको मतभार ४८ र स्थानीय तहका प्रमुख उपप्रमुखको मतभार प्रति व्यक्ति १८ निर्धारण गरिएको छ। आठजना चुनिनु पर्नेमा तीनजना निर्विरोध निर्वाचित भए पनि अब पाँचजना राष्ट्रियसभा सदस्यका लागि निर्वाचन भएको रावलले बताए। मतदानबाट खुला एकजना, एकजना दलितबाट र एकजना अपाङ्गता र अल्पसंख्यकबाट गरी पाँचजना चुनिने छन्। मतदान सकिएलगत्तै प्रदेश ५ को मतगणनना साढे चार बजेदेखि सुरु भएको छ। निर्वाचन अधिृकत हेमन्त रावलले साढे चार बजेदेखि मतगनना सुरु भएको जानकारी दिए। रावलका अनुसार साँझ आठ बजेसम्ममा अन्तिम नतिजा सार्वजनिक हुनेछ।"
राष्ट्रिय सभा: प्रदेश ५ बाट दलिततर्फ एमालेका रामलखन विजयी,दाङ : प्रदेश नम्बर ५ बाट राष्ट्रिय सभा सदस्यमा नेकपा एमालेका उम्मेदवार रामलखन चमार विजयी भएका छन् । प्राप्त मतपरिणाम अनुसार उनले ५५०८ मत ल्याउँदै राष्ट्रिय सभामा स्थान पक्का गरेका हुन् । उनका निकटतम् प्रतिस्पर्धी नेपाली कांग्रेसका मैकुलाल बाल्मीकिले २३७० मत ल्याउन सफल भएका छन् । यसअघि प्रदेश ३ बाट पनि एमालेका २ उम्मेदवार विजयी भइसकेका छन् ।
प्रदेश नम्बर ७ बाट वामका उम्मेदवार विजयी,"(सिलगढी) डोटीः राष्ट्रिय सभा सदस्यको निर्वाचनका लागि प्रदेश नम्बर ७ मा भइरहेको निर्वाचनको मत परिणाम सार्बजनिक भएको छ । मतपरिणाम अनुसार वाम गठबन्धनका उम्मेदवार बिजयी भएका छन् । दुई सिटका लागि भएको निर्वाचनमा दुवैमा गठबन्धनका उम्मेदवार आएका हुन् । विजयी हुनेहरुमा दलित समुहबाट नेकपा एमालेका चक्रप्रसाद स्नेही र अपाङ्गअल्पसंख्यक समुहबाट नेकपा माओवादी केन्द्रका महेशकुमार महरा रहेका छन् । विजयी हुने दलिततर्फका स्नेहीले जम्मा ३७०८ मत प्राप्त गरेका छन् भने उनका निकटतम् प्रतिद्वन्द्वी नेपाली कांग्रेसका सेरीराम पार्कीले एक हजार आठ सय ९० मत ल्याएका छन् । त्यसैगरी अपाङ्गअल्पसंख्यक तर्फका विजयी उम्मेदवार महराले जम्मा तीन हजार सात सय आठ मत प्राप्त गरेका छन् भने उनका निकटतम प्रतिद्वन्द्वी नेपाली कांग्रेसका जोशीले एक हजार नौ सय आठ मत ल्याएका छन् । खसेको जम्मा दुई सय २७ मतमध्ये एक मत बदर भएको छ । बदर हुने मत नेपाली कांग्रेसको रहेको छ । गठबन्धन तर्फका मतहरु सबै सदर भएका छन् । नेपाली कांग्रेसको एक मत बदर भएको हो । दुई मतदाता भने अनुपस्थित रहे । अनुपस्थित दुई जना मतदातामा राष्ट्रिय जनता पार्टीका तर्फका प्रदेश सभा सदस्य माल्मती राना थारु र कृष्ण चौधरी रहेका छन् । हाम्रो पार्टीका उम्मेदवार छैनन्, प्रदेश सभा सदस्य कृष्ण चौधरीले भने, अरु कसैले आफ्नो लागि भोट मागेनन्, अन्नपूर्णसँग कुरा गर्दै चौधरीले भने, हाम्रो पार्टीसँग कसैले सहकार्य नगरेका कारण निर्वाचनमा भाग लिएनौं । एक सय ७६ जना स्थानीय तहका प्रमुख तथा उपप्रमुख सबैले मतदान गरेका थिए भने ५३ जना प्रदेश सभा सदस्यहरु मध्य ५१ जनाले मात्र मतदान गरेका हुन् । राष्ट्रिय सभा सदस्यको निर्वाचनका लागि प्रदेश नम्बर ७ बाट छ जना सदस्य यस अघिनै निर्बिरोध निर्वाचित भइसकेका थिए । निर्विरोध निर्वाचित हुने राष्ट्रिय सभा सदस्यमा अन्य समुह नेपाली कांग्रेसको तर्फबाट बद्रीप्रसाद पाण्डे छन् भने नेकपा एमालेबाट शेरबहादुर कुँवर छन् । त्यसैगरी अन्य समुहमा नेकपा माओवादी केन्द्रबाट हरिराम चौधरी निर्बिरोध निर्वाचित भएका हुन् । महिला समुहमा समेत तीनजना सदस्य निर्वाचित हुनुपर्ने बमोजिम तीन जना मात्रै उम्मेदवार कायम भएकाले तिनैजना निर्बिरोध निर्वाचित भएका छन् । निर्विरोध निर्वाचित हुने महिला सदस्यहरुमा नेपाली कांग्रेसको तर्फबाट तारादेवी भट्ट, नेकपा एमालेबाट कमलाकुमारी ओली र इन्दु कडरिया रहेका छन् ।"
कुन प्रदेशबाट कसले हालेनन् राष्ट्रिय सभामा भोट ?,"काठमाडौं: संघीय संसदको माथिल्लो सदनको निर्वाचन बुधबार सकिएको छ । यस पटकको राष्ट्रिय सभा निर्वाचनमा दीपक मनाङ्गे (राजिव गुरुङ) सहित नौ जनाले मतदान गरेनन्। मतदान नगर्नेमा प्रदेश १ बाट चारवन, ४ बाट एकजना तथा ५ र ७ बाट दुईदुई जना रहेका छन् । राष्ट्रिय सभा निर्वाचनका लागि जम्मा २०५६ जना मतदाता थिए । ५५० प्रदेश सभा सदस्य र १५०६ स्थानीय प्रमुख र उपप्रमुख राष्ट्रिय सभाका मतादाता हुन्। जसमध्ये प्रदेश २ मा सबै ८ जना राष्ट्रिय सभा सदस्यसहित २४ जना निर्विरोध निर्वाचित भइसकेका छन्। प्रत्येक प्रदेशबाट ८८ जनाको दरले ५६ जना राष्ट्रिय सभा निर्वाचित हुनेछन् भने ३ जनालाई सरकारको सिफारिसमा राष्ट्रपतिले मनोनयन गर्नेछन् । २४ निर्विरोध भएपछि ३२ जनाको कोटमा ५२ जना उम्मेदवार मैदानमा थिए । प्रदेश २ सबै निर्विरोध भएकाले एक हजार ६७७ जना मध्ये ९ जना मतदानमा सहभागी नभएपछि १ हजार ६६८ जनाले बुधबार भएको राष्ट्रिय सभाको निर्वाचनमा मतदान गरेका छन्। राष्ट्रिय सभाको स्थानीय तहको १८ र प्रदेश सभाको ४८ मतभार हुन्छ। प्रदेश १ मा चार भोट खसेन २६७ मतदाता रहेको प्रदेश १ मा सवारी दुर्घटनामा मृत्यु भएका उक गाउँपालिका अध्यक्षसहित चारजनाले मतदान गरेनन् । एमालेबाट निर्वाचित संखुवासभाको मकालु गाउँपालिका अध्यक्ष खड्गबहादुर कटुवालको जीप दुर्घटनामा मृत्यु भएको थियो। संघीय लोकतान्त्रिक राष्ट्रिय मञ्चकी बिष्णु तुम्बाहाम्फेले मतदान बहिष्कार गरिन् । संघीय लोकतान्त्रिक मञ्च मतदान नगर्ने औपचारिक घोषणा नै गरेर मतदानमा सहभागी भएन। ताप्जेजुङ मिक्वाखोला गाँउपालिकाका उपप्रमुख रुद्रकुमारी साँवा र तेह्रथुमको लालिगुराँस नगरपालिकाका प्रमुख अर्जुन मावुहाङ मतदान प्रक्रियामा सहभागी नभएका हुन्। विरामी भएको भन्दै उनीहरु भोट हाल्न नआएको सुचना आएको निर्वाचन कार्यालयले जनाएको छ। प्रदेश ४ मा दीपक मनाङ्गे आएनन् २३० मतदाता रहको प्रदेश ४ मा मनाङबाट प्रदेश सभामा विजयी दीपक मनाङ्गेले मतदान गरेनन् । मनाङ्गे मनाङको क्षेत्र नम्बर १ ख बाट निर्वाचित भएका हुन्। एमालेको समर्थनमा मनाङ् क्षेत्र नम्बर १ खबाट निर्वाचित मनाङ्गे पाँच वर्ष जेल सजाय हुने तत्कालिन पुनरावेदन अदालत पाटनको फैसलाका कारण फरार छन्। मनाङ्गेले प्रदेश सभा सदस्यको सपथ समेत लिएका छैनन्। प्रदेश ५ मा २ भोट खसेन ३०५ कुल मतदाता रहेको प्रदेश ५ का राष्ट्रिय जनता पार्टी(राजपा) नेपालका प्रदेश सभा सदस्य बीना पन्त र संघीय समाजवादी फोरमबाट विजयी बाँकेको नरैनापुर गाउँपालिका अध्यक्ष इस्तियाक अहमद शाह मतदानमा सहभागी भएनन्। प्रदेश ७ मा पनि २ अनुपस्थित प्रदेश ७ मा २२९ मध्ये २२७ जनाले मतदान गरेका छन्। डोटीको दिपायलमा भएको मतदानमा राजपाका दुई प्रदेश सभा सदस्य सहभागी भएनन्। समानुपातिक सांसद मालमति राना थारु र कैलाली क्षेत्र नम्बर १ क का प्रदेश सभा सदस्य कृष्णकुमार चौधरीले मतदान गरेनन् । उनीहरुले कसैले भोट नमागेकाले मतदान गर्न नगएको बताएका छन्।"
"डोटीमा ६ निर्विरोध, दुईजनाका लागि मतदान जारी","डोटी : प्रदेश ७ को राष्ट्रिय सभाको निर्वाचनमा मतदान जारी रहेको छ।डोटीको सदरमुकाम सिलगढीस्थित पद्य्म पब्लिक मुक्ति नारायण उमाविमा मतदान संचालन भइरहेको छ। बिहान १० बजेदेखि संचालन भएको मतदानमा अहिलेसम्म करिब ८० को संख्यामा मत खसिसकेको निर्वाचन अधिकृतले जानकारी दिएका छन्। प्रदेश नम्बर ७ बाट राष्ट्रिय सभा सदस्यमा आठजना सदस्य निर्वाचित हुँदै छन्। आठजनामा छजना सदस्य यस अगाडिनै निर्विरोध निर्वाचित भइसकेका छन् भने दुईजनाको लागि मात्र आज निर्वाचन हुँदैछ। अन्य समूह र महिला समूहमा अगाडिनै निर्विरोध निर्वाचित भएका हुन् भने दलित समूह र अल्पसंख्यकअपाङ्ग समूहबाट एकएक गरी दुईजना सदस्यको लागि मात्र आज निर्वाचन हुन लागेको निर्वाचन अधिकृतको कार्यालयले जानकारी दिएको छ। प्रदेश नम्बर ७ मा भइरहेको राष्ट्रिय सभा सदस्यको निर्वाचनमा अल्पसंख्यकअपाङ्गता समूहबाट नेपाली कांग्रेसबाट छत्रराज जोशी र नेकपा माओवादी केन्द्रबाट महेशकुमार महरा उम्मेदवार रहेका छन् भने दलितबाट नेपाली कांगेसको तर्फबाट शेरीराम पार्की र नेकपा एमालेबाट चक्रप्रसाद स्नेही उम्मेदवार रहेका छन्। प्रदेश नम्बर ७ मा दुई सय २९ जना मतदाता संख्या रहेका छन्। जसमा ५३ जना प्रदेश सभा सदस्यहरु र एक सय ७६ जना स्थानीय तहका प्रमुख तथा उपप्रमुखहरु रहेका छन्। निर्वाचनमा १६ जना कर्मचारी खटाइएको छ। निर्वाचन अधिकृतको कार्यालयले दिएको जानकारीअनुसार दुईजना मतदान अधिकृत, दुईजना सहायक मतदान अधिकृत तथा १२ जान अन्य कर्मचारी खटाइएका छन्। डोटीमा भइरहेको राष्ट्रिय सभाको निर्वाचनका लागि सुरक्षा व्यवस्था समेत कडा पारिएको छ। मतदान स्थलभित्र जनपथ प्रहरीले सुरक्षा दिइरहेका छन् भने बाहिर सशस्त्र प्रहरीको घेरा राखिएको छ।निर्विरोध निर्वाचित हुने राष्ट्रिय सभा सदस्यमा नेपाली कांग्रेसको तर्फबाट बद्रीप्रसाद पाण्डे र नेकपा एमालेबाट शेरबहादुर कुँवर रहेका छन्। त्यसैगरी अन्य समूहमा नेकपा माओवादी केन्द्रबाट हरिराम चौधरी निर्विरोध निर्वाचित भएका हुन्। महिला समूहमा तीनजना सदस्य निर्वाचित हुनुपर्ने भएकाले तीनजना मात्रै उम्मेदवार कायम भएकाले तीनैजना निर्विरोध निर्वाचित भएका छन्। निर्विरोध निर्वाचित हुने महिला सदस्यहरुमा नेपाली कांग्रेसको तर्फबाट तारादेवी भट्ट, नेकपा एमालेबाट कमलाकुमारी ओली र इन्दु कडरिया रहेका छन्।"
उम्मेदवारले अझै बुझाएनन् खर्च विवरण,"तौलिहवा : कपिलवस्तुमा प्रतिनिधि सभा र प्रदेशसभा निर्वाचनमा भाग लिएका उम्मेदवारले निर्वाचन सम्पन्न भएको दुई महिना भन्दा बढी समय भइसक्दा समेत निर्वाचन खर्च विवरण बुझाएका छैनन् । निर्वाचनमा सहभागी एक सय २७ उम्मेदवारले तोकिएको समयमा निर्वाचन खर्च विवरण नबुझाएका हुन् । गत मंसिर २२ गते सम्पन्न निर्वाचनको प्रतिनिधिसभा तर्फ उम्मेदवार बनेका ५४ जना र प्रदेशसभामा एक सय २७ जना गरि कुल एक सय ८१ जना मध्ये ५३ जनाले मात्र खर्च विवरण बुझाएको जिल्ला निर्वाचन कार्यालयले जनाएको छ । निर्वाचनको अन्तिम मत परिणाम मंसिर २८ गते सार्वजनिक भएको मितिले ३० दिन भित्र निर्वाचन खर्च विवरण पेश गर्नु पर्ने भए पनि एक सय २७ उम्मेदवारले हाल सम्म निर्वाचन खर्च विवरण बुझाएका छैनन् । प्रतिनिधिसभा तर्फ कपिलवस्तु क्षेत्र नं १ का १७ उम्मेदवार मध्ये ६ जना, क्षेत्र नं २ का १५ उम्मेदवार मध्ये ६ जना, प्रतिनिधिसभा ३ का २२ उम्मेदवार मध्ये तीन जनाले मात्र जिल्ला निर्वाचन कार्यालयमा खर्च विवरण बुझाएको खुल्न आएको छ । प्रदेशसभा तर्फ क्षेत्र नं १ का ४३ उम्मेदवार मध्ये १२ जना, क्षेत्र नं २ का ३७ उम्मेदवार मध्ये ११ जना र क्षेत्र नं ३ का ४७ उम्मेदवार मध्ये १५ जनाले मात्रै खर्च विवरण बुझाएका छन् । प्रतिनिधिसभा सदस्य निर्वाचन र प्रदेश सभा सदस्य निर्वाचन निर्देशिका, २०७४ को परिच्छेद १३ को विविध अन्र्तगतको दफा १८० को उपदफा ३ (२) अनुसार निर्वाचनमा उम्मेदवारका तर्फबाट भएको निर्वाचनको खर्चको विवरण राख्दा आयोगले निर्धारण गरे बमोजिमको विभिन्न शिर्षकमा गरेको खर्च विवरण शिर्षक अनुसार अनुसुची ९२ बमोजिम तयार गरि निर्वाचन परिणाम घोषणा भएको मितिले ३० दिन भित्र आयोग वा सम्बन्धित निर्वाचन कार्यालयमा पेश गर्नु पर्ने व्यवस्था छ । सोही दफाको उपदफा ४ मा निर्वाचन प्रचारप्रसार विवरण नबुझाउने उम्मेदवारलाई आयोगले निर्वाचन आयोग सम्बन्धि प्रचलित संघिय कानुन बमोजिम जरिवाना गर्न सक्ने व्यवस्था समेत रहेको छ । जिल्ला निर्वाचन कार्यालयमा तोकिएको अवधीमा प्राप्त भएको उम्मेदवारको निर्वाचन खर्च विवरणको सूची आयोगमा पठाइएको जिल्ला निर्वाचन अधिकारी ज्ञानहरी घिमिरेले बताए ।"
प्रदेश ६ को मुख्य मन्त्री महेन्द्र शाही निश्चित,"जाजरकोट : प्रदेश नम्बर ६ को मुख्य मन्त्री माओवादी केन्द्रका नेता महेन्द्रबहादुर शाही हुने निश्चित भएको छ। माओवादी केन्द्रको प्रदेश ६ को शीर्ष नेतृत्वले शाहीलाई मुख्यमन्त्री बनाउने निर्णय गरेको हो। प्रदेश संयोजक मायाप्रसाद शर्माको अध्यक्षतामा मंगलबार बसेको प्रदेशका शीर्ष नेताहरूको बैठकले शाहीलाई मुख्य मन्त्री बनाएने सहमति गरेको हो। प्रदेश संयोजक शर्मा, प्रदेश इन्चार्ज तथा सचिवालय सदस्य शक्तिबहादुर बस्नेत र पूर्व प्रदेश इन्चार्ज तथा सचिवाल सदस्य जनार्दन शर्मा सहित सुर्खेतमा मंगलबार बसेको अनौपचारिक बैठकले मुख्य मन्त्रीको टुङ्गो लगाएको हो। जनार्दन शर्मा यसअघि नै शाहीलाई मुख्य मन्त्री बनाउने लबिङमा लागेका थिए। तर प्रदेश इन्चार्ज बस्नेत र प्रदेश संयोजक शर्माले मुख खोलेका थिएनन्। रामबहादुर थापा निकट शर्माले प्रदेश प्रमुखमा आफू निकट नरेश भण्डारीलाई बनाउने भित्री रुपमा लबिङ गरेपनि अन्तिममा आफ्नो अडान छोडेपछि शाहीको नाममा सहमति भएको हो। निर्णयको औपचारिक घोषणा भने बिहीबार गरिने भएको छ। बुधवार राष्ट्रिय सभाको चुनाव भएकाले बिहीबार मात्र प्रदेश कमिटिले निर्णय औपचारिक रुपमा अनुमोदन गरेर सार्वजनिक गरिने तय भएको माओवादीका पोलिटब्यरो सदस्य रामदीप आचार्यले बताए। उनले भने प्रदेशको शीर्ष नेतृत्वले शाहीलाई नै मुख्य मन्त्री बनाउने गरी सहमति गरेको छ। प्रदेश नम्बर ६ र ७ मा मुख्य मन्त्री माओवादी केन्द्रलाई दिने सहमति यसअघि नै वाम गठबन्धनले जुटाइसकेको छ। कालिकोट क्षेत्र नम्बर १ (ख) बाट निर्वाचित शाही पूर्व उर्जामन्त्री हुन्। जनमुक्ति सेनाका पूर्व डिभिजन कमान्डर समेत रहेका शाही माओवादी पोलिटब्युरो सदस्य हुन्। पार्टी अध्यक्ष पुष्पकमल दाहाल प्रचण्डले चुनाव अघि नै माओवादी नेता भण्डारीलाई मुख्य मन्त्रीमा आश्वासन दिएपछि शीर्ष नेतृत्वले आफू पन्छिन प्रदेशका तीन नेता शक्ति, जनार्दन र मायाप्रसादलाई मुख्य मन्त्री छान्ने जिम्मा दिएको थियो। वाम गठबन्धनले ६ र ७ नम्बर प्रदेशमा माओवादी केन्द्रलाई मुख्य मन्त्री दिने सहमति गरे अनुरुप शाही र भण्डारीबीच मुख्यमन्त्री हत्याउन लामो रस्साकस्सी चलेको थियो।"
मुख्यमन्त्री विवादले माओवादी केन्द्रमा भाँडभैलो,"काठमाडौं : माओवादी केन्द्रबाट प्रदेश नम्बर ६ को मुख्यमन्त्री महेन्द्रबहादुर शाही बन्ने समाचार बाहिर आएपछि मुख्यमन्त्रीका अर्का दाबेदार जुम्लाका नेता नेरश भण्डारीले असहमति जनाएका छन्। उनले सामाजिक सञ्जाल फेसबुकमा स्ट्याटस लेखेर शाहीलाई मुख्यमन्त्री बनाउने निर्णयमा असहमति जनाएका हुन्। प्रदेश संयोजक मायाप्रसाद शर्मा, प्रदेश ईन्चार्ज एवम् सचिवालय सदस्य शक्तिबहादुर बस्नेत र माओवादी नेता जनार्दन शर्मासहितको उपस्थितिमा बसेको बैठकले शाहीलाई मुख्यमन्त्री बनाउने निर्णय गरेको समाचार बाहिर आएको छ। प्रदेश नम्बर ६ को मुख्यमन्त्रीमा शाहीको नाम सिफारिस नगरिएको दाबीसहित भण्डारीले सामाजिक सञ्जाल फेसबुकमा लेखेका छन्। पढ्नुस्: प्रदेश ६ को मुख्यमन्त्रीमा शाहीभण्डारी टक्कर, माओवादीलाई सकस भण्डारीले लेखेका छन्, प्रसंगप्रदेश नं ६ को मुख्यमन्त्री सर्वसम्मत चयनबारे ! गुप्त अँध्यारो कोठामा कसैको नाममा सहमति भएकै हो भनेपनि औपचारिकता पूरा नगरी बधाई दिने र समाचार प्रकाशन प्रसारण गर्ने हतारो नगर्दा उचित होला कि ? प्रदेश ६ को मुख्यमन्त्रीमा नेता शाही र भण्डारीले दाबी गर्दै आएका छन्। शाही अध्यक्ष पुष्पकमल दाहालप्रचण्ड निकट हुन् भने भण्डारी नेता रामबहादुर थापाबादल निकट । माओवादी केन्द्रले मुख्यमन्त्रीको लागि औपचारिक रुपमा कसैको नाम सिफारिस नगरेको उनको स्ट्याटसले स्पष्ट पारेको छ। पढ्नुस्: प्रदेश ७ मा माओवादी संसदीय दलको नेता त्रिलोचन भट्ट प्रदेश नम्बर ६ र ७ मा मुख्य मन्त्री माओवादीलाई दिने सहमति वाम गठबन्धनमा भइसकेको छ। प्रदेश ७ मा पनि त्रिलोचन भट्टको नाम मुख्यमन्त्रीमा सिफारिस गरेको विषयमा आंकाक्षीहरु वीरमान चौधरी र मानबहादुर धामीले विरोध जनाएका छन्। प्रदेश ईन्चार्ज लेखराज भट्ट र प्रदेश संयोजक लक्ष्मणराज जोशीले एकलौटीरुपमा भट्टको नाम सिफारिस गरेको चौधरी र धामीको आरोप छ। प्रदेश संयोजक जोशीले उपसभामुखमा आफ्नै श्रीमतीको नाम सिफारिस गरेको उनीहरुको आरोप उनीहरुको छ। माओवादीले पाएका दुई मुख्यमन्त्रीका लागि माओवादीको स्थानीय कमिटिदेखि केनद्रसम्म लफडा चलिरहेको छ ।"
यसरी हुँदैछ राष्ट्रिय सभा निर्वाचन (फोटो फिचर),"काठमाडौँः राष्ट्रिय सभाको ५६ सदस्यका लागि बुधबार देशका सातै प्रदेशमा मतदान भइरहेको छ । मतदानमा स्थानीय तहका जनप्रतिनिधि, प्रदेश सभा र प्रतिनिधि सभाका सांसदहरुले मतदान गरिरहेका छन् । प्रदेश नं ७ का लागि डोटीमा राष्ट्रियसभा निर्वाचन भइरहेको छ । डोटीस्थित मुख्य निर्वाचन कार्यालयले बिहानदेखि राष्ट्रियसभा सदस्यका लागि निर्वाचनमा मतदान भइरहेको जनाएको छ । यहाँका सबै जिल्लाबाट मतदान गर्ने प्रदेशसभा सदस्य र गाउँपालिका अध्यक्ष र उपाध्यक्ष एवं नगरप्रमुख र उपप्रमुख मतदानस्थल पुगेका छन् । उनीहरु लामबद्ध भएर मतदान गरिरहेका छन् । राष्ट्रियसभा सदस्य निर्वाचनअन्तर्गत प्रदेश नं ४ को पोखरामा मतदान सकिएको छ । अहिलेसम्म प्रदेश ३, ४ र ५ मा मतदान सकएिको छ । बिहान १० बजे शुरु भएको मतदान दिउँसो ३ बजेसम्म चल्ने निर्वाचन आयोगका प्रवक्ता नवराज ढकालले जानकारी दिएका छन् । एक नम्बर प्रदेशका विराटनगरमा मतदान जारी छ भने प्रदेश २ मा सबै आठैजना सदस्य निर्विरोध भइसकेका छन् । यो पटक प्रदेश ४ मा सांसमा विजयी दीपक मनाङ्गेसहित केही मतदाता मतदान गर्न आएनन् । प्रदेश ५ मा राजपाकी सांसद बिना पन्त, फोरमबाट गाउँपालिका अध्यक्ष जितेका बाँके नरैनापुरका इस्तियाक अहमद साह मतदान गर्नै आएनन् ।"
मुख्यमन्त्रीको कार्यालय स्थापना आज,"धनगढी : प्रदेश नम्बर ७ मा मुख्यमन्त्रीको लगभग टुंगो लागेसँगै मुख्यमन्त्री तथा मन्त्री परिषदको कार्यालयको पनि मंगलवार स्थापना हुने भएको छ। सेती अञ्चल यातायात व्यवस्था कार्यालयको नवनिर्मित भवनमा मुख्यमन्त्रीको कार्यालय स्थापना हुनेछ। प्रदेश कार्यालय ब्यवस्थान समितिले यसअघि नै सेती अञ्चल यातायात व्यवस्था कार्यालयको नवनिर्मित भवन मुख्यमन्त्री तथा मन्त्रिपरिषदको कार्यालयका लागि उपयुक्त ठहर गर्दै छनौट गरेको थियो। नयाँ भवन निमार्ण चलिरहेकै बेला मंगलबार त्यहाँ मख्यमन्त्रीको कार्यालयको बोर्ड र नेपालको राष्ट्रिय झण्डा फहराएर कार्यालय स्थापना गरिने मुख्यमन्त्रीको कार्यालयका सचिव प्रदीपराज कडेलले जानकारी दिए। हामीहरुले मुख्यमन्त्रीको चयन हुनुभन्दा अघि नै धेरै ब्यवस्थापकीय काम गर्नुपर्ने हुन्छ, तर हामीहरुको कार्यालय छैन, अहिले हामीहरु प्रदेशका प्रमुख सचिव लक्ष्मीराम पौडेलले बस्दै गरेको जिल्ला प्रशासनको कार्यालयको आवासमा कार्यालयको काम गरिरहेका छौं, कार्यालय स्थापना भएपछि त्यहीबाटै काम सञ्चालन गर्नका लागि सहज हुनेछ कडेलले भने। ढाई तले उक्त भवनको एमके कन्सट्रक्सनले भ्याट बाहेक तीन करोड १६ लाखमा २०७३ साल असारमा निर्माण ठेक्का पाएको थियो। २०७५ सालको असारसम्म निर्माण सक्नुपर्ने सम्झौता भएपनि निर्माण ब्यवसायीले फागुन १५ गते भीत्रै निर्माणको काम सक्ने बताएका छन। अब हामीलाई पनि छिटो सक्नुपर्यो भनेर ताकेता आएको छ, मैलै छिटो निर्माण गरे पछि बोनस पनि पाउछु, मलाई नै राम्रो हुन्छ एमके कन्सट्रक्सनका सञ्चालक तथा निर्माण ब्यवसायी चन्द्र शाहले भने। सकेजती कामदार लगाएर काम गरिरहेको छु। उनले पहिलो तलामा सचिवको कार्यकक्ष निर्माण गरिने बताए। अहिले हामीलाई सचिवको कक्ष मात्रै भएपनि कार्यालय सञ्चालनका लागि तयार पार्न भनिएको छ, त्यही अनुसार पहिलो तलामा सचिवको कार्यकक्ष तयार भईरहेको छ उनले भने। मुख्यमन्त्रीको कार्यालयमा अहिले भीत्रीभागको रंगरोगन सकेर बाहिर पनि रंगरोगनको काम आधा भईसकेको छ। ब्लक लगाउने काम सुरु भएको छ भने मार्बलको फिनिसिङको काम जारी छ। सीढीको र्यालीङको काम चारपाँच दिनमा सकिन्छ, अनी पर्खालमा ग्रिल र काँडेतारको काम पनि सुरु भईसकेको छ निर्माण ब्यवसायी शाहले भने। जमिनमा ६ हजार ५ सय बर्गफिटको भुई तलामा, पहिलो तला पनि ६ हजार ५ सय बर्गफिट र दोस्रो तला ४ हजार ३ सय फिट निर्माण भएको छ। हुन त मेरो अझै सम्झौताको नै ७ महिना छ, मैले असारमा भवन तयार दिने हो, तर मुख्यमन्त्री जस्तो पदले बस्ने घर छिटो दिन पाए मलाई नी रमाईलो लाग्थ्यो आफै निर्माण स्थलमा खटिएका निर्माण ब्यवसायी शाहले भने। प्रदेश मन्त्रीपरिषदको कार्यालय संचालनका लागि सचिव प्रदिपराज कडेल सहितका केही कर्मचारीहरु धनगढी आईसकेका छन। उनीहरुले बसेर काम गर्नलाई पनि कार्यालयको निर्माण छिटो गरिएको प्रदेश कार्यालय ब्यवस्थापन समितिका सदस्य सचिव तथा शहरी विकास तथा भवन निर्माण विभाज डिभिजन कार्यालय कैलालीका प्रमुख रविन्द्र बोहराले बताए। प्रदेशमा मुख्यमन्त्री तथा मन्त्रिपरिषदको कार्यालय सहित आन्तरिक मामिला तथा कानून, आर्थिक मामिला तथा योजना, भौतिक पूर्वाधार तथा विकास, सामाजिक विकास, उद्योग पर्यटन वन तथा वातावरण र भूमि व्यवस्था कृषि तथा सहकारी मन्त्रालय गरी सात वटा मन्त्रालयका भवनहरु पनि तिब्र गतीमा निर्माण भईरहेका छन।"
"राष्ट्रियसभा निर्वाचन आज : २ पद, ४ उम्मेदवार, ३६६ मतदाता","विराटनगर : राष्ट्रियसभा सदस्य निर्वाचनअन्तर्गत आज (बुधबार) प्रदेश नम्बर १ मा दुई पदका लागि निर्वाचन हुँदै छ। यो प्रदेशका आठ सदस्यमध्ये ६ पदको टुंगो लागिसकेको छ। खुला र महिलातर्फ ३३ पदको टुंगो लागिसकेको हो। दलित र अल्पसंख्यकतर्फ दुई सिटमा चार जनाको उम्मेदवारी परेको छ। यो निर्वाचनमा प्रदेशसभा सदस्य र प्रदेश १ का स्थानीय तहका प्रमुख र उपप्रमुख मतदाता छन्। विराटनगरस्थित वीरेन्द्र सभागृहलाई मतदान केन्द्र तोकिएको छ भने मंगलबार बिहान १० देखि अपराह्न ३ बजेसम्म मतदान हुने कार्यतालिका छ। निर्वाचनका लागि उच्च सुरक्षा व्यवस्था मिलाएको जनाइएको छ। सहज तवरले मतदान गर्ने व्यवस्था गरिएको निर्वाचन कार्यालयका सहायक अधिकृत नवराज दुलालले जानकारी दिए। मंगलबारको निर्वाचनका लागि सम्पूर्ण तयारी सकिएको छ, उनले भने, सम्पूर्ण मतदातालाई सहज रूपमा मतदान गर्ने वातावरण तयार पारिएको छ। मतदान सकिएको दुई घन्टाभित्र अन्तिम नतिजा सार्वजनिक गरिने उनले बताए। उनका अनुसार स्थानीय, प्रतिनिधिसभा तथा प्रदेशसभा चुनावको मतगणनामा झैं कुनै तारघेरा नराखिने र सामान्य ढंगले मतगणना हुनेछ। सोमबार बिहान बसेको सर्वपक्षीय भेलाको निष्कर्षअनुसार मतगणनास्थलमा उम्मेदवार रहेका पार्टीबाट दुईदुई जना प्रतिनिधि राखिनेछ। मतदान सकिएको दुई घन्टाभित्र अन्तिम नतिजा सार्वजनिक गरिने। राष्ट्रियसभा सदस्य बन्न दलिततर्फ एक पदका लागि एमालेबाट मोरङका खेमराज नेपाली र कांग्रेसबाट झापाका बिनकुमार विश्वकर्मा चुनावी मैदानमा छन्। अल्पसंख्यक र अपांगतातर्फ एमालेबाट इलामका अगमप्रसाद बान्तवा राई र कांग्रेसबाट विराटनगरका महेशकुमार जाजू चुनावी मैदानमा छन्। अल्पसंख्यक र अपांगतातर्फ राप्रपाका अनुपमादेवी साह र अन्य समूहबाट एमालेका खड्गप्रसाद बस्नेतले आआफ्नो उम्मेदवारी फिर्ता लिएपछि ६ जना निर्विरोध भएका थिए। प्रदेश नम्बर १ को निर्वाचन अधिकृतको कार्यालयका अनुसार खुलातर्फ एमालेका परशुराम मेघी गुरुङ (संखुवासभा), कांग्रेसका रमेशजंग रायमाझी (मोरङ) र एमालेका हरिचरण शिवाकोटी (झापा) निर्विरोध भएका हुन्। महिलातर्फ एमालेकी नैनकला ओझा (मोरङ), माओवादी केन्द्रकी बिना पोखरेल (मोरङ) र कांग्रेसकी सरिता प्रसाईं (झापा) निर्विरोध भएका छन्। प्रदेश १ मा तीन सय ६७ मतदाता रहेकामा संखुवासभा मकालु गाउँपालिका अध्यक्ष खड्क कटुवालको दुर्घटनामा ज्यान गएको हुँदा तीन सय ६६ मतदाताले भोट खसाल्दै छन्।"
राष्ट्रिय सभा निर्वाचन : प्रदेश ७ मा मतदान सकियो,"डोटी : प्रदेश ७ को राष्ट्रिय सभाको निर्वाचनमा मतदान सकिएको छ।जम्मा दुई सय २९ जना मतदाता संख्यामध्ये दुई सय २७ जनाले मतदान गरेका छन्।अनुपस्थित दुईजना मतदातामा राष्ट्रिय जनता पार्टीका तर्फका प्रदेश सभा सदस्य माल्मती राना थारु र कृष्ण चौधरी रहेका छन्। हाम्रो पार्टीका उम्मेदवार छैनन्, प्रदेश सभा सदस्य कृष्ण चौधरीले भने, अरु कसैले आफ्नो लागि भोट मागेनन्।' अन्नपूर्णसँग कुरा गर्दै चौधरीले भने, हाम्रो पार्टीसँग कसैले सहकार्य नगरेका कारण निर्वाचनमा भाग लिएनौं।' बिहान १० बजेदेखि संचालन भएको मतदानमा एक सय ७६ जना स्थानीय तहका प्रमुख तथा उपप्रमुख गरी सबैले मतदान गरेका छन् भने ५३ जना प्रदेश सभा सदस्यहरु मध्ये ५१ जनाले मतदान गरेका छन्। मत गणना आजदेखि सुरु हुने बताइएको छ। निर्वाचन अधिकृत जयानन्द पनेरुले दिएको जानकारी अनुसार बेलुका ४ बजेदेखि मत गणना हुनेछ। मत गणना सुरु भएको चारपाँच घण्टाभित्रै मत परिणाम आउने जनाइएको छ। प्रदेश नम्बर ७ बाट राष्ट्रिय सभा सदस्यमा आठजना सदस्य निर्वाचित हुँदै छन्। आठ जनामा छजना सदस्य यस अगाडिनै निर्विरोध निर्वाचित भइसकेका छन् भने दुईजनाको लागि मात्र मतदान भएको हो। अन्य समुह र महिला समूहमा अगाडिनै निर्विरोध निर्वाचित भएका हुन् भने दलित समूह र अल्पसंख्यकअपाङ्ग समूहबाट एकएक गरी दुईजना सदस्यको लागि मात्र मतदान भएको निर्वाचन अधिकृतको कार्यालयले जानकारी दिएको छ। प्रदेश नम्बर ७ मा भएको राष्ट्रिय सभा सदस्यको निर्वाचनमा अल्पसंख्यकअपाङ्गता समुहबाट नेपाली कांग्रेसबाट छत्रराज जोशी र नेकपा माओवादी केन्द्रबाट महेशकुमार महरा उम्मेदवार रहेका छन् भने दलित बाट नेपाली कांगेसको तर्फबाट शेरीराम पार्की र नेकपा एमालेबाट चक्रप्रसाद स्नेही उम्मेदवार रहेका छन्। निर्विरोध निर्वाचित हुने राष्ट्रिय सभा सदस्यमा अन्य समूह नेपाली कांग्रेसको तर्फबाट बद्रीप्रसाद पाण्डे रहेका छन् भने नेकपा एमालेबाट शेरबहादुर कुँवर रहेका छन्। त्यसैगरी अन्य समुहमा नेकपा माओवादी केन्द्रबाट हरिराम चौधरी निर्विरोध निर्वाचित भएका हुन्। महिला समूहमा समेत तीनजना सदस्य निर्वाचित हुनुपर्नेमा तीनजना मात्रै उम्मेदवार कायम भएकाले तीनैजना निर्विरोध निर्वाचित भएका छन्। निर्विरोध निर्वाचित हुने महिला सदस्यहरुमा नेपाली कांग्रेसको तर्फबाट तारादेवी भट्ट, नेकपा एमालेबाट कमलाकुमारी ओली र इन्दु कडरिया रहेका छन्।"
सातै प्रदेशमा को को बन्दैछन् विपक्षी दलको नेता ?,"काठमाडौं: मुलक संघीय संरचनामा गएपछि प्रत्येक प्रदेश सभामा पनि विपक्षी दलको नेता छानिँदैछन् । राज्यले दिने गाडी र अन्य सुविधा पनि पाइने भएपछि नेताहरुबीच विपक्षी दलको नेता बन्ने प्रतिस्पर्धा देखिएको छ। संसदीय व्यवस्थामा विपक्षी दलको नेताको भुमिका महत्वपूर्ण हुन्छ । प्रदेश १, ३,४,५,६ र ७ मा नेपाली कांग्रेसका नेता विपक्षी दलका नेता हुँदैछन् भने प्रदेश २ मा मधेसी दलले सरकार बनाए एमालेबाट विपक्षी दलका नेता हुनेछन् । विपक्षी दलको नेता हुन संसदीय दलको नेतामा पनि अनिवार्य निर्वाचित हुनुपर्छ । कांग्रेसले प्रदेश सभामा संसदीय दलको नेता चयनका लागि सातै प्रदेशमा केन्द्रीय प्रतिनिधि पठाएको छ । प्रदेश १ मा मिनेन्द्र रिजाल, प्रदेश २ मा विमलेन्द्र निधि, प्रदेश ३ मा डिना उपाध्याय, प्रदेश ४ मा गोविन्द भट्टराई, प्रदेश ५ मा बालकृष्ण खाँड, प्रदेश ६ मा हृदयराम थानी र प्रदेश ७ मा एनपी साउदलाई केन्द्रीय प्रतिनिधि तोकेर पठाइएको छ । को बन्दैछन् विपक्षी दलको नेता ? प्रदेश नम्बर १ प्रदेश नं १ को जम्मा ९३ सिटमध्ये कांग्रेसले प्रत्यक्षमा ८ र समानुपातिकमा १३ गरी २१ सिट जितेको छ । विपक्षी दलको नेतामा सुनसरीका राजीव कोइराला, मोरङका केदार कार्की र उदयपुरका हिमाल कार्कीले आकांक्षा राखेका छन् । कोइराला सुनसरी क्षेत्र नम्बर २ ख, कार्की मोरङ क्षेत्र नम्बर ६ ख बाट बिजयी भएका हुन् हिमाल उदयपुरको क्षेत्र नम्बर १ ख बाट निर्वाचित भएका छन् । विपक्षी दलको नेताका लागि प्रदेश १ को संसदीय दलको नेतामा छानिन कोइराला र दुई कार्कीबीच प्रतिस्पर्धा हुने देखिएको छ । प्रदेश नम्बर २ यो प्रदेशमा संघीय समाजवादी फोरम नेपाल र राष्ट्रिय जनता पार्टी नेपालले सरकार बनाएमा एमालेले विपक्षी दलका नेताको भुमिका पाउनेछ । विपक्षी दलको नेता हुन पार्टीमा संसदीय दलको नेता हुनुपर्छ । प्रदेश २ को संसदीय दलको नेताको लागि एमालेभित्र सहमति बन्न सकेको छैन् । एमालेका स्थायी समिति सदस्य एवम् प्रदेश संयोजक सत्यनारायण मण्डल र पोलिब्यूरो सदस्य शत्रुध्न महतोले संसदीय दलको नेतामा दाबी गरेका छन् । मण्डल सप्तरी १क र महतो पर्सा ४ख बाट प्रदेश सभा सदस्यमा निर्वाचित भएका हुन् । केपी शर्मा ओली निकट मण्डल र माधव नेपाल निकट महतोबीच चुनाव हुने सम्भावना छ । सहमतिको प्रयास सफल नभएकाले निर्वाचन हुने सम्भावना रहेको एमालेका एक नेताले बताए । कुल १०३ सिटमध्ये प्रदेश २ मा एमाले २१ सिट जितेको छ । १९ सिट जितेको कांग्रेस प्रदेश २ मा धनुषा ३ 'क' का रामसरोज यादवलाई संसदीय दलको नेता चयन गरिसकेको छ । प्रदेश नम्बर ३ यहाँ कांग्रेसले प्रत्यक्ष ७ र समानुपातिक १७ गरी २१ सीट जितेको छ । प्रदेश ३ मा कुल ११० सांसद छन् । संसदीय दलको नेतामा मकवानपुर २ख का इन्द्रबहादुर बाँनियाको नाम अग्रस्थानमा छ । बानियाँका साथै काठमाडौं ४ क का नरोत्तम वैद्यको नाम पनि चर्चामा छ । प्रदेश ३ को विपक्षी दलको नेता बाँनिया र बैद्य मध्ये एक हुनेछन् । प्रदेश नम्बर ४ प्रदेश नं ४ मा कुल ६० सिटमध्ये कांग्रेसले १५ सिट जितेको छ । जसमध्ये प्रत्यक्षमा ६ र समानुपातिकमा ९ सिट जितेको छ । कांग्रेसको संसदीय दलमा नवलपरासी १ 'क' का कृष्णचन्द्र नेपाली पोखरेल र कास्कीका समानुपातिक सांसद कुमार खड्काले दाबी गरिरहेका छन् । प्रदेश नम्बर ५ प्रदेश नं ५ मा कुल ८७ सिटमध्ये प्रत्यक्षमा ७ र समानुपातिकमा १२ गरी १९ सिट कांग्रेसले जितेको छ । वाम गठबन्धनको सरकार बन्ने भएपछि विपक्षी दलको नेता कांग्रेसले पाउने छ । विपक्षी दलको नेताका लागि दाङ ३क का डिल्लीबहादुर चौधरी, कपिलवस्तु ३ख का वीरेन्द्रकुमार कनौडिया र पाल्पाका समानुपातिक सांसद वीरबहादुर रानाको नाम चर्चामा छ । चौधरी र कनौडियामध्ये एकजना विपक्षी दलको नेता हुने प्रबल सम्भावना छ । प्रदेश नम्बर ६ प्रदेश नं ६ मा प्रत्यक्षतर्फ कांग्रेसले १ सिट मात्रै जितेको छ । हुम्ला १ खबाट जीवनबहादुर शाहीमात्रै प्रत्यक्षतर्फ निर्वाचित भएका हुन् । ४० सिट रहेको प्रदेश ६ मा समानुपातिकसहित ६ सिट कांग्रेसले जितेको छ । प्रत्यक्ष जितेका शाही नै संसदीय दलको नेता हुने सम्भावना प्रबल छ । जुम्लाका समानुपातिक सांसद दिनबन्धु श्रेष्ठको नाम समेत चर्चामा छ । प्रदेश नम्बर ७ कांग्रेस सभापति तथा प्रधानमन्त्री शेरबहादुर देउवाको गृह प्रदेशमा ४ प्रत्यक्ष र ८ समानुपातिक गरी १२ सिट कांग्रेसले जितेको छ । वाम गठबन्धनको सरकार बन्ने भएपछि विपक्षी दलको कुर्सी कांग्रेसले पाउने छ। विपक्षी दलको नेताका लागि डडेल्धुरा १खका कर्णबहादुर मल्ल, कैलाली ५ ख का डिल्लीराज पन्त, कैलाली १ ख का रणबहादुर मल्ल आकांक्षी देखिएका छन् । डोटीका समानुपातिक सांसद देवराज पाठकले समेत इच्छा देखाएका छन् । ५३ सिट रहेको प्रदेश नम्बर ७ मा विपक्ष नेताका लागि धेरै आंकाक्षी देखिएका छन् ।"
"प्रदेश ३ को मुख्यमन्त्री छान्दै एमाले, शाक्य नै निर्विकल्प: नेपाल","काठमाडौं: नेकपा एमालेले माघ २६ गते प्रदेश ३ को मुख्यमन्त्री चयन गर्ने भएको छ । प्रदेश नम्बर ३ को एमालेको संसदीय दलको बैठक बसेर मुख्यमन्त्री चयन गर्ने भएको हो । एमाले पोलिटब्यूरो सदस्य अरुण नेपालले माघ २६ गते विहान ८ तुलसीलाल स्मृति प्रतिष्ठान बालकुमारीमा संसदीय दलको बैठक बसेर दलको नेता चयन गर्ने बताए । प्रदेश ३ मा एमालेको स्पष्ट बहुमत रहेका कारण संसदीय दलको नेता बन्ने ब्यक्ति नै मुख्यमन्त्री हुनेछ । पढ्नुस्: प्रदेश ३ को मुख्यमन्त्रीमा अष्टलक्ष्मीलाई राजेन्द्रको चुनौती प्रदेश ३ मा पार्टी उपाध्यक्ष अष्टलक्ष्मी शाक्य र पोलिब्यूरो सदस्य राजेन्द्रप्रसाद पाण्डे बीच संसदीय दलको नेताका लागि प्रतिस्पर्धा हुने देखिएको छ । अरुण नेपाल, पशुपति चौलागाई, केशव स्थापित, सानुकुमार श्रेष्ठले समेत मुख्यमन्त्रीमा दाबी गरेका छन् । प्रदेश ३ मा कुल ११० मध्ये एमाले मात्रै ५८ सिट जितेको छ । प्रदेशका सचिवालय सदस्य समेत रहेको नेपालले कार्तिकमा सचिवालयको बैठक बसेर वरिष्ठता, महिला र नेवार समुदायको समेत भएका कारण शाक्यलाई मुख्यमन्त्री बनाउने सहमति भएको दाबी गरे । कात्तिककमै हामीले शाक्यलाई मुख्यमन्त्री बनाउने निर्णय गरेर केन्द्रीय समितिमा सिफारिस गरेका हौं, उनले भने, यो सिफारिसमा अष्टलक्ष्मी शाक्य, सानुकुमार श्रेष्ठ, म, काशीनाथ अधिकारी र केदार न्यौपानेको सही छ । पढ्नुस्: मुख्यमन्त्री बन्न नेताहरुको दौडधुप उनले राजनैतिक इमान्दारिता र नैतिक दायित्वका कारण आफुले शाक्यविरुद्ध उम्मेदवारी नदिने बताए ।सही गर्ने साथीहरुले पनि नैतिक दायित्व र राजनीतिक इमान्दारिता देखाउनु हुन्छ भन्ने मलाई लाग्छ ', उनले भने । शाक्यले उम्मेदवारी नदिएमात्र आफुले उम्मेदावरी दिने नेपालले बताए । उहाँको दाबी रहेसम्म मेरो समर्थन शाक्यलाई हुन्छ, उनले भने । उता अर्का उम्मेदवार पाण्डे भने आफु मुख्यमन्त्री भए छाड्ने बताउँछन् । पाण्डे योग्य र सिनियर पनि आफु नै भएको दाबी गर्छन् । माधव नेपाल समुहबाट उपाध्यक्ष उठेर पराजित पाण्डे अहिले केपी ओली क्याम्पमा पुगेका छन् । शाक्य नेपाल समुहबाट चुनाव जितेर पार्टी उपाध्यक्ष भएकी हुन् । पढ्नुस्: यसरी मिल्यो वाम गठबन्धनको भागबन्डा"
प्रदेश २ : राष्ट्रियसभाका निर्वाचित सदस्यले पाए प्रमाणपत्र,"जनकपुरधाम : प्रदेश नम्बर २ बाट निर्वाचित राष्ट्रियसभा सदस्यलाई प्रमाणपत्र प्रदान गरिएको छ। निर्वाचन कार्यालयले बुधबार जनकपुरमा प्रदेश नम्बर २ बाट निर्विरोध निर्वाचित आठजना प्रदेशसभा सदस्यलाई प्रमाणपत्र प्रदान गरेको हो। प्रदेश नम्बर २ का राष्ट्रियसभा निर्वाचन अधिकृत जिल्ला अदालतका मुख्य न्यायाधीश राधाकृष्ण उप्रेतीले निर्वाचित सदस्यलाई प्रमाणपत्र वितरण गरेका हुन्। राष्ट्रियसभामा २ नम्बर प्रदेशबाट सम्पूर्ण सदस्य निर्विरोध निर्वाचित भएका हुन्। राष्ट्रियसभा सदस्यमा खुल्लातर्फ नेपाली कांग्रेसका जीतेन्द्र देव, राजपाका रमेशप्रसाद यादव तथा एमालेका सुमनराज प्याकुरेल निर्वाचित भएका छन्। त्यसैगरी महिला समूहबाट नेपाली कांग्रेसकी मुक्ताकुमारी यादव, संघीय समाजवादी फोरमका प्रमिला कुमारी र माओवादी केन्द्रका शशीकला दाहाल निर्वाचित भएका हुन्। त्यसैगरी अल्पसंख्यक कोटाबाट राजपाका वृषेशचन्द्र लाल र दलित कोटाबाट संघीय समाजवादी फोरमका रामप्रीत पासवान निर्वाचित भएका छन्। राष्ट्रियसभा सदस्यका लागि निर्धारण गरिएको आवश्यक कोटा अनुसार मात्र उम्मेदवारी दर्ता भएपछि प्रदेश नम्बर दुईमा सम्पूर्ण सदस्य निर्विरोध निर्वाचित भएका हुन्। महिला, दलित र अल्पसँख्यक कोटामा निर्धारण गरिएको सीट अनुसार मात्रै दलहरुबाट उम्मेदवारी दिएको थियो। खुल्ला तर्फ संघीय समाजवादी पार्टीका मोहम्मद अख्तर हुसेनले उम्मेदवारी दिएपनि उनले उम्मेदवारी फिर्ता लिएका थिए।"
"राष्ट्रिय सभा निर्वाचन : प्रदेश ३ , ४ र ५ मा सकियो मतदान","काठमाडौः राष्ट्रिय सभा सदस्यको लागि प्रदेश ३, ४ र ५ को मतदान सकिएको छ। प्रदेश ३ मा ३४८ मतदाता र १४ उम्मेदवार छन्। बिहान १० बजेदेखि ललितपुरको जाउलाखेलमा रहेको भलिबल मैदानमा १ बजे सकिएको छ। प्रदेश ४ को मतदान समेत सकिएको छ। पोखरामा भएको प्रदेश ४ को निर्वाचनमा २३० मध्ये २२९ जनाले मतदान गरेका छन्। यो प्रदेशमा १० जना उम्मेदवार छन्। अदालतबाट पाँच वर्षको सजाय पाई फरार रहेका प्रदेश सभा सदस्य दीपक मनाङ्गे भने मतदान गर्न आएनन्। प्रदेश ५ मा ३०३ मत खसेको छ। ३०५ मत मध्ये प्रदेश सभाको १ र स्थानीय तहको १ गरी दुई मत नखसेको निर्वाचन अधिकृतको कार्यालयले जनाएको छ। प्रदेश ५ मा प्रदेश सभातर्फ ८७ र स्थानीय तहमा २१८ मतदाता छन्।"
राष्ट्रिय सभा निर्वाचन : प्रदेश ५ मा मतदान जारी,"दाङ : राष्ट्रिय सभा निर्वाचनको लागि दाङमा प्रदेश ५ को मतदान जारी छ।५ नम्बर प्रदेशबाट राष्ट्रिय सभामा सहभागि हुने पाँचजना सदस्यका लागि मतदान सुरु भएको हो। बिहान १० बजेदेखि मतदान भनिएको भए पनि केहि समय ढिला गरेर सुरु भएको थियो। निर्वाचन अधिकृत हेमन्त रावलले प्रदेशबाट आठजना सदस्य सहभागि हुनु पर्ने भएपनि तीनजना पहिले नै निर्विरोध भइसकेको हुँदा अन्य ५ जनाका लागि मतदान भएको बताए। तीन बजेसम्म जारी रहने मतदानमा ३ सय ५ जना मतदाता रहेका छन। दाङको घोराहीस्थित कर्मचारी मिलन केन्द्रमा प्रदेशसभा र स्थानीय तहका फरक फरक मतदान स्थलबाट मतदान भइरहेका हो। एउटा मतदान केन्द्रमा प्रदेश सांसद र अर्को केन्द्रमा स्थानीय तहका प्रमुख उपप्रमुखहरूले मतदान गर्ने व्यवस्था गरिएको छ। निवार्चनमा ५ नम्बर प्रदेशमा ३ सय ५ जना मतदाता रहेका छन्। भने ८१ सय मतभार रहेको छ। निर्वाचन अधिकृत रावलका अनुसार ५ नम्बर प्रदेशमा ८७ जना प्रदेशसभा सदस्य र २ सय १८ जना स्थानीय तहका प्रमुख र उपप्रमुख छन्। प्रदेशसभा सदस्यको मतभार ४८ र स्थानीय तहका प्रमुख उपप्रमुखको मतभार प्रति व्यक्ति १८ निर्धारण गरिएको छ। ८ जना चुनिनु पर्नेमा तीन जना निर्विरोध निर्वाचित भए पनि अब ५ जना राष्ट्रियसभा सदस्यका लागि निर्वाचन हुन लागेको हो। तीनजना अन्यबाट, एकजना दलितबाट र एकजना अपाङ्गता र अल्पसंख्यकबाट गरी ५ जनाको लागि मतदान भएको हो। यसअघि नै तीनजना महिला नेकपा एमालेबाट कोमल वली (दाङ), एमालेकै मीना बुढा (रोल्पा) र नेपाली कांग्रेसको तर्फबाट अनिता देवकोटा (दाङ) निर्विरोध निर्वाचित भइसकेका छन्।पाँचजना निर्वाचित हुने भएपनि प्रतिस्पर्धा ८ जनाको बीचमा हुन लागेको छ।"
दीपक मनाङ्गे मत हाल्न आएनन्,पोखरा : राष्ट्रिय सभा निर्वाचनको लागि प्रदेश ४ मा दीपक मनाङ्गे(राजिव गुरुङ) बाहेक सबैले मतदान गरिसकेका छन्। २ सय ३० मतदातामध्ये २ सय २९ जनाले मतदान गरेको निर्वाचन अधिकृतको कार्यालयले जनाएको छ। यो प्रदेशमा स्थानीय तहका प्रमुख र उपप्रमुख गरी १सय७० र प्रदेश सभा सदस्य ६० जना मतदाता छन्। मनाङ्गे बाहेकले सबैले मतदान गरिसकेका छन्। पाँच वर्ष जेल सजाय हुने पुनरावेदन अदालतको फैसलालाई सर्वोच्च अदालतले सदर गरेपछि उनी फरार छन्। मनाङ्गेले प्रदेश सभा सदस्यको सपथ समेत लिएका छैन। दिउँसो ३ बजेपछि मतगणना शुरु हुने निर्वाचन अधिकृतको कार्यालयले जनाएको छ।
आज राष्ट्रियसभा चुनाव,"काठमाडौं : राष्ट्रियसभा सदस्य चयनका लागि बुधबार मतदान हुँदै छ । चुनावका लागि सम्पूर्ण तयारी पूरा भएको छ । बिहान १० बजेदेखि दिउँसो ३ बजेसम्म मतदान हुने कार्यक्रम छ । प्रमुख निर्वाचन आयुक्त डा अयोधीप्रसाद यादवले चुनावका लागि भरपर्दो सुरक्षा व्यवस्था मिलाएको जानकारी दिए । निर्वाचनको तयारीबारे जानकारी दिन मंगलबार आयोजित पत्रकार सम्मेलनमा प्रमुख आयुक्त यादवले भने, विगतका निर्वाचनझैं राष्ट्रियसभा निर्वाचन पनि शान्तिपूर्ण र उल्लासमय वातावरणमा सम्पन्न हुनेमा आयोग विश्वस्त छ । चुनाव सुरक्षाका लागि नेपाली सेना, प्रहरी, सशस्त्र प्रहरीसहितको तीन घेरे सुरक्षा प्रबन्ध गरिएको गृह मन्त्रालयले जनाएको छ । प्रदेश १, ३, ४, ५, ६ र ७ गरी ६ वटा प्रदेशमा मतदान हुनेछन् । प्रदेशका उच्च अदालत रहेका स्थानमा मतदान केन्द्र कायम गरिएको छ । ६ वटा प्रदेशका १२ वटा मतदान केन्द्रमा मतदान हुनेछ । राष्ट्रियसभा चुनावमा ३२ सिटमा नौ दलका ५२ जना उम्मेदवार प्रतिस्पर्धामा छन् । प्रदेश २ मा आठै पदसहित २४ सिटमा निर्विरोध भइसकेको छ । निर्विरोध भएकालाई बुधबार नै प्रमाणपत्र प्रदान गरिनेछ । एकल संक्रमणीय मत प्रणालीबमोजिम प्रत्येक प्रदेशबाट आठ जनाका दरले राष्ट्रियसभामा कुल ५६ जना निर्वाचित हुने व्यवस्था संविधानमै छ । प्रत्येक प्रदेशबाट महिला तीन, दलित एक, अपांगता भएका व्यक्ति वा अल्पसंख्यक समुदायबाट एक र अन्य तीनजना निर्वाचित हुनेछन् । महिला तीन र अन्य तीन सदस्यका लागि एकल संक्रमणीय मत प्रणालीअनुसार मतदान हुनेछ भने दलित एक, अपांगता भएका व्यक्ति वा अल्पसंख्यक समुदायबाट एक गरी दुई सदस्यका लागि राष्ट्रियसभा सदस्य निर्वाचन अध्यादेशअनुसार सबैभन्दा बढी मत प्राप्त गर्ने उम्मेदवार निर्वाचित हुनेछन् । प्रदेश १ मा महिला ३ र अन्य ३ गरी ६ जना उम्मेदवार निर्विरोध भएकाले दलित १ र अपांगता भएका वा अल्पसंख्यक समुदायबाट १ गरी २ सदस्यका लागि मतदान हुँदै छ । प्रदेश ३ मा ८ वटै पदमा मतदान हुनेछ । प्रदेश ४ मा अपांगता भएका वा अल्पसंख्यक समुदायबाट १ सदस्यमा उम्मेदवार निर्विरोध निर्वाचित भएकाले बाँकी सदस्य चयनका लागि निर्वाचन हुँदै छ । यसैगरी, प्रदेश ५ मा महिला ३ सदस्यमा उम्मेदवार निर्विरोध भइसकेकाले अन्य ३, दलित १ र अपांगता भएका वा अल्पसंख्यक समुदायबाट १ गरी ५ सदस्यका लागि निर्वाचन हुँदै छ । त्यस्तै, प्रदेश ६ मा सबै पदमा निर्वाचन हुँदै छ भने प्रदेश ७ मा महिला ३ र अन्य ३ गरी ६ सदस्य निर्विरोध भएकाले दलित १ र अपांगता भएका वा अल्पसंख्यक समुदायबाट १ गरी २ सदस्यमा निर्वाचन हुँदै छ । मतदान कसरी यो चुनावमा मतदान तरिका फरक छ । चुनावमा स्वस्तिक चिह्नको प्रयोग नगरीकनै मतदान हुनेछ । प्रदेशसभा सदस्यले हरियो रंगको मतपत्रबाट र स्थानीय तहका मतदाताले रातो रंगको मतपत्रमा मत संकेत गर्नुपर्नेछ । महिला, दलित, अपांग, अल्पसंख्यक र अन्य समूह गरी चार वटा मतपत्र प्रयोग गरिएको छ । तीन महिला र अन्य ३ सदस्यका लागि एकल संक्रमणीय मतका आधारमा मत संकेत गर्नुपर्ने भएकाले मतदाताले बढीमा तीन जना उम्मेदवारलाई १, २ र ३ भनी प्राथमिकता तोक्नुपर्ने छ । महिला र अपांगता भएका वा अल्पसंख्यक समुदायबाट निर्वाचित हुने सदस्यको मतपत्र पनि अलगअलग तयार गरिएकाले हरेक मतपत्रमा बढीमा एक जना उम्मेदवारलाई तोकिएको स्थानमा ठीक चिह्न संकेत गर्नुपर्नेछ । स्थानीय तहका मतदाताले सही तरिकाले मत संकेत नगर्दा १८ मतभार र प्रदेशसभा सदस्यले सही तरिकाले मत संकेत नगर्दा ४८ मतभार फरक पर्ने हुनाले मत बदर नहुने गरी संकेत गर्न उम्मेदवार तथा मतदातासँग आयोगले आग्रह गरेको छ । मतदान सकिएलगत्तै मतगणना सुरु गरी छिटो सक्न सबै निर्वाचन अधिकृतलाई निर्देशन दिइएको प्रमुख निर्वाचन आयुक्त डायादवले बताए । दुई दिनमा आयोगले सातवटै प्रदेशको अन्तिम परिणाम सार्वजनिक गरी परिणाम राष्ट्रपतिसमक्ष पेस गर्ने तयारी गरेको छ । मतगणनाका लागि आयोगले प्रत्येक प्रदेशमा तथ्यांक विभागका तालिमप्राप्त पाँच जना गणक खटाएको छ । सांसद्को पदावधि गोलाप्रथाद्वारा राष्ट्रियसभाबाट निर्वाचित सांसदहरू कति अवधिका लागि हुने भन्ने गोलाप्रथाद्वारा किटानी गरिनेछ । संविधानको धारा ८६ मा राष्ट्रियसभा सदस्यको पदावधिबारे उल्लेख छ । उक्त धारामा राष्ट्रियसभा सदस्यको पदावधि ६ वर्षको हुने उल्लेख भए पनि एकतिहाइ सदस्यको पदावधि प्रत्येक दुई वर्षमा समाप्त हुने स्पष्ट गरेको छ । पहिलो पटक सदस्यको पदावधि कायम गर्दा गोलाप्रथाद्वारा एकतिहाइको दुई वर्ष, अर्को एकतिहाइको चार वर्ष र बाँकी एकतिहाइको ६ वर्षको हुने गरी पदावधि कायम हुनेछ । निर्वाचित सांसदहरूको अवधि गोलाप्रथाद्वारा निर्धारण गरिने भए पनि विधिमा आधारित हुने हुँदा त्यसको वैधता रहने वरिष्ठ अधिवक्ता अग्नि खरेल बताउँछन् । राष्ट्रियसभा सदस्यका लागि हरेक दुईदुई वर्षमा मतदान हुनेछ । राष्ट्रियसभाको रिक्त स्थानको पूर्ति भने सदस्य मतदान वा मनोनीत जसरी आएको हो सोहीअनुसार गरिनेछ ।"
संघप्रदेश विवाद सुल्झाउन परिषद्,"काठमाडौं : संविधानअनुसार छुट्टाछुट्टै शासकीय अभ्यासमा रहने संघ र प्रदेश तथा प्रदेश प्रदेशबीच हुन सक्ने विवाद समाधान गर्न प्रधानमन्त्रीको अध्यक्षतामा अन्तरप्रदेश परिषद् गठन हुने भएको छ। सातै प्रदेशमा मुख्यमन्त्री नियुक्ति हुनासाथ अन्तरप्रदेश परिषद् गठन हुने गरी केन्द्रीय सरकारले परिषद्को कार्यविधि बनाउने गृहकार्य अघि बढाएको छ। परिषद्को सदस्यमा प्रदेशका मुख्यमन्त्री सदस्य रहने प्रावधान भएकाले मुख्य मन्त्री नियुक्ति हुनुअघि नै केन्द्रीय सरकारले परिषद्को कार्यविधि बनाइसक्ने बताएको छ। संविधानको धारा २३४ ले नै संघ र प्रदेशबीच तथा प्रदेश र प्रदेशबीच उत्पन्न राजनीतिक विवाद समाधान गर्न प्रधानमन्त्रीको अध्यक्षतामा अन्तरप्रदेश परिषद् रहने व्यवस्था गरेकाले परिषद् छिट्टै बन्ने भएको हो। परिषद्को सदस्यमा गृहमन्त्री, अर्थमन्त्री तथा सम्बन्धित प्रदेशका मुख्यमन्त्री सदस्य रहने छन् भने परिषद्ले आफ्नो बैठकमा विवादको विषयसग सम्बन्धित मन्त्री र सम्बन्धित प्रदेशको मन्त्री तथा विशेषज्ञलाई समेत बोलाउन सक्ने छ। केन्द्रीय सरकारले गठनलगत्तै परिषद् सक्रिय बनाउन प्रधानमन्त्री तथा मन्त्रिपरिषद् कार्यालयअन्तर्गत रहने गरी अन्तरप्रदेश परिषद्को सचिवालय स्थापना गरिसकेको छ। प्रधानमन्त्री तथा मन्त्रिपरिषद् कार्यालयका प्रवक्ता सहसचिव डिल्लीराम शर्माले प्रदेशप्रदेशबीच तथा संघ प्रदेशबीचका विवादमा कुन राजनीतिक मान्ने र कुन प्राविधिक मान्ने निक्र्यौल गर्न कार्यविधि तयार पार्न थालिएको जानकारी दिए। संविधानको अनुसूची ७ मा संघ र प्रदेशका २५ वटा अधिकारलाई साझा अधिकार कायम गरिएको छ। प्रधानमन्त्री कार्यालयका अनुसार यीनै साझा अधिकार सूचीमा पछि संघ र प्रदेशबीच विवाद उत्पन्न हुने देखिएकाले समाधान गर्न प्रधानमन्त्रीको अध्यक्षतामा अन्तरप्रदेश परिषद्को व्यवस्था गरिएको हो। यसैगरि शासकीय अभ्यासका क्रममा संघ, प्रदेश र स्थानीय तहबीच पनि विभिन्नखाले अन्तरविरोध आउन सक्ने भएकाले परिषद्ले तिनको समेत समाधान खोज्ने गरी कार्यविधि निर्माण अन्तिम चरणमा पुर्याइएको प्रधानमन्त्री तथा मन्त्रिपरिषद् कार्यालयले जनाएको छ। परिषद्को बैठकसम्बन्धी कार्यविधि भने परिषद् आफैंले निर्धारण गरेबमोजिम हुने व्यवस्था संविधानले गरेको छ। प्रधानमन्त्री कार्यालयका अनुसार प्रधानमन्त्रीको अध्यक्षतामा रहने भएकाले परिषद्ले संघ, प्रदेश र स्थानीय तहबीच समन्वय गर्दै तीनै तहको सम्बन्ध सुमधुर बनाउन कार्यविधि तयार पार्न सक्छ भने संघीय संसदले यससम्बन्धी कानुनसमेत निर्माण गर्नसक्ने व्यवस्था संविधानले नै गरेको छ। प्रदेशस्थानीय तह विवाद समाधान प्रदेश कानुनबमोजिम प्रदेश र स्थानीय तहबीच आउने विवाद समाधान गर्न भने प्रदेशले आवश्यक कानुन र कार्यविधि बनाउन सक्ने व्यवस्था गरिएको छ। संविधानको धारा २३५ को उपधारा २ र ३ मा यससम्बन्धी व्यवस्था गरिएको छ। संविधानको अनुसूची ९ मा संघ, प्रदेश र स्थानीय तहको साझा अधिकारका रूपमा १५ वटा अधिकार समाविष्ट छन्।"
"३ सय ५ मतदाता, दुई मतदान स्थल","घोराही : राष्ट्रियसभा निर्वाचनको लागि दाङमा तयारी लगभग पूरा भएको छ। प्रदेश ५ का निर्वाचन अधिकृत हेमन्त रावलले निर्वाचनको तयारी पूरा भएको बताए। निर्वाचनको लागि घोराहीस्थित कर्मचारी मिलन केन्द्रमा मतदानस्थल तोकिएको र मतदानका लागि दुई वटा मतदान केन्द्र निर्धारण गरिएको उनले जानकारी दिए। एउटा मतदान केन्द्रमा प्रदेश सांसद र अर्को केन्द्रमा स्थानीय तहका प्रमुखउपप्रमुखले मतदान गर्ने गरी मतदान केन्द्रको व्यवस्थापन गरिएको छ। सम्पूर्ण तयारी पूरा भइसकेको छ, उनले भने, अब मतदानको समय कुरिरहेका छौं। निवार्चनमा प्रदेश ५ मा तीन सय पाँच जना मतदाता रहेका छन् भने तिनको मतभार ८१ सय रहेको छ। निर्वाचन अधिकृत रावलका अनुसार प्रदेश ५ मा ८७ जना प्रदेशसभा सदस्य र दुई सय १८ जना स्थानीय तह प्रमुखउपप्रमुख छन्। प्रदेशसभा सदस्यको मतभार ४८ र स्थानीय तहका प्रमुखउपप्रमुखको मतभार प्रतिव्यक्ति १८ निर्धारण गरिएको छ। आठ जना चुनिनुपर्नेमा तीन जना निर्विरोध निर्वाचित भए पनि अब पाँच जना राष्ट्रियसभा सदस्यका लागि निर्वाचित हुन लागेका छन्। तीन जना अन्य, एक जना दलित, एक जना अपांगता र अल्पसंख्यकबाट गरी पाँच जनाका लागि निर्वाचन हुने रावलले बताए। यसअघि नै तीन जना महिला एमालेबाट कोमल वली (दाङ), एमालेकै मीना बुढा (रोल्पा) र कांग्रेसका अनिता देवकोटा (दाङ) निर्विरोध निर्वाचित भइसकेका छन्। मतदानबाट पाँच जना निर्वाचित हुने भए पनि प्रतिस्पर्धामा आठ छन्। दाङमा प्रदेश ५ अन्तर्गत १२ जिल्लाका प्रदेशसभा र स्थानीय तहका निर्वाचित पदाधिकारीहरू मतदानका लागि दाङ आइसकेका छन्। मतदान अधिकृत रावलले मतदानस्थल, मतगणनास्थलको छनोट, मतपत्रहरू आइसकेको, सुरक्षा व्यवस्थालगायत सबै तयारी पूरा भएको बताए। दुई वटै मतदान केन्द्रमा मतदान अधिकृतसमेत तोकिइसकिएको उनले जानकारी दिए। प्रदेश सांसदहरूले मतदान गर्ने केन्द्रको अधिकृतमा सरकारी वकिल चन्द्रबहादुर सिञ्जाली र स्थानीय तह प्रमुखउपप्रमुख मतदाता रहेको केन्द्रमा जिल्ला शिक्षा कार्यालयका उपसचिव विनोद गौतमलाई खटाइएको मुख्य निर्वाचन अधिकृत रावलले जानकारी दिए।"
राष्ट्रियसभा चुनावमा मतदान जारी : ३२ सिटमा ९ दलका ५२ उम्मेदवार,"काठमाडौं : राष्ट्रियसभा सदस्य चयनका लागि बुधबार मतदान हुँदै छ। बिहान १० बजेदेखि दिउँसो ३ बजेसम्म मतदानका लागि समय तोकिएको प्रमुख निर्वाचन आयुक्त डा अयोधीप्रसाद यादवले जानकारी दिए। निर्वाचनको तयारीबारे जानकारी दिन मंगलबार आयोजित पत्रकार सम्मेलनमा प्रमुख आयुक्त यादवले भने, विगतका निर्वाचनझैं राष्ट्रियसभा निर्वाचन पनि शान्तिपूर्ण र उल्लासमय वातावरणमा सम्पन्न हुनेमा आयोग विश्वस्त छ। चुनाव सुरक्षाका लागि नेपाली सेना, प्रहरी, सशस्त्र प्रहरीसहितको तीन घेरे सुरक्षा प्रबन्ध गरिएको गृह मन्त्रालयले जनाएको छ। ६ वटा प्रदेशमा मतदान प्रदेश १, ३, ४, ५, ६ र ७ गरी ६ वटा प्रदेशमा मतदान हुनेछन्। प्रदेशका उच्च अदालत रहेका स्थानमा मतदान केन्द्र कायम गरिएको छ। ६ वटा प्रदेशका १२ वटा मतदान केन्द्रमा मतदान हुनेछ। प्रदेश २ मा आठै पदसहित २४ सिटमा निर्विरोध भइसकेको छ। निर्विरोध भएकालाई बुधबार नै प्रमाणपत्र प्रदान गरिनेछ। ५२ उम्मेदवार राष्ट्रियसभा चुनावमा ३२ सिटमा नौ दलका ५२ जना उम्मेदवार प्रतिस्पर्धामा छन्। एकल संक्रमणीय मत प्रणालीबमोजिम प्रत्येक प्रदेशबाट आठ जनाका दरले राष्ट्रियसभामा कुल ५६ जना निर्वाचित हुने व्यवस्था संविधानमै छ। प्रत्येक प्रदेशबाट महिला तीन, दलित एक, अपांगता भएका व्यक्ति वा अल्पसंख्यक समुदायबाट एक र अन्य तीनजना निर्वाचित हुनेछन्। महिला तीन र अन्य तीन सदस्यका लागि एकल संक्रमणीय मत प्रणालीअनुसार मतदान हुनेछ भने दलित एक, अपांगता भएका व्यक्ति वा अल्पसंख्यक समुदायबाट एक गरी दुई सदस्यका लागि राष्ट्रियसभा सदस्य निर्वाचन अध्यादेशअनुसार सबैभन्दा बढी मत प्राप्त गर्ने उम्मेदवार निर्वाचित हुनेछन्। प्रदेश १ मा महिला ३ र अन्य ३ गरी ६ जना उम्मेदवार निर्विरोध भएकाले दलित १ र अपांगता भएका वा अल्पसंख्यक समुदायबाट १ गरी २ सदस्यका लागि मतदान हुँदै छ। प्रदेश ३ मा ८ वटै पदमा मतदान हुनेछ। प्रदेश ४ मा अपांगता भएका वा अल्पसंख्यक समुदायबाट १ सदस्यमा उम्मेदवार निर्विरोध निर्वाचित भएकाले बाँकी सदस्य चयनका लागि निर्वाचन हुँदै छ। यसैगरी, प्रदेश ५ मा महिला ३ सदस्यमा उम्मेदवार निर्विरोध भइसकेकाले अन्य ३, दलित १ र अपांगता भएका वा अल्पसंख्यक समुदायबाट १ गरी ५ सदस्यका लागि निर्वाचन हुँदै छ। त्यस्तै, प्रदेश ६ मा सबै पदमा निर्वाचन हुँदै छ भने प्रदेश ७ मा महिला ३ र अन्य ३ गरी ६ सदस्य निर्विरोध भएकाले दलित १ र अपांगता भएका वा अल्पसंख्यक समुदायबाट १ गरी २ सदस्यमा निर्वाचन हुँदै छ। मतदानको तरिका फरक यो चुनावमा मतदान तरिका फरक छ। चुनावमा स्वस्तिक चिह्नको प्रयोग नगरीकनै मतदान हुनेछ। प्रदेशसभा सदस्यले हरियो रंगको मतपत्रबाट र स्थानीय तहका मतदाताले रातो रंगको मतपत्रमा मत संकेत गर्नुपर्नेछ। महिला, दलित, अपांग, अल्पसंख्यक र अन्य समूह गरी चार वटा मतपत्र प्रयोग गरिएको छ। तीन महिला र अन्य ३ सदस्यका लागि एकल संक्रमणीय मतका आधारमा मत संकेत गर्नुपर्ने भएकाले मतदाताले बढीमा तीन जना उम्मेदवारलाई १, २ र ३ भनी प्राथमिकता तोक्नुपर्ने छ। महिला र अपांगता भएका वा अल्पसंख्यक समुदायबाट निर्वाचित हुने सदस्यको मतपत्र पनि अलगअलग तयार गरिएकाले हरेक मतपत्रमा बढीमा एक जना उम्मेदवारलाई तोकिएको स्थानमा ठीक चिह्न संकेत गर्नुपर्नेछ। राष्ट्रियसभा निर्वाचन इन्फोग्राफिक्स। फरक फरक मतभार स्थानीय तहका मतदाताले सही तरिकाले मत संकेत नगर्दा १८ मतभार र प्रदेशसभा सदस्यले सही तरिकाले मत संकेत नगर्दा ४८ मतभार फरक पर्ने हुनाले मत बदर नहुने गरी संकेत गर्न उम्मेदवार तथा मतदातासँग आयोगले आग्रह गरेको छ। मतदान सकिएलगत्तै मतगणना सुरु गरी छिटो सक्न सबै निर्वाचन अधिकृतलाई निर्देशन दिइएको प्रमुख निर्वाचन आयुक्त डायादवले बताए। दुई दिनमा आयोगले सातवटै प्रदेशको अन्तिम परिणाम सार्वजनिक गरी परिणाम राष्ट्रपतिसमक्ष पेस गर्ने तयारी गरेको छ। मतगणनाका लागि आयोगले प्रत्येक प्रदेशमा तथ्यांक विभागका तालिमप्राप्त पाँच जना गणक खटाएको छ। सांसद्को पदावधि गोलाप्रथाद्वारा राष्ट्रियसभाबाट निर्वाचित सांसदहरू कति अवधिका लागि हुने भन्ने गोलाप्रथाद्वारा किटानी गरिनेछ। संविधानको धारा ८६ मा राष्ट्रियसभा सदस्यको पदावधिबारे उल्लेख छ। उक्त धारामा राष्ट्रियसभा सदस्यको पदावधि ६ वर्षको हुने उल्लेख भए पनि एकतिहाइ सदस्यको पदावधि प्रत्येक दुई वर्षमा समाप्त हुने स्पष्ट गरेको छ। पहिलो पटक सदस्यको पदावधि कायम गर्दा गोलाप्रथाद्वारा एकतिहाइको दुई वर्ष, अर्को एकतिहाइको चार वर्ष र बाँकी एकतिहाइको ६ वर्षको हुने गरी पदावधि कायम हुनेछ। निर्वाचित सांसदहरूको अवधि गोलाप्रथाद्वारा निर्धारण गरिने भए पनि विधिमा आधारित हुने हुँदा त्यसको वैधता रहने वरिष्ठ अधिवक्ता अग्नि खरेल बताउँछन्। राष्ट्रियसभा सदस्यका लागि हरेक दुईदुई वर्षमा मतदान हुनेछ। राष्ट्रियसभाको रिक्त स्थानको पूर्ति भने सदस्य मतदान वा मनोनीत जसरी आएको हो सोहीअनुसार गरिनेछ।"

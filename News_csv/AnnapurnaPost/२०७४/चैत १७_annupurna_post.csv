शीर्षक,विवरण
प्रमुख तीन पार्टीमा नेतृत्व हाबी,"काठमाडौं : प्रमुख तीन दल एमाले, कांग्रेस र माओवादी केन्द्रमा मूल नेतृत्व शक्तिशाली देखिएको छ। पार्टीभित्रका प्रतिपक्षी नेता कमजोर देखिएका कारण अध्यक्षसभापति सर्वशक्तिमान देखिएका हुन्। आफूअनुकूल निर्णय लिन उनीहरूलाई अहिले पार्टीभित्रै चुनौती दिने कुनै नेता देखिएका छैनन्। वैचारिकराजनीतिक पक्षमा प्रजातान्त्रिक, लोकतन्त्रवादी भनेर व्याख्या गरिए पनि पार्टीभित्रको वैचारिक बहसदेखि निर्णय क्षमतामा अन्य नेताको भूमिका करिब शून्य कै स्थितिमा पुगेको पूर्वमन्त्री तथा एमाले नेता राधाकृष्ण मैनाली बताउँछन्। पार्टीभित्र अध्यक्षसभापति शक्तिशाली भएकै कारण अहिले तीनवटै पार्टीमा आन्तरिक प्रजातन्त्र कमजोर अवस्थामा रहेको उनको विश्लेषण छ। कांग्रेस, एमाले र माओवादीमा मूल नेतृत्व शक्तिशाली भएका कारण आन्तरिक जनवाद छँदै छैन भन्दा पनि हुन्छ, मैनालीले अन्नपूर्णसँग भने, जसरी मूल नेता पार्टीभित्र बलिया देखिएका छन्, त्यही आधारमा गुणद्रष्टा भएर पार्टी चलाए राम्रो हुन्छ, नत्र पार्टीलाई समस्यामा लैजान सक्छ। लोकतन्त्रमा पार्टीलाई सही बाटोमा लैजान प्रतिपक्षी धार उत्तिकै सशक्त हुनुपर्ने ठान्छन्, राजनीतिक विश्लेषक। त्यसो नहुँदा नेतृत्व निरंकुश हुने र आफूअनुकूल निर्णय लाद्दै जान सक्ने खतरा देख्छन् उनीहरू। यसले पार्टीलाई मात्र होइन, देशलाई नै जोखिममा लैजान सक्ने भएकाले आन्तरिक प्रतिपक्षी धार बलियो हुनुपर्ने ठान्छन्, माओवादी आन्दोलनलाई बुझेका विश्लेषक नरेन्द्रजंग पिटर। तर, अहिले मूल तीनवटै पार्टीभित्र संस्थापनका अगाडि प्रतिपक्षी धार कमजोर देखिएको उनको तर्क छ। मुख्य तीन पार्टीको मूल नेतृत्वमा सांस्कृतिक सामन्तवाद देखिएको छ, पिटर भन्छन्, एक नेताले माथिबाट आदेश दिने, तलका कमिटी र नेताले त्यसैलाई क्यारी मात्र गर्ने अवस्था कांग्रेस, एमाले र माओवादीमा छ। त्यसले पार्टीलाई नै कालान्तरमा गलत बाटोमा लैजान सक्छ। एमाले, कांग्रेस र माओवादीमा पार्टी अध्यक्षसभापतिका अगाडि अन्य नेता निर्णायक बन्न सकेका छैनन्। एमाले अध्यक्ष ओली अहिले प्रधानमन्त्री छन्। उनी पार्टीको निर्वाचित अध्यक्ष हुन्। विधानतः पनि उनको अधिकार कटौती गर्नेदेखि हटाउनेसम्मको अधिकार दुईतिहाइ बहुमतले पनि राख्दैन। पदीय हिसाबले पनि ओली पार्टीमा बलिया छन्। पदाधिकारी, केन्द्रीय समिति र आफ्नै पदका हिसाबले पनि उनी सर्वशक्तिमान छन्, मैनाली भन्छन्, कांग्रेसमा एक जमानामा गिरिजाप्रसाद कोइरालालाई हटाउन महाधिवेशन नै चाहिन्थ्यो, अहिले एमालेमा ओली त्यही अवस्थामा छन्। ओली पार्टी र सरकार दुवैमा शक्तिशाली छन्। उनले सरकारमा दुईतिहाइ बढी मत अर्थात् तीन चौथाइ पाएर नेतृत्व गरिरहेका छन्। २०१५ सालयताकै संसद्मा सबैभन्दा बलियो सरकारको नेतृत्व ओलीले नै गरिरहेका छन्। प्रदेश सरकारमा मुख्यमन्त्री, राज्यका अन्य पदीय जिम्मेवारी प्रायः सबैमा ओलीपक्षीय नेताले जिम्मेवारी पाएका छन्। उनीविरुद्ध घनश्याम भुसाल र योगेश भट्टराईले बेलाबखत आवाज उठाए पनि प्रतिपक्षी ठानिएका माधव नेपाल, झलनाथ खनालहरू उनका कदमविरुद्ध बोल्न सकेका छैनन्। मैनालीको भनाइमा अहिले ओली पार्टीमा चुनौतीरहित नेतृत्वमा छन्। कांग्रेसमा सभापति शेरबहादुर देउवाको अवस्था त्यस्तै छ। उनी पनि पार्टीमा शक्तिशाली छन्। देशभित्रको राजनीतिमा देउवा कमजोर देखिए पनि पार्टीभित्रको राजनीतिमा शक्तिशाली दरिएको संसदीय चुनावदेखि जारी केन्द्रीय समिति बैठकमा भइरहेका बहसले देखाएको विश्लेषक पुरञ्जन आचार्य बताउँछन्। केपी ओली ः एमालेमा माधव नेपाल, झलनाथ खनाललगायत नेताको प्रतिपक्षी धार छ तर अध्यक्ष ओलीविरुद्ध आवाज उठाउनै सक्दैनन्। शेरबहादुर देउवा ः कांग्रेसमा वरिष्ठ नेता रामचन्द्र पौडेल र कोइराला परिवार सभापति देउवाका कार्यशैलीविरुद्ध असन्तुष्टि पोख्न सक्ने हैसियतमा छैनन्। पुष्पकमल दाहाल ः माओवादीमा अध्यक्ष दाहालको विपक्षमा जान सक्ने सामथ्र्य कुनै नेतामा देखिँदैन। नारायणकाजी श्रेष्ठले बेलाबेला असन्तुष्टिसम्म पोख्ने गरेका छन्। संसदीय दलका ६३ सांसदमध्ये देउवाले ४४ मत ल्याएर जितेबाट पनि पार्टीमा उनलाई चुनौती दिने नेता देखिएका छैनन्। तर, उनलाई चुनौती नै दिन सक्ने नेताको भने कांग्रेसमा पनि खडेरी छ। अहिले देउवाका अगाडि सिम्बोलिक रूपमा सारिएका पात्रको जनाधार र सैद्धान्तिक आधार नभएकाले टक्कर दिने प्रतिपक्षी नै देखिएका छैनन्, आचार्यले अन्नपूर्णसँग भने, देउवाविरुद्ध संसदीय दलमा प्रकाशमानलाई अगाडि सार्न खोजियो, यो च्यालेन्ज गर्ने भन्दा पनि कुण्ठाबाट ग्रसित भएर आएजस्तो मात्र देखियो। कांग्रेसका अधिकांश नेताकार्यकर्ताले कांग्रेसको भविष्य नहेरी वर्तमानको नाफाघाटा मात्र हेरेका कारण देउवालाई नै रोज्ने उनको तर्क छ। विकल्पहीनताको अवस्थामा कांग्रेस छ, आचार्य दाबी गर्छन्, देउवालाई च्यालेन्ज गर्ने भनेको लिगेसीका आधारमा अगाडि आएका नेताहरू (शशांक, सुजाता र शेखर) ले गर्न सक्थे। तर, उनीहरू पनि कांग्रेसमा आफैँमा बाबुबाजेको जस्तो अवस्थामा छैनन्, त्यसकारण पार्टीमा देउवा बलिया भइरहन्छन्। माओवादीमा त झन् अध्यक्ष पुष्पकमल दाहालका अगाडि प्रतिपक्षी नै छैनन्। माओवादीमा प्रतिपक्षी बेन्च नै छैन, कसैले पनि दाहालको निर्णयलाई चुनौती दिन सक्ने ल्याकत राख्दैनन्, पिटर भन्छन्, प्रतिपक्षी भूमिका निर्वाह गर्ने नेताको पनि अभाव नै छ। नारायणकाजी श्रेष्ठलाई त्यो भूमिका खेल्न सक्छन् कि भन्ने आस माओवादीका नेताकार्यकर्ताले गरेका थिए तर उनले पनि त्यस्तो भूमिका निर्वाह गर्न सकेनन्। उनको बुझाइमा श्रेष्ठ प्राविधिक पक्षमै अल्झिए, रामबहादुर थापाले पनि पार्टीमा पुनः फर्किंदा प्रतिपक्षी बन्ने नैतिक पुँजी नै बनाउन सकेनन्। यसकारण पनि माओवादीमा प्रतिपक्ष बन्न सक्ने हैसियतमै नेता रहेनन्। पिटर थप्छन्, माओवादीमा प्रतिपक्षी आवाज उठ्न खोजे पनि त्यस्तो बहसलाई निस्तेज बनाउन अध्यक्ष दाहालले प्राविधिक विधि मात्रै अपनाउँछन्, त्यसैबाट प्रचण्डले हल गरिदिन्छन्। माओवादीमा दाहालको विपक्षमा कुनै नेता जान सक्ने हैसियतमा देखिन्नन्। उनले कुनै निर्णय गर्नुपर्दा आफैँलाई सर्वाधिकार सम्पन्न बनाउँछन् र निर्णय लिन्छन्। जस्तो कि मन्त्री बनाउनेदेखि सभामुख र उपराष्ट्रपतिसम्म बनाउने विषयमा उनले पार्टीभित्र गम्भीर भएर छलफल नै चलाएनन्। सबै निर्णय गर्ने अधिकार आफैंमा केन्द्रित गरे। मूल तीन पार्टीभित्र पनि माओवादीमा आन्तरिक जनवाद छँदै छैन भन्दा पनि हुन्छ, पूर्वमन्त्री मैनाली भन्छन्, दाहालले चाहेका निर्णय सहजै गराउन सक्छन्।"
'स्थानीय तहको अधिकार सिंहदरबारमा फर्काउने खेल',"काठमाडौं: प्रदेश ३ का मुख्यमन्त्री डोरमणि पौडेलले प्रदेश र स्थानीय तहको अधिकार सिंहदरबार फर्काउने षड्यन्त्र भइरहेको आरोप लगाएका छन् । उनले संघीयता बचाउने दायित्व स्थानीय तह र प्रदेश सभाको रहेको पनि प्रष्ट पारे । स्थानीय तहले काम गर्न सकेन, दिएको अधिकार प्रयोग गर्न असक्षम भयो भन्दै प्रदेश र स्थानीय तहको अधिकार सिंहदरबार ल्याउने प्रयत्न हुदैछ, उनले भने, संघीयता बचाउने नबचाउने जिम्मा अब हाम्रो काँधमा छ ।' मुख्यमन्त्री पौडेलले संघीयता खोसिन सक्ने तर्फ सचेत हुनुपर्ने बताए । उनले स्थानीय तहको निर्वाचन भएको एक वर्ष हुन लागिसक्दा पनि केन्द्रकै मुख ताक्नु पर्ने अवस्था रहेको बताए । सिंहदरबार रित्तै गाउँमा सिंहदरबार रित्तो हात गएको छ, त्यसको थोरै अनुभूति न जनप्रतिनिधिले गरेका छन् न त जनताले नै', मुख्यमन्त्री पौडेलले भने । मुख्यमन्त्री पौडेलले संघबाट संघीयता कार्यान्वयनका काम हुन नसकिरहेको आरोप लगाए । उनले संघले कानुन नबनाएका कारण प्रदेश र स्थानीय तहले समेत कानुन बनाउन नसकिरहेको बताए । उनले कानुन नबन्दा प्रदेश र स्थानीय तहमा गम्भीर समस्या रहेको बताए । पहिला संघले कानुन बनाउने हो, माथि नै कानुन बन्दैन, अनि प्रदेश र स्थानीय तहले के गर्ने ?', मुख्यमन्त्री पौडेलले भने, प्रदेशमा ऐन कानुन छैन र हामी कहाँ छौँ, मलाई पनि थाहा छैन । मुख्यमन्त्री पौडेलले १५ दिन भित्र कानुन बनाएर दिने प्रधानमन्त्रीको प्रतिवद्धतामा समेत शंका प्रकट गरे । 'हामी (सातै प्रदेशका मुख्यमन्त्री) सँग प्रधानमन्त्रीले १५ दिनभित्र कानुन बनाएर दिने प्रतिवद्धता व्यक्त गर्नुभएको छ', उनले भने, '१० दिन बितिसक्यो, खै अब ५ दिन कानुन बन्ला र ?' पौडेलले अबको ५ दिन भित्र संघले कानुन बनाएर नदिए प्रदेशहरु आफ्नो तरिकाले अघि बढ्ने चेतावनी दिए । पौडेलले ऐन कानुन भए पनि प्रदेशले केही काम भने सुरु गरेको बताए । खुद्रे विकासका काम नगर्न पनि उनले स्थानीय तहलाई निर्देशन दिएका छन् । पौडेलले कम्तिमा एउटा नमुना काम गरेर देखाउन आग्रह गरे । उनले नमूना काम गर्ने स्थानीय तहलाई प्रदेशले समेत अनुदान दिने प्रतिवद्धता जनाएका छन् ।"
"विप्लवमाथि ओलीको कटाक्ष: खाल उठिसक्यो, च्याँखे थापेर केही हुन्न","काठमाडौँ: प्रधानमन्त्री केपी शार्मा ओलीले नेपाल कम्युनिस्ट पार्टी र उसका नेता नेत्रविक्रम चन्द विप्लवई थोत्रा किताब पढेर सिद्धान्तको कुरा गर्दै हिँडेको भन्दै कटाक्ष गरेका छन् । ओलीले रिपोर्टर्स क्लब नेपालको २० औँ वार्षिकोत्वसमा बोल्दै चन्दा उठाउने र सुतली बम पड्काउने काम कुनै पनि सिद्धान्त नभएको भन्दै विप्लवमाथि ब्यंग्य गरेका हुन् । 'थोत्रा किताब पढेर कोही क्रान्तिकारी पल्टिएका छन् । सुतली बम सिद्धान्त पनि हुन्छ ? मार्क्सवादमा कहाँ लेखेको छ ?', ओलीले प्रश्न गरे, 'नचाहिने कुराका पछाडि मान्छे दौडिएका छन् । चन्दा उठाउन सिद्धान्तका कुरा नगर्नुस् ।' विप्लव समुहले नेकपा माओवादी केन्द्रका अध्यक्ष पुष्पकमल दाहाल प्रचण्ड र आफ्ना नाममा 'वारेन्ट' जारी गरेकोमा आक्रोशित भएका ओलीले मजाक नगर्न पनि चेतावनी दिएका छन् । 'यो विप्लव कि के समुह छ नि, केपी ओलीलाई वारेन्ट जारी गर्ने ? मजाक गर्ने ?', उनले प्रश्न गरे, 'मजाक गर्ने हो भने हरिवंश र मदनकृष्णलाई पनि सिफारिस गरिदिन्छु । प्रहसन गर्ने भए धुर्मुससुन्तलीलाई पनि भनिदिउँला ।' राजनीतिका नाममा हाँसोमजाक नगर्न पनि ओलीले आग्रह गरे । 'प्रचण्डलाईसमेत वारेन्ट, कुन्नी कुन गाउँमा आउनु, सातदिनमा हाजिर हुन । यस्ता राजनीतिक मजाक नगर्न म विप्लवलाई आग्रह गर्छु । अलि बढी भयो', उनले भने । जनयुद्ध सकिएपछि नेपालमा साना समुहले च्याँखे थापेको भन्दै ओलीले अझै कटाक्ष गरे । 'माओवादी युद्ध जुवाको खाल थियो', उनले भने', 'खाल उठिसकेपछि च्याँखे थापेर अब केही हुँदैन ।' वाम सरकारले अधिनायकवाद ल्याउने कुरा अफबाह भएको ओलीको भनाइ थियो । 'वाम सरकारले अधिनायकवाद ल्याउँछ । प्रेस स्वतन्त्रता हनन् गर्छ भन्ने सुन्नु भएको होला', उनले भने, 'यस्ता हल्लापछि नलाग्नुहोस सरकार प्रेस तथा अभिव्यक्ति स्वतन्त्रताको उच्च सम्मान गर्छ ।' प्रधानमन्त्री ओलीले जनतामा राजनीतिक मात्र हैन सामाजिक,आर्थिक, जागरण पनि चाहिएको बताएका छन् । 'हाम्रा राजनीतिक र सामाजिक संरचनाहरुमा धेरै उथलपुथल आएको छ', प्रधानमन्त्री ओलीले भने, 'त्यस कारण अब हाम्रा व्यबहारमा पनि त्यस्तै परिवर्तनको आवश्यक छ ।' सरकार भ्रष्टचार नियन्त्रण गर्ने,जनतामा विकास निर्माणका योजना सञ्चालन गर्ने,आधुनिकताको अवलम्बन गर्ने योजनामा रहेको प्रधानमन्त्री ओलीले बताएका छन् । अब देशलाई अघि बढाउन आफू विकास केन्द्रित भएको पनि बताए । देशमा सद्भाव खलबल्याउने प्रयास भइरहेको भन्दै ओलीले त्यस्ता प्रयास कुनै हालतमा सफल नुहने दाबी गरे । 'ट्याउँट्याउँ आवाज आइरहेको छ । कहाँबाट आएको छ यो ?', ओलीले व्यंग्यको शैलीमा प्रश्न गरे ।"
कानुन निर्माणमा जुट्यो आयोग,"बुटवल : प्रदेश ५ को कानुन मस्यौदा तथा सुझाव आयोगले धमाधम कानुनको मस्यौदा तयार गरेको छ। संविधानअनुसार प्रदेशले २७ प्रकारका कानुन बनाउनुपर्नेमा तत्काल आवश्यक कानुन मात्रै आयोगले तयार पारेको हो। सरकार सञ्चालनका लागि तत्काल आवश्यक कानुनका मस्यौदा पहिलो चरणमा निर्माण गरिरहेका छौं, आयोगका अध्यक्ष डा कुमार शर्मा आचार्यले भने। उनका अनुसार प्रदेश सरकारको कार्यविभाजन नियमावली, कार्यसम्पादन नियावली, प्रदेशसभा कार्यसञ्चालन सम्बन्धी नियमावली, स्थानीय तहले कानुन बनाउने प्रक्रिया र प्रदेश योजना आयोग ऐनको मस्यौदा तयार भइसकेको छ। मुख्य न्यायाधिवक्ताको सेवा सर्तसम्बन्धी ऐन, जिल्ला सभा र जिल्ला समन्वय समिति, गाउँसभा र नगरसभासम्बन्धी ऐनको मस्यौदा अन्तिम चरणमा पुगेको आाचार्यले बताए। प्रदेश सरकारले कानुन नबनाउँदा विशेष गरी जिल्ला समन्वय समितिको सभा, काम कर्तव्य, अधिकार र पदाधिकारीलगायत विषयमा अन्योल छ। आयोगले सम्बन्धित तह तथा मन्त्रालयलाई के कानुन आवश्यक छ भन्ने विषयमा सुझाव मागेको छ। स्थानीय तह र संघीय कानुनमा नबाझिने गरी कानुन निर्माण गर्नुपर्ने भएकाले दुवैतर्फ समन्वय भइरहेको अध्यक्ष आचार्यले बताए। विपद् व्यवस्थापनसम्बन्धी ऐन तुरुन्तै बनाउनुपर्ने भएकाले त्यसबारे छलफल थालिएको छ। सरकारले बजेट घोषणाको तयारी गरिसकेकाले प्रदेशको कर उठाउनेसम्बन्धी ऐनका विषयमा सम्बद्ध पक्षसँग छलफल सुरु गरेको छ। सरकारले अहिलेसम्म दुईवटा विधेयक मात्रै संसद्मा दर्ता गरेको छ। आर्थिक कार्यविधि ऐन पारित भइसकेको छ भने स्थानीय तहका सेवा सुविधासम्बन्धी विधेयक टेबुल भएको छ। कानुन निर्माणमा सम्बन्धित संघसंस्था तथा निकायसँग छलफल गर्ने आयोगका अध्यक्ष आचार्यले बताए। सरकारले पहिलो वर्ष कानुन निर्माणको वर्ष बनाउने घोषणा गरिसकेको छ। कानुन निर्माण भइसकेपछि कामकाबारहीमा सहज हुने भएकाले त्यसलाई प्राथमिकतामा राखिएको हो। मुख्यमन्त्री शंकर पोखरेलले मन्त्रिपरिषद्कै दोस्रो बैठकबाट कानुन आयोग गठन गरेर कानुन निर्माणको थालनी गरेका थिए। कानुन मस्यौदा तथा सुझाव आयोगमा तीन सदस्य नियुक्त गरिएको छ भने तीन सदस्य पदेन छन्। कानुन मन्त्रालयका कानुन सचिव, मुख्यमन्त्री कार्यालयको सचिवालयका सचिव, उच्च अदालत बुटवल इजलासका सहन्याधिवक्ता पदेन सदस्य रहन्छन्। कानुनको मस्यौदा निर्माणमा रहेका सदस्यबीच छलफल हुन्छ। छलफलपछि मुख्यमन्त्रीको कार्यालयमा मस्यौदा कानुन पठाइन्छ। मुख्यमन्त्री कार्यालयबाट कानुन मन्त्रालयमा पुगेको मस्यौदा क्याबिनेटमा पुग्छ। सरकारले पारित गरेपछि मात्रै प्रदेशसभामा दर्ता हुन्छ। प्रदेश सरकारले कानुन नबनाउँदा विशेष गरी जिल्ला समन्वय समितिको सभा, काम कर्तव्य, अधिकार र पदाधिकारीलगायत विषयमा अन्योल छ। कानुन आयोगले अहिलेसम्म ६ वटा कानुनको मस्यौदा बनाइसकेको छ। प्रदेश सरकारले स्थानीय तहको बीचको विवाद समाधान गर्ने प्रक्रियासम्बन्धी ऐन, संघीय शासन कायम रहेको अवस्थामा संघले बनाएका कानुन खारेज गर्नेसम्बन्धी ऐन, स्थानीय सरकारले बजेट घाटा पूर्ति गर्ने स्रोतको प्रस्तावसम्बन्धी ऐनजस्ता महत्ववपूर्ण कानुन बनाउनु पर्नेछ। बजेट चैत २९ गते प्रदेश ५ को पहिलो बजेट चैत २९ गते आउने भएको छ। सरकारले तीन महिनाभित्र खर्च गर्ने गरी बजेट ल्याउने तयारी गरेको छ। संघीय सरकारबाट प्राप्त निःसर्त अनुदानबापतको १ अर्ब २ करोड ५ लाख रकम खर्च गर्नका लागि बजेट ल्याउनुपरेको हो। बजेटअघि सरकारले चैत २५ गते नीति तथा कार्यक्रम प्रस्तुत गर्ने प्रवक्ता तथा भौतिक पूर्वाधार निर्माणमन्त्री बैजनाथ चौधरीले जानकारी दिए। चैत २५ गते बस्ने संसद् बैठकमा प्रदेश प्रमुख उमाकान्त झाले सरकारको नीति तथा कार्यक्रम पढ्नेछन्। चालु आवको बजेट धैरै हिस्सा सांसदकै तलबमा सकिनेछ। बाँकी रहेको बजेटबाट योजनाहरू अध्ययनमा प्रयोग गर्ने सरकारको तयारी छ। आगामी वर्षको बजेट तयारीसमेत भइरहेको प्रवक्ता चौधरीले बताए। आगामी वर्षको बजेट असार १ गते प्रस्तुत गर्नुपर्ने कानुनी बाध्यता छ।"
वाम एकताको राजनीतिक प्रतिवेदन तयार,"काठमाडौं : वाम एकताका लागि राजनीतिक प्रतिवेदन तयार पार्न गठित कार्यदलले आफ्नो काम टुंग्याएको छ। कार्यदलको शुक्रबार बसेको बैठकले एकीकृत र अन्तरिम प्रतिवेदनको लेखन सकेको छ। कार्यदलका सदस्यहरूले दिएको सुझाव समेटेर प्रतिवेदन तयार भएको र कार्यदल संयोजकले भाषालाई अन्तिम रूप दिन संयोजक माधवकुमार नेपाललाई जिम्मेवारी दिएको कार्यदल सदस्य तथा एमाले नेता रघुजी पन्तले बताए। उनले भने, कार्यदलले राजनीतिक प्रतिवेदन लेखनका सबै विषय टुंग्याइसकेको छ। टुंगिसकेका विषय बुँदागत रूपमा लेख्ने काम पनि सकिइसकेको छ। त्यसलाई प्रतिवेदनको रूप दिएर कार्यदल संयोजकले काम गरिरहेको र अब दुई दिनभित्रै एकता संयोजन समितिलाई प्रतिवेदन हस्तान्तरण गर्नु हुनेछ। दस्ताबेजमा अन्तर्राष्ट्रिय कम्युनिस्ट आन्दोलन, राष्ट्रिय परिस्थिति, राष्ट्रिय कम्युनिस्ट आन्दोलन, राजनीतिक शक्तिको सामान्य विश्लेषण, तत्कालीन कार्यनीति, रणनीति (आर्थिक र अन्तर्राष्ट्रिय राजनीति) पार्टी एकताको आवश्यकता, औचित्य, त्यसको आगामी कार्यभार र समाजवादी नीतिमा पुग्न आवश्यक पर्ने कार्यनीति पनि समेटिएको कार्यदल सदस्य तथा माओवादी नेता देवेन्द्र पौड्यालले बताए। कार्यदलले प्रतिवेदन बुझाएपछि एकता संयोजन समितिमा ती विषयमा आवश्यक छलफल हुने र नेतृत्वले नै ती विषय टुंग्याउने भएको छ। प्रतिवेदन अब दुई दिनभित्रै एकता संयोजन समितिलाई हस्तान्तरण गरिने एकीकृत पार्टीको मार्गनिर्देशक सिद्धान्त र एक्काइसौं शताब्दीको जनवाद र जनताको बहुदलीय जनवादका विषयमा भने ७ फागुनमा एकता संयोजन समिति बैठकमा भएको समझदारीलाई नै समेटिएको छ। अन्तरिम विधान र राजनीतिक प्रतिवेदन तयार पार्न ७ फागनुमै एकता संयोजन समितिले छुट्टाछुट्टै दुई कार्यदल बनाएको थियो। माओवादी नेता तथा गृहमन्त्री रामबहादुर थापाको नेतृत्वमा अन्तरिम विधान र एमाले नेता तथा पूर्वप्रधानमन्त्री माधवकुमार नेपाल नेतृत्वमा अन्तरिम राजनीतिक प्रतिवेदन बनाउन कार्यदल बनाएको थियो।"
कांग्रेस बैठकमा लिखित वक्तव्य को होड,"काठमाडौं : निर्वाचनको समीक्षा गर्न जारी कांग्रेस केन्द्रीय कार्यसमिति बैठकमा लिखित वक्तव्य दिने होडबाजी चलेको छ। गत निर्वाचनमा पार्टी पराजयलाई लिएर कांग्रेसभित्र एकआपसमै आरोपप्रत्यारोप चलिरहँदा पार्टी बैठकमा लिखित धारणा राखेर पार्टी सभापतिलाई दिने प्रचलन पछिल्लो समय बाक्लिएको छ। फागुन १३ गतेको बैठकमा वरिष्ठ नेता रामचन्द्र पौडेलले आफ्नो लिखित धारणा राख्दै पार्टी नेतृत्वप्रति गहिरो असन्तुष्टि राखेका थिए। ९ चैतदेखि सुरु भएको जारी केन्द्रीय कार्यसमिति बैठकमा पूर्वमहामन्त्री प्रकाशमानसिंहसहित आधा दर्जनभन्दा बढी नेताले लिखित सम्बोधन गरिसकेका छन् भने अन्य थपले बैठकमा लिखित सम्बोधन दिने तयारी गरिरहेका छन्। शुक्रबार भएको छैटौं दिनको बैठकसम्म पूर्वमहामन्त्री सिंहसहित नरहरि आचार्य, डा शेखर कोइराला, डिला संग्रौला र अर्जुननरसिंह केसीले लिखित सम्बोधन दिएका छन्। गगन थापासहितका केही युवा नेताले पनि लिखित सम्बोधन दिने तयारी गरिरहेको बताइएको छ। पूर्वमहामन्त्री सिंहले आफूले सभापतिलाई लिखित दस्ताबेज दिएको र पार्टी परिमार्जनमा त्यसको प्रयोजन रहने बताएका थिए। बैठकमा लिखित वक्तव्य दिने नेताहरूले पार्टीभित्र आफ्नो फरक धारणा रहेको र परिवर्तित समयमा पार्टी परिमार्जनमा आफ्नो भूमिका रहने मनसायले लिखित वक्तव्य दिने गरेको बताउँछन्। लिखित वक्तव्य दिने तयारी गरिरहेका युवा नेता थापाले पार्टीमा पछिसम्म दस्ताबेजका रूपमा आफ्नो धारणा रहोस् भन्ने उद्देश्यसाथ लिखित सम्बोधनको तयारी गरिरहेको बताए। उसो त थापा सहितको युवा नेताले बैठकमा संयुक्त रूपमा लिखित धारणा पेस गर्ने तयारी गरेको थियो। तर, संयुक्त रूपमा युवाहरूको तर्फबाट धारणा नआउने संकेत देखेपछि थापासहितका युवा नेता प्रदीप पौडेल, चन्द्र भण्डारीलगायत नेताले आआफ्नै तरिकाले बैठकमा सम्बोधनको तयारी गरिरहेको बताएका छन्। यो समूहमा रहेका नेता नवीन्द्रराज जोशीले बैठकमा बोलिसकेका छन्। उनले भने मौखिक रूपमै आफ्नो धारणा व्यक्त गरेका थिए। कांग्रेस प्रवक्ता विश्वप्रकाश शर्माले यस पटकको बैठकदेखि बोल्ने सबैको धारणालाई टिपोट गरेर पार्टीमा सुरक्षित राख्ने काम भएको बताए। उनले भने, लिखित वक्तव्य दिने नेताले दस्ताबेजसँगै मौखिक बोल्नेहरूको पनि हामीले टिपोटको व्यवस्था गरेका छौं। व्यवस्थित दस्ताबेजीकरणले पार्टीलाई दीर्घकालीन रूपमा फाइदा हुन्छ भन्ने उद्देश्यसाथ टिपोटको व्यवस्था गरिएको र सबैको दस्ताबेजीकरण गरेर पार्टी कार्यालयमा सुरक्षित राख्ने काम गरिने प्रवक्ता शर्माको भनाइ छ। अहिलेसम्म लिखित वक्तव्य दिने सबैले सभापति देउवाको कडा आलोचना गर्नुका साथै पार्टीको व्यापक सुधारका लागि महासमिति बैठक र अग्रिम महाधिवेशनको माग गरेका छन्। बैठकमा सभापति देउवानिकट नेत्री डिला संग्रौलाले भने पार्टीको केन्द्रीय पदाधिकारीदेखि तल्लो तहसम्मको समितिमा ३३ प्रतिशत महिला सहभागिताको माग गरेकी छन्। शुक्रबारको बैठकमा केसीसहित एनपी साउद, सुरेन्द्रराज पाण्डे, चिनकाजी श्रेष्ठ र राघेचन्द्र यादवले धारणा व्यक्त गरेका थिए। लिखित वक्तव्य दिएका केसीले पार्टी निर्वाचनमा पराजयका जिम्मेवारी सभापतिदेखि पदाधिकरीले सामूहिक रूपमा लिनुपर्ने भन्दै महासमिति भेलामा गएर पार्टीलाई महाधिवेशनको बाटोमा अगाडि बढाउन माग गरेका थिए। केसीले भने, निर्वाचनमा उम्मेदवार छान्दा व्यापक अनियमितता देखियो, शीर्ष नेता चरम गुटबन्दीमा लागे। सभापति देउवाले १३ औं महाधिवेशनमा सभापतिको उम्मेदवारी दिँदा सार्वजनिक गरेको आफ्नो प्रतिबद्धताविपरीत पार्टी चलाएको केसीले दाबी गरे। केसीले १३औं महाधिवेशनमा सभापति देउवाकै प्यानलबाट महामन्त्रीको उम्मेदवारी दिएका थिए। उतिखेर केसी पौडेल समूहका शशांक कोइरालासँग पराजित भएका थिए। पछिल्लो समय उनी पार्टीभित्रका पौडेल र सिटौला समूहलाई एक गराउने आन्तरिक कसरतमा जुटेको सूचना सार्वजनिक भएको थियो। शुक्रबारको बैठकमा पेस गरेको लिखित वक्तव्यमा पनि उनले पौडेल र सिटौला समूहलाई खासै आलोचना गरेका छैनन्। बैठकमा नेता साउद, पाण्डे र यादवले सभापति देउवाको बचाउ गरेका थिए भने नेता चिनकाजी श्रेष्ठले आलोचना गरे। पार्टी सभापतिको विरोध गरेर केही नेता आफ्नो शक्ति बलियो बनाउने दाउमा रहेको साउदले आरोप लगाए। उनले पार्टी सुधारमा सबै नेता सामूहिक रूपमा लाग्न सुझाए। देउवा निकटका साउदलगायतले अग्रिम महाधिवेशनको विरोध गर्दै आइरहेका छन्। महासमिति भेलामा गएर पार्टी विधान परिवर्तन गर्दै पार्टीलाई नयाँ संरचनामा अगाडि बढाउनुपर्ने उनीहरूको मत छ। जारी केन्द्रीय कार्यसमितिको अर्को बैठक पर्सि आइतबार बस्ने कांग्रेसले जनाएको छ।"
स्थानीय तहमा कर्मचारी व्यवस्थापन सुरु,"काठमाडौं : सरकारले ७ सय ५३ स्थानीय तह र ७७ वटा जिल्ला समन्वय समितिमा गरी कुल ५७ हजार ३ सय ५४ कर्मचारी दरबन्दी स्वीकृत गरेपछि संघीय मामिला तथा सामान्य प्रशासन मन्त्रालयले अब सोहीअनुसार कर्मचारी व्यवस्थापन प्रक्रिया थालिएको जनाएको छ। सरकारले सबैभन्दा पहिला स्थानीय तहमा रहने कर्मचारीको टुंगो लगाए पनि संघ र प्रदेशमा आवश्यक कर्मचारीको अन्तिम टुंगो लाग्न बाँकी छ। जनप्रतिनिधि आएको १० महिना बितिसक्दासमेत सरकारले आवश्यक कर्मचारीको दरबन्दी टुंगो नलगाउँदा स्थानीय तहमा कर्मचारी कसरी खटाउने समस्या रहँदै आएको थियो। बुधबारको मन्त्रिपरिषद् बैठकले स्थानीय तहमा आवश्यक कर्मचारीको दरबन्दी टुंगो लगाएपछि अब सोहीअनुसार कर्मचारी व्यवस्थापन थालिएको संघीय मामिला मन्त्रालयका प्रवक्ता रुद्रसिंह तामाङले जानकारी दिए। सरकारले स्थानीय तहको कर्मचारी दरबन्दी स्वीकृत गरेसँगै जिल्लास्थित कृषि सेवा केन्द्र र स्वास्थ्य चौकीका गरी १९ हजार ५ सय ५८ जना कर्मचारी स्थानीय तहमै समाहित हुने भएका छन्। जिल्लास्थित विभिन्न सरकारी कार्यालयका १६ हजार ८० जना कर्मचारी पनि स्थानीय तहमा समाहित हुनेछन्। सरकारले स्थानीय तहको दरबन्दीको टुंगो लगाउँदै स्थानीय तहमा सेवा प्रवाहसम्बन्धी नयाँ व्यवस्था गरेको छ। सरकारले नयाँ दरबन्दीअनुसार कर्मचारी खटाउन, गाउँपालिका र नगरपालिकाको जिम्मेवारीमा परेका विषयमा सरकारी निकायमा रहेको सम्पत्ति र दायित्वसमेत गाउँपालिका वा नगरपालिकालाई हस्तान्तरण गर्न स्थानीय तहमा सेवा प्रवाहसम्बन्धी व्यवस्था २०७४ कार्यान्वयनमा ल्याएको हो। सोअनुसार अब मन्त्रालयले गाउँपालिका र नगरपालिकाको स्वीकृत दरबन्दीबमोजिम कर्मचारी कार्यरत भएनभएको विवरण सात दिनभित्र तयार गर्नु पर्नेछ। संघीय मामिला तथा स्थानीय विकास मन्त्रालयका अनुसार जुनसुकै सरकारी सेवाबाट स्थानीय तहमा खटाइने कर्मचारीको कानुनबमोजिम समायोजन नभएसम्म हाल कायम सेवा समूहमा पदाधिकार रहनेछ। स्थानीय तहमा आवश्यक लेखातर्फका कर्मचारी महालेखा नियन्त्रक कार्यालयले खटाउने व्यवस्था गरिएको छ। यसअनुसार राजपत्रांकित विशिष्ट श्रेणी र प्रथम श्रेणीका प्रमुख प्रशासकीय अधिकृत रहने उपमहानगरपालिका र महानगरपालिकामा राजपत्रांकित द्वितीय श्रेणी वा अधिकृत स्तरका नवौं र दशौं तहका लेखातर्फको कर्मचारी महालेखाले खटाउने व्यवस्था गरिएको हो। उपसचिव रहने नगरपालिका तथा गाउँपालिकामा भने लेखाका अधिकृत स्तरका कर्मचारी खटाइनेछ भने अधिकृत रहने गाउँपालिकामा अधिकृत स्तर छैटौं तथा सुब्बा स्तरका लेखापाल खटाइने संघीय मामिला तथा सामान्य प्रशासन मन्त्रालयले जनाएको छ। स्थानीय तहको सेवा प्रवाह व्यवस्थासम्बन्धी कार्यविधिमा विषयगत क्षेत्रको कार्य व्यवस्थापन, पदअनुसार जिम्मेवारी दिनुपर्ने, कर्मचारीको तलबसुविधाको भुक्तानी, करारमा कर्मचारी राख्ने, प्राविधिक इन्टर्न वा स्वयंसेवक परिचालन गर्न सक्ने, सम्पत्ति, दायित्व तथा बजेट स्थानान्तरणसम्बन्धी व्यवस्था गरिएको छ।"
हामी देशका लागि १४ वर्ष जेल र १४ वर्ष वनबास बस्यौँ : प्रचण्ड,"काठमाडौं : पूर्व प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले आफू १४ वर्ष वनबास र एमाले अध्यक्ष एवं प्रधानमन्त्री केपी शर्मा ओली १४ वर्ष जेलबास बसेको बताएका छन्। रिपोर्टर्स क्लब नेपालको २० औं वार्षिकोत्सवमा बोल्दै अध्यक्ष प्रचण्डले भने, मैले यसो हिसाब गरें। प्रधानमन्त्रीज्यू १४ वर्ष जेलबास बस्नुभयो, म चाहिँ १४ वर्ष वनबास बसेँ। हाम्रो त्यो संघर्ष केका लागि थियो ? देशको समृद्धि र विकासका लागि हो। अब हामीले भाषण होइन, एक्सनमा जानुपर्छ। नेपाली मिडिया लोकतन्त्रका लागि लडेको र अब पनि मिडियाका चुनौती र अवसर दुवै भएको बताएका छन्। नेपालका मिडिया लोकतन्त्रका लागि लडेका छन्। संघर्ष गरेका छन्, अब समृद्धि र आर्थिक विकासका लागि संकल्प गर्नुपर्छ प्रचण्डले भने, हाम्रा अगाडि अवसर र चुनौती दुवै छन्। हामी यसमा सफल हुनैपर्छ। उनले अहिले वाम गठबन्धन अग्नि परीक्षामा रहेको समेत बताए। प्रधानमन्त्री र म अग्नि परीक्षामा छौं। जनताले हाम्रा मुद्दालाई विश्वास गरे र अनुमोदन गरे प्रचण्डले भने, मैले प्रधानमन्त्रीजीलाई पनि त्यही भनेको छु, अब कुरा होइन, काम गरौं। प्रचण्डले ठूलो क्षति र पीडाको बीचबाट गुज्रेपछि नै राष्ट्रले छिटोछिटो समृद्धिको महायात्रा सम्पादन गरेको इतिहास रहेकाले अब नेपालीलाई पनि त्यो अवसर आएको बताए। अहिले प्रधानमन्त्री केपी ओली झण्डै दुई तिहाई बहुमत र जनताको अभिमतसहित प्रधानमन्त्री हुनुहुन्छ , उनले भने, लामो समयसम्मको राजनीतिक अस्थिरताको युग समाप्त गर्ने एउटा अवसर सरकारलाई प्राप्त छ। यो अवसरको सदुपयोग गर्न सबैले संकल्प गरौँ। उनले छिमेकीसँगको सम्बन्धलाई अब लाभको अवसरको रुपमा सदुपयोग गर्ने समय आएको प्रष्ट पारे। हामीले लामो समयसम्म नेपालमा विदेश नीतिको सन्दर्भमा फुटाउ र राजगर भन्याजस्तो कसैलाई प्रो इण्डियन कसैलाई प्रो चाइनिज कसैलाई प्रो मोनार्की कसैलाई प्रो कांग्रेस भनाउने र त्यसरी नै राजनीति गर्ने र कहिल्यै पनि राष्ट्रिय एकता हुन नदिने, छिमेकीहरुसंगको सम्बन्धलाई सन्तुलिन बनाएर नेपालराष्ट्र र नेपाली जनताको हितमा त्यसलाई सदुपयोग गर्ने वातावरण बन्न दिइएन प्रचण्डले भने, तर, अब समय फेरीएको छ। नेपाली जनता सार्वभौम भएका छन, अब नेपाली जनतालाई विभाजीत गर्ने होइन नेपाली जनतालाई एकताबद्ध गर्ने राजनीति, अब हामी कसैको प्रो होइन, हामी प्रो नेपाल, प्रो नेपाली र हाम्रा दुवै छिमेकीसँग राम्रो छिमेकी सम्बन्ध र विकासका लागि दुवैबाट लाभान्वित हुने मैले त्यो अवसर प्राप्त गरेँ।"
प्रदेश२ का प्रमुखले रोके भारतीय राष्ट्रिय गान,राजविराज : प्रदेश नम्बर २ का प्रमुख रत्नेश्वरलाल कायस्थले राजविराजमा शनिबार आयोजित एक समारोहमा बजाउन लागिएको भारतीय राष्ट्रिय गानमा रोक लगाएका छन् । कायस्थ जातिको जातीय समिति चित्रगुप्त सेवा समिति स्थापनाको ५० वर्ष पुगेको अवसर पारी चित्रगुप्त जयन्तीको अवसरमा आयोजना गरिएको स्वर्ण जयन्ती महोत्सवमा बजाउन लागिएको भारतीय राष्ट्रिय गानमा प्रमुख कायस्थले रोक लगाएका हुन् । उक्त समारोहमा नेपाल र भारतको विहारका विभिन्न जिल्लाका कायस्थ जातिका अगुवालाई आमन्त्रण गरिएको थियाे । कार्यक्रमको सूचीमा नेपाली र भारतीय दुवै देशको राष्ट्रिय गानको कार्यक्रम देखेपछि प्रदेश प्रमुख कायस्थले असन्तुष्टि जनाएको आयोजक मध्येकै एक सदस्यले बताए । निर्धारित समयमै प्रदेश प्रमुख कायस्थ आएपनि भारतीय राष्ट्रिय गानका कारण तीन घण्टा ढिलो गरेर कार्यक्रम उद्घाटन भएको थियो ।प्रदेश प्रमुख कायस्थका प्रमुख स्वकीय सचिव मो युसुफले आफूले नै कार्यक्रममा भारतीय राष्ट्रिय गान नराख्न आग्रह गरेको बताए । प्रदेश प्रमुखको आग्रहमा कार्यक्रम सूचीबाट भारतीय राष्ट्रिय गान हटाइएको जानकारी दिदै उनले संवैधानिक अंगका व्यक्ति मञ्चमा रहँदा भारतीय राष्ट्रिय गान गाउनु उचित नहुने भएकाले आयोजकलाई हटाउन आग्रह गरेको बताए । उक्त आग्रहपछि आयोजकले नेपाली राष्ट्रिय गान गरेर कार्यक्रम सुरुवात गर्यो ।राजविराजस्थित चित्रगुप्त मन्दिरबाट झाँकीसहित सुरु भएको महोत्सव सोमबार सम्म हुनेछ ।
प्रधानमन्त्री भारत भ्रमण मिति तय : सम्झौता कार्यान्वयनमा जोड,"काठमाडौं : प्रधानमन्त्री केपी ओली २३ देखि २५ चैतसम्म तीनदिने भारत भ्रमणका लागि नयाँदिल्ली प्रस्थान गर्ने भएका छन्। परराष्ट्र मन्त्रालय र भारतीय विदेश मन्त्रालयले शुक्रबार एकसाथ ओलीको भारत भ्रमणको औपचारिक घोषणा गरेका हुन्। भ्रमण क्रममा ओलीले भारतीय समकक्षी नरेन्द्र मोदीसँग भेटवार्ता गर्नेछन्। दुई प्रधानमन्त्रीबीच हुने भेटवार्ताको औपचारिक कार्यक्रम भने सार्वजनिक हुन बाँकी छ। भ्रमण क्रममाप्रधानमन्त्री ओलीले राष्ट्रपति रामनाथ कोविन्द र उपराष्ट्रपति बंकैया नायडुसँग शिष्टाचार भेट गर्नेछन्। भ्रमणमा प्रधानमन्त्री ओलीसँग भारतीय विदेशमन्त्री, गृहमन्त्रीलगायत केही मन्त्री र विभिन्न राजनीतिक दलका नेताले द्विपक्षीय हित र चासोबारे भेट गर्ने प्रधानमन्त्री कार्यालय स्रोतले बताएको छ। प्रधानमन्त्रीको भारत भ्रमण टोलीमा प्रधानमन्त्री पत्नी राधिका शाक्य, नेपाल सरकारका केही मन्त्री, प्रधानमन्त्री कार्यालयका अधिकारी र प्रधानमन्त्रीको सचिवालयका केही सदस्यलगायत सहभागी हुनेछन्। भ्रमणका क्रममा ओली उत्तराखण्ड पुग्ने कार्यक्रमसमेत छ। त्यहाँस्थित गोविन्द बल्लभ पन्त कृषि तथा प्रविधि विश्वविद्यालयमा आयोजना हुने कार्यक्रममा प्रधानमन्त्री ओली सहभागी हुनेछन्। प्रधानमन्त्री ओलीको भारत भ्रमणबारे आशंका व्यक्त हुँदै गर्दा दुवै देशका परराष्ट्र मन्त्रालयले भ्रमण मिति सार्वजनिक गरेका हुन्। प्रधानमन्त्री ओलीलाई अप्रिल ८ देखि चीनको वोआओमा आयोजना हुने एसियाका लागि वोआओ मञ्च (बोआओ फोरम फर एसिया)मा समेत सहभागिताको निम्तो आएको थियो। यो सद्भाव भ्रमण हो : उपाध्याय भारतका लागि नेपालका पूर्वराजदूत दीपकुमार उपाध्यायले सद्भाव भ्रमणको उद्देश्य एकअर्काबीच विश्वास बढाउने हुँदा त्यसमा सफलता पाउन राष्ट्रिय स्वार्थ र जनताको हितलाई ध्यान राख्नुपर्ने सुझाब दिए। जलस्रोत र नेपाली उत्पादनको बजारीकरणमा प्रधानमन्त्रीको पहल अत्यावश्यक रहेको उनले बताए। उपाध्यायले भने, भारतले रेल ल्याउनका लागि कार्यान्वयन नै अगाडि बढाएको सम्बन्धमा र हुलाकी सडक पूरा गर्नेलगायत प्रतिबद्धताका सन्दर्भमा त्यसको कार्यान्वयनलाई अझै सहज र सरलतासाथ अघि बढाउनुपर्छ, चीनको पुँजी, भारतको सहजता र प्रतिबद्धता नेपालको आर्थिक विकासको ऊर्जा हुने उपाध्यायले बताए। भारतका लागि पूर्वराजदूत डा लोकराज बरालले प्रधानमन्त्रीको भ्रमण नेपालभारतबीच विश्वासको वातावरण बनाउँदै खुला कूटनीतिमा केन्द्रित हुनुपर्ने बताए। उनले भने, दुई देशबीचको पुरानो मानसिकता अन्त्य गर्दै आवेग र भावावेशमा नभएर वस्तुपरक ढंगमा समस्या समाधान खोज्नेमा भ्रमण केन्द्रित हुनुपर्छ। २२ वर्षअघिको महाकाली र १२ वर्षअघिको हुुलाकी राजमार्ग अझै किन कार्यान्वयनमा आउँदैन भन्ने प्रश्नमा डा बरालले भने, दुई देशबीच कार्यान्वयनमा आउने विषयलाई मात्र सम्झौताका रूपमा अघि बढाउनुपर्छ। सम्झौता धेरै बुँंदे गर्ने तर काम केही नहुने प्रचलनलाई यो भ्रमणले सच्याउनुपर्छ। परराष्ट्रमन्त्री प्रदीप ज्ञवालीले दुई देशबीच घनिष्ट सम्बन्धबाहेक अर्को विकल्प नरहेकाले जलविद्युत् क्षेत्रमा प्रचुर लगानीको सम्भावनालाई दुवैले गम्भीरतासाथ लिनुपर्ने बताए। हुलाकी सडक, रेलवेलगायत विषय र नेपालको समग्र हितमा भ्रमण सफल हुने विश्वास ज्ञवालीले गरे। परराष्ट्रविद् दिनेशचन्द्र भट्टराईले भारत र चीनलाई समदूरीमा राख्दै नेपालको हितमा प्रधानमन्त्रीले केही गर्ने अपेक्षा रहेको बताए। उनले भने, यसपटक नमोगेको पाइन्छ। पूर्वपश्चिम रेल या कुनै ठूलो आयोजना। पूर्वपरराष्ट्रमन्त्री डा प्रकाशचन्द्र लोहनीले भारतले नेपालको उत्पादनलाई भारतीय बजारमा सहजता प्रदान गर्नुपर्ने धारणा व्यक्त गरे। उनले भने, भारतबाट नेपालले लाभ लिन ओलीले चाणक्यनीति नै अपनाउनुपर्छ। भारतले जयनगरबर्दिवास, जोगबनीविराटनगर, नौतनाभैरहवा, रुपेडीयानेपालगन्ज र जलपायुगडीकाँकडभिट्टामार्गमा रेल ल्याउने प्रक्रिया अघि बढिसकेको छ। यी पाँचमध्ये नेपाल सरकारले बर्दिवाससम्म आउने भारतीय रेललाई सर्लाहीको लालबन्दीसम्म र जोगबनीविराटनगर ट्र्याक निर्माणलाई तीव्रता दिइरहेको सम्बद्ध स्रोत बताउँछ। औपचारिकअनौपचारिक वार्ताका एजेन्डा पञ्चेश्वर परियोजनानेपालको कर्णाली, अरुण, उच्च कोसी बाँध परियोजना भारत रेलवे, हुलाकी राजमार्ग, क्रस बोर्डर, सुपर्दगी सन्धि, आतंकवाद (सीमापार), सीमा नियमन, व्यापारघाटा न्यून द्विपक्षीय"
गोरीकलाको हत्या गर्नेलाई उन्मुक्ति नदेऊ,"सुर्खेत : एसईई परीक्षा दिन डेरामा बस्दै आएकी किशोरीको मृत्यु प्रकरणको मुद्दा संसद्मा पुगेको छ। पञ्चपुरी नगरपालिका३ चौरकी किशोरी गोरीकला रोकाय बाबियाचौरस्थित डेरामा मंगलबार मृत अवस्थमा फेला परेकी थिइन्। उनको बलात्कारपछि हत्या भएको भन्दै कर्णाली प्रदेशका सांसदहरूले दोषीलाई कडा कारवाहीको माग गरेका छन्। एक महिनापछि शुक्रबार बसेको प्रदेश संसद्को बैठकमा सांसदहरूले गोरीकलाको बलात्कारपछि बीभत्स हत्या गरिएको भन्दै सरकारको ध्यानाकर्षण गराए। प्रहरीकै संलग्नतामा बलात्कारपछि गोरीकलाको हत्या भएको र घटनालाई ढाकछोप गर्ने प्रयास भइरहेको सांसदहरूको भनाइ छ। सुरक्षाको जिम्मा लिएको प्रहरीले नै किशोरीमाथि बलात्कार गर्नुले छोरीहरू असुरक्षित रहेको प्रमाण दिएको भन्दै सांसदहरूले सुरक्षाको प्रत्याभूति दिन सरकारसँग माग गरे। बैठकको विशेष समय लिएर बोल्दै सांसद धर्मराज रेग्मीले भने, गोरीकलाको हत्याले महिलाको सुरक्षामा प्रश्न खडा भएको छ, अब हाम्रा छोरी र आमाहरूको सुरक्षा कसरी गर्ने ? सरकार सुरक्षामा गम्भीर बन्न जरुरी छ, परीक्षा दिन गएका गोरीकलाहरू बलात्कारपछि हत्या गरिन्छन् भने हामीले चाहेको समृद्धि कसरी सम्भव हुन्छ ? उनले यो हत्याकाण्डको अनुसन्धान र दोषीमाथिको कारवाही पक्रियाबारे सरकारले संसद्मा जवाफ दिनुपर्ने माग गरे। यस्तै सांसद पद्मा खड्काले गोरीकलाको हत्याले महिलाहरूको सुरक्षा अवस्था कति रहेछ भन्ने प्रस्तुत गरिन्। उनले भनिन्, बलात्कारपछि हत्या भएको छ, दोषीलाई कुनै पनि हालतमा उन्मुक्ति दिइनु हुँदैन। सरकारले तत्काल घटनाको सत्यतथ्य छानबिन गरोस्, छोरीहरूलाई सुरक्षित महसुस गराउनेतर्फ सरकारले ध्यान देओस्। अधिकांश सांसदले गोरीहत्याकाण्डको छानबिनका विषयलाई प्रमुखताका साथ अघि बढाएका थिए। घटनामा संलग्न रहेको आशंकामा प्रहरीले ट्राफिक अस्थायी प्रहरी पोस्ट बाबियाचौरमा कार्यरत प्रहरी जवान हरि कोइराला, माझीगाउँका युवा लक्ष्मी बास्तोला र खुमप्रसाद बास्तोलालाई पक्राउ गरिसकेको छ। तर, प्रहरी नै घटनामा जोडिएकाले मुद्दा कमजोर बनाउने षडयन्त्र भएको सांसदहरूको दाबी छ। बलात्कारपछि गोरीकलाको हत्या भएको छ, प्रहरीकै संलग्नतामा हत्या भयो, सांसद विन्दमान विष्टले भने, घटनामा प्रहरी जोडिएकाले चलखेल हुने खतरा छ, पीडकलाई उन्मुक्ति दिने काम नहोस्। सरकारले पीडितलाई न्याय दिनैपर्छ, अपराधीहरूलाई कडा कारवाही गर्नेतर्फ सरकारको ध्यानाकर्षण गराउन चाहन्छु। यस्तै सांसद मिनासिंह रखालले गोरीकलाको हत्यापछि गाउँमा महिलाहरूले सुरक्षित महसुस गर्न नसकेको बताइन्। उनले भनिन्, हामी सांसद बनेका छौं, गाउँमा गोरीकलाहरू बलात्कारपछि मारिएका छन्। यो घटनाले हीनताबोध भएको छ, दोषीलाई कडा कारवाही गरियोस्। शुक्रबारको बैठकमा बोल्ने सबै सांसदले गोरीकलाको हत्यामा संलग्नलाई कारवाही गर्न सरकारसँग माग गरे। साथै उनीहरूले घटनाको अनुसन्धान र कारवाहीबारे सरकारले संसद्मा जानकारी दिनुपर्ने भन्दै सभामुखसँग रुलिङ गर्न माग गरे। सोही अवसरमा सभामुख राजबहादुर शाहीले घटनाबारे संसद्मा जानकारी गराउन सरकारलाई रुलिङ गरे। अब बस्ने बैठकमा यसबारे सरकारले संसद्लाई जानकारी दिनेछ। संसद् बैठकमा आर्थिक मामिला तथा योजनामन्त्री प्रकाश ज्वालाले घटनामा प्रहरीको संलग्नता भए पनि दोषीलाई कानुनी कारवाही हुने बताए। यो घटना बीभत्स र हृदयविदारक रहेको भन्दै मन्त्री ज्वालाले घटनाको अनुसन्धानका लागि प्रहरीको केन्द्रीय अनुसन्धान ब्युरो (सीआईबी) को टोली झिकाइएको जानकारी दिए। यता प्रहरीले भने पोस्टमार्टम रिपोर्ट नआएकाले अनुसन्धानमा ढिलाइ भइरहेको बताएको छ। आर्थिक विधेयक पेस आर्थिक कार्यविधिसम्बन्धी विधेयक संसद्मा पेस भएको छ। आर्थिक मामिला तथा योजनामन्त्री प्रकाश ज्वालाले हिजोको संसद् बैठकमा विधेयक पेस गरेका हुन्। मन्त्री ज्वालाले लामो मिहिनेतपछि आर्थिक कार्यविधिसम्बन्धी विधेयक संसद्मा पेस भएको बताए। विधेयक पास भएपछि मात्रै सरकारलाई आर्थिक काम गर्ने बाटो खुल्ने भन्दै उनले ऐन अभावले केन्द्र सरकारले दिएको बजेट पनि खर्च गर्न नपाइएको बताए। प्रदेश सरकारले चालु आर्थिक वर्षको चार महिनाका लागि र आउँदो आर्थिक वर्षको पूर्ण बजेट ल्याउन पनि यो विधेयक संसद्बाट पारित हुनुपर्ने उनको भनाइ छ। आर्थिक कार्यविधिसम्बन्धी विधेयकमा प्रदेश लेखा नियन्त्रण कार्यालय स्थापना, विद्युतीय प्रणालीबाट आर्थिक कारोबार गर्ने, सरकारी सम्पत्तिको व्यवस्थापन र संघीय सरकारको अनुमतिमा मात्र वैदेशिक सहायता लिने प्रस्ताव गरिएको छ। हरेक वर्ष असार १ गते बजेट संसद्मा पेस गर्नुपर्र्ने, प्रदेश लेखा नियन्त्रण कार्यालयमार्फत प्रदेश सञ्चित कोषको सञ्चालन गर्ने, बजेट तर्जुमा गर्नुअघि त्रिवर्षीय मध्यमकालीन खर्च संरचना तयार पार्नुपर्ने र प्रदेश सरकारअन्तर्गत सबै कार्यालयको लेखापरीक्षण महालेखा परीक्षकको कार्यालयबाट गर्नुपर्ने व्यवस्था विधेयकमा गरिएको मन्त्री ज्वालाले बताए। यस्तै प्रदेशसभा नियमावलीसम्बन्धी मस्यौदा पनि शुक्रबारै पेस भएको छ। कार्यव्यवस्था परामर्श समिति गठन यसैबीच कार्य व्यवस्था परामर्श समितिले पूर्णता पाएको छ। शुक्रबारको संसद् बैठकबाट ११ सदस्यीय परामर्श समिति गठन गरिएको हो। समितिको अध्यक्षमा सभामुख राजबहादुर शाही र सदस्यहरूमा आन्तरिक मामिला तथा कानुनमन्त्री नरेश भण्डारी र उपसभामुख पुष्पा घर्ती छन्। यस्तै सदस्यहरूमा एमाले सांसद करवीर शाही, गुलाबजंग शाह, मिनासिंह रखाल, माओवादीका सांसद धर्मराज रेग्मी, सीता नेपाली, कांग्रेसका सांसद हिमबहादुर शाही र दिनबन्धु श्रेष्ठ तथा राप्रपाका सांसद शोसिला शाही चयन भएका छन्। प्रदेश संसद्को अर्को बैठक चैत २० गते बस्नेछ।"
प्रदेशसभामा जनताका समस्या उठाउँदै सांसद,"पोखरा : मुख्यमन्त्री, मन्त्री, सभामुख, सांसद र स्थानीय तहका जनप्रतिनिधिको तलब भत्तालगायत सुविधा उपलब्ध गराउनेसहित चार विधेयक प्रदेशसभाले विधायन समितिमा पठाएको छ। आन्तरिक मामिला तथा कानुनमन्त्री हरिबहादुर चुमानले चारथरी विधेयक सम्बन्धित समितिमा पठाउन राखेको प्रस्ताव प्रदेशसभाले सर्वसम्मत स्वीकृत गरेको हो। ती विधेयक चैत १२ गते प्रदेशसभामा पेस भएका थिए। भोलिपल्टको प्रदेशसभा बैठकमा विधेयकमाथि विचार गरियोस् भन्ने प्रस्ताव सामान्य छलफल गरी पारित भएको थियो। मुख्यमन्त्री, मन्त्री, प्रदेशसभाका पदाधिकारी र सदस्य तथा स्थानीय तहका पदाधिकारीहरुको तलब भत्तालगायत सुविधा उपलब्ध गराउने र प्रदेशसभा स्तरका केही सार्वजनिक लिखित प्रमाणीकरण कार्यविधि सम्बन्धमा व्यवस्था गर्न बनेको विधेयक बुधबार पेस गरेका थिए। जनताको सेवा गरेवापत निर्वाचित जनप्रतिनिधिलाई पदीय जिम्मेवारीअनुसार सेवा तथा सुविधा उपलब्ध गराउँदा कामप्रति समर्पण भई सेवा प्रवाह चुस्त हुने अभिप्राय देखिन्छ, विधेयक प्रस्ताव गर्दै आन्तरिक मामिला तथा कानुनमन्त्री चुमानले प्रदेशसभामा भनेका थिए। प्रस्तुत विधेयकमा मुख्यमन्त्रीको मासिक पारि श्रमिक ६० हजार ९ सय ७० रुपैयाँ, मन्त्रीहरुको ५२ हजार रुपैयाँ प्रस्ताव गरिएको छ। पारि श्रमिकका अलावा मन्त्रीहरूलाई सरकारी आवास उपलब्ध गराउने प्रस्ताव छ। निजी घरमा बस्नेलाई भने घर मर्मत भनेर एकमुष्ठ मन्त्रीहरुलाई १ लाख ५० हजार र राज्य तथा सहायक मन्त्रीलाई १ लाख २५ हजार उपलब्ध गराउने विधेयकमा उल्लेख छ। प्रदेशसभाको शुक्रबारको बैठकमा विशेष समय लिएर नयाँशक्तिबाट निर्वाचित गोरखाका सांसद हरिशरण आचार्यले ६ महिनादेखि साउदी अरबको जेलमा थुनिएका गोरखा, बोर्लाङका ३९ वर्षे कुमार रानाको रिहाइका लागि पहल गर्न सरकारको ध्यानाकर्षण गराए। ८० लाख रुपैयाँ जरिवाना तिर्न नसक्दा राना साउदी अरबको अफिफ जेल परेका हुन्। रानाले हाँकेको गाडीले साउदी नागरिक खलिद बिन फाहद बिन सदरलाई घाइते बनाएको भन्दै उनलाई त्यहाँको अदालतले २ लाख ९४ हजार साउदी रियल (करिब ८० लाख नेपाली रुपैयाँ) तिर्नुपर्ने फैसला गरेको छ। आर्थिक अवस्था कमजोर भएरै साउदी गएका उनले ८० लाख रुपैयाँ तिर्न नसकेकै कारण राना जेल पर्नुपरेको भन्दै सांसद आचार्यले दूताबासबाट आवश्यक सहयोग र पहल नभएको प्रदेशसभामा बताए। ६ महिनादेखि साउदी अरबको जेलमा थुनिएका गोरखा, बोर्लाङका ३९ वर्षे कुमार रानाको रिहाइका लागि पहल गर्न सरकारको ध्यानाकर्षण। बागलुङबाट निर्वाचित एमाले सांसद ईन्द्रलाल सापकोटा र कांग्रेस सांसद कोपिला बोहोराले बिहीबार राति बागलुङको काठेखोला गाउँपालिका भीमपोखरास्थित पशुस्रोत विकास तथा दुग्ध उत्पादक सहकारी संघको फर्ममा आगलागीबाट ७० लाख रुपैयाँभन्दा बढीको क्षति भएकाले राहतका लागि प्रदेश सरकारसँग माग गरे। प्रदेशसभाको अर्काे बैठक २१ चैतमा बस्ने र उक्त दिन सांसदहरुलाई बोल्नका लागि शून्य समय उपलब्ध गराइने जानकारी सभामुख नेत्रनाथ अधिकारीले दिए। कास्कीबाट निर्वाचित एमाले सांसद कृष्णबहादुर थापाले प्रदेशसभाको शुक्रबारकै बैठकमा प्रदेशसभा सञ्चालन नियमावली संशोधन मस्यौदा समितिको प्रस्ताव पेस गरे। नियमावलीका केही दफा संशोधन गर्नेसहितको उनको प्रस्ताव सत्तारुढ दल माओवादीकी सांसद गायत्री गुरुङले समर्थन जनाइन्। सांसद थापाले संशोधन मस्यौदा समिति गठनका लागि ८ जना सांसदको नाम प्रस्तावसमेत गरे। सांसदहरु ईन्द्रलाल सापकोटा, रोशनबहादुर गाहा थापा, विष्णुप्रसाद लामिछाने, ललितकला गुरुङ, चन्द्रबहादुर बुढा, मधु अधिकारी गुरुङ, टेकबहादुर घर्तीमगर र हरिशरण आचार्यलाई समितिको सदस्य र प्रदेशसभा सचिवालयका सचिव शम्भु खड्कालाई पदेन सचिव प्रस्ताव गरिएको छ। प्रदेशसभा सञ्चालन नियमावलीमा प्रदेशसभा पदाधिकारी भन्नाले सभामुख, उपसभामुख, सभापति, विपक्षी दलको नेता, दलका सचेतक र सचिवालय सचिव सम्झनुपर्छ भनिएमा सत्ता पक्षको प्रमुख सचेतक, विपक्षी दलको प्रमुख सचेतकसमेत थप्न सांसद थापाले संशोधन प्रस्ताव गरेका छन्। सरकारी विधेयक पेस गर्न पाँच दिन पर्याप्त हुने भनिएकोमा त्यसलाई घटाएर तीन दिन राख्न अर्काे प्रस्ताव छ। मन्त्रिपरिषद, सरकारी वा गैरसरकारी निकायको निर्णयले नागरिकलाई मर्का परेको विषय खुलाई कम्तीमा एक सय जनाको हस्ताक्षरसहित दिएको आवेदनलाई तीन जना सांसदले प्रमाणित गरी प्रस्ताव गर्न सकिने भन्ने नियममा ७ सय जनाको हस्ताक्षर बनाउन संशोधन प्रस्ताव पेस भएको छ। प्रदेशसभाका विषयगत समितिहरुमा ११११ जना सदस्य रहने व्यवस्थामा १३१३ जना राख्न थापाले संशोधन पेस गरे। ४ वटा विषयगत समितिमा १३१३ जनाका दरले सदस्य राख्दा भएजति सांसद नछुट्ने हुँदा त्यस्तो संशोधन माग गरिएको हो। ५९ सदस्यीय प्रदेशसभाका ७ जना मन्त्री, १ जना सभामुख र अर्काे उपसभामुख छन्। बाँकी ५० जनालाई समितिहरुमा समेट्न खोजिएको हो। विशेष समितिले बनायो कार्यविधि प्रदेशको नामकरण गर्न गठित विशेष समितिको शुक्रबारको बैठकले आफ्नो कार्यविधि तयार पारेको छ। ज्येष्ठ सांसद विन्दुकुमार थापाको अध्यक्षतामा बसेको समितिको बैठकले आचार संहिता र कार्यविधि बनाएको हो। समितिले ११ वटै जिल्लामा पुगेर सर्वसाधारणहरुसँग पनि सुझाव संकलन गर्ने थापाले जानकारी दिए। विशेष समितिमा एमालेका मायानाथ अधिकारी, कांग्रेसका मणिभद्र शर्मासहित एमालेका धनञ्जय दवाडी, मीनप्रसाद गुरुङ, कांग्रेसका बिन्दुकुमार थापा र भागवतप्रकाश मल्ल, माओवादीका दीपक कोइराला र चन्द्रबहादुर बुढा, जनमोर्चाका कृष्ण थापा र नयाँशक्तिका हरिशरण आचार्य सदस्य छन्। समितिले १ महिनाभित्र प्रतिवेदन बुझाउने छ। सांसद अधिकारीले विज्ञहरुसँग सल्लाह गर्ने, राय सुझाव लिने लगायत काम गरी प्रतिवेदन बुझाउने बताएका छन्। अन्नपूर्ण, गोरखा, गण्डकी, गण्डक, तमुवान, तमुवान मगराँत जस्ता नामको चर्चा छ। जातीय संस्थाहरुले तमुवान मगराँत जस्ता नाम माग गरेका छन् भने अरुले साझा नाम हुनुपर्ने बताएका छन्। मुख्यमन्त्री पृथ्वीसुब्बा गुरुङले सबै समुदायको साझा र प्रादेशिक एकता कायम हुनेखालको नाम राख्न पहल गर्ने बताउँदै आएका छन्।"
कांग्रेस बैठक स्थगित,काठमाडौं : निर्वाचनको समीक्षा गर्न यही चैत ९ गतेदेखि जारी नेपाली कांग्रेस केन्द्रीय कार्यसमितिको बैठक शनिबारदेखि अर्को सूचना जारी नभएसम्मका लागि स्थगित गरिएको छ । पार्टीका केन्द्रीय सदस्य खुमबहादुर खड्काको असामयिक निधन भएपछि उनीप्रति सम्मान प्रकट गर्दै आइतबारका लागि निर्धारित बैठक स्थगन भएको हो । पार्टीका मुख्य सचिव कृष्णप्रसाद पौडेलका अनुसार शनिबार राति नेता खड्काको शव राजधानी ल्याइने र आइतबार बिहान ९ बजेसम्म सानेपास्थित उनकै निवासमा राखिनेछ । बिहान ९ बजेदेखि अपराह्न १ बजेसम्म खड्काको पार्थिव शरीर श्रद्धाञ्जलिका लागि पार्टी केन्द्रीय कार्यालयमा राखिने बताइएको छ । आइतबार अपराह्न १ बजेपछि आर्यघाटतर्फ शवयात्रा प्रारम्भ हुनेछ । रासस

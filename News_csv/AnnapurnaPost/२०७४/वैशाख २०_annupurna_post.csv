शीर्षक,विवरण
चुनावका चुनौती,"प्रधानन्यायाधीश महाभियोग प्रकरणले राजनीतिक खैलाबैला ल्याएको छ । कांग्रेसको तर्फबाट उपप्रधानमन्त्री रहेका विमलेन्द्र निधिसँगै हिजोसम्म उनले 'मण्डले' भन्दै आएका राप्रपा अध्यक्ष कमल थापासहित पार्टी वा अन्य मन्त्रीहरू पनि मन्त्रिपरिषद्बाट बाहिरिएका छन् । सरकारसमक्ष अस्तित्वको संकट पैदा हुने सम्भावना बढेको छ । तर यति हुँदाहुँदै पनि वैशाख ३१ मा पहिलो र जेठ ३१ मा दोस्रो चरणको निर्वाचन निर्धारित तालिकाअनुसार हुने अडानपूर्ण घोषणा निर्वाचन आयोगले गरेको छ । उसको आत्मविश्वासपूर्ण अडानलाई सराहनीय मान्नैपर्छ । निर्वाचन आयोगले यसै उद्देश्यको लागि भारत सरकारको तर्फबाट केही वाहनहरू पनि सहयोगस्वरूप प्राप्त गरिसकेको छ । तर विकसित राजनीतिक घटनाक्रमले राजनीति द्वन्द्वतर्फ उन्मुख भइरहेको देखाएको छ । विभिन्न ठाउँमा ठूला दलका आधिकारिक प्रत्याशी र आकांक्षी उम्मेदवार तथा तिनीहरूबीच घमासान भएको छ, यद्यपि १९ वर्षपछि हुन लागेको निर्वाचनमा त्यो असामान्य हैन। तर त्यससँगै रसुवामा एकजना निर्वाचन अधिकारी 'झुन्डिन' लागेको अवस्थाबाट उद्धार गरी उपचारार्थ काठमाडौं ल्याइएको छ, घाइते अवस्थामा । त्यो घटनाबारे तत्काल छानबिन हुनु आवश्यक छ किनकि त्यो अरूले गराएको घटना हो भने सरकारले अन्य निर्वाचन अधिकारीहरूको सुरक्षाको लािग विशेष बन्दोबस्त गर्नुपर्ने हुन्छ । निर्वाचनको लागि उपयुक्त वातावरण सुनिश्चित गर्ने र चौबीसै घन्टा समीक्षा गर्ने जिम्मेवारीबाट सुरक्षा निकायहरू पन्छिन पाउँदैनन् । किनकि कुनै पनि बहाना या सुरक्षा परिस्थितिमा गडबडी आई चुनाव रोकिने वातावरण बनेमा त्यो जनताको मौलिक अधिकार र प्रजातन्त्रको अभ्यासविरुद्धको गम्भीर खेलबाड र संविधानसभा (हालको संसद्) मा उपस्थित दलहरूको सामूहिक असफलताको पर्याप्त प्रमाण मानिनेछ । तर निर्वाचनमा सहभागिता हुँदा कुनै जनधनको क्षति हुन पुगेमा प्रजातान्त्रिक अधिकारको निर्वाध उपभोग र उपयोग गर्न पाए नेपाली जनताले भन्ने अवस्था रहने छैन । यसबीच 'दलीयता' घुसेको न्यायपालिका महाभियोग प्रस्तावपछि ध्रुवीकृत दलहरूको भिडन्तको केन्द्रमा च्यापिएको छ । त्यसको विधिसम्मत निराकरणको साटो यही कांग्रेस र माओवादी एकातिर र एमाले अर्कोतिर सडकमा मोर्चाबन्दी गरी भिडन्तमा लागे भने त्यसको सीधा अर्थ हो यी दलहरू निर्वाचनको लागि तयार छैनन् र कुनै न कुनै बहानामा उनीहरू निर्धारित स्थानीय तह निर्वाचनलाई सार्न या रोक्न चाहन्छन् । पहिलो चरण र दोस्रो चरणको लागि छानिएका प्रदेशहरूबारे कुन आधारमा निर्णय गर्यो, सरकार या निर्वाचन आयोगले त्यसको व्यावहारिकता र नियतबारे पनि अनेक छलफल या विवाद भइरहेका छन् । भारतसँग सीमा जोडिएका चार प्रदेशलाई अलग श्रेणी या चरणमा किन राखियो ? यी महत्वपूर्ण विषय हुन् र त्यसको औचित्य सरकार तथा आयोगले स्पष्ट गर्नुपर्ने हुन्छ । तर राजनीतिक भिडन्तको सम्भावना बढेको बेला सुरक्षा निकायहरूले काठमाडौंका सडकमा शान्तिसुरक्षा कायम गर्ने कि आम मतदाताका लागि सबै क्षेत्रमा सुरक्षाको वातावरण सुनिश्चित गर्ने, त्यसबारे इमानदार निर्णय र व्यवहार प्रस्तुत गर्ने दायित्व ठूला दलहरूको बनेको छ ।"
महाअभियोगविरुद्ध अनेरास्ववियुको जुलुस,काठमाडौं : प्रधानन्यायाधीश सुशीला कार्कीलाई महाअभियोग लगाएको विरोधमा विद्यार्थी संगठनले बुधबार पट्टीसहित जुलुस गरेका छन । महाअभियोग फिर्ता गर्नुपर्ने लगायतका माग गर्दै जुलुस प्रदर्शन गरेका छन्। प्रमुख प्रतिपक्ष दल नेकपा (एमाले) भातृ संगठन अनेरास्ववियु महाअभियोग प्रस्तावविरुद्ध एक हप्तादेखि आन्दोलनमा उत्रिएको छ । त्यस्तै बुधबार बिहान अनेरास्ववियुले जागौ जनता नारासहितको दौड जुलुस गरेको छ। स्वतन्त्र न्यायपालिकामाथिको नाङ्गो हस्तक्षेप भन्दै अनेरास्ववियुले एक हप्तादेखि आन्दोलन थालेको हो । वैशाख १९ गते महाअभियोग प्रस्तावमा हस्ताक्षर गर्ने सांसदलाई अबिलम्ब प्रस्ताव फिर्ता लिन आग्रह गर्दै मोबाइल सन्देश समेत पठाइएको छ। वैशाख २१ गते बिहान आरआर क्यापस अगाडि सडक अन्तरक्रिया गर्ने अनेरास्ववियुका प्रवक्ता सुदिप शर्माले जानकारी दिनुभयो ।
मधेसी मोर्चा कुनै हालतमा फुट्दैन : उपेन्द्र यादव,"काठमाडौंः संघीय समाजवादी फोरम नेपालका अध्यक्ष एवं मधेसी मोर्चाका नेता उपेन्द्र यादवले मोर्चा कुनै परिस्थितिमा विभाजन नहुने बताउनुभयो । पहिलो चरणको स्थानीय निर्वाचनमा सहभागी हुनुको कारणबारे स्पष्ट पार्न पार्टी केन्द्रीय कार्यालयमा बुधबार आयोजित पत्रकार सम्मेलनमा उहाँले मोर्चामार्फत मधेसीलाई एकीकृत रूपमा अधिकार दिलाउने प्रतिबद्धता पनि जनाउनुभयो । मोर्चा मधेस र मधेसी मुद्दाको कार्यान्वयनका लागि संघर्षरत राजनीतिक संस्था हो । त्यसैले यो विभाजन होइन, एकीकृत रूपमा मधेसीलाई अधिकार दिलाएर छाड्ने राजनीतिक मोर्चा हो, उहाँले भन्नुभयो । मोर्चा घटकबीच सामान्य मतभेद हुनु ठूलो र नौलो कुरा नभएको जनाउँदै उहाँले भन्नुभयो, केही साथी अरूलाई नराम्रो देखाउँदै आरोपप्रत्यारोपमा उत्रिएको मोर्चा गठन हुँदैदेखि हो । राजपाका नेताले संविधान संशोधन नभई स्थानीय तह निर्वाचनमा उम्मेदवारी दिएको भन्दै उपेन्द्र यादवको आलोचना गरिरहेका छन् । फोरमले एजेन्डा छाडेको राजपाका नेताको आरोप छ । केहीले अब मोर्चाको औचित्य नै सकिएको दाबी गरेका छन् । राष्ट्रिय जनता पार्टीको बैठकपछि अध्यक्ष मण्डलका नेता राजेन्द्र महतोले मधेसी मोर्चाको औचित्य समाप्त भएको टिप्पणी गरेको सुनाउँदै यादवले भन्नुभयो, मधेसी मोर्चाको औचित्य समाप्त भयो भन्नेहरूकै औचित्य छैन । यो मधेस र मधेसीको राजनीतिक अधिकार कार्यान्वयनका लागि जन्मेको हो। राजपाका नेता राजेन्द्र महतोतर्फ संकेत गर्दै यादवले थप्नुभयो, चिल्लो लुगा लगाएर सोल्टीमा (ज्ञानेन्द्रका नातिको ब्रतबन्ध) भोज खान गएको पनि हामी सबैलाई थाहा छ । पूर्वराजा ज्ञानेन्द्रका नातिको ब्रतबन्धका अवसरमा आयोजित पार्टीमा सहभागी हुन महतो सोल्टी होटल पुग्नुभएको थियो । फोरम अध्यक्ष यादवले आफूहरू अहिले पनि चुनाव र संघर्ष दुवैमा सहमति गरेर जाने पक्षमा रहेको जनकारी दिनुभयो । चुनावमा जाँदा फोरमले मुद्दा छाड्यो भन्दै गलत प्रचार गरिएको उहाँले बताउनुभयो । राजपातर्फ संकेत गर्दै उहाँले भन्नुभयो, चुनाव चिह्न देऊ भन्न जाने, नपाएपछि २ र ४ दिन भए पनि खोइरो खनौं भनेर गलत प्रचार गर्नु स्वस्थ राजनीति हुन सक्दैन ।"
जापान जान अर्थमन्त्रीलाई तीन सय डलर खर्च !,"काठमाडौं : सरकारले उपप्रधान तथा अर्थमन्त्री कृष्णबहादुर महरालाई जापान भ्रमणमा जान तीन सय अमेरिकी डलर खर्च दिने निर्णय गरेको छ। उपप्रधानमन्त्री महरा पाँच सदस्यीय प्रतिनिधिमण्डलका साथ बिहीबार जापान जाँदै हुनुहुन्छ। प्रतिनिधिमण्डलका लागि नियमानुसार दैनिक तथा भ्रमण भत्ता र उपप्रधान तथा अर्थमन्त्री महरालाई भैपरी खर्च वापत एकमुष्ट तीन सय अमेरिकी डलर नेपाल सरकारले उपलब्ध गराउने निर्णय मन्त्रिपरिषदले गरेको छ। मन्त्रिपरिषदले प्रतिनिधिमण्डलको लागि बाटो म्याद बाहेक बिहीबारदेखि वैशाख २४ गतेसम्मको चार दिनको भ्रमण अवधि स्वीकृत गरेको छ। प्रतिनिधिमण्डलसँगै जापान जान लागेका उपप्रधानमन्त्री तथा अर्थमन्त्री महराका छोरा राहुल महराका अनुसार प्रतिनिधिमण्डल वैशाख २५ गते काठमाडौ फर्कने कार्यक्रम तय भएको छ। प्रतिनिधिमण्डलमा अर्थसचिव शान्तराज सुवेदी, अर्थमन्त्रालयको अन्तराष्ट्रिय आर्थिक सहायता समन्वय महाशाखाका सहसचिव बैकुण्ठ अर्याल, अन्तराष्ट्रिय आर्थिक सहायता समन्वय महाशाखाका उपसचिव सूर्य पोखरेल र राहुल महरा रहनु भएको छ। उपप्रधान तथा अर्थमन्त्री महरा नेतृत्वको प्रतिनिधिमण्डल बैशाख २१ देखि २४ सम्म आयोजना हुने एशियाली विकास बैंक (एडीवी) को ५० औं बैठकमा भाग लिन जापान जान लाग्नु भएको हो। एडीवीको वोर्ड अर्फ गभर्नर्सको ५० औ बार्षिक बैठक जापानको योकोहामामा हुँदैछ। एडीवीको संस्थापक सदस्य समेत रहेको नेपालले यसअघि बैठकमा पनि निरन्तर भाग लिदै आएको छ। बैठकमा बैंकको बित्तिय एवं लेखापरीक्षण प्रतिवेदन, बार्षिक प्रतिवेदन, खुद आयको बाँडफाँट, बजेट र स्रोतको विवरण, बैंकको नीति नियममा पुनरावलोकन जस्ता विषयहरुमा छलफल हुने कार्यक्रम छ। बैठकमा गभर्नरको हैसियतमा उपप्रधान तथा अर्थमन्त्री महराले नेपालका सरकारका तर्फबाट सम्बोधन गर्ने कार्यक्रम छ। प्रतिनिधिमण्डलले चैत १९ गते नै मन्त्रीस्तरबाट स्वीकृति पाएको थियो भने मन्त्रिपरिषदबाट चैत ३ गते स्वीकृति पाएको थियो। एडीबीले प्रतिनिधिमण्डलका लागि जनवरी ३० मा निमन्त्रणा पठाएको थियो। सो बैठकमा बैंकको बित्तिय एवं लेखापरिक्षण प्रतिवेदन,बार्षिक प्रतिवेदन,खुद आयको बाँडफाँट,बजेट र स्रोतको विवरण,बैंकको नीति नियममा पुनरावलोकन जस्ता बिषयहरुमा छलफल हुने कार्यक्रम छ । बैठकमा गभर्नरको हैसियतमा उपप्रधान तथा अर्थमन्त्री महराले नेपालका सरकारका तर्फबाट सम्बोधन गर्ने कार्यक्रम छ । सो प्रतिनिधिमण्डलले चैत १९ गते नै मन्त्रीस्तरबाट स्वीकृति पाएको थियो भने मन्त्रिपरिषदबाट चैत ३ गते स्वीकृति पाएको थियो । एवीवीले प्रतिनिधिमण्डलका लागि जनवरी ३० मा निमन्त्रणा पठाएको थियो ।"
महाअभियोग विरुद्ध सर्वोच्चमा रिट निवेदन दर्ता,"काठमाडौं : प्रधानन्यायाधीश सुशीला कार्कीविरुद्ध व्यवस्थापिका संसदमा दर्ता गरिएको महाअभियोग प्रस्तावविरुद्ध सर्वोच्च अदालतमा रिट निवेदन दर्ता भएको छ। अधिवक्ता सुनिल रञ्जन सिंहले बुधबार ०७ ११७० मार्फत रिट निवेदन दर्ता गराउनु भएको हो। रिटमाथिको पेशी बिहीबारलाई तोकिएको छ। नेपाली कांग्रेस संसदीय दल, एमाओवादी केन्द्रको संसदीय दल, व्यवस्थापिका संसद, सभामुख ओनसरी घर्ती, संसदका महासचिव मनोहरप्रसाद भट्टराई बिरुद्ध अधिवक्ता सिंहले रिट निवेदन दर्ता गराउनु भएको हो। निर्देशित न्यायपालिका बनाउने कलुषित मनसाय गरी दर्ता गरिएको महाअभियोग संवैधानिक सर्वोच्चता, विधिको शासन र स्वतन्त्र न्यायालयमाथि स्वेच्छाचारी ढंगले निष्पक्ष गर्न खोजेको र यसले संघीय लोकतान्त्रिक गणतन्त्रको आधारभूत संवैधानिक सिद्धान्तमा नै तत्काल खतरा उत्पन्न गर्ने रिट निवेदनमा उल्लेख छ। रिट निवेदनको टुंगो नलागेसम्म प्रधानन्यायाधीश कार्कीलाई यथावत रुपमा पूर्ण जिम्मेवारीका साथ काम गर्न दिन विपक्षीका नामा सर्वोच्च अदालत नियमावली ०४९ को नियम ४१ (१) अनुसार अन्तरिम आदेश जारी गर्न पनि माग गरिएको छ"
संविधान संशोधन गरे सरकारलाई समर्थन : राजपा,"काठमाडौं : राष्ट्रिय जनता पार्टी नेपालले सरकारको समर्थन गर्नेदेखि निर्वाचनमा सहभागी हुनका लागि संविधान संशोधनको सर्त राखेको छ ।मधेसकेन्द्रित ६ वटा दल मिलेर बनेको राजपा हाइकमान्डको मंगलबारको बैठक संविधान संशोधन नभए पार्टी स्थानीय तहको निर्वाचनमा सहभागी नहुने निष्कर्षमा पुगेको छ । राजपाले वर्तमान सरकारबाट यसअघि नै समर्थन फिर्ता लिइसकेको छ । सरकारलाई फेरि समर्थन गर्न सरकारले औपचारिक आग्रह गर्ने र संविधान संशोधन प्रस्ताव कार्यान्वयनमा अघि बढाउनुपर्नेमा बैठक एकमत रहेको स्रोतले बतायो । राजपाका नेता केशव झाले अन्नपूर्णसँग भन्नुभयो, सरकारलाई पुनः समर्थन जनाउन सरकारले औपचारिक रूपमा आग्रह गर्नुपर्छ । सरकारले आग्रह गरे पुनर्विचार गर्न सक्छौं । यसबारे बैठकमा परामर्श भए पनि कुनै निष्कर्षमा भने पुगिएको छैन । अर्का नेता मनीषकुमार सुमनले स्थानीय तहको निर्वाचनमा सहभागी हुन र सरकारलाई राजपाले पुनः समर्थन गर्न संविधान संशोधन हुनैपर्ने सर्त रहेको बताउनुभयो । राजपाका एक शीर्ष नेताले प्रधानमन्त्री पुष्पकमल दाहालले आफूहरूलाई त्याग्दै एमाले र राष्ट्रिय प्रजातन्त्र पार्टीलाई च्यापेकाले अब सरकारसँग एकताका लागि पनि संविधान संशोधन एक मात्र विकल्प रहेको बताए । राप्रपाले सोमबार सरकारबाट समर्थन फिर्ता लिएपछि राजपाले सरकारलाई समर्थन दिन सक्ने संकेत दिए पनि सरकारले यसबारे कुनै आधिकारिक धारणा बनाइनसकेको स्रोत बताउँछ । सरकारले औपचारिक रूपमा आग्रह गरे हामी समर्थन गर्न तयार छौं । हामी संशोधनप्रक्रिया अघि बढाउन चाहन्छौं, झाले अन्नपूर्णसँग भन्नुभयो । वैशाख ३१ को निर्वाचनका लागि मंगलबार आफ्नो पार्टीबाट कसैले उम्मेदवारी नदिएको झाले बताउनुभयो । राजनीतिक दल दर्तासम्बन्धी ऐनअनुसार निर्वाचन आयोगमा दल दर्ता गराउनुपर्ने भएकाले पार्टी एकीकरण भएको जानकारी दिँदै ६१ प्रतिशत केन्द्रीय सदस्यको नामावलीसहित पार्टी दर्ता गर्ने निर्णय भएको राजपाका नेता सुमनले बताउनुभयो । पार्टी गठनअघि ६ वटा मधेसवादी दलको चलअचल सम्पत्ति नवगठित पार्टी राजपामा स्वतः हस्तान्तरण हुने निर्णय बैठकले गरेकोजानकारी सुमनले दिनुभयो । साना तीन दलको संघीय मोर्चा एकजना मात्र सांसद भएका साना तीन दलले मोर्चा गठन गरेका छन् । सिंहदरबारमा मंगलबार पत्रकारसम्मेलन गरी संघीय लोकतान्त्रिक राष्ट्रिय मञ्च (थरुहट) की अध्यक्ष रुक्मिणी चौधरी, नेपाली जनता दलका अध्यक्ष हरिचरण साह र खम्बुवान राष्ट्रिय मोर्चा नेपालका अध्यक्ष आरके खम्बुले संघीय मोर्चा गठनको घोषणा गरेका हुन् । उनीहरूले मोर्चा गठन भए पनि तीनवटै राजनीतिक दलको अस्तित्व कायमै रहने जानकारी दिएका छन् । मोर्चाले अध्यक्षमण्डलमार्फत निर्णय गर्ने संघीय लोराम (थरुहट) की अध्यक्ष चौधरीले बताउनुभयो । राज्यको मूलधारमा समेटिन नसकेका बहिष्कृत जाति र समुदायसँग सामाजिक सहकार्य गर्दै संघीय मोर्चामा धेरैभन्दा धेरै राजनीतिक दल आबद्ध गराइने नेजदका अध्यक्ष हरिचरण साहले बताउनुभयो । राष्ट्रिय मोर्चा नेपालका अध्यक्ष आरके खम्बुले संसद्भित्रका र संसद्बाहिरका पहिचानवादी दलहरूसँग सहकार्य गर्दै अघि बढ्न मोर्चा गठन भएको बताउनुभयो ।"
प्रचण्डका सल्लाहकारको खुलासा : जेठको पहिलो साता देउवा प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्ड का प्रमुख राजनीतिक सल्लाहकार चक्रपाणि खनालले पहिलो चरणको निर्वाचन सम्पन्न भएलगत्तै जेठको पहिलो साता कांग्रेस सभापति शेरबहादुर देउवा प्रधानमन्त्री बन्ने स्पष्ट पार्नु भएको छ। बुधबार रिपोर्टर्स क्लब नेपालले आयोजना गरेको साक्षात्कारमा बोल्दै सल्लाहकार खनालले स्थानीय तहको पहिलो चरणको निर्वाचनपछि देउवा प्रधानमन्त्री भए पनि अहिलेकै कांग्रेसमाओवादी गठबन्धन कायम रहने विश्वास दिलाउनु भयो। जेठको पहिलो साता काँग्रेस सभापति देउवाजी प्रधानमन्त्री बन्नुहुन्छ, सल्लाहकार खनालले भन्नुभयो, कांग्रेस र माओवादीबीच भएको भद्र सहमति तोडिँदैन्। खनालले विगतमा सत्ता समिकरणका लागि भएका भद्र सहमति तोडिएका थुप्रै उदाहरण भएकोले अहिले त्यस्तो फोहोरी प्रवृत्ति नदाहोरिने स्पष्ट पार्नुभयो। उहाँले प्रचण्डदेउवाबीचको वर्तमान गठबन्धन नतोडिने स्पष्ट पार्दै भन्नुभयोे, हामीबीच भएको सहमती अनुसार स्थानीय तहको वैशाख ३१ गतेको पहिलो चरणको निर्वाचन लगत्तै देउवाजी प्रधानमन्त्री बन्नुहुन्छ, ढुक्क भएहुन्छ। उहाँले बजेट र अर्को चुनावको तालमेल कसरी मिलाउने भन्नेबारेमा गम्भीर छलफल भइरहेकाले सहमति अनुसार नै यसमा निर्णय लिइने बताउनु भयो। खनालले जेठ १५ गते नै बजेट ल्याउनेगरि सरकारले गृहकार्य थालेको समेत बताउनु भएको छ।"
राप्रपाका मन्त्रीले राजीनामा पत्र प्रधानमन्त्रीलाई बुझाए,काठमाडौं : राष्ट्रिय प्रजातन्त्र पार्टी (राप्रपाा) बाट सरकारमा सहभागी मन्त्री र राज्यमन्त्रीले बुधबार प्रधानमन्त्री पुष्पकमल दाहाललाई राजीनामा पत्र बुझाउनु भएको छ। स्वतन्त्र न्यायपालिका माथि सरकारले हस्तक्षेप गरेको भन्दै तीन दिन अगाडि राप्रपा सरकारबाट बाहिरिएको घोषणा गरेको थियो । राप्रपाकी प्रवक्ता रोशन कार्कीका अनुसार बुधबार पार्टीबाट सहभागी मन्त्रीहरूले राजीनामा पत्र प्रधानमन्त्री पुष्पकमल दाहाललाई बुझाउनु भएको हो। राप्रपाबाट उपप्रधानसहित चार जना मन्त्री र एक जना राज्य मन्त्रीे सरकारमा सहभागी हुनुहुन्थ्यो।
"सुन्तलीकी आमा उपमेयर उम्मेदवार, भन्नुहुन्छ : आफ्नै नाममा चिनिन चाहन्छु","काडमाडौं : यतिखेर धुर्मुससुन्तली हाँस्यकालाकारको रुपमा मात्रै नभएर समाजसेवीका रुपमा समेत चर्चाको शिखरमा रहेका छन्। सबैको धन्यवादको पात्र भइरहेका छन्। यही वैशाख ३१ मा हुन लागेको स्थानीय तहको निर्वाचनमा कुञ्जना घिमिरे (सुन्तली)की आमा तथा सीताराम कट्टेल(धुर्मुस)की सासु सीतादेवी घिमिरेले ललितपुरको गोदावरी नगरपालिमा उपमेयरको लागि उम्मेदवारी दिनुभएको छ। नेकपा (माओवादी केन्द्र) बाट उपमेयरको उम्मेदवार बन्नु भएकी सीतादेविले आफू सुन्तलीधुर्मुसकी आमा तथा सासु भनेर चिनाउँनु भन्दापनि आफ्नै नाम सीतादेवीबाट आफूलाई चिनाउँनका लागि उमेदवार बनेको बताएउनु भएको छ। अन्नपूर्णसँग कुरागर्दै उहाँले भन्नुभयो मलाई नपुग्दो केही छैन। पार्टीले पनि आग्रह गर्यो, मलाई पनि जनताको प्रतिनिधि भएर समाज सेवा गर्ने ठूलो इच्छा भएकाले उम्मेदवारी दिएकी हुँ। 'चर्चित कलाकार सुन्तलीको आमा भएका कारण टिकट पाउनु भएको हो ?' भन्ने प्रश्नलाई सीतादेवीले अस्वीकार गर्नुभयो । छोरी सुन्तली चर्चामा आउनुभन्दा अगाडि देखिनै आफू माओवादी पार्टीमा लागेको उहाँ बताउनुहुन्छ । पार्टीमा गरेको योगदानकै आधारमा टिकट पाएको उहाँको दावी छ । २०६२ सालदेखि माओवादी पार्टीमा सक्रिय रहनुभएकी सीतादेवी हाल माओवादी केन्द्रको ललितपुर जिल्ला सदस्य हुनुहुन्छ। २०४६ सालको बहुदलपछि एमालेलाई समर्थन गर्दै आएको र पछि माओवादी मन परेर माओवादीमा लागेको उहाँको भनाइ छ। आफू उम्मेदवार बन्नुमा छोरी ज्वाँइको कुनै भूमिका नरहेको उहाँले स्पष्ट पार्नुभयो। छोरी ज्वाँइ देशकै गहना हुन उनीहरुको छुट्टै पह्चिान छ, उहाँले भन्नुभयो, म मेरो आफ्नै विवेक र पार्टीको निर्णय अनुसार चुनावमा उठेको हुँ। यसमा छोरी, ज्वाईलाई जोड्नु आवश्यक छैन। चुनाव प्रचारमा साथ माग्नु हुन्छ होला नि ? भन्ने जिज्ञासाको जवाफमा उहाँले कुनै एउटा पार्टीको झण्डा समाएर प्रचारमा हिड्ने नमिल्ने धुर्मुससुन्तलीलाई आफ्नो चुनाव प्रचारमा प्रगोय नगर्ने कुरा प्रष्ट पार्नुभयो। सीतादेवी गोदावरी नगरपालिका११ चापागाउँकी बासिन्दा हुनुहुन्छ। निर्वाचनमा विजयी भएको खण्डमा गोदावरी नगरपालिकाबासीको समस्या समाधानमा निरन्तर लागि पर्ने उहाँको भनाइ छ। आफू निर्वाचित भए नगरका महिलाका समस्यामा आफ्नो विषेश जोडहुने उहाँले सुनाउँनुभयो। उम्मेदवारी दिएपछि छोरी,ज्वाइँ (धुर्मुससुन्तली) ले बधाई दिएको र चुनाव जितेमा उक्त क्षेत्रको विकासका लागि सहकार्य गरेर अघि बढ्ने प्रतिवद्धता व्यक्त गरेको जानकारी सीतादेवीले दिनुभयो ।"

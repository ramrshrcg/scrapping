शीर्षक,विवरण
सत्य निरूपणको अलमल,"शान्ति प्रक्रियालाई पूर्णता दिन भनेर गठन गरिएको सत्य निरूपण तथा मेलमिलाप आयोगको थपिएको एक वर्षसमेत सकिँदैछ। आगामी माघमा उक्त म्याद थपिएपछि पुनः आयोगको कार्यादेशको समयावधि बढाउने गृहकार्य थालिएको समाचार आएको छ। २६ माघ ०७१ मा गठन भएको यो आयोगको अधिकांश समय आन्तरिक किचलो र द्वन्द्वमै बितेको छ। द्वन्द्वकालीन समयका पीडितहरू न्यायको पर्खाइमा बसे पनि यो आयोगले त्यसबारे छानबिन गरी सत्यको खोजी गर्दै उचित निरूपण गर्न सकेको छैन। दिएको कार्यादेशअनुसार समयमा काम नगरी समयावधि बढाउन खोज्ने प्रवृत्ति हावी हुनु दुर्भाग्यपूर्ण छ। तत्कालीन विद्रोही र सरकारबीच भएको बृहत् शान्तिसम्झौताको महत्ववपूर्ण पक्ष उक्त सम्झौताको पालना गर्नु थियो। सम्झौतामा सशस्त्र द्वन्द्वका क्रममा राज्य र विद्रोही पक्षबाट भएका गम्भीर मानव अधिकार उल्लंघन तथा जघन्य अपराधमा संलग्न दोषीको पहिचान गरी उचित सजाय दिने उल्लेख थियो। हस्ताक्षर भएको दुई महिनाभित्र गठन गरिने भनिएको सत्य निरूपण तथा मेलमिलाप आयोग आठ वर्षसम्म पनि गठन हुन सकेन। चौतर्फी दबाबपछि गठन भएको आयोगले करिब तीन वर्ष पुग्नै लाग्दासमेत पीडितलाई न्याय दिन सकेको छैन, आयोग निष्क्रियजस्तै छ। थपिएको समयावधि सकिनुअघि नै आयोगमा अरू अवधि बढाउने गृहकार्य सुरु भएको छ। सुरुमा आयोगको म्याद दुई वर्ष तोकिएको थियो। अब ऐनमा संशोधन गरी यसअघि किटान भएको अवधि हटाएर सूचनामार्फत नै अवधि बढाउन सक्ने गरी कानुनी व्यवस्था गर्न लागिएको छ। ऐनमा व्यवस्था गरिएको तीनबर्से अवधिको व्यवस्था हटाएर काम सम्पन्न गर्न नसक्ने अवस्थामा निरन्तर थप्न सकिने गृहकार्यले आयोग पदाधिकारीको नियतमाथि प्रश्न उठेको छ। अनन्तकालसम्म राज्यको सेवासुविधा उपभोग गर्ने तर जिम्मेवारी पूरा नगर्ने प्रवृत्ति हावी छ। त्यसै पनि आयोग राजनीतिक दलका कार्यकर्तासमर्थकको भर्तीकेन्द्र बनाइयो। अब तिनलाई लामो समय जागिर खुवाउने प्रपञ्च जुटाउन प्रमुख दलबीच सहमतिको प्रयत्न भइरहेको छ। दलहरूबीच पनि सहमति जुट्न सकेन भने मन्त्रिपरिषद्को प्रस्तावमा व्यवस्थापिकासंसद्ले बहुमतका आधारमा प्रस्ताव पारित गर्न सक्ने व्यवस्था गर्न लागिएको छ। यसबीचमा आयोगमा द्वन्द्वकालका ६३ हजार उजुरी परेका छन्। आयोगले उजुरीमा सनाखत गर्ने काम प्रारम्भ गरे पनि विस्तृत शान्तिसम्झौताको भावनाअनुसार भने काम गर्न सकेको छैन। द्वन्द्वपीडितले सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग ऐन संशोधनको माग गर्दै आएका छन्। उनीहरूले द्वन्द्वकालमा बेपत्ता पार्ने र यातना दिनेलाई अपराध मान्नुपर्ने, साक्षी र प्रमाण दस्ताबेजको सुरक्षासमेत हुनुपर्ने माग गरेका छन्। सर्वोच्च अदालतले द्वन्द्वपीडितको मागबमोजिम ऐन परिमार्जन गर्न आदेशसमेत दिइसकेको छ। त्यसो त अदालतले दोषी ठहर गरी कारबाही सुनाइएका बालकृष्ण ढुंगेललाई दलविशेषको संरक्षणको आडमा अझै पक्राउ गर्न सकिएको छैन। त्यसैले पनि पीडितले निष्पक्ष न्याय पाउनेमा आशंका छ। द्वन्द्वकालीन मुद्दाको निष्पक्ष छानबिन गर्ने हो भने आयोगले पीडितको आवाज सुन्न सक्नुपर्छ। आयोग पीडितमैत्री हुनुपर्छ। पीडितलाई बोलाएर उजुरीमा सही गराउँदैमा मुद्दाको किनारा लाग्न सक्दैन। आयोगलाई हतियारको रूपमा मात्र प्रयोग गरियो भने न्याय मर्नेछ। आयोग गठन गर्दा दलीय भागबन्डालाई आधार बनाइएकाले छानबिनमा त्यसको प्रभाव पर्नेतर्फ आयोग सजग हुनैपर्छ। पीडितले न्याय पाउनुपर्छ। दोषी उम्किन पाउनु हुँदैन। संवैधानिक हैसियत दिइएको आयोगले पनि कसैको प्रभाव र दबाबमा नपरी आफ्नो गाम्भीर्यलाई बुझ्नुपर्छ। शान्तिका नाममा पीडितलाई न्यायबाट वञ्चित गर्नु कसैको पनि हितमा हुँदैन। आयोग संवैधानिक दायित्वबाट चुक्यो भने दण्डहीनताको संस्कृति मौलाउनेछ।"
खुकुरी प्रहारबाट माओवादी नेता गम्भीर घाइते,चरीकोट: खुकुरी प्रहारबाट माओवादी केन्द्र दोलखाका सचिवालय सदस्य बर्ष ३३ का राम ढुङ्गेल गम्भीर घाइते भएका छन्। गम्भीर घाइते भएका नेता ढुङ्गेल लाई चरीकोटमा उपचार सम्भव नभएपछि हेलिकप्टर मार्फत राजधानी पठाइएको जिल्ला प्रहरी कार्यालय दोलखाका प्रहरी निरिक्षक रमेश प्रधानले जानकारी दिए।उनले घाइते ढुङ्गेलको टाउँकोमा गम्भीर चोट लागेकोले उपचारको लागि राजधानी पठाइएको बताए। बिगु गाउँपालिका वडा नम्बर ४ लादुक स्थित झोरुङ भन्ने स्थानमा खाना खाइरहेको बेला स्थानीय देउता बुढाथोकीले पछाडिबाट खुकुरी प्रहार गरेको स्थानीयको भनाइ उद्धृत गर्दै प्रहरीले जानकारी दिएको छ। कालिञ्चोक गाउँपालिका वडा नम्वर ३ लामिडाडा घर भएका ढुङ्गेललाई सोही गाउँपालिका वडा नम्वर ४ घर भएका बुढाथोकीले खुकुरी प्रहार गरेका हुन।खुकुरी प्रहारमा संलग्न बुढाथोकीलाई विहिबार नै पक्राउ गरी आवश्यक अनुसन्धान भईरहेको जिल्ला प्रहरी कार्यालय दोलखाको भनाइ रहेको छ। यद्यपी खुकरी किन प्रहार गर्यो भन्ने विषयमा नखुलाएपनि पुरानो विषय लाई लिएर खुकरी प्रहार गरेको जिल्ला प्रहरी कार्यालय दोलखाले जनाएको छ। ढुङ्गेल माओवादी केन्द्र दोलखाका सचिवालय सदस्य एवंम कालिञ्चोक गाउँपालिकाको सहसंयोजक हुन।
यी हुन् प्रदेश२ का माओवादी केन्द्रका उम्मेदवार (सूचीसहित),काठमाडौं : नेकपा (माओवादी केन्द्र) ले प्रदेश२ मा असोज २ गते हुने तेस्रो चरणको स्थानीय तहको निर्वाचनका उम्मेदवारको अन्तिम नामावली सार्वजनिक गरेको छ । बुधबार उम्मेदवारी दर्ताको कार्यक्रम भए पनि बिहीबार बिहानमात्र सबै तहमा उम्मेदवारी दर्ता भएकाले माओवादीले ढिलागरी उम्मेदवारको नाम सार्वजनिक गरेको हो । माओवादी केन्द्रका उम्मेदवारको सूची :
हाइड्रोजन बम परिक्षण विरुद्ध नेपालमा प्रदर्शन,"ललितपुर : उत्तर कोरियाले हाइड्रोजन बम परिक्षण गरेको विरोधमा मानव अधिकारकर्मीले नेपालस्थित उत्तर कोरियाली दूतावास अगाडि विरोध प्रर्दशन गरेका छन्। मानव अधिकार तथा शान्ति समाजको अगुवाईमा बिहीबार ललितपुरको बखुण्डोलस्थित उत्तर कोरियाली दूतावास अगाडी १२ बजेदेखि एक घण्टा नेपालीले धर्ना दिएका हुन्। संयुक्त राष्ट्र संघ र अन्तराष्ट्रिय समुदायको विरोधकाबीच उत्तर कोरियाले पछिल्लो पटक भदौ १८ गते अत्यन्तै घातक मानिएको हाइड्रोजन बम परीक्षण गरेको थियो। उत्तर कोरियाली शासक किम जोङ उनको प्रत्यक्ष आदेशमा गरिएको हाइड्रोजन बम परीक्षको संयुक्त राष्ट्रसंघ, अमेरिका, दक्षिण कोरिया, जापानलगायतका मुलुकले भत्सर्ना गर्दै आएका छन्। मावन अधिकारकर्मी कृष्ण पहाडीले आफूहरु निर्दोष उत्तर कोरियाली जनताको पक्षमा रहेपनि त्यहाँका शासक किम र उनको आणविक परिक्षणबाट विश्वलाई धम्क्याउने सोचको सधै विरोधी भएको बताए। पहाडीले कुनै पनि आणविक हतियार परिक्षण गर्ने कार्य तत्काल रोक्न समेत उत्तर कोरियाली दूतावास मार्फत् अपिल गरेका छन्। शान्ति समाजका अध्यक्ष डा गंगाधर अधिकारीले कोरियाली शासकद्वारा निरन्तर परिक्षण गरिएको आणविक अस्त्र ध्वंस र विनासको पर्याय भएको र विश्वबाट यस्ता प्रकारका अस्त्रहरु नष्ट गरिनु पर्ने बताए।"
बिहान चार बजेसम्म मनोनयन दर्ता,"बर्दिबास: महोत्तरीको १५ स्थानीय तहमा अबेर रातिसम्म मनोनयन दर्ता चलेको छ । बुधवार १० देखि सुरु भएको मनोनयन दर्ता बिहीवार बिहान ४ बजेसम्म पनि चलेको थियो । राजनीतिक दलहरु बुधवार दिउँसो अबेर गरेर स्थानीय निर्वाचन कार्यालयमा पुगेपछि मनोनयन दर्तामा ढिलाई भएको निर्वाचन कार्यालय बर्दिबासका निर्वाचन कार्यालयका प्रमुख मनिराम न्यौपानेले बताए । गौशाला नगरपालिकामा राति १२ बजे सम्म मनोनयन दर्ता चलेको सुरक्षाका लागि खटिएका डिएसपी शालिग्रााम शर्माले जनाए । राजनीतिक दलहरु प्रमुख पदको उम्मेदवारको टुङ्गो लगाएपनि वडा तहको उम्मेदवार मनोनयन दर्ताको दिनसम्म उमेदवार छनौट गर्न व्यस्त भएपछि मनोनयन दर्तामा ढिलाई भएको हो । जलेश्वर नगरपालिकामा १७ जनाले मेयर पदमा उम्मेदवारी दर्ता गराएका छन् भने, उपमेयरमा १२ जनाले मनोनयन दर्ता गराएका छन् । यस्तै, औरही नगरपालिकामा ११ जनाले मेयर पदमा उम्मेदवार दर्ता गराएका छन् । त्यसैगरी ९ जनाले औरही नगरपालिकामा उपमेयरमा उम्मेदवारी दर्ता गराएका छन्। त्यसैगरी भंगहा नगरपालिकाबाट ११ जना मेयर र ९ जनाले उपमेयरमा उम्मेदवारी दर्ता गराएका छन् । बलवा नगरपालिकाबाट ११ जना मेयर र ८ जना उपमेयरमा उम्मेदवारी दिएका छन् । उद्यमान शहर बर्दिवास नगरपालिकाबाट १४ जना मेयरमा उम्मेदवारी दिएका छन् भने ९ जनाले उपमेयमा उम्मेदवारी दर्ता गराएका छन् । पिपरा गाउँपालिकाबाट १२ जना अध्यक्ष र १२ जना उपाध्यक्षमा उम्मेदवारी दर्ता गराएका छन् । यस्तै, सोनमा गाउँपालिकाबाट १३ जना अध्यक्षमा उम्मेदवारीमा दर्ता गराएका छन् भने उपाध्यक्षमा ११ जनाले उपाध्यक्षमा उम्मेदवारी दर्ता गराएको महोत्तरीका प्रमुख निर्वाचन अधिकारी किरणकुमार पोखरेलले बताए । महोत्तरीमा ७२० पदको लागि हजारौंले उमेदवारी दिएका छन् । कहाँ कतिले उमेदवारी दिए भन्ने तथ्यांक संकलन भइरहेको छ । प्रारम्भीक तथ्यांक अनुसार ३ हजार ७ सय ८८ जनाले महोत्तरीमा विभिन्न पदमा उमेदवारी दिएको छ ।"
"कांग्रेसमा कुटाकुट, १३ घाइते","सिरहा: उम्मेदवार चयनसम्बन्धी विवाद बढेपछि सिरहामा कांग्रेस कार्यकर्ताबीच कुटाकुट भएको छ। सभापति शेरबहादुर देउवा र वरिष्ठ नेता रामचन्द्र पक्षबीच कुटाकुट हुँदा क्षेत्र नम्बर ३ का क्षेत्रीय सभापति सञ्जयप्रकाश यादवसहित १३ जना घाइते भएका छन्। गम्भीर घाइते भएका जगदीश यादव र जिल्ला पार्टी कार्यालयका सचिव रामबाबु यादवलाई धरान लगिएको छ। सामान्य अवस्थाका घाइतेको उपचार सिरहास्थित जिल्ला अस्पतालमा भइरहेको एसपी शेखर कोइरालाले जानकारी दिए। सिरहा नगरपालिकाका २२ मध्ये चार वडामा अध्यक्ष उम्मेदवार आफ्नो पक्षका व्यक्तिलाई बनाउनुपर्ने अडान जिल्ला सभापति रामचन्द्र यादवले लिएका थिए । सभापति यादव पार्टी सभापति देउवा पक्षका हुन्। तर, पौडेल पक्षका क्षेत्रीय सभापति यादवले पार्टीले निर्णय गरेअनुसार नै टिकट वितरण गर्नुपर्ने बताएका थिए। उनीहरूबीचको चर्काचर्की झडपसम्म पुगेको थियो । झडपका क्रममा जिल्ला सभापति यादवमाथि पनि हातपात भएको प्रहरीले जनाएको छ । प्रहरीले स्थिति नियन्त्रणमा लिएको थियो। सिरहा नगरपालिकाको मेयरमा पार्टी कोषाध्यक्ष सीतादेवी यादवका छोरा डा सुभासचन्द्र यादवले टिकट पाएका छन् । जिल्ला सचिव उपेन्द्र यादव पनि मेयरका आकांक्षी थिए। तर, उनले उम्मेदवारी नपाएपछि कम्तीमा चार वडामा अध्यक्ष उम्मेदवार पाउनुपर्ने अडान लिएका थिए। उनलाई जिल्ला सभापतिले साथ दिएपछि झडप भएको थियो। मेयरको टिकट पाएका यादव पक्षका कार्यकर्ता आफूमाथि आक्रमणमा उत्रेपछि झडप भएको सभापति यादवले बताए। मेयर उम्मेदवार यादवले भने केन्द्रले उम्मेदवारको टुंगो लगाएर पठाए पनि जिल्ला सभापतिले आफूखुसी गर्न खोजेपछि कार्यकर्ता आक्रोशित हुँदा झडप भएको बताए। झडपपछि विवाद भने मिलेको जिल्ला नेता नरेश यादवले जानकारी दिए। पार्टीको निर्णयअनुसार नै वडाध्यक्षमा उम्मेदवारी परेको उनले बताए।"
निर्वाचनपछि मधेसको मागका लागि फेरि संघर्ष सुरु हुन्छ : यादव,"वीरगन्ज : संघीय समाजवादी फोरम नेपालका राष्ट्रिय अध्यक्ष उपेन्द्र यादवले निर्वाचनपछि मधेसको मागका लागि फेरि संघर्ष सुरु गर्ने बताएका छन् । वीरगन्जमा बिहीबार फोरम नेपाल पर्साले आयोजना गरेको पत्रकार सम्मेलनमा अध्यक्ष यादवले भने , चुनावमा भाग लियो भन्दैमा मधेसको मुद्धा समाप्त भयो भनेर नठान्नु होला' । मधेसका मुद्धा, मधेसका माग संविधान संशोधन मार्फत सम्बोधन नभएसम्म उठाइरहने उनले बताए । चुनाव लगत्तै मधेसका मुद्धा फेरि अगाडि आउछ, त्यसका लागि संघर्ष पनि फेरि सुरु हुन्छ' उनले भने । उनले मधेसको मुद्धा राष्ट्रिय मुद्धा भएको दाबी गरे । अहिलेको संविधानलाई गाइजात्रे संविधानको संज्ञा दिदै अध्यक्ष यादवले यो संविधानले मुलुकलाई गति दिन नसक्ने भएकाले संविधान संशोधन वा पुर्नलेखन नभए संविधान खारेज नै गर्ने दाबी गरे । संविधान त्रूटीपूर्ण छ भनेर संविधान जारी गर्नेहरुले पनि स्वीकार गरिसकेका छन्, संशोधन वा पुर्नलेखन गरिएन भने यो संविधान खारेज हुने निश्चित छ' उनले भने,संविधान संशोधन वा पुर्नलेखन भएन भने सर्वस्वीकार्य हुनै सक्दैन ।' विगतका आन्दोलनबाट प्राप्त उपब्धिहरु गणतन्त्र, संघीयता र समावेशीतालाई संस्थागत र रक्षा गर्नका लागि नै फोरम नेपालले ठूलो जोखिम मोलेर चुनावमा भाग लिएको भन्दै फोरम नेपालका अध्यक्ष यादवले भने भने, जब हामीले पहिलो र दोश्रो चरणको निर्वाचनमा भाग लिने निर्णय गरेका थियौं त्यस बेला हामी माथि चारै तिरबाट अनेकन प्रहार भएको थियो, हामीलाई गाली गलौज पनि गरिएको थियो, तर त्यति बेला हामीलाई गाली गर्ने र प्रहार गर्नेहरु अहिले हाम्रै बाटोमा तछाडमछाड गर्दै आएका छन्, यसले त्यति बेला हामी सही बाटोमा थियौ भन्ने प्रमाणीत भएको छ । आसन्न स्थानीय तहको निर्वाचनमा फोरम नेपाल प्रदेश नम्बर २ को पहिलो राजनीतिक शक्ति बन्ने दाबी गर्दै उनले भने,हिजो मनोनयनका दिन मधेसभर फोरम नेपाल प्रति देखिएको जनलहरले यस्को संकेत गरि सकेको छ , यो जनलहरले हामीलाइ थप उर्जा प्राप्त भएको छ । पत्रकार सम्मेलनमा प्रदेश नंबर २ को प्रादेशिक राजधानी वीरगञ्ज हुन्छ कि हुँदैन भन्ने विषयमा सञ्चारकर्मीले राखेको जिज्ञासामा फोरम नेपालका अध्यक्ष यादवले दुई नम्बर प्रदेशको राजधानी वीरुगन्ज वा जनकपुर कुन हुन्छ भनेर ठोकुवा गर्ने बेला अहिले नभएको जवाफ दिए । उनले भने,प्रादेशिक राजाधानी वीरगन्ज हुन्छ कि हुदैँन यस्को ठोकुवा अहिले गर्न सक्दिन, त्यसको निर्णय प्रादेशिक निर्वाचन पछि बस्ने प्रादेशीकसभाको पहिलो बैठकले गर्नेछ । उनले प्रादेशिक राजधानी वीरगन्जमै होस भन्ने वीरगन्जवासीको भावनाको फोरम नेपालले सम्मान गर्ने बताए । वीरगन्ज महानगर अहिले महानगर नभइ महानरकको अवस्थामा रहेको भन्दै अध्यक्ष यादवले वीरगन्जलाई साच्चिकै महानगरका रुपमा बनाउन सक्ने क्षमता र योजना भएका उम्मेदवारहरुलाई फोरम नेपालले चुनावी मैदानमा उतारेको बताए । फोरम नेपालले अधिकार प्राप्ति, विकास र निर्माणको मुद्दा सँगसँगै वीरगन्जलाई हेर्न लायकको एउटा उदाहरणीय महानगर बनाउने योजना लिएर हिँडेकाले वीरगन्जवासीले फोरम नेपालका सबै उम्मेदवारहरुलाई अत्याधिक मत दिएर विजयी बनाउने विश्वास आफूले लिएको अध्यक्ष यादवले बताए। बिहीबार वीरगन्जमा आयोजित पत्रकार सम्मेलनमा संघीय समाजवादी फोरम नेपालका अध्यक्ष उपेन्द्र यादव । तस्बिर : क्रान्ति शाह"
नेपाल र चीनको एजेण्डा : केरुङकाठमाडौंपोखरालुम्बिनी रेल सेवा सञ्चालन,"काठमाडौं : उपप्रधान तथा परराष्ट्रमन्त्री कृष्णबहादुर महराले क्षेत्रीय र अन्तराष्ट्रिय मञ्चमा नेपाल र चीनको साझा अवधारणा बनाउने प्रस्ताव चीन समक्ष राखेका छन्। चिनियाँ विदेशमन्त्री वाङ यीसँगको छलफलपछि आयोजित पत्रकार सम्मेलनमा मन्त्री महराले आफूहरुबीच त्यस्तो विषयमा पनि छलफल भएको बताएका हुन्। ऊर्जामा सहकार्य बढाउन संवाद संयन्त्र स्थापना सम्बन्धी समझदारी पत्रमा हस्ताक्षर गर्ने र त्यसले ऊर्जा क्षेत्रमा सहकार्यको ढोका खुल्ने मन्त्री महराले बताए। अरनिको राजमार्ग छिटै खुला गर्ने र यथास्थितिमा रहेका सीमालाई स्तरोन्नती गर्ने र नयाँ सीमा खोल्ने बिषयमा पनि चिनियाँ विदेशमन्त्री वाङ यीसँग छलफल गरिएको मन्त्री महराले बताएका छन्। नेपाल र चीनबीचको अन्तरदेशीय सीमा पार गराई केरुङकाठमाडौपोखरालुम्बिनी रेल सेवा सञ्चालन गर्ने संम्भाव्यता अध्ययन गर्ने बिषयमा चिनिया परराष्ट्रमन्त्री यीसँग छलफल भएको महराले बताए। पारवहन तथा यातायात सम्बन्धी सम्झौताको प्रोटोकलको मस्यौदाका बारेमा पनि चिनियाँ परराष्ट्रमन्त्री वाङ यीसँग छलफल भएको छ । मस्यौदालाई अन्तिम रुप दिन सम्वादलाई तीब्रता दिन दुवै पक्ष सहमत भएको महराले बताएका छन् । चीनसँगको नेपालको व्यापार असन्तुलनलाई सन्तुलनमा ल्याउन केही सहयोगी कदम अगाडि बढाउन चिनियाँ विदेशमन्त्री वाङलाई आफूले अनुरोध गरेको पनि मन्त्री महराले जानकारी दिए । चीनले अगाडि बढाएको वेल्ट एण्ड रोड इनिसियटिभमा जनस्तरको सम्बन्ध,व्यापार,पर्यटन र लगानी प्रबद्र्धन,रेल सेवा र सडकसहित अन्तरदेशीय सीमा सम्पर्कमा बृद्धि, पूर्वाधार संरचना निर्माणको विकासमा योगदान पुग्ने अपेक्षा नेपालले राखेको मन्त्री महराले बताए । नेपालको विकासमा निरन्तर चिनिया सहयोग प्रति धन्यवाद दिदै काठमाडौ बसन्तपुर दरवारलाई नौ तले बनाउनेसहित महत्वपूर्ण अन्वेषणात्मक परियोजनामा खर्च गर्ने गरी चीनले सन २०१६२०१७ का लागि दुई अर्व आरएमबी परिचालन गर्ने सम्झौता भएको पनि जानकारी गराए । नेपालमा पर्यटन प्रवद्र्धन गर्न दुवै पक्ष संयुक्त कदम चाल्न सहमत भएको महराले भेटपछि बताएका छन् । चीन सरकारले सन् २०१७ लाई गन्तव्य नेपाल कार्यक्रम सञ्चालन गरिदिएकोमा महराले मन्त्री वाङ यीलाई धन्यवाद पनि दिएका छन्। सो अवसरमा चीनका मुख्य शहरमा नेपालका प्रमुख पर्यटकीय गन्तव्यको प्रचार प्रसार चीन सरकारले गरिदिने अपेक्षा पनि महराले व्यक्त गरेका छन्।"
बिहीबार बिहानसम्म उम्मेदवारी दर्ता हुँदा निर्वाचन कार्यतालिका प्रभावित,"जनकपुरधाम : असोज २ गतेको निर्वाचनको लागि बुधबार निर्धारण गरिएको मनोनयन दर्तामा ढिलाई हुँदा निर्वाचन कार्यतालिका नै प्रभावित भएको छ। राजनीतिक दलको ढिलासुस्ती र निर्वाचन आयोगको कमिकमजोरीको कारण बुधबार बिहान १० बजेदेखी ५ बजेसम्मको लागि निर्धारित उम्मेदवार मनोनयन दर्ता प्रक्रिया धनुषाको विभिन्न स्थानीय तहहरुमा विहीबार मात्र पुरा गर्न भ्याइएको हो। जिल्लाको धनौजी गाउँपालिकामा बिहीबार ११ बजेसम्म उम्मेदवारको मनोनयन दर्ता गरिएको थियो भने विदेह नगरपालिकामा बिहान ५ बजेसम्म दर्ता प्रक्रिया चालु रह्यो। त्यसैगरी मिथिला नगरपालिकामा राति १ बजेसम्म, शहीद नगरपालिकामा १० बजेसम्म, औरही नगरपालिकामा ९ बजेसम्म मनोनयन दर्ता गरियो। जनकपुर उपमहानगरपालिकामा राति १ बजेसम्म मनोनयन दर्ता प्रक्रिया जारी रहेको थियो। निर्वाचन आयोगले थोत्रो ल्यापटप दिएको र सफ्टवेयर राम्ररी चल्न नसक्दा धनौजीमा मनोनयनको कार्यमा ढिला हुन गएको निर्वाचन अधिकृत दयाशंकर अधिकारीले बताए। बेलुका इन्टरनेटनै नभएर कम्प्युटरमा इन्ट्री हुन नसक्दा सम्पूर्ण प्रक्रिया नै प्रभावित हुन गएको अधिकारीले बताए। अर्को तर्फ राजनीतिक दलहरुको ढिलासुस्ती र कतिपयले कागजातहरुनै मिलाएर नल्याएको हुनाले पनि मनोनयन दर्तामा ढिलाई भएको निर्वाचन अधिकृतहरुले बताएका छन्। विशेषगरी प्रमुख राजनीतिक दलका उम्मेदवार मनोनयन दर्ताको समय समाप्त हुन लाग्दा मात्रै निर्वाचन अधिकृतको कार्यालयमा आइपुगेको हुनाले समयमा प्रक्रिया सकाउन गाह्रो भएको धनुषाका मुख्य निर्वाचन अधिकृत राधाकृष्ण उप्रेतीले बताए। मनोनयन दर्ता प्रक्रियामा भएको ढिलाइका कारण निर्वाचन आयोगद्वारा प्रकाशित गरिएको निर्वाचन कार्यक्रम कार्यतालिका प्रभावित भएको मुख्य निर्वाचन अधिकृत उप्रेतीले जानकारी गराएका छन्। बिहीबार बिहान १० बजेदेखी दिउँसो १ बजेसम्म उम्मेदवारमाथि दावी विरोधको कार्यक्रम सार्वजनिक गर्ने आयोगको कार्यतालिकामा उल्लेख भएपनि दर्तामा भएको ढिलाइका कारण सो सम्भव हुन सकेको छैन्। धनुषामा बिहीबार दिउँसो करिब ३ बजे उम्मेदवारहरुको नामावली प्रकाशन गरिएको हो।"
मेयर र उपमेयरमा मुसहरको उम्मेदवारी,"बर्दिबास : हम गौशाला नगरपालिकामे मेयर पदके उमेदवारमे उठ्लछी। हमरा सब गोटेके भोट दक एक बेर जिताऊ। नागरिकता नै भेल नेपाली नागरिकके नागरिकता दियाब (म गौशाला नगरपालिकामा मेयर पदको उमेदवारमा उठेको छु। हामीलाई सबैजनाले भोट दिएर एकपटक जिताइदिनुस्। नागरिकता नभएका नेपाली नागरिकलाई नागरिकता दिलाउँछु) गौशाला नगरपालिकामा मेयर पदमा उम्मेदवारी दिएकी भरतपुर खोरकी ४६ वर्षीया फूलकुमारी देवी मुसहरले मतदातासँग भोट माग्दै मैथिली भाषमा भन्दै थिइन्, मैले पनि धेरै नेताहरूलाई भोट दिएँ। उनीहरूले हाम्रा लागि केही गरेनन्। अब हामीलाई भोट दिएर जिताउनुभयो भने जोत भोग गरेको जग्गाको लालपुर्जा पनि दिलाउँछु। बहुजन शक्ति पार्टीबाट फूलकुमारीको नेतृत्वमा उपमेयरमा कक्षा १२ पढेका गौशाला४ बिर्ताका ३० वर्षीय अमितकुमार मुसहरले उम्मेदवारी दिएका छन्। गौशाला नपा १० बाट कक्षा १२ पढेका मनोज मुसहरले वडा अध्यक्षमा उम्मेदवारी दिएका छन्। मुसहर समुदायकी सचेत नागरिक फूलकुमारीले पाँच पटक मतदान गरेर पाँच नेतालाई जिताइसकेकी छन् तर दलित, गरिबको पीडा कसैले नसुनेको उनले गुनासो गरिन्। उनले भनिन्, नराजुलुस कति गर्यौं कति। भोकभोकै हिँडेर नेतालाई जितायौं। उनीहरूले हाम्रा लागि केही गरेनन्। त्यही भएर यसपालिको चुनावमा दलित गरिबको समस्या समाधान गर्न मेरो उम्मेदवारी हो। भूमिअधिकारको आन्दोलन हाँकिरहेकी नेत्री फूलकुमारीले दलितलाई धनीले दबाएका कारण पहुँचबाट टाढा रहेको बताइन्। दलितलाई कसैले वास्ता गर्दैनन्। सबैले हेलाँ गर्छन्। एक पाइको भ्यालु दिँदैनन् ठूलाबाडाले। फेरि हाम्रै भोटले कतिपटक जिते उनीले, उनले भनिन्, हामीलाई अघि बढ्न हौसला दिँदैनन्। बरु धम्की दिन्छन्। तँ को हो ? तँलाई कसले सहयोग गर्छ ? समाजिक विभेदका कारण दलितहरू हेपिएका छन्। उनीहरू समाजिक, आर्थिक, राजनीतिक रूपमा पिछडिएका छन््। मेयरमा जिते भने समाजिक विभेद अन्त्य गर्ने फूलकुमारी मुसहरको सपना छ। दलितले छोएको पानी अरूले खाँदैनन्। म मेयरमा जितें भने दलितको पानी समाजमा चलाउँछु, उनले भनिन्, दलितलाई मन्दिरमा प्रवेश गराउँछु। दलितको श्रम चल्ने र पानी नचल्ने कुरो हुन्छ ? सबैको रगत रातो छ। छुवाछुत गर्नेलाई पुलिस लगाएर जेल पठाउँछु। दलितले छोएको पानी अरूले खाँदैनन्। म मेयरमा जितें भने दलितको पानी समाजमा चलाउँछु। दलितलाई मन्दिरमा प्रवेश गराउँछु। दलितको श्रम चल्ने र पानी नचल्ने कुरो हुन्छ ? छुवाछुत गर्नेलाई पुलिस लगाएर जेल पठाउँछु। फूलकुमारीदेवी मुसहर, मेयर उम्मेदवार वितग १५ वर्षदेखि भूमिहीन, सुकुमबासीको हक अधिकारका लागि सक्रिया फूलकुमारी मुसहर मेयर बनेर विकासको लहर ल्याने सोचमा छिन्। पुर्खादेखि लालपुर्जाविहीनलाई लालपुर्जा दिने, गाउँगाउँमा सडक बनाउने, गरिब दलितलाई शिक्षामा पहुँच पुर्याउनेजस्ता योजनामा काम गर्ने उनको विचार छ। म मेयर बने भने मेरो हातमा कानुन हुन्छ। पैसा हुन्छ। शक्ति हुन्छ, उनले भनिन्, बोल्न नसक्ने, पहुँचबाट टाढा रहेकालाई सबैको जस्तै बनाउनु छ। उनीहरूलाई पनि विकास दिन्छु। चुनावमा सहयोग गरेर आफूलाई जिताउन उनले सबैसँग अनुरोध गरेकी छन्। बहुजन पार्टीबाट गौशाला नगरपालिकामा उपमेयरको उम्मेदवारी दिएका ३० वर्षीय अमितकुमार सदा भन्छन्, सरकारले दलितलाई अधिकार दिएको छ। त्यही अधिकारबाट उमेदवारी दिएको छु। जितें भने शिक्षाको ज्योति सबै गाउँटोलमा पुर्याउँछु। सबै बच्चालाई स्कुल पठाउँछौं। आर्थिक अभावका कारण कक्षा १२ मा वाणिज्य संकायमा पढ्दापढ्दै पढाइ छोड्नु परेको पीडा उनीसँग छ। अमित थप्छन्, हारजित आफ्नो ठाउँमा छ। हात जोड्दै मत माग्छौं। पक्कै पनि सबैले भोट दिनुहुन्छ। हक अधिकार के हो भन्ने कुरा दलितले थाहा नपाउँदा पहुँचबाट टाढा भएको गौशाला नगरपालिका वडा नम्बर १० बाट बहुजन शक्ति पार्टीबाट उम्मेदवारी दिएका मनोज मुसरहले बताए। चुनाव जितेर समाजको समस्या पहिचान गरेर काम गर्छु। प्रदेश नम्बर २ मा असोज २ गते हुने तेस्रो चरणको निर्वाचनको लागि बासोदेवी सदा मुसहरले नयाँ शक्ति र नेकपा संयुक्तको गठबन्धनबाट गौशाला नगरपालिकामा उपमेयर पदमा र यी दुवै पार्टीको गठबन्धनबाट गौशाला नगरपालिका वडा नम्बर १० बाटै अध्यक्ष पदमा अर्चाना कुमारी मुसहरले उम्मेदवारी दर्ता गराकी छन्। बर्दिबास नगरपालिकाको एकीकृत नमुना मुसहर बस्तीको १४ नम्बर वडाबाट माओवादी केन्द्रबाट वडा सदस्यमा सानु सदा मुसरहले उम्मेदवारी दर्ता गराएकी छन्।"
"काँग्रेस,एमाले र माओवादी तानाशाही","काठमाडौ : नेकपा क्रान्तिकारी माओवादी समिर्थत देशभक्त जनतान्त्रिक मोर्चाले काँग्रेस,एमाले र माओवादी केन्द्रलाई तानाशाहीको संज्ञा दिएको छ । सो मोर्चाका अध्यक्ष सीपी गजुरेलले तीन दल मिलेर प्रतिनिधिसभामा तीन प्रतिशतको थ्रेस होल्ड,प्रत्यक्षमा चुनाव जितेकै हुनु पर्ने बिषय समेटिएको बिधेयक पारित गरेको भन्दै काँग्रेस,एमाले र माओवादी केन्द्रलाई तानाशाहीको आरोप लगाएका हुन । तीन दलको सहमतिमा बिधेयक पारित हुनुलाई साना दललाई समाप्त पार्ने नियत रहेको पनि गजुरेलले बताएका छन् । तीन दलको सिण्डिकेट, तीन दलको तानाशाहीले देशलाई निरंकुशतातिर अघि बढाइरहेको र देशको राष्ट्रिय स्वाधीनता र सार्वभौमिकता समाप्त पार्ने काम गरिरहेको चर्चा व्यापक चलिरहेको र त्यसको बिरोध पनि भैरहेको सन्दर्भमा तिनवटै दलहरु मिलेर प्रतिनिधिसभामा तीन प्रतिशतको थ्रेस होल्ड, प्रत्यक्षमा चुनाव जितेकै हुनु पर्ने आदि विषयहरु अनिवार्य बनाई यो विधेयक ल्याइनु र पारित गरिनुले उक्त भनाईको सत्यता प्रमाणित भएको छ गजुरेलले बिहिबार जारी गरेको प्रेस बिज्ञप्तिमा भनिएको छ । संसदको विद्यमान् अंकगणित अनुसार संसदबाट यो विधेयक पारित भएका अन्य राजनीतिक दलहरु प्रतिवन्धित हुनपुगेको गजुरेलले बिज्ञप्तिमा उल्लेख गरेका छन् । देश लोकतान्त्रिक गणतन्त्रको नाममा दुई वा तीन दलीय निरंकुशतातिर गएको छ गजुरेलले भनेका छन् राष्ट्रिय स्वाधिनताको रक्षा र निरंकुशताको अन्त्यका निमित्त संघर्षमा उत्रनका लागि तयार रहन हामी सम्पूर्ण देशभक्त तथा सच्चा गणतन्त्रवादी शक्ति र जनसमुदायसँग हार्दिक आह्वान गर्दछौं ।"
मेयर विद्यासुन्दरका सुन्दरसय दिन : प्रत्येक वडा कार्यालयमा सीसी क्यामेरा,"काठमाडौं : काठमाडौं महानगरपालिकाका जनप्रतिनिधिले कार्यभार सम्हालेको बिहीबार सय दिन पुगेको छ। सोही अवसरमारमा काठमाडौंका मेयर विद्यासुन्दर शाक्यले सय दिनको कार्यप्रगति विवरण सार्वजनिक गरेका छन्। निर्वाचनको समयमा मतदातासँग गरेका एक सय एक प्रतिबद्धता कार्यान्वयन नभएको भन्दै आलोचना भइरहेका बेला शाक्यले कार्य प्रगति विवरण सार्वजनिक गर्न पत्रकार सम्मेलन गरेर प्रगति विवरण सार्वजनिक गरेका हुन्। पत्रकार सम्मेलनमा मेयर शाक्यले निर्वाचनको समयमा गरिएका प्रतिबद्धता अनुरुप नै कामभइरहेको दाबी गरे। उनले महानगरलाई भ्रष्टाचार मुक्त बनाउन प्रत्येक वडा कार्यालयमा सिसी क्यामेरा जडानको काम समेत भइरहेको दाबी गरेका छन्। मेयर शाक्यले पत्रकारलाई सम्बोधन गर्दै सडक व्यवस्थापन, ठूला सवारीको संख्या वृद्धि, सार्वजनिक बगैँचाको व्यवस्थापन, वृक्षारोपण, फोहोर व्यवस्थापन, जेष्ठ नागरिका मुद्दाको सम्बोधन, अपांगतामैत्री सडक र भवन निर्माण, फोहोरबाट विजुली निकाल्नेलगायतका प्रतिबद्धताको काम भइरहेको उल्लेख गरेका छन्। सम्बोधनको अन्तिमा मेयर शाक्यले जनताको अपेक्षा अनुसार आफूले विभिन्न कारणले काम गर्न नसकेको भने स्वीकार गरेका छन्। उनले सरकारले स्थानीय तहलाई कानुनी रुपमा सम्पन्न बनाए पनि कार्यान्वयनमा जटिलता आएको समेत उल्लेख गरे। विभिन्न कारण अपेक्षाकृत नतिजा प्राप्त हुन नसकेको स्वीकार गर्छु, स्थानीय तहलाई अधिकार दिएर सरकारले नै कार्यसञ्चालन गर्दा केही समस्या आएका छन्, मेयर शाक्यले भने, कर्मचारी व्यवस्थापन र स्रोत साधनको कमी र अधिकार स्पष्ट नहुनु महानगरका लागि समस्या बन्दै छन्। उनले सबैलाई परिवर्तनका लागि रचनात्मक सुझाव दिन समेत आग्रह गरेका छन्। कार्यक्रममा मेयर शाक्यले पत्रकारले सोधेका प्रश्नको जवाफ समेत दिएका छन्। मेयर शाक्यको सम्बोधनका बुँदा कार्यभार सम्हालेको आज सय दिन पुगेको छ, चुनावका बेला गरिएका प्रतिबद्धता अनुसार केही काम गरिसकेका छौँ। केही चालु अवस्थामा छन्। केही नीतिगत रुपमा अगाडि बढाइएको छ। निर्वाचनका समयमा गरिएका प्रतिबद्धता पूरा गर्न हामी प्रतिबद्ध छौँ, क्लिन सिटी, सरसफाई एक हजार क्विन्टल बढी फोहोर उठ्यो, ग्रिन सिटीका लागि हजार रुख रोपिएको छ, सोलार जडान गरिएको छ, जेष्ठ नागरिकलाई निशुल्क स्वास्थ्य परीक्षण, ७५ वर्ष पुगेका महिला र पुरुषलाई सेवा, जेष्ठ नागरिकलाई प्रत्येक वडामा विश्राम स्थल निर्माणको काम भइरहेको छ, काठमाडौंको पहिचान नेपाल भाषामा काठमाडौंका प्रत्येक वडा कार्यालयमा काम सुरु भएको छ, अपांगता व्यक्तिको विकासका लागि भौतिक संरचना अपांगतामैत्री बनाउने काम भइरहेको छ, फोहोरबाट बिजुली उत्पादनको काम सुरु भएको छ, सार्वजनिक यातायातका साधन वृद्धि गरिएको छ, मनोरोल, मेट्रोरेल नआएसम्म अन्य सवारीको विकल्प छैन, महानगरपालिकाका सम्पूर्ण कार्यालयलाई भ्रष्टाचार मुक्त बनाउन प्रत्येक वडा कार्यालयमा सिसी क्यामेरा जडानको काम सुरु भएको छ, सडक, ढल, यातायातलगायत साझा विषयलाई व्यवस्थापन गर्न अन्य निकायसँग समन्वय भइरहेको छ, भूकम्पबाट क्षति भएका व्यक्तिका लागि सोही स्थानमा घर बनाउदा नक्सा पासमा निशुल्क गरिदिने, बाढीपीडितको उद्धारका लागि सहयोग, शारीरिक असक्तता भएका व्यक्तिलाई सिपमुलक तालिम, एतिहासिक सम्पदा निर्माण र मर्मत सम्भारको काम भइरहेको छ, केही सम्पन्न भएको छ, सार्वजनिक जग्गा संरक्षण भइसकेका छन्, प्रत्येक वडामा बाल क्लब स्थापना गर्न सुरु, काठमाडौंका अव्यवस्थित बगैँचालाई व्यवस्थित बनाइदै, काठमाडौँका विभिन्न स्थानमा ढल निर्माण हुँदै, काठमाडौंका सडकमा पिच, ढलान र ग्राभेल भइसकेको छ, सडकपेटीमा यात्रुलाई सहज बनाउन फुटपाथ हटाउने काम भइरहेको छ, निर्वाचनका प्रतिबद्धता कतिपय कार्यान्वयन भए भने कतिपय कार्यान्वयनको चरणमा छन् ।"
स्थानीय तह र सहकारीको साझेदारीमा समृद्ध उपमहानगर,"सिमरा : सम्भावना धेरै भएपनि बिकासले फड्को मार्न नसकेको जीतपुरसिमरा उपमहानगरपालिका भित्रका नागरिक लामो समयदेखी निराश छन्। दुई नम्बर प्रदेशकै उत्कृष्ट उपमहानगरको रुपमा हेरेका स्थानीयले सोचे जस्तो बिकासको अनुभव गर्न सकेका छैनन्। पथलैयावीरगन्ज औद्योगिक करिडोरमा पर्ने उपमहानगभित्र देशकै दोस्रो अन्र्तराष्ट्रिय बिमानस्थल र बिशेष आर्थिक क्षेत्र(सेज) निर्माणको प्रक्रियामा छ। तराई मधेस द्रुतमार्ग नजिकै रहेको उपमहानगरभित्रै पर्सा राष्ट्रिय निकुञ्ज पनि पर्दछ। चार तारे स्तरको होटल सञ्चालनले पनि यस उपमहानगरलाई अझ बढी सम्भावना बोकेको नगरको सूचिमा राखेको छ। एक लाख १५ हजार जनसंख्या र ५७ हजार मतदाता रहेको यस उपमहानगरका नागरिक लामो समयदेखि बिकासको प्रतिक्षामा छन्। देशमा भएका थुप्रै आन्दोलनको अगुवाई गर्ने स्थानमध्येको एक जीतपुरसिमरा उपमहानगरका नागरिक स्थानिय तहको निर्वाचनपछि भने बिकासको ढोका खुल्ने र नगर समृद्धितर्फ अघि बढ्नेमा आशाबादी छन्। निराश नगरबासीको चाहनालाई पुरा गर्न यतिबेला विभिन्न राजनितिक दलका उम्मेदवार आफनो एजेण्डा लिएर नागरिकको घरदैलोमा पुग्न थालेका छन्। जनताको बिश्वास बटुल्न र जनचाहना अनुसार काम गर्ने प्रतिबद्धतासहित मतदाताको घरघरमा पुग्नेमध्येका एक उम्मेदवार हुन् ४५ वर्षीय डा कृष्ण पौडेल। सामाजिक र सहकारी अभियन्ताका रुपमा लामो समयदेखि सक्रिय रहेका डा पौडेललाई नेकपा एमालेले उपमहानगरको मेयरको रुपमा अघि सारेको छ। सामाजिक गतिविधिमा सक्रिय पौडेल उपमहानगरका जनताबीच निकै परिचित अनुहार हुन्। विभिन्न सामाजिक संघसंस्थामा नेतृत्व गर्दै सफलता हात पारेका पौडेललाई एमालेले अघि सारेपछि नगरबासी खुशि देखिएका छन्। पार्टीले उम्मेदवार बनाएपछि पौडेल घरदैलोमा ब्यस्त छन्। मतदाताको घरघरमा पुग्दै पौडेलले अबका दिनमा निराश हुन नपर्ने र जनताको चाहना अनुसार नै काम गर्ने प्रतिबद्धता जनाएका छन्। स्थानीय तह र सहकारीको माध्यमबाट आर्थिक विकास गर्न सकिने उनको विश्वास छ। सहकारीमा बिद्यावारिधि गरेका पौडेलले उपमहानगरभित्रको वर्तमान अवस्था र अबको दिनमा काम गर्ने योजनाको खाका तयार गरिसकेको बताउछन्। समृद्ध महानगर बनाउने परिकल्पनासहित उमहानगरको नेतृत्व गर्न अघि सरेको भन्दै पौडेलले अबको दिनमा जनताले निराश हुने अवस्था आउन नदिने बताए। जनताले बिकास, समृद्ध र स्वस्थ समाज चाहेका छन्'पौडेलले भने यिी असम्भव कुरा होइनन्, समृद्ध उपमहानगर बनाउने योजनासहित जनताको घरदैलो पुगेको छु। पक्कै पनि जनताले मलाई विश्वास गर्ने छन्।' समृद्ध महानगरको आधार निर्माण गर्ने लक्ष्यसहित निर्वाचनमा होमिएका पौडेलले काम गर्ने आफ्नो योजना समेत मतदातालाई जानकारी गराइरहेका छन्। तीन महिनाभित्र रणनीतिक लक्ष्य मार्गचित्र, पञ्चवर्षीय आवधिक योजना, अल्पकालीन कार्ययोजना र आवधिक मूल्यांकनको उत्कृष्ट उपमहानगर बनाउने र महानगरको आधार खडा गर्ने मेरो लक्ष्य हो'पौडेलले भने जनताको चाहना पनि मेरो जस्तै नै हो, त्यसैले यतिबेला सक्षम नेतृत्वको आवश्यकता छ, जनताले साथ दिनुहुनेछ।' सिमरामा रहेको हातेमालो बचत तथा ऋण सहकारी संस्थाका अध्यक्ष समेत रहेका पौडेलले देशकै उत्कृष्ट सहकारीको रुपमा हातेमालोलाई उम्भ्याइसकेका छन्। समृद्ध मुलुकले अपनाएको रणनितिसँग जानकार पौडेलले उपमहागर प्रमुख भएपछि आफ्नो अनुभवलाई ब्यवहारमा उतार्ने तयारी गरेका छन्। थुप्रै देश घुम्ने क्रममा मैले त्यहाको बिकासको सुरुवाती अवस्थाका बारेमा गहन अध्ययन समेत गरेको छु। ति काम हामीले गर्न नसक्ने होइन्'पौडेलले भने मैले मेरो अनुभवलाई आफ्नो उपमहानगर समृद्ध बनाउनका लागि प्रयोग गर्ने हो। पक्कै पनि सफल हुनेमा आशाबादी पनि छु।'आवश्यक निति निर्माण गर्ने र त्यसलाई सहीरुपमा कार्यान्यवन गर्न सक्यो भने पनि धेरै सफलता मिल्ने उनको भनाई छ। उपमहागरको पूर्वाधार निर्माणसंगै जेष्ठ नागरिक, युवा, महिला लक्षित कार्यक्रम, मधेशी थारु बुहारी कार्यक्रम, दलित, आदिवासीजनजाति र सीमान्तीकृत समुदायका लागि प्रभावकारी योजना ल्याउने उनको सोच छ। कृषिको बढी सम्भावना रहेको उपमहानगरमा बजार व्यवस्थापन, वित्तिय सशक्तीकरणसहित घरेलु उद्यम व्यवसायको प्रवद्र्धन र स्वरोजगारी सिर्जना गर्ने उनको लक्ष्य छ। सहकारीमार्फत समुदायको वित्तिय तथा गैरवित्तिय समाधान दिने र जीवनस्तरमा परिवर्तन ल्याउने उनले सोच बनाएका छन्। अब्यवस्थित बसोबासलाई ब्यवस्थित गर्ने कामलाई प्राथमिकतामा राखेका पौडेलले खेतीयोग्य जमिनको संरक्षण गर्न प्लटिङ न्युनीकरण र कानूनको दायरामा ल्याउने योजना बनाएका छन्। ब्यवस्थित चक्रपथसहित उपमहानगरभित्र सबै स्थानमा सडकको सुविधा, गाँउमा सामुदायिक भवन, क्लव, खेलमैदान, वाचनालय, व्यायामघर निर्माण गर्ने उनको सोच छ। औद्योगिक क्षेत्रतर्फ वीरगञ्जपथलैया औद्योगिक करिडरको प्रवद्र्धनमार्फत उद्योगको पर्याप्त विकास र सम्वद्र्धन गर्न सक्रिय रहने प्रतिबद्धता उनले मतदातामाझ व्यक्त गरिरहेका छन्। स्वास्थ्य, शिक्षा, खेलकुद, पर्यटन, वन तथा वातावरण संरक्षण, बसपार्क, पार्क बनाउनुका साथै उपमहानगरभित्र, बाहिर र विदेशमा रहेका सबै नागरिकलाई प्रविधिको माध्यमबाट जोडेर उपमहानगरको बारेमा जानकारी गराउने योजना उनको छ। साविकको गाविस पिपरासिमरा, भवानीपुरजितपुर, डुमरवाना, फत्तेपुर, छातापिप्रा, अमलेखगंज, इनर्वासिरा, रामनगर र रामपुरटोकनी समेटेर बनेको उपमहागर मध्यतराईको महत्वपूर्ण गन्तव्यका रुपमा आफूले हेरेको पौडेलले बताए। यस उपमहानगर बहुजातीय, बहुभाषिक, बहुसांस्कृतिक, बहुभौगोलिक विविधतायुक्त स्थान, उच्च सामुदायिक चेतनास्तर रहेको भन्दै पौडेलले समृद्ध उपमहानगर बनाउने आफ्नो योजनामा सबैको साथ पाउने बताउछन्।"
मोदीले अरुण तेस्रो जलविद्युत उद्घाटन गरे दुर्घटना हुने विप्लवको चेतावनी,"धरान : नत्रविक्रम चन्द विप्लव नेतृत्वको नेपाल कम्युनिष्ट पार्टीले भारतीय प्रधानमन्त्री नरेन्द्र मोदीलाई अरुण तेस्रो जलविद्युत आयोजनाको उद्घाटन गर्न दिए ठूलो दुर्घटना हुने चेतावनी दिएको छ। सप्तकोसी उच्च बाँधको विरोधमा धरानमा बिहीबार आयोजित सभालाई सम्बोधन गर्दै पार्टीका स्थायी समिति सदस्य धर्मेन्द्र बास्तोलाले अरुण तेस्रो उद्घाटन गर्न मोदी आए ठूलो दुर्घटना हुने चेतावनी दिएका हुन्। सरकारले सप्तकोसीमा २ सय ६९ मिटर अग्लो बाँध निर्माणका लागि सप्तकोसी उच्च बाँधको विस्तृत अध्ययन प्रतिवेदन (डीपीआर) तयार गर्न स्वीकृती दिएपछि विप्लव नेतृत्वको पार्टीले विरोध जनाउदै आएको छ। सप्तकोसी उच्च बाँध नेपाल र नेपालीको हित विपरित रहेकाले तत्काल उक्त सम्झौता खारेज नगरे सरकारविरुद्ध कडा आन्दोलन गर्ने चेतावनी समेत बास्तोलाले दिएका छन्। नेता बास्तोलाले प्रधानमन्त्री शेरबहादुर देउवाले भारत भ्रमणको बेला मोदीलाई अरुण तेस्रोको उद्घाटन गर्न निम्ता दिएको प्रसंग कोट्याउदै नेपाल र नेपालीविरुद्ध गलत अभिव्यक्ति दिने भारतीय प्रधानमनत्रीलाई कुनै पनि हालतमा अरुण तेस्रोको उद्घाटन गर्न नदिने बताए। पूर्वसांसद तथा पार्टीका केन्द्रीय सदस्य किरणकुमार राईले तत्काल भारतलाई दिएको डीपीआरको काम बन्द गर्न आग्रह गरेका छन्।सप्तकोसीमा बाँध बने प्रदेश १ का धेरै जसो जिल्लाका धेरै मानव बस्ती डुवानमा पर्ने भएकाले सप्कोसी उच्च बाँध नेपालको हितमा नरहेको उनको दाबी छ। सीमाविद् गोपाल कोइरालाले ३० बर्ष अगाडि भएको कोसी उच्च बाँध सम्झौता अनुसार नै उच्च बाँध बन्न लागेकोले यो समय सान्दर्भिक नभएको भन्दै त्यसकाविरुद्ध लाग्न सबै राष्ट्रवादीलाई आग्रह गरेका छन्। प्राडागोपाल शिवाकोटी (चिन्तन) ले सप्तकोसी उच्च बाँध नेपाल र नेपालीका लागि मात्र नभएर भारतका लागि समेत हानिकारक हुने बताए। प्रजातन्त्र र लोकतन्त्र पश्चात भारतसंग भएका प्राकृतिक सम्झौता कहिल्यै पनि नेपालीको हितमा नभएको बताउदै उनले यसपछिका सरकारले राष्ट्रियता जोगाउन भन्दा पनि भारतलाई खुशी पार्ने काम गरिरहेको आरोप लगाए। भारतीय प्रधानन्त्री नरेन्द्र मोदीसँग गरेको ४६ बुँदे सहमतिको २८ नं बुँदामा कोसी नदीमा उच्च बाँध बनाउने उल्लेख गरिएको छ। कोशी उच्च बाँध बनाउदा धनकुटा, उदयपुर, भोजपुर, सिन्धुली, ओखलढुंगा, रामेछाप, खोटाङ, तेह्रथुम, पाँचथर, संखुवासभासहित तराईका बस्तीहरु र सुनकोशी नदीको जलाधार क्षेत्रका भुभागहरु डुब्दा १ लाख २० हजार भन्दा बढी परिवार विस्थापित हुने बताइएको छ। विरोधसभा अगाडि पार्टीले धरानको छाताचौकबाट राष्ट्रघाती सप्तकोसी उच्चबाँध खारेज गर, नेपालको जलसम्पदा नेपालके लागि प्रयोग गरौँ लगायतका नारा लगाउदै सयाँै कार्यकर्तालाई सडकमा उतारेको थियो।"
एमालेले १३६ मध्ये ७० वटा स्थानीय तहमा जित्छ: भट्टराई,"लहान: नेकपा (एमाले)का सचिव एवं प्रचार विभाग प्रमुख योगेश भट्टराईले असोज २ गते हुने दुई नं प्रदेशको स्थानीय तह निर्वाचनमा आफ्नो पार्टीले कम्तीमा ७० स्थानीय तहमा जित्ने दाबी गरेका छन्। नेकपा (एमाले) प्रचार विभाग र प्रेस चौतारी सिरहा शाखाद्वारा विहीबार लहानमा आयोजित स्थानीय तह निर्वाचन प्रचारप्रसार भेला शुभारम्भ गर्दै उनले अन्य प्रदेशमा जस्तै एमाले २ नं प्रदेशको १३६ स्थानीय तहमध्ये कम्तीमा ७० स्थानीय तहमा विजयी भइ पहिलो पार्टी बन्ने बताएका हुन्। बिहानीको वातावरणले दिउँसोको संकेत गरेजस्तै एमालेलाई अन्य प्रदेशमाझै २ नं प्रदेशमा पनि त्यस्तै सफलता मिल्ने जिकिर गर्दै उनले यहाँ थुप्रै षडयन्त्र भए पनि एमाले अझ सशक्त हुँदै आएको उल्लेख गरे।हुलाकी राजमार्गको निर्माण, पूर्वपश्चिम राजमार्गको स्तरोन्नतिका लागि बजेट विनियोजन, जनता आवास, वृद्धवृद्धा भत्ता लगायतका जनप्रिय कार्य एमालेले नै गरेका कारण जनतामा जतिसुकै एमालेविरुद्ध भ्रम छरे पनि त्यो असफल हुँदै गएको टिप्पणीसमेत गरे। हिजोसम्म एमालेलाई गाली गर्नेहरु विहीबार आफैँ एमालेमा फर्किन थालेको बताउँदै आफ्नो पार्टीविरुद्ध फैलाइएको भ्रमलाई चिर्ने र पार्टीलाई २ नं प्रदेशमा बलियो बनाउने गरी आक्रमक प्रचारमा जुट्न पनि आग्रह गरे। एमालेका प्रचार विभाग उपप्रमुख सूर्य थापाको अध्यक्षतामा आयोजित भेलामा सोहीदलका केन्द्रीय सदस्य लीला श्रेष्ठ, सांसद ममता गिरी, पार्टीका जिल्ला अध्यक्ष प्रमोद यादव, सोही दलका लहान नगरपालिकाका प्रमुख उम्मेदवार मुनी साह तथा उपप्रमुख सिरयार चौधरी लगायतले आआफ्ना धारणा व्यक्त गरे। रासस"
मनोनयन दर्ताको दिन उम्मेदवारहरुको भोजैभोज,"रौतहट: रौतहटका स्थानीय तहको उम्मेदवारी मनोनयन गर्ने दिन मतदाता तथा कार्यकर्ताहरु लाइ भोज खुवाइएको छ। उम्मेदवारहरुले टाढाटाढा बाट मतदाताहरु उम्मेदवारी मनोनयनको दिन जुलुसमा सहभागी हुन आएका हरुलाइ भोज खुवाएको पाइएको हो। रौतहटको गुजरा नगरपालिका का नेपाली काग्रेसका मेयर शेष दाउद ले मनोनयन दर्ताको दिन सिम्राभवानीपुरमा भोज खुवाएका छन। यस्तै वृन्दावन नगरपालिकाका एमालेका मेयरका उम्मेदवार विनोद पटेलले पनि हर्साहमा भोज खुवाएका छन्। मेयरका उम्मेदवार दाउद ले कुखुराको मासु र भात खुवाएका थिए भने पटेलले माछा भात खुवाएका थिए। बृन्दाबन नगरपालिकाका एमालेका मेयर पदका उम्मेदवार पटेलले आफ्नो जन्मदिनको अवसरमा भोज खुवाएको प्रतिकृया दिएका छन्। मनोनयन दर्ता र जन्मदिन एकै दिन परेकाले भोज खुवाए जस्तो भएको हो हरेक बर्ष आफुले जन्मदिनको दिन भोजगर्ने गरेको पटेलले बताएका छन्।मतदाताहरु लाइ प्रभावित पार्नका लागि उम्मेदवारहरुले भोज खुवाउने प्रचलन नै रहेको छ। टाढाटाढा बाट मतदाता आउने हुदा खानाको व्यवस्था उम्मेदवारले गर्ने गरेको उम्मेदवारहरुले बताउने गरेका छन्।मनोनयन दर्ताको दिन नगरपालिका तथा गाउपालिकाबाट निर्वाचन कार्यालयमा जुलुस सहित जानका लागी ठुलो सख्यामा कार्यकर्ता तथा मतदाताहरु जम्मा हुने गरेका छन्। पटेलले आयोजना गरेको भोजमा सयौ कार्यकर्ताहरु थिए।उनीहरुले भोजपछि जुलुसमा सहभागी भएका थिए। यस्तै दाउदले गरेको भोजमा ब्रोइलर कुखुराको मासु र भात थियो। भोज तयार गर्न सीम्रा भवानीपुरममा एक दर्जन मानिस खटिएका देखिन्थे। यस्तै एमाले राजदेवी नगरपालिका का उम्मेदवार भिखारी यादव ले कुखुराको मासु भात खुवाएका छन्।मनोनयन दर्ताको दिन काग्रेस, एमाले, माओवादी, राजपा नेपाल लगाएतका दलका उम्मेदवारहरुले भोज खुवाएका छन्। जिल्लामा १६ नगरपालिका २ गाउँपालिका मा बिभिन्न दल तथा स्वतन्त्र उम्मेदवारहरुले मनोनयन दर्ता गरेका छन्।विभिन्न पार्टीका उम्मेदवारहरुले बुधवार जुलुस सहित तामझमका साथ मनोनयान दर्ता गराएका छन्।"
प्रदेश २ मा पहिलो हुन्छौं : राजपा,"काठमाडौं : नयाँ संविधान जारी भएदेखि नै त्यसप्रति असन्तुष्टि जनाउँदै आन्दोलनमा होमिएको राष्ट्रिय जनता पार्टी नेपालले तेस्रो चरण स्थानीय निर्वाचनका लागि बुधबार प्रदेश २ का १३६ वटै स्थानीय तहमा उम्मेदवारी दिएको छ । स्वायत्त मधेस प्रदेश, आत्मनिर्णयको अधिकारलगायत १० वर्ष पुराना मागलाई निर्वाचनको एजेन्डा बनाएको राजपाले प्रदेश २ मा पहिलो हुने दाबी गरेको छ । संविधान संशोधनको आफ्नो मुख्य माग भदौ ५ गते संसद्बाट अस्वीकृत भएपछि पुरानै राजनीतिक मुद्दालाई जनताबाट अनुमोदन गराउने निर्णयसहित राजपा निर्वाचनमा जुटेको हो । सरकारले गत वर्ष साउन १९ गते गरेको तीनबुँदे सहमति कार्यान्वयन नभएको भन्दै उसले दुई चरणका स्थानीय निर्वाचन बहिष्कार गरेको थियो । बहिष्कारकै बीच प्रदेश ५ का नेताकार्यकर्ताले स्वतन्त्र उम्मेदवारी दिएपछि पार्टीभित्र तीव्र विवाद चर्किएको थियो । सत्तारुढ दलको बेइमानी र प्रमुख प्रतिपक्षी एमालेको मधेसविरोधी रणनीतिलाई परास्त गर्न उम्मेदवारी दर्ता गराएको शीर्ष नेताहरूले बताएका छन् । ६ सदस्यीय अध्यक्षमण्डलका सबै अध्यक्ष प्रदेश २ कै भएकाले यहाँका अधिकांश स्थानमा जित हासिल गर्ने दाबीसमेत उनीहरूले गरेका छन् । प्रदेश २ हाम्रो जन्मघर हो । त्यसैले हामी पहिलो हुन्छौं', अध्यक्ष महन्थ ठाकुरले भने ।  प्रदेश २ का सबै तहमा राजपाले दियो उम्मेदवारी  आन्दोलनका मुद्दा अनुमोदन गराउन निर्वाचन  १० वर्षअघिका माग प्रमुख एजेन्डा ठाकुरले मधेसीको बलिदानपूर्ण संघर्षलाई स्थापित गराउन यो चुनावको उद्देश्य रहेको बताए । उनले भने, मधेस आन्दोलन क्रममा भएको करिब ६ दर्जन मधेसीको बलिदानलाई मतदाताले बिर्सेका छैनन् ।' अध्यक्षमण्डलका नेता राजकिशोर यादवले पुराना माग ब्युँताएर निर्वाचनमा जुटेको बताए । संविधानको मूलधारमा राजपालाई ल्याउन सत्तागठबन्धन र एमाले चुके, राष्ट्रिय एकताबाट पन्छिए', उनले भने, संविधान निर्माण क्रमदेखि दोस्रो संशोधन परिणामसम्मका मुद्दा स्थापित गराउन जनतामाझ गएका हौं ।' करिब ६ दर्जन मधेसीको बलिदानलाई मतदाताले बिर्सेका छैनन् । त्यसैले हामी पहिलो हुन्छौं ।'  महन्थ ठाकुर, अध्यक्ष, राजपा अध्यक्षमण्डलकै अर्का नेता राजेन्द्र महतोले मधेसको मुद्दा स्थापित गराउन राजपाले संविधान निर्माणदेखि दोस्रो संशोधन प्रक्रियासम्म खेलेको भूमिका नै जित्ने आधार भएको बताए । मधेसमा ६० प्रतिशत स्थानीय तहमा चुनाव जित्ने दाबी उनले गरे । नेता शरत्सिंह भण्डारीले ९१ प्रतिशतको संविधान भन्दै दाबी गर्नेहरूलाई दोस्रो संशोधन प्रक्रियामा ६४ प्रतिशतले यो संविधान त्रुटिपूर्ण र सर्वस्वीकार्य नभएको जवाफ दिइसकेको बताए । उनले भने, संसद्मा ६४ प्रतिशतले संशोधन अपरिहार्य रहेको मत दिनु र भारत भ्रमणक्रममा प्रधानमन्त्री शेरबहादुर देउवाले त्यसलाई स्वीकार्नु नै स्थानीय तहको निर्वाचनमा राजपाको मुद्दा बलियो हुनु हो ।' संसद्बाट संशोधन प्रक्रिया पारित नभएसम्म आन्दोलन कायमै राख्ने प्रतिबद्धतासहित चुनावमा होमिएकाले पहिलो हुने दाबी उनले गरे ।"
कति टिक्छन् फिरन्ते कार्यकर्ता,"काठमाडौं :  राष्ट्रिय जनता पार्टीबाट वीरगन्ज महानगरपालिकाका मेयर' मा चर्चामा रहेका विमल श्रीवास्तव मंगलबार फोरम लोकतान्त्रिक प्रवेश गरे । बुधबार नै उनले फोरम लोकतान्त्रिकबाट महानगरपालिकाको मेयरमा उम्मेदवारी दर्ता गराए ।  राजपा महोत्तरीका अध्यक्ष मण्डलका सदस्य नरेन्द्र यादव मंगलबार माओवादी केन्द्र प्रवेश गरे । उनले बुधबार नै औरही नगरपालिकामा माओवादी केन्द्रका तर्फबाट मेयरमा उम्मेदवारी दर्ता गराए ।  सद्भावना पार्टीका संस्थापक महासचिव अनिश अन्सारी माओवादी केन्द्रका अध्यक्ष पुष्पकमल दाहालको एक साता लामो मधेस भ्रमणका क्रममा माओवादी प्रवेश गरे । उनले पनि बुधबार सप्तरीको राजविराज नगरपालिकाको मेयरमा माओवादीका तर्फबाट उम्मेदवारी दर्ता गराए ।  वीरगन्ज मेडिकल कलेजका सञ्चालक बसुरुद्दिन अन्सारी माओवादी छाडेर एमाले प्रवेश गरे । एमालेबाट माओवादीमा प्रवेश गरेका उनी फेरि एमालेमै फर्केर बुधबार वीरगन्ज महानगरपालिकाको मेयरमा उम्मेदवारी दर्ता गराए । यी प्रतिनिधि उदाहरण मात्र हुन् । तराईमधेसमा २ असोजमा हुन लागेको स्थानीय तह निर्वाचनमा झन्डै दर्जन बढी नेताले टिकट' कै लागि राजनीतिक दल बदलेर उम्मेदवारी दर्ता गराएका छन् । यसपटकको निर्वाचनमा दल बदलेर पार्टी प्रवेश गर्न चाहनेलाई कांग्रेसएमालेको तुलनामा माओवादी केन्द्रले बढी टिकट दिएको छ । माओवादीले एमालेबाट आएका राजनारायण चौधरीलाई महोत्तरीको भङगह नगरपालिका प्रमुख, राजपाबाट आएका शेख मोत्तिनलाई बाराको सिम्रनगढ नगरपालिका प्रमुख र कांग्रेसबाट आएका इस्लाम अन्सारीलाई आदर्शकोतवाल गाउँपालिका अध्यक्षको टिकट' दिएको छ । राजनीतिक दल अदलबदल गर्ने र राजनीतिक उतारचढाव हुने क्रम अहिले मधेसमा दिनहुँ देखिएका छन् । निर्वाचनको पूर्वसन्ध्यामा पार्टी फेर्ने संस्कार नयाँ भने होइन । तर, यस्तो तरलता र पार्टी अदलबदल पहाडमा भन्दा मधेसमा बढी हुने गरेको देखिएको छ । यस्तो अदलबदल व्यक्तिगत स्वार्थ र अवसर' कै लागि गर्ने गरेको यी तथ्यले देखाउँछ । एक सातायताको मात्रै तथ्यांकलाई हेर्ने हो भने मुख्य तीन दल कांग्रेस, एमाले र माओवादी केन्द्रले मधेसमा पार्टी प्रवेश कार्यक्रमलाई महत्वव दिइरहेका छन् । त्यसमा पनि माओवादी केन्द्रले अन्य दुई दलको भन्दा बढी चुनावी प्रपोगन्डा पार्टी प्रवेश' लाई बनाइरहेका छन् । माओवादी केन्द्रले साताभित्र मात्रै अध्यक्ष पुष्पकमल दाहालको मधेस भ्रमणका क्रममा फोरम लोकतान्त्रिकका उपाध्यक्ष रामेश्वर राय यादव, सद्भावना पार्टीका संस्थापक महासचिव अनिश अन्सारीदेखि पूर्वसांसद शिवपुजन यादवसम्म गरी करिब १९ हजार नेताकार्यकर्ता विभिन्न पार्टी छाडी आफ्नो पार्टी प्रवेश गरेको दाबी गरेको छ । एमालेले पनि निर्वाचनकै सन्दर्भमा राजपाका कोषाध्यक्ष अनिता यादव, अखण्ड नेपाल पार्टीका उपाध्यक्ष रुपा भण्डारीलगायत नेताकार्यकर्ता आफ्नो पार्टीमा आएको बताएको छ । कांग्रेसमा पनि यो क्रम उस्तै छ । कति टिकाउ हुन्छन् ? चुनावको मुखमा पार्टी प्रवेश गर्ने नेताकार्यकर्ता सैद्धान्तिक रूपमा प्रतिबद्ध भएर नआउने राजनीतिशास्त्रका प्राध्यापक लोकराज बराल बताउँछन् । पार्टीले पनि आफ्नो दार्शनिक मूल्यमान्यता, विचारमा सहमत भएर अन्य दलका नेताकार्यकर्ता आफ्नो पार्टीमा भित्वयाउनेभन्दा पनि चुनावी भोट बैंक' का लागि मात्र भित्वयाउने गरेका छन् । चुनावी मुखमा पार्टी फेरबदलमा कुनै सैद्धान्तिक विषयले प्राथमिकता पाउँदैनन् । मान्छेहरू सबैभन्दा पहिले आफू रहेको दलले टिकट नदिएपछि अर्को दलबाट टिकट पाउने लोभमा बार्गेनिङ गरी प्रवेश गर्ने गरेको बढी देखिएको छ', बरालले अन्नपूर्णसँग भने, मौका यही हो भन्ठानेर उनीहरू एकअर्को पार्टी प्रवेश गरिरहेका हुन्छन् । सैद्धान्तिक आधार केही छैन, व्यक्तिगत लाभका लागि मात्र पार्टी परिवर्तन हुने गरेका छन् ।' चुनावको मुखमा पार्टी प्रवेश गर्ने नेताकार्यकर्ता सैद्धान्तिक रूपमा प्रतिबद्ध भएर आउँदैनन् । पार्टीले पनि चुनावी भोट बैंक' का लागि मात्र भित्र्याउने गरेका छन् । लोकराज बराल, प्राध्यापक, राजनीतिशास्त्र चुनावी मुखमा भित्रिएका नेताकार्यकर्ता एकै पार्टीमा टिकाउ नहुने पनि बराल बताउँछन् । यो टिकाउ हुँदैन । पार्टीले चुनावमा भोट तान्न जसलाई पनि पार्टीमा हुल्ने संस्कार छ', उनले भने, सैद्धान्तिक आधार नहुने, प्रतिबद्धता नहुने र आफ्नो व्यक्तिगत स्वार्थका लागि मात्र पार्टी फेर्नेहरू कसरी टिकाउ हुन्छन् ? जता अवसर पाउँछन्, उत्तै दौडिहाल्छन् ।' एमालेले वीरगन्ज महानगरपालिकामा मेयर उम्मेदवार बसुरुद्दिन अन्सारी यस्तैमध्येका एक हुन् । दोस्रो संविधानसभा निर्वाचनको मुखमा उनी एमालेबाट माओवादी प्रवेश गरेका थिए । तर, अहिले उनी फेरि वीरगन्ज महानगरको मेयरको टिकट' लिएर एमालेमै फर्केका छन् । मान्छे सबैभन्दा पहिले आफ्नो पहिचानको खोजी गर्छ, आफूलाई मानसम्मान गरिदेओस् भन्ने चाहन्छ', राजनीतिक विश्लेषक प्राध्यापक बराल थप्छन्, चुनावकै बेला दल अदलबदल बढी हुनुमा मौका पनि मिल्ने, फाइदा लिन पनि सकिने भएर दल फेर्न मान्छे हतारिन्छ ।'"

शीर्षक,विवरण
मधेसी मोर्चा,"स्थानीय तह निर्वाचनको दोस्रो चरणमा के हिजोको संयुक्त लोकतान्त्रिक मधेसी मोर्चा या आजको राष्ट्रिय जनता पार्टीले भाग लिने वातावरण बन्ला त ? यही अडकलबाजी भइरहेको बेला भारतीय राजदूत मन्जीवसिंह पुरीले त्यसको नेतृत्वगणलाई आन्दोलनको साटो निर्वाचनमा भाग लिई राजनीतिक सहयोग तथा छलफलमार्फत समस्या समाधानमा जान आग्रह गर्नुभएको समाचार आएको छ । भारतीय प्रधानमन्त्री नरेन्द्र मोदीले नेपाल भ्रमणताका भारतले समग्र नेपालसँग डिल गर्ने अर्थात् हिमाल, पहाड र तराईसँग अलगअलग 'डिल' नगर्ने घोषणा गरे पनि दूतावासले स्पष्ट देखिने गरी त्यसविपरीतको व्यवहार प्रदर्शन गर्दै आएको छ नेपालमा । अर्थात् छिमेकी भारतको 'स्वाभाविक चासो' भन्दा हस्तक्षेप र आदेशको मात्रा स्पष्ट देखिन सक्थ्यो, मधेसलगायत कतिपय आन्तरिक मामिलामा । त्यस अर्थमा राजदूत पुरीको सन्देशलाई मोर्चाले आन्तरिक राजनीतिक शक्ति र पात्रहरूसँग सहकार्य गर्ने एउटा बाटोको रूपमा लियो भने सम्भवतः त्यसले अन्य दाता र बाह्य शक्तिहरूबाट परिचालित समूहहरूलाई पनि राजनीतिमा आन्तरिक अनुमोदन मात्र प्रजातन्त्रको मर्म हुँदो रहेछ भन्ने बुझ्न सहज हुनेछ । अझ समग्रमा विगत ११ वर्षको विचलन र असफलतालाई समीक्षा गर्ने र नेपाली जनतालाई संलग्न गराई भूल सुधार गर्ने अवसरको रूपमा यसलाई हेरिनुपर्छ । वास्तवमा मधेसी मोर्चाको नेतृत्वलाई मात्र बाहिरबाट निर्देशित दल मान्नु मोर्चा नेतृत्वप्रति अन्याय हुनेछ । त्यो आम नेपाली राजनीतिक नेतृत्वको चरित्र रहिआएको छ । राजनीतिमा नेपाली जनताको भन्दा बाह्य जगत् खासगरी छिमेकी शक्तिको अनुमोदन र सहयोगको लागि दौडिने प्रवृत्तिले नै राजनीतिक नेतृत्व र शक्तिहरूले जनताको आदर र विश्वसनीयता गुमाएका छन् । अहिले स्थानीय निर्वाचनलाई संविधान कार्यान्वयनतर्फको महत्वपूर्ण कदमका रूपमा प्रस्तुत गरेका छन्, ठूलो दलहरूले । सम्भवतः संविधानको विरोध गर्दै आएको र त्यसलाई स्वीकार नगरेको मधेसी मोर्चाले त्यसको कारण पनि स्थानीय तह निर्वाचनमा भाग लिन चाहेन । स्थानीय तह निर्वाचन प्रजातन्त्रलाई जमिनी तहसम्म लैजाने र त्यहाँ जनतालाई सशक्त बनाउने एउटा मात्र तरिका हो । स्थानीय तहको सशक्त परिकल्पना र प्रयोग यसअघि ०४७ को संविधानमै गरिएको हो र वास्तवमा अहिलेको सत्ता गठबन्धन अर्थात् माओवादी र कांग्रेसबीचको द्वन्द्वका कारण विगत दुई दसकदेखि निर्वाचन हुन नसकेर अति केन्द्रीकृत राजनीति तथा प्रशासकीय व्यवस्थाको पृष्ठपोषण भइरहेको थियो । तल्लो तहमा समर्थन भएका राजनीतिक शक्तिहरू या दलहरूले स्थानीय निर्वाचन बहिष्कार गर्दैनन्, किनकि जनता या मतदाताले सबभन्दा बढी स्थानीय तहकै नेताहरूलाई चिनेका हुन्छन् र उपयुक्त ढंगले सही पात्र चुन्ने गर्छन् । प्राप्त नतिजा या संकेतले एक किसिमको राजनीतिक सन्देश दिए पनि स्थानीय तहमा प्रजातान्त्रिक अभ्यासलाई मान्य रूपमा स्थापित गर्न दलहरू त्यसमा सहभागी हुनैपर्छ । राजपाको लागि सम्भवतः एउटा नमीठो अनुभव हुन सक्छ यो तर अन्ततः जनताबाट भागेर राजनीतिक, प्रजातान्त्रिक र राष्ट्रियताका शक्तिका रूपमा आफूलाई स्थापित गर्न सकिन्न । वास्तवमा यो वर्तमान परिचालित राजनीतिका हरेक पात्रहरूका लागि राम्रो पाठ सावित हुन सक्छ ।"
पालुङटार नगरपालिकामा नेपाली कांग्रेस विजयी : बाबुरामले बधाई दिए,गोरखा : गोरखाको पालुङटार नगरपालिकामा नेपाली कांग्रेसका मेयर उम्मेदवार दीपक कर्णेल विजयी हुनु भएको छ। कर्णेल ४६ सय ९८ मत ल्याएर विजयी हुनु भएको हो। प्रतिद्वन्द्वी नेकपा माओवादी केन्द्रका विवस चिन्तनले भने ४४ सय ९१ मत ल्याउनु भएको छ। उपमेयरमा भने माओवादीकी पम्फा बस्याल विजयी हुनु भएको छ। बस्यालले ४४ सय ९४ मत ल्याउनु भएको छ भने उहाँकी प्रतिद्वन्द्वी कांग्रेसकी उपमेयर तेजकुमारी श्रेष्ठले ४१ सय ९६ मत ल्याउनु भएको छ। आफ्नो गृह नगरको मेयरमा विजयी भएका कर्णेललाई पूर्वप्रधानमन्त्री एवम् नयाँ शक्तिका संयोजक बाबुराम भट्टराईले टेलिफोन मार्फत् बधाई दिनुभएको छ। भट्टराई पालुङटारलाई स्मार्ट सिटी बनाउन समेत शुभकामना दिनुभएको छ। अहिलेसम्म गोरखा नगरपालिका र भिमसेन गाउँपालिकाको मात्र परिणाम आउन बाँकी छ। एउटा नगरपालिकासहित सात गाउँपालिकामा कांग्रेस विजयी भएको छ भने दुई गाउँपालिकामा माओवादी विजयी भएको छ। एमाले केही वडामा विजय भएपनि गाउँपालिकामा खाता खोल्न सकेन।
बनेपा नगरपालिकामा एमाले विजयी,बनेपा : काभ्रेको बनेपा नगरपालिका प्रमुखमा नेकपा एमालेका लक्ष्मीनरसिह बादे विजय हुनुभएको छ । उपप्रमुखमा एमालेकै रेखा सापकोटा दाहाल विजय हुनुभएको छ । प्रमुख पदमा बादेले ११ हजार ४ सय ०९ मत ल्याउनुभएको थियो भने उहाँका निकटम प्रतिष्पर्धी नेपाली काग्रेसका राम जोशीले ९ हजार ६ सय ८८ मत ल्याउनुभएको थियो । उपप्रमुखमा दाहालले १२ हजार २ मत ल्याउनुभएको थियो भने उहाँको निकटतम नेपली कांग्रेसकी निर्मला श्रेष्ठले ९हजार ९ सय ६० मत ल्याउनुभएको थियो । बनेपामा ३० हजार ३ सय ६५ मत मध्य २५ हजार सय २६ मत खसेको थियो ।
एमालेको गढमा कांग्रेस विजयी,"दमौलीः तनहुँको शुक्लागण्डकी नगरपालिकामा नेपाली कांग्रेसले जित हासिल गरेको छ। साविकदेखि नै एमालेको पकड क्षेत्र रहेको शुक्लागण्डकीमा कांग्रेसमाओवादी केन्द्रका मेयर उम्मेदवार किसान गुरुङले एमालेका उम्मेदवार रामचन्द्र उपाध्यायलाई पराजित गर्नु भएको हो। मेयरमा विजयी गुरुङले ९ हजार चार सय २४ मत प्राप्त गर्नुभयो। उहाँलाई पछ्याएका एमालेका उपाध्यायले आठ हजार सात सय पाँच मत प्राप्त गर्नुभयो। उपमेयरमा भने एमालेकी सविता रसाइली विजयी हुनु भएको छ। उहाँले माओवादी केन्द्रकी सर्वदा खनाललाई पराजित गर्नु भएको हो। उपमेयरमा विजयी रसाइलीले आठ हजार ९ सय ८३ मत पाउँदा प्रतिद्वन्द्वी खनालले सात हजार चार सय ३६ मत प्राप्त गर्नुभयो। १२ वटा वडामध्ये तीनमा कांग्रेस, माओवादी दुई तथा एमालेले सातवटा वडामा जित हासिल गर्नुभयो। एमाले र माओवादी केन्द्रबीच शुरुमा तालमेलको कुरा भएपनि पदमा भागवण्डा नमिल्दा एमाले एक्लै चुनाव लडेको थियो। पछि कांग्रेस र माओवादी केन्द्रबीच भएको तालमेलको फाइदा कांग्रेसलाई पुगेको छ। कांग्रेसका मेयर उम्मेदवार विजयी भएपनि गठबन्धन अन्तर्गत माओवादी केन्द्रकी उम्मेदवार पराजित हुनुमा दलित मत निर्णायक रहेको ठानिएको छ।"
तनहुँको भानु नगरपालिकामा नेपाली कांग्रेस विजयी,"तनहुँ : तनहुँको भानु नगरपालिकामा नेपाली कांग्रेसका उदयराज गौली विजयी हुनु भएको छ । गौली ९ हजार ५ सय ३८ मत ल्याएर विजयी हुनु भएको हो । उहाँका निकटतम प्रतिद्वन्द्वी एमालेकी मेयर उम्मेदवार भवगती न्यौपानलेले ९ हजार ६४ मत ल्याउनु भएको छ । त्यसैगरी उपमेयरमा कांग्रेसकै आस्था थापा ९ हजार ७ सय १७ मत ल्याएर विजयी हुनु भएको छ । उहाँका निकटतम प्रतिद्वन्द्वी ऋषिराम पन्तले ८ हजार ८ सय ७८ मत ल्याउनु भएको छ । यो सँगै तनहुँका १० वटै तहको परिणाम आइसको छ । तनहुँमा कांग्रेस ६, एमाले ३, माओवादी केन्द्रले एक तहमा विजयी हासिल गरेका छन्।"
"जाजरकोटका सबै तहको परिणाम सार्वजनिक: एमाले ३, कांग्रेस २ र माओवादी केन्द्र २ मा विजयी","जाजरकोट: जाजरकोटका ७ वटै स्थानीय तहको नतिजा सार्वजनिक भएको छ। दुई नगरपालिका र एक गाउँपालिकामा प्रमुख र उपप्रमुखमा एमालेले जितेको छ। एक नगरपालिका र एक गाउँपालिकामा प्रमुख तथा दुई गाउँपालिकामा उपप्रमुख माओवादी केन्द्रले जितेको छ भने दुई गाउँपालिकामा प्रमुख र एक गाउँपालिकामा उपप्रमुख कांग्रेसले जितेको छ। जिल्ला समन्वय समितिमा गाउँ तथा नगरपालिकाका प्रमुख तथा नगर प्रमुखले निर्वाचित गर्ने प्रावधान रहेको छ। कुनै पनि पार्टीको बहुमत नआएकोले दुई पार्टीबीच गठबन्धन हुने देखिएको छ। ९ सदस्यीय जिल्ला समन्वय समितिमा जाने पदाधिकारी छनौटका लागि जाजरकोटमा १४ जनाले मतदानमा भाग लिन पााउने छन्। जसमा एमाले ६, माओवादी केन्द्र ५ र कांग्रेसको ३ मत रहेको छ। त्यस्तै, जाजरकोटमा ७७ वडाको नतिजा सार्वजनिक भएको छ। जसमा नेपाली कांग्रेस २५, माओवादी केन्द्र २३ र एमाले २९ वडामा विजयी भएका छन्। कहाँ काे निर्वाचित? १ कुसे गाउँपालिका नेपाली कांग्रेस विजयी प्रमुखमा हरिचन्द्र बस्नेत र उपप्रमुखमा रामछाया शाही नेपाली कांग्रेस १ गोपाल नेपाली: एमाले २ जनक शाही : नेपाली कांग्रेस ३ टेकबहादुर हमाल : नेपाली कांग्रेस ४ कृतिबहादुर शाही : एमाले ५ लक्ष्मण सिंह : नेपाली कांग्रेस ६ अमरबहादुर शाही : माअाेवादी केन्द्र ७ रामबहादुर शाही : नेपाली कांग्रेस ८ अमर रोकाय : नेपाली कांग्रेस ९ देविका सिंह: नेपाली कांग्रेस २ बारेकोट गाउँपालिका नेपाली कांग्रेस विजयी प्रमुखमा नेपाली कांग्रेसका महेन्द्र शाह र उपप्रमुखमा माओवादी केन्द्रका उमा शाही विजयी १ द्धारिका बुढा: नेपाली काँग्रेस २ टिकाराम नेपाली: माअाेवादी केन्द्र ३मनबहादुर शाही: नेकपा एमाले ४ सिर्जना बस्नेत: माअाेवादी केन्द्र ५ अजबीर सिंह: नेकपा एमाले ६ तिलक महतरा: नेपाली कांग्रेस ७ बसन्त प्रसाद शाही: माओवादी केन्द्र ८ लालभक्त सिंह: नेपाली कांग्रेस ९शशिराम गौतम: माअाेवादी केन्द्र ३ शिबालय गाउँपालिकामा प्रमुखमा नेकपा एमालेका नरेन्द्र कुमार शाही र उपप्रमुखमा एमालेकै कुमारी थापा निर्वाचित १ मानबहादुर पुन: माअाेवादी केन्द्र २प्रेमबहादुर बस्नेत: माओवादी केन्द्र ३ प्रेमदेव शर्मा: एमाले ४ तेजबहादुर बुढा: एमाले ५ चित्रप्रसाद रेग्मी: एमाले ६ भक्तबहादुर थापा: नेपाली कांग्रेस ७ बीरवल खत्री: एमाले ८ जसबीर ओली: नेपाली कांग्रेस ९ दिपक खड्का: नेपाली काँग्रेस ४ जुनीचाँदे गाउपालिका माअाेवादी केन्द्र विजयी प्रमुखमा माअाेवादी केन्द्रका कृष्णबहादुर केसी र उपप्रमुखमा शिवा आचार्य बस्नेत विजयी १ चन्द्रबहादुर शाही: नेपाली कांग्रेस २ रामबहादुर नेपाली : नेकपा एमाले ३ रामबहादुर खड्का : नेकपा एमाले ४ हरिबहादुर खड्का: माओवादी केन्द्र ५ राजबहादुर शाही: नेपाली कांग्रेस ६ धनबहादुर: नेपाली कांग्रेस ७ शिशिर घर्तीमगर: माअाेवादी केन्द्र ८ जयबहादुर बस्नेत: माअाेवादी केन्द्र ९ रामबहादुर शाही: नेकपा एमाले १० कर्णबहादुर रोकाय: माओवादी केन्द्र ११ अमरबहादुर शाही: एमाले ५ त्रिवेणी नलगाड नगरपालिका माअाेवादी केन्द्र विजयी प्रमुखमा माअाेवादी केन्द्रका टेकबहादुर रावल विजयी उपप्रमुख माअाेवादी केन्द्रका बालकुमारी बस्नेत विजयी १ हिरालाल पुन माअाेवादी केन्द्र २ रामकुमार गौतम माअाेवादी केन्द्र ३ पचण्ड ओली माअाेवादी केन्द्र ४ लक्ष्मीबहादुर रावल माओवादी केन्द्र ५ केशब प्रसाद शर्मा माओवादी केन्द्र ६ पुर्णबहादुर खड्का माओवादी केन्द्र ७ अर्जनबहादुर सिंह नेकपा एमाले ८ गोविन्द्र शाही नेपाली कांग्रेस ९ बिष्णु बिक नेकपा एमाले १० भद्रबहादुर ध्यार माओवादी केन्द्र ११ जीतबहादुर मल्ल एमाले १२ लालबहादुर खत्री एमाले १३ नरेन्द्र शाही नेपाली कांग्रेस ६ भेरी नगरपालिका नेकपा एमाले विजयी प्रमुखमा एमालेका चन्द्रप्रकाश घर्ती विजयी र उपप्रमुख एमालेकै भावना भण्डारी विजयी १ दिपक राना माअाेवादी केन्द्र २ कालीबहादुर ओली नेपाली कांग्रेस ३ लीलाबहादुर शाह नेपाली कांग्रेस ४ खम्बजंग शाह नेपाली कांग्रेस ५ श्यामलाल जैसी माओवादी केन्द्र ६ शसी बुढा नेपाली कांग्रेस ७ चन्द्रबहादुर शाही एमाले ८ कर्णबहादुर कार्की एमाले ९ धुब्र पौडेल एमाले १० ठगेन्द्र राना नेपाली कांग्रेस ११ लक्ष्मी आचार्य नेपाली कांग्रेस १२ निमबहादुर भण्डारी एमाले १३ गोपाल बटाला एमाले ७ छेडागाड नगरपालिका नेकपा एमाले विजयी प्रमुखमा एमालेका लालबहादुर महतरा र उपप्रमुखमा एमालेका सरीता ओली १ गणेश जैसी नेकपा एमाले २ बालकृष्ण बुढा एमाले ३ मानबहादुर थापा माअाेवादी केन्द्र ४ गणेश थापा एमाले ५ महेन्द्रबहादुर शाही एमाले ६ रामबहादुर केसी नेकपा एमाले ७ पदमबहादुर पुन माओवादी केन्द्र ८ लालबहादुर खत्री नेपाली कांग्रेस ९ गोपालबहादुर नेपाली नेकपा एमाले १० रामबहादुर पुन नेकपा एमाले ११ चक्रबहादुर खत्री नेकपा नेमाले १२ प्रेमबहादुर खत्री माअाेवादी केन्द्र १३ मोतीलाल खत्री नेपाली कांग्रेस"
दैलेखमा एमाले सात र कांग्रेस चार तहमा विजयी,सुर्खेत : स्थानीय तहको निर्वाचनमा एमालेले दैलेखमा वर्चश्व कायम गरेको छ। जिल्लाका ११ तहमध्ये एमालेले सात वटा तहमा विजय हासिल गरेको हो। विहीबार सम्पन्न मत गणनाको अन्तिम परिणाम अनुसार अन्य चार तहमा भने कांग्रेसले जितेको छ। एमालेले जिल्लाका तीन नगरपालिका र चार गाउँपालिकाको नेतृत्व हात पारेको हो। यस्तै कांग्रेसले एउटा नगरपालिका र तीन वटा गाउँपालिकामा विजय प्राप्त गरेको छ। नारायण नगरपालिकाको मेयरमा एमालेका रत्नबहादुर खड्का र उपमेयरमा सावित्री मल्ल विजय हुनुभएको छ। चामुण्डा विन्द्रासैनी नगरपालिकाको मेयरमा एमालेकै सूर्यबहादुर शाही र उपमेयरमा तारा शाही निर्वाचित हुनुभएको छ। जिल्लाको आठविस नगरपालिकाको मेयरमा एमालेले जितेको छ। मेयरमा एमालेका खड्गराज उपाध्याय र उपमेयरमा कांग्रेसका दीपा बोहरा निर्वाचित हुनुभएको छ। महावु गाउँपालिकाको अध्यक्षमा एमालेका जंगबहादुर शाही र उपाध्यक्षमा प्रेमकुमारी विजयी हुनुभयो। यस्तै ठाँटीकाँध गाउँपालिकाको अध्यक्षमा पनि एमालेका धीरबहादुर शाहीे र उपाध्यक्षमा सुस्मिता सिंहले जित हात पार्नु भएको छ। त्यसैगरी भैरवी गाउँपालिकाको अध्यक्षमा एमालेका प्रेमबहादुर बुढा र उपाध्यक्षमा पद्मा विष्ट विजयी हुनु भएको छ। यस्तै भगवतीमाई गाउँपालिकाको नेतृत्व पनि एमालेले हात पारेको छ। अध्यक्षमा एमालेका दानबहादुर थापा र उपाध्यक्षमा चन्द्रा रेग्मी विजयी हुनु भएको निर्वाचन कार्यालयले जनाएको छ। जिल्लामा एमाले र कांग्रेसबीच नै प्रतिस्पर्धा भएको हो। यस्तै कांग्रेसले जिल्लाको एउटा नगरपालिका र तीन वटा गाउँपालिकामा गरी जम्मा चार वटा तहमा विजय हासिल गरेको छ। जिल्लाको दुल्लू नगरपालिकाको नेतृत्व कांग्रेसले हात पारेको हो। मेयरमा कांग्रेसका घनश्याम भण्डारी निर्वाचित हुनुभएको छ। यद्यपी उपमेयरमा भने एमालेका विष्णा थापा विजयी हुनुभएको छ। जिल्लाको गुराँस गाउँपालिकाको अध्यक्षमा कांग्रेसका खेमराज वली र उपाध्यक्षमा दीपा बिसी विजयी हुनुभएको हो। त्यसैगरी नौमूले गाउँपालिका कांग्रेसकै उम्मेदवारहरु विजयी भएका छन्। अध्यक्षमा कांग्रेसका भदे बुढामगर र उपाध्यक्षमा अमृता सिंह विजयी हुनुभएको छ। डुंगेश्वर गाउँपालिकामा पनि कांग्रेसका नगेन्द्र मल्ल र उपाध्यक्षमा सीता ज्ञवालीले जित्नु भएको हो। जिल्लाका सबै तहको मतपरिणाम विहीवार टुंगो लागेको हो।
वालिङ नगरपालिकाको मेयरमा कांग्रेस विजयी,"स्याङ्जा : झण्डै २० बर्षपछि भएको स्थानीय तहको पहिलो निर्वाचन अन्र्तगत वालिङ नगरपालिकाको मेयरमा नेपाली कांग्रेसका दिलीपप्रताप खाँण र उपमेयरमा कल्पना तिवारी विजयी हुनुभएको छ । नेपाली कांग्रेस तर्फका दुवै जना उम्मेदवार मध्ये दिलीपप्रताप खाँणले १० हजार ६ सय र कल्पना तिवारीले ९ हजार ८ सय ९५ मत प्राप्त गर्नुभएको हो । उहाँहरुका प्रतिस्पर्धी नेकपा एमालेतर्फका मेयर पदका पुण्यप्रसाद अर्यालले ८ हजार ७ सय ४९ र उपमेयर खगीसरा थापाले ९ हजार ३ सय ५७ मत प्राप्त गर्नुभएको हो । स्याङ्जाको ५ नगरपालिकासहित ६ गाउँपालिकामा अन्र्तगत सबै क्षेत्रका निर्वाचन परिणाम सार्वजनिक भइसकेका छन् भने पुतलीबजार नगरपालिकाको मात्र बाँकी रहेको छ । स्याङ्जामा नेकपा एमालेले ६ स्थानमा विजयी भएको छ भने नेपाली कांग्रेसले ४ स्थानमा विजयी भएको छ । आधीखोला, फेदीखोला, हरिनास, विरुवा, कालीगण्डकी र गल्याङ नगरपालिकामा नेकपा एमालेले विजय हासिल गरेको छ भने वालिङ, भिरकोट, चापाकोट नगरपालिका र अर्जुनचौपारी गाउँपालिकामा नेपाली कांग्रेस विजयी भएको हो ।"
गुरुङ फिल्मका हिरो गाउँपालिका प्रमुख,"पोखरा : वेदबहादुर गुरुङ श्यामको परिचय आम पोखरेलीका लागि फिल्म कलाकार हो। गुरुङ भाषा संस्कृतिमा आधारित थुप्रै फिल्मका हिरो हुन् उनी। भर्खरै उनले अर्काे परिचय पाएका छन्। उनी बनेका छन् गाउँपालिका अध्यक्ष। स्थानीय तहको निर्वाचनमा उनले कास्कीको मादी गाउँपालिकामा विजय प्राप्त गरे। फिल्म क्षेत्रमा कमाएको ख्यातिलाई क्यास गरेर मात्रै उनी गाउँपालिकाको उम्मेदवार बनेका होइनन्। फिल्म दर्शकका लागि हिरो वेदबहादुर राजनीतिमा रुचि राख्नेहरुका माझ नेताकै रुपमा चिनिन्थे। नेकपा एमालेको प्रदेश ४ कमिटी सदस्य वेदले फिल्म क्षेत्रमा भन्दा पाइला टेकेको पनि राजनीतिमै हो। ४७ वर्षे यी अध्यक्ष आफ्नो गाउँ नामार्जुङ ताङतिङमा स्कुल पढ्दै राजनीतिमा संलग्न हुन थालेका थिए। आठ कक्षा पढ्दा नै अखिलमा आवद्ध भएको थिएँ, उनले आफ्नो इतिहासको पाना पल्टाए। स्कुलबाट सुरु भएको उनको राजनीतिक यात्रा पृथ्वीनारायण क्याम्पस हुँदै झ्याङ्गिदै गएको हो। क्याम्पसै पढ्दै उनी अनेरास्ववियुको जिल्ला कमिटी सदस्य भएका थिए। यसबीचमा उनी सधैं पार्टीको कुनै न कुनै कमिटीको जिम्मेवारीमा रहे। पेसागत हिसाबको सक्रियता भने फिल्मतिर रह्यो। २०५२ सालमा उनले पहिलोपटक गुरुङ भाषाको फिल्म न्याम्सोन्योरी (कुहिरोभित्र) मा अभिनय गरेका थिए, त्यतिबेला उनले राजनीति प्रवेश गरेको ५ वर्ष भइसकेको थियो। फिल्ममा अभिनयबाट प्रवेश गरेका उनले पछिपछि लेखन र निर्देशन पनि गरे। शोषक सामन्तको विरोध गर्ने र सर्वहाराको हित गर्ने कम्युनिस्ट स्कुलिङका उनले फिल्ममा पनि निर्धा र सोझासादाको पक्ष लिएर सन्देश दिन्थे। स्थानीय तहको निर्वाचन घोषणा हुनुअघिसम्म पनि उनी फिल्ममै व्यस्त थिए। ठेलो फिल्म निर्देशनको तयारीमा जुट्दा जुट्दै उनी चुनावतिर होमिएका हुन्। अहिलेसम्म ८ फिल्म निर्देशन र लेखन गरिसकेका उनी गुरुङ फिल्म एसोसियसन (जिफान)का अध्यक्ष पनि हुन्। तर अहिले पनि उपाध्यक्षलाई कार्यवहाकको जिम्मेवारी दिइसके। गाउँपालिकाको चुनावमा वेदबहादुरले ४ हजार ६ सय ३७ मत ल्याएका छन्। उनका निकटतम् प्रतिस्पर्धी नेपाली कांग्रेसका देवीजंग गुरुङले भने १ हजार मत कम ल्याए। फिल्ममार्फत भाषा संस्कृतिको सेवा गरेका वेदबहादुरले अब मादी गाउँपालिकाका बासिन्दाको सेवा गर्नुछ। भन्छन्, गाउँमा पूर्वाधार विकास र संस्कृति संरक्षण सँगसँगै गर्ने लक्ष्य छ। गाउँपालिका अध्यक्ष भइसकेको हुँदा अबको ५ वर्ष उनको फिल्मी यात्रा स्थगित हुने भएको छ। ५ वर्षे कार्यकाल सफल बनाउनै उनी केन्द्रित हुनेछन्।"
पोखरा लेखनाथ महानगरपालिकाः कांग्रेसलाई फेरि एमालेले उछिन्यो (अपडेट),"पोखराः कास्कीको पोखरामा नेपाली कांग्रेसलाई उन्छिदै नेकपा एमालेले फेरि अग्रता लिएको छ। एमालेका एमालेका मेयरका उम्मेदवार मानबहादुर जिसीले १० हजार पाँच सय ५० मतका साथ अग्रस्थानमा हुनुहुन्छ। उहाँलाई कांग्रेसका मेयरका उम्मेदवार रामजी कुँवरले १० हजार तीन सय ९६ मतका साथ पछ्याइरहनु भएको छ। यस्तै, उपमेयरमा भने एमालेकी उम्मेदवार मञ्जु गुरुङले अग्रता कायमै राख्नु भएको छ। एमालेकी गुरुङको दस हजार तीन सय २२ मत प्राप्त गर्नु भएको छ भने कांग्रेसकी उपमेयरकी उम्मेदवार सरस्वती गुरुङले ९ हजार २ सय ४२ मत पाउनु भएको छ।"
दिल्लीस्थित उपप्रमुखलाई परराष्ट्रले फिर्ता डाक्यो,काठमाडौ: परराष्ट्र मन्त्रालयले भारतस्थित नेपाली दूतावासका उपप्रमुख कृष्ण प्रसाद ढकाललाई फिर्ता बोलाएको छ। दिल्लिस्थित राजदूत दिपकुमार उपाध्यायले उपप्रमुख ढकालका कारण दूतावासमा काम गर्ने वातावरण नरहेको तथा कर्मचारीबीच असमझदारी बढेको बताएपछि परराष्ट्र मन्त्री डा प्रकाश शरण महतले ढकाललाई फिर्ता बोलाउने निर्णय लिनुभएको हो। एक बर्ष कार्यकाल बाँकी हुंदै ढकाललाई फिर्ता डाएिको हो । ढकालले दूतावासका कर्मचारीसंग मिलेर काम गर्न नसकेको देखियो। त्यस्तै उहाँको ब्यक्तिगत कार्यशैली र आचरण पनि ठिक देखिएन। त्यसैले कार्वाहीस्वरुप फिर्ता बोलाउने निर्णय भएको हो परराष्ट्र स्रोतले अन्नपूर्णसँग भन्यो। ढकाललाई मन्त्रालय फिर्ता आउन बिहीबार पत्र लेखिएको मन्त्रालयका एक अधिकारीले बताउनुभयो। ढकालको स्थानमा परराष्ट्रका नयाँ सहसचिव पठाउने तयारी भएको परराष्ट्र मन्त्री निकट स्रोतले जानकारी दियो। राजदूत उपाध्यायले ढकालका कारण आफूले समेत हैरानी बेहोर्नु परेको र राम्रो काम गर्न नपाएको परराष्ट्र मन्त्री महत तथा सचिव शंकर दास बैरागीसंग गुनासो गर्दै आउनुभएको थियो। गत चैत पहिलो साता दूतावासमा भएको एक बैठकमा सहसचिव ढकालले तल्लो स्तरको भाषा प्रयोग गरी राजदूत उपाध्यायमाथि गालिगलौज गर्नुभएको सहभागि एक अधिकारीले बताए। राजदूतमाथि उहाँले मुख छोडेर तथानाम गाली गर्नुभयो । यति तल्लो स्तरमा सबै कर्मचारीका अघिल्तिर ढकालले गाली गरेको देखेर हामी समेत छक्क पयौँ ती अधिकारीले भने । ढकालबाट आजित भएका १३ जना कुटनीतिक कर्मचारीले कि सहसचिव ढकाललाई दूतावासबाट हटाउनुपयो कि हामीलाई हटाउनुपर्यो भनि राजदूत उपाध्यायलाई जाहेरी समेत दिएका थिए । सबैजसो कर्मचारीसंग तिक्त संबन्ध बनेपछि ढकाललाई हटाउन राजदूत उपाध्यायले सिफारिस गर्नुभएको बताइएको छ । करिब तिन बर्ष अघि दिल्लीमा कार्यवाहक राजदूत भएर गएदेखि नै सहसचिव ढकाल विवादमा पर्नुभएको थियो। ढकालको राजदूत तथा दूतावास कर्मचारीबीच कहिल्यै राम्रो संबन्ध हुन बन्न नसकेको दूतावासका अधिकारी बताउँछन्। ढकाल र दूतावासका कर्मचारीबीच ससाना बिषयमा समेत दिनहुँ विवाद र झगडा पर्ने गरेको थियो। भूकम्पपछि दिल्लीबाट नेपालतर्फ राहत सामाग्री नेपाल पठाउने बिषयमा उपप्रमुख ढकाल र दूतावासमा कार्यरत उपसचिव हरि ओडारीबीच कुर्सी हानाहान भएको घटना सार्वजनिक भएको थियो। उक्त घटनापछि ढकाल थप विवादमा पर्नुभएको थियो। मन्त्रालयले आफूलाई फिर्ता बोलाउने निर्णय लिएपछि ढकालले सामाजिक संजाल फेसबुकमा लेख्नुभएको छ इमान्दार र सज्जन हुनु नै अपराध हो कि के हो?' खुल्ला परीक्षा उत्र्तिण गरी प्रशाशन सेवाबाट परराष्ट्रमा सहसचिव पदमा प्रवेश गर्नुभएका ढकाल परराष्ट्र कर्मचारीले पूर्वाग्रह राखेर आफूमाथी अनेक लान्छना लगाएको गुनासो गर्दै आउनु भएको छ। गत बर्ष भएको राजदूत नियुक्तीमा समेत आफूलाई भेदभाव गरिएको गुनासो उहाँले गर्नुभएको थियो।
टीकापुर घटनाका सबै मुद्दा फिर्ता,"काठमाडौं : सरकारले थरुहटमधेस आन्दोलनसँग सम्बन्धित सबै मुद्दा फिर्ता लिने निर्णय गरेको छ । यसअघि सर्वोच्च अदालतले राजनीतिक आन्दोलनसँग सम्बन्धित सबै मुद्दा फिर्ता लिने सरकारी निर्णय बदर गरेको नजिर भए पनि सरकारले फेरि मुद्दा फिर्ता लिने निर्णय गरेको हो । कैलाली घटना र मधेस आन्दोलनका केही घटना निकै संवेदनशील र गम्भीर मानिँदै आएको छ । अदालतको विगतको नजिर र कार्यविधिको अड्चनका कारण मधेसथरुहट आन्दोलनका मुद्दा फिर्ता प्रस्ताव अघि बढाउन गृह मन्त्रालयले समेत आलटाल गरेको थियो । तर मन्त्रिपरिषद् बैठकले ठाडो प्रस्तावमा उक्त निर्णय गरेको हो । बैठकले मुद्दाको संख्या भने तोकेको छैन । बैठकले कानुन मन्त्रालयलाई यसको प्रस्ताव तयार गर्न निर्देशन दिएको छ । मन्त्रिपरिषद्को बैठकले थरुहटमधेस आन्दोलनलाई राजनीतिक आन्दोलनका रूपमा स्विकार्दै सबै मुद्दा फिर्ता गर्ने निर्णय गरेको हो । सरकारले मधेसी दलसँग गरेको सम्झौताअनुसार गृहलाई मधेस आन्दोलन र थरुहट आन्दोलनसँग जोडिएका मुद्दाको विवरण तयार गर्न निर्देशन दिएको थियो । सरकारवादी मुद्दा फिर्तासम्बन्धी कार्यविधिको समेत सरकारले खिल्ली उडाएको छ । अधिवक्ता माधव बस्नेत अहिले सरकारवादी मुद्दा फिर्ता लिन सहज नभएको बताउनुहुन्छ । सरकारले आफूले चाहेका मुद्दा फिर्ता लिन सक्छु भन्ने अवस्था अहिले छैन । सर्वोच्चले क्रमशः यस्ता काम नियन्त्रित गर्दै लगेको छ', अधिवक्ता बस्नेत भन्नुहुन्छ । राजनीतिक मुद्दा फिर्ता लिन पाइँदैन भन्ने होइन । तर राजनीतिक मुद्दा समग्रमा फिर्ता लिने निर्णय राम्रो होइन । यो अदालतले स्थापित गरेका नजिरविपरीत हो । मुद्दागत रूपमा हेरेर मात्र यस्ता मुद्दा फिर्ता लिनुपर्छ', गृहस्रोतले भन्यो । अघिल्लोपटक पुष्पकमल दाहाल प्रधानमन्त्री भएका बेला जनयुद्धसँग जोडिएका तीन सय ४९ वटा मुद्दा सरकारले फिर्ता लिने निर्णय गरे पनि अदालतले आंशिक रूपमा बदर गरेको थियो । विगतको नजिरका कारण यो प्रक्रिया अगाडि बढाउने कि नबढाउने गृह मन्त्रालय नै अन्योलमा थियो । तर आज अचानक मन्त्रिपरिषद्ले नै निर्णय गरेछ', गृहस्रोतले भन्यो । स्रोतका अनुसार मधेसथरुहट आन्दोलनसँग जोडिएका दुई सय आठवटा मुद्दा छन् । त्यसमध्ये करिब ६० वटा मुद्दा अहिले विचाराधीन छन् । धेरै मुद्दाको टुंगो लागिसकेको छ । विचाराधीन मुद्दाको विवरण गृह मन्त्रालयले तयार गरेको छ', ती अधिकारीले भने । सरकारवादी मुद्दा फिर्ता लिने कार्यविधिअनुसार फरार, कर्तव्य ज्यान, ज्यानमार्ने उद्योग, बिगोलगायतमा मुद्दा फिर्ता लिन नपाउने व्यवस्था छ । अदालतको नजिरअनुसार एक तहले फैसला गरिसकेको मुद्दा पनि फिर्ता लिन नपाउने व्यवस्था छ । मधेसथरुहट आन्दोलनमा धेरै प्रतिवादी फरार छन् । थरुहट आन्दोलनसँग जोडिएको कैलाली घटनाका करिब ६० जना प्रतिवादीमध्ये धेरै फरार छन् । कैलाली घटनामा २ बर्से बालक र नेपाल प्रहरीका एसएसपी लक्ष्मण न्यौपानेसहित नौजनाको बीभत्स हत्या भएको थियो । सरकारद्वारा गठित छानबिन समितिको प्रतिवेदनले उक्त घटनामा घेरा हाली छलेर भाला, चुप्पी, खुकुरी र लाठी प्रहारबाट निर्मम हत्या भएको निष्कर्ष निकालेको थियो । मधेस आन्दोलनमा अस्पताल लैजाँदा घाइतेलाई एम्बुलेन्सबाट निकालेर हत्या गरिएको थियो । सरकारवादी मुद्दा फिर्तासम्बन्धी अहिलेको कार्यविधिअनुसार यी मुद्दा समग्रमा फिर्ता लिन सम्भव छैन । यसका लागि कार्यविधि नै संशोधन गर्नुपर्छ', स्रोत भन्छ, सरकार कार्यविधि संशोधन गरेर मुद्दा फिर्ता लिने तयारीमा छ । अदालतको सहमति लिएर निर्णय गर्दा सजिलो हुन्छ ।' अधिवक्ता बस्नेत कानुन मन्त्रालयको प्रस्तावपछि मात्र कार्यविधि वा अदालतको नजिर मिचिएको भन्न सकिने बताउनुहुन्छ । अब कानुन मन्त्रालयले कस्तो प्रस्ताव तयार गर्छ भन्ने कुरा हो', उहाँले भन्नुभयो । मन्त्रालयको प्रस्ताव पारित भएपछि त्यो कानुन मन्त्रालयमार्फत सरकारी वकिल कार्यालय हुँदै अदालतमा पुगेर कार्यान्वयनमा जानेछ ।"
नवलपरासीको गैंडाकोट नगरपालिकाको मेयरमा एमाले र उपमेयरमा कांग्रेस विजयी,"गैंडाकोटः नवलपरासीको गैंडाकोट नगरपालिकाको मेयरमा नेकपा एमाले र उपमेयरमा नेपाली कांग्रेस विजयी भएका छन्। एमालेका मेयरका उम्मेदवार छत्रराज पौडेल विजयी हुनु भएको छ। उहाँले कांग्रेसका मेयरका उम्मेदवार गजेन्द्र आले मगरलाई पराजित गर्नु भयो। मेयरमा विजयी पौडेलले ११३०२ मत प्राप्त गर्दा मेयरमा पराजित हुनु भएको आलेले ११०७८ मत पाउनु भयो। यस्तै, उपमेयरमा भने कांग्रेसकी विष्णुकुमारी कँडेल निर्वाचित हुनु भएको छ। उहाँले एमालेकी उपमेयरकी उम्मेदवार राधा पौडेललाई पराजित गर्नु भयो। कँडेलले ११५५५ मत प्राप्त गर्नु भयो भने राधाले १०४५६ मत ल्याउनु भयो।"
तनहुँको व्यास नगरपालिकाको मेयरमा कांग्रेस विजयी,"दमौलीः तनहुँको व्यास नगरपालिकाको मेयरमा नेपाली कांग्रेसका उम्मेदवार वैकुण्ठनाथ न्यौपाने विजयी हुनु भएको छ। झण्डै चार दिन लगाएर सकिएको मतगणनाको परिणामअनुसार यसअघि नै अपेक्षित न्यौपाने मेयरमा विजयी हुनु भएको हो। उहाँले नेकपा एमालेका मेयर उम्मेदवार शंकरनारायण श्रेष्ठमाथि जित हासिल गर्नु भयो। मेयरमा विजयी न्यौपानेले १३ हजार ५६ मत प्राप्त गर्नु भयो भने मुख्य प्रतिष्पर्धी श्रेष्ठले ९ हजार पाँच सय ९१ मत पाउनु भयो। उपमेयरमा फराकिलो मतान्तरले कांग्रेसकी मिरा जोशी विजयी हुनुभयो। शुरुदेखि धेरै मतान्तरले अग्रता लिनु भएकी जोशीले नेकपा माओवादी केन्द्रका उपमेयरकी उम्मेदवार अतिन्द्रकेशरी न्यौपानेलाई पराजित गर्नु भयो। उपमेयरमा विजयी जोशीले १३ हजार दुई सय ६० मत पाउनुभयो भने उहाँलाई पछ्याएका न्यौपानेले तीन हजार चार सय ७७ मत पाउनुभयो। व्यास नगरपालिकामा विजयीले पाएको यो मतान्तर हालसम्म सार्वजनिक परिणममध्ये सबैभन्दा धेरै हो। १४ मध्ये १३ वडामा जित हासिल गरेको कांग्रेसले अन्य वडाहरुमा आफ्नो पकड कायमै राखे पनि व्यास २, ३ र ४ मा भने कांग्रेस मेयर उम्मेदवारलाई एमाले उम्मेदवार श्रेष्ठले जित्नु भएको थियो। जोशीले भने सबै वडामा आफुलाई अग्रस्थानमा राख्नुभयो।"
'निर्वाचनको धाँधली'बारे संसदीय छानबिन समिति गठन गर्न माग,"काठमाडौँ: व्यवस्थापिकासंसद्को आजको बैठकमा विभिन्न दलका सांसदले पहिलो चरणको स्थानीय तहको निर्वाचन सम्पन्न भएकामा खुसी व्यक्त गर्दै आगामी चरणको निर्वाचन थप व्यवस्थित र निष्पक्ष रुपमा गराउन ध्यानाकर्षण गराउनुभएको छ। बैठक प्रारम्भ हुनासाथ सभामुखसँग समय लिएर नेपाली काँग्रेसका ईश्वरी न्यौपानेले पहिलो चरणको स्थानीय तहको निर्वाचन उल्लासपूर्ण वातावरणमा भएको भन्दै विजयीलाई बधाई दिनुभयो। उहाँले करिब दुई वर्षअघि आन्दोलनका क्रममा कैलालीको टीकापुरमा भएको घटनामा दोषीमाथि कारबाही हुन नसकेको तर निर्दोषलाई कारागारमा राखिएकामा चिन्ता व्यक्त गर्नुभयो। नेकपा (एमाले) का राजेन्द्रप्रसाद पाण्डेले स्थानीय तहको निर्वाचनका सन्दर्भमा भएका विभिन्न धाँधलीपूर्ण र आचारसंहिता उल्लङ्घनका घटनाबारे संसदीय छानबिन समिति गठन गर्न माग गर्नुभयो। उहाँले निर्वाचनमा सरकार र सत्तारुढ दलका तर्फबाट आचारसंहिताको उल्लङ्घन भएको, हिंसात्मक घटना गराइएको, स्रोतसाधनको दुरुपयोग गराइएको र अवैध हतियार प्रयोग गर्नेलाई कारबाही गर्ने प्रहरी अधिकृतलाई सरुवा गर्न खोजिएकामा आपत्ति जनाउँदै त्यसमा छानबिन हुनुपर्ने माग गर्नुभयो। सांसद पाण्डेले प्रधानन्यायाधीशविरुद्धको महाभियोगको प्रस्ताव फिर्ता लिन पनि माग गर्नुभयो। राप्रपाकी कुन्तीकुमारी शाहीले सरकार र सत्तारुढ दलका तर्फबाट निर्वाचनमा पैसा र शक्तिको प्रयोग भएको बताउँदै आगामी निर्वाचनमा त्यस्ता घटना नगराउन आग्रह गर्नुभयो । उहाँले निर्वाचनमा मारिएका अन्य जिल्लाकालाई सहिद घोषणा गरिएको तर कालीकोटमा मारिएका आफ्नातर्फका वडाध्यक्षका उम्मेदवार धनु बटालालाई सहिदको सूचीमा सरकारले समावेश नगरेकामा आपत्ति व्यक्त गर्नुभयो। राष्ट्रिय जनता पार्टीका जङ्गीलाल यादवले संविधान संशोधन नगरी अर्काे चरणको निर्वाचन नगराउन र त्यसअघि तराईमधेसका ११ जिल्लामा स्थानीय तहको सङ्ख्या थप हुनुपर्ने माग गर्नुभयो। उहाँले मुसलमान समुदायको रमजानको पर्व पर्ने भएकाले आगामी जेठ ३१ को निर्वाचनको मिति अनुकूल नहुने जनाउनुभयो। नेपाल मजदुर किसान पार्टीका प्रेम सुवालले दुई निर्वाचनका बीचमा सरकार परिवर्तन र बजेट प्रस्तुतिजस्ता काम आचारसंहिता विपरीत हुने बताउँदै स्थानीय तहको सङ्ख्या थप गर्ने काम पनि अनुचित हुने जिकिर गर्नुभयो। यस्तै बहुजन शक्ति पार्टीका विश्वेन्द्र पासवान र बौद्धिक जनतान्त्रिक परिषद् नेपालका लक्ष्मण राजवंशीले पनि समसामयिक विषयमा ध्यानाकर्षण गराउनुभएको थियो। बैठकमा पछिल्लो समयमा मन्त्रिपरिषद्मा भएको रिक्तता, नियुक्ति र हेरफेरबारे प्रधानमन्त्री तथा मन्त्रिपरिषद्को कार्यालयको पत्रको व्यहोरा सभामुख ओनसरी घर्तीले सुनाउनुभयो। रासस"
"ललितपुर महानगरको मतगणनामा गडबड भयोः हरिकृष्ण, गलत हल्ला फैलाइयो: चिरीबाबु","काठमाडौं: नेकपा एमालेका ललितपुर महानगरपालिकाका मेयरका उम्मेदवार हरिकृष्ण व्याञ्जनकारले मतगणनामा गडबड भएको भन्दै आपत्ति जनाउनु भएको छ। गणकहरुले मत संख्यामा गडबड गरिराखेका छन्। गणकले प्राप्त मतलाई रुजु नगरी सार्वजनिक गर्नुले गणनामा थुप्रै गडवडी भेटिन्छ, यो भनाइ ललितपुर महानगरका एमाले मेयरका उम्मेदवार हरिकृष्ण व्याञ्जनकारको हो। बुधबारसम्म थुप्रै मतले नेपाली कांग्रेसका मेयर उम्मेदवार चिरीबाबु महर्जनलाई पछि पार्नु भएका हरिकृष्णले बिहीबार चिरीबाबुले हजार बढी मतले अग्रता लिएपछि यस्तो आपत्ति जनाउनु भएको हो। हरिकृष्णले अन्नपूर्णसँग भन्नुभयो, जनताले दिएको एक मतले पनि ठूलो फरक पार्छ। तर, नतिजा प्रकाशन गर्नुअघि रुजु नहुनु गम्भीर देखिन्छ, गणकहरुको लापरबाहीप्रति हाम्रो गम्भीर आपत्ति छ। पछिल्लो नतिजा अनुसार कांग्रेसका मेयर उम्मेदवार महर्जनले ११ हजार आठ सय ४३ मत प्राप्त गर्दा एमालेका मेयर उम्मेदवार ब्याञ्जनकारले ११ हजार एक सय तीन मत प्राप्त गर्नु भएको छ। यता, कांग्रेस मेयरका उम्मेदवार महर्जनले भने हिजोसम्म मत गडवड भएको नदेख्ने तर, आज आफूले अग्रता लिँदा गडबड देख्नु अपरिपक्व भनाइ भएको बताउनुहुन्छ। अन्नपूर्णसँग कुरा गर्दै कांग्रेस मेयर उम्मेदवार महर्जनले भन्नुभयो,यो कुरालाई अप्रत्याशित रुपमा लिएको छ, प्रजातन्त्रमा कसैको जित हुँदा कसैको हार हुन्छ, आफू मतगणनामा पछाडि पर्दा गडवड भयो भन्नु राजनीतिमा उहाँजस्तो त्याग र तपस्या गरेर आएको व्यक्तिको अपरिपक्व कुरा हो। कांग्रेस मेयर उम्मेदवार महर्जनले हरिकृष्णले आफू केही मत पछाडि पर्दा धैयर्ता गुमाएर आफ्नो एजेन्टलाई विश्वास गर्न नसकेको आरोप समेत लगाउनु भयो। मत गणनामा कुनै गडबड भएको छैन भन्ने कुरामा म ढुक्क छु, हिजोसम्म म पछाडि पर्दा पनि म आयोगका प्रतिनिधि, एजेन्ट र गणकसँग ढुक्क थिएँ, आज पनि ढुक्क छु तर उहाँले आज आएर आफ्नै एजेन्टलाई अविश्वास गर्नु भएको छ। मतगणनामा गडबड भएको आरोप लगेपछि ललितपुर महानगरपालिकाका मुख्य निर्वाचन अधिकृत बालमुकुन्द दवाडीसँग प्रतिनिधिको बैठक समेत बसिसकेको छ । बैठकपछि सबै दलका प्रतिनिधिले पद्धतिमा रहेर काम गर्ने प्रतिबद्धता जनाएपछि मतगणनामा भने अवरोध भएको छैन। एमाले मेयरका उम्मेदवार व्याञ्जनकारले भने गणकले मतगणनामा गडबड गरिराखे मतगणना नै अस्वीकार गर्ने बताउनुभयो। तर, कांग्रेस मेयर उम्मेदवार महर्जनले भने ११ र १२ वडासम्मको मतगणना सकिएको र अन्य वडामा विजयी हुने सम्भावना न्यून भएकाले एमाले मेयरका उम्मेदवारले पुन : मत गणना गर्नुपर्ने माग अघि सारेको आरोप लगाउनुभयो। मतगणनामा गडवड भएको आरोप लागेपछि मुख्य निर्वाचन अधिकृत दवाडीले अहिलेसम्म कुनै गल्ती नभएपनि कुनै गल्ती भइहाले त्यसलाई सच्याएर अघि बढ्न आफूहरु तयार रहेको बताउनु भएको छ। ललितपुर महानगरपालिकाका वडा नम्बर १, ६, ७, ८ र ९ मा नेपाली कांग्रेसले विजयी हासिल गरेको छ भने २, ३, ४, ५, ११, १२ एमाले विजयी भएको छ। वडा नम्बर १० मा भने स्वतन्त्र उम्मेदवार विजयी भएका छन्।"
राप्रपा गठबन्धनसँग नजिकियो,"काठमाडौं : पहिलो चरणको स्थानीय निर्वाचनमा एमालेसँग आंशिक सहकार्य गरेको राप्रपा दोस्रो चरणमा राष्ट्रिय जनता पार्टी नेपाललाई निर्वाचनमा सामेल गराउन सत्ता गठबन्धन कांग्रेस र माओवादी केन्द्रसँग नजिकिन थालेको छ । प्रधानमन्त्रीनिवास बालुवाटारमा बिहीबार भएको माओवादी केन्द्र, कांग्रेस र राप्रपा बैठकमा राजपालाई भित्र्याउन संसद्मा विचाराधीन संविधान संशोधनलाई आफूले समर्थन दिने आश्वासन राप्रपा नेताहरूले दिएका छन् । तीन दलका शीर्ष नेताहरूको बैठकमा राप्रपा अध्यक्ष कमल थापाले सरकारबाट आफ्नो पार्टीको बहिर्गमन प्रधानन्यायाधीश सुशीला कार्कीविरुद्धको महाभियोग प्रस्ताव भएको तर संशोधन विधेयकमा आफ्नो अडान र प्रतिबद्धता यथावत् रहेको आश्वासन दिनुभएको थियो । शीर्ष नेताहरूको बैठकमा प्रधानमन्त्री पुष्पकमल दाहालले संसद्मा दर्ता संशोधन विधेयक पारित गर्न राप्रपाको सहयोगका लागि आग्रह गर्नुभएको थियो । संशोधनका पक्षमा दुईतिहाइ पुगेको सन्देश दिन शुक्रबार नै राजपा नेतृत्वसँग कांग्रेस, माओवादी केन्द्र र राप्रपा नेताले छलफल गर्ने भएका छन् । प्रधानमन्त्री दहाल, माओवादी केन्द्रका नेता नारायणकाजी श्रेष्ठ, वर्षमान पुन, कांग्रेस सभापति शेरबहादुर देउवा र उपप्रधान तथा गृहमन्त्री विमलेन्द्र निधि, राप्रपा अध्यक्ष थापा, नेता सुनीलबहादुर थापा र विक्रमबहादुर पाण्डे सहभागी बैठकमा पहिलो चरणको निर्वाचन परिणाम, दाहालले प्रधानमन्त्री पद त्याग गरेपछिको सत्ता समीकरणका विषयमा पनि छलफल भएको थियो । कांग्रेसले जेठ १२ मा उम्मेदवार छान्ने कांग्रेसले दोस्रो चरणको स्थानीय चुनाव परिणाम आफ्नो पक्षमा पार्न प्रभावकारी ढंगले प्रस्तुत हुने निर्णय गरेको छ । पार्टी केन्द्रीय कार्यालय सानेपामा बसेको कांग्रेस पदाधिकारी बैठकमा प्रधानमन्त्री दाहालले राजीनामा दिएपछिको अवस्था, पहिलो चरणको निर्वाचन परिणाम, संसद्मा रहेको संविधान संशोधन विधेयकलगायत विषयमा परामर्श भएको थियो । महामन्त्री डा शशांक कोइरालाले निर्वाचन परिणाम, दोस्रो चरणको उम्मेदवारी चयनप्रक्रिया, संशोधन विधेयक, आगामी सरकारको नेतृत्वलगायत विषयमा छलफल भएको बताउनुभयो । बैठकमा नेता रामचन्द्र पौडेलले पार्टीभित्र गम्भीर परामर्श नगर्ने परम्पराले गर्दा पहिलो चरणको स्थानीय तहको निर्वाचनमा कांग्रेसलाई ठूलो धक्का लागेको बताउनुभएको थियो । कांग्रेसले आफ्नै गढमा चुनाव हार्यो । यो नेतृत्वको नीति निर्णय नै हो । मनपरीतन्त्र हाबी भयो' भनी बैठकमा पौडेल आक्रामक रूपमा प्रस्तुत भएपछि देउवा बैठकै छोडेर बाहिरिनुभएको थियो ।"
काठमाडौं महानगरमा माओवादी उम्मेदवारको हार स्वीकार,काठमाडौं : काठमाडौं महानगरपालिकाका लागि नेकपा माओवादी केन्द्रबाट उम्मेदवार बन्नुभएका सर्वोत्तम डंगोलले हार स्वीकार गर्नुभएको छ । महानगरको एक चौथाई पनि मतगणना नहुँदै डंगोलले सामाजिक सञ्जालमार्फत हार स्वीकार गर्नुभएको हो । उहाँले फेसबुकमार्फत आफ्नो हार स्वीकार गर्दै माओवादीले काठमाडौंलाई महत्व नदिएको बताउनुभयो । 'हामी आफ्नो हारको संघारमा पुग्दा काठमाडौंवासीलाई अनेकौं विल्ला भिडाउन थाल्यौं । उहाँको स्टाटसमा भनिएको छ । पार्टीले काठमाडौँलाई नै भरतपुर महानगरसँग सात्ने जमर्को गरको उहाँको बुझाई छ । स्टाटसमा भनिएको छ हामीले काठमाडौँलाई नै अपमान त गरेनौँ । काठमाडौँलाई हामीले के नै महत्व दियों र ? माओवादी उम्मेदवार डंगोलले माओवादीको आफ्नै जमर्कोलाई राष्ट्रिय तथा अन्तराष्ट्रिय गैरसरकारी संस्थाबाट प्रभावित संंचार माध्यमहरूले कसैको स्वार्थको लागी गोयवल्स शैलीमा प्रचार गरेको आरोप लगाउनुभयो । तर पनि नि हामीले त्यसको आधिकारिक रूपले खण्डन वा विरोध गर्न नसक्नुले हामी आफै कहाँ छौं र कस्को लागी उभिएका छौं भनि सोच्नु पनि जरुरी छ । उहाँको स्टाटसमा भनिएको छ । डंगोल नेकपा माओवादी केन्द्रका पोलिट व्यूरो सदस्यसमेत हुनुहुन्छ ।
"मकवानपुरमा एमाले ४१, कांग्रेस २३, माओवादी केन्द्र १५ र स्वतन्त्र एक वडामा विजयी","हेटौडा: मकवानपुरमा नेकपा एमालेले चार गाउँपालिकको अध्यक्ष जितेको छ। नेपाली कांग्रेसले एक र नेकपा माओवादी केन्द्रले एक गाउँपालिकाको अध्यक्षमा जित हासिल गरेका छन् । भिमफेदी गाउँपालिकामा नेकपा एमालेका हिदम लामा अध्यक्षमा निर्वाचित हुनुभएको छ । उपाध्यक्षमा पनि एमालेकी पार्वती राना विजयी हुनुभएको छ । नेपाली कांग्रेस र नेकपा माओवादी केन्द्रको गठबन्धन तोड्दै एमालेले जित हासिल गरेको हो । इन्द्रसरोबर गाउँपालिकामा एमालेका जीवन लामा, मकवानपुरगढी गाउँपालिकामा एमालेका बिदुर हुमागाईँ र कैलाश गाउँपालिकामा एमालेका टंक मोक्तान अध्यक्षमा निर्वाचित हुनुभएको छ । बाग्मती गाउँपालिका नेकपा माओवादी केन्द्रका सर्केस घलान(मधु) र बकैया गाउँपालिकामा नेपाली कांग्रेसका दामोदर घलान अध्यक्षमा विजयी हुनुभएको छ । मनहरी र राक्सिराङ गाउँपालिकामा जारी मतगणनामा पनि एमालेका उम्मेदवार अगाडी रहेका छन् । मकवानपुरमा रहेका एकसय दुई वडामध्ये ८० वडामा मतगणना सम्पन्न भएको छ । नेकपा एमालेले ४१, नेपाली कांग्रेसले २३, नेकपा माओवादी केन्द्रले १५ र स्वतन्त्र उम्मेदवारले एक वडामा जित हासिल गरेका छन् । हटाैंडामा कांग्रेस र थाहामा माओवादी अगाडि हटाैंडा उपमहानगरपालिकाको १९ मध्ये चार वडाको मत गणना सम्पन्न हुँदासम्म नेपाली कांग्रेसका मेयर उम्मेदवार आनन्दराम पराजुली अगाडि हुनुहुन्छ । उहाँले ४५ सय ७७ र नेकपा एमालेका मेयर उम्मेदवार हरिबहादुर महतले ४१ सय ११ मत प्राप्त गर्नुभएको छ । उपमेयरमा भने नेकपा एमालेकी मिना लामा अगाडी हुनुहन्छ । उहाँले ४३ सय तीन मत प्राप्त गर्दा नेकपा माओवादी केन्द्रका बलराम बलले ३१ सय १६ मत प्राप्त गर्नुभएको छ । राप्रपाका मेयर उम्मेदवार मधु अधिकारीले १५ सय ७४ र उप मेयरका उम्मेदवार इन्दिरा न्यौपानेले १६ सय ९६ मत प्राप्त गनुभएको सहायक निर्वाचन अधिकृत अनन्त मरासिनीले बताउनुभयो । १९ वडामध्ये हाल वडा नम्बर १८ को मतगणना भइरहेको छ । मकवानपुरको उत्तरी थाहा नगरपालिकाकको १२ वडामध्ये १० वडाको मत गणना सम्पन्न हुँदासम्म मेयरमा नेकपा माओवादी केन्द्रका लवशेर विष्ट १८ सय ३४ मतले अगाडी हुनुहन्छ । उहाँले ६३ सय ७० मत प्राप्त गर्दा नेकपा एमालेका मेयर उम्मेदवार विष्णु ढकालले ४५ सय ३६ मत प्राप्त गनुभएको निर्वाचन अधिकृत जीवन प्रसाद आचार्यले बताउनभयो । उपमेयरमा नेपाली कांग्रेसका खड्ग गोपाली तीनसय ७९ मतका साथ अगाडी हुनुहुन्छ । उहाँले पाँच हजार २६ र नेकपा एमालेकी कल्पना बलामीले ४६ सय ४७ मत प्राप्त गर्नुभएको छ । अहिले ७ नम्बर वडाको मतगणना भइरहेको छ । आज साँझसम्म मतगणना सकाउने लक्ष्य रहेको मतदान अधिकृत आचार्यले बताउनुभयो ।"
स्याङ्जाको दुई नगरपालिकासहित एक गाँउपालिकामा कांग्रेस र एक नगरपालिकासहित दुर्इ गाउँपालिकामा एमाले विजयी,"स्याङ्जा : स्थानीय तहको निर्वाचनमा स्याङ्जाको दुई नगरपालिका र एक गाउँपालिकामा नेपाली कांग्रेस विजयी भएको छ भने एक नगरपालिका सहित दुई गाँउपालिकामा नेकपा एमाले विजयी भएको छ । नेपाली कांग्रेस चापाकोट र भीरकोट नगरपालिकासहित अर्जुनचौपारी गाउँपालिकामा र नेकपा एमाले गल्याङ नगरपालिकासहित बिरुवा र कालीगण्डकी गाउँपालिकामा विजयी भएको हो। मत परिणाम अनुसार चापाकोटमा मेयर शिव गिरी र उपमेयरमा बिमला श्रेष्ठ विजयी हुनुभएको हो । नेकपा एमाले उम्मेदवार डा बुद्धिमान श्रेष्ठ र सरस्वती भट्टराईलाई क्रमश: ९ सय ८१ र दुई हजार नौ सय ७२ मत अन्तरमा उहाँहरु विजयी हुनुभएको हो । यसैगरी, अर्जुनचौपारी गाउँपालिकाको अध्यक्षमा नेपाली कांग्रेसका दीर्घनारायण अर्याल र नेकपा एमालेका उपाध्यक्ष चिनुमाया गुरुङ विजयी हुनुभएको छ। अर्यालले तीन हजार तीन सय १९ मत प्राप्त गर्नुभएको थियो भने नेकपा एमालेका मोहनबहादुर अधिकारीले तीन हजार दुर्इ सय ४१ मत प्राप्त गर्नुभएको हो । यसैगरी, नेपाली कांग्रेस तर्फका उपाध्यक्ष माया केसी भन्दा नेकपा एमालेतर्फका उपाध्यक्ष चिनुमाया गुरुङ्ले ३३ मत बढी प्राप्तगरी विजयी हुनुभएको हो । भीरकोट नगरपालिकाको मेयर छायाराम खनालले ६ हजार २ सय ८७ र र उपमेयर सीमा कर्माचार्यले ५ हजार ९ सय ३७ मत प्राप्त गर्नुभएको छ । नेकपा एमालेका सन्तोष केसी र सरस्वती अधिकारीले क्रमश : ४ हजार ५० र ४ हजार २ सय ४९ मत प्राप्त गर्नुभएको थियो । नेकपा एमालेले गल्याङ् नगरपालिकामा विजयी भएको छ । मेयर र उपमेयर पदमा निर्वाचित भूपराज अधिकारी र देवी थापाले क्रमश : ८ हजार ३ सय ६४ र ८ हजार ३ सय १४ मत प्राप्त गर्नुभएको हो । उहाँहरुका प्रतिस्पर्धी नेपाली कांग्रेसका लालगोपाल अर्यालले ६ हजार ६५ र खगीसरा भण्डारीले ५ हजार ९ सय ४२ मत प्राप्त गर्नुभएको थियो । यसैगरी, बिरुवा गाउँपालिकाका विजयी अध्यक्ष चुनप्रसाद पोखरेलले ४ हजार ४ सय ३ र उपाध्यक्ष देवी थापाले ४ हजार ४ सय ७६ मत र नेपाली कांग्रेसका चौबहादुर गुरुङले ३ हजार ३ सय ५० र माओवादी केन्द्रका मनु थापाले २ हजार ८ सय २ मत प्राप्त गर्नुभएको हो । कालीगण्डकी गाउँपालिकामा पनि नेकपा एमालेका अध्यक्ष र उपाध्यक्ष पदमा निर्वाचित हुनुभएको छ। ५ हजार ८८ मतसहित खीमबहादुर थापा र ५ हजार १ सय १६ मतसहित साबित्री कोइराला विजयी हुनुभएको हो। उहाँहरुका प्रतिस्पर्धी नेपाली कांग्रेसका शेरबहादुर थापाले ४ हजार ३ सय २२ र तुलसा पाण्डेले ४ हजार ३ सय २५ मत प्राप्त गर्नुभएको निर्वाचन कार्यालय स्याङ्जाले जनाएको छ । ५ नगरपालिका र ६ गाउँपालिका रहेको स्याङ्जामा पुतलीबजार र वालिङ नगर पालिकाको मात्र परिणाम आउनु बाँकी रहेको छ। पुतलीबजारमा नेकपा एमालेको र वालिङ नगरपालिकामा नेपाली कांग्रेसको अग्रता छ।"
चौतारा साँगाचोकगढी नगरपालिकामा माओवादी केन्द्र विजयी,"सिन्धुपाल्चोक: सिन्धुपाल्चोकको सदरमुकाम अवस्थित चौतारा साँगाचोकगढी नगरपालिकामा नेकपा माओवादी केन्द्र विजयी भएको छ । सो पार्टीका मेयरका उम्मेदवार अमानसिंह तामाङ र उपमेयरकी उम्मेदवार जानुका पराजुली विजयी हुनु भएको हो । तामाङ ७७२९ मत र पराजुलीले ७७२२ मत प्राप्त गरी विजयी हुनु भएको हो । माओवादी केन्द्र र एमालेका मेयरका उम्मेदवार वीच १९२३ मतको अन्तर देखिएको छ भने उपमेयरका उम्मेदवारवीच १४५५ मतको अन्तर देखिएको छ। सो नगरपालिकामा एमालेका मेयरका उम्मेदवार सोम सापकोटा र उपमेयरकी उम्मेदवार सीता तामा निकटतम प्रतिद्धन्दीका रुपमा रहनु भएको छ। सो नगरपालिकामा माओवादी केन्द्रले सात वटा वडा,एमालेले पाँच वटा वडा,काँग्रेसले एउटा र राप्रपाले एउटा वडामा बिजय प्राप्त गरेका छन्। ०४९ सालमा तत्कालीन संयुक्त जनमोर्चा नेपालको तर्फबाट कुविण्डे गाविसको उपाध्यक्ष विजयी हुनु भएका तामाङ २५ बर्षपछि कुविण्डसहित रहेको चौतारासाँगाचोक गढी नगरपालिकाको मेयर पदमा विजयी हुनु भएको छ । ०३६ सालको पञ्चायत बिरोधी आन्दोलनदेखि राजनीतिमा क्रियाशिल रहदै आउनु भएका तामाङले आफूलाई सरल,मिलनसार र इमान्दार राजनीतिकर्मीका रुपमा पहिचान बनाउँदै आउनु भएको छ । ०५६ सालदेखि विद्यार्थी राजनीतिमा क्रियाशिल रहँदै आउनु भएकी जानुका पराजुली ग्रामिण विकास र कानुनमा स्नाकोत्तर अध्ययनरत हुनुहुन्छ । उहाँ अखिल क्रान्तिकारीको सिन्धुपाल्चोकको अध्यक्ष र केन्द्रीय सचिव रहिसक्नु भएको थियो । उहाँ माओवादी नेता ध्रुव पराजुलीकी छोरी हुनुहुन्छ । माओवादीले सशस्त्र संघर्ष गर्दा तामाङ र पराजुली दुवै भूमिगत हुनुहुन्थ्यो। माओवादी केन्द्रका मेयरका उम्मेदवार अमानसिंह तामाङ७७२९मत विजयी माओवादी केन्द्रका उपमेयरका उम्मेदवार जानुका पराजुली७७२२ विजयी एमालेका मेयरका उम्मेदवार सोम सापकोटा५८०६ एमालेका उपमेयरकी उम्मेदवार सीता थापा ६२६७ काँग्रेसका मेयरका उम्मेदवार केशवराज गिरी ४१७४ काँग्रेसकी उपमेयरकी उम्मेदवार शोभका उलक ३२१३"
गोरखाको आरुघाट गाउँपालिकामा काँग्रेस विजयी,"गोरखा : गोरखाको आरुघाट गाउँपालिकाको अध्यक्षमा काँग्रेसका पूर्णबहादुर दाहाल विजयी हुनु भएको छ । उहाँले ३४७६ मत प्राप्त गरी बिजयी हुनु भएको हो । उहाँका निकटतम प्रतिद्धन्दी एमालेका बकबहादुर लामाले ३०६६ मत प्राप्त गर्नु भएको छ । सो गाउँपालिकाको उपाध्यक्षमा काँग्रेसकी कल्पना नेपाली बिजयी हुनु भएको छ । उहाँले ३६०९ मत प्राप्त गर्नु भएको छ । उहाँका निकटतम प्रतिद्धन्दी एमालेकी मिनु बरामले ३०७६ मत प्राप्तगर्नु भएको छ । सुलिकोट गाउँपालिकाको वडा नम्बर ७ मा माओवादी केन्द्र विजयी भएको छ । सुलिकोट गाउँ पालिकामा माओवादीले ६ वटा वडामा जितेको छ । गोरखामा ९४ वटा वडा मध्ये हालसम्म हालसम्म माओवादी केन्द्रले २६ वडामा जितेको छ । काँग्रेसले ४३ वडामा,एमालेले १३ वडामा र नयाँ शक्तिले पाँच वडामा जित हासिल गरेका छन । गोरखा नगरपालिकामा काँग्रेसले सात वटा वडा जितेको छ भने एमालेले दुई वटा र माओवादी केन्द्रले एउटा वडा जितेका छन । पालुङटार नगरपालिकामा काँग्रेस र माओवादीको तीब्र प्रतिस्पर्धा छ । गोरखामा अव दुई वटा गाउँपालिका र दुई वटा नगरपालिकाको नतिजा आउन बाँकी छ ।"
"एक नम्बर प्रदेशमा चुनाव सरेपछि काँग्रेसएमाले सुस्ताए, माओवादी निरन्तर चुनावी अभियानमा","विराटनगर : एमालेले स्थानीय तह निर्वाचनमा उठ्ने उमेदवारको अन्तिम टुंगो लगाउन सुनसरीको इटहरीमा प्रदेश नम्बर १ को बैठक गरिरहँदा सरकारले दुई चरणमा निर्वाचन हुने गर्ने घोषणा गर्यो । यताको निर्वाचन दोस्रो चरणमा हुने भएपछि बैसाख १२ गतेसम्म उमेदवारको टुंगो लगाउने रणनीतिमा रहेका एमालेको प्रदेश र जिल्लास्तरीय नेता फेरि छलफल र निर्णय गर्ने भन्दै पछि सरे । नेपाली काँग्रेसले यो प्रदेशका सबै जिल्लामा क्षेत्रीय समितिबाट सिफारिस भएका उमेदवारको सूची बनाएर सर्टलिस्ट गर्ने तयारी गरिरहेको थियो । धेरै आकांक्षी भएकाले उमेदवारबीच ककस गराएर उमेदवारीको कारण प्रस्ट्याउने रणनीतिमा काँग्रेस रहेको थियो । एमाले र काँग्रेस उमेदवार छान्ने तयारीमै रहँदा धेरै ठाउँमा उमेदवारको टुंगो लगाएको माओवादी केन्द्र भने निरन्तर चुनावी अभियानमै सक्रिय देखिएको छ । विराटनगरमा मेयर र उपमेयरमा क्रमशः भोगेन्द्र यादव र नमिता न्यौपानेको नाम टुंगो लागेपछि पार्टीले चुनावी गतिविधिलाई निरन्तरता दिएको छ । उपमेयरकी उमेदवार न्यौपानेले भन्नुभयो,हाम्रो पार्टीको उमेदवारको टुंगो लागि सकेकोले हामीलाई चुनावी अभियानमा सक्रिय हुन सजिलो भयो, निरन्तर मतदाता भेट्ने, कार्यक्रममा सहभागी हुने काम एकै दिन पनि रोकिएको छैन । झापा दमक नगरपालिकाका मेयरका उमेदवार गगन पुरीले पनि चुनावी अभियानलाई तिव्रता दिई रहेका छन । न्यौपानेका अनुसार यो अवधिमा माओवादी केन्द्रले विराटनगरका सत्रवटै वडामा पार्टी कमिटीका बैठक, भेला, टोलमा सेल कमिटी बैठक, जनवर्गीय संगठनका भेला, बुद्धिजीवी र मजदुरको भेला तथा बैठक सम्पन्न गरिसक्यो । एक हजार एक सदस्यीय चुनाव परिचालन कमिटी गठन गरेको माओवादी केन्द्रले दुईचार दिनमै घोषणा पत्र सार्वजनिक गर्ने तयारी गरेको छ । न्यौपाने भन्नुहुन्छ,विराटनगरको एतिहासिक पक्ष, विकास निर्माण, मानवीय पक्ष र सामाजिक क्षेत्रलाई समेट्ने घोषणा पत्र ल्याउँदै छौं । माओवादी केन्द्र १ नम्बर प्रदेशका इञ्चार्ज गोपाल किराँतीले धेरै स्थानमा सर्वसम्मत रुपमा उमेदवार चयन भएकोले दोस्रो चरणमा निर्वाचन हुने यो प्रदेशमा चुनावी कार्यक्रम स्थगन नभएको बताउँदै भन्नुहुन्छ,मिल्न नसकेका ठाउँमा केन्द्रको सल्लाह र सुझावमा उमेदवारको टुंगो लगाइने छ । चुनाव परिचालन कमिटी बनाईयो । शुभचिन्तक, समर्थक र उमेदवारलाई सहनुभूति राख्नेसँग भेट्ने काम गरियो । विराटनगरको विकासका लागि घोषणा पत्र बनाउन अन्तरक्रिया गर्ने, भेटघाट गरियो । मतदाता हाल्न नजान्नेलाई ज्ञान दिने काम गरेका छौं उहाले भन्नुभयो मत बदर नहुने गरी पार्टीकै तर्फबाट मतदाता शिक्षा दिई रहेका छौं । खुला राजनीतिक गतिविधि गरिएन । नोमिनेसन सकिएपछि सभासम्मेलन गर्ने । चोकचौकमा भनाई राख्ने काम गरेका छौं । केन्द्रीय नेतृत्वसमेतको सुझावमा जित्ने र लोकप्रिय उमेदवारलाई सिफारिस गर्ने तयारीमा रहँदै गर्दा केन्द्रबाट निर्णय भएपछि अहिले फेरि उमेदवार चयनमा ध्यान केन्द्रीत गरिएको बताउँदै नेपाली काँग्रेस मोरङका सचिव मोदराज घिमिरेले जानकारी दिनुभयो । पहिलो चरणको निर्वाचन सकिएको छ, धमाधम परिणाम आउँदै छ अब चुनावको चटारो हाम्रोतिर सुरु हुँदैछ , घिमिरेले भन्नुभयो,बैशाख दोस्रो सातासम्ममा काँग्रेसले उमेदवारको टुंगो लगाई सक्ने तयारी गरेको छ । एमाले १ नम्बर प्रदेशका प्रवक्ता हिकमत कार्कीका अनुसार पार्टीले जेठ १० गतेसम्म सबै उमेदवारको टुंगो लगाउने तयारी गरेको छ । पार्टीको बैठक जेठ पहिलो सातामै बस्ने उहाँले जानकारी दिनुभयो । उबेला लगभग उमेदवारको टुंगो लगाउने गरी नै बैठकमा बसेका थियौं,एमाले १ नम्बर प्रदेशका प्रवक्ता तथा पार्टी केन्द्रीय सदस्य हिक्मत कार्कीले भन्नुभयो,निर्वाचन सरेकोले अब फेरि उमेदवार टुंगो लगाएर निर्वाचनमा होमिनु पर्ने भएको छ । एक नम्बर प्रदेशको झापा, मोरङ र सुनसरीमा संघीय समाजवादी फोरमले पनि चुनावी राणनीति बनाउन सुरु गरेको छ ।"
नेपाली सेना र प्रहरीका अस्पताल सर्वसाधारणका लागि खुल्ला,काठमाडौंः सरकारले नेपाली सेना र नेपाल प्रहरीका अस्पताल सर्वसाधारणको उपचारका लागि खुल्ला गर्ने निर्णय गरेको छ। प्रधानमन्त्री तथा मन्त्रिपरिषदको कार्यालय सिंहदरबारमा बसेको मन्त्रिपरिषदको बैठकले नेपाली सेना र नेपाल प्रहरीका अस्पताल सर्वसाधारण जनताको उपचारका लागि बिहीबारदेखि नै खुल्ला गर्ने निर्णय गरेको हो। यसअघि सेना र प्रहरीका अस्पतालमा सर्वसाधारणले उपचार गराउन पाउने व्यवस्था थिए। ति अस्पतालहरुमा नेपाली सेना र नेपाल प्रहरीमा जागिरे रहेका परिवारले मात्रै उपचार गर्न पाउँथे। सरकारको यो निर्णयसँगै अन्य सरकारी अस्पतालहरु जस्तै सेना र प्रहरीका अस्पतालमा सर्वसाधारण जनताले उपचार गराउने पाउनेछन्।
गोदावरी नगरपालिकाको मेयरमा नेपाली कांग्रेस विजयी,"ललितपुर : गोदावरी नगरपालिकाको प्रमुखमा नेपाली काँग्रेसका गजेन्द्र महर्जनले १३ हजार ८२० मत प्राप्त गरी विजयी हुनुभएको छ। महर्जनका प्रमुख प्रतिस्पर्धी नेकपा ९एमाले०का श्यामकृष्ण सिलवालले ११ हजार ८७ मत र माओवादी केन्द्रका श्रीगोविन्द महर्जनले पाँच हजार ६६२ मत प्राप्त गर्नुभएको थियो। त्यसैगरी उपप्रमुखमा नेपाली काँग्रेसका मुना भण्डारी १२ हजार ७७९ मत प्राप्त गरी विजयी हुनुभएको छ। उहाँका प्रमुख प्रतिस्पर्धी एमालेका तारा सञ्जेलले १२ हजार ३९६ मत र माओवादी केन्द्रका सीता घिमिरेले छ हजार ४१३ मत प्राप्त गर्नुभएको छ। तीन गाउँपालिका तीन पार्टीलाई स्थानीय तहको निर्वाचनमा यहाँका तीनवटा गाउँपालिकामा तीन ठूला राजनीतिक दलले एकएक गाउँपालिकामा आफ्नो वर्चस्व कायम गरेका छन्। तीनवटै गाउँपालिकाको मतपरिणामअनुसार वाग्मती गाउँपालिका प्रमुखमा नेपाली काँग्रेसका वीरबहादुर लोप्चन, कोञ्ज्योसोममा नेकपा (माओवादी केन्द्र) का गोपीलाल सिङ्तान र महाँकाल गाउँपालिकामा नेकपा ९एमाले०का रामचन्द्र दाहाल विजयी हुनुभएको छ। वाग्मती गाउँपालिकाको अध्यक्षमा काँग्रेसका लोप्चनले तीन हजार ४०२ मत ल्याएर आफ्नो जित सुनिश्चित गर्नुभएको छ भने उहाँको निकटतम प्रतिद्वन्द्वी नेकपा ९एमाले०का दुर्गाप्रसाद घिमिरेले दुई हजार २५२ मत प्राप्त गर्नुभएको छ। सोही गाउँपालिकाको उपाध्यक्षमा काँग्रेसकै रञ्जना तिमल्सिनाले तीन हजार ४२६ मत ल्याएर विजयी बन्नुभएको छ भने उहाँको निकटतम प्रतिद्वन्द्वी एमालेकी डोलकुमारी सिङ्तानले दुई हजार ३४० मत प्राप्त गर्नुभएको थियो। यसैगरी कोञ्ज्योसोम गाउँपालिकाको अध्यक्षमा एक हजार ७९८ मत ल्याएर माओवादीका सिङ्तान विजयी बन्नुभएको छ। उहाँको निकटतम प्रतिद्वन्द्वी काँग्रेसका राजनप्रसाद घिमिरेले एक हजार ७३२ मत ल्याउनुभएको थियो। सोही गाउँपालिकामा माओवादी केन्द्रकी मिङ्मा लामाले एक हजार ९३३ मत ल्याएर उपाध्यक्ष पदमा विजयी हुनुभयो भने उहाँको निकटतम प्रतिद्वन्द्वी एमालेका सुशीला दुलाल घिमिरेले एक हजार ४५७ मत प्राप्त गर्नुभएको थियो। यस्तै महाँकाल गाउँपालिकाको अध्यक्षमा एमालेका रामचन्द्र दाहालले दुई हजार ८० मतका साथ विजयी बन्नुभएयो, दोस्रो स्थानमा रहनुभएका काँग्रेसका भिमसेन घिमिरेले एक हजार ७२२ मत ल्याउनुभएको छ। सोही गाउँपालिकामा दुई हजार २६३ मत ल्याएर एमालेका कमला तामाङले उपाध्यक्षको पद सुनिश्चित गर्नुभएको छ। काँग्रेसका सुशीला अधिरकारीले सोही पदका लागि एक हजार ३९९ मत ल्याउनुभएको थियो। वाग्मती गाउँपालिका वडा नम्बर १, २, ३ र ४ रमा क्रमशः काँग्रेसका जगत लो, विजय लो, विष्णुप्रसाद तिमल्सिना र नारायण घले वडा अध्यक्षमा निर्वाचित हुनुभएको निर्वाचन अधिकृत रोशनी श्रेष्ठले बताउनुभयो। यसैगरी वडा नम्बर ५, ६ र ७ मा क्रमशः एमालेका उम्मेदवार राजकुमार मगर, लालबहादुर बम्जन र नवराज सञ्जेल विजयी बन्नुभएको छ। कोञ्ज्योसोम गाउँपालिका वडा नम्बर १, ३ र ५ मा क्रमशः माओवादी केन्द्रका सन्तलाल तामाङ, ध्रुव घिमिरे र सुवीन्द्र तामाङ वडाध्यक्षमा विजयी बन्नुभएको छ भने वडा नम्बर ३ र ४ मा क्रमशः काँग्रेसका तिलक लामा र तीर्थ लामा अध्यक्षमा विजयी बन्नुभएको छ। यस्तै महाँकाल गाउँपालिका वडा नम्बर २, ३, ४ र ६ मा क्रमशः एमालेका सन्तमान स्याङ्तान, गङ्गारामा तिमल्सिना, शान्तप्रसाद गौतम र रामकृष्ण आचार्य वडाध्यक्षमा निर्वाचित हुनुभएको छ। काँग्रेसका खोम गौतम वडा नम्बर १ मा खोमप्रसाद दाहाल वडा नम्बर ५ बाट वडाध्यक्षमा विजयी बन्नुभएको मुख्य निर्वाचन अधिकृत बालमुकुन्द दवाडीले बताउनुभयो। रासस"
कांग्रेसले भन्योअपेक्षित परिणाम आएन,"काठमाडौं : नेपाली कांग्रेसले स्थानीय तहको पहिलो चरणको चुनावमा अपेक्षित परिणाम नआएको निष्कर्ष निकालेको छ । विहीबार नेपाली कांग्रेस पदाधिकारी एवम् राजधानीमा उपलव्ध केन्द्रीय सदस्यहरुको चुनावको समीक्षात्मक बैठकले अपेक्षा गरेअनुरुप परिणाम नआएको निष्कर्ष निकालेको हो । कांग्रेस केन्द्रीय कार्यालय, सानेपामा बसेको बैठकपछि पत्रकारहरुलाई जनकारी गराउदै केन्द्रीय सदस्य महेश आचार्यले त्यति राम्रो परिणाम नआएको बताउनुभयो । जति हामीले सोचेका थियौं, त्यति राम्रो भएको छैन । यद्यपि, अन्तिम परिणाम आउन बाँकी छ उहाँले भन्नुभयो । बैठकमा अहिलेको परिणामको समीक्षा गर्दै आगामी चुनावी रणनीति तय भएको आचार्यले जानकारी दिनुभयो । दोस्रो चरणको चुनावमा अलि प्रभावकारी ढंगले प्रस्तुत हुने निर्णय भएको उहाँको भनाई थियो । दोस्रो चरणको स्थानीय चुनावमा प्रभावकारी ढंगले प्रस्तुत हुने र बढीभन्दा बढी परिणाम आफ्नो पक्षमा पार्ने निर्णय गरेको छ । संविधान संशोधन गर्ने र आगामी सरकारको नेतृत्व कांग्रेस सभापति शेरबहादुर देउवाले गर्ने विषयमा पनि बैठकमा छलफल भएको थियो । पूर्वसहमति अनुसार माओवादी अध्यक्ष प्रचण्डले अब कांग्रेस सभापति देउवालाई सत्ता हस्तान्तरण गर्ने आर्चायले बताउनुभयो ।"
सात उपसचिवलाई कारबाहीका लागि निर्देशन,"काठमाडौँ : निर्वाचन आयोगले पहिलो चरणको स्थानीय तहको निर्वाचनको काममा अटेर गर्ने सातजना उपसचिवलाई कारबाही गर्न निर्देशन दिएको छ । तोकेको जिम्मेवारी पूरा गर्न अटेरी गरेको र आयोगले दिएको नियुक्तिपत्रसमेत नलिई गैरजिम्मेवार व्यवहार गरेको जनाउँदै ती सात उपसचिवलाई सचेत गराई १५ दिनभित्र त्यसको जानकारी आयोगलाई उपलब्ध गराउन निर्देशन दिइएको सहसचिव एवम् प्रवक्ता सूर्यप्रसाद शर्माले जानकारी दिनुभयो । अधिकार सम्पन्न वाग्मती सभ्यता एकीकृत विकास समिति गुह्येश्वरीका जीवनराम पुरी, महालेखा नियन्त्रक कार्यालयका काशीनाथ भट्टराई, राष्ट्रपति कार्यालयका प्रह्लादप्रसाद पुडासैनी, सङ्घीय मामिला तथा स्थानीय विकास मन्त्रालयका खेमप्रसाद उपाध्यायलाई सचेत गराउन आयोगले सम्बन्धित मन्त्रालयलाई निर्देशन गर्ने निर्णय भएको हो । पुष्पलाल मध्य पहाडी लोकमार्ग आयोजनाका शिवराम भट्टराई, भौतिक पूर्वाधार तथा यातायात मन्त्रालयका राजेन्द्र घिमिरे र नारायणहिटी दरबार सङ्ग्रहालयका रोहितकुमार ढुङ्गानासहितका उपसचिवलाई पनि सचेत गराई १५ दिनभित्र त्यसको जानकारी दिन सम्बन्धित निकायमा लेखी पठाउने निर्णय भएको आयोगद्वारा जारी प्रेस विज्ञप्तिमा जनाइएको छ । तीन हजार २८५ निर्वाचित भएको औपचारिक जानकारी वैशाख ३१ गते सम्पन्न स्थानीय तह निर्वाचनबाट तीन हजार २८५ प्रतिनिधि निर्वाचित भएको औपचारिक जानकारी प्राप्त गरेको छ । निर्वाचन आयोगमा रहेको संयुक्त निर्वाचन परिचालन केन्द्र (जेइओसी) बाट प्राप्त जानकारीअनुसार, हालसम्ममा ९४ स्थानीय तहको मतगणना कार्य समाप्त भई उम्मेदवारहरूको विवरण प्राप्त भएको छ । पछिल्लो विवरणअनुसार, नगरप्रमुख वा अध्यक्ष ९४, उपाध्यक्षउपप्रमुख ९४, वडाध्यक्ष ७७८, वडा सदस्य एक हजार १८२, महिला सदस्य ५९५ र दलित महिला सदस्य ५४२ निर्वाचित भइसकेको आयोगका प्रवक्ता सूर्यप्रसाद शर्माले जानकारी दिनुभयो । रासस"
तनहुँको भीमाद नगरपालिकामा एमाले विजयी,"दमौलीः तनहुँको भीमाद नगरपालिकामा नेकपा एमालेले जित हासिल गरेको छ। साविकदेखि नै पकड भएको ठानिएको भीमादमा अन्तिम मत गन्न केही घण्टा बाँकी रहँदा नेपाली कांग्रेसले अग्रता लिएको थियो। तर, सुरुवाती झिनो अग्रतालाई अन्त्यमा कायम गर्दै एमालेका मेयर उम्मेदवार मेखबहादुर थापा विजयी हुनु भएको हो। उहाँले कांग्रेसका पुष्पराज पराजुलीलाई तीन सय ८४ को झिनो अन्तरले हराउँदै एमालेका थापा मेयर चुनिनु भएको हो। थापाले ६ हजार चार सय ६४ मत पाउनु भयो भने पराजुलीले ६ हजार ८० मत प्राप्त गर्नु भयो। यसैगरी, उपमेयरमा पनि एमालेले नै जित हासिल गरेको छ। एमाले उम्मेदवार शारदा खनालले ६ हजार सात सय १२ मत पाउँदा कांग्रेस उम्मेदवार इन्दिरा खनालले पाँच हजार सात सय ७५ मत प्राप्त गर्नु भयो।"
"संसदको चालु अधिवेशन अन्त्य गर्ने सरकारको निर्णय, तत्काल संविधान संशोधन नहुने","काठमाडौंः सरकारले संसदको चालु अधिवेशन अन्त्य गर्ने निर्णय गरेको छ। बिहीबार सिंहदरबारमा बसेको मन्त्रिपरिषदको बैठकले आजैबाट संसदको चालु अधिवेशन अन्त्य गर्ने निर्णय गरेको ऊर्जामन्त्री जनार्दन शर्माले जानकारी दिनुभयो। संसद् अधिवेशन अन्त्य भएसँगै सरकारले संसदमा पेश गरेको संविधान संशोधन र महाअभियोग प्रस्ताव तत्काल अघि नबढ्ने भएको छ। मधेस केन्द्रित दलहरुको माग सम्बोधन गर्न भन्दै सरकारले संसदमा संविधान संशोधन प्रस्ताव दर्ता गरेको छ। तर, संसद अधिवेशन आजदेखि अन्त्य भएसँगै संसदमा विचाराधीन महाभियोग प्रस्ताव र संशोधन प्रस्ताव अर्को अधिवेशन सुरु नभएसम्मका लागि यथास्थितिमै रहने निश्चित भएको छ। यसअघि न्यायाधीश चोलेन्द्र शम्शेर जबराको एकल इजलाशले प्रधानन्यायाधीश सुशीला कार्कीमाथि लगाइएको महाभियोग प्रस्ताव अघि नबढाउन सर्वोच्च अदालतले अन्तरिम आदेश दिएको थियो। सर्वोच्चको आदेशसँगै प्रधानन्यायाधीश कार्की नियमित काममा फर्किसक्नु भएको छ। प्रेस काउन्सिलको अध्यक्षमा बराल नियुक्त सरकारले प्रेस काउन्सिलको अध्यक्षमा भवानी बराललाई नियुक्त गरेको छ। वोर्णबहादुर कार्कीको कार्यकाल सकिएसँगै रिक्त रहेको उक्त पदमा बराललाई नियुक्त गरिएको मन्त्री शर्माले जानकारी दिनुभयो।"
"काभ्रेमा ९५ वडाको मत परिणाम सार्वजनिकः एमाले ३७, कांग्रेस ३४ र माओवादी १८ मा विजयी","बनेपाः काभ्रेमा रहेका १३ वटा स्थानीय तहमध्ये नेपाली कांग्रेस तीन स्थानमा विजयी भएको छ। हालसम्म मतपरिणाम सार्वजनिक भएका स्थानीय तहमध्ये नेकपा एमाले र माओवादी केन्द्र एकएक स्थानमा विजयी भएका छन्। कांग्रेसले रोशी, तेमाल र बेथानचोक तथा एमालेले खानीखोला र माओवादी केन्द्र माहाभारत गाउँपालिकामा प्रमुखउपप्रमुखमा विजयी भएका छन्। काभ्रेका पाँचै नगरपालिकामा नेकपा एमाले अगााडि छ। यस्तै, काभ्रेमा रहेका १ सय ३५ वडामध्ये नेकपा एमाले ३७, नेपाली कांग्रेस ३४, माओवादी केन्द्र १८, राप्रपा २, मोहन वैद्य किरण नेतृत्वको माओवादी १, लोकतान्त्रिक फोरम १ तथा दुई जना स्वतन्त्र उम्मेदवार विजयी भएका छन्।"
"काठमाडौं महानगरमा एमालेले लियो अग्रता, कांग्रेस सँससँगै","काठमाडौं : मतगणना ढिलो भएको गुनासो बढेसँगै निर्वाचन आयोगले काठमाडौं महानगरपालिकामा बुधबारदेखि ११ स्थानमा गणना गरिरहेको छ । गणना ढिलो भएको भन्दै दलहरू तथा मतदाताले गुनासो गरेपछि मंगलबारसम्म एक ठाउँबाट मत गन्दै आएको आयोगले गणनास्थल थपेको हो । बुधबार वडा नं २ र ३ का साथै वडा नं २५ देखि ३० सम्म एकसाथ गणना सुरु भएको थियो । तीन दिनदेखि जारी मतगणनास्थलमा बुधबार पनि समर्थक र कार्यकर्ताको बाक्लो उपस्थिति देखिन्थ्यो । उनीहरूलाई मत परिणाम माइकबाट सुनाइएको छ । प्रमुख निर्वाचन आयुक्त अयोधिप्रसाद यादवले काठमाडौं महानगरपालिकाको मतगणना छिटो गराउन ११ वटा डेक्स थप्ने बताएलगत्तै आयोगले ११ ठाउँबाट गन्न थालेको हो । पछिल्लो परिणामअनुसार काठमाडौं महानगरपालिकाको मेयर पदमा एमालेका विद्यासुन्दर शाक्यले अग्रता लिनुभएको छ । नेपाली कांग्रेसका राजुराज जोशीले उहाँलाई पछ्याइरहनुभएको छ । मंगलबार जोशीले अग्रता लिए पनि बुधबारबाट शाक्यले अग्रता लिनुभएको हो । विवेकशील पार्टी नेपालकी रञ्जु दर्शना तेस्रो स्थानमा हुनुहुन्छ । दर्शनालाई साझा पार्टीका किशोर थापाले पछ्याइरहनुभएको छ । नेकपा माओवादीबाट सर्वोत्तम डंगोल र नयाँ शक्ति तथा संघीय समाजवादी पार्टीका पवित्र बज्राचार्य निकै पछाडि पर्नुभएको छ । उममेयर पदमा नेपाली कांग्रेसकी हरिप्रभा खड्गीलाई राप्रपाका राजाराम श्रेष्ठले पछ्याइरहनुभएको छ । साझा पार्टीकी निरूपमा यादव र माओवादी केन्द्रकी सुशीला पौड्याल भने केही पछाडि हुनुहुन्छ । काठमाडौं महानगरपालिकाबाट नेपाली कांग्रेस, नेकपा एमाले, माओवादी केन्द्र, नेकपा माले, नेपाल मजदुर किसान पार्टी, राष्ट्रिय जनमुक्ति पार्टी राष्ट्रिय जनमोर्चा, फोरम र नयाँ शक्ति, कम्युनिस्ट पार्टी संयुक्त गरी १० दल र स्वतन्त्र १६ गरी जम्मा २६ जनाले मेयर पदमा उम्मेदवारी दिएका छन् । शंखरापुरमा एमाले विजयी उपत्यकाकै शंखरापुर नगरपालिकामा एमालेका सुवर्ण श्रेष्ठ ४ हजार ८६९ मत ल्याएर विजयी हुनुभएको हो । उहाँका निकट प्रतिस्पर्धी नेपाली कांग्रेसका शंकर तिवारीले २ हजार ९४७ मत प्राप्त गर्नुभएको छ । उपमेयरमा पनि एमालेकै शुक्रलक्ष्मी श्रेष्ठ विजयी हुनुभएको छ । श्रेष्ठले ५ हजार ४३ मत प्राप्त गर्नुभएको छ । उहाँकी प्रतिद्वन्द्वी मञ्जु खड्काले ३ हजार ३०० मत प्राप्त गर्नुभएको छ । नौवटा वडा रहेको शंखरापुर नगरपालिकामा वडा नं १, २, ५, ८ र ९ मा एमालेले जितेको छ । वडा नं ३ नेकपा माओवादी केन्द्र, ४ नेपाली कांग्रेस तथा ६ र ७ मा राप्रपाले जित हासिल गरेको निर्वाचन अधिकृत भुवनेश्वर पौड्यालले अन्नपूर्णलाई बताउनुभयो । चन्द्रागिरिमा कांग्रेस अगाडि उपत्यकाकै चन्द्रागिरि नगरपालिकाका ६ वटा वडाको नतिजा आएको छ । वडा नं १, २ र ३ वडामा एमालेका राजन केसी, माओवादीका गोपी सुर्खेती र कांग्रेसका दुर्गा महर्जन विजयी हुनुभएको छ । त्यस्तै ४ मा नेपाली कांग्रेसका कृष्ण शाही, ५ मा एमालेका कान्छा भाइ महर्जन र ६ मा सञ्जय सिग्देल विजयी हुनुभएको हो । १५ वटा वडा रहेका चन्द्रागिरि नगरपालिकाको प्रमुखमा १८ जनाले उम्मेदवारी दिए पनि नेपाली कांग्रेसका घनश्याम गिरी र एमालेका प्रल्हाद कार्कीबीच मुख्य प्रतिस्पर्धा भइरहेको छ ।"

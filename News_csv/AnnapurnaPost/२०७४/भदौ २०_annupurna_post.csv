शीर्षक,विवरण
खाद्य संकट,"दसैं नजिकिँदै गर्दा मध्यपश्चिमको जाजरकोटबाट नरमाइलो समाचार आएको छ । त्यहाँको बारेकोटलगायत गाउँमा खाद्य संकटका कारण थुप्रै नागरिकलाई छाक टार्ने पिरलोले गाँजेको छ । पहाडी र हिमाली जिल्लामा खाद्यान्न अभाव बर्सेनि दोहोरिने रोग हो । सरकारले त्यस्तो अभावलाई सम्बोधन गर्न ढुवानीमा अनुदान दिई चामल वितरण गर्ने गरेको पनि छ । तर, ढुवानीका लागि टेन्डर आह्वानलगायत झन्झटिलो कागजी प्रक्रिया, सरकारी ढिलासुस्ती र वर्षाले बाटोघाटो प्रभावित हुँदा त्यस क्षेत्रका बासिन्दा बर्सेनि खाद्य संकटको चपेटामा पर्ने गरेका छन् । सरकार अर्थात् व्यवस्था परिवर्तनले पनि पश्चिम नेपालको पहाडी क्षेत्रका बासिन्दाको छाकटार्ने पिरलो सम्बोधित हुन सकेको छैन । पहिले ठूलाबडा को सिफारिस लिई सदरमुकामस्थित खाद्य संस्थानका डिपोमा चामलका लागि भिड्नुपर्ने बाध्यता थियो, अहिले सदरमुकामबाहेकका गाउँमा किनेर पनि अन्न नपाइने अवस्था देखिएको छ । यो लोकतान्त्रिक सरकार र लोककल्याणकारी राज्यका लागि लाजमर्दो विषय हो । पश्चिमका जिल्लामा हुने खाद्य संकटमा मुख्य तीन कारण छन् । एक, यातायात । अहिले सुदूरपश्चिमका प्रायः सबै जिल्ला सदरमुकामलाई सडक सञ्जालले छोइसकेको छ । विगतको तुलनामा सदरमुकाममा प्रायः सरकारी अनुदान र व्यापारका लागि लगिएको चामल पुग्ने गरेको छ । यद्यपि, सदरमुकामभन्दा टाढाका गाउँमा अझै यातायातको सहज पहुँच छैन । स्थानीय खाद्यलगायत दैनिक उपभोग्य सामग्री खच्चडलाई बोकाएर वा आफंै बोकेर पुर्याउँछन् । हातमा पैसा हुँदासमेत स्थानीयले खाद्यान्न किन्न नपाउने अवस्था सिर्जना भएको छ । दुई, सरकारी ढिलासुस्ती खाद्यान्न संकटका लागि उत्तिकै जिम्मेवार छ । सरकारले पहाडी र हिमाली भेगका बासिन्दालाई लक्ष्य गरेर चामल ढुवानीमा अनुदान दिनु सकारात्मक पक्ष हो । तर, यससम्बन्धी प्रक्रियागत ढिलासुस्तीका कारण सधैंजसो दसैंतिहारजस्ता महत्वपूर्ण पर्वको मुखमा जनता भोकै रहनुपर्ने अवस्था निम्तनुले सरकारको कार्यशैलीमाथि प्रश्न उठ्छ । हरेक वर्ष एउटै समस्या दोहोरिनु र सरकारले त्यसको हल खोज्न नसक्नु गैरजिम्मेवारपनको पराकाष्ठा हो । तीन, स्थानीय स्तरमा उत्पादन हुन सक्ने खाद्यान्न राम्रोसँग प्रयोग नहुनु संकटको अर्को कारण हो । त्यहाँ कोदो, फापर, गहुँ, मकै, जौजस्ता बाली फले पनि त्यसको उत्पादनका लागि आवश्यक श्रमशक्ति प्रायः विदेशमा छ । भएकै जमिनमा समेत कतिपय स्थानीयले खेती गर्न छाडेका छन् । अनुदानको चामल खान तयार हुने तर आफ्नो पाखामा खेती नगर्ने र स्थानीयभन्दा आयातीत खाद्यान्न नै रुचाउने प्रवृत्ति पनि खाद्यसमस्याका निम्ति जिम्मेवार छ । नेपालको संविधानको धारा ३६ ले प्रत्येक नागरिकलाई खाद्यसम्बन्धी हक हुने उल्लेख गरेको छ । संविधानले नागरिकलाई खाद्यवस्तु अभावमा जीवन जोखिममा पर्ने अवस्थाबाट सुरक्षित हुने हकको व्यवस्था गरेको छ । संविधानमा यति प्रस्ट रूपमा व्यवस्था गर्दासमेत नागरिक भोकै पर्नु सरकारका लागि लज्जाजनक कुरा हो । यसका लागि सम्भावित संकटको अनुमान गरी सरकारले खाद्य संकटको सम्भावना भएका ठाउँमा पहिले नै पर्याप्त चामललगायत खाद्यान्न भण्डारण गर्न आवश्यक छ । पहाडी, हिमाली भेगमा खाद्य सुरक्षाको मुद्दा सम्बोधन गर्न सडक सञ्जाल नपुगेका ठाउँमा यातायातको पहुँच सहज बनाउने, वर्षामा भत्किएका सडक मर्मत र स्तरोन्नति गर्नेतर्फ सरकार केन्द्रित हुनुपर्छ । त्यस्तै, ढिलो र झन्झटिलो कागजी प्रक्रियालाई छिटो र छरितो बनाउन जरुरी छ । खाद्यान्न ढुवानीको टेन्डर प्रक्रियालाई छिटो गराई चाहिने स्थानमा खाद्य पुर्याउने र स्थानीय उत्पादन बढाउनेतिर केन्द्रित हुने हो भने अहिलेको जस्तो अवस्था नआउन सक्छ । आफ्ना नागरिकको गाँस, बास र कपासको सुनिश्चितता गर्ने दायित्व सरकारको हो । सरकारले शीघ्रातीशीघ्र जाजरकोटका जनताको छाक टार्ने चिन्ताको सम्बोधन गर्न सक्नुपर्छ ।"
"२३२ मतदानस्थल संवेदनशील, सुरक्षा कडा बनाइयो","गौशाला: असोज २ गते हुन गइरहेको स्थानीय तहको तेस्रो चरणको निर्वाचनमा महोत्तरी जिल्लाका २३२ मतदानस्थल संवेदनशील रहेका छन्। जिल्लाका कूल २५८ मतदानस्थलमध्ये २३२ वटा मतदानस्थल संवेदनशील रहेका जिल्लाका सुरक्षा निकायले बताएका छन्। त्यसमध्ये पनि १३५ वटा मतदानस्थल अति संवेदनशील र ९७ वटा मतदानस्थल संवेदनशील रहेका छन्। महोत्तरी जिल्लाका केवल २६ वटा मतदानस्थल सामान्य रहेका छन्। जिल्लाको करिब ७० प्रतिशत भूभाग पश्चिम र दक्षिणमा भारतीय सीमासँग जोडिएको र बढीभन्दा बढी मतदानस्थल सोही सीमानाकासँग जोडिएको हुनाले २३२ वटा मतदानस्थल संवेदनशील रहेका छन्। भारतीय सीमासँग महोत्तरीका विभिन्न १३ वटा स्थानबाट नेपालभारत आउजाउ हुने गरेको छ भने बनको बाटो करिब ४० किमीसम्म खुल्ला नै रहेकाले यस जिल्लाका अधिकांश मतदानस्थल संवेदनशील रहेका छन्। सुरक्षा व्यवस्था कडा बनाइयो यसैबीच, आगामी असोज २ गते हुने स्थानीयतहको तेस्रो चरणका लागि महोत्तरीमा सुरक्षा व्यवस्था कडा बनाइएको छ। प्रहरी उपरीक्षक कुबेर कडायतले पत्रकारसँग कुराकानी गर्दै जिल्लाका हरेक मतदानस्थलमा सुरक्षाको भरपुर व्यवस्था गरेको बताए।"
वीरगञ्ज महानगरको टिकट नपाएपछि राजपाका महासचिवले पार्टी छोडे,"वीरगन्ज : प्रदेश नम्बर २ को एक मात्र महानगर वीरगन्ज महानगरपालिकको मेयरमा पार्टी नेतृत्वले टिकट नदिएपछि राष्ट्रिय जनता पार्टी (राजपा) का महासचिव एंव पूर्वमेयर विमल श्रीवास्तवले पार्टी परित्याग गरेका छन्। काठमाडौंबाट मङगलबार साँझ पार्टी नेतृत्वले वीरगन्जको मेयरमा पार्टीका अर्का महासचिव राजेशमान सिंहलाई उम्मेदवार बनाएको औपचारिक घोषणा गरे लगत्तै श्रीवास्तवले वीरगन्ज स्थित आफ्नो निवासमा मङगलबार साँझ आफ्ना समर्थक नेता कार्यकर्ता माझ पार्टी परित्यागको घोषणा गरेका हुन्। राजपा परित्याग गरेका श्रीवास्तव विजय गच्छदार नेतृत्वको नेपाल लोकतान्त्रिक फोरमा प्रवेश गरेका छन्। राजपाले मधेसी जनताको भावना विपरित काम गरेकाले पार्टी परित्याग गरेको श्रीवास्तवको भनाइ छ। राजपाले वीरगन्जको सवालमा जुन निर्णय गरेको छ त्यो मधेसी जनताको भावना विपरित हो, श्रीवास्तवले भने, पैसाको चलखेल गरेर वीरगन्जको मेयरको टिकट बिक्री भएको छ। उनले बुधबार लोकतान्त्रिक फोरमका तर्फबाट वीरगन्ज महानगरको मेयरमा मनोनयन दर्ता गर्ने उद्घोष समेत गरेका छन्। राजपाले वीरगन्जको मेयरमा सिंहलाई मेयर पदको उम्मेदवार बनाएपछि श्रीवास्तवसंगै राजपाका केन्द्रीय सदस्यहरु शशीकपुर मियाँ, पुरुषोत्तमलाल झा, लक्ष्मीकान्त तिवारी, किशोरी यादवले पनि राजीनामा दिएका छन्। उनीहरु पनि लोकतान्त्रिक फोरममा प्रवेश गरेका छन्। राजनीतिक यात्रामा गुरु र चेला भनेर चिनिएका श्रीवास्तव र सिंह २०७० सालको संविधानसभाको निर्वाचनमा पनि एउटै क्षेत्र पर्सा क्षेत्र नम्बर १ बाट चुनाव लडेका थिए। त्यस बेला श्रीवास्तव तत्कालीन तराई मधेस लोकतान्त्रिक पार्टीबाट र सिंह तत्कालीन राष्ट्रिय मधेस समाजवादी पार्टीबाट चुनावी मैदानमा थिए। कांग्रेसका उम्मेदवार राजेन्द्रबहादुर अमात्य निर्वाचित भएको उक्त निर्वाचनमा श्रीवास्तव दोश्रो स्थानमा र सिंह तेश्रो स्थानमा सिमित भएका थिए। दोश्रो संविधानसभाको निर्वाचन अघि राप्रपामा रहेका श्रीवास्तवको राजनीतिक सहयोगीका रुपमा सिंह परिचित थिए। सिंह २०५४ सालको स्थानीय निर्वाचनमा तत्कालीन वीरगन्ज उपमहानगरपालिकाको वडा ३ बाट नगर परिषद् सदस्य निर्वाचित भएका हुन्। २०५४ सालमा श्रीवास्तवले नेतृत्व गरेको स्वतन्त्र समूहमा रहेका सिंह श्रीवास्तवका निक्कै नजिकका मानिन्थे। अब असोज २ गते हुन लागेको स्थानीय तहको निर्वाचनमा फेरि एउटै पदमा यी दुइ गुरु र चेला बीचको भिडन्त हुन लागेको छ। प्रदेश नम्बर २ मा स्थानीय तह निर्वाचनका लागि असोज २ को मिति तोकिएदेखी नै वीरगन्ज महानगरको मेयरमा राजपाका तर्फबाट श्रीवास्तव र सिंह बीच रस्साकस्सी चल्दै आएको थियो। राजपामा पार्टी छोड्ने लहर : यो पनि पढ्नुहोस् माओवादीसँग मेयरको टिकट लिएर राजपा नेताले पार्टी छोडे"
आयोगमा तीन महिनामा चार सचिव,"काठमाडौं: निर्वाचन आचारसंहिताका कारण भदौ महिनामा हुने नियमित सरुवाको कामलाई सामान्य प्रशासन मन्त्रालयले थाती राखेको छ तर स्थानीय तहको निर्वाचन सुरु भएयता निर्वाचन आयोग सचिव सरुवाको रोगले ग्रस्त बनेको छ। सरकारले स्थानीय तहको निर्वाचन सुरु गरेयता आयोगमा चार सचिव हेरफेर भएका छन्। सार्वजनिक निकायमा सरुवा, बढुवा तथा नियुक्ति गर्न आचारसंहिताले रोक लगाए पनि निर्वाचन आयोगमै भने सचिव सरुवा भइरहेको छ। असोज २ मा स्थानीय तह तेस्रो चरणको निर्वाचन तयारी गरिरहँदा आयोगमा दुई दिनमै सचिव हेरफेर भएको छ। ३१ वैशाखको पहिलो चरणको निर्वाचन सम्पन्न भएसँगै असार ८ मा आयोगका तत्कालीन सचिव गोपीनाथ मैनालीको सरुवा भएको थियो । उनी जम्मा नौ महिना मात्रै आयोगमा रहे। त्यसपछि आयोगका सहसचिव महेश्वरप्रसाद न्यौपानेलाई निमित्त सचिवको जिम्मेवारी दिइएको थियो। सरकारले पछि सचिवमा पदोन्नति गरे पनि उनी जम्मा दुई महिना मात्रै आयोगमा सचिव भएर काम गर्ने अवसर पाए। आयोगका सचिव महेश्वर न्यौपानेलाई सरुवा गरी उनको ठाउँमा ल्याइएका सचिव शंकरप्रसाद अधिकारले आयोगमा जम्मा दुई दिन मात्रै हाजिर गर्न भ्याए। भदौ १५ मा आयोगमा हाजिर भएका थिए उनी । क्षेत्र निर्धारण आयोगका सदस्यसचिव रहेका बेगेन्द्रराज शर्माले सोमबारदेखि निर्वाचन आयोगको सचिवका रूपमा हाजिर सुरु गरिसकेका छन् । आगामी मंसिर १० र २१ को प्रतिनिधिसभा र प्रदेशसभाको निर्वाचन तयारी तीव्र पारिएका बेला आयोगमा सचिव हेरफेर हुँदा काम कारबाहीमा अप्ठ्यारो पर्ने गरेको आयोगका एक उच्च अधिकारीले बताए । प्रधानमन्त्री र आयोगको दबाबका कारण सरुवाले नियमितता पाएको एक सचिवले जानकारी दिए । नयाँले सबै कुरा बुझ्न समय लाग्छ, निर्वाचनको तयारीका लागि समय कम भइरहेका बेला सचिवको नियमितजसो सरुवा भइरहनुले आयोगका कामकारबाहीमा ठूलै असर पर्छ', उनले भने। प्रशासनविद् प्राडा मधुनिधि तिवारी आयोगमा नियम कानुन मान्ने र नमान्नेको द्वन्द्वले सचिवको सरुवा भएको बताउँछन्। आयुक्तहरू आफ्नो मर्यादामा रही सुशासन कायम गराउनुको साटो त्यसविपरीत काम हुनु दुःखको कुरा हो', उनले भने। दुई दिन आयोगमा हाजिर भई प्रधानमन्त्री कार्यालयमा सरुवा भएका सचिव शंकरप्रसाद अधिकारी सरकारले खटाएको ठाउँमा आफू गएको बताए। मेरो सरुवा अस्वाभाविक नभई नियमित हो', उनले अन्नपूर्णसँग भने। सरुवाले निर्वाचनको तयारीमा असर पार्नुका साथै आयोगमा एउटा बेथिति निम्तिएको आयोगका कर्मचारीको गुनासो छ । आयोगका प्रमुख आयुक्त डा अयोधीप्रसाद यादव निर्वाचनलाई व्यवस्थित रूपमा सञ्चालन गर्न सरकारले सचिव हेरफेर गरेको दाबी गरे।"
यी हुन् जनकपुर उपमहानगरपालिकाका मेयर र उपमेयरका उम्मेदवार,"जनकपुरधाम : मनोनयन पत्र दाखिलाको पूर्वसन्ध्यामा प्रमुख राजनीतिक दलले उम्मेदवारको टुंगो लगाउँदा जनकपुरमा चुनावी चहलपहल न्यून भएको छ। असोज २ गतेका लागि निर्धारित तेस्रो चरणको निर्वाचनको मनोनयन पत्र बुधबार दाखिला गर्ने निर्वाचन आयोगले तय गरेको हो। तर, प्रमुख राजनीतिक दलहरुले उम्मेदवारको टुंगो समयमा नलगाउँदा मनोनयन पत्र दाखिला भएपछि मात्र मतदाताले उम्मेदवार चिन्ने अवस्था सृजना भएको छ। जनकपुर उपमहानगरपालिकामा नेपाली कांग्रेस, राष्ट्रिय जनता पार्टी नेपाल र संघीय समाजवादी फोरम नेपालले मनोनयन दाखिलाको दुई दिन अगाडि उम्मेदवार सार्वजनिक गरेका थिए। माओवादी केन्द्र, र एमालेले मंगलबार साँझ मात्र आधिकारीक रुपमा उम्मेदवारको टुंगो लगाएको छ। कांग्रेस धनुषाले अत्याधिक प्रतिस्पर्धा पश्चात जनकपुर उपमहानगरपालिकाको मेयर पदका लागि मनोज साह र उपमेयरमा निलम कुमारी कर्णलाई उम्मेदवार बनाएको हो। कांग्रेस धनुषा जिल्लाका नेता दिगम्बर रायले पार्टी भित्र इमान्दार र अनुभवीलाई किनारा लगाएर एकल निर्णयको आधारमा साहलाई टिकट दिइएको भन्दै असन्तुष्टी व्यक्त गरेका छन्। त्यसैगरी राजपा नेपालले प्रजातान्त्रिक आन्दोलनमा सक्रिय तथा जनकपुरका पूर्व उपमेयर लालकिशोर साहलाई मेयरको लागि उम्मेदवार बनाएको छ। उपमेयरमा पार्टीकी महिला नेतृ रिता झालाई टिकट दिइएको छ। राजपा भित्र टिकट वितरणको विषयमा विवाद देखिएको थियो। तर, अन्ततः साहलाई नै मेयरमा उम्मेदवार बनाइएको हो। संघीय समाजवादी फोरम नेपालले जनकपुरको मेयर पदमा विष्णुदेव साह र उपमेयरमा रिताकुमारी यादवलाई उम्मेदवार बनाएको छ। माओवादी केन्द्रले मंगलबार साँझ मात्रै उम्मेदवारको नाम सार्वजनिक गरेको छ। रामचन्द्र झा समेत पार्टीमा प्रवेश गरेपछि उम्मेदवारहरुको समायोजन गर्न केही समय बढी लागेको माओवादी केन्द्रका जिल्ला इन्चार्ज झल्कु यादवले जानकारी दिए। माओवादी केन्द्रको तर्फबाट जनकपुरमा मेयरका लागि चन्द्रशेखर साह र उपमेयरका लागि अम्बिका यादवलाई उम्मेदवार बनेका छन्। एमालेले जनकपुर उपमहानगरपालिकाको मेयरमा लक्ष्मीनारायण भगत र उपमेयरमा पुनमकुमारी मिश्रको नाममा सहमति गरेको छ।"
राजपाले टुंग्यायो महोत्तरीमा उम्मेदवार,"गौशाला: निकै रस्साकस्सी पश्चात् राष्ट्रिय जनता पार्टी नेपाल, महोत्तरीले आसन्न स्थानीय तह तेस्रो चरणको निर्वाचनका लागि प्रमुख तथा अध्यक्षका उम्मेदवारको टुंगो लगाउन सफल भएको छ। सो पार्टीका नेता सुदीप झाका अनुसार महोत्तरीको सदरमुकाम जलेश्वर नगरपालिकाको प्रमुखमा रामशंकर मिश्र, गौशाला नगरपालिकाको प्रमुखमा देवनारायण महतो, मनरासिस्वा नगरपालिकाको प्रमुखमा सञ्जय सिंह, रामगोपालपुर नगरपालिकाको प्रमुखमा रामबाबु मण्डल र भंगहा नगरपालिकाको प्रमुखमा सञ्जीव साहको नाम टुंगो लगाएको छ। त्यस्तै, बलवा नगरपालिकाको प्रमुखमा विजय महतो, औरही नगरपालिकाको प्रमुखमा शंकर यादव, मटिहानी नगरपालिकाको प्रमुखमा हरिप्रसाद मण्डल र लोहारपट्टि नगरपालिकाको प्रमुखमा जानकीशरण साहको नाम टुंगो लगाएको जनाइएको छ। यसैगरी, सो पार्टीले जिल्लाको सोनमा गाउँपालिकाको अध्यक्षमा विश्वेश्वर यादव, महोत्तरी गाउँपालिकाको अध्यक्षमा सुनिल यादव, पिपरा गाउँपालिकाको अध्यक्षमा विनोद चौधरी, सम्सी गाउँपालिकाको अध्यक्षमा रामबाबु साह र एकडारा गाउँपालिकाको अध्यक्षमा रामछविला साहलाई उम्मेदवारका रुपमा चयन गरेको नेता झाले बताए। राजपाले जिल्लाको बर्दिबास नगरपालिकामा नेपाली काग्रेससँग तालमेल गरी चुनाव लड्ने वातावरण बनिरहेकाले बर्दिबासको उम्मेदवार अहिलेसम्म टुंगो लगाउन नसकिएको नेता झाले बताए। दश नगरपालिका र पाँच गाउँपालिका गरी १५ स्थानीय तह रहेको महोत्तरी जिल्लामा राजपाले १४ स्थानको प्रमुखअध्यक्षको नाम टुंगो लगाएको छ भने उपप्रमुखउपाध्यक्ष र वडाध्यक्ष तथा वडा सदस्यको नाम मगलबार टुंगो लगाउने योजना रहेको नेता झाले बताए। रासस"
कांग्रेसले प्रदेश नम्बर२ का उम्मेदवारको टुंगो लगायो (सूचीसहित),काठमाडौं : नेपाली कांग्रेसले प्रदेश२ का उम्मेदवारको नाम टुंगो लगाएको छ । प्रदेश२ मा असोज २ गते हुने स्थानीय तहका उम्मेदवारको टुंगो लगाएको हो । दुई नम्बर प्रदेशमा रहेका १३६ स्थानीय तहमध्ये कांग्रेसले केही स्थानमा तालमेल गर्ने तयारी गरेको कांग्रेसले अधिकांश स्थानीय तहका उम्मेदवारको नाम टुंगो लगाएको हो ।
यी हुन् प्रदेश२ का एमालेका उम्मेदवार (सूचिसहित),काठमाडौं : एमालेले असोज २ गते प्रदेश२ मा हुने स्थानीय तहको तेस्रो चरणको निर्वाचनका सबै उम्मेदवारको घोषणा गरेको छ । मंगलबार पार्टी मुख्यालय धुम्बाराहीमा पत्रकार सम्मेलन गरेर एमालेले प्रदेश२ का सबै उम्मेदवारको नाम सार्वजनिक गरेको हो ।
पीडामा मलहमपट्टी गर्ने उम्मेदवार खोज्दै मुसहर,"बर्दिबास : सबै रंगका नेताहरु भोट माग्न घरमा आउँछन् । भोट मलाई दे, मलाई दे भन्छन्, गौशाला नगरपालिका४ मलहनियाँकी ३० बर्षीय लखियादेवी मुसहरले भनिन्, घर बाढीले लडाइदियो । अब कहाँ बस्ने ठेगान छैन । न खाने अन्न छ । गाउँ चहारेर पिउने पानी ल्यानुपर्छ । बावापुर्खादेखी औलानी जग्गामा बसेका उनको बसोबास छ । बसेको जग्गाको लालपुर्जा हातमा छैन । कसले कति खेर भगाई दिन्छ, चिन्ताले उनी पिरोलिएकी छिन् । मानिस एक पुस्ता गरिव हुन्छ, दुई पुस्ता । तर, लखियादेवीका परिवार पुस्तौंनी रोग, भोक, शोक, अशिक्षाले थलिएका छन् । लखियादेवीले आफ्नो पीडा पोखेर विट मारिन् । बर्खापछि लागेको प्रचण्ड घाममा पिपल रुखको छहारीमा भेटेमा ४८ बर्षीय हरदेव मुसहरले दुःखका पोकाहरु खोले । घर सडकमै छ । सडक बन्दै छ । अब हाम्रो घर उठ्नेभयो, हरदेवले चिन्ता जाहेर गर्दै भने,हामीलाई कसैले वास्ता गर्दैन । चुनाव आएभने नेताहरु भोट लिन संग मात्र मतलब राख्छन् । मलहनियाँमा हरदेव परिवारको चार पुस्ताको बसोबास छ । उनको बुवा कन्ना , हजुर वुवा सैनिया पनि मलहनियाँमै स्वर्गीय भए । हरदेवका १ छोरा र ४ छोरी छन् । यसरी हेर्दा हरदेवको चार पुस्तौंनिको बसोबास छ । हरदेव भन्छन्,मैले आफ्नो जीवनमा चार वटा चुनावमा भोट हालेर चार उमेदवार जिताए । मैले जिताएको नेता मन्त्रि बन्यो । मुसहरको दुःख बीसको उन्नाइस भएन । ज्युँको त्युँ छ। विगत्मा नेताहरुले मुसहर जस्ता गरिवको भोट नोट दिए खरिद गरे । मुसहरहरुलाई दारु र मासुको भोज खुवार भोट तानेर जिते, हरदेवकै गाउँले रामतार मुसहर भन्छन्,हामी पुस्तौंनी पीडाबाट तंग्रि रहेका छौं । रामतारको कुरामा उनको ६० बर्षीय हजुर वुवा मुनेश्वर मुसहर थप्छन्, नेताहरु होसियार भएहुन्छ । अब मुसहर दारु र मासुमा बिक्दैन । हामी बसेको जग्गाको लालपुर्जा दिएर घर बनाई दिनेलाई हामी भोट दिन्छौं । गरिवलाई भलाई गर्नेलाई नेताले यसपालिको चुनावमा भोट पाउँछ । जो गरिवलाई हेर्छ उही हाम्रो देवता हो । हरदेवको गाउँमा ४० घरधुरीको झन्डै २५० जनामा मुसहरको बसोबास छ । बस्तीमा एक जना सुनिल मुसहर बोडिङ्गको ७ कक्षामा पढ्छन् । सुनिल बाहेक अधिकांस बालबालिकाहरु स्कूल बाहिरै छन् । उनीहरु आफ्ना दिनहरु खन्दै मुसा पर्ने काममा खर्चिन्छन् । केही बस्तीका बच्चाहरु नजिकैको जनता मावि रजखोरमा जान्छन् । तर, उनीहरुलाई पढाउन शिक्षकहरु चेष्टा नगरेको मुसहर समुदायको गुनासो छ । हाम्रो छोरा छोरीलाई माटरहरुले पढाउँदैन । भगाई दिन्छ, बस्तीकी गृहिनी कलसी देवी मुसहरले भनिन्,हामीलाई सबै कुरा दुखैछ । पानी लिन गाउँ चहानु पर्छ । घरमा विजुली छैन । बस्ती अगडी पोलमा तार टाँगिएको छ । लाइन पनि छ । तर मुसहरहरुसंग विजुलीको मिटर राख्ने पैसा नहुँदा उनीहरु अहिले पनि टुक्कीको भरमा जीवन विताउँदै आएका छन् । उनी अघि थप्छिन्,छोराछोरीलाई विद्धान बनाउने नेताहरुलाई चुनावमा भोट दिन्छु । बनिवुतो गरेर दिनको बलतल्ल मुसहरहरुले ३ सय कमाउँछन् । त्यसैमा दाल, चामल, तिमन तरकारीको किन्नु पर्छ, बस्तीकी २५ बर्षीय रजीता सदाले भनिन्, एक दिन काम पाएन भने भोकै बस्नु पर्छ । हाम्रो लागि कोही छैन यहाँ । चुनाव लाग्यो की नेताहरु हात जोड्दै गाउँ पस्छन् । मलाई भोट दे । जित्यो भने जे भन्छौ त्यही गरिहिन्छु तिमीहरुलाई । जितेर गएपछी देह देखाउन पनि नेताहरु गाउँ आउँदैनन् । मलहनियाँका मुसहरका मात्र यो पीडा होइन् । यो तराई मधेसमा बसोबास गर्ने २२ जिल्लाका मुसहरहरुको पुस्तौंदेखिको साँझा पीडा हो । महोत्तरी, धनुषा, सिरहा, सप्तरी, सुनसरी, उदयपुर, सिन्धुली, मोरङ्ग, झापा, नवलपरासी, पर्सा, बारा, रौतहट, सर्लाही, काठमाडौं लगायत लाखौं मुसहरहरु आफु बस्दै आएका जग्गाको लालपुर्जाबाट वञ्चित छन् । मुसहर समुदायले बर्षाै देखि घर बनाई भोग चलनगर्दै आएका जग्गाको लालपुर्जा उनीहरुको नाममा प्रदान गरिनु पर्ने, मुसहर समुदायको सांस्कृतिक धरोहरको रुपमा रहेको शबरीमाता र दिनाभद्रीको नाममा रहेको जग्गा मुसहर समुदायलाई उपलब्ध गराउनु पर्ने र मुसहरहरुको समग्र समस्याको समाधानको लागि मुसहर आयोगको अबिलम्व गठन गर्नु पर्ने तीन बुदें माग सहित उनीहरुले फाल्गुण ८ गते जिल्ला जिल्लाका सिडियो मार्फ प्रधानमन्त्रीलाई ज्ञापन पत्र बुझाएका थिए । उनीहरुको पीडामा मलहम पट्टी गर्न न नेता तयार भए न त सरकार नै । देशमा तन्त्र फेरीयो तर मुसहर समुदायको जीवन स्तर जस्ताको त्यस्तै छ । नागरिकता, बसोबास गरेको जग्गाको लालपूर्जा, गाँस, बास, कपासको व्यस्था, स्वास्थ्य, मुसहरलाई महादलितमा सुचिकृत गरि सोही अनुसारको व्यवस्था गरिनु पर्ने, दिनभद्रीलाई राष्ट्रिय विभुति घोषणा गरिनु पर्ने माग रहेको मुसहरहरुको हकहितका लागि काम गर्ने भोर संस्थाका अध्यक्ष राजकुमार महतोले बताए । उनका अनुसार ८० प्रतिशत मुसहर नागरिकताबाट वञ्चित छ ।९५ मुसहर बसोबास गर्ने जग्गाको लालपुर्जा पाउन सकेका छैनन् । गाउँको साँहुमहाज र जमिन्दारबाट अन्याय, अत्याचार, शोषण, दमन, उत्पीडन जस्ता सबै खाले पीडा भोगिरहेका मुसहरहरु आउँदो पुस्ताको जीवन सुरक्षित बनाउन उमेदवारमा दलिय नै तोकेर कोटा छुट्याई दिएपछी खुशी भएको एकिकृत नमुना मुसहर बस्ती बर्दिबासका अध्यक्ष विल्टु सदाले बतताए। गाउँ ब्लोक जग्गामा विगत् ६० बर्षदेखि बसोबास गरिरहेका महोत्तरीको बिजलपुरा चल्कीका लटुवा सदालाई आफु बसेको जग्गाको लालपुर्जा हेरेर मर्ने इच्छा छ । तर, सरकारले उनले भोगचलन गरिरहेको जग्गाको लालपुर्जा दिन काम नथालेकोमा गुनासो छ । उनले भने,बुढेसकालमा अझै पनि जग्गाको लालपुर्जा माग्दै आन्दोलन गर्नु दुर्भाग्य नै भन्नु पर्छ । देशभरका अधिकांश मुसहरहरु भुमिहिन, गरिव र अशिक्षित भएकाले सरोकारवाला निकायहरु समेत उपेक्षा गर्दै आएको हतिसर्वाका बौएलाल सदा बताउँछन् । अझैपनि भारतसंग जोडिएको महोत्तरीको बथनाहा मधवा गाउँका पचासौं मुसहर घरपरिवार आफ्नै भुमि नभएर दशगजामा बसोबास गर्दै आएका छन् । नेपाल राष्ट्रिय मुसहर संघका महासचिव राम स्वरुप सदा मुसहरले भन्छन्,हामी पुस्तौंदेखी शिक्षा, स्वास्थ्य, खानेपानी, भूमी जस्ता सबै सुविधाबाट वञ्चित भयौं । जे समस्या भोग्यौं भौग्यो । अब अब आउने पुस्तालाई हामीले भोगेको समस्या समाधान गर्न सोंचे यस पटक भोट हाल्छौं । सबै जातजाती बसोबास गर्ने मुख्य बस्ती भन्दा टाढा एैलानीमा, नदीको किनारमा,पोखरी किनारमा जस्ता जोखिमपुर्ण स्थानमा मुसहरहरुको छ । जहाँ राज्यको सबै खाले सेवा सुविधाबाट वञ्चित छ । उनीहरुलाई गाउँका ठूला ठालुहरुले ससना समस्याको निहुँहरु झिकेर बेला बखतमा उठाएर भगाई दिने भन्दै धम्की दिने गरेको मुसहरहरुले पीडा पोंखेका छन् । भुमाफियाहरुले विभिन्न लोभ, लालच, जालझेल, प्रपञ्च रचि मुसहरहरु बसोबास गरेको जग्गाबाट भगाउन मुसहरुमाथि उनीहरु दवाव दिन्छ, मुसहर अधिकारकर्मी नथुनी माझी मुसहरले दुखेसो पोख्दै भने, घर भत्काई जग्गा खाली गर्न लगाइन्छ । फेरि अर्को जोखिमापुर्ण एैलानी जग्गा मै भूमाफियाले विस्थापित गराइ रहेका छन् । यो क्रम केही वर्षदेखि निरन्तर मुसहर बस्तीमा चलि रहेको छ । गरिवमाथि अन्याय भइरहँदा पनि सरकारका निकायहरु चुप लागेर बसको छ । समाजमा भुमी व्यवस्था पहिला जमिन्दारको हातमा थियो । जमिन्दारी प्रथा उन्मुलन भएपछि हाल सम्मती जमिन्दारको अवषेशको रुपमा भुमाफियाहरु गरिव तथा विपन्न मुसहरमाथि राज गरिरहेका छन्, वाइसियल नेपाल प्रदेस नम्बरमा संयोजक शंकर महतो भन्छन्,मुसहर जस्ता गरिव, असाहय जसलाई कागजको ज्ञान छैन, उनीहरु भुमाफियाको निशानामा परिरहेका छन् । नेपाल सरकार लगायत अन्य सरोकारवालाहरुबाट मुसहरहरु बसोबास गरेको जग्गाको लालपुर्जा दिलाउन पहल नगरिएको नेपाल राष्ट्रिय मुसहर संघका अध्यक्ष चन्देश्वर सदा मुसहरले बताए । उनले भने, नेताहरुले चुनाव ताका हामीलाई बसोबास गरेका लालपुर्जा दिलाउने भन्दै भोट लिएर जित्छन् । तर जितेर गएपछि कुर्सीको मोहमा लागेर हाम्रो माग बारे नेताहरु ध्यानै दिएन । तराई मधेसमा २४ जिल्लामा बसोबास गरिरहेका १२ लाख मुसहर समुदायका मानिसहरु पुस्तांै देखि रोग, भोक , अशिक्षा, चरम गरिवी, जग्गाविहिनता, अन्याय, अत्याचार, सबै खाले अभाव, प्रभाव र दवाव र विभेदमा परेर मुसहरु थिचिएको महोत्तरीको बर्दिबासका मुसहर अगुवा मञ्ज सदाले बताए । नेपाल सरकारको राष्ट्रिय जनगणना २०६८ ले मुसहरको जनसंख्यालगभग ३ लाखमात्र देखाएपनि मुसहर अगुवाहरुले आफुहरुको जनसंख्या १२ लाख मुसरह अधिकाकर्मी राजकुमार महतो बताउँछन् । आजको एकाइसौं शताब्बदीमा पनि कुल जनसंखया मध्य ७ प्रतिशत मुसहर मात्र शिक्षित छन् । मुसहर महिलाहरु १५ भन्दा पनि कम शिक्षित रहेका छन् । एक तथ्यांक अनुसार ९५ प्रतिशत मुसहर समुदाय बार्षिक खाध्य असुरक्षाको चरम चपेटामा रहेको देखाएको छ । दैनिक ज्याला मजदुरी गरेर जीविका चलाउने मुसहर समुदाय दलितमा पनि महादलितको समाजको सूचीमा छन् ।"
मधेसमा गठबन्धन प्रयास असफल,"काठमाडौं : दुई नम्बर प्रदेशको स्थानीय तह निर्वाचनमा दलहरूको चुनावी गठबन्धन असफल भएको छ । पहिलो र दोस्रो चरणमा सम्पन्न भएका ६ वटा प्रदेशमा चुनावी तालमेल गरेर लडेका कतिपय दल पनि दुई नम्बर प्रदेशको चुनावमा भने एक्लै लड्ने तयारी गरेपछि चुनावी गठबन्धन असफल बनेको हो। २ असोजमा हुने निर्वाचनका लागि बुधबार उम्मेदवार मनोनयन गर्ने कार्यक्रम छ । मंगलबार बेलुकीसम्म कतिपय स्थानमा दलहरूले गरेको तालमेल प्रयास सफल नभएपछि त्यस क्षेत्रमा मुख्य प्रतिस्पर्धी भनेका कांग्रेस, एमाले, माओवादी केन्द्र तथा मधेसकेन्द्रित दल संघीय समाजवादी, राष्ट्रिय जनता पार्टी र फोरम लोकतान्त्रिक एक्लै चुनावी मैदानमा भिड्न लागेका हुन् । १३६ स्थानीय तहमध्ये यो समाचार तयार पार्दासम्म कांग्रेसमाओवादी केन्द्रबीच चारवटा स्थानीय तहमा मात्रै चुनावी तालमेल भएको छ । अन्य स्थानमा भने कुनै पनि दलले चुनावी गठबन्धन बनाएका छैनन् । कांग्रेसमाओवादीबीच मंगलबार धनुषाको मिथिला नगरमा मेयर कांग्रेस, उपमेयर माओवादी, लालबन्दीमा मेयर माओवादी, उपमेयर कांग्रेस, निजगढमा मेयर कांग्रेस, उपमेयर माओवादी तथा जितपुर सिमरामा मेयर माओवादी र उपमेयर कांग्रेसले लिने गरी तालमेल घोषणा गरेका छन् । दुईदुई स्थानमा मेयर लिने गरी भागबन्डामा तालमेल गरेका यी दुई पार्टीको माथिल्लो निर्णयलाई स्थानीय स्तरमा कांग्रेस नेताकार्यकर्ताले नमान्ने बताएपछि बनेका तालमेल समझदारी पनि भत्कने खतरा बढेको छ । मधेसमा चुनावी तालमेललगायत विषयमा रणनीति बनाउन माओवादीले प्रदेश इन्चार्ज मात्रिका यादव र संयोजक विश्वनाथ साह तथा कांग्रेसले केन्द्रीय नेता आनन्दप्रसाद ढुंगानालाई जिम्मेवारी दिएको थियो। कांग्रेसमाओवादीका यिनै दुईपक्षीय नेताको मंगलबार बिहान भएको छलफलले चार स्थानीय तहमा तालमेलको समझदारी बनाएका थिए । तर, लालबन्दी र जितपुरसिमरा माओवादीलाई मेयर छाड्ने ढुंगानाको निर्णयलाई नमान्ने भन्दै दुवै तहमा कांग्रेसले त्यस क्षेत्रमा आफ्नै उम्मेदवार उठाएका छन् । कांग्रेससँग हामीले मंगलबार बिहान ४ स्थानीय तहमा तालमेल गर्ने समझदारी बनाएका थियौं तर त्यसलाई कांग्रेसको स्थानीय तहले नमानेको र समझदारी भत्किएको कुरा आइरहेका छन्, माओवादी दुई नम्बर प्रदेश संयोजक विश्वनाथ साहले अन्नपूर्णसँग भने । नेता तालमेल मिलाउँदै, कार्यकर्ता भत्काउँदै, ४ स्थानीय तहमा मात्रै तालमेल, दुईमा विवाद देखियो दुई नम्बर प्रदेशमा मधेसकेन्द्रित क्षेत्रीय दल तथा कांग्रेस, एमालेले आफू पहिलो पार्टी बन्ने दाबीका साथ अगाडि बढिरहेका छन् । यसलाई प्राय: सबै मुख्य पार्टीले प्रतिष्ठाको विषय बनेको र आफ्नो प्रभाव क्षेत्र रहेको देखाउन चाहेको कारण पनि यसअघि भएका अन्य प्रदेशका निर्वाचनमा जस्तो चुनावी तालमेल हुने सम्भावना टरेर गएको हो । राजपा, संघीय समाजवादी फोरम एक्लै निर्वाचन लड्न तम्सिएपछि तालमेलको खोजीमा रहेका दल अप्ठ्यारोमा परेका छन् । विगतमा सत्ता गठबन्धन दल कांग्रेसमाओवादीले कतिपय स्थानीय तहमा गठबन्धन निर्माण गरेर लडेका थिए । तर, यसपटक मधेसमा कांग्रेस बलियो रहेको र एमालेसँग स्थानीय संख्याको कुल परिणाममा प्रतिस्पर्धा गर्नुपर्ने कारण पनि उसले दुई नम्बर प्रदेशमा भने तालमेल रुचाइरहेको छैन । पहिलो र दोस्रो चरणमा सम्पन्न भएका स्थानीय तहका गठबन्धन निर्माण भएका कतिपय स्थानीय तहमा सत्ता सहयात्री दल कांग्रेसमाओवादीले गठबन्धन निर्माण गरी लडेका थिए । एमालेले पनि कतिपय स्थानमा आफूअनुकूल दलसँग तालमेल गरेको थियो । मुख्य सहर काठमाडौं, भरतपुर, विराटनगर, पोखरा, काठमाडौंलगायत स्थानीय तहमा मात्रै होइन, अन्य ग्रामीण स्तरका स्थानीय तहमा पनि दलले गठबन्धन निर्माण गरी चुनाव लडेका थिए । तर, त्यसरी गठबन्धन निर्माण गरी लडेका ठाउँमा पनि गठबन्धन प्रभावकारी नदेखिएको परिणामहरूले देखाएका थिए । भरतपुर महानगरपालिका, थाहा नगरपालिकालगायत स्थानमा भने तालमेल प्रभावकारी बनेको देखिएको छ । कुन दलको रणनीति के ? कांग्रेस : सकभर एक्लै लड्ने कांग्रेसले मधेसलाई विगतदेखि नै आफ्नो बलियो आधार क्षेत्र मान्दै आएको छ । उसले यस क्षेत्रमा कम्तीमा ९० देखि सय स्थानसम्मको स्थानीय तह जित्ने दाबी गर्दै आएको छ । अन्य प्रदेशको चुनावी परिणाममा एमाले पहिलो दल बनेको अवस्थामा मधेसबाट आउने नतिजाबाट आफूलाई पहिलो शक्तिका रूपमा देखाउन पनि कांग्रेसले एक्लै निर्वाचन लड्ने योजना बनाएको छ । केही स्थानमा सत्ता सहयात्री दल माओवादीको प्रेसरले तालमेल गर्नुपरे पनि सकभर एक्लै लडेर जित्ने योजना कांग्रेसले बनाएको छ । कांग्रेस मधेसमा कम्तीमा सय युनिट जितेर पहिलो पार्टी बन्ने योजनासाथ चुनावी अभियानमा छ, कांग्रेस नेता रामकृष्ण यादवले अन्नपूर्णसँग भने, एकाध स्थानमा माओवादीसँग तालमेल भए पनि अन्यमा एक्लै लड्न लागेको छ । एमाले : एक्लै लड्ने मधेसका १३६ स्थानीय तहमै मंगलबार उम्मेदवारी टुंगो लगाएको एमालेले एक्लै निर्वाचन लड्ने योजना बनाएको छ । अन्य प्रदेशको निर्वाचन परिणाममा पहिलो दल बन्न सफल उसले मधेसमा पनि पहिलो शक्ति आफ्नै पार्टी बन्ने दाबी गर्दै एक्लै निर्वाचन लड्ने बताएको हो । मंगलबार पार्टी कार्यालयमा आयोजित पत्रकार सम्मेलनमा एमाले महासचिव ईश्वर पोखरेलले भने, एमालेविरुद्ध मोर्चाबन्दी भइरहेका छन्, तैपनि हामी आफ्नो वर्चस्व देखाइछाड्छौं, दुई नम्बरमा पनि एमाले एक्लै चुनाव लडेर पहिलो पार्टी बनेर देखाउनेछ । माओवादी केन्द्र : सकभर तालमेल माओवादी केन्द्र स्थानीय तहका अन्य प्रदेशको निर्वाचनमा गरेको जस्तै चुनावी तालमेल दुई नम्बर प्रदेशमा पनि गर्ने योजनामा छ । त्यसका लागि उसले संघीयता पक्षधर शक्तिसँग चुनावी तालमेल गर्ने रणनीति केन्द्रीय स्तरमा बनाएको छ । तर, उसको प्रयास पनि सफल भएको छैन । सत्ता गठबन्धन दल कांग्रेससँग मंगलबार बेलुकीसम्म चार स्थानीय तहमा तालमेल गर्ने समझदारी बनाए पनि स्थानीय स्तरमा कांग्रेसले त्यसलाई मानेको छैन । कांग्रेससँग हामीले मंगलबार बिहान ४ स्थानीय तहमा तालमेल गर्ने समझदारी बनाएका थियौं तर त्यसलाई कांग्रेसको स्थानीय तहले नमानेको र समझदारी भत्किएको कुरा आइरहेका छन्, माओवादी दुई नम्बर प्रदेश संयोजक विश्वनाथ साहले भने । राजपा : एक्लै लड्ने तराईमधेसका ६ वटा क्षेत्रीय पार्टी मिलेर बनेको राष्ट्रिय जनता पार्टी (राजपा) मधेसमा एक्लै निर्वाचन लड्ने भएको छ । उसले १३६ स्थानीय तहमै पार्टीका उम्मेदवार तय गरिसकेको छ । त्यसमध्ये ११४ स्थानीय तहका उम्मेदवारको नाम सार्वजनिकसमेत गरेको छ । पार्टीले दुई नम्बरमा एक्लै निर्वाचन लड्ने केन्द्रीय नीति बनाएका छौं, राजपा नेता मनीष समुनले भने, बर्दिवासमा कांग्रेससँग तालमेलको प्रयास भइरहे पनि अन्यमा तालमेलको छलफलसमेत भएको छैन । उनका अनुसार बर्दिवासमा पार्टीले मेयर पाए कांग्रेससँग तालमेल गर्न नपाए आफ्नो उम्मेदवार तय भइसकेकाले एक्लै निर्वाचन लड्ने उनले बताए । संघीय समाजवादी : एक्लै प्रतिस्पर्धा उपेन्द्र्र यादव नेतृत्वको संघीय समाजवादीले दुई नम्बर प्रदेशको स्थानीय तह निर्वाचन एक्लै भिड्ने भएको छ । उक्त पार्टीका नेता डाशिवजी यादवका अनुसार मधेसमा पार्टीको प्रभाव राम्रै देखिएकाले एक्लै निर्वाचन लड्ने योजना संघीय समाजवादी फोरमले बनाएको हो । हामी दुई नम्बर प्रदेशमा कुनै पार्टीसँग चुनावी तालमेल गर्दैनौं, एक्लै लड्छौं, यादवले भने, पहिलो र दोस्रो चरणको स्थानीय तहमा राजपाले पनि चुनावमा भाग लिएको भए हामी दुई पार्टीले मधेसमा चुनावी तालमेल गरेर अन्य पार्टीलाई स्वीप नै बनाउन सकिन्थ्यो, अहिले हामीबीच विवाद छ । त्यसकारण हाम्रो प्रतिस्पर्धा राजपासँगै हुन्छ, अन्य पार्टी त्यसभन्दा पछाडि दौडिने हुन् । हामीले तालमेल गर्नुपर्ने ठानेका छैनौं । फोरम लोकतान्त्रिक : सहयात्री खोज्दै विजय गच्छदार नेतृत्वको फोरम लोकतान्त्रिकले चुनावी तालमेलका लागि सहयात्री खोजिरहेको छ । आफ्नो प्रभाव क्षेत्र रहेको दाबी गरेका ७५ वटा स्थानीय तहमा उम्मेदवारी टुंगो लगाएको उसले बाँकी स्थानीय तहमा भने तालमेल गर्न सहयात्री दल खोजी गरिरहेको छ । तर, मंगलबार बेलुकीसम्म उसले त्यस्तो सहयात्री दल पाउन सकेको छैन । तालमेलका लागि पहिलोमा, मधेसवादी दल, दोस्रोमा सत्ता गठबन्धन कांग्रेसमाओवादी र तेस्रोमा एमालेसँग गर्न सकिने गरी रणनीति उसले बनाएको छ । तर, त्यस्तो सम्भावना अत्यन्त न्यून देखिएको उक्त पार्टीका नेता योगेन्द्र चौधरीले बताए । ७० देखि ७५ स्थानमा हामीले उम्मेदवारी तय गरेका छौं, त्यो हाम्रो प्रभाव क्षेत्र पनि हो, अन्यमा तालमेलको प्रयास गरिरहेका छौं तर कोहीकसैसँग पनि तालमेल भएको र हुने अवस्था देखिएको छैन, चौधरीले भने । कहाँकहाँ भयो तालमेल प्रयास १) धनुषाको मिथिला कांग्रेस (मेयर) माओवादी केन्द्र (उपमेयर) २) लालबन्दी नगर माओवादी (मेयर) कांग्रेस (उपमेयर) ३) बाराको निजगढ नगर कांग्रेस (मेयर) माओवादी (उपमेयर) ४) जितपुरसिमरा उपमहानगर माओवादी (मेयर) कांग्रेस (उपमेयर)"
उम्मेदवारी मनोनयन दर्तामा उत्साहपूर्वक सहभागी हुन आयोगको अपिल,"काठमाडौँ: निर्वाचन आयोगले प्रदेश नं २ का आठ जिल्लाका १३६ वटै स्थानीय तहमा बुधबार हुने उम्मेदवारी मनोनयन दर्ता कार्यक्रममा उत्साहपूर्वक सहभागी हुन सबै राजनीतिक, उम्मेदवार र आम जनसमुदायलाई अपिल गरेको छ। तेस्रो चरणको स्थानीय तह निर्वाचन तयारीका विषयमा जानकारी दिन निर्वाचन आयोगमा आज आयोजित पत्रकारसम्मेलनमा प्रमुख निर्वाचन आयुक्त डाअयोधीप्रसाद यादवले भने, 'असोज २ गते हुने स्थानीय तहको निर्वाचनका लागि उम्मेदवारी दर्ताको सम्पूर्ण तयारी पूरा भएको समस्त मतदाता, आमजनता, राजनीतिक दल र सरोकारवालालाई अवगत गराउन चाहन्छु।' तेस्रो चरणको स्थानीय तहको निर्वाचनलाई जनप्रतिनिधि चयन गर्ने उत्सवका रूपमा लिन सबै मतदातासँग आग्रह गर्र्दै उनले अघिल्ला दुईवटा निर्वाचन जस्तै शान्ति र सौहाद्र्रपूर्ण वातावरणमा व्यापक सहभागिता रहने अपेक्षा गरिएको बताए। प्रमुख निर्वाचन आयुक्त डा यादवले भने, 'सबै राजनीतिक दलले निर्वाचनमा सहभागी हुने अठोट व्यक्त गर्नुभएको छ, यो आयोगका लागि अत्यन्तै हर्षको विषय भएको छ। सहज राजनीतिक वातावरण सिर्जना भएबाट वैशाख ३१ मा एकै चरणमा गर्ने भनिएको निर्वाचन चरणबद्धरुपमा गर्नुको उद्देश्यसेमत पूरा भएको छ। संविधानसभाबाट बनेको नेपालको संविधानलाई कार्यान्वयनका क्रममा हुन लागेको ऐतिहासिक निर्वाचन सम्पूर्ण राजनीतिक दल तथा स्वतन्त्र उम्मेदवारलाई उत्साहपूर्वक विभिन्न पदमा उम्मेदवारी दर्ता गर्न पनि सो अवसरमा उनले आह्वान गरे। स्थानीय तहको तेस्रो चरणको निर्वाचनमा सिरहा, सप्तरी, धनुषा, महोत्तरी, सर्लाही, बारा, पर्सा र रौतहट जिल्लाका २६ लाख ६४ हजार ७९२ मतदातालाई उक्त मतदानको अधिकार रहेको छ। निर्वाचनमा एक महानगरपालिका, तीन उपमहानगरपालिका, ७३ नगरपालिका र ५९ गाउँपालिका गरी १३६ वटा स्थानीय तहमा निर्वाचन हुँदैछ। यो निर्वाचनबाट ६ हजार ६२७ जना प्रतिनिधि निर्वाचित हुनेछन्। यसका लागि दुई हजार १६६ मतदानस्थलमा तीन हजार ५७८ मतदान केन्द्र कायम गरिएको छ भने मतदान कार्यमा सुरक्षाकर्मीबाहेक ३१ हजार ५०० जना कर्मचारी खटिनेछन्। महिला, दलित, अल्पसङ्ख्यकलगायत सबै उम्मेदवारको मनोनयन दर्ताका लागि मुख्य निर्वाचन अधिकृत र निर्वाचन अधिकृतले सम्पूर्ण व्यवस्थापन गरिसक्नुभएको उल्लेख गर्दै प्रमुख निर्वाचन आयुक्त डायादवले उम्मेदवारी दर्ताका लागि सम्बन्धित स्थानीय तहको निर्वाचन अधिकृतको कार्यालयमा बिहान १० देखि ५ बजेसम्म समय तोकिएको पनि जानकारी दिए। संविधानले स्थानीय तहको निर्वाचनमा महिलाको प्रतिनिधित्वलाई सबैभन्दा बढी प्राथमिकतामा राखेको उल्लेख गर्दै आयोगले भनेको छदलका तर्फबाट उम्मेदवारी दिँदा नगरपालिकाको प्रमुखउपप्रमुख तथा गाउँपालिका अध्यक्षउपाध्यक्षमध्ये ५० प्रतिशत महिला उम्मेदवार हुनैपर्ने प्रावधानलाई राजनीतिक दलले उत्साहपूर्वक लिए। कानुनीरुपमै वडा तहमा ४० प्रतिशत महिलाको प्रतिनिधित्व सुनिश्चित गरिएको छ। 'संघीयता र समावेशी लगायतका संविधानमा समेटिएका जनताका चाहनालाई साकार पार्नका लागि आगामी निर्वाचनमा तराईमधेसका मतदाताको उत्साहजनक सहभागिता रहनेमा आयोग विश्वस्त रहेको छ',प्रमुख आयुक्त यादवले भने। राजनीतिक दल तथा स्वतन्त्र उम्मेवारले निर्धक्क साथ उम्मेदवारी दर्ता गराउन आग्रह गर्दै आयोगले मनोनयन दर्ता कार्यमा अवरोध सिर्जना गर्ने, भड्काउने, बाधाव्यवधान खडा गर्ने क्रियाकलाप भएमा निर्वाचनमा खटिएका सुरक्षाकर्मीले त्यस्ता कार्यलाई तदारुकताका साथ निरुत्साहित गरी शान्ति सुरक्षा कायम गर्ने विश्वास व्यक्त गरे। निर्वाचनलाई स्वच्छ, स्वतन्त्र, निष्पक्ष, पारदर्शी तथा विश्वसनीय बनाउन निर्वाचन आचारसंहिता पूर्णरुपमा पालना गर्न गराउन सम्बन्धित सबै निकायलाई निर्देशन दिइसकेको बताउँदै आयोगले निर्वाचन आचारसंहिताको पूर्ण पालना सबै पक्षबाट हुने विश्वास लिएको जनाएको छ। रासस"
टिकट विवादः : राजपा महामन्त्रीले दिए राजीनामा,"मलंगवा : पार्टीका शीर्ष नेताले मनोमानी शैलीमा आफ्नो मानिसलाई मात्र टिकट दिएपछि रुष्ट बनेका राजपाका महामन्त्री जंगीलाल रायले पदबाट राजीनामा दिएका छन्। सर्लाहीको मलंगवामा मंगलवार साँझ पत्रकार सम्मेलन गरेर आफूले पार्टीको महामन्त्री पदबाट राजीनामा दिएको रायले बताएका छन्। आफ्नो पक्षीय नेतालाई पाखा लगाएर आफूलाई कमजोर पार्ने मनसायमा शीर्ष नेताहरु रहेको आरोप उनको छ। राजेन्द्र महतो र महेन्द्र यादवले जिल्लामा मनोमानी तरिकाबाट टिकट वितरण गरेका छन्, रायले भने, आफ्नो गाउँलाई समेत टुक्रा टुक्रामा पारेर कमजोर पार्ने काम गरेको छ। हैसियत नभएको नेतालाई उम्मेदवार बनाएर राजपाले मनोमानी गरेको दाबी उनले गरेका छन्। मधेसका मुद्दालाई लत्याएर पार्टीमा हैकमवादी प्रवृत्ति हावी भएको छ। आफ्नो क्षेत्र निर्धारणमा समेत राजपाले बेइमानी गरेको छ। पदबाट राजीनामा दिए पनि पार्टीको सधारण सदस्यबाट राजीनामा नदिएको रायले बताए। आफ्नो मागलाई सम्बोधन गरिएन भने चाँडै पार्टीबाट समेत राजीनामा दिने बताएका थिए। पार्टीबाट राजीनामा दिनुभन्दा अगाडि सांसद पद त्याग गर्ने रायले बताए। रायले आफ्नो माग र विचारलाई सम्बोधन भए पार्टीमा जाने यादवले बताए। आफ्नो समर्थसंग छलफल गरेर मात्र आफ्नो पहिलो प्राथमिकतामा नेपाली कांग्रेस रहेको यादवले बताए। कांग्रेसले सम्बोधन गरेन भने एमाले माओवादीमा पनि जान सक्छ, रायले भने, आफ्नो पुरानो घरमा जाने सम्भावना बढी छ। आफू समर्थकले चुनाव लड्न चाहे स्वतन्त्र उम्मेदवार खडा गरेर सहयोग गर्ने उनको भनाइ छ। रायले पदबाट राजीनामा दिएपछि राजपा समर्थक निराश बनेका छन्। राय सर्लाही क्षेत्र नम्बर ५ बाट निर्वाचन सांसद हुन्।"
किन पछि पर्यो भोजपुर?,"भोजपुर: सडक यातायातको पहुँच पुगेको एक दशक नाघे पनि भोजपुरवासीको अपेक्षाअनुरूप विस्तार हुन सकेको छैन। सडक आयोजनामा बर्सेनि करोडौं बजेट विनियोजन हुने गरे पनि घुसखोरी प्रवृत्तिले सन्तोषजनक रूपमा काम हुन सकेको छैन। यो अवधिमा गाउँगाउँ सडक सञ्जालमा जोडिएका छन्। तर, स्काभेटर प्रयोग गरी खनेका धेरै सडकमा सवारी साधन चल्न सकेको छैन। ०६४ सालयता सदरमुकामसम्म मध्यपहाडी लोकमार्ग जोडिएपछि गाउँगाउँमा सडक विस्तार बढेको छ। चार सय १९ किलोमिटर जिल्ला सडक र पाँच सयहाराहारी ग्रामीण सडक खनेको तथ्यांकले देखाउँछ। धनकुटाभोजपुर जोड्ने नारदमुनि थुलुङ राजमार्ग र लोकमार्गको खोटाङभोजपुर खण्डमा वर्षायाममा हिलाम्मे हुँदा यात्रुले सास्ती बेहोर्नुपर्ने अवस्था छ। भोजपुरलेगुवा सडकखण्ड पाँच किलोमिटर कालोपत्रे भए पनि बाँकी सडक सञ्जालको अवस्था भने दयनीय छ। वर्षायाममा हवाई उडान नहुँदा हप्ता १० दिन लगाएर हिलोमा भास्सिँदै कष्टकर यात्रा गर्नुपर्छ। सशस्त्र द्वन्द्वपछि गाउँगाउँमा बिजुलीका पोल ठडिन थाले। त्यससँगै बिजुलीका तार टाँग्ने काम भयो। तर, बिजुली बाल्ने धोको अझै पूरा हुन सकेको छैन। सदरमुकामनजिकै रहेको दाम्सिङ गाउँका ५२ वर्षीय तीर्थप्रसाद राईको आँगनको डिलमै ६ वर्षअघि बिजुलीको पोल गाडियो थियो। तर, अझै उनको घरमा बिजुलीको उज्यालो पर्न सकेको छैन। बिजुलीको आस गर्दागर्दै सास जान आँट्यो', उनी भन्छन्, बिजुलीको त के कुरा एक त्यान्द्रो तारसम्म देख्न पाएको छैन।' बिजुलीको पोल खिया लागेर कामै नदिने भएको छ। सदरमुकामछेउ रहेको बोखिममा सबैतिर केन्द्रीय प्रसारणलाइनको बिजुली बले पनि ४० मिटर पर रहेको यो गाउँमा अझै सुरसार छैन। भोजपुरबाट प्रतिनिधित्व गर्ने नेताहरू धमाधम मन्त्री बने पनि उनीहरू जिल्लाको पूर्वाधार विकासमा चुकेको देखिन्छ। जिल्लामा शिक्षाको गुणस्तर पनि खस्किँदो छ। १९३२ सालमै मुलुककै पहिलो संस्कृत पाठशाला स्थापना भएको थियो। त्यस बेला यो पाठशाला पूर्वाञ्चलकै मुख्य शैक्षिक केन्द्र बनेको थियो। तर, पछिल्लो समय यही जिल्लामो शैक्षिक गुणस्तर खस्किँदै गएको हो। यस्तो अवस्थाले भोजपुर विकासमा पछि रहेको देखाउँछ। पूर्वको कर्णाली'को नामले परिचित भोजपुरले राष्ट्रपति विद्यादेवी भण्डारी, धेरै मन्त्री, राजनीतिज्ञका साथै प्रशासक जन्माए पनि विकासमा फड्को मार्न सकेको छैन। राष्ट्रपतिकै जन्मथलो मानेभञ्ज्याङमा बर्सेनि खानेपानीको हाहाकार मच्चिने गर्छ। त्यहाँका दर्जनौं घरपरिवार बसाइ सरेर अन्यत्र गइसकेका छन्। खानेपानी नभएकै कारण गाउँबस्ती सुनसान बन्दै छ। एमाले नेता शेरधन राई सूचना तथा सञ्चारमन्त्री भएका बेला डेढ दर्जनभन्दा बढी स्थानमा मोबाइल फोनको टावर राखे पनि अहिले राम्ररी काम गर्दैन। पञ्चायतकालमा ध्यानबहादुर राई मन्त्री हुँदा सञ्चार, विद्युत् र हवाई सेवा विस्तार भएको थियो। त्यसपछि धेरै व्यक्ति सरकारका उच्च ओहोदामा पुगिसके । अधिकांश सरकारपिच्छे मन्त्री पाइरहने भोजपुरको विकास निर्माणमा भने ध्यान नगएको स्थानीयवासीको गुनासो छ। नीतिनिर्माण तहमा पहुँच पुगे पनि विकासमा कसैले पनि ध्यान नदिएको हसनपुरका केशरमान राईको गुनासो छ। भन्छन्, सरकारमा जिल्लाको प्रतिनिधित्व छ, नेता थुप्रै छन् तर जनताको जीवनस्तर माथि उठ्न सकेन।"
प्रदेश२ का माओवादी केन्द्रका उम्मेदवार (सूचीसहित),काठमाडौं : नेकपा (माओवादी केन्द्र)ले प्रदेश२ का १३६ स्थानीय तहका उम्मेदवारको टुंगो लगाएको छ । प्रदेश २ का माओवादी संयोजक विश्वनाथ साहका अनुसार पार्टीले केही तहमा अन्य दलसँग तालमेल गर्ने निर्णय गरेकाले प्रदेशलाई नै अन्तिम टुंगो लगाउने जिम्मा दिएको जानकारी दिए । माओवादी केन्द्रीय कार्यालयले सार्वजनिक गरेको उम्मेदवारको सूची :
माओवादीसँग मेयरको टिकट लिएर राजपा नेताले पार्टी छोडे,"बर्दिबास : राष्ट्रिय जनता पार्टी (राजपा) नेपाल महोत्तरीका अध्यक्ष मण्डलका सदस्य नरेन्द्र यादव उम्मेदवारी दर्ताको पूर्व सन्ध्यामा नेकपा (माओवादी केन्द्र) मा प्रवेश गरेका छन्। झन्डै २५ बर्ष राजनीतिकमा सक्रिय रहेका यादव कांग्रेस, संघीय समाजवादी फोरम र राजपाका पाँच कार्यकर्तालाई लिएर माओवादीमा प्रवेश गरेका हुन्। माओवादी केन्द्रले राजपाका नेता नरेन्द्र यादवलाई औरही नगरपालिकाको मेयर पदको टिकट दिएरै पार्टीमा स्वागत गरेको हो। असोज २ गते हुन लागेको तेस्रो चरणको स्थानीय तहको निर्वाचनका लागि मनोनयन दर्ताको अघिल्लो दिन राजापले औरही नगरपालिकाको मेयरमा शंकर यादवलाई टिकट दिने टुंगो लगाएपछि रुष्ट बनेका नरेन्द्र माओवादीमा प्रवेश गरेका हुन्।। बषौँदेखी मधेशवादी दलमा रही मधेशको माग सम्बोधनका लागि आन्दोलनरत नेता यादवलाई राजपाले मेयरको टिकट नदिएपछि पार्टी छोड्न बाध्य भएको नेता यादवको भनाइ छ। मंगलवार दिउँसो आयोजित पार्टी प्रवेश कार्यक्रममा नेकपा माओवादी केन्द्रका केन्द्रीय नेता रामबहादुर थापा बादलले नेता यादवलाई फुलमाला अविर लगाएर पार्टी प्रवेश गराएको माओवादीका जिल्ला अध्यक्ष तुलसी ढुङ्गानाले जानकारी दिए। राजापा छाडेर माओवादीमा प्रवेश गरेका नेता यादवलाई माओवादीको तर्फबाट औरही नगरपालिको मेयरमा टिकट पाएका रामबाबु चौधरीले मञ्चमै आफूले पाएको टिकट दिने उद्घोष गरेको वाइसियल नेपाल प्रदेश नम्बर २ का संयोजक शंकर महतोले बताए। २०७० सालको संसदीय चुनावमा तराई मधेश सद्भवना पार्टीबाट महोत्तरी क्षेत्र नम्बर ६ बाट नेता यादव चुनाव लडेका थिए। २०५४ सालको स्थानीय तहको चुनावमा नेपाली कांग्रेसबाट चुनाव जितेका थिए। कार्यक्रममा महोत्तरीका पूर्वसांसद भरतप्रसाद साह, माओवादी नेता राजु खडका, तुलसी ढुंगाना, दीपबहादुर योन्जन लगायत नेता कार्यकर्ताको सहभागीता थियो। महानगरको टिकट नपाएपछि राजपाका महासचिवले पार्टी छोडे"

शीर्षक,विवरण
स्वागतयोग्य अभिव्यक्ति,"नेपालमा भएका पछिल्ला निर्वाचनबारेको प्रतिवेदन सार्वजनिक गर्दै युरोपेली युनियनको निर्वाचन पर्यवेक्षक प्रतिनिधिमण्डलले दिएको सुझाव लाई लिएर प्रधानमन्त्री केपी शर्मा ओलीले आइतबार गरेको टिप्पणी स्वागतयोग्य छ। प्रधानमन्त्री ओलीले जसरी आन्तरिक मामिलामा हस्तक्षेप हुनेगरी कुनै पनि विदेशी शक्तिले दिएको सुझाव अमान्य र असह्य हुने प्रतिक्रिया दिएका छन्, त्यसले सार्वभौम राज्यको कार्यकारीप्रमुखको हैसियतले उनको उचाइ अरू अग्लिएको छ। कुनै पनि राज्य सार्वभौम हुनुको अर्थ नै आफ्ना हरेक मामिला आफू स्वंयले निरुपण गर्न सक्षम हुनु हो। सार्वभौमसत्ता हुनु भनेकै निर्णय गर्ने अधिकार आफूसँग राख्नु हो। यद्यपि युरोपेली युनियनको पछिल्लो प्रतिवेदन आकस्मिक भने होइन। संक्रमणकालीन नेपाली राजनीतिको निकट इतिहासलाई नियालेर हेर्दा बुझिन्छ, यो नियमित आकस्मिकताको उपज हो, जसमा मलजल गर्ने काम केही हदसम्म नेपाली आन्तरिक राजनीतिका कर्ताहरूले नै गरेका थिए। त्यसैले प्रधानमन्त्री ओलीको पछिल्लो टिप्पणीलाई आत्मालोचनात्मक अभिव्यक्तिको रूपमा पनि लिन सकिन्छ। नेपाली राजनीतिमा युरोपेली युनियनको भूमिका देखिने र नदेखिने गरी धेरै लामो समयदेखि स्थापित भइरहेको स्वयंसिद्ध तथ्य हो। खासगरी गैरउत्पादनमूलक क्षेत्रमा उसले गर्ने गरेको सहयोग र त्यसले उत्पादन गरेका पैरवीकर्ता नेपाली राजनीतिको पछिल्लो बहसका केन्द्रीय विषय बन्ने गरेका छन्। खासगरी लोकतान्त्रिक आन्दोलनपछिको संक्रमणकालीन राजनीतिक परिस्थितिमा विदेशी शक्तिहरूको भूमिका असामान्य ढंगले बढ्न गयो। युनियनको भूमिका पनि यसैसँग जोडिएर आउँछ। धर्मनिरपेक्षता जसरी पनि कायम गर्नुपर्ने, धर्म परिवर्तनलाई अधिकारसरह स्थापित गर्नुपर्नेदेखि लिएर विखण्डनको माग गरिरहेका सीके राउतसँगको बिनासूचना भेटसम्म युनियनको सन्दिग्ध भूमिका देखिँदै आएको हो। भारतद्वारा लादिएको अघोषित नाकाबन्दीको समयमा स्थानीय परिस्थिति नै नबुझी वा बुझ्ने चेष्टा नै नराखी युनियनले दबाबकारी ढंगमा जारी गरेको प्रेस वक्तव्य पनि यही सिलसिलामा स्मरणीय तथ्य हो। पहिलो संविधानसभामा स्थापित ककस हरू र संविधानसभाबाहिर हुने उनीहरूको बैठकको पछाडि पनि युनियनको हात रहेको ओपन सेक्रेट हो। यी सबै नियमितताहरूको आकस्मिक परिणामको रूपमा पछिल्लो सुझाव लाई लिएको खण्डमा सत्यको नजिक पुग्न सकिन्छ। र, यहींनेर यो नियमितताका कारक र कर्ताहरूको भूमिकामाथि पनि प्रश्न चिह्न खडा हुन्छ। राजनीतिक संकथनमा जबर्जस्त स्थापित गरिएका मुद्दा के हाम्रा मौलिक अध्ययनका निचोड हुन् ? के हामीले बिना कुनै सुझाव ती मुद्दा स्थापित गरेका हौं ? के हामीले देशको रोडम्याप र राजनीतिक संरचना आफ्नै बुद्धि र विवेकले स्थापित गरेका हौं ? यी र यस्तै प्रश्नहरूको निकास खोजिने हो भने पटकपटक किन दातृनिकायको दबाबमूलक सुझाव आउने गर्छ भन्ने पनि स्पष्ट हुन्छ। युनियनको पछिल्लो सुझाव ले नेपाली बौद्धिक जगत्मा एकखाले विवाद सिर्जना गरेको छ। राज्यतहबाट कुनै प्रतिक्रिया नआउँदै अमुक संगठनले हतारो गरेर उक्त सुझावको समर्थन गर्नु र केही नाम कहलिएका बुद्धिजीवी बाट त्यसको पैरवी गरिनु सहज क्रियाकलाप होइन। त्यो भूमिकालाई निस्वार्थ मान्न सकिँदैन। जब कि युनियनको सुझाव स्वीकार्नुको अर्थ नेपाली जनताको सार्वभौम अधिकारमाथि पनि प्रश्न उठाउनु हो। त्यो किनभने, नेपालको वर्तमान संविधान जनताबाट निर्वाचित प्रतिनिधिको ९० प्रतिशतभन्दा बढीको बहुमतले तयार गरी जारी भएको हो, जसमाथि संशोधन केवल जनताले नै गर्ने अधिकार राख्छन्। यदि कुनै पनि शक्तिले उक्त संविधानको कुनै पनि बुँदामा अस्वीकारोक्ति प्रकट गर्छ भने त्यो जनतामा निहित सार्वभौमसत्तामाथिकै प्रश्न हो। नेपाली सार्वभौमसत्तामाथि खडा गरिएको प्रश्नलाई अस्वीकार्य मानेर प्रधानमन्त्री ओलीले जुन प्रतिक्रिया दिएका छन् र सोमबारमात्रै संसद्मा सांसदहरूले जसरी प्रश्न खडा गरेका छन्, त्यो नेपाली राजनीतिको सार्वभौम अभ्यासतर्फको यात्रा हो। त्यो यात्रालाई जारी राख्नु नै राष्ट्रहितको मार्ग हो।"
ओली र प्रचण्डविरुद्ध विप्लवको १५ दिने वारेन्ट,"काठमाडौं : नेत्रविक्रम चन्द विप्लव नेतृत्वको नेपाल कम्युनिस्ट पार्टीले प्रधानमन्त्री केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डविरुद्ध वारेन्ट जारी गरेको छ । एमाले अध्यक्ष समेत रहेका ओली र प्रचण्डका नाममा जनअदालतमा मुद्दा परेको जानकारी गराउँदै विप्लव नेतृत्वको पार्टीको रोल्पामा रहेको केन्द्रीय जनअदालतमा उपस्थित हुन १५ दिने वारेन्ट जारी गरेको हो । उक्त वारेन्ट केन्द्रीय जनआदलतका प्रमुख प्रकाशको नामबाट जारी भएको छ । मंगलबार सार्वजनिक भएको वारेन्टपत्रमा सार्वजनिक स्थानमा टाँस भएको मितिले १५ दिनभित्र केन्द्रीय जनअदालत रोल्पामा उपस्थित हुनका लागि सूचित गरिएकाे छ । तोकिएको समयमा उपस्थित नभएमा केन्द्रीय जनपरिषद नेपालको नीति नियम अनुसार कारबाही हुने कुराको जानकारी समेत गराइएको छ । वारेन्टपत्रमा प्रचण्ड र ओलीविरुद्ध परेको मुद्दाको जानकारी पनि गराइएको छ । दुबै नेताविरुद्ध फरकफरक मुद्दा परेको जनअदालतले जनाएको छ । वारेन्ट पत्रमा अनुसार प्रधानमन्त्री ओलीले २०७४ फागुन ६ गते विराटनगरमा हुन लागेको राष्ट्रिय युवा जनस्वयमंसेवकको सार्वजनिक कार्यक्रममा मोरङ विराटनगरतर्फ जाँदै गर्दा नेकपाका नेताहरु हेमन्तप्रकाश ओली सुदर्शन एवं पदम राई र पार्टी सम्बद्ध थुप्रै युवालाई विराटनगरमा गिरफ्तार गरी, झुट्ठा मुद्दा लगाएको र २०७४ चैत ५ गते नेकपाका कोशी ब्युरोका इन्चार्ज किरण राईलगायत थुप्रै नेतालाई बिनाकारण गिरफ्तार गरी धनकुटामा थुनामा राखेको भन्दै त्यसका विरुद्धमा मुद्दा परेको वारेन्टमा उल्लेख छ । सँगै प्रचण्डका विरुद्ध जारी गरिएको वारेन्ट पत्रमा महान जनयुद्धको शान्ति प्रक्रियामा आएपछि क्रान्तिप्रति विश्वासघात गरेको, हतियार दुस्मनलाई बुझाएको र जनमुक्ति सेनालाई विगठन गरेको उल्लेख छ । सँगै माथिल्लो कर्णाली विद्युत आयोजना, अरुण तेस्रोलगायत विभिन्न सम्झौता भारतीय कम्पनीसँग गर्ने गराउने कार्यमा संलग्न रही र राष्ट्रहितविरुद्ध कार्य गरेको, कथित स्थानीय निकायको चुनावमा कालीकोट जिल्लाको माल्कोटमा स्थानीय धनरुप बटाला र कैलालीका चन्द्रबहादुर सिंह सन्राइजसमेतको हत्यामा गोली चलाउन आदेश दिनु भन्ने निर्देशन गरेको । २०७४ चैत ५ गते नेकपाका कोशी ब्युरोका इन्चार्ज किरण राईलगायत थुप्रै नेतालाई बिनाकारण गिरफ्तार गरी थुनामा राखेको भन्दै त्यसका विरुद्ध मुद्दा परेको बताइएको छ । ओलीका नामको वारेन्ट प्रचण्डका नामको वारेन्ट"
"कूटनीतिज्ञलाई प्रधानमन्त्रीले भने: हस्तक्षेप स्विकार्दैनौँ, नेपालीलाई फुटाउने कोशिश नगर्नू","काठमाडौँ: प्रधानमन्त्री केपी शर्मा ओलीले विदेशी हस्क्षेप नस्वीकार्ने कुरा फेरि दोहोर्याएका छन् । नेपालस्थित २५ भन्दा धेरै देशका राजदूत र कूटनीतिक अधिकारीलाई सरकारी निवास बालुवाटारमा सम्बोधन गर्दै नेपाली जनता सधैँ स्वतन्त्र रहेको बताउँदै कसैको पनि हस्तक्षेप नस्वीकार्ने बताएका हुन् । नेपालको पछिल्लो राजनीतिक परिवर्तनसहितको विषयमा जानकारी गराउन आयोजित कार्यक्रममा ओलीले वाम सरकारका प्राथमिकता र नेपालको परराष्ट्र नीतिबारे करिब २५ देशका कूटनीतिज्ञलाई जानकारी गराएका हुन्। राष्ट्रियता पहिलो एजेन्डा प्रधानमन्त्री ओलीले नेपालको पहिलो प्राथमिकतामा राष्ट्रियता नै रहेको उल्लेख गरे । 'हाम्रो पहिलो प्राथमिकता राष्ट्रियता नै हो', उनले भने, 'हाम्रो सार्वभौमिकता, भौगोलिक अखण्डता, राष्ट्रिय एकता र स्वतन्त्रता हाम्रा चासोका प्रमुख विषय हुन् ।' नेपाल कहिल्यै पनि कसैको उपनिवेश र अधिनस्थ नरहेको पनि जिकिर गरे । 'नेपाल कहिल्यै पनि कुनै शक्तिको अधिनस्थ भएन, यो कुरा तपाईँहरुले पनि बुझ्नु भएको छ', ओलीले लिखित मन्तब्य दिँदै भने, 'नेपाली जनता सधैँ स्वतन्त्र छन् । कुनै पनि नाममा विदेशी हस्तक्षेप स्वीकार्य छैन ।' प्रधानमन्त्री ओलीले सम्बोधनका क्रममा नेपालले कुनै पनि हालतमा अस्थिरतालाई स्थान नदिने बताउँदै आफ्नो निर्णयका लागि नेपाल र नेपाली जनता सक्षम रहेको कुरा पनि कूटनीतिज्ञलाई जानकारी दिए । प्रधानमन्त्री ओलीले नेपाली जनता लामो संघर्षबाट प्राप्त लोकतान्त्रिक उपलब्धीलाई जोगाउन सक्षम रहेको बताउँदै विश्व समुदायसँग सहकार्यका लागि आफूहरु तत्पर रहेको पनि प्रष्ट पारे । 'नेपालको परराष्ट्र नीति पञ्चशील, असंलग्नता, संयुक्त राष्ट्रसंघीय बडापत्र, अन्तराष्ट्रिय कानुन र विश्वशान्तिका मूल्य मान्यतामा आधारित हुन्छ', उनले भने, 'नेपालले अन्तराष्ट्रिय सम्बन्ध, सार्वभौमिकता, एकअर्काको सम्मान र फाइदालाई विचार गर्दै अघि बढ्छ ।' सद्भाव विगार्न खोजियो प्रधानमन्त्री ओलीले सम्बोधनका क्रममा जातीयताको मु्द्दा उठाएर नेपालमा सामाजिक सद्भाव खलबल्याउन खोजिएको पनि गुनासो गरे । युरोपियन युनियनसहितका कूटनीतिक अधिकारीसमेत उपस्थित कार्यक्रममा उनले भने, 'केहीले नेपालमा सामाजिक सद्भावमा खलबल्याउने कोशिश गरेका छन्', प्रमले भने, 'कसैले पनि एजेन्डामा नेपाली जनतालाई दुरुपयोग गर्ने कोशिश नगरुन् । यदि त्यस्तो कोशिश हुन्छ भने हामी सबै शक्ति र स्रोतका साथ विभाजन ल्याउन खोज्ने तत्वलाई हराउन तयार छौँ ।' चीनभारतसँग सुमधुर सम्बन्ध छिमेकी मुलुकका जायज चासोबारे सरकार गम्भीर रहेको बताउँदै ओलीले कुनै पनि छिमेकीविरुद्ध नेपाली भूमि प्रयोग हुन नदिने नेपालको अडानलाई दोहोर्याए । छिमेकी दुई ठुला मुलुकसहित नेपालको विकासका साझेदार विश्वका सबै मुलुकसँगको सम्बन्धलाई अझै मजबुत बनाउने प्रयास आफूले थालिसेको ओलीले बताए । 'भारत र चीन हाम्रा निकट छिमेकी हुन् । दुवै देशसँग सुमधुर सम्बन्ध छ । पारस्परिक विश्वासका कारण हाम्रो सम्बन्ध बलियो भएको हो । छिमेकीसँगको सम्बन्ध अझै राम्रो बनाउने प्रयास गर्छौँ ।' विकासको सवाल समावेशी शासन व्यवस्था संविधानको मर्म भएको बताउँदै प्रमले त्यसलाई इमान्दारीपूर्वक कार्यान्वयन गरिने प्रतिबद्धता जनाए । 'समानतामा आधारित सामाजिक न्यायबिना दीगो शान्ति र समृद्धिको कल्पनासमेत गर्न सकिँदैन', उनले भने, 'विविधतायुक्त हाम्रो समाजको सामर्थ्यको स्रोत र पहिचान पनि सामाजिक विविधता हुन् ।' नेपालको विकासका साझेदारबाट निरन्तर प्राप्त सहयोग र समर्थनप्रति उनले खुसी व्यक्त गरे । 'नेपालको विकासका प्राथमिकता र नेतृत्वको सम्मानका साथ सरकारी संयन्त्रलाई साथमा लिएर सघाउनुस्', कुटनीतिज्ञलाई उनले भने, 'कानुनी शासनलाई प्रभावकारीरुपमा पालना गराउँछौँ । भ्रष्टाचारप्रति शून्य सहनशील नीति अपनाउँछौँ ।' ठूलो मूल्य चुकायौँ करिब एक घण्टा लामो सम्बोधनका क्रममा प्रधानमन्त्रीले नेपालले मौलिकरुपमा शान्ति प्रक्रियालाई टुंग्याएको पनि दाबी गरे । 'नेपालले यो उपलब्धि प्राप्त गर्ने क्रममा ठूलो मूल्य चुकाएको छ', उनले भने, 'यसमा हाम्रा मित्रहरु खुसी हुनुपर्छ ।' नेपालको हित चाहने र समृद्धिको बाटोमा हिँड्न साथ दिने मित्रहरुले नेपाली जनताको यति ठुलो ऐतिहासिक उपलब्धिमा खुसियाली मनाउनुपर्ने पनि ओलीले जिकिर गरे । समय खेर फाल्दैनौँ नेपालले तीब्र विकासको गति प्रकिसकेको बताउँदै ओलीले अब समय खेर फाल्ने छुट नभएको पनि कूटनीतिज्ञलाई बताए । 'नेपाल अब शान्ति, विकास र स्थिरताको बाटोमा हिँडिसकेको छ', ओलीले भने, 'अबका हरेक पलको सदुपयोग गर्छौँ । समय खेर फाल्ने छुट हामीलाई छँदै छैन ।' ओलीले अहिलेको यति ठूलो अवसरलाई चुकाएर असफल हुने सुविधा नेपाललाई नरहेको पनि उल्लेख गरे । 'हामीलाई समृद्धितर्फ नबढी अर्को कुनै विकल्प छैन । यदि यो मौका चुकायौँ भने हामीलाई माफीको पनि छुट हुने छैन । हामीसँग विकल्प एउटै छ त्यो हो कुनै हालतमा सफल हुने । त्यसैका लागि हामी नेपाललाई समृद्ध र सुखी नेपालीको सपनासहित अघि बढिरहेका छौँ ।' सबैसँग निकट व्यवहार प्रधानमन्त्री ओलीले कसैलाई थिचोमिचो नगर्ने र आफूलाई गरेमा पनि नसहने पनि प्रष्ट पारे । 'सबै देशसँग समानतामा आधारित सम्बन्ध राख्छौँ । सबै देशको सार्वभौमिकता उस्तै हुन्छ, भूगोल सानो ठूलो हुँदैमा कसैलाई सानो ठुलो भन्ने पक्षमा हामी छैनौँ', उनले भने, 'सबै छिमेकीसँग समान र निकट व्यवहार गर्छौँ । हाम्रा लागि कसैसँग पनि शत्रुतापूर्ण व्यवहार प्राथमिकताका विषय होइनन् । नेपाल सबै छिमेकिको असल साथी भएर राम्रो सम्बन्ध बनाउन चाहन्छ ।' संक्रमणकालीन न्याय प्रधानमन्त्री ओलीले संक्रमणकालीन न्याय प्रक्रिया स्वच्छ र निष्पक्ष बनाउन नेपाल दृढ रहेको प्रष्ट पारे । ओलीले देशभित्रैबाट र बाहिरबाट पनि यसलाई प्रभावित पार्ने कोशिश नहोस भन्नेमा सरकार गम्भीर रहेको बताए । 'संक्रमणकालीन न्याय सम्पादनका लागि दुई (सत्यनिरुपण र बेपत्ता) आयोग सक्रिय रहेका बताउँदै ओलीले मानवीय कानुन र मानवाधिकार हनन गम्भीर मुद्दामा कसैलाई पनि आममाफी नहुने प्रतिवद्धता जनाए । विश्व शान्तिका लागि संयुक्त राष्ट्रसंघीय शान्ति स्थापक संस्थामार्फत् नेपाललले लामो समयदेखि योगदान दिइरहेको बताउँदै ओलीले यसमा कुनै शंका नगर्नप पनि आग्रह गरे । 'नेपाल राष्ट्रसंघको सुधारमा समर्थन गर्छ', उनले भने, 'शान्ति, सुरक्षा, विकास र मानवाधिकारका लागि राष्ट्रसंघलाई प्रभावकारी बनाउनु अहिलेको माग हो ।' संयुक्त राष्ट्रसंघ तथा त्यसको मानवधिकार परिषद्को सदस्य भएकाले मानवाधिकार संरक्षणका लागि नेपालले सदैव आवाज उठाइरहने बताए । 'हामी सदैव मानवअधिकार संरक्षणको पक्षमा छौँ', उनले भने, 'मानव अधिकार परिषद्मा नेपालले सदैव गैरराजनीतिक भूमिका निर्वाह गर्छ ।' सरकारको नीतिबारे चासो छ: झलनाथ प्रधानमन्त्रीले कूटनीतिज्ञलाई सम्बोधन गर्ने कार्यक्रममा सहभागी एमालेका वरिष्ठ नेता तथा पूर्वप्रधानमन्त्री झलनाथ खनालले वाम गठबन्धको सरकारको नीति तथा कार्यक्रमबारे विश्वले चासोका साथ हेरिरहेको बताए । बालुवाटारबाट बाहिरिने क्रममा खनालले भने, 'नयाँ सरकारबारे विश्वसमुदायको चासो छ, त्यस चासोलाई चिर्ने कोशिशस्वरुप कुटनीतिज्ञलाई बोलाइएको हो । कुटनीतिज्ञका जिज्ञासा सम्बोधन गर्ने गरी प्रधानमन्त्रीले यो कार्यक्रम राख्नु भएको हो ।' नेता खनालका अनुसार सम्बोधनका क्रममा प्रधानमन्त्री ओलीले नेपाल सरकारमा नीतिनियम, प्राथमिकता र भावी योजनाबारे कुटनीतिज्ञलाई जानकारी गराएका छन् । 'प्रधानमन्त्रीले सम्बोधनका क्रममा विश्वसमुदायबाट नेपालले सदैव साथ खोजेको बताउनुभयो', खनालले भने, 'यो सरकारबारे रहेका जिज्ञासा अन्तर्राष्ट्रिय समुदायलाई बोलाएर सरकारले चिर्ने काम गरेको छ ।' नेपाल चनाखो छ : परराष्ट्र मन्त्री कुटनीतिज्ञहरुलाई स्वागत गर्दै परराष्ट्रमन्त्री प्रदीपकुमार ज्ञवालीले परराष्ट्र सम्बन्धबारे सरकार सचेत रहेको जानकारी दिए । 'नेपालले सदैव दीगो विकासलाई प्राथमिकतामा राखेको छ', उनले भने, 'अन्तर्राष्ट्रिय शान्ति र सांस्कृतिक सम्बन्धमा नेपालको चासो छ । सार्क, विमस्टेक र संयुक्त राष्ट्रसंघमा नेपाल सक्रिय सहभागिता जनाउन तयार छ ।' आर्थिक विकास र व्यापार अभिवृद्धिका लागि वातावरण बनाउने प्रयास जारी राखिएको पनि उनले बताए । 'दीगो विकासका लक्ष्यहरु प्राप्त गर्न हामी काम गरिरहेका छौँ', उनले भने, 'हामीसँग दुई तिहाइ बहुमत भएपनि चुनौती उस्तै छन् । यी सबै कुराबीच हामी विश्वसमुदायसँग मिलेर शान्ति, समृद्धि विकासका लागि काम गर्न तयार छौँ ।'"
ओली र प्रचण्डबीच बालुवाटारमा के कुरा भयो ?,काठमाडौं : आइतबार र सोमबार जस्तै मंगलबार साँझ पनि प्रधानमन्त्री केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डबीच भेटवार्ता भएको छ। आइतबार र सोमबारको भेट भन्दा मंगलबार साँझको भेटमा अली फरक विषयमा छलफल भएको छ। प्रधानमन्त्री निवास बालुवाटारमा भएको भेटमा शान्ति प्रक्रियाका बाँकी विषयको टुंगो लगाउने विषयमा गम्भीर छलफल भएको बालुवाटार स्रोतले जानकारी दिएको छ। सँगै देशको समृद्धिका लागि बन्द भएका र बन्द हुन लागेका उद्योगलाई कसरी सञ्चालन गर्ने भन्ने विषयमासमेत दुई नेताबीच छलफल भयो। मंगलबारको भेटवार्तामा दुई पार्टीको एकताका विषयमा छलफल नगरी शान्ति प्रक्रियाका बाँकी विषय मिलाउने र समृद्धि कसरी हासिल गर्ने भन्ने सन्दर्भमा छलफल भएको प्रचण्डको निजी सचिवालयले जानकारी दिएको छ। सरकारले युद्ध सम्बन्धी मुद्दालाई बेपत्ता छानबिन आयोग र सत्य निरुपण तथा मेलमिलाप आयोगले टुंगो लागउने बताए पनि यस्ता आयोगको विषय नै टुंगोमा नपुग्दा मुद्दा अलपत्र छन्। देशको समृद्धिको लागि रोजगारी सिर्जना गर्नुपर्ने र रोजगारीका लागि उद्योग घन्दा सञ्चालन गर्नुपर्ने भन्दै शीर्ष नेताले छलफल चलाएका हुन्। यस विषयमा उद्योगमन्त्री मातृका यादवले केही दिनयता सोही क्षेत्रका विज्ञसँग छलफल चलाइरहेका छन्।
प्रधानमन्त्रीको कूटनीतिक ब्रिफिङ : परराष्ट्रमन्त्रीले भने,"काठमाडौं : परराष्ट्रमन्त्री प्रदीप ज्ञवालीले नेपाल सबै मुलुकसँग समदूरीको सम्बन्धमा रहेर काम गर्न इच्छुक रहेको बताएका छन्। प्रधानमन्त्री निवास बालुवाटारमा मंगलबार कूटनीतिक समुदायका प्रमुख र प्रतिनिधिहरूलाई स्वागत गर्दै परराष्ट्रमन्त्री ज्ञवालीले नेपालले सबै मुलुकसँग प्रगाढ सम्बन्ध चाहेको बताएका हुन्। 'दिगो शान्ति र विकास हाम्रो चाहना हो', कूटनीतिक समुदायलाई स्वागत गर्दै ज्ञवालीले भने, 'चीन भारतसहितका देशसँग समदूरीको सम्बन्ध कायम गर्छौँ। हामीलाई सहयोग गर्ने विकास साझेदारसँग प्रगाढ मित्रता अगाडि बढाउन चाहन्छौँ।' परराष्ट्रमन्त्रालयले आयोजना गरेको कार्यक्रममा प्रधानमन्त्री केपी शर्मा ओलीले नर्पालको वैदेशिक नीतिका बारेमा विभिन्न देशका राजदूत तथा कूटनीतिक अधिकारीहरूलाई ब्रिफङ गर्ने कार्यक्रम छ। कार्यक्रममा २५ देशका राजदूत तथा कूटनीतिक अधिकारी सहभागी छन्। संयुक्त राष्ट्रसंघ, बिमस्टेक, सार्क लगायत अन्तर्राष्ट्रिय मञ्चहरूमा नेपालले जनाएका प्रतिबद्धताप्रति कटिबद्ध रहेको उल्लेख गर्दै सबै देशबाट सहयोगको निरन्तरताको अपेक्षा गरे। 'हामीसँग दुईतिहाईको सरकार छ तर हामीले चाहेको दिगो शान्ति र विकासको लक्ष्य प्राप्त गर्ने चुनौती हामीसँग छ', उनले भने, 'चुनौतीका बाबदुद पनि सफल हुन्छौँ भन्ने विश्वास छ। हामी तपाईँहरूबाट सहयोगको निरन्तरताको अपेक्षा गर्छौँ।' कार्यक्रममा प्रधानमन्त्री ओली, परराष्ट्रमन्त्री ज्ञवाली, रक्षा मन्त्री ईश्वर पोखरेल र अर्थमन्त्री डा युवराज खतिवडा सहभागी छन्। एमाले नेताहरू झलनाथ खनाल र माधव नेपाल पनि कार्यक्रममा छन्।"
एमालेलाई पनि प्रतिपक्षमा राखिएपछि किचलो,"जनकपुरधाम : प्रदेश २ मा एमालेलाई पनि प्रतिपक्षमा राखिएपछि कांग्रेसले आपत्ति जनाएको छ। सोमबार प्रदेशसभा बैठकमा प्रतिपक्षको कुर्सीमा बस्ने अधिकार आफूहरूले मात्र पाउनुपर्ने माग कांग्रेस सांसदले गरेका हुन्। प्रदेशसभाको आठौं बैठक कार्यसूचीमा प्रवेश नगरी नै कांग्रेसबाट प्रतिनिधित्व गर्ने प्रदेशसभा सदस्यले टेबल ठोक्दै उभिएर यस विषयमा विरोध जनाएका थिए। त्यसपछि सभामुख सरोज यादवले सर्लाही ४ बाट निर्वाचित प्रदेशसभा सदस्य उपेन्द्रप्रसाद कुसवाहालाई बोल्न दिएका थिए। प्रदेश सांसद कुसवाहाले प्रदेश सरकारलाई कांग्रेसबाहेक दलले समर्थन गरेको स्मरण गराउँदै प्रतिपक्षमा बस्ने अधिकार आफूहरूले मात्र पाउनुपर्ने बताए। सरकारको समर्थन गरिसकेको दललाई प्रतिपक्षी कसरी भन्ने ? , उनले भने, यो कुरालाई सभामुख महोदयले प्रस्ट पारिदिनुपर्यो। कांग्रेसले सरकारलाई विश्वासको मत नदिएको हुनाले आफूहरूलाई मात्र प्रतिपक्षमा बस्ने र त्यस्तो सुविधा पाउने व्यवस्था मिलाउनुपर्ने माग उनले गरेका थिए। हाल प्रदेश २ को प्रदेशसभामा एमाले र कांग्रेसलाई प्रतिपक्षमा राखिएको छ। सभामुख यादवले यस विषयमा चाँडै निष्कर्ष निकाल्ने आश्वासन दिएपछि बैठकको कारबाही अघि बढेको थियो। प्रदेशसभा सचिवालयका सचिव दिवाकर पौडेलका अनुसार बैठकअघि कार्यव्यवस्था परामर्श समितिको बैठकमा प्रतिपक्षमा कुन दल बस्ने विषयमा छलफल भइसकेको थियो। पौडेलले भने, यस विषयमा छलफल भई सभामुखज्यूलाई नै प्रमुख प्रतिपक्षी दल तय गर्ने जिम्मा दिइएको हो। सभामुखले पाँच दिनभित्र अन्य स्थानमा भएका प्रावधान अध्ययन गरी यो प्रदेशमा कसलाई प्रतिपक्षमा राख्नुपर्ने हो भन्ने विषयमा टुंगो लगाउने भएका छन्। प्रदेशसभा सचिवालयले तयार पारेको अन्तरिम कार्यविधिमा प्रतिपक्षी दलका विषयमा स्पष्ट उल्लेख नभएको र कार्यव्यवस्था नियमावली मस्यौदामा पनि यसको प्रावधानका विषयमा अस्पष्टता भएकाले केही कठिनाइ भएको पौडेलले बताए। विश्वासको मत दिने क्रममा एमाले प्रदेश संसदीय दलका नेता सत्यनारायण मण्डलले आफ्नो पार्टी प्रतिपक्षमा रहेर सरकारलाई समर्थन गर्ने बताएका थिए। यद्यपि, सरकारको समर्थन गरिसकेको पार्टीलाई विपक्षमा बस्ने अधिकार नै नरहेको भन्दै कांग्रेसका प्रदेशसभा सदस्यले आफूहरूले मात्र प्रतिपक्ष पाउनुपर्ने दाबी गरेका छन्। आर्थिक कार्यविधि विधेयक प्रस्तुतप्रदेश सरकारको आर्थिक कार्यविधि नियमित तथा व्यवस्थित गर्न बनेको विधेयक २०७४ सोमबार प्रदेशसभा बैठकमा प्रस्तुत भएको छ। आर्थिक मामिला तथा योजनामन्त्री विजयकुमार यादवले बैठकमा विधेयक प्रस्तुत गरेका हुन्। प्रदेश सञ्चित कोष वा सरकारी कोषको सञ्चालन, बजेट तर्जुमा, निकासा तथा खर्च गर्ने, लेखा राख्ने, प्रतिवेदन बनाउने, आन्तरिक नियन्त्रणको व्यवस्थापन मिलाउने, आन्तरिक तथा अन्तिम लेखापरीक्षण गर्नेगराउने, बेरुजु फछ्र्योट तथा असुलउपर तथा तहसिल गर्नेगराउने विषयमा मार्गदर्शन गरी विधेयक तर्जुमा गरेको जनाइएको छ। विधेयकमाथि चैत १३ गते बिहान ११ बजे बस्ने बैठकमा छलफल गर्ने भन्दै सभामुख यादवले बैठक स्थगन गरेका छन्।"
राष्ट्रिय सभामा कोमल ओलीको कवितात्मक मन्तव्य (भिडियोसहित),"काठमाडौं : मंगलबार राष्ट्रिय सभामा कोमल ओलीले कवितात्मक मन्तव्य राखेकी छिन्। राष्ट्रिय सभामा दोस्रो पटक सम्बोधन गर्ने क्रममा ओलीले सहिदको सम्झना गर्दै कविता वाचन गरेकी हुन् । ओलीले शार्दूलविक्रीडित छन्दको कविता वाचन गरेकी हुन् । यद्यपी ओलीले रचना कसको हो भन्ने खुलाइनन् । उनले वाचन गरेको कविता सहिदप्रति समर्पित थियो । उनले कविता लय हालेर वाचन गरेकी थिइन् । त्यसैगरी राष्ट्रिय सभा सदस्य ओलीले युरोपियन युनियन (ईयू)को वक्तव्यप्रति आक्रोश व्यक्त गरेकी छिन् । उनले संवैधानिक व्यवस्थाविरुद्ध आएको ईयूको वक्तव्यले अन्तराष्ट्रिय स्तरबाट आक्रमण सुरु भएको बताइन् । आम जनताले चाहेको समृद्धिको बाटोमा अवरुद्ध हुन सुरु भएको छ । हामीलाई सामान्य लाग्न सक्ला तर, इयूले जुन किसिमको रिर्पाट दिएको छ, त्यसले नेपाली जनतालाई भ्रम सिर्जना गर्नमा भूमिका खेल्दै छ, ओलीले भनिन्, हामी अब पहिलेको स्थितिमा छैनौँ । देश समृद्धिको यात्रामा अघि बढिसकेको छ । हामी सजक नभए आगामी दिनमा यस्ता रिपोर्ट दैनिक आउन सक्छन् र नेपाल र नेपालीका लागि घातक हुन सक्छन् । उनले राष्ट्रिय सभाका सबै सदस्यलाई ईयूको रिपोर्टविरुद्ध बोल्नुपर्ने र विरोध जनाउनुपर्ने धारणा राखिन् ।"
प्रचण्डलाई किन बोलाइएन बालुवाटार ?,"काठमाडौँः वाम गठबन्धनको सरकारले पहिलो पटक नेपालस्थित विदेशी कूटनीतिक निकायका प्रमुख र प्रतिनिधिलिाई सम्बोधन गर्ने कार्यक्रममा सत्तारुढ दल माओवादी केन्द्र अनुपस्थित रह्यो । मंगलबार मध्यान्ह १२ बजेदेखि बालुवाटारमा एक घण्टासम्म प्रधामन्त्री केपी शर्मा ओलीले कूटनीतिज्ञहरुलाई सम्बोधन गरेको कार्यक्रममा माओवादीका मन्त्रीहरु समेत उपस्थित थिएनन् । एमालेका वरिष्ठ नेता तथा पूर्वप्रधानमन्त्रीद्वय झलनाथ खनाल र माधवकुमार नेपालसमेत उपस्थित रहेको कार्यक्रममा अर्को सत्तारुढ दल माओवादी केन्द्रका अध्यक्ष तथा पूर्वप्रधानमन्त्री पुष्पकमल दाहाल प्रचण्ड भने अनुपस्थित रहे । एमालेबाट रक्षा मन्त्री ईश्वर पोखरेल र अर्थमन्त्री डा युवराज खतिवडा पनि उपस्थित थिए । विभागीय मन्त्रीको हैयितमा प्रदीप ज्ञवालीले कार्यक्रममा स्वागत मन्तब्य दिए । पढनुस्: कूटनीतिज्ञलाई प्रधानमन्त्रीले भने: हस्तक्षेप स्विकार्दैनौँ, नेपालीलाई फुटाउने कोशिश नगर्नू तर, त्यो कार्यक्रममा एकजना पनि माओवादी मन्त्रीहरु उपस्थित थिएनन् । एकजना माओवादी मन्त्रीका अनुसार प्रधानमन्त्रीको कार्यालयबाट निम्ता नै नआएकाले कुनै मन्त्री उपस्थित नभएका हुन् । हामीलाई कुनै जानकारी भएन, पार्टी अध्यक्षलाई जानकारी थियो भने त्यो थाहा भएन, उनले भने, विभागीय परराष्ट्र मन्त्री र प्रधानमन्त्री भइसकेपछि त्यहाँ हाम्रो उपस्थितिको पनि अर्थ थिएन । नेकपा माओवादी केन्द्रकी प्रवक्ता पम्फा भुसालले पार्टी नै एक हुन लागेको अवस्थामा को उपस्थित भयो भएन त्यसले अर्थ नराख्ने बताइन् । त्यो कार्यक्रम सरकारले गरेको हो, माओवादीले गरेको होइन, परराष्ट्रमन्त्री भएपछि अरुको जरुरी नै छैन । दुई पार्टीको सरकार भएकाले हामी हुनु र नहुनुले खासै फरक पार्दैन ।"
कूटनीतिज्ञलाई प्रधानमन्त्रीको एक घण्टाको ब्रिफिङ (मन्तव्यसहित),"काठमाडौं : प्रधानमन्त्री केपी शर्मा ओलीले कूटनीतिक समुदायलाई नेपालको सम्बन्धमा ब्रिफिङ गरेका छन्। प्रधानमन्त्री ओलीले मंगलबार बलुवाटारमा बोलाएर नेपाल सरकारको अवधारणाको बारेमा जानकारी गराएउँदै ब्रिफिङ गरेका हुन्। कूटनीतिज्ञलाई ब्रिफिङ गर्ने क्रममा प्रधानमन्त्री ओलीले मुख्य तीन विषयलाई प्राथमिकता दिएका छन्। लिखित मन्तव्यमार्फत् एक घण्टा ब्रिफिङ गरेका ओलीले ताजा राजनीतिक विकासक्रम, वर्तमान सरकारका प्राथमिकता र नेपालको विदेश नीतिका सम्बन्धमा बोलेका छन्। युरोपियन युनियन (ईयू)ले संवैधानिक व्यवस्था विरुद्ध वक्तव्य सार्वजनिक गरेपछि त्यसको चौतर्फी विरोध भइरहेका बेला प्रधानमन्त्रीको कूटनीतिज्ञसँगको ब्रिफिङलाई महत्वका साथ हेरिएको छ। प्रधानमन्त्री ओलीले ब्रिफिङका लागि काठमाडौंमा रहेका कूटनीतिज्ञलाई बालुवाटार निम्त्याएर हुन्। ओलीले अत्यन्त प्रगतिशील र लोकतान्त्रिक संविधान जारी भएसँगै नेपालमा परिवर्तनको महत्वपूर्ण अध्याय पूरा भएको दाबी गरेका छन्। परराष्ट्रमन्त्रीले भने 'सबैसँग प्रगाढ सम्बन्ध चाहन्छौँ'                  , ,          , ,        ,                                                               ,         ,           , ,            ,                                                                                                                      ,                         ,                ,      ,    ,                                                                   ,                      ,                                          ,                  ,                                                                                                   ,  ,                  ,                                            ,           ,   ,      ,                   ,                              :                                     ,  ,  ,       ,  ,                                                                    , ,   ,                                                                                             ,    ,                                                                          ,         ,         ,                  ,              ,                                                                                           ,                                                                                                     ,        ,                         ,                                                                    ,              ,              ,        ,                ,                           ,                      ,       ,            ,  ,  ,                                              ,    ,                            ,    ,                                           , ,                   , , ,                          ,                                                                     ,                                                                        ,                              ,                                ,             ,         ,  ,                     ,  ,    ,    ,                        ,      ,  ,     , ,  ,  ,                               ,              ,       ,                                        ,  ,     ,                                                                  ,  ,                                               :           ,                                                               ,                                                                   ,            , ,                                          ,                           ,                                               ,                         ,                    ,    ,                                 ,    ,        ,            ,                                                               ,                                                   ,                                                    ,                                                                                ,                                                                          ,                                                                                                ,              ()     ()            ,                              ,       ,                                                               ,                      ,        ,  ,"
"ईयूको प्रतिवेदनप्रति रवीन्द्र मिश्रको कडा टिप्पणी, 'पश्चिमा राष्ट्र विष चुहाउँदै हिँडेका छन्'","काठमाडौं : विवेकशील साझा पार्टीका संयोज रवीन्द्र मिश्रले युरोपियन (ईयू) को प्रतिवेदनप्रति कडा टिप्पणी गरेका छन्। उनले पश्चिमा राष्ट्र र अन्तराष्ट्रिय संगठनलाई विषका थोपा चुहाउँदै हिँड्नको संज्ञा दिँदै ईयूको प्रतिवेदनको विरोध गरेका हुन्। मिश्रले ट्विटरमा पश्चिम राष्ट्र र अन्तराष्ट्रिय संगठनकै कारण कयौँ अफ्रिकी र एसियाली देशका समस्या अझ जटिल बन्दै गएको उल्लेख गरेका छन्।। उनले पश्चिमा देशले असल रुप देखाए पनि विषका थोपा चुहाउन खप्पिस भएको टिप्पणी गरेका हुन्। विषका थोपा चुहाउँदै हिँड्नेहरू, पश्चिमा राष्ट्र र अन्तराष्ट्रिय संगठनहरू आफूलाई चेतनशील भन्नेले भरिएको छ। तर, तीमध्ये कति कयौं अफ्रिकी र एशियाली देशका समस्यालाई जटिल बनाउन जिम्मेवार छन्, मिश्रले ट्विटरमा लेखेका छन्, किनभने, ती असल देखिँदै विषका थोपा चुहाउन खप्पिस छन्। ईयूको प्रतिवेदन पनि त्यही नै हो। निर्वाचनको पर्यवेक्षण गर्न आएको युरोपियन युनियनको टोलीले जननिर्वाचित संविधानसभाबाट बनेको संविधानमाथि फुत्त यस्तो विषको थोपा चुहाइदियो जसले बेकारमा फेरि खाटा बस्न लागेको घाउलाई कोट्याइदिएको छ, मिश्रले ट्विटमा थप लेखेका छन्, हामी नेपाली पनि कम छैनौं। आफ्नो सोचाई अनुकूलको विदेशी टिप्पणी भए चुप बस्छौं, सोचाई विपरितको भए विदेशी हष्तक्षेप भयो भन्दै आवाज उठाउँछौं। विषका थोपा चुहाउँदै हिँड्नेहरू: पश्चिमा राष्ट्र र अन्तराष्ट्रिय संगठनहरू आफूलाई चेतनशील भन्नेले भरिएको छ। तर तीमध्ये कति कयौं अफ्रिकी र एशियाली देशका समस्यालाई जटील बनाउनमा जिम्मेवार छन्, किनभने, ती असल देखिँदै विषका थोपा चुहाउन खप्पिस छन्। ईयुको प्रतिवेदन पनि त्यही नै हो।   ()  ,"
देउवा निकट नेताहरू बचाउमा,"काठमाडौं : निर्वाचनको समीक्षा गर्न बसेको तेस्रो दिनको केन्द्रीय कार्यसमिती बैठकमा सभापति शेरबहादुर देउवानिकट नेताहरूले उनको बचाउ गरेका छन्। बैठकमा पौडेल र सिटौला समूहका नेताको तीव्र आलोचनामा पर्दै आएका सभापति देउवालाई उनी निकटस्थ नेताहरूले बचाउ गर्दै सामूहिक रूपमा निर्वाचनमा पराजयको जिम्मेवारी लिँदै पार्टीलाई अगाडि बढाउनु पर्ने तर्क गरेका छन्। पार्टी कार्यालयमा सोमबार बिहान १० बजे बसेको बैठकमा रमेश लेखक, डिला संग्रौला, लक्ष्मी परियारलगायतका केन्द्रीय सदस्यले सभापति देउवाको बचाउ गरेका थिए। लेखकले दुई ठूला वामपन्थी पार्टी मिलेकाले निर्वाचनमा कांग्रेसले पराजय बेहोरेको भन्दै कुनै एक नेतामाथि हारको दोष थुपार्नुभन्दा सामूहिक रूपमा पार्टी अघि बढाउनु पर्ने खाँचो आंैल्याएका थिए। लन्चपछि दिउँसोको बैठकमा भने देउवा इतर समूहका नेता शेखर कोइराला, रामकृष्ण यादव, आनन्दप्रसाद ढुंगानालगायतले देउवाको आलोचना गरेका थिए। सभापति देउवा निकटस्थ नेता लेखकले पछिल्लो समय पार्टी नेतृत्वमाथि भइरहेको चौतर्फी प्रहार गलत भन्दै सबै शीर्ष नेतासँग एकताबद्ध हुन आग्रह गरेका थिए। उनले भने, हारको जिम्मेवारी मैले पनि केन्द्रीय सदस्यका रूपमा जिम्मेवारी बोक्नुपर्छ, तपार्इंले पनि बोक्नुपर्छ र सबै मिलेर पार्टी सुधारौं। पार्टीभित्र केही कमजोरी देखिएको स्वीकार्दै उनले यसका लागि सबै शीर्ष नेतालाई गम्भीर बन्न सल्लाह दिएका थिए। अर्का नेता गोविन्द भट्टराईले पार्टीले गरेका कामको प्रचारसमेत गर्न नसकेकाले कांग्रेस निर्वाचनमा तल परेको दाबी गरे। बैठकमा सम्बोधन गरेपछि उनले संविधानसभाबाट आफ्नो नेतृत्वमा नयाँ संविधान जारी भए पनि कांग्रेसले त्यो उपलब्धी जनतासम्म पुर्याउन नसकेको बताए। हामीले संविधान जारीलगत्तै देशैभर सभा गर्नु पथ्र्यो, उनले भने, तर त्यसो नगरेर लगातार आफ्नो राजनीति खस्काउने काममा लागी रह्यौं। देशका हरेक राजनीतिक समस्याको निकास कांग्रेसले दिए पनि त्यसको जस र प्रचारप्रसार गर्न नसकेको ठम्याइ उनको थियो। लिखित वक्तव्य दिएकी डिला संग्रौलाले निर्वाचनमा भएको हारलाई नेतृत्वमाथि मात्र थुपार्न नमिल्ने दाबी गरिन्। उनले भनिन्, हामी सबैले यसको जिम्मेवारी लिनु पर्छ। पार्टीमा सुधारको खाँचो औंल्याएकी उनले तत्काल पहल थाल्न विभिन्न १० बुँदे सुझावसमेत दिएकी थिइन्। नेतृ लक्ष्मी परियारले पार्टीभित्र गुटबन्दी मौलाउँदै गएको टिप्पणी गर्दै सबै शीर्ष नेताहरूलाई पार्टीभित्र आन्तरिक एकताको सन्देश दिन माग गरेकी थिइन्। बैठकमा शेखर कोइरालाले पनि सभापति देउवाको कडा आलोचना गरेका थिए। निर्वाचनको नतिजापछि कोइरालाले सार्वजनिक रूपमै लगातार पार्टी नेतृत्वको आलोचना गर्दै आइरहेका छन्। बैठकमा लिखित वक्तव्य पढेका उनले हारको नैतिक जिम्मेवारी लिन सभापति देउवासँग आग्रह गरे। उनले भने, पार्टीले निर्वाचनमा बेहोरेको हारको नैतिक जिम्मेवारी सभापतिले लिनै पर्छ। उनले यसअघि बताउँदै आएझैं तत्काल पार्टीको महासमिति बैठक डाकेर महाधिवेशनमा जान माग गरे। कोइरालाले निर्वाचनपूर्व सत्ता सहयात्रामा सहभागी माओवादी केन्द्रलाई निर्वाचनमा एमालेसँग गठबन्धन बनाउनबाट रोक्न नसक्नु कांग्रेस नेतृत्वको गम्भीर राजनीतिक कमजोरी भएको जिकिर गरे। उनले भने, जसलाई हामीले प्रधानमन्त्री बनायौं, जो हाम्रै नेतृत्वको सरकारमा सहभागी छन् तर चुनावी गठबन्धन अरु दलसँग गर्छन्। हाम्रा लागि योभन्दा लज्जाजनक अवस्था के होला ? उनले पार्टीमा चरम गुटबन्दी र अराजकता फैलिएको आरोपसमेत लगाएका छन्। उनले भने, गुट र उपगुटमा संलग्न नहुने नेता कार्यकर्ताले कुनै भूमिका नै नपाउने अवस्था आज पार्टीमा सिर्जना भएको छ। यसको अन्त्य गर्न पनि पार्टी महाधिवेशनमा जानु पर्ने उनको तर्क छ। बैठकमा मन्तव्य राखेका ११ नेतामध्ये ६ जनाले देउवाको कुनै न कुनै रूपमा बचाउ गरेका थिए भने ५ जना नेताले यसअघिको बैठकझैं आलोचना गरेका थिए। बैठकमा बलबहादुर केसी, कोइराला, ढुंगाना, जीवन परियार, भट्टराई, यादव, संग्रौला, लेखक, सरिता प्रसाई, परियार र बालकृष्ण पाण्डेले आआफ्ना धारणा राखेका थिए। मंगलबार फेरि बस्ने गरी स्थगन भएको बैठकले दिल्लीमा उपचार गराइरहेका कांग्रेस नेता खुमबहादुर खडकाको अवस्था बुझ्न मंगलबार शंकर भण्डारी र लेखकलाई दिल्ली पठाउने निर्णय समेत गरेको कांग्रेस पार्टी कार्यालयले जारी गरेको विज्ञप्तिमा उल्लेख छ।"
आज यनमसँग प्रतिष्ठाका लागि भिड्दै नेपाल,"काठमाडौं : एसिया कप छनोटबाट बाहिरिइसकेको नेपालले मंगलबार यमनसँग समूह चरणको अन्तिम खेल खेल्दैछ। तटस्थ भेन्यु कतारको दोहामा खेल्न लागिएको उक्त खेल नेपालका लागि प्रतिष्ठाको लडाइँ मात्र हुनेछ। छनोटअन्तर्गत समूह एफमा रहेको नेपाल घरेलु मैदानमा यसअघि यमनसँग गोलरहित बराबरीमा रोकिएको थियो। यमनसँगको खेलका लागि एक साताको छोटो तयारी गरेर कतार गएको हो। नेपाली टोलीका प्रशिक्षक ग्योतुकु कोजीले यमनसँगको खेल राष्ट्रिय टोलीको पछिल्लो स्तर थाहा पाउन महत्वपूर्ण हुने बताएका छन्। नेपालले गत नोभेम्बरमा एसिया छनोटअन्तर्गत नै फिलिपिन्ससँग घरेलु मैदानमा खेलेको थियो। उक्त खेलमा नेपाल गोलरहित बराबरीमा रोकिएको थियो। अवे खेलमा भने नेपाल फिलिपिन्सँग ४१ गोलले पराजित भएको थियो। समूहमा नेपालसहित फिलिपिन्स, यमन र ताजकिस्तान छन्। नेपाल ताजकिस्तानसँग २१ र ३० गोलले पराजित भएको थियो। नेपाल पाँच खेल सक्दा दुई अंकका साथ तालिकाको अन्तिम स्थानमा छ। फिलिपिन्स नौ अंकसहित तालिकाको शीर्ष स्थानमा छ। समूहमा समावेश प्रत्येक टोलीसँग होम एन्ड अवे प्रणालीमा खेलिने छनोट खेलबाट शीर्ष दुई टोली सन् २०१९ मा यूएईमा आयोजना हुने एसिया कपका लागि छनोट हुनेछन्।"
एमालेमाओवादी एकता प्रचण्डको आत्महत्या हो,"नेपालगन्ज : नयाँ शक्ति पार्टी, नेपालका संयोजक डा बाबुराम भट्टराईले नयाँ शक्ति पार्टी दूध भएकोले पानी बराबरका पुराना पार्टीसँग नमिसिने बताएका छन् । उनले सोमबार नेपालगन्ज सम्पन्न नयाँ शक्ति पार्टी, नेपाल प्रदेश ५, कर्णाली प्रदेश र प्रदेश ७ को संयुक्त प्रशिक्षणात्मक लुम्बिनी बैठकको भाव सम्प्रेषण कार्यक्रमलाई सम्बोधन गर्दै भने,हामी दूध हौं, अरु पानी हुन् अरुमा मिसिन जाने भनेको पानीमा दूध मिसाउनु जस्तै हो, जसको अर्थ हुँदैन । बरु अलिकति दूधको मात्रा बढाएर, केही थोरै मात्रामा सफा पानी दूधमा थप्न सकिन्छ । तर, पानीमा मिसिन जान सकिँदैन । संयोजक भट्टराईले प्रदेश ५ को सिमांकन चित्तबुझ्दो नभएको बताए । उनले भने, प्रदेश ५ को संरचना उँटको जस्तो बनेको छ , यो लामो समय यथास्वरुपमा रहनेमा मलाई आशंका छ । उनले नागरिकको हक, अधिकार र पहिचानलाई सुनिश्चित गर्ने भएकोले पहिचान र सामथ्र्य आधार बनाएर राज्य पुनर्संरचना आयोगले दिएको प्रतिवेदन अनुसार प्रदेशको सीमांकन गरिनु नै वस्तुवादी र वैज्ञानिक भएको ठहर गरे ।उनले सहभागितामुलक लोकतन्त्रमा आधारित समुन्नत समाजवाद नै अबको राजनीतिक गन्तव्य भएकोले नयाँ शक्तिले समुन्नत समाजवादसम्मको यात्राका लागि स्पष्ट रुपमा ५ सको भिजन प्रस्तुत गरेको बताए । उनले एमाले माओवादी केन्द्रबीचको एकतालाई आत्महत्याको संज्ञा दिए । एमालेमाओवादीको एकता प्रचण्डको आत्मसमर्पण होइन, आत्महत्या हो उनले प्रचण्डले पटकपटक माओवादीमा फर्किन गरेको आग्रहलाई संकेत गर्दै व्यङ्ग्यात्मक रुपमा भने आत्मा हत्या नै गर्नु छ त आफैं गरे भयो, किन मलाई बोलाइरहनुभएको छ, मैले बुझ्न सकिरहेको छैन ।' उनले भने,नसकेर हो वा मलाई पनिसँग लैजानुपर्छ भनेर हो मलाई बोलाइरहनुभएको छ, खै किन हो मलाई थाहा छैन । उनले राजनीतिलाई नयाँ दिशा दिनकै लागि नयाँ शक्ति पार्टीको जन्म भएको बताए । संसार गतिमा छ, विचार र पार्टी पनि गतिमा हुन्छ, त्यसैले क्रान्ति कहिल्यै पूर्ण हुँदैन । अब हामीले एउटा क्रान्ति गर्नुपर्छ, विकास र समृद्धिको क्रान्ति । दुई दिनसम्म चल्ने बैठकमा मंगलबार प्रदेशको छुट्टाछुट्टै बैठक बसी प्रदेश कमिटी गठन गर्नुका साथै जिम्मेवारी बाँडफाँडलगायतका निर्णयहरु गर्नेछ ।"
ईयू प्रतिवेदनमाथि सांसदको आक्रोश,"काठमाडौं : संघीय संसद्ले युरोपेली युनियन (ईयू) को निर्वाचन पर्यवेक्षण प्रतिवेदनमाथि आपत्ति प्रकट गरेको छ । संघीय संसद्को सोमबारको बैठकमा सत्तापक्षका सांसदले प्रतिवेदनले सार्वभौम मुलुकमाथि हस्तक्षेप गरेको भन्दै आपत्ति जनाए भने विपक्षी दल एवं प्रधानमन्त्रीलाई विश्वासको मत दिएका दलका सांसदले संविधान र मानवअधिकार हननमा राष्ट्रसंघ, लोकतान्त्रिक मुलुक एवं संस्थाले बोल्न सक्ने पृथक् धारणा राखेका छन्। प्रतिनिधिसभाको सोमबारको बैठकमा एमाले उपाध्यक्ष भीमबहादुर रावलले नेपाली जनताको चाहनामा निर्माण भएको संविधान र नेतृत्वमाथि प्रहार हुने गरी ईयूले प्रतिवेदन जारी गरेको भन्दै आक्रोश पोखे। उनले भने, कुनै पनि देशमा यस्तो खालको हस्तक्षेप सह्य हुँदैन । लोकतन्त्रमा विश्वास गर्ने राष्ट्र भएकाले नेपाल यस्तो संवेदनशील कुरामा मौन रहँदैन । संयुक्त राष्ट्रसंघको बडापत्रमा उल्लेख भएअनुसार नेपाल अन्तर्राष्ट्रिय स्तरमा राम्रो सम्बन्ध राख्न चाहन्छ, रावलले भने, नेपालको संविधान समानुपातिक समावेशीताको दृष्टिबाट कुनै पनि देशको भन्दा कम छैन । संविधानलाई समानुपातिक समावेशीताको अभ्यासद्वारा समृद्ध मुलुक बनाउने अभियानमा नेपाल रहेको दाबी गर्दै उनले भने, अप्ठ्यारो परेको समयमा मित्रराष्ट्रहरूले हामीलाई सहयोग गर्न सक्नुहुन्छ । तर, संविधान, सार्वभौमसत्तालाई आघात पुर्याउने काम नगर्नु बुद्धिमतापूर्ण कार्य हुनेछ । माओवादी केन्द्रका सांसद देवेन्द्र पौडेलले सार्वभौम राष्ट्रको आन्तरिक मामिलामा कसैले गरेको हस्तक्षेप आफूहरूलाई सह्य नहुने धारणा व्यक्त गरे । उनले भने, ईयूको निर्वाचन पर्यवेक्षण प्रतिवेदन स्वतन्त्र मुलुकको अपमान गर्ने दस्ताबेज हो । ईयूको अभिव्यक्ति पञ्चशील सिद्धान्तविपरीत रहेको बताउँदै पौडेलले भने, ईयूको प्रतिवेदनले नेपाललाई घाउ लाउने कार्य भएको छ । तत्काल यस सम्बन्धमा यथार्थ विवरणसहित संसद्मा उपस्थित हुन सभामुखले प्रधानमन्त्रीलाई रुलिङ गर्न माग गर्छु । राष्ट्रिय जनता पार्टी नेपालका लक्ष्मणलाल कर्णले मधेसी, थारू, मुस्लिमलगायत अल्पसंख्यक जनता अझै विभेदमा रहेको जनाउँदै समानुपातिक समावेशी व्यवस्थाका कमीकमजोरी सच्याई कार्यान्वयनमा ल्याउनुपर्नेमा जोड दिए ।९० प्रतिशतले बनाएको संविधानलाई १० प्रतिशतले विरोध मात्र गरेनन्, संशोधनका बेला ६३ प्रतिशतले मतदान गरेको कुरालाई समेत गम्भीरतासाथ लिनुपर्ने कर्णले बताए । संविधान, मानवअधिकारविरुद्ध बोल्दा देश र संस्थाले राष्ट्रिय अस्मितामाथि हस्तक्षेप गरेको भन्न नमिल्ने दाबी उनको थियो ।कुनै पनि लोकतान्त्रिक राष्ट्र र संस्थाले यस्ता कुरा उठाउन सक्छ, उनले भने । संविधान र मानवअधिकार हननमा लोकतान्त्रिक मुलुकसंस्थाले बोल्न सक्छन् : प्रतिपक्ष संघीय समाजवादी फोरम नेपालका राजेन्द्रप्रसाद श्रेष्ठले नेपालले बाह्य हस्तक्षेप नस्विकार्ने बताउँदै नेपालको संविधान संघीयता, गणतन्त्र र समानुपातिकको मामिला विगतका भन्दा एक कदम अघि रहेको दाबी गरे । नेपालको संविधान विभेदकारी छ । संविधानसभाबाट सभासद्लाई बाहिर निकालेर पाँच दर्जनभन्दा बढी जनताको लासमा टेकेर आएको संविधानको व्याख्या दुर्योधनको दुस्कर्मलाई धृतराष्ट्रले हेरेझंै हेर्न हुँदैन, उनले भने । नेपाल मजदुर किसान पार्टीका प्रेम सुवालले संविधानसभा बैठकमा अनुपस्थित भएर ईयूको कार्यक्रममा सहभागी हुन जाने राजनीतिक दल र तिनका सांसदको नामावली सार्वजनिक गरी कारबाही गर्नुपर्नेमा जोड दिए । उनले भने, राष्ट्रिय तथा अन्तर्राष्ट्रिय गैरसरकारी संस्थाका कारण यो मुलुकको एकता, अखण्डता र सार्वभौमिकता संकटमा परेको छ । त्यसका लागि संसद्मा रहेका प्रमुख दल जिम्मेवार छन् । अधिकारविहीन मुख्यमन्त्री कहिलेसम्म : गिरी कांग्रेसका प्रदीप गिरीले संविधान जारीपछि नेपाल नयाँ युगमा प्रवेश गरेको धारणा व्यक्त गर्दै संविधान कार्यान्वयन गर्दा आउने सबै खालका चुनौती सामना गर्नुपर्नेमा जोड दिए । गिरीले अधिकारविहीन मुख्यमन्त्री कहिलेसम्म राख्ने भनी प्रधानमन्त्रीसमक्ष प्रश्न गर्दै भने, थपना मात्रका मुख्यमन्त्री कहिलेसम्म रहन्छन् ?अधिकार केन्द्रीकृत गर्ने होइन, विकेन्द्रीकृत गर्ने हो । अधिकार विकेन्द्रीकृत नभए प्रदेश सरकारको औचित्य रहँदैन गिरीले प्रदेश २ का मुख्यमन्त्री लालबाबु राउतले आफूसमक्ष निरीहता व्यक्त गरेको प्रसंग कोट्याउँदै गिरीले भने, मुख्यमन्त्री थपना मात्रै भएका छन्। ९ चैतमा लहानमा विकास शारडाको सुन पसलमा बम विस्फोट भएको घटनापछि आफूले मुख्यमन्त्रीसँग सम्पर्क गर्दा मुख्यमन्त्री राउतले आफूअन्तर्गत प्रमुख जिल्ला अधिकारी र प्रहरी प्रशासन नरहेको भन्दै निरीहता व्यक्त गरेको गिरीले सदनसमक्ष बताएका थिए। प्रधानमन्त्री केपी ओलीसँग प्रचण्ड बहुमत रहेको र प्रतिपक्ष कमजोर बने पनि संसद्को बहुमतको भर नहुने उदाहरण भारतका तत्कालीन प्रधानमन्त्री इन्दिरा गान्धी र राजीव गान्धी रहेकाले विपक्षीलाई उचित सम्मान गर्न गरीले आग्रह गरेका छन् । आज केपी ओलीले पाएको भन्दा ठूलो बहुमत राजीव गान्धीसँग थियो तर उनको सरकार ३ वर्षमै ढल्यो । इन्दिरा गान्धीले संविधान निलम्बन गर्दा उनको सत्ता ढल्यो । सत्ता टिकाउन पनि स्थानीय, प्रदेश सरकारलाई चाँडोभन्दा चाँडो अधिकार दिनुहोस्, गिरीले भने। संसदीय बहुमतको भर हुँदैन भन्दै उनले थपे, मुलुक अंकगणितीय खेलमै केन्द्रित रहे ओलीजीले नचिताएको आन्दोलन हुनेछ । पाक प्रधानमन्त्रीको भ्रमणबारे संसद्लाई जानकारी गराउन माग एमाले सांसद विरोध खतिवडाले पाकिस्तानी प्रधानमन्त्रीको नेपाल भ्रमणका विषयमा संसद्लाई जानकारी दिन नियमापत्ति गरे । प्रतिनिधिसभा बैठकमा नियमापत्तिको महत्व झल्काउँदै खतिवडाले भने, सभामुख महोदय नियमापत्ति चाहियो । सभामुखले खतिवडालाई प्रश्न गरे केको नियमापत्ति ? तपाईंको नाम तपाईंको दलको लिस्टबाट आएको छैन । जवाफमा खतिवडाले आफ्नो नाम बोल्ने लिस्टमा नभएको भन्दै आफ्नो नियमापत्ति मात्र रहेको बताए । महराले त्यसोभए कुन नियम, उपनियम अन्तर्गतको नियमापत्ति हो ? खतिवडाले दफा २४ भनेपछि उनलाई सभामुखले ३ मिनेट उपलब्ध गराए । खतिवडाले भने, युरोपियन युनियनको प्रतिवेदनको पहिलो सिकार आजै म हुन्छु भन्ने डर थियो, सभामुख महोदय, खसआर्य आउट भइएला भनेको त समय पाइयो, तपाईंलाई धन्यवाद । सांसद खतिवडाले पाकिस्तानी प्रधानमन्त्रीको नेपाल भ्रमणका सन्दर्भमा नियमापत्ति जनाए । कुनै पनि देशका राष्ट्रप्रमुख वा प्रधानमन्त्री नेपाल आउँदा वा हाम्रो देशका भ्रमणमा जाँदा संसद्ले भ्रमणबारे जानकारी पाउनुपर्छ, उनले भने, पाकिस्तानी प्रधानमन्त्रीको भ्रमणबारे संसद्लाई किन जानकारी दिइँदैन ? कतै भारतीय विदेशमन्त्री सुष्मा स्वराजको भ्रमणजस्तै आपसी प्रेमलाई सुमधुर पार्ने भ्यालेन्टाइन भ्रमण मात्रै हो ? संसद्लाई जानकारी दिइयोस् । राष्ट्रपतिद्वारा बिहीबार संघीय संसद्लाई सम्बोधन गर्ने राष्ट्रपति विद्यादेवी भण्डारीले संघीय संसद्लाई यही बिहीबार सम्बोधन गर्ने भएकी छन् । मन्त्रिपरिषद्को सोमबार बसेको बैठकले राष्ट्रपतिको सम्बोधनका लागि प्रतिनिधिसभा र राष्ट्रियसभाको संयुक्त बैठकको मिति तय गरेको हो । बिहीबार अपराह्न ४ बजे राष्ट्रपति भण्डारीले संयुक्त बैठकलाई सम्बोधन गर्नेछिन् ।"
कुटनीतिक समुदायलाई 'ब्रिफिङ' गर्दै प्रधानमन्त्री,काठमाडौं : प्रधानमन्त्री केपी शर्मा ओलीले कुटनीतिक समुदायका प्रतिनिधिसँग छलफल गर्दैछन्। मंगलबार प्रधानमन्त्री निवास बालुवाटारमा हुने कार्यक्रममा प्रधानमन्त्रीले कुटनीतिक समुदायका प्रमुखहरूलाई नेपालको परराष्ट्र नीतिका बारेमा ब्रिफिङ गर्ने प्रधानमन्त्रीका प्रेस संयोजक चेतन अधिकारीले जानकारी दिए। कार्यक्रममा विभिन्न मुलुकका काठमाडौंस्थित राजदूत र कुटनीतिक समुदायका प्रमुखलाई बोलाइएको परराष्ट्र मन्त्रालयका प्रवक्ता भरतराज पौड्यालले जानकारी दिए। हालै युरोपियन युनियनले नेपालको संविधानमा रहेका कतिपय प्राबधानमाथि टिप्पणी गरेपछि 'आन्तरिक मामिलामा हस्तक्षेप नगर्न' सरकारले कडा प्रतिक्रिया दिएको थियो। ईयुको प्रतिवेदन र त्यसमाथि सरकारको प्रतिक्रियाका सन्दर्भमा परराष्ट्रले आफ्नो परराष्ट्र नीतिबारे राजदूत र कुटनीतिक प्रतिनिधिलाई ब्रिफिङ गर्न लागेको हो।
न्यायाधीशको विदेश भ्रमणमा कडाइ,"काठमाडौं : अब प्रधानन्यायाधीश वा न्यायाधीश क्याबिनेट को अनुमतिमा मात्र विदेश भ्रमणमा जान पाउने भएका छन् । न्यायाधीशहरू आईएनजीओको प्रभावमा परेको भन्दै जनस्तरबाट आएका गुनासालाई सम्बोधन गर्न सरकारले स्पष्ट विधि र मापदण्डको तयारी थालेको हो । न्यायाधीशहरू तालिम, गोष्ठी, अध्ययन, अनुसन्धान एवं अनुगमन भ्रमणमा विदेश जाँदा औचित्य पुष्टि गर्नुपर्ने गरी मापदण्ड तय गरिनेछ । यति मात्र नभई स्वदेशभित्रै पनि दातृ निकाय, एनजीओ र आईएनजीओले अदालतलाई सहयोग, न्यायाधीशलाई तालिम, कार्यक्रम वा भ्रमण गराउनुपरेमा सरकारको पूर्वस्वीकृति लिनुपर्ने गरी विधि निर्माणको तयारी हुँदै छ । कानुन तथा न्याय मन्त्रालयले विदेशी निकाय र आईएनजीओबाट न्यायाधीशलाई विदेश घुम्न लैजाँदा वा स्वदेशमा कार्यक्रम गर्ने सन्दर्भमा स्पष्ट मापदण्डको खाका तय गरी क्याबिनेटमा पेस गर्ने भएको छ । सुशासन एवं पारदर्शिता कायम गर्न यस्तो मापदण्ड तय गर्न थालिएको जानकारी कानुन तथा न्यायमन्त्री शेरबहादुर तामाङले दिए । यसअघि कोही श्रीमान् विदेश जाँदा पनि सरकारले जानकारी नपाउने अवस्था रहेछ । अब यस्तो अवस्था रोक्न क्याबिनेटले स्पष्ट विधि र मापदण्ड तय गर्नेछ, न्यायपरिषद् सदस्यसमेत रहेका मन्त्री तामाङले अन्नपूर्णसँगको विशेष कुराकानीमा सोमबार भने, विदेश गएर फर्केपछि मात्र टिकटलगायतको खर्च स्वीकृतिका लागि मात्र पेस हुँदो रहेछ । अब त्यसरी होइन, राष्ट्रकै प्रतिनिधि भएर उहाँहरू जाने हो । तर, क्याबिनेटको अनुमति लिएर मात्र विदेश भ्रमणमा जानुहुन्छ । यसका लागि स्पष्ट मापदण्ड बनाएर मन्त्रालयले क्याबिनेटमा पेस गर्छ । मन्त्री तामाङले यस्तो मापदण्डको गृहकार्य भइरहेको जानकारी पनि गराए । प्रधानन्यायाधीश वा न्यायाधीशको भ्रमणको औचित्य वा आवश्यकता पुष्टि हुनुपर्ने भनाइ उनको थियो । नेपाल बार एसोसिएसनको नेपालगन्जमा आइतबार सम्पन्न राष्ट्रिय सम्मेलनको बन्द सत्रमा समेत न्यायालय आईएनजीओको दबाब र प्रभावमा फस्न थालेको भन्दै न्यायिक स्वतन्त्रता जोगाउनेतर्फ ठोस कदम चालिनुपर्ने आवाज उठेको थियो । मन्त्री तामाङले न्यायाधीश मात्र नभई अन्य सरकारी पदाधिकारीको विदेश भ्रमणका विषयमा अर्थ मन्त्रालयले नोट लेखेर सरकारमा पठाएको जानकारी पनि दिए । अब पूर्वस्वीकृति लिएर मात्र जाने भन्ने कुरा छ । कमसेकम किन र केका लागि भनेर राष्ट्रले त थाहा पाउनुपर्यो, मन्त्री तामाङले भने, न्यायाधीश सम्मानित व्यक्ति हुनुहुन्छ । तैपनि किन विदेश जाने हो भनेर कहीं त रजिस्ट्रर हुनुपर्यो नि ! आफूखुसी जाने काम त अब रोकिन्छ । उनले स्वदेशमै तालिम भए पनि आईएनजीओ, एनजीओ र दातृ संस्थाबाट प्रभावित नहुने गरी विधि तय गरिने जानकारी पनि दिए । सन् १९८५ को मिलान सिद्धान्तअनुसार न्यायपालिकालाई पर्याप्त स्रोत साधन दिनुपर्छ भन्ने छ । त्यसअनुसार पुग्ने गरी स्रोतसाधन दिनुपर्छ । त्यो जिम्मा सरकारको हो, मन्त्री तामाङले भने, न्यायाधीशले विदेश जानु पनि पर्छ । तर, राज्यलाई जानकारी त चाहिन्छ । एनजीओको प्रभावमा पर्नु भएन, न्यायाधीशहरू क्याबिनेट को अनुमतिले राष्ट्रकै प्रतिनिधि भएर विदेश जान पाउनु चानचुने कुरा नभएको भनाइ पनि राखे । तामाङले न्यायाधीशहरू गलत तरिकाले विदेश जान थालेको देखिएमा वा स्वदेशमै पनि एनजीओको प्रभावमा पर्न सक्ने स्थिति देखा परेमा रोक्नुपर्ने अवस्था पनि आउन सक्ने बताए । मन्त्री तामाङका अनुसार प्रधानमन्त्री केपी ओलीले विदेश भ्रमणका विषयमा मन्त्रीहरूलाई ओरियन्टेसन समेत दिएका छन् ।"
समान हैसियतमा पार्टी कमिटी,"काठमाडौं : माओवादी केन्द्रका अध्यक्ष पुष्पकमल दाहालले एकीकृत पार्टी कमिटीमा दुवै पक्षका बराबरी संख्यामा नेताकार्यकर्ता समेटिनुपर्ने प्रस्ताव गरेका छन् ।एकीकृत पार्टीका माथिल्लोदेखि तल्लो कमिटीसम्म फिप्टीफिप्टी (समानताको सिद्धान्त) अवधारणाका आधारमा बनाउनुपर्ने दाहालले प्रस्ताव गरेका हुन् । अन्तरिम विधान बनाउन गठित कार्यदलले एकीकृत पार्टीको केन्द्रीय संरचनादेखि तल्ला कमिटी कति संख्याको बनाउने र कुन पार्टीले कति प्रतिशतका आधारमा नेताकार्यकर्ता व्यवस्थापन गर्ने भन्नेमा शीर्ष दुई नेताको निर्णय पर्खिएका बेला दाहालको पछिल्लो प्रस्ताव आएको हो । दुई पार्टीबीच प्रतिनिधिसभा तथा प्रदेशसभा निर्वाचनका बेला एमालेलाई ६० र माओवादी केन्द्रलाई ४० प्रतिशतका आधारमा सिट बाँडफाँट भएको थियो । तर, चुनावी परिणाममा एमाले ७० र माओवादी केन्द्र ३० को नतिजामा देखिएपछि सरकार गठनमा भने ७०३० को भागबन्डा भएको थियो। तर, माओवादीले पार्टी एकता भने सिट बाँडफाँट र चुनावी नतिजाले मात्र निर्धारण नगर्ने भन्दै समानताको सिद्धान्तका आधारमा दुवै पक्षको समान हैसियत हुनुपर्ने बताउँदै आएको छ । दाहालले एमालेमा भन्दा माओवादीमा पूर्णकालीन र जुझारु कार्यकर्ता बढी भएको र विगतमा मालेमाक्र्सवादीबीचको एकता, माओवादीले विभिन्न समूहसँग गरेको एकता समान ढंगले नै गरेकाले अहिले पनि दुई पार्टी एकता दुवै पक्षको अस्तित्व स्वीकार गरेर गरिनुपर्ने बताएका हुन् । दुई पार्टीबीच प्रधानमन्त्रीको आसन्न भारत भ्रमणअगावै पार्टी एकतालाई निष्कर्षमा पुर्याउने गरी तयारी हुन थालेपछि अब छलफल पार्टी कमिटीका आकार र कमिटीमा प्रतिनिधित्वका विषयमा केन्द्रित हुन थालेको छ । सोमबार साँझ प्रधानमन्त्री केपी ओली र दाहालबीचको छलफलमा पनि पार्टी एकताको तयारी, कार्यदलको काम र शीर्ष नेतृत्वले टुंगो लगाउनुपर्ने विषयमा केन्द्रित रहेर कुराकानी भएको थियो । कार्यदलमा भएका प्रगति र टुंगो लगाउनुपर्ने विषयमा छलफल भएको छ, दाहालको निजी सचिवालयले जानकारी दियो । ओलीका प्रेस संयोजक चेतन अधिकारीले भने दुई अध्यक्षबीचको छलफल पार्टी एकताकै विषयमा केन्द्रित रहेर भएको बताए पनि छलफलका विषयमा भने अनभिज्ञता व्यक्त गरे । पार्टी एकताकै विषयमा छलफल भएको छ तर त्यसभित्रका पनि विषय यही भन्ने दुई शीर्ष नेता मात्र छलफलमा रहनुभएकाले ठ्याक्कै थाहा हुन सकेन, अधिकारीले भने । कार्यदलका संयोजक तथा गृहमन्त्री रामबहादुर थापाको सरकारीनिवास पुल्चोकमा सोमबार साँझ बसेको बैठकले पार्टी कमिटीको संख्या, सहभागिताको प्रतिशतका विषय शीर्ष दुई नेताको छलफलका आधारमा टुंगो लगाउने समझदारी गरेको छ । कार्यदल सदस्यसमेत रहेका माओवादी नेता जनार्दन शर्माले एकीकृत पार्टीको संगठनको आकार शीर्ष नेतामै छलफल गरी मिलाउने गरी कार्यदलले छोडेको बताए । माओवादीले एकीकृत पार्टीको कमिटी प्रतिशतका आधारमा नभई समानताका आधारमा हुने भएकाले त्यही सिद्धान्तमा जोड दिइरहेको पनि शर्माले बताए । अध्यक्ष दाहालले सोमबार मात्रै पार्टीनिकट विद्यार्थी संगठनको केन्द्रीय प्रशिक्षणलाई सम्बोधन गर्दै ओलीसँग आफूले बराबरी हैसियतको पार्टी कमिटीको प्रस्तावमा छलफल गर्न लागेको बताएका थिए । एकता सम्मानजनक हुन्छ, एकता गर्दा केन्द्रदेखि तल्लो कमिटीसम्म फिप्टीफिप्टीकै आधारमा हुनुपर्छ, हाम्रो प्रस्ताव एमालेसँग त्यही हुन्छ, दाहालको भनाइ उद्धृत गर्दै अखिल क्रान्तिकारीका महासचिव उत्तम अधिकारीले अन्नपूर्णसँग भने । ०६४ सालमा एमालेसँग माओवादीले राखेको प्रस्ताव पनि दाहालले विद्यार्थी नेताहरूको प्रशिक्षणमा स्मरण गर्दै एकता सम्मानजनक बनाउने केही आधार खुलाएका थिए । ०६४ सालमा हामी ठूलो पार्टी थियौं, माधव नेपाल एमालेको नेतृत्वमा हुनुहुन्थ्यो, त्यसबेला एकताको छलफल गर्दा हामीले नै ५०५० को प्रस्ताव राखेका थियौं, त्यसबेला हामीले ठूलो पार्टी भनेर दम्भ गरेका थिएनौं, ठूलो भनेर दम्भ गरेर पार्टी एकता हुँदैन, दाहालले भने । उनले जनयुद्धका बेला र त्यसपछि पनि विभिन्न पार्टी र समूहसँग माओवादीले एकता गर्दा सम्मानजनक हैसियत दिएरै एकता भएको पनि दाहालले अनुभव सुनाएका थिए । हाम्रो अभ्यास भनेको जुनकुनै अवस्थामा पार्टी एकतामा आउनेहरूसँग पनि सम्मानजनक रूपमा गरेको अभ्यास छ, दाहालले भने, एमालेमाओवादी दुवैमा त्यस्तै अभ्यास छ । अहिले पनि त्यही हुन्छ ।"

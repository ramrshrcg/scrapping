शीर्षक,विवरण
मानव तस्करी,"बढ्दो या अनियन्त्रित मानव तस्करी रोक्न सरकारले बीचबीचमा विवादास्पद र विभेदकारी देखिने निर्णयसमेत लिएको छ । केही समयअघि मात्र सरकारले खाडी मुलुकहरूमा टुरिस्ट भिसा' मा समेत रोक लगाएको थियो । अर्थात् पर्यटकीय भिसामा गएर नेपालीहरू अवैध रूपमा बसोवास गर्ने अनि घरेलु कामदारको शोषण, मुद्दामा फसाइने र दैनिक तीनदेखि चार नेपालीहरू लास बनेर कास्केट' मा फर्किनुपर्ने नियतिलाई ध्यानमा राखेर सम्भवतः सरकारले यस्ता अडान लिएको हो । तर त्यसको केही सातामै दुबईबाट ३१ जना नेपाली महिला फर्काइएका छन्, यात्रा दस्ताबेज अपर्याप्त भएको भन्दै । नेपाली सरकारको आदेश छल्न उनीहरू दिल्ली हुँदै पर्यटक बनेर दुबई छिरे पनि दलालहरूसँगको साँठगाँठ र विश्वासमा कामको खोजीमा त्यहाँ पुगेका थिए । प्रारम्भिक सूचनाअनुसार उनीहरूले दलालको नाम खुलाउन सकेका छैनन्, यद्यपि प्रत्येकले दुई लाख रुपैयाँ कुबेतमा अवतरण र कामको आश्वासनमा बुझाएका छन् । यसले खाडी यात्रापछाडिका अनियमतिता र प्रवृत्तिबारे धेरै कुरा स्पष्ट पारेको छ । नेपालबाट सीधै खाडीमा जाँदा नेपाली अध्यागमन विभागले दस्ताबेज जाँच गर्ने हुनाले भिसा नलाग्ने भारतको कुनै विमानस्थलबाट मात्र खाडी यात्रा प्रारम्भ गर्ने गर्छन् उनीहरू । सार्कले मानव तस्करीविरुद्धको सहमतिमा प्रतिबद्धता जनाइसकेको अवस्थामा नेपालले भारतसँग यसबारे सहयोग माग्नु या खाडी गन्तव्यका राहदानीवाहकहरूसँग रोजगार' को प्रमाण माग्नु सार्क प्रतिबद्धताअन्तर्गत भारतको पनि दायित्व बन्न जान्छ । एउटा भुक्तभोगी मुलुकको रूपमा नेपालले भारतको सक्रियता माग गर्नु उपयुक्त हुनेछ । त्यस्तै खाडी मुलुकहरूसँग नेपालको कूटनीतिक सम्बन्ध रहेको अनि त्यहाँ धेरै नेपाली कामदारका रूपमा जाने भएकाले सरकारमार्फत रोजगार' प्रमाण राहदानीमा नभए पनि यात्रापूर्व पाउनुपर्ने अनिवार्य सर्त र अभ्यास बनेमा दलालहरूद्वारा हुने शोषण तथा मानव तस्करीमा न्यूनता आउनेछ । मुलुकभित्र र बाहिर रोजगार व्यक्तिको स्वतन्त्रता र अधिकारसँग जोडिएको विषय हो । त्यसैले अधिकृत एजेन्टएजेन्सीमार्फत हुने त्यस्ता रोजगारबारे श्रम मन्त्रालयमा पत्राचार तथा त्यहाँबाट अनुमोदन हुने र त्यसको विवरण सम्बन्धित मुलुकका नेपाली दूतावास तथा कूटनीतिक नियोगमा रेकर्डमा रहने गरेमा परिआउँदा नेपाली कामदारले दूतावासबाट सहयोगसमेत पाउनेछन् र तस्करी व्यवसाय प्रोत्साहित हुनबाट रोकिनेछ । हरेक वर्ष करिब पाँच लाख नेपालीहरूको रोजगार गन्तव्य बनेका खाडी मुलुकहरू नेपालीहरूको जीउधन, रोजगार र इज्जतको सुरक्षित थलो बनेमा नेपाल र खाडी मुलुकहरू हुँदैको भलो हुनेछ । यसबारे कूटनीतिक सक्रियता आवश्यक छ ।"
सर्वोच्चको आदेशले संसद्को विशेषाधिकार हनन् भयो : कांग्रेसमाओवादी,"काठमाडौं : सत्तारूढ दल कांग्रेस र माओवादी केन्द्रले प्रधानन्यायाधीशविरुद्धको महाभियोग प्रस्ताव अघि नबढाउन सर्वोच्च अदालतले दिएको आदेशले संसद्को विशेषाधिकार हनन् भएको निष्कर्ष निकालेका छन् । सर्वोच्चको निर्णयबारे परामर्श गर्न शुक्रबार साँझ बसेको बैठकपछि कांग्रेस सभापति शेरबहादुर देउवा र माओवादी केन्द्रका अध्यक्ष पुष्पकमल दाहाल उक्त निष्कर्षमा पुगेको जानकारी माओवादी प्रवक्ता पम्फा भुसालले दिनुभयो। महाभियोग संसद्को विशेषाधिकार हो। संसद्को विशेषाधिकार उल्लंघन गर्ने कार्य विशेष ग्र्यान्ड डिजाइनमा भयो, भुसालले भन्नुभयो । दाहाल र देउवाबीचको वार्तामा सहभागी माओवादी केन्द्रका सांसद रामनारायण बिडारीले सर्वोच्चको निर्णय संसद्को विशेषाधिकारमाथिको गम्भीर हनन भएको निष्कर्षमा आफूहरू पुगेको बताउनुभयो। अदालतले महाभियोगमा हस्तक्षेप गर्ने कार्य आफूहरूलाई मान्य नहुने उल्लेख गर्दै उहाँले भन्नुभयो, प्रधानन्यायाधीश आफूमाथिको महाभियोग संसद्मा हुँदाहुँदै अदालतमा हाजिर हुन गए संविधानको धारा १०३ र १०५ बमोजिम विशेषाधिकार समिति बनाएर प्रक्रिया अगाडि बढाउन सक्छौं । अदालतले संसद्को मर्यादा राख्नैपर्नेमा उहाँले जोड दिनुभयो । त्यसअघि प्रधानमन्त्री दाहालले सर्वोच्च अदालतले दिएको अन्तरिम आदेश परिवर्तन नचाहनेहरूलाई बल पुग्ने गरी आएको बताउनुभएको थियो। कोटेश्वरस्थित पार्टी केन्द्रीय कार्यालयमा शुक्रबार सञ्चारकर्मीसँग संक्षिप्त कुराकानीमा दाहालले परिवर्तन नचाहने शक्तिहरूले न्यायपालिकाको दुरुपयोग गर्न खोजेको आरोप लगाउनुभयो। यसबारे औपचारिक जानकारी भएपछि पार्टीमा छलफल गर्नेछौं, उहाँले भन्नुभयो । प्रधानन्यायाधीश सुशीला कार्कीविरुद्ध महाभियोगसम्बन्धी प्रस्ताव संसद्मा दर्ता मात्र भएको होइन, छलफलका लागि प्रवेशसमेत गरिसकेकाले सर्वोच्च अदालतले शुक्रबार दिएको फैसलालाई सरकारले कार्यपालिका र संसद्माथि हस्तक्षेपका रूपमा लिएको छ ।"
प्रधानन्यायाधीश कार्कीलाई पूर्ववत् अवस्थामा काममा फर्किन सर्वोच्चको आदेश,काठमाडौंः सर्वोच्च अदालतले प्रधानन्यायाधीश सुशीला कार्कीलाई पूर्ववत् अवस्थामा काममा फर्काउन शुक्रबार अन्तरिम आदेश दिएको छ। न्यायाधीश चोलेन्द्र शमशेर राणाको एकल इजलाशले प्रधानन्यायाधीश कार्कीलाई पूर्ववत अवस्थामा काममा फर्काउन सरकार र संसदका नाममा अन्तरिम आदेश दिएको हो। शुक्रबार नै संसदमा कार्कीबिरुद्धको महाअभियाेग प्रस्ताव टेबल गर्ने सत्तापक्षको प्रयास विपक्षी अवराेधका कारण सम्भव हुन सकेको थिएन। प्रधानन्यायाधीश कार्कीमाथिको महाअभियोग प्रस्ताव रोक्न माग गर्दै दायर रिटमाथि शुक्रबार सुनुवाइ गर्दै न्यायाधीश राणाले यस्तो अन्तरिम आदेश दिनु भएको हो। न्यायाधीश राणाको इजलाशले आजैका मितिदेखि प्रधानन्यायाधीश कार्कीलाई पूर्ववत् अवस्थामा सर्वोच्च अदालतको काममा फर्काउन अन्तरिम आदेशसमेत दिएको छ। महाअभियोग प्रस्ताव शक्ति पृथकीकरणको सिद्धान्त विपरीत भएको भन्दै सर्वोच्चले महाअभियोग प्रस्ताव अघि नबढाउन सरकार र संसदका नाममा अन्तरिम आदेश जारी गरेको छ। यसअघि सरकारको कार्यकारी अधिकारमाथि हस्तक्षेप गरेको भन्दै कांग्रेस र माओवादी केन्द्रका सांसदहरुको हस्ताक्षरसहित प्रधानन्यायाधीश काकीविरुद्ध गत आइतबार संसदमा महाअभियोग प्रस्ताव दर्ता भएको थियो।
आजैबाट प्रधान्यायाधीश कार्की सर्वोच्चमा हाजिर : दुई प्रशासनिक टिप्पणीमा हस्ताक्षर,"काठमाडौं : सर्वोच्च अदालतले प्रधानन्यायाधीश सुशीला कार्कीविरुद्ध संसद्मा दर्ता भएको महाअभियोग प्रस्ताव स्वतन्त्र न्यायापालिकाको मर्मविपरित भएको भन्दै कार्कीलाई काममा आजै फर्कन अन्तरिम आदेश दिए लगत्तै प्रधानन्यायाधीश कार्कीले आजैबाट सर्वोच्चको काम सुरु गर्नु भएको छ। सर्वोच्चका न्यायाधीश चोलेन्द्र शम्शेर राणाको एकल इजलासले व्यवस्थापिका संसद, सभामुख ओनसरी घर्ती, सत्ताधारी पार्टी नेपाली कांग्रेस र नेकपा (माओवादी केन्द्र) का नाममा महाअभियोग रोक्न आदेश दिएपछि कार्कीले शुक्रबारबाटै सर्वोच्चको काम सुरु गर्नु भएको हो । आदेशमा आजैबाट काम सुरु गर्नु भन्ने शब्दावली समेटिएकाले उहाँले आजैबाट काम सुरु गर्नु भएको सर्वोच्चका सह प्रवक्ता विश्वराज पौडेलले जानकारी दिनुभयो । प्रधानन्यायाधीश कार्कीले बालुवाटार निवासबाटै शुक्रबार साँझ सर्वोच्चको हाजिर पुस्तिकामा हाजिर गर्दै दुई प्रशासनिक निर्णयमा हस्ताक्षर गर्नु भएको पौडेलले बताउनु भयो। प्रधानन्यायाधीश कार्कीविरुद्ध दर्ता भएको महाअभियोग प्रस्तावले शक्ति पृथकीकरणको सिद्धान्त उल्लघंन भएको दाबीसहित अधिवक्ता सुनिलरञ्जन सिंह र कञ्चनकृष्ण न्यौपानेले बुधबार सर्वोच्चमा रिट निवेदन दायर गर्नु भएको थियो । आइतबार कांग्रेस र माओवादीका दुई सय ४९ सांसदको हस्ताक्षरसहित संसद् सचिवालयमा दर्ता भएको कार्कीविरुद्धको महाअभियोग प्रस्तावले शुक्रबार मात्र संसदमा प्रवेश पाएको थियो ।"
सर्वोच्चको अादेशपछि प्रधानमन्त्री प्रचण्ड र कांग्रेस सभापति देउवाबीच भेटवार्ता,काठमाडौंः प्रधानमन्त्री पुष्पकमल दाहाल प्रचण्ड र नेपाली कांग्रेसका सभापति शेरबहादुर देउवाबीच अहिले भेटवार्ता भइरहेको छ। प्रधानमन्त्री प्रचण्ड र सभापति देउवाबीच प्रधानमन्त्रीको कार्यालय सिंहदरबारमा भेटवार्ता भइरहेको देउवाका स्वकिय सचिव भानु देउवाले जानकारी दिनुभयो। दुई नेताबीच जारी भेटमा सर्वोच्च अदालतले दिएको पछिल्लो अन्तरिम आदेशबारे छलफल भइरहेको स्रोतले जनाएको छ। सरकारले प्रधानन्यायाधीश सुशीला कार्कीले सरकारको कार्यकारी अधिकारमाथि हस्तक्षेप गरेको भन्दै उनीविरुद्ध संसदमा दर्ता गरेको महाअभियोग प्रस्तावविरुद्ध सर्वोच्चले शुक्रबार महाअभियोग प्रस्ताव अघि नबढाउन अन्तरिम आदेश दिएपछि दुई नेताबीच भेट भएको हो। न्यायाधीश चोलेन्द्र शम्शेर जबराले शुक्रबार अपरान्ह प्रधानन्यायाधीश कार्कीलाई पूर्ववत् अवस्थामा काममा फर्काउन र महाअभियोग प्रस्ताव अघि नबढाउन सरकार र संसदका नाममा अन्तरिम आदेश दिनु भएको छ। न्यायाधीश जबराको एकल इजलाशले प्रधानन्यायाधीशविरुद्धको महाअभियोग प्रस्ताव शक्ति पृथकीकरण विपरीत रहेको भन्दै महाअभियोग प्रस्ताव अघि नबढाउन सरकार र संसदका नाममा अन्तरिम आदेशसमेत दिनु भएको थियो।
कार्कीविरुद्धको महाअभियोग प्रस्तावबारे सर्वोच्चको अादेश स्वागतयोग्यः कमल थापा,"काठमाडौंः राप्रपा अध्यक्ष कमल थापाले प्रधानन्यायाधीश सुशीला कार्कीविरुद्ध संसदमा पेश भएको महाअभियोग प्रस्तावबारे सर्वोच्च अदालतले दिएको अन्तरिम आदेशलाई स्वागतयोग्य भएको बताउनु भएको छ। कार्कीविरुद्धको महाअभियोग प्रस्ताव अघि नबढाउन तथा आजैदेखि काममा फर्काउन सर्वोच्चले सरकार र संसदका नाममा अन्तरिम आदेश दिएपछि अध्यक्ष थापाले ट्वीटरमा ट्वीट गर्दै आदेशलाई स्वागतयोग्य भन्नुभएको हो। थापाले भन्नुभएको छ,प्रधानन्यायाधीश सुशीला कार्कीविरुद्धको महाअभियोग प्रकरणमा सर्वोच्च अदालतको पछिल्लो परामादेश स्वागतयोग्य छ। महाभियोग प्र न्या सुशीला कार्की बिरुद्धको महाभियोग प्रकरणमा सर्वोच्च अदालतको पछिल्लो परामदेश स्वागतयोग्य छ   ()  ,  सरकारले प्रधानन्यायाधीश कार्कीविरुद्ध संसदमा महाअभियोग प्रस्ताव दर्ता गरेपछि असहमति जनाउँदै अध्यक्ष कमल थापाको नेतृत्वमा वर्तमान सरकारमा सहभागी राप्रपा सरकारबाट फिर्ता भएको थियो। शुक्रबार न्यायाधीश चोलेन्द्र शम्शेर जबराको एकल इजलाशले कार्कीविरुद्धको महाअभियोग प्रस्ताव अघि नबढाउन तथा आजैदेखि पूर्ववत् अवस्थामा काममा फर्काउन सरकार र संसदका नाममा अन्तरिम आदेश दिएको थियो।"
"तीन दलको बैठक जारी, महाअभियाेग र चुनावबारे छलफल","काठमाडौं : प्रधानन्यायाधीश सुशीला कार्कीको महाअभियोग र स्थानीय तहको निर्वाचन लक्षित गरी प्रमुख तीन दलको बैठक बसीरहेको छ प्रमुख राजनीतिक दल नेपाली कांग्रेस, नेकपा एमाले र माओवादी केन्द्रका शीर्ष नेताहरुबीच संसद भवनमा केही बेरअघिदेखि बैठक सुरु भएको हो । सभामुख ओनसरी घर्र्तीको कार्यकक्षमा बसिरहेको बैठकमा सभामुख घर्ती, उपसभामुख गंगा यादव, नेकपा माओवादी केन्द्रका अध्यक्ष तथा प्रधानमन्त्री पुष्पकमल दाहाल, कांग्रेस सभापति शेर बहादुर देउवा, नेकपा एमालेका अध्यक्ष केपी ओली, एमाले संसदीय दलका उपनेता सुवास चन्द्र नेम्वाङ, कानूनमन्त्री अजय शंकर नायक र तीनै दलका प्रमुख सचेतकहरुको उपस्थित हुनुहुन्छ । प्रमुख प्रतिपक्षी दल नेकपा एमालेले प्रधानन्यायाधीश विरुद्ध ल्याइएको महाभियोग फिर्ता लिनुपर्ने दवाव दिदैँ संसद अवरोध गर्दै आएको छ भने सत्तारुढ कांग्रेस र माओवादीले महाभियोग फिर्ता नलिने अडान लिदैँ आएका छन् । बैठकमा एमालेले स्थानीय तहको दोस्रो चरणका निर्वाचन जेठ १५ गते अगावै गर्नु पर्ने र दोस्रो चरणको मतदानअघि पहिलो चरणको मतगणना गर्न नहुने अडान लिएको छ । अहिले शीर्ष दलबीच बैठक जारी छ ।"
एमालेसहितका विपक्षी दलको अबरोधपछि संसद बैठक स्थगित,"काठमाडौंः प्रमुख विपक्षी दल एमालेसहितका दलहरुको अबरोधपछि व्यवस्थापिका संसदको बैठक स्थगित भएको छ। प्रधानन्यायाधीश सुशीला कार्कीविरुद्ध संसदमा दर्ता भएको महाअभियोग प्रस्तावको विरोध गर्दै प्रमुख प्रतिपक्षी दल नेकपा एमालेसहित विपक्षी दलहरु नाराबाजीमा उत्रिएपछि सभामुख ओनसरी घर्ती मगरले संसद बैठक वैशाख २४ गते १ बजेसम्मका लागि स्थगित गर्नु भएको हो। संसद बैठकको सुरुमै सभामुख घर्तीले प्रधानन्यायाधीश सुशीला कार्कीविरुद्ध संसदमा दर्ता भएको महाअभियोग प्रस्तावका प्रस्तावक कांग्रेस सांसद मीन विश्वकर्मालाई बोल्न समय दिनु भएको थियो। तर, एमालेसहितका विपक्षी दलहरुले सांसद विश्वकर्मालाई रोष्टममै जान अबरोध गरेपछि सभामुखले आइतबारसम्मका लागि संसद बैठक स्थगित गर्नु भएको हो। सभामुख घर्तीले विश्वकर्मालाई बोल्न समय दिने वित्तिकै एमालेसहित विपक्षी दलका सांसदहरु सभामुखको रोष्टम अगाडि उभिएर नारावाजी गर्दै विरोध जनाएका थिए। यसअघि बिहान बसेको संसद बैठकमा एमालेलगायत दलहरुको अबरोधकाबीच सभामुख घर्तीले प्रधानन्यायाधीश सुशीला कार्कीविरुद्ध दर्ता भएको महाअभियोग प्रस्तावमाथि छलफलका लागि आजै दिउँसो १ बजेका लागि समय तोक्नु भएको थियो।"
"मन्त्री महत नयाँ दिल्लीमा, स्वराजसँग भेटवार्ता हुने",काठमाडौंः परराष्ट्रमन्त्री डा प्रकाशशरण महत भारत पुग्नु भएको छ। मन्त्री महत सिंगापुरबाट सिधै शुक्रबार बिहान नयाँ दिल्ली पुग्नु भएको उहाँको निजी सचिवालयले जनाएको छ। मन्त्री महतले दिल्लीस्थित नेपालका लागि विभिन्न मुलुकका गैरआवासीय राजदूतहरुको सम्मेलनको उद्घाटनका लागि त्यहाँ पुगनुभएको हो। सो सम्मेलन शुक्रबार साँझबाट सुरु हुनेछ। भारतमा रहँदा मन्त्री डामहतले भारतीय विदेशमन्त्री सुस्मा स्वराजसँग अपरान्ह नयाँ दिल्लीमा द्विपक्षीय भेटवार्ता हुने कार्यक्रम रहेको छ।
प्रहरीले राजनीतिक गतिविधि गरे तत्काल कारवाही,"विराटनगरः पूर्व क्षेत्रीय प्रहरी प्रमुख डीआईजी रमेश भट्टरार्इले स्थानीय तहको निर्वाचनका बेला प्रहरीले स्वतन्त्र र तटस्थ भएर सुरक्षा प्रदान गर्ने स्पष्ट पार्नु भएको छ। उहाँले निर्वाचनका बेलामा प्रहरीले राजनीतिक गतिविधि गर्ने र त्यस्ता गतिविधि गर्न गराउन उक्साउनेमाथि तत्काल कारवाही गरिने बताउनु भयो। प्रहरी तटस्थ हुनुपर्छ। कुनै पनि दलमा आवद्ध हुन र राजनीतिक गतिविधि गर्न पाइँदैन, उहाँले भन्नु भयो,शान्ति सुरक्षाको व्यवस्था मिलाउने सन्दर्भमा राजनीतिक रुपमा भेदभाव कसैलाई पनि गर्न हुँदैन। त्यस्तो गर्ने प्रहरीलाई एक मिनेटभित्र कारवाहीको दायरामा ल्याइने छ। भट्टराईले निर्वाचनमा प्रहरीको भूमिकामाथि कुनै शंका उत्पन्न हुने वातावरणको सिर्जना गर्न नहुने बताउनु भयो। पूर्वाञ्चलका विभिन्न युनिटमा कार्यरत ट्राफिक प्रहरी प्रमुखहरुलाई शुक्रबार इटहरीमा बोलाएर निर्वाचन सुरक्षा सम्बन्धी निर्देशन दिँदै उहाँले निर्वाचनका समयमा शान्ति सुरक्षाका सवालमा चनाखो रहन पनि निर्देशन दिनु भयो। निर्वाचनलाई निष्पक्ष, भयरहित, सुरक्षित र मर्यादित बनाउने दायित्व सुरक्षाकर्मीको हो, आवश्यक निर्देशन दिँदै उहाँले भन्नुभयो, त्यही भएर आफ्नो जिम्मेवारी पूरा गर्न प्रहरी सधै तयार हुनुपर्छ । ट्राफिक प्रहरीलाई निर्देशनमुलक चेतावनी दिँदै भट्टरार्इले भन्नुभयो, निर्वाचनका बेलामा राजनीतिक दलको पुच्छर भएर आफ्नो भूमिका विर्सदै राजनैतिक व्यवहार प्रस्तुत गर्नेले मेरो जागिर गयो भनेर बुझ्दा हुन्छ। सुरक्षा व्यवस्था र ट्राफिक व्यवस्थापनलाई चुस्त बनाउनेभन्दा बाहिर गएर कुनै पनि गतिविधि गर्न पाइने छैन। निर्वाचनमा परिचालित हुने ट्राफिक प्रहरीले ट्राफिक व्यवस्थापनमात्र भन्दा पनि अरु सुरक्षाकर्मीलाई सहयोग गर्ने हिसावमा खटिनु पर्ने उहाँको निर्देशन छ।"
कार्कीविरुद्धको महाअभियोग प्रस्तावमाथि संसद्मा छलफल हुन सकेन,"काठमाडौंः प्रमुख प्रतिपक्षी दल नेकपा एमालेसहितका विपक्षी दलहरुको अबरोधका कारण संसद बैठकमा प्रधानन्यायाधीश सुशीला कार्कीविरुद्ध दर्ता भएको महाअभियोग प्रस्तावमाथि छलफल हुन सकेन। संसद बैठकमा सभामुख कार्कीविरुद्धको महाअभियोग प्रस्तावमाथि छलफल हुने कार्यसूची रहेको थियो। शुक्रबार दिउँसो बसेको संसद बैठक सुरु हुना साथ सभामुख ओनसरी घर्ती मगरले कार्कीविरुद्धको महाअभियोग प्रस्तावका प्रस्तावक कांग्रेस सांसद मिन विश्वकर्मालाई बोल्न समय दिनु भयो। तर, एमालेसहितका विपक्षी दलहरुले सांसद विश्वकर्मालाई रोष्टमसम्म जान दिएनन्। बैठक सुरु भएसँगै एमालेसहितका विपक्षी दलका सांसदहरु कार्कीविरुद्ध संसदमा दर्ता गरिएको महाअभियोग प्रस्तावको विरोध गर्दै नाराबाजीमा उत्रिएका थिए। विपक्षी दलको अबरोधपछि सभामुख घर्तीले संसद बैठक आइतबार दिउँसो १ बजेसम्मका लागि स्थगित गर्नु भयो। शुक्रबार बिहान बसेको संसद बैठकमा एमालेसहितका दलहरुको विरोध र होहल्लाबीच सभामुख घर्तीले कार्कीविरुद्धको महाअभियोग प्रस्तावमाथिको छलफलका लागि समय तोक्नु भएको थियो।"
"महाअभियोग प्रस्तावले संसदमा प्रवेश पायो, छलफलका लागि समय तय",काठमाडौंः प्रमुख प्रतिपक्षी दल नेकपा एमालेको नाराबाजी र अवरोधकाबीच प्रधानन्यायाधीश सुशीला कार्कीविरुद्ध दर्ता भएको महाअभियोग प्रस्तावले संसदमा प्रवेश पाएको छ। नयाँ बानेश्वरस्थित संसद भवनमा शुक्रबार बैठक सुरु हुना साथ एमालेका सांसदहरुले नाराबाजी र अबरोध गरेपनि सभामुख ओनसरी घर्ती मगरले महाअभियोगमाथि छलफलका लागि समय तोक्नु भएको हो। कार्कीविरुद्धको महाअभियोग प्रस्तावका लागि सभामुख घर्तीले दिउँसो १ बजेका लागि समय तोक्नु भएको छ। समय तोकेपछि सभामुख घर्तीले संसद बैठक दिउँसो १ बजेसम्मका लागि स्थगित गर्नु भएको छ।
दाहाल र हंगेरियन राजदूतबीच भेटवार्ता,"काठमाडौं : प्रधानमन्त्री पुष्पकमल दाहाल प्रचण्ड' र नेपालका लागि हंगेरियन राजदूत ग्युला पेथोबीच भेटवार्ता भएको छ ।प्रधानमन्त्री निवास बालुवाटारमा शुक्रबार बिहान भएको भेटमा दुईपक्षीय, विकास र समसामयिक राजनीतिक परिस्थितिका विषयमा छलफल भएको थियो । भेटमा प्रधानमन्त्रीले विश्व विकासको बहुआयमिक सम्भावनातिर लम्किरहेको र नेपालले पनि राजनीतिक स्थिरता, विकास र समृद्धिको मार्ग पछ्याइरहेको बताउनुभयो । अहिलेको विश्व विकासको बहुआयमिक सम्भावनातिर लम्किरहेको छ । नेपालले पनि विकास र समृद्धिको मार्ग पछ्याइरहेको छ । यस वर्ष हामीले नेपालमा लगानी सम्मेलन गर्यौं । लगानीका निम्ति अनुकूल वातावरण बनिरहेको छ, आर्थिक वृद्धिदर विगतको तुलनामा उत्साहवद्र्धक छ, राजनीतिक स्थिरताको वातावरण बनिरहेको छ ।' दाहालले भन्नुभयो ।प्रधानमन्त्री दाहालले निर्वाचनले जनतामा ठूलो उत्साह पैदा गरेको र एकैचोटी हजारौं जनप्रतिनिधिहरु निर्वाचित भएर आउँदा राजनीतिक स्थिरता र विकासले गति लिने बताउनु भयो । भेटका अवसरमा राजदूत पेथोले पछिल्लो समयमा नेपालले हासिल गरेको आर्थिक प्रगतिप्रति खुसी व्यक्त गर्दै नेपालको विकास र राजनीतिक स्थिरताका लागि हंगेरियाको सधैं सहयोग र सद्भाव रहने बताउनु भयो ।"
भरतपुर हाँक्न चाहनेका एजेन्डा मेडिकल सिटीदेखि निःशुल्क वाइफाई,"भरतपुर : चितवनमा माओवादी केन्द्र र कांग्रेसबीच चुनावी तालमेल भएपछि मेयरमा रेणु दाहाल र उपमेयरमा कांग्रेसकी पार्वती शाह बलियो उम्मेदवारका रूपमा देखिनुभएको छ ।महानगर प्रमुखमा प्रधानमन्त्रीपुत्री दाहाललाई कांग्रेसले समर्थन गर्ने र उपप्रमुखमा शाहलाई माओवादी केन्द्रले समर्थन गर्ने सहमति भएको छ ।भरतपुर महानगर प्रमुख पदकी उम्मेदवार दाहालले आफू निर्वाचित भए जिल्लाको समग्र विकासका लागि क्रियाशील रहने बताउनुभयो । कृषि, शिक्षा, स्वास्थ्य, पर्यटन र उद्योग क्षेत्रमा भौतिक संरचनाको विकासका साथै जलस्रोतको उपयोग, सडक सञ्जालको विस्तार र खानेपानीको व्यवस्था दाहालका मुख्य योजना छन् ।२०३३ सालमा चितवनको शिवनगरमा जन्मेकी दाहाल आफू चितवनवासी भएकाले यहाँको विकासमा अबको समय खर्चने बताउनुहुन्छ । विपक्षीलाई चुनौती दिँदै उहाँले भन्नुभयो, म प्रधानमन्त्रीकी छोरी मात्र नभई विगतमा सशस्त्र युद्धमा होमिएकी एक सिपाही पनि हुँ । २०७० सालको संविधानसभा निर्वाचनमा काठमाडौं क्षेत्र नं १ बाट पराजित दाहाल अखिल नेपाल महिला संघ क्रान्तिकारीकी महासचिव हुनुहुन्छ । भरतपुर महानगरको उपप्रमुख पदकी उम्मेदवार शाह कांग्रेस सभापति देउवा निकट मानिनुहुन्छ । महिला संघ चितवनकी अध्यक्ष शाह महिला सशक्तीकरणका लागि नै आफ्नो उम्मेदवारी रहेको बताउनुहुन्छ । भरतपुरलाई मेडिकल सिटी बनाउने, एक वडा एक स्वास्थ्यचौकी, एक घर एक रोजगार, नारायणी र राप्ती नदीमा जलपार्क, निःशुल्क वाइफाईसहितको फनपार्क शाहका मुख्य योजना छन् ।उहाँले सुकुमबासी समस्या समाधान, साइकल लेनसहितको रिङरोड, सम्पूर्ण सडक ढलसहित कालोपत्रे, मेघौली एयरपोर्टको स्तरोन्नति, सार्वजनिक जमिनहरूको संरक्षणलगायत विषयलाई आफ्नो योजनामा समेट्नुभएको छ । एमालेबाट महानगर प्रमुखमा उम्मेदवारी दिएका देवी ज्ञवाली एमाले पार्टीको केन्द्रीय समिति सल्लाहकार हुनुहुन्छ । २०५४ सालमा सम्पन्न स्थानीय निर्वाचनमा ज्ञवाली एमालेबाट तत्कालीन भरतपुर नगरपालिकाको उपप्रमुख पदमा विजयी हुनुभएको थियो । नगर र नगरवासीको समृद्धिका लागि आफूले उम्मेदवारी दिएको दाबी गर्ने ज्ञवाली स्वास्थ्य, शिक्षा, पर्यटन र भौतिक निर्माणमा बढी जोड दिने बताउनुहुन्छ ।महानगरपालिकाले हाइड्रोपावर निर्माण गर्न सक्ने आधार भएकाले स्थानीय तहलाई नै समृद्ध बनाइने उहाँको भनाइ छ । नारायणी नदीको उपयोग गरी आर्थिक आम्दानी गर्न सकिने भएकाले भरतपुर प्रचुर मात्रामा सम्भावना भएको क्षेत्र भएको र यसको विकासका लागि सजिलोसँग काम गर्न सकिने उहाँ बताउनुहुन्छ । महानगर प्रमुख पदका उम्मेदवार ज्ञवालीले नगरलाई यातायात, ट्राफिक र पार्किङको उचित व्यवस्थापन गर्ने, नारायणी किनार र नगर वनलाई पर्यटकीय स्थलका रूपमा विकास गर्ने, औद्योगिक क्षेत्र र मेडिकल सिटीका रूपमा चितवनलाई विकास गर्ने बताउनुभयो । एमालेबाट महानगर उपप्रमुखमा दिव्य शर्मा आचार्यले उम्मेदवारी दिनुभएको छ । चितवनको पार्वतीपुर निवासी आचार्य एकल महिला हुनुहुन्छ । शिक्षणसँगै राजनीतिमा सक्रिय आचार्य विकासमा महिला सहभागिताका लागि आफूले उम्मेदवारी दिएको बताउनुहुन्छ । आफूले ग्रामीण क्षेत्रका महिलाको प्रतिनिधित्व गरेको दाबी गर्दै आचार्यले आफ्नो जितपछि महिला हिंसाको अन्त्यका लागि विशेष पहल गर्ने धारणा राख्नुभयो । राष्ट्रिय प्रजातन्त्र पार्टीबाट महानगर प्रमुखमा बद्री तिमिल्सिनाले उम्मेदवारी दिनुभएको छ । १५ वर्षसम्म पार्टीको जिल्ला अध्यक्ष भई काम गर्नुभएका तिमिल्सिना जनताको चाहना बुझेर आफूले महानगर प्रमुखमा उम्मेदवारी दिएको बताउनुहुन्छ ।महानगर प्रमुखमा आफू विजयी भए विकासका कामलाई प्राथमिकतामा राखेर महानगरको मुहार नै बदल्ने उहाँको दाबी छ । राप्रपाबाट महानगर उपप्रमुखमा उम्मेदवारी दिनुभएकी रिना गुरुङले जनताले नयाँ नेतृत्वको चाहना गरेकाले आफूले उम्मेदवारी दिएको बताउनुभयो । भरतपुरबाट प्रसारण हुने कालिका एफएम र टेलिभिजनमा व्यवस्थापकीय भूमिका निर्वाह गरिरहनुभएकी गुरुङ युवामाझ लोकप्रिय हुनुहुन्छ । आफू उपप्रमुखमा विजयी भएमा महानगरको विकाससँगै सञ्चार क्षेत्रको विकासका लागि उल्लेखनीय भूमिका निर्वाह गर्ने उहाँको प्रतिबद्धता छ ।"
काँग्रेस र माओवादी केन्द्रका कार्यकर्ताबीच झडप,"रुकुम,: यहाँ विहिबार दिउँसो नेपाली काँग्रेस र नेकपा माओवादी केन्द्रका कार्यकर्ताबीच झडप भएको छ । जिल्लाको बाँफिकोट गाउँपालिका६ मा झडप हुँदा आठजना घाइते भएका छन् । झडपका क्रममा नेपाल तरुण दलका तीन र वाइसिएलका पाँचजना कार्यकर्ता घाइते भएको बताइएको छ । नेपाली काँग्रेसनिकट नेपाल तरुण दलको आन्तरिक बैठक बसिरहेको अवस्थामा वाइसिएलले आक्रमण गर्न छोजेपछि झडप भएको तरुण दलका वडाध्यक्ष उम्मेदबार विनोद कुसारीले जानकारी दिनुभयो । तर माओवादीले भने आफ्ना कार्यकर्ता बाटोमा हिँडिरहेको अवस्थामा तरुण दलले आक्रमण गरेको बताएको छ । झडपका क्रममा तरुण दलका हरि बस्याल, धनबहादुर विक, रवि केसी र वाइसिएलका प्रचण्ड केसी, प्रकाश ओली, विवेक विक, आकाश परियार र नरबहादुर पुन घाइते भएको बताइएको छ । घाइतेको अवस्था सामान्य रहेको भएपनि थप घटना नहोस् भनेर त्यस क्षेत्रमा सुरक्षा सतर्कता बढाइएको प्रहरीले बताएको छ । रासस"
विदेशी लगानीको विशेष सुरक्षा गर्छाैंः परराष्ट्रमन्त्री महत,"सिंगापुरः परराष्ट्रमन्त्री डाप्रकाशशरण महतले नेपालमा विदेशी लगानीको विशेष सुरक्षा गरिने बताउनुभएको छ। थाइल्याण्डस्थित नेपाली राजदूतावास र सिंगापुरस्थित नेपाली अवैतनिक महावाणिज्यदूतावासले हिजो साँझ सिंगापुरमा आयोजना गरेको नेपालको पर्यटन, व्यापार तथा लगानीसम्बन्धी सम्मेलनलाई सम्बोधन गर्दै उहाँले नेपालमा लगानीका लागि विदेशी लगानीकर्ताहरुलाई आग्रह गर्नुभएकोे हो। उहाँले भन्नुभयो,विदेशी लगानीको सुरक्षा गर्छौँ ढुक्क भएर लगानी गर्दा हुन्छ। सिंगापुरका उद्योगी व्यवसायी, आर्थिक तथा कूटनीतिक क्षेत्रका व्यक्तित्व, विभिन्न विश्वविद्यालयका प्राध्यापकहरु सहभागी सो सम्मेलनमा मन्त्री डामहतले नेपालमा जलश्रोत, पूर्वाधार विकास, पर्यटन,कृषि, सूचना प्रविधी लगायतका कैयौँ क्षेत्रमा लगानीको अवसर रहेको स्पष्ट गर्नुभयो। उहाँले नेपालमा लगानीको वातावरण नरहेको भनी बाहिरबाट गर्ने गरिएका टिप्पणीहरु यथार्थभन्दा बाहिरका हुन् भन्दै लामो राजनीतिक अस्थिरतापछि नेपाल यतिखेर शान्ति, स्थिरता र विकासको मार्गमा अघि बढेकोले नेपालमा लगानीको उचित वातावरण निर्माण भएको बताउनुभयो । उहाँले भन्नुभयो,हामी विदेशी लगानीलाई कसरी सुरक्षित र आकर्षित गर्न सकिन्छ भन्नेमा सचेत छौं। यस्तो लगानीलाई सहज र सुरक्षित बनाउने गरी हामीले नियम कानुनको निर्माण गरेका छौं। नेपालसँग स्रोत र सम्भावनाहरु कैयौं रहे पनि प्रविधिको अभावमा पछि पर्नुपरिरहेको यथार्थ प्रस्तुत गर्दै मन्त्री डामहतले नेपालमा लगानी प्रवर्धनका लागि हाल निर्मित सहज वातावरणको सही सदुपयोग गर्न सकिएमा नेपाल र लगानीकर्ताहरुलाई समेत फाइदा पुग्नेतर्फ सोच्न आग्रह गर्नुभयो।"

शीर्षक,विवरण
प्रक्रियामा सहमति,"संघप्रदेश चुनाव सकिएको तीन साता भइसक्दा दलहरूबीच सत्ता हस्तान्तरणमा भएको विवादले अन्योल उत्पन्न गरेको छ। मंसिर १० र २१ मा भएका प्रतिनिधिसभा र प्रदेशसभा निर्वाचनको प्रत्यक्षतर्फको परिणाम आइसकेको छ। समानुपातिकमा पनि दलहरूले पाएको मत संख्या सार्वजनिक भइसकेको छ। प्रदेशसभामा समानुपातिकतर्फ पनि दलहरूबाट निर्वाचित उम्मेदवारहरू चयन भइसकेका छन्। प्रतिनिधिसभाका लागि समानुपातिकतर्फ दलहरूले पाएको मत संख्या स्पष्ट भए पनि त्यसको अन्तिम नतिजा घोषणा भइसकेको छैन। प्रतिनिधिसभामा समानुपातिकको तर्फबाट निर्वाचित हुने उम्मेदवारहरू चयन गर्नुअघि राष्ट्रियसभा बन्नुपर्छ कि पर्दैन भन्ने विषयमा गम्भीर विवाद दलहरूका बीचमा देखियो। राष्ट्रपतिबाट राष्ट्रियसभा निर्वाचन विधेयक अध्यादेशमार्फत जारी भएपछि यो विवाद टुंगो लागेजस्तो देखिए पनि एमालेले यो विधेयक जारी गर्ने प्रक्रिया अवैधानिक भएको र राष्ट्रपतिलाई अनावश्यक दबाब दिएर जारी गरिएको भन्दै विरोध जनाएको छ। वाम गठबन्धनले निर्वाचनमा कांग्रेस पराजित भइसकेपछि सो दलका नेता शेरबहादुर देउवा नेतृत्वको वर्तमान सरकारले राजीनामा गरी नयाँ जनादेशअनुरूप नयाँ सरकार गठनका लागि मार्गप्रशस्त गर्नुपर्ने माग गरेको छ। कांग्रेसले भने संवैधानिक प्रावधानअनुसार संघीय संसद्मा महिलाको संख्या कम्तीमा ३३ प्रतिशत पु्र्याउन प्रतिनिधिसभाको समानुपातिकको अन्तिम परिणाम घोषणा हुनुअघि राष्ट्रियसभा बन्नुपर्ने तर्क गरेको छ। राष्ट्रियसभा गठनका लागि प्रदेशसभाका सदस्य, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख रहेको निर्वाचकमण्डल गठन हुने संवैधानिक प्रावधान छ। प्रदेशसभा गठनका लागि प्रदेश प्रमुख नियुक्त गर्नुपर्ने, प्रदेशसभाका सदस्यहरूले शपथ ग्रहण गर्नुपर्ने हुनाले राष्ट्रियसभा गठनका लागि लामै समय लाग्ने देखिन्छ। प्रदेशका राजधानीहरू पनि तोकिइनसकेकाले पनि त्यसका लागि केही समय लाग्ने देखिन्छ। त्यसपछि राष्ट्रियसभा बनेर प्रतिनिधिसभाका लागि समानुपातिकतर्फका निर्वाचित सांसदहरू छानिँदा लामो समय गुज्रिने हुनाले निर्वाचनमार्फत अभिव्यक्त भएको जनादेशलाई कदर गर्दै वर्तमान कामचलाउ सरकारले सकेसम्म छिटो राजीनामा गरेर नयाँ सरकार गठनको लागि मार्गप्रशस्त गरिदिनुपर्ने वाम गठबन्धनले माग गरेको छ। सरकारले संविधान र कानुनसम्मत ढंगले सत्ता हस्तान्तरण गर्ने जनाए पनि दलहरूबीच देखिएको विवादले सर्वसाधारण जनतामा भ्रम उत्पन्न गरेको छ। सरकारले निर्वाचनमार्फत अभिव्यक्त भएको जनमतको कदर गर्नु आवश्यक छ। संवैधानिक र कानुनी व्यवधान र छिद्रहरू देखाएर जनादेश पाएको वाम गठबन्धनलाई सत्ता हस्तान्तरण गर्न कुनै अनावश्यक विलम्ब गर्नु हुँदैन। वर्तमान सरकारले अनेक जटिलता हुँदाहुँदै पनि स्थानीय तह, प्रतिनिधिसभा र प्रदेशसभा निर्वाचन सफलतापूर्वक सम्पन्न गरेको छ। राजनीतिक संक्रमण अन्त्य गर्ने र संविधान कार्यन्वयनमा समेत महत्वपूर्ण योगदान दिएको छ। तर सत्ता नेतृत्व गर्ने दल निर्वाचनमा पराजित भएर जाँदाजाँदै सत्ता हस्तान्तरण गर्न अनेक बहानामा ढिलाइ गरेको आरोप लागेमा सरकारले निर्वाचन सम्पन्न गराएर आर्जन गरेको साख कमजोर बन्न सक्छ। वाम गठबन्धनले पनि एउटा राजनीतिक पद्धतिबाट अर्कोमा परिवर्तन भएको बेला यस्ता संवैधानिक र कानुनी समस्या देखिन सक्ने हुँदा यसमा विधिसम्मत् प्रक्रियाबाट सत्तारोहण गर्न केही समय लाग्ने भएमा त्यसमा सरकारसँग सहकार्य गर्नुपर्छ। यो प्रक्रियालाई छिटोभन्दा छिटो टुंग्याउन संवैधानिक र कानुनी रूपमा उपयुक्त विधिमा सरकारसँग सहमति गर्नु आवश्यक छ। यस्तो विषयमा दलहरूका बीचमा गम्भीर असहमति र विवाद हुँदा यसले जनतालाई विभाजित गर्ने मात्र होइन, असामञ्जस्यमा समेत पार्छ। यस्ता गम्भीर विषयमा संवैधानिक कानुनका विज्ञहरूसँग राय लिएर सबै दलहरूको सहमतिमा मार्ग तय हुन आवश्यक छ। त्यहीमाथि सत्ता हस्तान्तरण प्रक्रिया लम्बिँदै जाँदा नेपालको भूराजनीतिक संवेदनशीलताका कारण बाह्य शक्ति केन्द्रहरू सल्बलाउन सक्छन्, जुन मुलुकको विगतको अनुभवले यस्तै देखाउँछ। निर्वाचन र त्यसको परिणाममा बाह्य शक्तिहरूले गम्भीर चासो देखाएको छिपेको छैन। जनादेशअनुरूप सत्ता हस्तान्तरण नभएर प्रक्रिया लम्बिनु राजनीतिक नैतिकताको दृष्टिकोणले उचित होइन। सरकारको नेतृत्व गरेका प्रधानमन्त्री शेरबहादुर देउवा र कांग्रेसले यसतर्फ सचेत हुन जरुरी छ। यसका लागि दल र नेताहरूबीच जुंगाको लडाइँ हुनुभन्दा पनि आपसी सहमतिमा विधिसम्मत तरिकाले जतिसक्दो छिटो सत्ता हस्तान्तरण हुने गरी प्रक्रियामा सहमति हुन जरुरी छ।"
कांग्रेस अब कता ? धनराज र प्रदीप भन्छन्ः नीति र नेतृत्व दुवै फेरौँ,"काठमाडौं : नेपाली कांग्रेसका युवा नेताहरु पार्टी महाधिवेशनको पक्षमा देखिएका छन् । प्रतिनिधि र प्रदेश सभा निर्वाचनमा नराम्ररी पराजित भएपछि कांग्रेसका युवा नेताहरु महाधिवेशन गर्नुपर्ने पक्षमा उभिएका हुन् । वाम गठबन्धनलाई देखाएर शीर्ष नेतृत्व उम्किन नमिल्ने बताउँदै उनीहरुले अब चाँडो भन्दा चाँडो पार्टीको महाधिवेशनमा जाुनपर्ने अडान राखेका हुन् । 'अर्ली' महाधिवेशन विकल्प कांग्रेसका युवा नेता धनराज गुरुङले कांग्रेस निर्वाचनमा पराजित भएको अवस्थामा नेतृत्वले गल्ती स्वीकार्दै अर्ली महाधिवेशन गर्नुपर्ने बताउँछन् । अब विशेष होइन अर्ली महाधिवेशन गर्नु पर्ने जरुरी भइसकेको छ, उनी भन्छन् । अर्का युवा नेता प्रदीप पौडेलले नीतिगत र संरचनागत परिवर्तनका लागि महाधिवेशन जानुको विकल्प नरहेको धारणा राखेका छन् । अन्नपूर्ण पोस्ट् डटकमसँग कुराकानी गर्दै नेता गुरुङले पार्टीलाई नयाँ गति दिन नीतिगत र नेतृत्व दुवैमा परिवर्तन हुनुपर्ने बताए । उनले नीति र नेतृत्व परिवर्तनका लागि विशेष अधिवेशनले मात्र नहुने बताउँदै नयाँ संरचना अनुसार पार्टीको महाधिवेशन गर्नुपर्नेमा जोड दिए । गगनसहित विशेष महाधिवेशनको पक्षमा गगन थापा, नवीन्द्रराज जोशी र प्रदीप पौडेल लगायतका नेताले पार्टीको विशेष अधिवेशन बोलाउन माग गरिरहेका छन् । अर्का युवा नेता विश्वप्रकाश शर्माले भने अहिले विशेष अधिवेशनको औचित्व नरहेको बताउँदै आएका छन् । नेतृत्व परिवर्तनको लािग विशेष अधिवेशन बोलाउने कुरामा आफ्नो असहमति रहेको बताउँदै नेता गुरुङले कार्यनीति र भावी कार्यदिशामा व्यापक छलफल गर्नुपर्ने बताए । नेतृत्व परिवर्तनले मात्र कांग्रेस सुदृढ हुँदैन, उनले भने, नीति र संरचनामा नै परिवर्तन हुनुपर्छ । फेरिएन पुरानो संरचना पार्टी पुरानै संरचनामा रहेकोले संगठनात्मक संरचना नै परिवर्तन गर्नुपर्ने गुरुङको मत रहेको छ । मुलुक संघीयतामा गइसक्यो तर हाम्रो पार्टी पुरानै संरचनामा छ, ३३० प्रादेशिक कमिटी हुनुपर्ने हो, हाम्रोमा प्रादेशिक कमिटी नै छैन, उनले भने, हाम्रो पार्टीका क्षेत्रीय समिति समेत २४० वटा छन्, अहिले मुलुकमा १६५ वटा मात्रै क्षेत्र छन्, कहीँकहीँ अहिले दुई क्षेत्रीय सभापति छन् । उनले कांग्रेसको गाउँपालिका र नगरपालिकामा समेत पुरानै संरचना रहेको बताए । उनले पुरानो संरचनालाई भत्काएर नयाँ ढाँचामा लानका लागि अर्ली महाधिवेशनको विकल्प नरहेको बताए । उनले नयाँ संरचना बमोजित गाउँपालिका, नगरपालिका हुदै प्रादेशिक अधिवेशन गर्दै महाधिवेशन गर्नु पर्ने बताए । नेतृत्व परिवर्तनले मात्र कांग्रेस सुदृढ हुँदैन, उनले भने, नीति र संरचनामा नै परिवर्तन हुनुपर्छ उनले निर्वाचनमा भएको पराजयको गम्भीर समिक्षा गर्न तत्काल केन्द्रीय समितिको बैठक बोलाउनु पर्ने बताए । नेता गुरुङले अन्य युवा नेताले जस्तै पराजयको पछाडि आन्तरिक र बाह्य दुवै कारण रहेको बताए । राजदूत, आइजिपी र प्रधानन्यायाधीशमाथि महाअभियोग प्रकरणले कांग्रेसलाई निर्वाचनमा ठूलो क्षति भएको उनको निचोड छ । पार्टीले गरेका राम्रा काम समेत नेतृत्वको कमजोरीका कारण जनतासमक्ष पुयाउन सकिएन, उनले भने अहिंसाको नेतृत्व गरेको कांग्रेसले शान्ति प्रक्रिया, संविधान निर्माणमा नेतृत्वदायी भुमिका खेलेको थिए । संविधान च्यात्ने र जलाउनेलाई समेत संविधानको दायरामा कांग्रेसले ल्याएको कुरा निर्वाचनको समयमा ओझेलमा परेर गयो । हारको कारण वाम पनि निर्वाचनको मुखमा भएको वाम गठबन्धन समेत कांग्रेसको हारको कारण भएको उनको निचोड छ । लोकप्रिय मत एमालेकै हाराहारी आयो भनेर सन्तोष गर्नेहरु पनि देखिए, उनले भने, २०१५ सालको आमनिर्वाचनमा ३७ प्रतिशत लोकप्रिय मत ल्याएको कांग्रेसले २०७४ सालमा ३३ प्रतिशतमा झर्नु पक्कै पनि दुःखद कुरा हो । गलत उम्मेदवार चयन २०७० सालको दोस्रो संविधान सभाको निर्वाचनबाट सांसद भएका गुरुङलाई समानुपातिक तथा प्रत्यक्ष कतै पनि उम्मेदवार बनाइएन । उनी उम्मेदवार चयनमा भएको त्रुटिले समेत ठुलो घाटा भएको मत राख्छन् । कांग्रेसलाई पुनर्जीवित गर्न छलफल र परामर्श तीब्र पारिएको पौडेलेको भनाइ छ । २०१५ सालको आमनिर्वाचनमा नेपाली कांग्रेसले ३७ प्रतिशत लोकप्रिय मत हासिल गरेका थियो । ६० वर्षको अन्तरालमा कांग्रेसको ४ प्रतिशत लोकप्रिय मत घटेको छ । अहिले कांग्रेसले ३३ प्रतिशत मत ल्याएको छ । हाम्रा उम्मेदवारी चयनमा गुटकरण भयो, लोकप्रियलाई टिकट नै दिइएन, गुरुङको मत छ, राम्रो भन्दा हाम्रोलाई टिकट बाडियो, त्यसले नतिजामा ठुलो असर गर्यो । वामलाई देखाएर उम्किन पाइँदैन अर्का युवा नेता पौडेलले निर्वाचनको पराजय वाम गठबन्धनलाई देखाएर पन्छिएको नेतृत्व चुनावी समीक्षा गर्न समेत तयार नभएको बताए । हारको कारण वाम गठबन्धन मात्र होइन, अरु धेरै त्रुटि भएका छन्, पौडेलले सुनाए । उनले तत्काल केन्द्रीय समितिको बैठक बसाएर हारको समिक्षा गर्नुपर्ने माग गरेका छन् । पहिला केन्द्रीय समितिको बैठक बसेर हारको समिक्षा गुर्नपयो, उनी भन्छन्, त्यसपछि अन्य विकल्पमा जान सकिन्छ । केन्द्रीय समितिको बैठकपछि महासमितिको बैठक बसाएर कुन बाटोमा जाने भन्ने कांग्रेसले तय गर्नुपर्ने पौडेलले बताए । उनले नेतृत्वदेखि नीतिगत र संरचनागत परिवर्तन समेत जरुरी रहेको बताएका छन् । नीतिगत र संरचनागत परिवर्तनका लागि महाधिवेशनमा जानुको विकल्प नरहेको पौडेलले निचोड निकालेका छन् । उनले गाउँदेखि क्षेत्र र प्रदेशको नयाँ संरचनाअनुसार निर्माण गर्न छिटो भन्दा छिटो अधिवेशन गर्नुपर्ने बताए । हारको कारण वाम गठबन्धन मात्र होइन, अरु धेरै त्रुटि भएका छन्, कांग्रेसलाई पुनर्जीवित गर्न छलफल र परामर्श तीब्र पारिएको पौडेलेको भनाइ छ । २०१५ सालको आमनिर्वाचनमा नेपाली कांग्रेसले ३७ प्रतिशत लोकप्रिय मत हासिल गरेका थियो । ६० वर्षको अन्तरालमा कांग्रेसको ४ प्रतिशत लोकप्रिय मत घटेको छ । अहिले कांग्रेसले ३३ प्रतिशत मत ल्याएको छ । २०१५ सालमा कुल १०९ सिटमा ७५ सिट जितेर दुईतिहाइ बहुमत ल्याउन सफल भएको कांग्रेसले २०४८ र २०५६ सालको निर्वाचनमा समेत बहुमत ल्याएको थियो । गत मंसिरमा भएको प्रतिनिधि सभाको निर्वाचमा कुल २७५ मा ६३ सिटमात्रै जित्न सफल भएर कांग्रेस दोस्रो पार्टीमा खुम्चिएको छ ।"
दिपायल राजधानीको माग राख्दै संघर्ष समिति आन्दोलित,"डोटी : प्रदेश नम्बर ७ को राजधानी डोटीको दिपायल हुनुपर्ने माग राख्दै संघर्ष समिति आन्दोलित भएको छ । समितिले प्रत्येक दिन दिपायल राजधानीको माग राख्दै विभिन्न संघर्षका कार्यक्रम संचालन गर्दै आइरहेको छ ।संघर्ष समितिले आइतबार डोटीको पिपल्ला बजारमा दिउँसो १ बजे राजधानीको माग राख्दै केही समय चक्का जाम गरी कोण सभाको आयोजना गरेको छ । कोण सभामा बोल्दै समितिका अध्यक्ष एवं डोटी उद्योग बाणिज्य संघका अध्यक्ष नरेन्द्र खड्काले यदि सामान्य संघर्षका कार्यक्रमले पनि सरकारले सुन्दैन भने थप कडा रुपमा कार्यक्रम गर्न बाध्य हुने बताए । डोटी जिल्ला प्रदेश नम्बर ७ का ७ वटा पहाडी जिल्लाको प्रवेशद्वारका रुपमा रहेको छ, खड्काले भने, यदि प्रदेशको राजधानी डोटी बाहेक अन्यत्र भयो भने पहाडी ७ जिल्ला ठप्प गर्नेछौं । त्यसैगरी पुष १७ गते पिपल्ला बजारदेखि राजपुरसम्म शान्तिपूर्ण र्याली र पुष १८ गते दिउँसो १ बजे सुदूरपश्चिम क्षेत्रीय प्रशासन कार्यालय राजपुर अगाडि दवावमूलक साहित्यिक कार्यक्रमको आयोजना गर्ने बताइएको छ ।कोण सभामा बोल्दै वक्ताहरुले डोटीमा प्रादेशिक राजधानी कायम नगरिए कडा आन्दोलनमा उत्रने चेतावनी दिएका छन् । नेपाली कांग्रेस डोटीका क्षेत्र नम्बर १ का क्षेत्रीय सभापति विजय खड्काले ७ नम्बर प्रदेशको राजधानी दिपायल मागमात्रै नभएर अधिकार भएको बताए । सबै दृष्टिकोणबाट राजधानी दिपायल नै उपयुक्त छ, खड्काले भने, तरपनि विभिन्न किसिमका आशंका तथा भ्रमहरु सिर्जीत भएका छन् ।प्रदेशको राजधानी डोटीका लागि नेकपा माओवादी केन्द्र डोटी समेत लाग्ने केन्द्रका नेता तेज डुम्रेलले बताए । लेखराजले के भने थाहा छैन, उनले भने यदि राजधानीका विषयमा डोटीको विरुद्धमा बोलेका हुन् भने उनलाई समेत लखेट्ने छौं । संवैधानिक व्यवस्था अनुसार प्रदेश सभाको निर्णयानुसार प्रदेशको राजधानी तोक्ने व्यवस्था छ । तर, प्रदेश सभाले राजधानी नतोकेसम्मका लागि सरकारले नै राजधानी तोक्ने व्यवस्था छ । सोही अनुसार अहिले प्रदेशको अस्थायी राजधानी तोक्ने चर्चा चलिरहेका बेला डोटीबासी तातेका हुन् । सरकारले अस्थायी राजधानी अहिले दिपायल नै तोक्नुपर्छ भन्ने हाम्रो माग हो, होटल व्यवसायी संघ डोटीका अध्यक्ष दिपकबहादुर खड्काले भने, अहिले अस्थायी राजधानी तोकिएपछि मात्र पछि स्थायी सम्भव छ ।, अहिल्यै दिपायलको विकल्प खोज्न थालिए त्यसको नतिजा दुखद हुनेछ । भौगोलिक केन्द्रबिन्दु, राजनीतिक तथा ऐतिहासिक निरन्तरता, भौतिक पूर्वाधार सबै दृष्टिकोणबाट राजधानीका लागि दिपायलको विकल्प कुनै ठाउँ नहुने डोटीका नेता पूर्ण कठायतले बताए । दिपायल सिलढी नगरपालीका वडा नम्बर ४ का वडा अध्यक्ष वीरेन्द्र शाहले दिपायल अस्थायी मात्रै नभई स्थायी राजधानी मागेको बताए । शाहले भने, त्यसका लागि जस्तोसुकै संघर्ष गर्न पनि हामी तयार छौं ।, ज्यानै किन गुमाउन नपरोस् तयार छौं । नेपाल पत्रकार महासंघ डोटीका अध्यक्ष योगेन्द्र बलायरले अधिकारको लडाईमा डोटेली जनता होमिएको बताए । बलायरले भने, डोटेलीका विरुद्ध षडयन्त्र हुन थालेको छ, राजधानीका विषयमा डोटीको विकल्प खोजिदै गर्दा सरकारलाई पनि चुनौती थपिन्छ । आफ्ना अधिकार खोसिन लागेपछि जनता कसरी चुप लाग्न सक्छन् ? उच्च अदालत, प्रदेश स्तरीय प्रहरी मुख्यालय, रेडियो नेपाल प्रदेश प्रशारण केन्द्र र सत्य निरुपण तथा मेलमिलाप आयोगको कार्यालय लगायतका निकायहरु स्थापना भइसकेको र साविकको सुदूरपश्चिमाञ्चल विकास क्षेत्रको क्षेत्रीय सदरमुकाम समेत डोटीमै रहेकाले पनि प्रदेश नम्बर ७ को राजधानी दिपायल कायम हुनुपर्ने डोटी बासीको माग रहेको छ ।"
"प्रचण्डबाबुराम भेटमा सीताले भनिन्, तपाईंहरू मिलिहाल्नुहोस्","काठमाडौं : नयाँ शक्तिका संयोजक डाबाबुराम भट्टराईले माओवादी केन्द्रका अध्यक्ष पुष्पकमल दाहाल प्रचण्डलाई भेटेर बधाई दिएका छन्। चुनावमा जित हासिल गरेपछि प्रधानमन्त्री एवम् कांग्रेस सभापति शेरबहादुर देउवा, एमाले अध्यक्ष केपी शर्मा ओलीलाई भेटेर बधाई दिएका बाबुरामले आइतबार बिहान प्रचण्डलाई भेटेरै बधाई दिएका हुन्। भेटमा बधाई तथा शुभकामना आदानप्रदानसँगै नयाँ सरकार गठन, देश विकास र समृद्धिको योजना, राष्ट्रियसभा गठन, वाम एकतालगायतका विषयमा कुराकानी भएको छ। प्रचण्डको नयाँ निवास खुमलटारमा पहिलो पटक पुगेर बाबुराम र पत्नी हिसिला यमीले प्रचण्डलाई बधाई दिएका हुन्। भेटमा प्रचण्डले बाबुरामलाई मूलधारको राजनीतिमा आउन आग्रह गरेका छन्। समसामयिक राजनीतिक विषयमा कुराकानी भयो, भेटपछि अन्नपूर्ण अनलाइनसँग कुरा गर्दै नयाँ शक्तिकी नेत्रीसमेत रहेकी यमीले भनिन्, मूलधारको राजनीतिमा सहभागी हुन समेत प्रचण्डले आग्रह गर्नुभएको छ। प्रचण्डको आग्रहप्रति धन्यवाद दिँदै बाबुरामले राजनीतिक स्थायित्व र समृद्धिको जनताको चाहनालाई ध्यानमा राख्दै अगाडि बढ्न आग्रह गरेका छन्। बाबुरामको भनाइ उद्धृत गर्दै नेत्री यमीले भनिन्, राजनीतिक स्थायित्व अहिलेको आवश्यकता हो। स्थायित्व नभएसम्म समृद्धिको सपना पूरा हुन सक्दैन त्यसलाई प्राथमिकतामा राखेर अगाडि बढ्नुहोला। प्रचण्डले समृद्धिको योजना बाबुरामसँग भएकाले सँगै अगाडि बढ्दा देश विकास तीव्र गतिमा गर्न सकिने भन्दै एकतामा सहभागी हुन आग्रह गरेको यमीको भनाइ छ। प्रचण्ड पत्नी सीता दाहालले समेत आइतबारको भेटमा बाबुरामलाई प्रचण्डसँग मिलेर अगाडि बढ्न आग्रह गरेकी छन्। प्रत्येक भेटमा जस्तै सीताले आइतबारको भेटमा तत्काल मिलेर अगाडि बढ्न आग्रह गरेको यमीको भनाइ छ। भाउजू सधैं मिलेर अगाडि बढ्नुपर्छ भन्नुहुन्छ, यमीले सीताको भनाइ उद्धृत गर्दै भनिन्, तपाईंहरू तत्काल मिलेर अगाडि बढ्नुहोस्। तपाईंहरू अलग भएर होइन सँगै भएर राजनीति गर्नुपर्छ। हिसिला र सीताबीच छुट्टै कुराकानी बाबुराम र प्रचण्डले भेटवार्ता गर्दै गर्दा हिसिलाले सीतासँग छुट्टै भेट गरेकी छिन्। सीता र हिसिलाले पाँच मिनेट छुट्टै बसेर कुराकानी गरेका हुन्। पुत्र प्रकाश दाहालको आकस्मिक निधन हुँदा यमी चुनावी प्रचारका क्रममा गोरखामा थिइन्। प्रकाशको निधनपछि यमीले सीतालाई पहिलो पटक भेटेकी हुन्। सीता भाउजूसँग भेट नभएको धेरै भएको थियो। छोरा प्रकाश बितेको समयमा हामी गोरखामा थियौं, बाबुराम हेलिकोप्टरमा आउनुभयो, यमीले भनिन्, म आउन सकिनँ। आज भेटेर कुराकानी गरेँ। भेटमा सीता भावुक भएपछि पाँच मिनेट मात्र कुरा गरेको यमीले सुनाइन्। धेरै कुरा गर्दा पनि उहाँलाई नरमाइलो हुने भएकाले छोटो कुराकानी गरेँ, यमीले भनिन्।"
विश्वमा नयाँ युद्धको खतरा,"भक्तपुर : नेपाल मजदुर किसान पार्टीका अध्यक्ष नारायणमान बिजुक्छेले विश्वमा नयाँ युद्धको खतरा बढेको बताएका छन्। नेपाल प्राध्यापक समाजले आइतबार गरेको समाजवादी आन्दोलनको विगत र वर्तमान विषयक प्रवचन कार्यक्रममा बोल्दै उहाँले संयुक्त राष्ट्र संघले कोरियामाथि झन् कडा नाकाबन्दी लगाएकोमा विरोध गर्दै तेल ढुवानीमा समेत प्रतिबन्ध लगाउनुले युद्धको खतरा बढेको बताएका हुन्। रुसी क्रान्तिका नेता स्तालिन र चिनियाँ क्रान्तिका नेता माओ त्सेतुङको जन्म दिवस र क्युवाली स्वतन्त्रता दिवसको अवसरमा आयोजित उक्त कार्यक्रममा बोल्दै बिजुक्छेले इजरायलको राजधानी जेरुसलेम बनाउन भिटो प्रयोग गर्ने अमेरिकी राष्ट्रपति ट्रम्पका कारण भीडन्त अझ चर्किने बताए। अध्यक्ष बिजुक्छेले भने, भारतले हिन्द महासागरसमेत आफ्नो बनाउने षडयन्त्र गरिरहेको छ, पाकिस्तानमा चीनले बन्दरगाह बनाएको छ। अफगानिस्तान र पाकिस्तानमा चीनले सडक बनाएको छ। यसबाट भारत दक्षिण एशियामा एक्लिँदै गएको पुष्टि हुन्छ। कार्यक्रममा नेमकिपाका केन्द्रीय सचिव एवम् सांसद प्रेम सुवालले एमाले एक संशोधनवादी पार्टी भएको टिप्पणी गर्दै एमाले नेपाली काँग्रेसकै बाटोमा हिँडेको र प्रतिगामी सरकारमा जाने पार्टी भएकाले क्रान्तिकारी हुन नसक्ने भन्दै आलोचना गरे। कार्यक्रममा नेपाल क्रान्तिकारी सांस्कृतिक संघका केन्द्रीय अध्यक्ष एवम् प्रदेशसभा सांसद सुरेन्द्रराज गोसार्इंले माओको क्रान्तिको जगमा टिकेको चीनको प्रगतिले विश्वका जनता लाभान्वित हुने आशा व्यक्त गरे।रासस"
छिमेकीले गरेको आर्थिक विकासबाट नेपालले लाभ लिनुपर्छः प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले छिमेकीले गरेको आर्थिक विकासबाट समेत नेपालले लाभ लिनुपर्ने बताएका छन्। ललितपुरको खुमलटारमा स्थानीय कान्तिनगर टोल सुधार समितिले आफ्नो सम्मान आयोजना गरेको कार्यक्रमलाई सम्बोधन गर्दै उनले आफू दोस्रो पटक प्रधानमन्त्री बन्दा नेपाल, चीन र भारतबीच त्रिदेशीय साझेदारीको कुरा अगाडि बढाएको र त्यसको समेत वातावरण बन्दै गएको विश्वास व्यक्त गरे। अर्को प्रसङ्गमा अध्यक्ष दाहालले भने, 'वाम गठबन्धनको पक्षमा करिब दुई तिहाइ मत प्राप्त भएको छ। त्यो मतलाई हामी देश विकास र समृद्धिमा लगाउन प्रयत्नशील छौँ। जनताले पनि हामीबाट ठूलो अपेक्षा गरेका छन्। जनताको उक्त अपेक्षालाई हामी पूरा गर्छौं। कार्यान्वयनमा लैजान्छौँ।' राजनीतिक स्थायित्व कायम गरेर देशलाई आर्थिक समृद्धिको दिशामा लैजान आफूहरु क्रियाशील रहेको बताउँदै दाहालले अब सुशासन र विकासको युग शुरु भएको दावी गरे। 'आर्थिक समृद्धि, सुशासन तथा जनताको पक्षमा काम गर्ने जिम्मेवारी वाम गठबन्धनको काँधमा आएको छ', उनले भने। नेपाली जनताले वाम गठबन्धनलाई दुई तिहाइ मत दिए पनि प्रतिपक्षमा रहेका दललाई समेत समेटेर लैजानेतर्फ आफू क्रियाशील रहेको उनको भनाइ थियो। सबैलाई मिलाएर देशलाई समुन्नतिको मार्गमा लैजाने भन्दा आफू र आफ्नो पार्टीको अरु कुनै लक्ष्य र उद्देश्य नरहेको उनको भनाइ थियो। टोल सुधार समितिले स्थानीय समस्या समाधानका लागि पहल गरिदिन, वाम गठबन्धन सफल बनाउन, मुलुकलाई आर्थिक समृद्धिको मार्गका लैजान र देशका तमाम समस्या समाधान गर्न अध्यक्ष दाहालसँग आग्रह गरेको टोल सुधार समितिका सदस्य गंगालाल तामाङले जानकारी दिए।"
होलिकप्टर मार्फत सङ्खुवासभाको मतपत्र काठमाडौं लगियो,"सङ्खुवासभा : सर्वोच्च अदालतको आदेश अनुसार आइतवार निर्वाचन आयोगले हेलिकप्टर मार्फत सङ्खुवासभाको मतपत्र काठमाडौं लगेको छ । निर्वाचनमा पराजित नेपाली कांग्रेसका प्रतिनिधसभा उम्मेदवार दिपक खड्काले प्रतिनिधि सभातर्फको पुनः मतगणनाको माग गदै सर्वोच्चमा रिट दायर गरेका थिए । सर्वोच्चको आदेश अनुसार निर्वाचनमा प्रयोग भएका मुचुल्का लगायत मतपत्र सहित सम्पूर्ण कागजात निर्वाचन आयोगले नेपाली सेनाको हेलिकप्टर मार्फत आयोगको कार्यालयमा लगेको प्रमुख जिल्ला अधिकारी शिवराज जोशीले जानकारी दिए । आयोगले जिल्ला निर्वाचन कार्यालयलाई मतपत्र सहितको कागजात पठाउन लिखित पत्र पठाएपछि निर्वाचनमा प्रयोग भएका सम्पुर्ण सामाग्री हेलिकप्टर मार्फत पठाइएको प्रजिअ जोशीले बताए । उनले सर्वोच्चको आदेश अनुसार निर्वाचन सामाग्री आयोगले अदालतमा पेश गर्ने बताए । प्रतिनिधि सभातर्फको मतगणनाको क्रममा आफ्ना मतहरुलाई बदर बनाइएको भन्दै पराजित उम्मेदवार खड्काले पुनः मतगणनाको मग गदै सर्वोच्चमा रिट दायर गरेको थिए । प्रतिनिधि सभातर्फ ३ हजार २ सय ५६ मत बदर भएको थियो । जिल्लाका प्रतिनिधिसभा, प्रदेशसभाको प्रत्यक्ष र समानुपातिकको मतपत्र आयोगले लगेको हो । सङ्खुवासभा जिल्लामा प्रतिनिधि सभातर्फ ६९ हजार २ सय ४६ मत खसेको थियो । प्रदेश सभा (क) मा ३३ हजार ४ सय ९६ र (ख) मा ३५ हजार ६ सय ९७ मत खसेको थियो । खड्का नेकपा एमालेका उम्मेदवार राजेन्द्रप्रसाद गौतमसँग पराजित भएका थिए । गौतमले ३२ हजार ७ सय ६९ मत ल्याएका थिए भने खड्काले ३१ हजार ६ सय ३९ मत ल्याएका थिए ।"
निर्वाचन परिणाम घोषणामा आयोग र एमालेबीच जुहारी,"काठमाडौं: प्रतिनिधि सभा समानुपातिकतर्फको नतिजा सार्वजनिक गर्ने बिषयमा निर्वाचन आयोग र नेकपा एमाले वीच जुहारी चलेको छ । निर्वाचन आयोगले राष्ट्रिय सभाको नतिजा नआएसम्म प्रतिनिधि सभाको समानुपातिकको नतिजा सार्वजनिक गर्न नमिल्ने बताउदै आएको छ भने एमाले राष्ट्रिय सभा र प्रतिनिधि सभा फरक फरक पाटो भएको बताउँदै तत्काल नतिजा सार्वजनिक गर्न माग गरिरहेको छ । एमालेले प्रतिनिधि सभाको समानपातिकको नतिजा आयोगले प्रकाशित नगरेको कारणले राजनीतिक गतिरोध सिर्जना भएको आरोप लगाउँदै आएको छ । एमालेका उपमहासचिव विष्णु पौडेलले निर्वाचन आयोगले प्रतिनिधि सभातर्फ समानुपातिकको नतिजा तत्काल सार्वजनिक गर्नु पर्ने माग गरेका छन् । नेता पौडेलले आयोगद्वारा औपचारिक रुपमा निर्वाचनको नतिजा राष्ट्रपतिलाई बुझाउनको विकल्प नरहेको प्रष्ट पारेका छन् । उनले निर्वाचन आयोग बाह्य प्रभावमा परेको आरोप लगाएका छन् । नेता पौडेलले आयोगद्धारा प्रतिनिधि सभाको २ सय ७५ वटै सिटको चुनावी परिणामको प्रतिवेदन राष्ट्रपतिलाई नबुझाइएका कारण नयाँ सरकार गठन प्रक्रिया रोकिएको भन्दै आक्रोश पाखेका छन् । उनले भने, निर्वाचन आयोग कहाँबाट सञ्चालित छ । के गर्दै छ ? विलम्ब हुनुको कारण के हो । प्रष्ट पार्नु पर्छ । नेता पौडेलले राष्ट्रिय सभाको चुनावपछि मात्रै परिणाम सार्वजनिक गर्ने कुरा गलत भएको बताए । प्रतिनिधिसभाको निर्वाचन परिणाम अबिलम्ब घोषणा गरेर नयाँ सरकार बनाउने ढोका खोलिदिनुपर्छ । नयाँ सरकार निर्माण गर्नलाई राष्ट्रिय सभाको चुनाव जरुरी छैन, पौडेलले भने, नयाँ सरकार गठनसँग लागि राष्ट्रिय सभाको कुनै सम्बन्ध छैन । उपहासचिव पौडेलले प्रतिनिधि सभाको सबै नतिजा आएपछि नयाँ सरकारको बाटो खुल्ने बताए । उनले भने, प्रतिनिधि सभाको सबै परिणाम सार्वजनिक भएपछि नयाँ सरकार बन्छ । राष्ट्रिय सभाको चुनाव हुँदै गर्छ । प्रमुख निर्वाचन आयुक्त अयोधीप्रसाद यादवले राष्ट्रिय सभाको चुनाव नभएसम्म प्रतिनिधि सभा चुनावको परिणाम सार्वजनिक गर्न नमिल्ने कानुनी व्यवस्था रहेको बताए । उनले राष्ट्रिय सभाको चुनावपछि आएको नतिजाका आधारमा प्रतिनिधि सभातर्फ समानुपातिकको नतिजा सार्वजनिक गर्न सकिने बताए । संघीय संसदमा ३३ प्रतिशत महिलाको सहभागिता हुनुपर्ने संवैधानिक व्यवस्था रहेको बताउँदै उनले राष्ट्रियसभाको नतिजापछि महिलाको सहभागिताको पूर्ति प्रतिनिधि सभाको समानुपातिकबाट गर्नुपर्ने बताए । प्रमुख निर्वाचन आयुक्त यादवका अनुसार राष्ट्रिय सभा र प्रतिनिधि सभालाई संघीय सांसद भनिन्छ । आयुक्त यादवले संघीय संसदमा कूल ३३४ (प्रतिनिधि सभाबाट २७५ र राष्ट्रिय सभाबाट ५९) सदस्यको ३३ प्रतिशत महिला चाहिने भएकाले राष्ट्रियसभा र प्रतिनिधिसभाबाट पूरा गर्नु पर्ने व्यवस्था भएको बताए । एमाले नेता पौडेलले ३३ प्रतिशत महिलाको सहभागिता राष्ट्रिय सभा गर्नुपर्ने संवैधानिक व्यवस्था भएकाले प्रतिनिधि सभासँग त्यसको सम्बन्ध नरहेको बताए । संविधान अनुसार हामी महिलाको सहभागिता सुनिश्चित गर्छौँ, पौडेलले थपे, त्यसैले प्रतिनिधि सभासँग राष्ट्रिय सभा जोडेर हेर्न मिल्दैन । प्रमुख निर्वाचन आयुक्त यादवले राष्ट्रिय सभाको चुनावको मिति घोषणा भएको बढीमा ३० दिनभित्र सबै नतिजा सार्वजनिक गर्नुपर्ने कानुनी व्यवस्था भएकाले सोही अनुसार आयोगले काम गर्ने बताए । राष्ट्रिय सभामा ५९ जना हुने व्यवस्था छ । जसमा ७ वटा प्रदेशबाट ११ दलित, ११ अपाङ्गता भएका व्यक्ति वा अल्पसंख्यक, कम्तिमा ३ महिला र बाँकी ३ जना खुला गरी ८८ जनाको दरले ५६ जना राष्ट्रिय सभामा लागि निर्वाचित हुनेछन् । आयोगले दल दर्ताको लागि सुचना जारी गरिसकेको छ तर सरकारले राष्ट्रिय सभा निर्वाचनको मिति भने घोषणा गरेको छैन । प्रत्येक प्रदेशमा ६ जना गरी ४२ को निर्वाचन एकल संक्रमणीय प्रणाली आधार गरिनेछ भने दलित र अल्पसंख्यक वा अपाङ्गता भएका व्यक्तिका लागि बहुमतीय प्रणालीबाट निर्वाचन हुने छ । सरकारको सिफारिसमा एक महिलासहित तीनजना राष्ट्रपतिले मनोनित गर्नेछन् । आयुक्त यादवले राष्ट्रिय सभाको चुनावका लागि प्रदेश प्रमुख पहिला तोक्नुपर्ने कानुनी व्यवस्था भएको जानकारी गराएका छन् । राष्ट्रिय सभाको चुनावका मतदाता प्रदेश सासंद भएकाले उनीहरुले पहिला शपथ ग्रहण गर्नुपर्ने व्यवस्था रहेको उनले बताए । शपथ खानका लागि प्रदेश प्रमुखको आवश्यकता रहेको आयुक्त यादवले बताए । यादवले प्रतिनिधि सभाको समानपातिकतर्फको नतिजा लुकाएको भन्ने एमाले नेताको आरोपको खण्डन गरेका छन् । आयुक्त यादवले भने, एमालेका नेताहरुले शंका गर्ने नगर्ने उहाँहरुको धर्म हो । बाँकी कुरा उहाँहरुलाई नै सोध्नुस् । एमाले उपमहासचिव पौडेलले फागुन दोस्रो हप्तातिर मात्र निर्वाचनको सबै नतिजा सार्वजनिक गर्ने भन्ने आफूले सुनेको बताए । यदि त्यस्तो गर्न खोजिएको हो भने दुःखद कुरा हो । चालु आर्थिक वर्ष सकिनै लाग्दा बल्ल अर्को सरकार बनाउनदिने खेल भइरहेको छ । त्यो हामीलाई कदापि स्वीकार्य छैन । नेता पौडेलले तत्काल नतिजा सार्वजनिक गर्न आयोगलाई आग्रह गर्दै नयाँ सरकार बनाउने प्रक्रिया नरोक्न आग्रह गरे । यस्तो छ संवैधानिक व्यवस्था"
'राष्ट्रिय सभाको निर्वाचनपछि मात्र प्रतिनिधि सभाको समानुपातिक नतिजा',"काठमाण्डौ : प्रमुख निर्वाचन आयुक्त डा अयोधिप्रसाद यादवले दलले प्रदेश सभाको समानुपातिकतर्फ पहिला बुझाएको बन्द सूचीबाट नाम तलमाथि गरेको पाइएमा कारबाही गर्ने चेतावनी दिएका छन् ।रिपोर्टर्स क्बल नेपालले आइतबार गरेको साक्षात्कार कार्यक्रममा बोल्दै आयुक्त यादवले नाम तल माथि गरेको भन्ने विषयमा आयोगद्वारा छानविन भइरहेको बताए । 'निर्वाचन आयोगको निर्देशिका अनुसार पहिला बन्द सूचीमा जुन नाम बुझाइएको छ, त्यही अनुसार नाम पठाउनुपर्छ ।' यादवले भने ।उनले क्रम सख्या तलमाथि गर्ने अधिकार दलसँग रहेको बताए । आयुक्त यादवले राष्ट्रिय सभाको चुनाव नभएसम्म प्रतिनिधी सभा चुनावको परिणाम सार्वजनिक गर्न नमिल्ने बताए । उनले राष्ट्रिय सभाको चुनावपछि आएको नतिजाका आधारमा प्रतिनिधि सभातर्फ समानुपातिकको नतिजा सार्वजनिक गरिने बताए । संघीय संसदमा ३३ प्रतिशत महिलाको सहभागिता हुनुपर्ने संवैधानिक व्यवस्था रहेको बताउदै उनले राष्ट्रिय सभाको नतिजापछि महिलाको सहभागिताको पुर्ति प्रतिनिधि सभाको समानुपातिकबाट गर्नु पर्ने बताए । आयुक्त यादवले संघीय संसदमा कूल ३३४ सदस्यको ३३ प्रतिशत महिला चाहिने भएकाले राष्ट्रिय सभा र प्रतिनिधि सभाबाट पूरा गर्नु पर्ने व्यवस्था भएको बताए । उनले राष्ट्रिय सभाको चुनावको मिति घोषणा भएको बढीमा ३० दिनभित्र सबै नतिजा सार्वजनिक गर्नु पर्ने कानुनी व्यवस्था भएकाले सोही अनुसार आयोगले काम गर्ने बताए । यादवले राष्ट्रिय सभाको चुनावका लागि प्रदेश प्रमुख पहिला तोक्नुपर्ने कानुनी व्यवस्था भएको जानकारी गराएका छन् । राष्ट्रिय सभाको चुनावका मतदाता प्रदेश सासंद भएकाले उनीहरुले पहिला शपथ ग्रहण गर्नु पर्ने उनले बताए । सपथ खानका लागि प्रदेश प्रमुखको आवश्यकता रहेको आयुक्त यादवले बताए । यादवले प्रतिनिधि सभाको समानपातिकतर्फको नतिजा लुकाएको भन्ने एमाले नेताको आरोपको खण्डन गरेका छन् । यादवले भने, एमालेका नेताहरुले शंकागर्ने नगर्ने कुरा उहाँहरुको धर्म हो । उहाँहरुलाई नै सोध्नुस् ।नेकपा एमालेका नेता सुवास नेम्वाङले निर्वाचन आयोगको नियत माथि आशंका उब्जिएको बताएका थिए । नेम्वाङले प्रतिनिधि सभाको निर्वाचन सम्पन्न भएको एक महिना पुग्न लाग्दा पनि आयोगले समानुपातिकतर्फको नतिजा लुकाएर राखेको आरोप लगाएका थिए ।"
प्रचण्डलाई ओलीसँग मिल्न दिनु हुँदैन : कोइराला,"पोखरा : नेपाली कांग्रेसका महामन्त्री शशांक कोइरालाले माओवादी केन्द्रलाई एमालेसँग एक हुन नदिन पहल गर्ने बताएका छन्। आइतबार पोखरामा पार्टी कार्यकर्तालाई सम्बोधन गर्दै महामन्त्री कोइरालाले माओवादी अध्यक्ष पुष्पकमल दाहाल प्रचण्डलाई वाम गठबन्धनबाट छुटाउने चाहना व्यक्त गरेका हुन्। पुष्पकमल दाहाललाई गठबन्धनबाट अलग्याउने कुरा उठ्या छन्, कोइरालाले कार्यकर्तालाई सम्बोधन गर्दै भने, साथीहरुले कुरा गर्नुपयो भन्या छन्, म कुरा गर्ने मनस्थितिमा छु। वामगठबन्धनबाट दाहाललाई अलग्याउन सके आफूहरुलाई रणनीतिक सफलता मिल्ने दाबी कोइरालाले गरे। निर्वाचनमा कांग्रेसको पराजयको अपजस पार्टी सभापतिलाई नदिन पनि उनले आग्रह गरेका छन्। पार्टी सभापतिलाई आरोप गर्नुभन्दा कहाँ त्रुटि भएको छ, हेर्नुपर्यो, उनले भने, त्रुटिहरु धेरै छन्। टिकट वितरणमा त्रुटि भएको छ। मूल्यांकन गर्ने हाम्रो क्षमता कमजोर रहेछ। अबको ५ वर्ष पार्टी सुधारमा आफू केन्द्रित हुने अठोट पनि कोइरालाले सुनाए। पार्टीलाई चुस्त, दुरुस्त पार्ने मेरो भूमिका हुन्छ, मलाई न प्रधानमन्त्री बन्ने मन छ न पार्टी सभापति, उनले भने, बिपी कोइरालाले स्थापना गरेको पार्टीमा सुधार ल्याउँछु, त्यो गरें भने मेरो जीवन सफल भयो भन्ने म ठान्छु। अबको हप्ता १० दिनमा पार्टीको केन्द्रीय समिति बैठक बसेर निर्वाचनको समीक्षा गर्ने जानकारी समेत कोइरालाले दिए। गलत भएका कुरा स्वीकारेर अघि बढ्ने उनले सुनाए। संसदमा अब कांग्रेसले सकारात्मक प्रतिपक्षको भूमिका खेल्ने कोइरालाको भनाइ छ। ठिक गरे ठिक र गलत गरे गलत भन्नुपर्छ, उनले भने, दोषीमात्रै ठहर्याएर राष्ट्रको उन्नति हुँदैन। कास्की २ मा पराजित नेता देवराज चालिसेले पार्टी नेतृत्व बदल्ने गरी उठेका मागमा आफ्नो समर्थन नरहेको विचार व्यक्त गरे। मुख्य कुरा नीति हो, नीति प्रष्ट बनाए पुग्छ, उनले भने।"
एकतामा कुनै कन्फ्युजन' छैन : ओली,"काठमाडौं : एमाले अध्यक्ष केपी ओलीले वाम पार्टीलाई एक हुन नदिन विभिन्न अन्योल सिर्जना गर्न खोजिए पनि एकता भएरै छाड्ने बताएका छन्। पुष्पकमल दाहाललाई पूरै कार्यकाल प्रधानमन्त्रीको चारो' फ्याँकिनु त्यसको एउटा उदाहरण भएको उनले प्रष्ट्याए। दाहालज्यूलाई माया गरेर उनीहरूले प्रधानमन्त्री बनाउन खोजेका होइनन्', उनले भने, हामीलाई एक हुन नदिने खेलस्वरूप यस्तो चारो फ्याँकिएको हो। हामीमाथि जस्तासुकै षडयन्त्र बुन्ने र भ्रम सिर्जना गर्न खोजिए पनि खेर जानेछन्।' एमाले उपाध्यक्ष वामदेव गौतमले लेखेको पुस्तक नेपाल नवनिर्माण महाअभियान' विमोचनमा ओलीले राष्ट्र निर्माणका लागि जनताले दुई पार्टीलाई जनमत दिएकाले अब त्यो जिम्मेवारीबाट पछि नहट्ने र नबहकिने प्रष्ट्याए। अहिले विकास र स्थिरता अनुकूल वातावरण बनेको उल्लेख गर्दै उनले पुस्तकमा उल्लेख परिकल्पनाहरू साकार पार्न सकिने दाबी गरे। वामपन्थीहरू लोकतन्त्रवादी भएकाले त्यसप्रति कुनै आशंका नगर्न उनले आग्रह गरे। हामीले हिजो संविधान निर्माण गर्यौं, अब त्यसको कार्यान्वयन गर्न हामीलाई गाह्रो छैन। वाम सरकारले लोकतन्त्र मास्छन् भनेर अनेकौं शंकाआशंका पैदा गर्न खोजिए पनि ती सबैलाई चिर्ने छौं', उनले भने, अब पनि यस्ता खेलमा लागेर उन्नत अभ्यास गरिएन भने देश पछि पर्छ।' स्थिरता र समृद्धिमा नलागे राजनीतिक दुर्घटना : दाहाल जनमतको सम्मान गर्दै समृद्धिको यात्रामा सहयात्रा गर्ने माओवादी केन्द्रका अध्यक्ष पुष्पकमल दाहालले बताए। उनले भने, शान्ति र समृद्धिको यात्रामा दुई वाम पार्टीहरू प्रवेश गरिसकेका छन्। त्यसमा कुनै शंका छैन।' राजनीतिक परिर्वतनपछि विकासले गति नलिँदा हिजो देश राजनीतिक दुर्घटनाको सिकार भएको उल्लेख गर्दै दाहालले अब पनि जनमतको कदर गरी समृद्धिको यात्रामा नलागे त्यस्ता दुर्घटना फेरि दोहोरिन सक्नेतर्फ सचेत पारे। शान्ति, समृद्धि र सुशासनको यात्रा अब पनि थालेनौं भने फेरि पनि राजनीतिक दुर्घटना निम्तिन्छ', उनले भने। अब १० वर्षभित्र देशमा विकासको नयाँ क्रान्ति गर्ने पनि उनले दाबी गरे। उनले नेपालको समृद्धिको यात्रा अन्य देशभन्दा भिन्न र मौलिक हुने दाबी समेत गरे। समृद्धिको यात्रा निकै चुनौतीपूर्ण भए पनि त्यसलाई अवसरका रूपमा लिएर अघि बढ्नुपर्ने उनले प्रष्ट्याए। देशको स्थायित्व र समृद्धिको यात्रामा हामी हिँड्न लागेका छौं। यो यात्रा वाम पार्टीका लागि अग्निपरीक्षा हो', उनले भने। समृद्धिका लागि भ्रष्टाचार अन्त्य गर्न अत्यावश्यक रहेको पनि उनको भनाइ थियो। पुस्तकले समाज र देश विकासमा योगदान पुग्ने विचार राख्दै उनले गौतमको सिर्जना, मौलिकता र परि श्रमको प्रशंसा गरे। ०६७ सालमा राष्ट्र निर्माणको दस्तावेज बनाएको र पुष्पकमल दाहालले त्यसलाई पुस्तकाकारमा ल्याउन हौसला दिएको लेखक गौतमले सुनाए। पुस्तकले परिकल्पना गरेअनुरुप योजना बनाएर अघि बढ्न उनले अब गठन हुने सरकारलाई सुझाव पनि दिए। डा युवराज संग्रौलाले टिप्पणी गर्दै गौतमको पुस्तक विकास, योजना, अनुभव, ज्ञान र आकांक्षाको मि श्रण रहेको बताए। माक्र्सवादी विचारबाट आए पनि पुस्तकले समग्र अर्थतन्त्रको विकासमा एउटा खाका दिएको उनको टिप्पणी थियो। अर्का टिप्पणीकार मोदनाथ पश्रितले नेपाल संस्कृति र सभ्यतामा धनी रहेकाले यसबाट लाभ लिन सकिने पुस्तकले औंल्याएको बताए। दासढुंगामा कांग्रेसको संलग्नता आधारहीन : पौडेल कांग्रेसका वरिष्ठ नेता रामचन्द्र पौडेलले अब राजनीतिक विवाद अन्त्य गरी विकासमा केन्द्रित हुनुपर्नेमा जोड दिए। समृद्धि यात्रामा भ्रष्टाचारको अन्त्य राज्यको प्रमुख अंग प्रधानमन्त्रीबाटै हुनुपर्ने उनको भनाइ थियो। मदन भण्डारीको हत्यामा कांग्रेसका तत्कालीन सभापति गिरिजाप्रसाद कोइराला र कांग्रेसको हात रहेको गौतमको पुस्तकमा उल्लेख भएको तर त्यो असत्य भएको उनले बताए। पुस्तकमा कताकता गिरिजाप्रसाद कोइराला र कांग्रेसलाई दासढुंगाको प्रसंगमा जोड्न खोजेजस्तो लागेको छ', उनले भने, त्यो आधारहीन छ।'"

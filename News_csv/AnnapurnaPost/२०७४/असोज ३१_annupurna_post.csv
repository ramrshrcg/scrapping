शीर्षक,विवरण
बन्दसूचीमा बेथिति,"आगामी मंसिर १० र २१ का लागि तोकिएका प्रतिनिधि सभा र प्रदेश सभाको निर्वाचनका लागि राजनीतिक दलहरूले समानुपातिकतर्फका उम्मेदवारका बन्दसूची बुझाएपछि विधिवत् चुनावी प्रक्रिया सुरु भएको छ । कतै चुनाव नै नहुने हो कि भन्ने संशय तोड्दै प्रक्रिया प्रारम्भ हुनु आफैंमा सुखद् पक्ष हो । यसले मुलुकको राजनीतिक संक्रमण थप बढाउने र अनिश्चिततातर्फ धकेल्ने सम्भावनाको अन्त्य गरेको छ । नेपालको संविधान र संघीयता कार्यान्वयनका लागि यी चुनाव निर्वाध रूपमा हुनु आवश्यक छ । बन्दसूची प्रक्रिया अघि बढेपछि चुनाव सुनिश्चित भएको छ । विकसित यो राजनीतिक घटनाक्रम सकारात्मक छ । यद्यपि समानुपातिक उम्मेदवारको मनोनयन सूची दर्ता गर्ने क्रममा देखिएको बेथिति लाजमर्दो छ । कार्यालय समय साँझको ५ बजेभित्र नै सूची दर्ता गर्नुपर्नेमा कांग्रेस, एमाले र माओवादीलगायत मुख्य दलहरूले उम्मेदवारको अन्तिम सूची सो समयभित्र तय गर्न नसकेकाले मध्यराततिर मात्र आयोगमा बुझाएका थिए । दलका प्रतिनिधिले सूची बुझाउन टोकन भने साँझ ५ बजेअघि नै लिएका थिए । अन्तिम समयमा, त्यो पनि धेरैजसो मध्यरात वा त्यो भन्दा पनि पछाडि निर्णय लिने दलहरूको बानी नै लागेको छ । यस्तो प्रवृत्ति पटकपटक दोहोरिनु राम्रो होइन । दलहरूले आन्तरिक लोकतन्त्रको अभ्यास सुदृढ गर्न सकेका छैनन् । उम्मेदवार सिफारिस, छनोटका निश्चित विधि र मापदण्ड बनाइए पनि त्यसको परिपालना सही र प्रभावकारी रूपमा गरिएका छैनन् । उम्मेदवारको सूची बनाउने पर्याप्त समय हुँदाहुँदै अन्तिम समयमा बैठक बस्ने, नेताहरूको तजबीज, लेनदेन र अन्तिम अवस्थासम्मको भनसुनले निर्धारण गर्ने प्रवृत्ति पटकपटक दोहोरिनु चिन्ताको विषय हो । यतिबेला नेताका घर नै दलका कार्यालय भएका छन् । कार्यालयमा हुनुपर्ने बैठक नेताका घरघरमा हुन्छन् । निर्वाचन आयोग जस्तो संवैधानिक निकाय दलहरूले पटकपटक आचारसंहिता र नियम परिपालन नगर्दा पनि निरीह बन्छन् । समानुपातिकमा देखिएको बेथितिमा आयोगले लगाम कस्न नसक्नु अर्को कमजोरी हो । यसले निष्पक्ष हुनुपर्ने र संवैधानिक रूपमा बलियो आयोग दलीय प्रभावमा परेको देखिन्छ । समानुपातिक उम्मेदवार चयन विधि पनि चिन्ता मान्नुपर्ने खालको छ । त्यसक्रममा संविधान र विश्वमा विद्यमान मान्यतालाई आत्मसात नगरेको देखिन्छ । लोकतान्त्रिक पद्धतिमा अल्पसंख्यकको सामाजिक, भाषिक, सांस्कृतिक र राजनीतिक अधिकारलाई सम्बोधन गर्न समानुपातिक पद्धति अवलम्बन गरिएको हो । पहिलो हुने निर्वाचित हुने प्रत्यक्ष निर्वाचन प्रणालीमा आधा भन्दा कम मत पाउने उम्मेदवार समेत विजयी हुनसक्ने र अल्पमतको प्रतिनिधित्व नहुने सम्भावना हुन्छ । त्यसैले सीमान्तकृतलगायत सबै वर्ग र समुदायको प्रतिनिधित्व सुनिश्चित गर्न र मतदाताले दिएको मत खेर जान नदिन समानुपातिक प्रणाली अवलम्बन गरिएको हो । नेपालको संविधानमा प्रतिनिधि सभा र प्रदेश सभाको निर्वाचनमा समानुपातिक उम्मेदवार छान्दा महिला, दलित, आदिवासी जनजाति, खस आर्य, मधेसी, थारू, मुस्लिम, पिछडिएको क्षेत्रबाट भूगोल र प्रादेशिक सन्तुलनलाई समेत ध्यान दिनुपर्ने प्रावधान छ । विभिन्न कारणले प्रत्यक्ष निर्वाचन लड्न नसक्ने र विभिन्न विषयका विज्ञलाई समेट्न समानुपातिकको अवधारणा अगाडि सारिएको हो । विडम्बना समानुपातिकमा समेत पहुँचवाला र प्रत्यक्ष निर्वाचन लड्न डराएका ठूला नेता हरूलाई स्थान दिइएको छ । त्यसतर्फ इंगित गर्दै पहिलो र र खासगरी दोस्रो संविधानसभा निर्वाचनका बेला प्रत्यक्षबाट निर्वाचितलाई माननीय र समानुपातिकबाट छानिएकाहरूलाई छाननीय भनेर सामाजिक सञ्जालमा व्यंग्य गरिएको थियो । शक्तिशाली व्यक्तिहरू दुईपटकसम्म समानुपातिक तर्फबाट सभासद् छानिएका र प्रभावशाली नेताका पत्नी र नातेदार पहिलो र दोस्रो संविधानसभामा समानुपातिकतर्फबाट सभासद् भएकोमा व्यापक आलोचना भएको थियो । समानुपातिक उम्मेदवारको सूची बनाउनेदेखि छनोटसम्म दलहरूले समानुपातिक प्रतिनिधित्व र नेपालको संविधानको आसयलाई आत्मसात गर्नु आवश्यक छ । त्यसो नगर्ने हो भने समानुपातिक निर्वाचनको उद्देश्य र आशयमा कुठाराघात हुनेछ ।"
कांग्रेसले सात जिल्लाका प्रतिनिधि र प्रदेशसभाका उम्मेदवार चयन गर्यो,"काठमाडौं : नेपाली कांग्रेसले विभिन्न सात जिल्लाका प्रतिनिधि र प्रदेशसभाका उम्मेदवारको नाम टुंगो लगाउको छ । मंगलबार बसेको कांग्रेस संसदीय समितिको बैठकले ताप्लेजुङ, पाँचथर, सोलुखुम्बु, खोटाङ, मनाङ, हुम्ला र जाजरकोट उम्मेदवारको नाम टुंगो लगाएको हो ।"
"माओवादीका सबै मन्त्रीको जिम्मेवारी खोसियो , कस्लाई के जिम्मेवारी (सूचीसहित)",काठमाडौं : प्रधानमन्त्री शेरबहादुर देउवाले माओवादी केन्द्रका सबै मन्त्रीको जिम्मेवारी खोसेका छन्। मंगलबार बिहान प्रधानमन्त्री देउवा र नेकपा (माओवादी केन्द्र)का अध्यक्ष पुष्पकमल दाहालबीचको भेटमा देउवाले जिम्मेवारी खोस्ने चेतावनी दिएका थिए। यद्यपी माओवादी मन्त्रीले राजीनामाको तयारी गरेका भए पनि निर्वाचन आयोगबाट देउवाले चुनाव सार्ने योजना बनाएको सूचना पाएको भन्दै माओवादीका सबै मन्त्रीको राजीनामा रोकिएको थियो। सत्तारुढ माओवादीले प्रतिनिधि र प्रदेशसभा निर्वाचनमा प्रमुख प्रतिपक्षी दल एमालेसँग गठबन्धन गर्ने निर्णय गरेपछि रुष्ट बनेका देउवाले यसअघि नै राष्ट्रिय प्रजातन्त्र पार्टीलाई सरकारमा लगिसकेका छन्। शनिबार साँझ राप्रपा अध्यक्ष कमल थापासहित चार मन्त्री र चार राज्यमन्त्रीले सपथ लिएका थिए। थापालाई उपप्रधानमन्त्रीको जिम्मेवारी दिएको थियो भने अन्य मन्त्री बिना बिभागीय थिए। माओवादी मन्त्रीलाई बिना विभागीय बनाएपछि राप्रपाका मन्त्रीलाई जिम्मेवारी दिइएको छ।
"कुर्सीमा नयाँ मन्त्री, प्रधानमन्त्रीको वेभसाइटमा पुरानै नाम !","काठमाडौं : दुई हप्ताको कसरतपछि प्रधानमन्त्री शेरबहादुर देउवाले मंगलबार माओवादी १७ मन्त्रीको जिम्मेवारी खोसेका छन्। देउवा सरकारमा परराष्ट्र, गृहसहित नौ मन्त्री र आठ राज्यमन्त्री थिए।प्रतिनिधि र प्रदेश सभाको निर्वाचनमा सत्तारुढ माओवादी केन्द्रले प्रमुख प्रतिपक्षी दल एमालेसँग सहकार्य गर्ने निर्णय गरेपछि रुष्ट बनेका प्रधानमन्त्री देउवाले एकसाथ १७ मन्त्रीको जिम्मेवारी खोसेका हुन्। माओवादी मन्त्री जिम्मेवारी बिहिन बनेपछि केही मन्त्रालय प्रधानमन्त्री आफैले राखेका छन्। थप मन्त्रालयको जिम्मेवारी राष्ट्रिय प्रजातन्त्र (राप्रपा)बाट सपथ लिएका मन्त्रीले पाएका छन्। प्रधानमन्त्रीको सचिवालयले आजैबाट माओवादी मन्त्रीको पद खोसिएको र नयाँ मन्त्री आएको भन्दै मन्त्रीको सूची सार्वजनिक गरेको छ। तर, सञ्चार माध्ययममा आएको सूची मंगलबार साँझ ७ : ३० सम्म भने प्रधानमन्त्रीको सचिवालयमा प्रकाशित भएको छैन। जहाँ माओवादीकै मन्त्रीको नाम र जिम्मेवारी उल्लेख गरिएको छ। नयाँ मन्त्री सूची पुराना मन्त्रीको सूची क्रसं नाम, थर कार्य विभाजन सम्पर्क नम्वर कार्यालय निवास सम्माननीय प्रधानमन्त्री १ श्री शेरबहादुर देउवा शान्ति तथा पुननिर्माण ४२११०५५ , ४२११००५ ४४१४६०७ माननीय उपप्रधानमन्त्री २ श्री विजयकुमार गच्छदार सङ्घीय मामिला तथा स्थानीय विकास ४२००३०७ ३ श्री कमल थापा विनाविभगीय ४ श्री कृष्णबहादुर महरा परराष्ट्र ४२००१९६७ ५ श्री गोपालमान श्रेष्ठ शिक्षा ४२००३५३ माननीय मन्त्री ६ श्री गिरिराजमणि पोखरेल स्वास्थ्य ४२६२५३४ ७ श्री ज्ञानेन्द्रबहादुर कार्की अर्थ ४२११८०९, ४२११३९० ८ श्री फरमुल्लाह मन्सुर श्रम तथा रोजगार ४२११७९४ ९ श्री जनार्दन शर्मा गृह ४२११२२९, ४२११२४७ १० श्री दीपक बोहरा विज्ञान तथा प्रविधि ११ श्री प्रभु शाह सहरी विकास ४२०००३५ १२ श्री सुनिलबहादुर थापा उद्योग १३ श्री जयन्त चन्द विनाविभागीय १४ श्री बिक्रम पाण्डे वन तथा भूसंरक्षण १५ श्री दिलनाथ गिरी विनाविभागीय १६ श्री जितेन्द्रनारायण देव संस्कृति, पर्यटन तथा नागरिक उड्डयन ४२११८७९ १७ श्री गोपाल दहित भूमिसुधार तथा व्यवस्था ४२११७६० १८ श्री मोहनबहादुर बस्नेत सूचना तथा सञ्चार ४२११५५५, ४२११७०१ १९ श्री रामकृष्ण यादव कृषि विकास ४२११९२९ २० श्री महेन्द्र यादव खानेपानी तथा सरसफाई ४२११५६५ २१ श्री अम्बिका बस्नेत सहकारी तथा गरिबी निवारण ४२०००५५ २२ श्री वीरबहादुर बलायर भौतिक पूर्वाधार तथा यातायात ४२११६७०, ४२११९४५ २३ श्री मीनबहादुर विश्वकर्मा वाणिज्य ४२०००५४ २४ श्री यज्ञबहादुर थापा कानुन, न्याय, तथा संसदीय मामिला ४२११९७४ २५ श्री भीमसेनदास प्रधान रक्षा ४२११६२७ २६ श्री सञ्जयकुमार गौतम सिँचाइ ४२११५२१ २७ श्री राजेन्द्रकुमार केसी युवा तथा खेलकुद ४२००५३९ २८ श्री टेकबहादुर बस्नेत सामान्य प्रशासन ४२०००९१ २९ श्री शिवकुमार मण्डल केवट आपूर्ति ४२११६०२ ३० श्री महेन्द्रबहादुर शाही ऊर्जा ४२११५१३ ३१ श्री आशा कोइराला महिला, बालबालिका तथा समाजकल्याण ४२००२८० ३२ श्री सन्तकुमार थारु पशुपंक्षी विकास ४२११८३२ ३३ श्री मिथिला चौधरी जनसङ्ख्या तथा वातावरण ४२११७३४ ३४ श्री विक्रमबहादुर थापा विनाविभागीय माननीय राज्यमन्त्री ३५ श्री कन्तीकुमारी शाही विनाविभागीय ३६ श्री मोहम्मद जाकिर हुसेन महिला, बालबालिका तथा समाजकल्याण ३७ श्री रामसिंह यादव स्वास्थ्य ३८ श्री श्यामकुमार श्रेष्ठ गृह ३९ श्री शम्भुलाल श्रेष्ठ ऊर्जा ४० श्री कर्णबहादुर बिक आपूर्ति ४१ श्री छमबहादुर गुरुङ सहरी विकास ४२ श्री गोमा कुवर पशुपंक्षी विकास ४३ श्री वाङदी शेर्पा सामान्य प्रशासन ४४ श्री सीता गुरुङ भौतिक पूर्वाधार तथा यातायात ४५ श्री सरिता प्रसाई कृषि विकास ४६ श्री शेषनाथ अधिकारी शिक्षा ४७ श्री नरबहादुर चन्द वाणिज्य ४८ श्री अब्दुल रज्जाकगद्दी खानेपानी तथा सरसफाई ४९ श्री तप्तबहादुर विष्ट सूचना तथा सञ्चार ५० श्री अमरसिंह पुन सिँचाइ ५१ श्री दिलमान पाख्निन कानुन, न्याय, तथा संसदीय मामिला ५२ श्री उदयशम्सेर राणा अर्थ ५३ श्री डिल्लीबहादुर चौधरी श्रम तथा रोजगार ५४ श्री तेजुलाल चौधरी युवा तथा खेलकुद ५५ श्री चम्पादेवी खड्का सहकारी तथा गरिबी निवारण ५६ श्री जनकराज चौधरी सङ्घीय मामिला तथा स्थानीय विकास ५७ श्री सुमित्रा थरुनी संस्कृति, पर्यटन तथा नागरिक उड्डयन ५८ श्री यसोदा कुमारी लामा भूमिसुधार तथा व्यवस्था ५९ श्री रेशम लामा उद्योग ६० श्री विराज विष्ट विज्ञान तथा प्रविधि ६१ श्री कमला देवी शर्मा वन तथा भूसंरक्षण ६२ श्री भाष्कर भद्रा विनाविभागीय ६३ श्री शुशीलकुमार श्रेष्ठ विनाविभागीय"
ओलीको गृहनगरमा १ अर्ब २९ करोडको बजेट,"दमक: एमाले अध्यक्ष केपी शर्मा ओलीको गृहनगर दमकमा १ अर्ब २९ करोड ४३ लाख २ हजार ४ सय ८७ रुपैयाँको बजेट सार्वजनिक गरिएको छ। दमक नगरपालिकाको पहिलो नगरसभाबाट आर्थिक बर्ष २०७४७५ का लागि मंगलबार महत्वकांक्षी बजेट सार्वजनिक गरिएको हो। चालु आर्थिक वर्षका लागि सार्वजनिक बजेटमा आन्तरिक स्रोतबाट १३ करोड १९ लाख ९७ हजार १ सय २० र बाह्य स्रोतबाट १ अर्ब १४ करोड ४९ लाख ६० हजार २७ रुपैया संकलन गरिने जनाईएको छ। नगरपालिकाले आन्तरिक स्रोतमा स्थानीय कर शीर्षकबाट ७ करोड ६७ लाख ७१ हजार ५ सय, सेवा शुल्कबाट २ करोड ५० लाख ७५ हजार ६ सय २० , दस्तुरबाट २ करोड ३९ लाख ५० हजार र अन्य आयबाट रु ६२ लाख आम्दानी गरिने वजेटमा समावेश गरिएको छ। बाह्य स्रोतबाट नेपाल सरकारबाट ६९ करोड ३९ लाख २१ हजार, प्रदेश सरकारबाट १४ करोड ५० लाख, सामाजिक सुरक्षा कार्यक्रम मार्फत १० करोड २५ लाख, एलजीसिडीपी कार्यक्रमबाट ४० लाख, सडकबोर्डबाट ७० लाख, नगर विकास कोषबाट रु १५ करोड,लागत सहभागिता योजनाबाट ३ करोड, , गत वर्षको मौज्दात १ करोड २५ लाख ३९ हजार २७ रुपैया संकलन गरिने जनाएको छ। दमकमा रहेको १० वटै वडाका जनतालाई स्वरोजगार बनाउन नगरपालिकाले वडाहरुलाई छुट्याएर पकेट क्षेत्र घोषणा गरेको छ। जस अन्तर्गत वडा नम्बर १ लाई ढाका उत्पादनको पकेट क्षेत्र, वडा नम्बर ७ लाई दौरा, सुरुवाल लगायत नेपाली राष्ट्रियता झल्कने सामाग्रीको पकेट क्षेत्र र वडा नम्बर ८ लाई अचार उत्पादन पकेट क्षेत्र बनाउने जनाईएको छ। अन्य ७ वटा वडालाई क्रमश पकेट क्षेत्र घोषणा गर्दै जाने उपप्रमुख अधिकारीले बताईन्। कृषिलाई आधुनिकीकरण र व्यवसायीकरण गर्नको लागि कृषि समूहलाई तालिमको व्यवस्था गर्ने देखि लिएर शहरी क्षेत्रमा कौशी खेतीलाई प्रोत्साहन गर्ने समेत कार्यक्रम समेटिएको छ। त्यस्तै दमक नगरपालिकाको ग्रामिण क्षेत्र वडा नम्बर ३, ९ र १० का अधिकांश क्षेत्रमा विद्युत विस्तार नभएकोले सो क्षेत्रमा विद्युत विस्तारका लागि करिब ३ करोड लाग्ने दमक नगरपालिकाले जनाएको छ । नगरपालिकाले ९ ओटा योजनालाई नगरगौरवका योजनाका रुपमा सुचिकृत गरेको छ। विश्वकै अग्लो बुद्धमुर्ती सहितको पार्क, बजार स्थित सुनटोलमा सपीङ् कम्प्लेक्स, बजारमा नमूना बजार, मुक्तिघाट निर्माण, फाल्गुनन्द सभागृह, ग्रीनबेल्ट सहितको चक्रपथ, औद्योगीक क्षेत्र, आकाशे पुल र पार्क सहितको भ्यु टावर निर्माण रहेका छन्। ति मध्ये आकाशे पुल निर्माण भई सञ्चालनमा आई सकेको छ भने नमूना बजार अन्तिम चरणमा पुगेको छ। स्थानीय सरकारको रुपमा कार्यान्वयनमा आएको नगरपालिकाले संवैधानिक अधिकार प्रयोग गरि ११ ओटा बिभिन्न कानून पनि निर्माण गरेको छ। ती मध्ये केहि ऐन तथा कार्यबिधी रहेका छन् । यस्तै एक घर दुई बिरुवा चार गमला अभियानलाई प्रभावकारी बनाउने, हरित नगर समृद्ध दमकको उद्घघोषलाई कार्यान्वयन दर्विलो पार्ने उल्लेख छ।"
एनआरएनलाई ढुक्क भएर लगानी गर्न प्रधानमन्त्री देउवाको आग्रह,"काठमाडौँ : प्रधानमन्त्री शेरबहादुर देउवाले नेपालमा लगानीमैत्री वातावरण बन्दै गएकाले ढुक्क भएर लगानी गर्न गैह्रआवासीय नेपालीलाई आग्रह गरेका छन्। गैह्र आवासीय नेपाली संघको आठौँ विश्व सम्मेलनको मंगलबार आयोजित समापन समारोहलाई सम्बोधन गर्दै प्रधानमन्त्री देउवाले नेपालले लगानीमैत्री वातावरणका लागि विद्यमान ऐन, नियम परिवर्तन गरेकाले बिना हिचकिचाहट लगानीका लागि मुलुकको समृद्धिमा सहयोग पुयाउन आग्रह गरे। उनले आर्थिक विकासको प्रमुख आधार विप्रेषण भएकाले वैदेशिक रोजगारलाई सुरक्षित मर्यादित र व्यवस्थित बनाउन हरसम्भव प्रयास गरिने पनि बताए । प्रधानमन्त्री देउवाले नेपालको जलविद्युत्, पर्यटन, ऊर्जालगायतका क्षेत्रमा लगानी गर्न सकिने भन्दै गैह्र आवासीय नेपालीको भूमिकाकै कारण संयुक्त राष्ट्रसंघको मानवअधिकार परिषद्मा नेपालले प्रतिनिधित्व गर्न सकेको स्मरण गरे । उनले आसन्न प्रतिनिधि सभा र प्रदेश सभाको निर्वाचनपछि मुलुकले समृद्धिको बाटो लिने अपेक्षा व्यक्त गरे । संघका संस्थापक अध्यक्ष उपेन्द्र महतो, पूर्व अध्यक्षहरु देवमान हीराचन, जीवा लामिछाने, शेष घले र नेपाल उद्योग वाणिज्य महासंघका उपाध्यक्ष चन्द्र ढकालले गैह्र आवासीय नेपालीले नेपालको समृद्धिमा देखाएको हातेमालेको स्मरण गर्दै यसमा सरकारबाट सहजीकरण हुनुपर्नेमा जोड दिए। संघको सो सम्मेलनले भवन भट्टको अध्यक्षतामा नयाँ कार्यसमिति निर्वाचित गरेको थियो ।"
विद्युत प्राधिकरणका प्रमुख कुट्ने चारविरुद्ध मुद्दा दर्ता,"बर्दिबास:नेपाल विद्युत प्राधिकरण वितरण तथा ग्रहक सेवा निर्देशनालय बर्दिबास प्रशाखा प्रमुख बद्रीप्रसाद सिंह सहिट ६ जना कर्मचारीहरुलाई कुटपिट गरेको आरोपमा चार जनामाथि प्रहरीले मुद्दा चलाएको छ। आइतबार कार्यालयमै गएर कुट्ने महोत्तरीको बर्दिबास नगरपालिका६ किसान नगरका श्रवन महतो, संजीव कापर, गंगाराम महतो र रमेश महतोमाथि प्रहरी मुद्दा दर्ता गरेको हो। चारै जनमाथि केही सार्वजीनक आपराधको शीर्षकमा मुद्दा दर्ता गरिएको र तीन जनमाथि अझै अनुसन्धान भइरहेको इलाका प्रहरी कार्यालय बर्दिबासका डिएसपी प्रवीण पोखरेलले बताए। भोल्टेज नपुग्दा किसाननगरका स्थानीयहरु बाध्य भए हुकिङ्ग गरेर विद्युत चोरी गरेर प्रयोग गर्दै आइरहेका थिए। आइतबार बिहान प्रहरी र विद्युत कर्मचारीहरुले विद्युत चुहावाटको क्रममा डाइरेक्ट हुकिङ्ग गरेर विद्युत चोरी गरेको आरोपमा १ दर्जन मानिसहरुलाई पक्राउ गरेका थिए।"
"कांग्रेस, एमाले र माओवादीभित्रै पार्टी खोल्छु: बिजुक्छे","भक्तपुर: नेपाल मजदुर किसान पार्टीका अध्यक्ष नारायणमान बिजुक्छे रोहितले कांग्रेस, एमाले र माओवादीभित्रै अर्को पार्टी खोल्ने उद्घोष गरेका छन्।समसामयिक राजनीतिबारे मंगलबार भक्तपुरको टौमढीमा आयोजित जनसभालाई सम्बोधन गर्दै नेता रोहितले तीन प्रतिशतको मतसीमा (थ्रेस होल्ड) लगाएर नेमकिपाको संघर्ष रोक्न नसकिने बरु उल्टै कांग्रेस, एमाले र माओवादीभित्रै पार्टी खोल्ने उद्घोष गरेका हुन्। उनले संसदमा नेमकिपाका सांसदहरुले भारतीय विस्तारवादविरुद्ध नाराबाजी गरेकै कारण भारतको निर्देशनमा ठूला दलहरुले थ्रेस होल्डको नीति पारित गरेको आरोप लगाए। 'हाम्रो सांसदहरुले भारतीय विस्तारवादविरुद्ध चर्को नारा लगाएकै कारण ठूला दलहरुले भारतको निर्देशनमा थ्रेस होल्डको व्यवस्था गरेका हुन्', उनले भने, तर थ्रेस होल्डको व्यवस्था गरिँदैमा नेमकिपालाई देश र जनताको पक्षमा बोल्न कसैले रोक्न सक्दैन। हाम्रो आवाजलाई बन्द गर्न खोज्ने कांग्रेस, एमाले र माओवादीभित्रै पार्टी खोल्छौं।' पार्टी प्रतिबन्ध लगाएको पञ्चायती शासनकै बेला नेमकिपाले गाउँ ठाउँमा संगठन गरेर देश र जनताको सेवा गरेको स्मरण गर्दै उनले अहिलेको प्रजातान्त्रिक समयमा थ्रेस होल्ड लगाउँदैमा नेमकिपालाई देश र जनताको सेवा गर्नबाट कसैले रोक्न नसक्ने दावी गरे। नेता रोहितले नेपालको शासन भारतीय दूतावासमार्फत सञ्चालन भइरहेको र सरकारमा रहेका प्रधानमन्त्री, मन्त्री तथा ठूला दलका नेताहरु भारतीय विस्तारवादका दलालमात्रै भएको बताए। आफ्नो मन्तव्यमा अधिक समय भारतीय विस्तारवादको विरोध गरेका उनले भारतको दूतावासबाट फोन गरेकै कारण निर्वाचन आयोगले सरकार विस्तारको विरोध गर्न नसकिएको पुष्टि भइसकेको सुनाए। भारतीय दूतावासको एउटा फोनले हाम्रा प्रधानमन्त्री र मन्त्रीहरु थरथर हुन्छन्। त्यसैले उनीहरु भारतीय दलाल नभए के हुन्?', नेता रोहितको प्रश्न थियो, हुँदा हुँदा निर्वाचन आयोगका प्रमुख आयुक्तसमेत भारतीय दूतावासको एउटा फोनमार्फत चल्छन् भने देश कसबाट सञ्चालित छ भन्ने प्रस्ट हुँदैन र?' नेता रोहितले कांग्रेस, एमाले र माओवादीकै कारण देश र जनताले दुःख पाएको दावी गर्दै अबको निर्वाचनमा उनीहरुलाई हराउन आह्वान गरे।नेमकिपा भक्तपुर जिल्ला समितिद्वारा आयोजित उक्त जनसभामा नेमकिपा केन्द्रीय सचिव प्रेम सुवालले निर्वाचन केन्द्रित भएर गठन भएको वामपन्थी र लोकतान्त्रिक गठबन्धन नामले जेसुकै भए पनि काम र व्यवहारले अप्रजातान्त्रिक र पूँजीवादी भएको बताए। कार्यक्रममा नेमकिपा केन्द्रीय सदस्यहरु सुनिल प्रजापति, डिल्लीप्रसाद काफ्ले, नारायण महर्जन, अनुराधा थापामगरलगायतले नेपाल र नेपाली जनताको मुख्य शत्रु भारतीय विस्तारवाद एवं भारतीय एकाधिकार पूँजी रहेको भन्दै यसविरुद्ध संघर्ष गर्नु आवश्यक भएको बताए। संघ तथा प्रदेशसभाको निर्वाचन नजिकिँदै गर्दा गरिएको नेमकिपाको उक्त कार्यक्रमलाई चुनावी शक्ति प्रदर्शनको रुपमा लिइएको छ।"
"गच्छदारको कांग्रेस छलाङ, यस्तो छ कारण","काठमाडौं : दस वर्षअगाडि कांग्रेस परित्याग गर्दै तत्कालीन मधेसी जनअधिकार फोरम नेपालमा प्रवेश गर्ने बेला विजयकुमार गच्छदारले भनेका थिए, कांग्रेस बूढाहरूको पार्टी भइसक्यो, यसले देश हाँक्न सक्दैन ।तर, सोमबार कांग्रेसमा फर्किंदै उनले भनेका छन्, कांग्रेस मधेसी, जनजातिलगायतको मुद्दामा सदाझैं प्रतिबद्ध छ, त्यसैले हामीले मिलेर अघि बढ्ने निर्णय गरेका छौं । ०६३ सालको पहिलो मधेस विद्रोहले नेपालको राजनीतिमा मधेस फ्याक्टर महत्वपूर्ण रूपमा उघ्रेपछि तत्कालीन प्रमुख पार्टी कांग्रेस र एमालेबाट थुप्रै नेता पार्टी परित्याग गर्दै मधेस राजनीतिमा होमिए । गच्छदार तिनैमध्येका एक हुन् । ०६३ माघको पहिलो मधेस आन्दोलनमार्फत उदाएको फोरम नेपाल र महन्थ ठाकुरलगायत नेताको नेतृत्वमा गठन भएको तराई मधेस लोकतान्त्रिक पार्टी ती नेताहरूको आकर्षण बन्न पुग्यो । हुन त यो दशकमा मधेस नेपालको राजनीतिको केन्द्रीय मुद्दा बनिसकेको छ भने मधेसले संविधानप्रति असन्तुष्टि राख्दै ६ महिना लामो आन्दोलनसम्म गरिसकेको छ । गच्छदारको कांग्रेस फिर्तीलाई मधेसका जानकारहरू त्यस्तै ठान्छन् । मधेस मामिलाका जानकार विश्लेषक चन्द्रकिशोर भन्छन्, गच्छदार जोखिम कम मोल्ने र अवसर बढी खोज्ने प्रवृत्तिका नेता हुन् । १० वर्ष मधेस राजनीतिमा रहँदा पनि उनको प्राथमिकतामा जहिल्यै सत्ता वा अवसर नै रह्यो, उनले भने, दोस्रो संविधानसभाबाट आरोलो लागेको उनको शक्ति पछिल्लो मधेस आन्दोलनबाट समेत फर्कने अवस्था नरहेपछि उनी कांग्रेसमै फर्किएका हुन् । गच्छदार जोखिम कम मोल्ने र अवसर बढी खोज्ने प्रवृत्तिका नेता हुन् । १० वर्ष मधेस राजनीतिमा रहँदा पनि उनको प्राथमिकतामा जहिल्यै अवसर नै रह्यो । चन्द्रकिशोर, विश्लेषक मधेस राजनीतिसम्बन्धमा शोध गरिरहेका विराटनगरका प्राध्यापक विजय मि श्र पछिल्लो समय कांग्रेस प्रवेश गर्ने बाटो खोजिरहेका गच्छदारलाई वाम गठबन्धनले त्यो अवसर मिलाइदिएको बताउँछन् । उनी धेरै पहिलादेखि कांग्रेस फर्कने मनस्थितिमा थिए तर अनुकूल वातावरण पाइरहेका थिएनन् । वाम गठबन्धनले त्यो अवसर दिएको हो, उनले भने । ०४६ सालको परिवर्तनपछि कांग्रेसमा गिरिजाप्रसाद कोइरालानिकट रहेका गच्छदार ०५९ मा शेरबहादुर देउवाले पार्टी फुटाउँदा सँगसँगै बाहिरिए र महामन्त्रीसमेत बने । तत्कालीन राजाको शाही कदमपछि उनी देउवासँग पनि टाढिएका थिए । ०२७ सालमा उनले मोरङमा विद्यार्थी नेताका रूपमा राजनीति सुरु गरेका हुन् । ०३१ सालमा विमान अपहरण हुँदा उनी पनि मुछिएका थिए । हाल तराई मधेस राष्ट्रिय अभियान चलाइरहेका नेता जेपी गुप्ता भन्छन्, पञ्चायतविरुद्ध कांग्रेसको लडाइँमा गच्छदार दुस्साहसी नेता नै थिए । ०४८ सालयता भएको हरेक निर्वाचनमा उनले जितेका छन् र लगातार मन्त्रीसमेत भइरहेका छन् । एक दर्जनभन्दा बढी पटक मन्त्री भइसकेकाले मन्त्री बन्ने उनको शैलीलाई गच्छदार प्रवृत्ति नै भन्न थालिएको छ । ०६४ सालमा पहिलो संविधानसभा निर्वाचनको उम्मेदवार मनोयनभन्दा १७ दिनअघि औपचारिक रूपमा फोरम नेपालमा प्रवेश गरेका उनी निर्वाचनपछि फोरम नेपालको संसदीय दलको नेता नै बन्न पुगे । तर, ०६६ जेठमा ५२ जना सभासद्मध्ये ३२ जनालाई लिएर पार्टी फुटाए र संविधानसभा दोस्रो चुनावमा उपेन्द्र यादवको भन्दा ठूलो पार्टी बनाए । मधेसमा पहिलो र देशकै पाँचौं ठूलो दल बनाउन सफल भएका गच्छदारले पछि सानाठूला गरी ११ वटा दलसँग एकीकरण गरी ३२५ केन्द्रीय सदस्य बनाएका थिए भने सांसद संख्या पनि १८ पुर्याएका थिए । संविधान निर्माणक्रममा प्रमुख दलबीच भएको १६ बुँदे सम्झौतामा सहभागी भएपछि मधेसी मोर्चाले उनलाई मोर्चाबाट निष्कासन गर्यो । उनी मधेसी दलसँग अलग्गिए । त्यसपछि उनले पटकपटक मधेसमा शक्ति आर्जन गर्ने प्रयास गरे पनि बलियो बन्न सकेनन् ।"
देउवाले चुनाव सार्ने तयारी गरेको सूचना पाएपछि माओवादीले गर्यो सरकार नछोड्ने निर्णय,"काठमाडौं : माओवादी नेता एवम् गृहमन्त्री जनार्दन शर्माले निर्वाचन आयोगबाट सरकारले चुनाव सार्ने सूचना प्राप्त भएकाले पार्टीले सरकार नछोड्ने निर्णय गरेको बताएका छन्। मंगलबार दिउँसो मन्त्रालयमा पत्रकार सम्मेलन गरेर मन्त्री शर्माले कांग्रेस सभापति एवम् प्रधानमन्त्री शेरबहादुर देउवाले माओवादी मन्त्रीलाई हटाएर चुनावको मिति सार्ने तयारी गरेको सूचना निर्वाचन आयोगबाट प्राप्त भएपछि पार्टीले तत्काल सरकार नछोड्ने निर्णय गरेको बताएका हुन्। मंगलबार बिहान मात्र प्रधानमन्त्री निवास बालुवाटारमा प्रधानमन्त्री शेरबहादुर देउवा र माओवादी अध्यक्ष पुष्पकमल दाहाल प्रचण्डबीच पछिल्लो राजनीतिक घटनाक्रम र माओवादी मन्त्रीलाई फिर्ता बोलाउने विषयमा छलफल भएको थियो। निर्वाचनको वातावरण बन्ने भए सरकार छोड्न तयार भएको आश्वासन अध्यक्ष प्रचण्डले प्रधानमन्त्री देउवालाई दिएका थिए। यद्यपी देउवा र प्रचण्डबीच भेटवार्ता भएको केही बेरमा निर्वाचन आयोगबाट सरकारले चुनाव सार्ने तयारी गरेको सूचना पाएपछि तत्काल माओवादीले सरकार नछोड्ने निर्णय गरेको गृहमन्त्री शर्माको भनाइ छ। गृहमन्त्री शर्माले मन्त्रालयमा आयोजित पत्रकार सम्मेलनमा आफूले पार्टी अध्यक्षले सरकारको नाममा लेखेको पत्र पाएको तर, आयोगबाट आएको सूचना लगत्तै अर्कै निर्णय भएकाले तत्काल सरकार नछोड्ने निर्णयमा पुगेको बताएका हुन्।"
समृद्ध नेपाल बनाउन जुटौं: राष्ट्रपति,"काठमाडौं: राष्ट्रपति विद्यादेवी भण्डारीले आसन्न प्रतिनिधिसभा र प्रदेशसभा निर्वाचन स्वच्छ र निष्पक्ष रूपमा सम्पन्न गर्दै समृद्ध नेपाल बनाउने दिशामा अघि बढ्न सबै पार्टी र सरकारसँग आग्रह गरेकी छन्। शुभदीपावली, नेपाल संवत् तथा छठ पर्वको उपलक्ष्यमा सोमबार शीतलनिवासमा आयोजित जलपान समारोहमा भण्डारीले दलका शीर्ष नेतासँग यस्तो आग्रह गरेकी हुन्। चुनाव गर्न सिंगो देश एकताबद्ध भएको छ, सबैतिरबाट प्रधानमन्त्रीलाई पनि बल पुगिरहेको देखेर म खुसीले गद्गद् बनेकी छु', उनले भनिन्। आफूले आजै मात्र कांग्रेस र विजय गच्छदारको पार्टीबीच एकता भएको सुन्दा आसन्न चुनाव गर्न प्रधानमन्त्रीलाई थप बल पुगेको भन्दै खुसी व्यक्त गरेकी थिइन् । राप्रपाको विभाजनमा भने उनले दुःख व्यक्त गरिन्। प्रतिनिधिसभा र प्रदेशसभा निर्वाचन एकैपटक हुन लागेको र यो इतिहासकै पहिलो अवसर रहेको धारणा व्यक्त गर्दै राष्ट्रपतिले यो निर्वाचनलाई परिवर्तनको उद्देश्यअनुकूल लग्ने प्रण दलहरूबाट हुनुपर्ने बताइन्। राप्रपा सहअध्यक्ष बुद्धिमान तामाङले अन्नपूर्णसँग भने, समृद्ध नेपाल र सम्पन्न नेपालीको हितमा काम गर्न दलहरूलाई दिएको सुझाव अत्यन्त मर्मस्पर्शी रहेको पाएँ।' राष्ट्रपतिले नेताहरूलाई तपाईंहरूको राजनीतिको केन्द्र पार्टी र कार्यकर्ता हुनुभएन' भन्ने सम्झाएको उनले बताए। मंसिर १० र २१ गते हुन गइरहेको प्रतिनिधिसभा र प्रदेशसभाको निर्वाचनको परिणामले तपार्इंहरूको जितहार, सत्ता र प्रतिपक्ष बन्ने कुरा ठूलो होइन, मूल कुरा आधुनिक, सभ्य र सुन्दर राष्ट्रबीच नेपाल र नेपाली जनतालाई उभ्याउनु हो। पटकपटकको राजनीति परिवर्तनको उद्देश्य जनताको जीवनशैलीमा परिवर्तन पनि हो', उनले भनिन्। आमजनताले उपयोग गर्ने शिक्षा, स्वास्थ्य, खानेपानीलगायत आधारभूत मौलिक अधिकारमा राजनीति नगर्न उनले नेताहरूलाई सुझाइन्। लोकसेवा आयोग लडेर आएका निजामती र सुरक्षा अंगमा राजनीति नमिसाउन उनले शीर्ष नेतासँग आग्रह गरिन्। जलस्रोतको अपार धनी राष्ट्रले यसको विकास गर्न सकेको भए पेट्रोलियम पदार्थ र ग्यासमा अर्बौं रुपैयाँ विदेश पठाउनु पर्दैनथ्यो। त्यसतर्फ हाम्रो नेतृत्व किन र केका लागि प्रतिबद्ध हुन सकेन' भन्ने जिज्ञासासमेत राष्ट्रपतिले गरेको दाबी स्रोतले गरेको छ। पर्यटनको मात्र विकास भएको भए पनि नेपाली जनताले खाडीमा गएर ज्यान दिनु पर्दैनथ्यो', उनले शीर्ष नेतासँग भनिन्। एक वामपन्थी नेताले अन्नपूर्णसँग भने, राष्ट्रपतिको आजको अत्यन्त संवेदनशील मन्तव्यको आशय माओवादी केन्द्रका मन्त्री वर्तमान सरकारबाट नहट भन्ने थियो ।' उनले सरकारमा राप्रपाको प्रवेश र कांग्रेसमा गच्छदारको प्रवेशलाई संकेत गर्दै प्रधानमन्त्रीलाई सबैतिरबाट सहयोग र समर्थन पुग्नु निर्वाचनमा सबैको सहभागिता हुनु हो भन्दै जोड दिएको टिप्पणी ती नेताले गरे। राष्ट्रपतिले नेताहरूलाई चिया र मिठाई भोजन गराएकी थिइन्। शीतलनिवासमा आयोजना भएको कार्यक्रममा उपराष्ट्रपति नन्दबहादुर पुन, प्रधानमन्त्री एवं कांग्रेसका सभापति शेरबहादुर देउवा, एमाले अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल, राप्रपा अध्यक्ष एवं उपप्रधानमन्त्री कमल थापा, उपप्रधानमन्त्री विजयकुमार गच्छदार, पूर्वप्रधानमन्त्रीहरू र विभिन्न दलका प्रमुख सहभागी थिए।"
सरकारबाट बाहिरिदै माओवादी,काठमाडौं: सत्तारुढ दल नेकपा (माओवादी केन्द्र) सरकारबाट बाहिरिने भएको छ।आसन्न चुनावमा प्रमुख प्रतिपक्षी दल एमालेसँग तालमेल गर्ने सहमति गरेपछि प्रधानमन्त्री शेरबहादुर देउवाले माओवादीलार्इ सरकार छाड्न दबाब दिँदै आएका थिए। यद्यपी केही दिनअघि माओवादीले सरकारबाट नबाहिरिने र सरकारलार्इ दिएको समर्थन फिर्ता नलिने निर्णय गरेको थियो । मंगलबार माओवादी केन्द्रबाट मन्त्री बनेका उपप्रधान तथा परराष्ट मन्त्री कृष्णबहादुर महराले दिउँसो १ बजे पत्रकार सम्मेलनको आयोजना गर्दैछन् भने गृहमन्त्री जनार्दन शर्माले दिउँसो २ बजे पत्रकार सम्मेलन गर्दैछन्। माओवादीसंग रुष्ट बनेका प्रधानमन्त्री देउवा भने माओवादीले मन्त्री फिर्ता नबोलाए उनीहरुलार्इ जिम्मेवारीविहीन बनाउने तयारीमा रहेको चर्चा थियो। देउवाले केही दिन अघि मात्र राप्रपालार्इ सरकारमा सहभागि गराएका थिए। राप्रपाका मन्त्रीहरुलार्इ माओवादीले सम्हालेका मन्त्रालय दिने प्रधानमन्त्रीको तयारी थियो।
'बाम एकता लोकतन्त्रका लागि चुनौती',"काठमाडौँ: प्रधानमन्त्री एवं नेपाली कांग्रेसका सभापति शेरबहादुर देउवाले केही बामपन्थी दलको गठबन्धनले लोकतन्त्रमा चुनौती देखिएको बताएका छन्।पार्टीको भातृसंस्था नेपाल विद्यार्थी संघले प्रदेश र प्रतिनिधि सभाको निर्वाचनको पूर्वसन्ध्यामा मंगलबार आयोजना गरेको राष्ट्रिय रणनीतिक प्रशिक्षण' कार्यक्रममा उहाँले लोकतन्त्रलाई बलियो बनाउन निर्वाचनमा काँग्रेसलाई विजयी गराउन आवश्यक रहेको बताए। प्रधानमन्त्री देउवाले भने, कम्युनिष्टहरु प्रजातान्त्रिक पद्दतिबाट जनतालाई झुक्याएर साम्यवाद स्थापना गर्न लागेका छन्, यसप्रति सम्पूर्ण लोकतन्त्रवादी सचेत हुनु जरुरी छ। प्रधानमन्त्री देउवाले लोकतन्त्र खतरामा परे देश नै खतरामा पर्ने भन्दै लोकतन्त्रलाई जोगाउन काँग्रेस एकजुट हुनुपर्ने बताउनुभयो । लोकतन्त्र सिध्याउनु भनेको काँग्रेसलाई सिध्याउनु हो, उनले भने। कार्यक्रममा पार्टीका वरिष्ठ नेता रामचन्द्र पौडेलले कांग्रेस नेवि संघको जगमा उभिएको पार्टी भएकाले कांग्रेसलाई जोगाउने काम नेवि संघको भएको बताए। पार्टीका महामन्त्री डा शशांक कोइरालाले नेपालको लोकतन्त्रलाई समाप्त पार्न बाम गठबन्धन भएको बताए। उनले इतिहास, सिद्धान्त र कार्यकर्ता भएकाले काँग्रेसप्रति जनताको आकर्षण बढ्दै गएको उल्लेख गरे। सूचना तथा सञ्चारमन्त्री एवं कांग्रेस केन्द्रीय सदस्य मोहनबहादुर बस्नेतले निर्वाचनमा कांग्रेसलाई विजयी बनाउन विद्यार्थीलाई आवश्यकताअनुसार परिचालन गनुपर्ने बताए। केन्द्रीय सदस्य डा प्रकाशशरण महतले लोकतन्त्र बचाउन नेविसंघले महत्वपूर्ण भूमिका खेल्नुपर्ने बताए।"
मन्त्रालयमा पत्रकार सम्मेलन गरेर महराले सबैलाई धन्यवाद दिए,"काठमाडौं : उपप्रधान तथा परराष्ट्रमन्त्री कृष्णबहादुर महराले मंगलबार मन्त्रालयमा पत्रकार सम्मेलन गरेर आफूलाई सहयोग पुर्याउने मन्त्रालयका सचिव, कर्मचारी र सचिवालयका सम्पूर्ण सदस्यलाई धन्यवाद दिएका छन्। कांग्रेस गठबन्धनमा सरकारमा रहेको माओवादीले प्रतिनिधि र प्रदेशसभा निर्वाचनमा एमालेसँग गठबन्धन गरेपछि प्रधानमन्त्री देउवाले माओवादी मन्त्रीलाई सरकार छोड्न दबाब दिइरहेका बेला भएको पत्रकार सम्मेलनलाई महत्वका साथ हेरिएको थियो। पछिल्लो राजनीतिक घटनाक्रमलाई मध्यनजर गर्दै मन्त्री महराले भने, अब म मन्त्रालयमा रहिन भने पनि मलाई सहयोग पुर्याउने, मन्त्रालयका सचिव, सहसचिव, कर्मचारी र सचिवालयका सबैलाई धन्यवाद दिन चाहन्छु। मन्त्री महराले पार्टीले निर्णय गरे एक मिनेट पनि सरकारमा नबस्ने समेत बताएका छन्। वाम गठबन्धनपछि माओवादी मन्त्रीलाई हटाउन देउवाले राष्ट्रिय प्रजातन्त्र पार्टीका अध्यक्ष कमल थापासहित आठ मन्त्रीको सपथ गराइसकेका छन्। यद्यपी माओवादीले भने तत्काल सरकारबाट मन्त्री फिर्ता नबोलाउने निर्णय गरिसकेको छ। पछिल्लो राजनीतिक घटनाक्रमका विषयमा मंगलबार बिहान मात्र प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल प्रचण्ड बीच कुराकानी भएको थियो । प्रचण्ड र देउवाको भेटवार्तामा उपप्रधान तथा परराष्ट्रमन्त्री महरासमेत सहभागी थिए ।"
'राजनीतिक ध्रुवीकरणले लोकतान्त्रिक शक्ति बलियो बनाउँछ',काठमाडौँ: विनाविभागीयमन्त्री विक्रमबहादुर थापाले दलहरुबीचको राजनीतिक ध्रुवीकरणले लोकतन्त्रिक शक्तिलाई बलियो बनाउने बताएका छन्। नैकापस्थित इन्द्र अन्नपूर्ण योग केन्द्रले आफ्नो स्वागतमा मंगलबार आयोजना गरेको कार्यक्रममा उनले पछिल्लो राजनीतिक धु्रवीकरणका कारण प्रजातान्त्रिक शक्तिलाई बलियो बनाउन पार्टी उक्त समूहमा आबद्ध भएको जानकारी दिए। केन्द्रका सल्लाहकार देवेन्द्र प्रधानले काठमाडौँ छिर्ने महत्वपूर्ण नाकाका रुपमा चन्द्रागिरि भए पनि स्थानीय विकास तथा पूर्वाधार निर्माणमा प्रगति हुन नसकेकामा गुनासो गरे। केन्द्रका अध्यक्ष सुभाष घिमिरेले मानिसले स्वस्थ्य जीवन राख्न योग तथा आयुर्वेद शिक्षालाई प्रवर्द्धन गर्नुपर्नेमा जोड दिए।
एसियामा सबैभन्दा बढी मत पार्इ नेपाल राष्ट्रसंघ मानवअधिकार परिषद् सदस्यमा निर्वाचित,"काठमाडौं : संयुक्त राष्ट्रसंघ मानव अधिकार परिषद्को सदस्यमा नेपाल पहिलो पटक चुनिएको छ । अमेरिकाको न्यूयोर्कमा सोमबार सांझ सम्पन्न निर्वाचनबाट नेपाल सदस्य पदमा विजयी भएको राष्ट्रसंघका लागि नेपाली स्थायी नियोगले जनाएको छ । परिषद् सदस्यका लागि निर्वाचनमा उत्रिएका एसियाका ५ देश मध्ये नेपालले सबैभन्दा धेरै मत पाएको हो । नेपालले १६६ भोट प्राप्त गर्न सफल भयो । नेपाल सन् २०१८ देखि २०२० सम्मका लागि मानवअधिकार परिषद्मा सदस्य बनेको हो । सन् २००६ मा मानवअधिकार परिषद् बने यता पहिलोपटक नेपाल राष्ट्रसंघ मानवअधिकार परिषद् सदस्य बनेको हो । यद्यपी संयुक्त राष्ट्रसंघीय मानवअधिकार उच्चआयोग रहंदा सन् १९९५ देखि र २००० सम्म र सन २००४ देखि २००६ सम्म गरी दुई पटक नेपाल आयोग सदस्यमा निर्वाचित भएको थियो । एसिया प्यासिफिक ग्रुपबाट नेपाल संगै कतार, पाकिस्तान र अफगानिस्तान परिषद् सदस्यमा बिजयी भएका छन् । निर्वाचनमा मलेसिया पराजित भएको छ । परराष्ट्र सचिव शंकर दास बैरागीले नेपालले मानवअधिकार परिषद् सदस्यमा जित्नु गौरवको बिषय भएको बताए ।एसिया प्यासिफिक ग्रुपमा सबैभन्दा बढी मत पाएर मानवअधिकार परिषद् सदस्यमा हामी बिजयी भएका छौं । यो हाम्रो वहुक्षीय कुटनीतिमा महत्वपूर्ण उपलब्धि हो । आगामी दिनमा मानवअधिकारका क्षेत्रमा अन्तर्राष्ट्रिय तहमा अझ बढी काम गर्ने मौका प्रदान गर्नेछ सचिव बैरागीले अन्नपूर्णसंग भने । उनले नेपालले मानवअधिकार प्रवद्र्धन क्षेत्रमा अन्तर्राष्ट्रिय र घरेलु तहमा गरेका काम, प्रयास र प्रतिवद्धताको परिणामस्वरुप मानवअधिकार परिषद् सदस्यमा नेपाल निर्वाचित भएको प्रतिक्रिया दिए । उनले अब नेपालले संयुक्त राष्ट्रसंघीय सुरक्षा परिषद्को अस्थायी सदस्य बन्न प्रयास गर्ने बताए । परिषद् सदस्यमा विजय सुनिश्चित गर्न न्यूयोर्क र जेनेभास्थित राष्ट्रसंघ हेर्ने नेपाली नियोगमार्फत् केही समय यता नेपालले राष्ट्रसंघ सदस्य विभिन्न मुलुकसंग लविङ् गरेको थियो । परिषद् निर्वाचनमा विजयी हुने एसिया प्यासिफिक ग्रुपबाट नेपाल बाहेक अन्य सबै मुस्लिम मुलुक छन् । संयुक्त राष्ट्रसंघको न्यूयोर्कमा जारी ७२ औं महासभाका क्रममा मानवअधिकार परिषद् सदस्यका लागि निर्वाचन भएको हो । परराष्ट्र मन्त्रालयले मावअधिकार परिषद् सदस्यका लागि दुई बर्षअघि उम्मेद्वारी दिएको थियो । त्यसयता समय समयमा भएका द्वीपक्षीय तथा बहुपक्षीय फोरममा नेपालले परिषद् सदस्यका लागि विभिन्न मुलुकसंग आग्रह गर्दै आएको थियो । उपप्रधान तथा परराष्ट्रमन्त्री कृष्ण बहादुर महराले चार महिनाअघि भारत भ्रमणका क्रममा नयाँ दिल्लीबाट नेपाल मामिला हेर्ने विदेशी राजदूतसंग अन्र्तक्रिया गरी नेपाललाई मानवअधिकार परिषद् सदस्यमा समर्थन गर्न आह्वान गरेका थिए । प्रधानमन्त्री शेरबहादुर देउवाले राष्ट्रसंघको ७२ औं महासभाका क्रममा न्यूयोर्कमा सम्बोधन गर्दै नेपाललाई मानवअधिकार परिषद् सदस्यमा समर्थन गर्न विश्व समुदायलाई आह्वान गरेका थिए । एसिया प्यासिफिक ग्रुपमा सबैभन्दा बढी मत पाएर मानवअधिकार परिषद् सदस्यमा हामी विजयी भएका छौं । यो हाम्रो बहुपक्षीय कूटनीतिमा महत्वपूर्ण उपलब्धि हो । आगामी दिनमा मानवअधिकारका क्षेत्रमा अन्तर्राष्ट्रिय तहमा अझ बढी काम गर्न मौका प्रदान गर्नेछ सचिव बैरागीले अन्नपूर्णसँग भने । उनले नेपालले मानवअधिकार प्रवद्र्धनका क्षेत्रमा अन्तर्राष्ट्रिय र घरेलु तहमा गरेका काम, प्रयास र प्रतिबद्धताको परिणामस्वरूप मानवअधिकार परिषद् सदस्यमा नेपाल निर्वाचित भएको प्रतिक्रिया दिए । उनले अब नेपालले संयुक्त राष्ट्रसंघीय सुरक्षा परिषद्को अस्थायी सदस्य बन्न प्रयास गर्ने बताए । परिषद् सदस्यमा विजय सुनिश्चित गर्न न्युयोर्क र जेनेभास्थित राष्ट्रसंघ हेर्ने नेपाली नियोगमार्फत राष्ट्रसंघ सदस्य मुलुकसँग केही समययता नेपालले विभिन्न मुलुकसँग लबिङ गरेको थियो । परिषद् निर्वाचनमा विजयी हुने एसिया प्यासिफिक ग्रुपबाट नेपालबाहेक अन्य सबै मुस्लिम मुलुक छन् । संयुक्त राष्ट्रसंघको न्युयोर्कमा जारी ७२ औँ महासभाका क्रममा मानवअधिकार परिषद् सदस्यका लागि निर्वाचन भएको हो । परराष्ट्र मन्त्रालयले मावअधिकार परिषद् सदस्यका लागि दुई वर्षअघि उम्मेदवारी दिएको थियो । त्यसयता समयसमयमा भएका द्विपक्षीय तथा बहुपक्षीय फोरममा नेपालले परिषद् सदस्यका लागि विभिन्न मुलुकसँग आग्रह गर्दै आएको थियो । उपप्रधान तथा परराष्ट्रमन्त्री कृष्णबहादुर महराले चार महिनाअघि भारत भ्रमणका क्रममा नयाँदिल्लीबाट नेपाल मामिला हेर्ने विदेशी राजदूतसँग अन्तरक्रिया गरी नेपाललाई मानवअधिकार परिषद् सदस्यमा समर्थन गर्न आह्वान गरेका थिए । प्रधानमन्त्री शेरबहादुर देउवाले राष्ट्रसंघको ७२ औँ महासभाका क्रममा न्युयोर्कमा सम्बोधन गर्दै नेपाललाई मानवअधिकार परिषद् सदस्यमा समर्थन गर्न विश्व समुदायलाई आह्वान गरेका थिए ।"

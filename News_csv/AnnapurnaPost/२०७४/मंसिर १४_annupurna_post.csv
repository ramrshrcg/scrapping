शीर्षक,विवरण
निरीह सरकार,"निर्वाचनविरुद्ध हिंसामुखी क्रियाकलाप बढ्दै गएका छन्। तर सरकार अस्थिरता र आतंक प्रेरित यस्ता हिंसा नियन्त्रण गर्न असफल देखिएको छ। एकपछि अर्को विस्फोटनका घटना बढ्दै जादा गृह प्रसासन निरीह देखिनु दुर्भाग्यपूर्ण कुरा हो। प्रधानमन्त्री शेरबहादुर देउवाले सम्बोधन गरेकै चुनावी सभालाई लक्ष्य गरी बम विस्फोटनका घटना हुनुले गृह प्रशासनको सुरक्षा व्यवस्थापनमाथि गम्भीर प्रश्न उठेको छ। जसको जवाफ गृह मन्त्रालय समेतको जिम्मेवारी सम्हालेका प्रधानमन्त्री देउवा स्वयंले दिनुपर्छ। आफैंले सम्बोधन गरेको कार्यक्रममा विस्फोट हुँदा पनि प्रधानमन्त्री किन हिंसा नियन्त्रण गर्नेतर्फ गम्भीर छैनन् ? प्रश्न उठेको छ। माओवादी जनयुद्ध' कालको झल्को दिने गरी एम्बुस आक्रमणका घटना दोहोरिँदा, निर्दोष नागरिकहरू घाइेत हुने र मारिने क्रम सुरु हुँदासमेत सरकार मौन देखिनु चिन्ताको विषय हो। सुरक्षा अवस्था यो विघ्न नाजुक हुँदा सरकारी मौनता आश्चर्यजनक छ। माओवादी अज्ञात समूहले गरिएको भनिएको उदयपुर एम्बुस विस्फोटमा बुधबार कांग्रेस उम्मेदवार नारायणबहादुर कार्कीलगायत कार्यकर्ता घाइेत भए। मंगलबार दाङमा भएको विस्फोटमा एक म्यादी प्रहरी विनोद चौधरी मारिए भने अरू नौ प्रहरी घाइते छन्। प्रधानमन्त्री देउवाले सम्बोधन गरेको चुनावी सभालाई लक्षित गर्दै गराइएको बम विस्फोटमा उक्त घटना भएको थियो। ललितपुरको लगनखेलमा एमाले अध्यक्ष केपी शर्मा ओलीले सम्बोधन गरिरहेको आमसभा नजिकै विस्फोट, मोरङ, झापा, बारा, महोत्तरी, सप्तरी, ललितपुर, भक्तपुर, नवलपरासी र गुल्मीलगायत जिल्लामा उम्मेदवारलक्षित बम विस्फोट र झडपका एकपछि अर्को घटना दोहोरिएका छन्। अब विस्फोटनका घटना सांकेतिक वा त्रास सिर्जना गर्ने उद्देश्यमा सीमित छैनन्। विस्फोटमा परी घाइते हुने र मारिने क्रम सुरु भइसक्दा पनि सरकारमा सुरक्षा संवेदनशीलता नदेखिनु विडम्बना हो। यसखाले आपराधिक र आतंक प्रेरित घटनाका दोषी पत्ता लगाई कारबाही गर्ने दायित्व बोकेको सरकार केमा अल्मलिएर बसेको छ ? हरेक नागरिकको सुरक्षा दायित्व सरकारको हो। त्यसमाथि निर्वाचनको सुरक्षा र व्यवस्थापनका खटिएका म्यादी प्रहरी र प्रहरीहरू नै मारिने र घाइते हुँदासमेत गृह प्रशासन निरीह देखिनु विडम्बना हो। अहिले भएका हिंसामुखी घटना लोकतन्त्र विरुद्धको आतंकपूर्ण क्रियाकलाप हो। जुन नियन्त्रण नहुँदाको सीधा असर चुनावमा परेको छ। पहिलो चरणको निर्वाचनमा जुन उत्साह देखिनुपथ्र्यो, प्रत्यक्षपरोक्ष बढ्दै गएका विस्फोटका घटना त्यसमा निकै हदसम्म जिम्मेवार छन्। दोस्रो चरणको चुनाव नजिकिँदै गर्दा विस्फोटनकारीका मनोबल थप बढेको छ। सरकारले त्यसखाले गतिविधि नियन्त्रण गर्नेतर्फ उतिसारो चासो नदेखाएका कारण त्यो बढेको हो। भयरहित र निष्पक्ष निर्वाचनमा सहभागी हुने आम जनताको अधिकार हो। त्यस्तो अधिकार सुनिश्चित गर्ने र निष्पक्ष चुनाव गर्ने दायित्व सरकारको हो। जसमा ऊ चुकेको छ। चुनाव सकिइसकेको छैन। चुनाव पूर्ण रूपमा त्यतिबेला सकिन्छ, जब निर्वाचन आयोगले विवादरहित ढंगले मतगणना गर्दै मतपरिणाम सार्वजनिक गर्छ। पहिलो चरणको चुनाव सकिएपछि अहिलेको एउटा ठूलो चुनौती मतपेटिका सुरक्षाको विषय बनेको छ। यद्यपि निर्वाचन आयोगले दलीय सहमतिमा तीन तहको सुरक्षा घेरामा मतपेटिका राखेको बनाएको छ। दोस्रो चरणको चुनावमा मतदातालाई भयरहित ढंगले सहभागी बनाउनु र पहिलो चरणभन्दा बढी सहभागी गराउने अर्को ठूलो चुनौती पनि सँगै छ। आम नागरिक, सुरक्षाकर्मी, उम्मेदवारको सुरक्षाका विषयमा सरकारको संवेदनशीलता पनि उत्तिकै आवश्यक छ। यी यावत चुनौती बोकेको सरकारले एकपछि अर्को हिंसाका घटना बढ्दा त्यसको नियन्त्रणमा आफूलाई खरो उतार्न सक्नुपर्छ। अज्ञात समूह भनिए पनि हिंसाका घटना बढ्दै गर्दा विप्लव माओवादीतिर सबैका नजर सोझिएका छन्। यी घटना जो कसैले गरेको भए पनि निर्दोष नागरिक लक्षित हिंसामुखी घटना आपराधिक र आतंक प्रेरित छन्। यस्ता आपराधिक घटनाको नियन्त्रण गर्न सरकार कडा रूपमा प्रस्तुत हुनटु अनिवार्य छ।"
चीन भ्रमणमा रहेको माओवादी प्रतिनिधि मण्डल भेटघाटमा व्यस्त,काठमाडौं : चीन भ्रमणमा रहेको नेकपा (माओवादी केन्द्र)को प्रतिनिधि मण्डलले चिनियाँ कम्युनिस्ट पार्टीको विदेश विभाग अन्तर्गत एशिया ब्यूरोका महानिर्देशक युआन चिपिंगसँग भेट गरेको छ। बुधबार युन्नान प्रान्तको राजधानी कुन्मिंगमा माओवादी प्रतिनिधि मण्डलले भेटवार्ता गरेको हो। माओवादी केन्द्रका पोलिट ब्यूरो सदस्य तथा विदेश विभागका सचिव युवराज चौंलागाईले नेतृत्व चीन पुगेको टोलीलाई भेट्न महानिर्देशक युआन बेइजिंगबाट कुन्मिंग स्थित नेपाली प्रतिनिधी मन्डल बसेको होटलमा पुगेका थिए। भेटमा महानिर्शेक युआनले नेपालको राजनीतिक परिवर्तनमा माओवादी पार्टीले खेलेको भूमिकाको चीनले उच्च प्रशंसा गरेको बताए। उनले चीनियाँ कम्युनिष्ट पार्टीको माओवादीसँग विशेष सम्बन्ध राख्न चाहने बताए।
"देउवा स्टाइल : सिधै माइक, छोटो भाषण","मलंगवावीरगञ्ज : सम्भवतः चुनावी अभियानमा सबैभन्दा छोटो भाषण गर्नेमा पर्छन्, प्रधानमन्त्री एवं कांग्रेस सभापति शेरबहादुर देउवा। धेरैजसो चुनावी सभामा उनी बढीमा ५७ मिनेट बोल्छन्, आफ्ना कुरा राखिसकेपछि हेलिकप्टर चढ्छन् र अर्को ठाउँमा हुने चुनावी सभामा पुग्छन्। बिहीबार सर्लाही सदरमुकाम मलंगवामा आयोजित चुनावी सभामा दिउँसो २ बजे पुग्ने प्रयास गर्दागर्दै पनि उनी २ घण्टा ढिला पुगे। हेलिकाेप्टर लिएर कार्यक्रम स्थल आएका उनी मञ्चमा नगई सिधै ड्यासमा पुगे। आउनेबित्तिकै भाषण थालेका देउवाले पाँच मिनेट भाषण गरे। सर्लाहीका ४ वटै निर्वाचन क्षेत्रबाट चुनाव लडेका आफ्ना उम्मेदवारहको नाम पढेर उनले भोट मागे। उनी भाषण सकिने बित्तिकै हेलिकप्टरमा चढेर काठमाडौं प्रस्थान गरे। मकवानपुरको पालुङमा प्रधानमन्त्रीको स्वागत। फोटोः प्रम सचिवालय ५ मिनेटको भाषणमा देउवाले कांग्रेसले बहुमत ल्याएमात्र नेपाली जनता मालिक हुने जिकिर गरे। एमाले मधेस विरोधी पार्टी भएको आरोप लगाए। देशमा प्रजातन्त्र ल्याउन, राजतन्त्र फाल्न र जनभावना अनुसारको संविधान बनाउन कांग्रेसको महत्वपूर्ण भूमिका रहेको जिकिर गर्दै उनले कांग्रेसको पक्षमा मतदान गर्न आग्रह गरे। मधेसी जनताको भावना बुझ्ने एक मात्र पार्टी कांग्रेस हो, देउवाले भने, एमालेले मधेसीको अधिकारको लागि संसदमा मत नहाल्दा मधेस मुद्दा सम्बोधन हुन नसकेको हो। कांग्रेसले बहुमत पाए जसरी पनि मधेसको पक्षमा संविधान सशोधन गर्ने प्रतिबद्धता उनले गरे। कांग्रेस मधेसी, जनजाति, आदिवासी, दलित, मुस्लिम, थारुको पार्टी भएको बताउँदै उनले अधिकार विहीन, पिछडिएका र अल्पसंख्यक समुदायको हकहितका लागि कांग्रेसले अवाज उठाइरहेको तर्क गरे। सिरहाको भगवानपुरमा प्रम। बिहान मकवानपुरबाट चुनावी सभामा सम्बोधन थालेका देउवा सिरहा र सप्तरीका सभा भ्याएर सर्लाही पुगेका थिए। मकवानपुरमा उनले गठबन्धन आबद्ध राप्रपाका अध्यक्ष कमल थापा उम्मेदवार रहेको क्षेत्र नम्बर १ मा उनका लागि भोट मागे। मकवानपुरको थाहा नगरपालिकामा भएको चुनावीसभालाई सम्बोधन गर्दै प्रधानमन्त्री देउवाले लोकतान्त्रिक गठबन्धनको जित लोकतन्त्र रक्षाको लागि भएको बताए। 'वाम गठबन्धनबाट लोकतन्त्रको रक्षा नहुने भएकाले पनि तपाईँले लोकतन्त्र रक्षाको लागि लोकतान्त्रिक गठबन्धनलाई जिताउनैपर्ने भएको छ', उनको आग्रह थियो। अधिकांश सम्बोधनमा उनले वाम गठबन्धनले जितेमा अधिनायकवाद आउने, संविधान खारेज हुने जस्ता दावी गर्दै आएका छन्। मकवानपुरबाट सिरहा र सर्लाहीमा भएका सभामा सम्बोधन गरेर उनी औद्योगिक नगरी वीरगञ्ज पुगे। सप्तरीको चुनावी सभाका सहभागी। उनी चढेको हेलिकप्टर वीरगञ्जस्थित सेनाको ब्यारेकमा रोकियो। उनका लागि सभास्थलसम्म पुग्न गाडी तयार थियो। कार्यक्रमस्थल पुगेर उनले पानसमा बत्ती बाले र कार्यक्रम उद्घाटन गरे। लगत्तै मञ्चमा बस्न पनि नभ्याउँदै उनले ड्यासमा गएर ५६ मिनेट भाषण गरे। यहाँ पनि देउवाले मधेसी जनताको चाहना अनुरुप संविधान संशोधन गर्न कांग्रेसले जित्नुपर्ने जिकिर गरे। संविधानमा कमीकमजोरी रहेको तर्क गर्दै उनले निर्वाचनपछि मधेसी जनताको चाहना अनुसार संविधान संशोधन गराउने बताए। अघिल्ला चुनावी सभामा झैँ उनले एमालेका कारण संविधान संशोधनको प्रयास सफल हुन नसकेको बताए। संविधान संशोधन कांग्रेसबाट मात्रै सम्भव रहेको जिकिर गर्दै उनले कांग्रेस मधेसको पार्टी भएको बताए। सर्लाहीमा प्रम। एमाले र माओवादी केन्द्रले संविधान खारेज गरेर मुलुकमा एकदलीय कम्युनिस्ट शासन ल्याउन खोजेको आरोप उनले लगाए। 'कम्युनिस्टको शासन आयो भने मुलुकमा फेरि चुनाव हुन्न, देशमा डरत्रासको शासन कायम हुन्छ , नागरिकले बोल्न समेत पाउदैनन्', उनले पछिल्ला दिनमा गर्ने चुनावी भाषण छुटाएनन्, सरकारको विरोधमा बोल्नेलाई जेल हालिन्छ, त्यसैले अबको चुनावमा कांग्रेसको जित आवश्यक छ।' कम्युनिस्ट शासन आयो भने विदेशी लगानी समेत नआउने उनले दावी गरे। वीरगञ्जको चुनावी सभामा सम्बोधन गर्दै प्रम। तस्बिरः क्रान्ति शाह"
"मतपेटिकाको सुरक्षा : रातमा पुरुष, दिनमा महिला","बागलुङ : गत आइतबार सम्पन्न चुनावका मतपेटिका कुर्न राजनीतिक दलहरूले फरक फरक टोली बनाएका छन्। मतपेटिका सुरक्षाका लागि भन्दै मुख्य निर्वाचन अधिकृतको कार्यालयमा आआफ्ना ताला लगाएका दलहरूले बाहिरी घेरामा बसेर मतपेटिका कुर्न कार्यतालिका बनाएका छन्। दलहरूले सबैको सहभागितामा मतपेटिका कुर्ने व्यवस्था मिलाएको कांग्रेस जिल्ला सचिव नवराज पौडेलले बताए। दैनिक कुरुवा बस्ने क्रममा दलहरूले दिउसोको समयमा महिला र रातको समयमा पुरुष कार्यकर्तालाई खटाएका छन्। महिलाहरूले आफूहरूले पनि मतपेटिका कुर्न पाउनु पर्ने आवाज उठाएपछि दिउँसोको समयमा महिलाहरूलाई कुर्न लगाइएको हो। ताला समेत लगाएको स्थानमा प्रहरी कर्मचारी सबैले कुरिरहेका छन्, कांग्रेस सचिव पौडेलले भने, विश्वासको संकटका कारण दलहरूका प्रतिनिधि राखेर मतपेटिका कुर्नु परेको हो। पौडेलले सबै दलहरूले प्रतिनिधि राखेपछि कांग्रेसले पनि बाध्य भएर मतपेटिका कुर्न प्रतिनिधि खटाउनु परेको बताए। उता वाम गठबन्धनले 'सत्ताको दुरुपयोग गरेर संस्थागत धाँधली गर्ने खतरा देखिएकाले' मतपेटिका सुरक्षाका लागि ताला लगाएर कुरुवा राख्न बाध्य भएको दावी गरेको छ। गठबन्धनले बिहान बेलुकीका लागि पुरुष महिलाको छुट्टाछुट्टै सूची बनाएर सर्कुलर गरेको राष्ट्रिय जनमोर्चाका सदस्य थानेश्वर सुवेदीले बताए। मतपेटिका कुर्न गठबन्धन सम्बद्ध दलका सबै तहका संगठनहरूको सहभागिता गराउन खोजिएको सुवेदीले बताए। निर्वाचन आयोगको अनुरोध अनुसार नै दलका नेता कार्यकर्ता राखेर मतपेटिका कुरिएको उनको भनाई छ। दलहरूमा आपसी सहमति र विश्वासको वातावरण रहे पनि निर्वाचनसँग जोडिएको विषय भएकाले कुर्नु परेको एमाले जिल्ला उपाध्यक्ष कृष्ण पाठकको भनाई छ। दलहरूले मतपेटिका सुरक्षाका लागि छुट्टाछुट्टै ताला लगाएका छन्। बागलुङ क्षेत्र नम्बर १ मा निर्वाचन आयोग सहित एमाले, माओवादी केन्द्र र राष्ट्रिय जनमोर्चाले ताला लगाएका छन् भने बागलुङ क्षेत्र नम्बर २ मा आयोग सहित माओवादी केन्द्र र राष्ट्रिय जनमोर्चाले आआफ्ना ताला लगाएका छन्। मुख्य निर्वाचन अधिृकत प्रकाशप्रसाद पण्डितले दलको नेतृत्व र उम्मेदवारको चाहना अनुसार नै ताला लगाएर मतपेटिका भण्डारण गरिएको बताए। निर्वाचन अधिकृतको कार्यालयले आवश्यक सुरक्षा गरिरहेको छ, उहाँहरूको चाहना समेत भएकाले ताला लगाउन दिएका हौं पण्डितले भने, चौविसै घण्टा उहाँहरूकै उपस्थितिमा कुरुवा पनि गरिएको हो। गत स्थानीय निर्वाचनमा ६८७७ प्रतिशत मत खसेको बागलुङमा गत आइतवार भने ६५ प्रतिशत मात्र मत खसेको छ। कांग्रेसको उजुरी नेपाली कांग्रेस बागलुङले जिल्लाका तीन मतदान स्थलमा बुथ कब्जा भएको भन्दै उजुरी दर्ता गरेको छ। वाम गठबन्धनले बुथ कब्जा गरी धाँधली गरेको आरोप लगाउँदै कांग्रेसले मंसिर १० गतेको निर्वाचन सकिएको चार दिनपछि बिहीबार उजुरी दर्ता गराएको हो। जिल्लाको बरेङ गाउँपालिकाको धुल्लुबास्कोट, जैमिनी नगरपालिकाको पैयुथन्थाप र बागलुङ नगरपालिकाको भकुण्डेमा एकलौटी मतदान गरेको भन्दै कांग्रेस जिल्ला सभापति तथा क्षेत्र नम्बर १ (क) का उम्मेदवार दीपेन्द्रबहादुर थापा र प्रदेश २ का उम्मेदवार प्रकाश शर्मा पौडेलले उजुरी दर्ता गराएको मुख्य निर्वाचन अधिकृतको कार्यालय बागलुङले जनाएको छ। वाम गठबन्धनका स्थानीय नेता कार्यकर्ताले आफ्ना एजेन्टलाई धम्की दिएर धाँधली गरेकोले पुनः निर्वाचन गराउन उजुरीमा माग गरिएको छ। उम्मेदवार थापाले भकुण्डे र शर्माले अन्य दुई स्थानमा बुथ कब्जा भएको दावी गरेका छन्। कांग्रेसका एजेन्टलाई हातपात गरेको, एकलौटी रुपमा कब्जा गरेर मतदान गरेको आरोप लगाएर निवेदन आएको मुख्य निर्वाचन अधिृकत प्रकाश प्रसाद पण्डितले बताए। उजुरीका विषयमा निर्वाचन आयोगमा जानकारी गराइसकिएको छ, मुख्य निर्वाचन अधिकृत पण्डितले भने, मतदान अधिकृतहरुको प्रतिवेदन र उजुरीलाई एकमुष्ठ आयोगमा पठाउने तयारी छ। एमाले जिल्ला सचिव लालबहादुर थापाले निर्वाचन सम्पन्न भएको चार दिनपछि उजुरी पर्नु नियोजित भएको प्रतिक्रिया दिए। यो हार मानसिकताको उपज हो, उनले भने, जनताले जाहेर गरेको अभिमत माथि यसरी खेलवाड गर्नु दुखद हो, यसमा निर्वाचन आयोग पनि स्पष्ट हुन जरुरी छ। बागलुङमा एमाले, माओवादी केन्द्र र राष्ट्रिय जनमोर्चा गठवन्धन बनाएर चुनावी मैदानमा छन् भने कांग्रेस, राप्रपाको समर्थनसहित प्रतिस्पर्धामा छ। प्रतिनिधि सभा १ मा कांग्रेसका तर्फबाट सहकारी तथा गरिबी निवारण राज्यमन्त्री चम्पादेवी खड्का र वाम गठबन्धनबाट एमालेका सूर्य पाठक प्रतिस्पर्धामा छन् भने यस क्षेत्रको प्रदेश १ मा कांग्रेसका दीपेन्द्र थापा र गठबन्धनका तर्फबाट एमालेकै इन्द्रलाल सापकोटा मैदानमा छन्। प्रदेश २ मा कांग्रेसका प्रकाश पौडेल र वाम गठवन्धनका तर्फबाट राष्ट्रिय जनमोर्चाका कृष्ण थापा चुनावी प्रतिस्पर्धामा छन्।"
कसले हान्दै छ बम ?,"काठमाडौं : गृह मन्त्रालयको समेत जिम्मेवारी लिएका प्रधानमन्त्री शेरबहादुर देउवा उपस्थित कांग्रेसको चुनावी सभालाई लक्ष्य गर्दै गत मंगलबार दाङमा गराइएको बम विस्फोटमा परी घाइते भएका म्यादी प्रहरी विनोद चौधरीको बुधबार बिहान उपचारक्रममा मृत्यु भयो । देउवाले सम्बोधन गर्दैगर्दा नजिकै भएको विस्फोटमा चौधरीसहित नौ प्रहरी घाइते भएका थिए । इलाका प्रहरी कार्यालय तुलसीपुरअन्तर्गत कार्यरत चौधरीको उपचारक्रममा नेपालगन्जस्थित कोहलपुर मेडिकल कलेजमा निधन भएको हो । चुनावी गतिवधि सुरु भएसँगै तीव्र बनेको विस्फोटमा पहिलोपटक मानवीय क्षति भएपछि आमजनताले बम विस्फोट गराउनेको खोजी गर्न सरकारलाई दबाब दिइरहेका छन् । के उद्देश्यले र कसले गराएको थियो विस्फोट ? मुलुकभर कसले र किन बम पड्काइरहेको छ ? ' आमजनता यसको जवाफ खोजिरहेका छन् । गृह मन्त्रालयले विस्फोटमा परी घाइते भएका चौधरीको उपचारक्रममा मृत्यु भएको पुष्टि गरे पनि कसले विस्फोट गराएको थियो भन्ने जवाफ दिन सकेको छैन । विस्फोट गराउँदै हिँड्ने विप्लव नेतृत्वको नेकपाका कार्यकर्ता हुन् वा उच्छृंखल समूह वा सर्वसाधारणले भन्ने गरेजस्तो अदृश्य विदेशी शक्ति' या अरू कुनै समूह ? यसबारे सरकारसँग प्रशस्त सूचना भएको र सुरक्षा निकायले पहिचान पनि गरिसकेको विभिन्न स्रोतले पुष्टि गरेका छन् । तर, सरकारले आधिकारिक रूपमा जानकारी नदिँदा सर्वसाधारणमा त्रास बढ्दो छ । कसले विस्फोट गराउँदै छ भन्नेबारे पछि भन्छौं', गृहप्रवक्ता नारायणप्रसाद दुवाडीले भने । चौधरीको मृत्युपछि परम्परागत शैलीमा दिइने १०१५ लाख रुपैयाँ क्षतिपूर्ति नै जीवनको मूल्य हो या विस्फोट गराउनेलाई कारबाही गरेर सरकारले उनको परिवारलाई न्याय दिन्छ ? अर्थात् क्षतिपूर्तिका रूपमा दिने त्यही १०१५ लाख रुपैयाँलाई न्यायमा रूपान्तरण गरेर पन्छिन खोज्दै त छैन सरकार ? सायद जनता पनि सरकारबाट मुुलुकभर भएका विस्फोटका घटना र चौधरीको मृत्यु प्रकरणको उचित जवाफ खोजिरहेका छन् । के सरकारले सही जवाफ दिन सक्ला ? प्रधानमन्त्री देउवाले गृहमन्त्री नतोकेर त्यसको डाडुपन्यु पनि आफैँले लिएका छन् । सबै घटनाको जवाफ देउवाको काँधमा छ । सुरक्षाकर्मीकै ज्यान जाने गरी भएका घटनामा संलग्नको पहिचान गर्न नसक्नु र अनुसन्धान हुँदै छ' भन्ने ओठे जवाफ मात्रै दिइनु गम्भीर विषय । प्रधानमन्त्री देउवाले आफ्नै आँखाअगाडि भएको विस्फोटको घटना त देख्दैनन् भने मुलुकभर भएका घटना कसरी देख्लान् ? गृहमन्त्रीसमेत रहेका उनले विस्फोट गराउँदै हिँड्ने समूहसमेत चिन्दैनन् । अब प्रधानमन्त्री देउवाले जवाफ दिने बेला भएन र ! सबै सुरक्षा निकायले विस्फोट गराउने समूहबारे स्पष्ट रूपमा प्रधानमन्त्रीलाई रिपोर्टिङ गरिसकेका छन् । सायद ती समूहका व्यक्ति पक्राउ गर्न र उनीहरूमाथि कारबाही गर्न सुरक्षा निकायले समेत प्रधानमन्त्रीको आदेश पर्खिरहेका छन् । विस्फोट गराउने समूहले अहिलेसम्म घटनाको जिम्मा लिएको छैन । निर्वाचन प्रक्रिया सुरु भएदेखि लगातार भएका विस्फोटमा कैयौं घाइते भएका छन् । राजधानीलगायत मुलुकभर नै विस्फोट भइरहेको छ । बुधबार पनि उदयपुरमा चुनावी कार्यक्रमलाई लक्ष्य गरी राखिएको एम्बुस विस्फोट हुँदा कांग्रेस उम्मेदवार नारायणबहादुर कार्कीलगायत घाइते बने । उक्त घटना गराउनेलाई समेत अज्ञात समूह भनियो । को हो त विस्फोट गराउँदै हिँड्ने समूह ? प्रधानसेनापति राजेन्द्र क्षेत्रीले भनेझैं उच्छृंखल समूह' हो भने सुरक्षा निकायले किन पक्राउ गर्न सक्दैनन् । निर्वाचनविरोधी गतिविधिमा सक्रिय भएको भन्दै सुरक्षा निकायले झन्डै तीन सय जना नेकपाका कार्यकर्तालाई पक्राउ गरेको छ । नेकपाका कार्यकर्ताले विस्फोट गराएका हुन् भने सरकारले किन त्यसका महासचिव नेत्रविक्रम चन्दसहित ठूला नेतालाई पक्राउ गर्न सक्दैन ? तिनले विस्फोट गराएका होइनन् भने किन भटाभट समातिरहेको छ ? दोहोरो चरित्रमा सरकार बस्नु कदापि स्वीकारयोग्य छैन । कहिलेसम्म विस्फोट गराउने समूहलाई अज्ञात' भन्दै छुटकारा दिने ? विस्फोटमा परी मारिएका म्यादी प्रहरी चौधरीकी पत्नी र छोरीलाई सरकारले के जवाफ दिन्छ ? मंसिर ३ मा रक्षा मन्त्रालयमा आयोजित पत्रकार भेटघाटमा प्रधानसेनापति राजेन्द्र क्षेत्रीले उच्छृंखल र निर्वाचनविरोधी' समूहले विस्फोट गराएको बताए । को हुन् त उच्छृंखल र निर्वाचनविरोधी समूह ? यसबारे न प्रधानसेनापतिले मुख खोल्न सके न त त्यहीं उपस्थित रक्षामन्त्री भीमसेनदास प्रधानले । विस्फोटन गराउँदै हिँड्ने समूह बलियो र राज्यचाहिँ उनीहरूको अगाडि निरीहझैँ बनेको छ । सुरक्षाकर्मीकै ज्यान जाने गरी भएका यस्ता घटनामा संलग्नको पहिचान गर्न नसक्नु र अनुसन्धान हुँदै छ' भन्ने ओठे जवाफ मात्रै दिइनु गम्भीर विषय हो ।"
नेकपा कार्यकर्ताद्वारा मानवअधिकारमा हारगुहार,"इटहरी : हामीले न कसैलाई धम्की दिएका छौं न त बम नै पड्काएका छौं,' प्रहरीले पक्राउ गर्न थालेपछि बुधबार मानवअधिकार आयोगको विराटनगरस्थित कार्यालयमा उजुरी गर्न पुगेका नेकपा सुनसरी सदस्य मोहन कार्कीले भने, बिनागल्ती हाम्रा साथीहरूलाई पुलिसले समातिरहेको छ।' स्वतन्त्र हिँडडुल गर्ने अनि अभिव्यक्ति स्वतन्त्रताको माग गर्दै उनी आयोग कार्यालय पुगेका हुन्। घरमा बस्न सक्ने अवस्था छैन, मोबाइल फोन स्विच अन गर्न सकिँदैन', उनले भने, अब मानवअधिकार आयोगले केही सहयोग गर्छ कि भन्ने आशामा छु।' इटहरीमा बसेर राजनीति गर्दै आएका उनी केही दिनयता भूमिगत छन्। सार्वजनिक ठाउँमा उनी देखिएका छैनन्। प्रहरीले पक्राउका लागि घरमा निगरानी बढाएपछि कात्तिक २० गतेदेखि नै घर छाडेर आफन्तकहाँ शरण लिन थालेको उनले सुनाए। आफू भागेपछि प्रहरीले घरका सदस्यलाई मानसिक यातना दिने गरेको गुनासो उनले गरे। ६० वर्ष पार गरेकी आमा पुलिसले समातेर लान्छ कि भन्ने डरमा हुनुहुन्छ', उनले भने, कात्तिक २० गतेदेखि घर छाडेर हिँडिरहेको छु।' सुनसरीबाट नेकपामा झन्डै दर्जन कार्यकर्ता समातिएको दाबी उनले गरे। पक्राउ पर्नेहरूको संख्या पूर्वमा कम्तीमा ३१ देखिएको छ। पाँचथरबाट १५, ताप्लेजुङबाट १३ र मोरङबाट तीन पक्राउ परेर प्रहरी हिरासतमा रहेको आयोगकी क्षेत्रीय प्रमुख मञ्जु खतिवडाले जानकारी दिइन्। पक्राउ गरेकामध्ये धेरैजसो आफ्ना नेता, कार्यकर्ता नरहेको दाबी कार्कीले गरे। इटहरीबाट पक्राउ ११ मध्ये दुई जना मात्र आफ्नो पार्टीका नेता भएको उनको भनाइ छ। उनका अनुसार सबै जना तरहरा प्रहरी चौकीको हिरासत छन्। इलाका प्रहरी कार्यालय इटहरीका डीएसपी सञ्जय राउतले नेकपा कार्यकर्तालाई अनुसन्धानका लागि पक्राउ गरिएको बताए। कहिलेसम्म राख्ने हो भन्ने प्रश्नमा उनले भने, कानुनले दिएसम्म मात्र राख्छौं।' उनले वृद्धहरूसमेत पक्राउ परेको स्वीकार गरे। आफूहरूले यस्ता घटनालाई नजिकबाट हेरिरहेको इन्सेकका पूर्वाञ्चल प्रमुख सोमराज थापाले बताए। उजुरी र गुनासा आएपछि सम्बन्धित ठाउँमा गएर बुझ्ने गरेको उनको भनाइ छ। पक्राउ नै नगर भन्न सकिँदैन', उनले भने, तर, पक्राउ परेकाहरूलाई यातना दिने, आफन्तसँग भेट्न नदिने गर्नु हुँदैन, मानवअधिकार हनन् हुनु हुँदैन।'"
हेलिकोप्टर चढ्न शीर्षको होड,"काठमाडौं : प्रतिनिधिसभा तथा प्रदेशसभाको दोस्रो चरण निर्वाचन हुन सात दिन बाँकी रहँदा प्रमुख दलका शीर्ष नेताले हेलिकोप्टर प्रयोग बढाएका छन्। प्रचारप्रसारका लागि समय कम रहेको र लोकतान्त्रिक तथा वाम गठबन्धनका कारण चुनाव बढी प्रतिस्पर्धात्मक बनेकाले शीर्ष नेताले जतिसक्दो धेरै जिल्लामा पुगेर मतदाता प्रभावित पार्न हेलिकोप्टरको सहारा लिएका हुन्। निर्वाचन आयोगले खर्चको सीमा तोके पनि नेताले त्यसको हिसाबकिताब पछि बुझाउने गरी आयोगकै सहमतिमा हेलिकोप्टर प्रयोग गरी दैनिक चारपाँचवटासम्म चुनावी सभामा सहभागिता जनाइरहेका छन्। आकाशमा हेलिकोप्टर देख्नेबित्तिकै आमजनताले नेता चुनावी कार्यक्रममा जाँदै छन् भन्ने अड्कल काट्न थालिसकेका छन्। आफ्नो निर्वाचन क्षेत्रमा मात्रै होइन, देशका विभिन्न ठाउँमा आयोजना भइरहेका चुनावी सभालाई सम्बोधन गर्न नेताको दौडधुप बढेको हो। खर्चिलो भए पनि कार्यकर्ता र मतदाता प्रभावित गर्न उनीहरू दैनिकजसो हेलिकोप्टरमै उडान भरिरहेका छन्। सुरक्षा र सहजताका कारण पनि नेताका लागि हेलिकोप्टर प्रिय बनेको छ। हेलिकोप्टर प्रयोग गर्नेमा कांग्रेस सभापति तथा प्रधानमन्त्री शेरबहादुर देउवा, एमाले अध्यक्ष केपी शर्मा ओली, माओवादी केन्द्र अध्यक्ष पुष्पकमल दाहाल, कांग्रेस नेता रामचन्द्र पौडेल, शशांक कोइराला, बालकृष्ण खाँड, एमाले नेता भीम रावल, राप्रपा अध्यक्ष कमल थापा, नेपाल परिवार दलका एकनाथ ढकालसम्मका नेता छन्। प्रचारप्रसारका लागि समय कम तथा लोकतान्त्रिक र वाम गठबन्धनका कारण चुनाव बढी प्रतिस्पर्धात्मक बनेकाले नेतालाई देश दौडाहामा जान भ्याइनभ्याइ भएको हो। कांग्रेस सभापति तथा प्रधानमन्त्री देउवा र एमाले अध्यक्ष ओलीबीच हेलिकोप्टर प्रयोग गर्ने होड चलेको छ। ओली पुगेका स्थानमा देउवा पनि पुग्ने गरेका छन्। चुनाव बढी प्रतिस्पर्धात्मक बनिरहेकाले पनि नेता दैनिकजसो हेलिकोप्टरको सहमति दिन पर्यो भन्दै आउने गरेको आयोगका सहसचिव गीता तिम्सिना बताउँछन्। पहिलो चरणमा भन्दा दोस्रो चरणमा हेलिकोप्टर प्रयोग बढी हुने देखिएको छ', उनले अन्नपूर्णसँग भने। नेताले हेलिकोप्टर प्रयोग गर्न निर्वाचन आयोगसँग सहमति लिनुपर्ने प्रावधान छ। निर्वाचन आयोगले भदौ १५ देखि आचारसंहिता लागू गरेको छ। सहमतिबिना हेलिकोप्टर प्रयोग गरेको खण्डमा आचारसंहिता उल्लंघन गरेको ठहरिन्छ। निर्वाचन आयोग ऐनअनुसार आयोगले त्यस्ता उम्मेदवारलाई एक लाख जरिवाना र उम्मेदवारी रद्दसम्मका कारबाही गर्न सक्छ। प्रचारप्रसारका लागि समय कम तथा लोकतान्त्रिक र वाम गठबन्धनका कारण चुनाव बढी प्रतिस्पर्धात्मक बनेकाले नेतालाई देश दौडाहामा जान भ्याइनभ्याइ छ। कांग्रेसले हालसम्म १२ वटा सहमति लिएको छ भने एमालेले आठवटा। त्यस्तै माओवादी केन्द्र, राप्रपा र परिवार दलले एकएकपटक सहमति लिएको आयोगले जनाएको छ। आचारसंहिता लागू भएयता बुधबारसम्म निर्वाचन आयोगमा हेलिकोप्टर प्रयोग गर्न दलहरूले २८ वटा सहमति लिइसकेका छन्। एउटा सहमतिपत्रमा कम्तीमा पाँचदेखि १० ठाउँसम्मका चुनावी कार्यक्रममा सरिक भएको पाइएको छ। हेलिकोप्टर प्रयोग गर्दा पनि नेतालाई कार्यक्रमस्थलमा समयमै पुग्ने गाह्रो परिरहेको छ। कात्तिक २९ मा वामगठबन्धनका मुख्य नेताद्वय केपी शर्मा ओली र पुष्पकमल दाहालले दुई अलगअलग हेलिकोप्टर चढेर गोरखाको भच्चेक, पालुङटार, आरुघाट र घैरुङका चुनावी सभालाई सम्बोधन गरे। मध्याह्न १२ बजेदेखि सुरू हुने पालुङटारको कार्यक्रममा दाहाल तीन बजे पुगेका थिए। करिब आधा घन्टापछि अर्को हेलिकोप्टर चढेर ओली सभास्थलमा ओर्लिए। पछिल्लो चरणमा घैरुङ र आरुघाटमा आयोजित कार्यक्रममा दुवै जना जाने कार्यक्रम रहे पनि समय अभावका कारण आरुघाटमा ओली मात्र र घैरुङमा दाहालले मात्र सम्बोधन गरेका थिए। देउवानिकट स्रोतका अनुसार उनले दैनिक पाँचवटा चुनावी सभालाई सम्बोधन गरिरहेका छन्। सेनाको हेलिकोप्टर प्रयोग गर्दा पनि देउवाले आयोगमा सहमति लिएका छन्। पार्टीले चुनावी खर्च व्यहोर्ने गरी प्रधानमन्त्रीले हेलिकोप्टर प्रयोग गरिरहेको प्रेस संयोजक गोविन्द परियारले बताए। पार्टीले नै खर्च ब्यहोर्ने सर्तमा देउवालाई सेनाको हेलिकोप्टर प्रयोग गर्न सहमति दिएको आयोगका सहसचिव तिमल्सिनाले बताए। समय व्यवस्थापन तथा सुरक्षाका हिसाबले पनि प्रधानमन्त्रीज्यूले हेलिकोप्टर प्रयोग गर्नुपर्ने बाध्यता भएको हो', उनले अन्नपूर्णसँग भने। एमाले अध्यक्ष ओली पनि दैनिक पाँचवटासम्म सभामा पुग्ने गरेका छन्। देशका सबैजसो स्थानमा चुनावी प्रचारप्रसार गर्ने कार्यक्रम रहेकाले ओलीले हेलिकोप्टर प्रयोग बाध्यता बनेको केन्द्रीय निर्वाचन प्रचारप्रसार समितिका प्रमुख विष्णु रिमाल बताउँछन्। केही स्थानमा अध्यक्षज्यू हवाईजहाजबाट जानुभएको छ तर अधिकांश स्थानमा हेलिकोप्टरबाटै पुग्नुपरेको छ', उनले भने। निर्वाचन आचारसंहिता २०७४ मा व्यवस्था भएअनुसार प्रचारप्रसारका लागि राजनीतिक दलले आफ्नोतर्फबाट तीन जना मुख्य प्रचारकको नाम निर्वाचन आयोगमा बुझाउनुपर्छ। आयोगले अनुमति दिएका मुख्य प्रचारकले मात्रै हेलिकोप्टर प्रयोग गर्न पाउँछन्। निर्वाचनको मौसममा निजी हेलिकोप्टर कम्पनी पनि मालामाल भएका छन्। निजी हेलिकोप्टर प्रयोग गर्दा प्रतिघन्टा न्यूनतम १८ सय डलर (एक लाख ८५ हजार चार सय रुपैयाँ) पर्न आउँछ। पर्यटक आगमनको मौसमसँगै चुनाव पनि भएकाले हेलिकोप्टर कम्पनीहरू व्यस्त बनेको अल्टिच्युड एयरका बजार प्रतिनिधि सीताराम सापकोटा बताउँछन्। प्रधानमन्त्री देउवाको निजी सचिवालयका अनुसार उनले दैनिक पाँच लाख रुपैयाँ सेनालाई तिर्ने गरी हेलिकोप्टर प्रयोग गरिरहेका छन्। निर्वाचनमा केकति खर्च भइरहेको छ, त्यसको हिसाबकिताब आयोगले पनि गरेको छैन। निर्वाचन सम्पन्न भएको तीस दिनभित्र बुझाउनुपर्ने कारण पनि आयोगले अहिले खर्चको विषयमा चासो नराखेको हो। आयोगले प्रतिनिधिसभाका लागि २५ लाख र प्रदेशसभाका लागि जम्मा १५ लाखसम्म खर्चको सीमा तोकेको छ। तर सीमाभन्दा बढी खर्च भएको पाइएमा कारबाही गर्ने आयोगका सहसचिव तिम्मसेना बताउँछन्। उनी भन्छन्, अहिले हेलिकोप्टर प्रयोग गर्दा कति खर्च भइरहेको छ भन्ने हामीले सोधेका छैनौं। खर्च विवरण हेरेर कारबाही गर्नुपर्ने पनि हुन सक्छ', उनले भने। त्यस्तै उपप्रधानमन्त्री तथा शिक्षामन्त्री गोपालमान श्रेष्ठले कात्तिक २३ का लागि विभिन्न दस स्थानमा चुनावी कार्यक्रममा जान सहमति मागे पनि आयोगले कांग्रेसको प्रचारक नभएको भन्दै सहमति दिएन। केही जिल्ला स्तरका नेताले समेत हेलिकोप्टर प्रयोगका लागि आयोगमा सहमति माग गरेका छन्। तर आयोगले दिएको छैन। आयोगको सहमतिविनै गोरखाका प्रदेशसभा उम्मेदवार तथा कांग्रेस नेता राजेन्द्र बजगाईले सामागाउँ, ल्हो, प्रोक, विही चुम्चेत, छेकम्पार र सिर्दिवास धार्चे गाउँपालिका केही स्थानमा अरू यातायातबाट जान नसकिने जनाउँदै कात्तिक १८ मा चुनावी प्रचार प्रसारका लागि हेलिकोप्टर प्रयोग गरेका थिए। सहमति नदिँदा नदिँदै पनि हेलिकोप्टर प्रयोग गरेको भन्दै स्पष्टीकरण सोधिएको गोरखाका मुख्य निर्वाचन अधिकृत वसन्तराज पौड्यालले जानकारी दिए।"
छायाँमा प्रदेशसभा उम्मेदवार,"तम्घास : प्रतिनिधि र प्रदेशसभा दोस्रो चरण निर्वाचनको मिति नजिकिँदै गर्दा गुल्मीमा चुनावी सरगर्मी बढ्दै गएको छ। उम्मेदवार मतदाताको घरदैलोमा मत माग्न व्यस्त छन्। मतदाता बिहानदेखि साँझसम्मै खेतबारीमै हुने हुनाले उम्मेदवार पनि त्यहीँ जान थालेका छन्। जिल्लामा प्रतिनिधिसभाका लागि कांग्रेस र एमालेका पुरानै चर्चित अनुहार दोहोरिएका छन्। वाम गठबन्धनबाट एमाले सचिव प्रदीप ज्ञवाली, गोकर्ण विष्ट, लोकतान्त्रिक गठबन्धनबाट कांग्रेसका चन्द्र भण्डारी र चन्द्र केसीको चर्चा धेरै हुने गरेको छ। प्रतिनिधिसभाका उम्मेदवारका अगाडि प्रदेशसभाका उम्मेदवारहरू भने छायाँमा परेका छन्। जिल्लामा प्रतिनिधिसभाका लागि दुई र प्रदेशसभाका लागि चार निर्वाचन क्षेत्र कायम गरिएको छ। ठूला दल मानिएका एमाले र माओवादीको वाम गठबन्धन र कांग्रेसबाट जिल्लामा आठ जना उम्मेदवार चुनावी मैदानमा छन्। जसमध्ये दुई उम्मेदवार सांसद भइसकेका हुन् भने अन्य नयाँ अनुहार पनि प्रतिस्पर्धामा छन्। क्षेत्र नम्बर १ को क' बाट प्रदेशसभाका लागि वाम गठबन्धनबाट माओवादीका सुदर्शन बराल चुनावी मैदानमा छन्। उनी साविकको क्षेत्र १ बाट ०६४ सालमा संविधानसभा सदस्यमा निर्वाचित भएका थिए। सोही क्षेत्रबाटै प्रदेशसभाका लागि ख' बाट वाम गठबन्धनको तर्फबाट एमालेका कमलराज श्रेष्ठ चुनावी मैदानमा छन्। उनी पनि साविकको क्षेत्र २ बाट ०५१ सालमा प्रतिनिधिसभामा निर्वाचित भएका थिए। प्रदेशसभाकै लागि निर्वाचन क्षेत्र २ को क' बाट एमालेका खड्गबहादुर खत्री र ख' बाट माओवादीका दिनेश पन्थीको उम्मेदवारी छ। खत्री विभिन्न समयमा भएका आन्दोलनमा सहभागी भई जेल जीवन बिताएका नेता हुन् चुनावी प्रतिस्पर्धामा पहिलोपटक आएका छन्। माओवादीका पन्थी पनि चुनावी मैदानमा नयाँ अनुहार हुन्। उनले पार्टीमा योगदान दिएको भन्दै गाउँको विकास र समृद्धिका लागि निर्वाचनमा होमिएको प्रतिक्रया दिए। कांग्रेसबाट प्रदेशसभाका लागि चार जना उम्मेदवार चुनावी दौडमा छन्। पार्टीको क्षेत्रीय सदस्यदेखि जिल्ला उपसभापति प्रदेशसभा सदस्यका उम्मेदवार बनेका छन्। क्षेत्र १ को क' बाट पृथ्वी फौदार र २ बाट धनेन्द्र कार्की चुनावी मैदानमा छन्। २ को क' बाट सालिक पन्थी र ख'बाट छन्दबहादुर पहराई मगर छन्। पार्टीमा फौदार र कार्की क्रमशः जिल्ला कमिटी सदस्य र क्षेत्रीय सदस्य भइसकेका हुन् भने पन्थी र पहराई जिल्ला उपसभापति र पार्टी सचिवको जिम्मेवारी पूरा गरिसकेका उम्मेदवार हुन्। यी चारै जना उम्मेदवार मतदाताका लागि नयाँ अनुहार हुन्। केन्द्रीय नेताको मात्र चर्चा चलेपछि जिल्ला तहका नेताहरू ओझेलमा पर्ने गरेका छन्। विकास निर्माणका हिसाबले जनस्तरसम्मका लागि प्रदेशका उम्मेदवारहरू पुग्ने गरेको मतदाताहरू बताउँछन्। पार्टीको केन्द्रीय नेताहरू जिल्लामा बसेर मतदाताहरूको समस्यामा नजिक नहुने समेत धेरैले प्रतिक्रिया दिएका छन्।"
मतदाता फकाउँदै पाण्डे र बुर्लाकोटी,"भरतपुर : चितवन क्षेत्र नम्बर ३ का प्रतिनिभिसभा सदस्य उम्मेदवार विक्रम पाण्डेले आफूले मंसिर २१ गते हुने निर्वाचन जितेमा देशको प्रधानमन्त्री हुने दाबी गरेका छन्। मैले चुनाव जितेमा यो मुलुकको प्रधानमन्त्री हुने हो, राष्ट्रिय प्रजातन्त्र पार्टीको अध्यक्ष होइन', उनले भने। लोकतान्त्रिक गठबन्धनका तर्फबाट राप्रपा (प्रजातान्त्रिक) का उपाध्यक्ष एवं वन तथा भूसंरक्षणमन्त्री पाण्डेले वाम उम्मेदवार पुष्पकमल दाहाललाई पराजित गर्ने उद्घोषसमेत गरे। अन्नपूर्ण पोस्टसँगको विशेष कुराकानीमा मन्त्री पाण्डेले भने, दाहाल मेरो चुनावी प्रतिस्पर्धी होइनन्। मेरो प्रतिस्पर्धी मै हुँ।' बाँदरमुढे घटना र भरतपुर महानगरपालिकाले दाहाललाई पराजित गराउने पाण्डेको दाबी छ। दाहाल महानगरको चुनावमा कांग्रेस र संसद्को चुनावमा एमालेलाई छक्याउँदै चुनाव जित्ने रणनीतिमा लागे पनि सफल नहुने दाबी पाण्डेले गरे। एमाले अध्यक्ष केपी ओलीको नेतृत्वमा सरकार गठन गर्दा महत्वपूर्ण मन्त्रालयको जिम्मेवारी पाउँदासम्म वामपन्थीको सरकार १५ वर्षसम्म भन्दै डुक्रेको ६ महिनामै दाहालले कांग्रेससँग सत्ता समीकरण गरी ओली सरकार ढालेको इतिहास ताजै रहेको स्मरण पनि गरे। मुलुकको राजनीतिक अस्थिरताको जड माओवादी केन्द्र र त्यसको अध्यक्ष पुष्पकमल दाहाल भएको पाण्डेको ठम्याइ छ। १० बर्से जनयुद्ध वा अहिलेको शान्तिप्रक्रिया जेलाई हेरे पनि माओवादी मुलुकका लागि अभिशाप रहेको मन्त्री पाण्डले बताए। गणतन्त्र आएदेखिका प्रधानमन्त्रीहरूले गर्न नसकेको काम आफू प्रधानमन्त्री भएमा गरेर देखाउने उनको दाबी छ। विद्युत् र सिँचाइलाई अग्राधिकारसहित आमजनताबीच पुर्याउनेछु', उनले भने। दुई पटक मन्त्री भइसकेका पाण्डेले लोकतान्त्रिक गठबन्धनको तर्फबाट आममतदाताबीच १८ बुँदे चुनावी प्रतिबद्धता अघि सारेका छन्। माओवादी केन्द्रका अध्यक्ष दाहालको भन्दा कम नरहेको पाण्डेको प्रतिबद्धतापत्रमा शिक्षा, स्वास्थ्य, यातायात, सञ्चार, विद्युत्, सिँचाइ तथा कृषि, तटबन्ध, युवा तथा रोजगार, पार्क उद्यान, सामाजिक सेवा तथा सुरक्षाका विविध विषय समेटिएका छन्। कांग्रेसका तर्फबाट यसअघि विजयी भएका रामकृष्ण घिमिरेले गरेका विकास निर्माणका विवरणसमेत प्रतिबद्धता पत्रमा पाण्डेले राखेका छन्। उनले क्षेत्र नं ३ मा सार्वजनिक विश्वविद्यालय स्थापना गर्ने, रामपुरमा इन्जिनियररिङ कलेज, चितवनलाई मेडिकल सिटी' बनाउने, शिवनगरमा ५१ शड्ढयाको अस्पताल बनाउने, माडीको बघौडा अस्पताललाई सुविधा सम्पन्न बनाउने प्रतिबद्धता पनि समेटेका छन्। पाण्डेले नारायणी र राप्ती किनारबाट तटबन्धनसँगै बाहिरी चक्रपथ र भित्री चक्रपथको व्यवस्था गर्ने, स्वदेशी उद्योगको प्रवद्र्धन गर्ने, बाँदरझुला बस्तीलाई उचित स्थानमा स्थानान्तरण गर्ने प्रतिबद्धता अघि सारेका छन्। दाहालको माडीदेखि १० किलोमिटर दूरीमा आकाशे पुल बनाउने प्रतिबद्धताप्रति व्यंग्य गर्दै आफूसँग त्यस्तो कोरा कल्पना नभएको र त्यस्तो कुरा हालै सम्भव हुन नसक्ने दाबी पनि मन्त्री पाण्डेको छ। लोकतन्त्रको सौन्दर्य युवा नेतृत्व : कोइराला कांग्रेस युवा नेता एवं चितवन निर्वाचन क्षेत्र नं १ (क) का प्रदेशसभा उम्मेदवार दिनेश कोइरालाले लोकतन्त्रको सौन्दर्य भनेकै युवा नेतृत्व र सहभागिता भएको बताएका छन्। आगामी दिनमा कांग्रेसको नेतृत्वमा गठन हुने सरकारको नेतृत्व युवामा जानुपर्छ', कोइरालाले भने, २१ औं शताब्दीको दोस्रो दशकको संघारमा आइपुग्दा पनि युवा नेतृत्व चयन हुँदैन र जिम्मेवारी दिइँदैन भने मुलुक अघि बढ्दैन। मुलुकलाई विकासमुखी आर्थिक सम्पन्नतातर्फ लग्न युवा नेतृत्व अपरिहार्य छ।' स्थानीय चुनावमा भरतपुर महानगरपालिकाको मेयरमा आफूले दिएको उम्मेदवारी, त्यसको फिर्तादेखि चुनावको मतगणना हुँदै अहिलेसम्मको घटनाका प्रत्यक्ष साक्षी भरतपुरवासीले आफ्नो विकल्प नभएको धारणा राखिसकेको पनि कोइरालाले दाबी गरे। महानगरको मेयरमा उम्मेदवारी दिँदा मैले पाएको धोका र अन्यायको बदला लिन जनताले मलाई मत दिनेछन्। मेयर पदमा मैले कांग्रेसबाट पाएको धोकालाई जनताले बज्रपातका रूपमा लिएका छन्', उनले भने। वामपन्थी गठबन्धन सत्ता स्वार्थका लागि केन्द्रित रहेको दाबी गर्दै जनताले केही बुझ्न बाँकी नरहेको उनले दाबी गरे। ६६ महिने सत्ता परिवर्तनले मुलुकलाई समृद्धितर्फ लान नसक्ने उनको भनाइ थियो। वाम गठबन्धनका एक शीर्ष नेता एवं माओवादी केन्द्रका अध्यक्ष पुष्पकमल दाहालले प्रत्येक सार्वजनिक समारोहमा कांग्रेसभित्र दिनेश कोइरालाजस्ता युवा छन्, जो मुलुक सञ्चालनका लागि योग्य छन् भन्दै दिएको अभिव्यक्तिलाई आफूले सकारात्मक रूपमा लिएको उनले बताए। आमजनताले चुनावी अभियानमा देखाएको निष्ठा आफ्नो जितको आधार भएको उनको भनाइ छ।"
प्रत्यक्षतर्फको नतिजा साताभित्रै',"काठमाडौं: निर्वाचन आयोगले दुवै चरणमा हुने प्रतिनिधिसभाको प्रत्यक्षतर्फको परिणाम एक साताभित्रै सार्वजनिक गर्ने जनाएको छ । आयोग प्रवक्ता नवराज ढकालले प्रत्यक्षतर्फको परिणाम साताभित्रै सार्वजनिक गर्न आवश्यक गृहकार्य थालिएको जानकारी दिए । त्यसका लागि जनशक्तिको व्यवस्था गरिसकेका छौं', ढकालले अन्नपूर्णसँग भने । यसैगरी, प्रदेशसभाको प्रत्यक्षतर्फको परिणाम पनि साताभित्रै ल्याउने आयोगको तयारी छ । स्थानीय निर्वाचनमा मतपरिणाम आउन हप्तौं लाग्दा सर्वसाधारणदेखि लिएर दलका नेताकार्यकर्तासमेत आयोगप्रति रुष्ट बनेका थिए । आयोगले स्थानीय निर्वाचनबाट पाठ सिकेर प्रतिनिधिसभा र प्रदेशसभा निर्वाचनको परिणाम जतिसक्दो चाँडै ल्याउने गरी गृहकार्य थालेको हो । आयोग प्रवक्ता ढकालका अनुसार २१ गते दोस्रो चरण निर्वाचन सकिएलगत्तै पाँच बजेबाटै पहिलो चरणमा निर्वाचन भएका ३२ जिल्लाको मतगणना एकैपटक सुरु गरिनेछ । २१ गते मतदान भएर मतपेटिका विभिन्न स्थानबाट प्रमुख निर्वाचन अधिकृतको कार्यालयमा आएलगत्तै दोस्रो चरणको गणना पनि थालिने उनले बताए । एकैपटक गणना थालेर साताभित्रै नतिजा सार्वजनिक गर्नेछौं,' उनले भने । दोस्रो चरणमा निर्वाचन हुने अधिकांश जिल्ला सुगम रहेकाले मतपेटिका निर्वाचन अधिकृतको कार्यालयमा आइपुग्न धेरै समय नलाग्ने आयोगको विश्लेषण छ । आयोगद्वारा जारी प्रतिनिधिसभा र प्रदेशसभा सदस्य निर्वाचन (मतगणना) निर्देशिका २०७४ अनुसार मतगणना गर्ने स्थानको व्यवस्था, मतगणनाका लागि आवश्यक पर्ने जनशक्तिको व्यवस्था तथा मतगणनाको आवश्यक सुरक्षा गर्ने काम निर्वाचन अधिकृतले गर्नेछ । निर्वाचन अधिकृतले नै प्रमुख मतगणना अधिकारीको भूमिका निर्वाह गर्नेछन् र उनकै नेतृत्वमा अधिकृतस्तरको सहायक मतगणना अधिकारी, सुब्बास्तरको मतगणना सहायक, कम्प्युटर अप्रेटरसहित गणक तीन जना र सहायक गरी सात जना कर्मचारी मतगणनाका लागि परिचालित हुनेछन् । निर्वाचन अधिकृतले आवश्यकताअनुसार थप कर्मचारी माग गर्न सक्ने व्यवस्था छ । प्रत्येक मतगणना टोलीले गणना सुरु भएपछि प्रत्यक्षतर्फ प्रतिसिफ्ट कम्तीमा तीन हजार र समानुपातिकतर्फ १५ सय मतपत्र गणना गर्ने व्यवस्था मिलाइएको आयोगले जनाएको छ । आयोगका अनुसार सकेसम्म प्रदेश र प्रतिनिधिसभाको प्रत्यक्षतर्फको गणना सँगै गर्ने व्यवस्था मिलाइनेछ । त्यसपछि दुवैतर्फको समानुपातिकतर्फको गणना थालिने आयोग प्रवक्ता ढकालले बताए । ढकालले समानुपातिकतर्फ पनि दुईदेखि तीन सातासम्ममा पूरै नतिजा ल्याउने गरी जनशक्ति व्यवस्थापन गरिएको जानकारी दिए ।"
उम्मेदवारका बाचा विश्वास गर्दैनन् मतदाता,"प्यूठान : विगतका निर्वाचनमा सार्वजनिक गरिएका चुनावी प्रतिवद्धता पूरा नभएकाले यसपटक पनि उम्मेदवारले गरेका वाचा पूरा होलान् भन्नेमा मतदाताहरू विश्वस्त छैनन्। आफूहरूलाई झुक्याउन विकासका आश्वासन बाड्ने गरिएको गुनासो मतदाता गर्छन्। २०७० सालको संविधानसभा निर्वाचनमा विजयी भएका एमाले उपाध्यक्ष बामदेव गौतम र हिराबहादुर केसी चुनावी प्रचारका क्रममा लिखित प्रतिवद्धतासहित मतदातामाझ पुगेका थिए। 'जिल्लाको मुहार फेर्ने' योजनालाई विश्वास गरी जिल्लावासीले उनीहरूलाई जिताएर पठाए। तर, पाँच वर्षसम्म पनि बोलेका कुरा पूरा भएनन्। गौतम यसपटक बर्दिया क्षेत्र नम्बर १ बाट प्रतिनिधिसभा सदस्यका लागि उम्मेदवार छन्। जिल्लाबाट निर्वाचित भएपछि उनले बाँचुन्जेल प्यूठानबाटै चुनाव लड्ने र जिल्लावासीको सेवा गर्ने आश्वासन दिएका थिए। बामदेवजस्तो केन्द्रीय नेताले त बोलेका कुरा पूरा नगरी फर्किनुभयो,स्वर्गद्वारी नगरपालिका ८ बर्जिवाङकी कल्पना महतराले भनिन्, सबै त्यस्तै हुन्, गर्छौँ मात्र भन्छन् तर काम गर्दैनन्। मतदाताहरूलाई ठूला आश्वासन दिएर भोट नमाग्न समेत उनले आग्रह गरिन्। चाल्नेटार विमानस्थल बनाउछौँ भनेकै हुन्, उनी भन्छिन्, पाँच वर्ष बित्यो जस्ताको त्यस्तै छ। उनले यसपटक उम्मेदवारहरूले सार्वजनिक गरेका चुनावी प्रतिवद्धताहरूमा समेत विश्वास नरहेको प्रतिक्रिया दिइन्। मतदातासँग मत माग्दै वाम गठबन्धनकी पौडेल। आफूले गर्न सक्ने विकास योजनाहरू मात्र प्रतिवद्धतामा उल्लेख गर्नुपर्ने स्वर्गद्वारी नगरपालिका १ कोचिवाङका मेघराज जिसीको सुझाव छ। लिखित रुपमा योजना सुनाउनु राम्रो पक्ष हो, उनले भने, सपना मात्र बाँढ्ने तर पूरा नगर्ने हुनु हुँदैन। स्थिर सकारबिना दिगो विकास हुन नसक्ने विचार राख्दै उनी त्यसका लागि जनताले साथ दिनुपर्ने बताउँछन्। धेरै नेता जन्माएर पनि प्यूठान विकासमा पछाडि परेको छ, उनी भन्छन्, चुनाव तिजेपछि नेताहरूले जिल्लालाई भुल्नु हुँदैन। मंसिर २१ गते हुने प्रतिनिधि तथा प्रदेशसभा निर्वाचनका लागि चुनावी प्रतिस्पर्धामा रहेका दलहरुले लिखित रुपमै प्रतिवद्धता लिएर मतदाता माझ पुगेका छन्। तीन दल (एमाले, राजमो, माओवादी केन्द्र) सम्मिलित वाम गठबन्धन र लोकतान्त्रिक गठबन्धनले पाँच वर्ष भित्र गर्ने विकास योजनाहरू गाउँगाउँका मतदाताहरूलाई पुर्याएका छन्। वाम गठबन्धनले २०७० सालको निर्वाचनमा अघि सारिएका अधिकांश पुरानै प्रतिवद्धताहरू सार्वजनिक गरेका छन्। चाल्नेटार विमानस्थल निर्माणको कार्य अघि बढाउने, झिमरुक नदी नियन्त्रण, स्वर्गद्वारीमा केवलकार निर्माण, नौमुरे जलविद्युत आयोजना, बाग्दुलाभिमगिठे सडक निर्माण, स्नातक तहसम्मको कृषि प्राविधिक शिक्षालयको स्थापना, स्वर्गद्वारी क्याम्पसलाई आंगिक क्याम्पस बनाउने, स्वर्गद्वारीको वृहत्तर विकास र गुरुयोजना निर्माण र शीत भण्डार निर्माण लगायत पुरानै विकास प्रतिबद्धताहरू अघि सारिएको छ। उक्त योजनाहरू निवर्तमान प्यूठान क्षेत्र नम्बर १ का सांसद् एवं पूर्व उपप्रधान एवं गृहमन्त्री बामदेव गौतमले यसअघि नै सार्वजनिक गरेका थिए। कांग्रेस उम्मेदवार पोखरेल मत माग्दै। लोकतान्त्रिक गठबन्धनबाट सार्वजनिक गरिएका प्रतिवद्धताहरू पनि वाम गठबन्धनभन्दा फरक छैनन्। बाग्दुलाभिमगिठे सडक, स्वर्गद्वारी क्याम्पसलाई आंगिक, प्राविधिक शिक्षालय स्थापना, नौमुरे जलविद्युत्त आयोजना लगायत योजनाहरु दुवैले प्राथमिकतामा राखेका छन्। जिल्लाको माण्डवी र सरुमारानी गाउँपालिकामा नमुना बस्ती निर्माण गर्ने प्रतिवद्धता कांग्रेसले जनाएको छ। वाम गठबन्धनबाट राजमोका केन्द्रीय उपाध्यक्ष दुर्गा पौडेल र लोकतान्त्रिकबाट नेपाली कांग्रेसको तर्फबाट प्राडा गोविन्दराज पोखरेल प्रतिनिधिसभा सदस्यका लागि उम्मेदवार छन्। स्थानीय तह निर्वाचको मत परिणाम हेर्दा जिल्लाका वाम गठबन्धन बलियो देखिन्छ। जिल्लाभर एक लाख ३८ हजार ६ सय ४१ जना मतदाता रहेका छन्।"
चासोमा 'अखण्ड सुदूरपश्चिम' अगुवाको भिडन्त,"डोटी : कांग्रेस नेता वीरबहादुर बलायर र एमाले नेता प्रेमबहादुर आलेमगरको चुनावी इतिहासमा एउटा संयोग छ २०६४ सालको चुनावमा दुबै पराजित तर २०७० को चुनावमा दुबै विजयी। दुईवटा निर्वाचन क्षेत्र छँदा अलगअलग चुनाव लडेका यी दुई पात्र जिल्लामा एउटामात्र निर्वाचन क्षेत्र कायम भएपछि अहिले एकअर्काका प्रतिस्पर्धी बनेका हुन्। मन्त्री बलायर २०७० सालको संविधानसभा चुनावमा डोटी क्षेत्र नम्बर १ बाट विजयी भएका थिए भने आलेमगर निर्वाचन क्षेत्र नम्बर २ बाट। २०६४ को चुनावमा उनीहरू आआफ्नो क्षेत्रबाट पराजित भएका थिए। बहालवाला भौतिक पूर्वाधार तथा यातायात मन्त्री एवं कांग्रेस केन्द्रीय सदस्य बलायर र एमाले केन्द्रीय वैकल्पिक सदस्य आलेमगरबीचको चुनावी भिडन्त यसकारण पनि रोचक बनेको छ कि अखण्ड सुदूरपश्चिम आन्दोलनका क्रममा यी दुईको नेतृत्वदायी भूमिका थियो। २०६९ मा भएको उक्त आन्दोलनमा खेलेको भूमिकाका कारण उनीहरूबीचको चुनावी परिणामको चासो जिल्लामा मात्र होइन, प्रदेश नम्बर ७ भरी नै छ। गत असारमा सम्पन्न स्थानीय तह निर्वाचनमा खसेको मत र विगतका अन्य निर्वाचनमा खसेको मतलाई आधार मान्ने हो भने कांग्रेस अगाडि छ तर एमाले र माओवादी केन्द्रबीचको वाम गठबन्धनको मत जोड्ने हो भने वाम गठबन्धन अगाडि देखिन्छ। मतदाता तान्न बलायर र आलेमगर चुनावी सभाहरूमा एकअर्कालाई आरोपप्रत्यारोपमात्र त गरिरहेकै छन्, विकासका एजेन्डाहरू समेत सुनाइरहेका छन्। प्रदेशमा पनि चासो प्रतिनिधिसभामा मात्र नभएर डोटीका दुई प्रदेशसभा सदस्यमा समेत कांग्रेस र वाम गठबन्धनबीच नै प्रतिस्पर्धा हुने निश्चित छ। प्रदेशसभामा क्षेत्र (क) मा कांग्रेसका तर्फबाट निवर्तमान सांसद भरतबहादुर खड्का र वाम गठबन्धनका तर्फबाट एमाले जिल्ला अध्यक्ष चक्रबहादुर मल्ल उम्मेदवार छन्। क्षेत्र (ख) मा कांग्रेसबाट योगेन्द्रबहादुर शाही र वाम गठबन्धनबाट माओवादी केन्द्रका पोलिटब्युरो सदस्य त्रिलोचन भट्ट उम्मेदवार छन्।"
"इटहरीमा बम विस्फोट, चार जना घाइते","इटहरी : सुनसरीको इटहरीमा बिहीबार बिहान बम विष्फोट हुँदा चार जना घाइते भएका छन्। इटहरीस्थित भलाद्मी टोलमा भएको विष्फोटमा परी कुमारी कटुवाल, योमन न्यौपाने, सम्रिना अधिकारी र धनबहादुर श्रेष्ठ घाइते भएको इलाका प्रहरी कार्यालय इटहरीले जानकारी दिएको छ। नजिकैको काँग्रेस सभालाई लक्षित गरेर विष्फोट भएको बताइएको छ। घाइतेहरुलाई उपचारको लागि इटहरीस्थित सामुदायिक अस्पताल लगिएको छ। विष्फोट कसले गरायो भन्ने खुलिसकेको छैन। विष्फोटको लागि सुतली बम प्रयोग भएको बताइएको छ।"

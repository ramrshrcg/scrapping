शीर्षक,विवरण
प्रदेशसभाका कार्यसूची,"संघीयता कार्यान्वयनको चरण उत्साहका साथ अघि बढिरहेको छ। प्रदेश ३ को पहिलो प्रदेशसभा बैठकको तयारीदेखि बैठक सञ्चालन हुँदै गर्दा अस्थायी केन्द्र हेटौंडामा जुन उत्साह सञ्चार भयो, त्यसले प्रस्ट देखाउँछ जनस्तरमा संघीयताको अनुभूत गर्न थालिएको छ। नेपाली राजनीतिमा संसदीय अभ्यास नौलो होइन तर संघको संसद्को जुन अभ्यास सुरु भएको छ, त्यो नितान्त नौलो परिघटना हो। यो कसरी बढ्छ भन्नेमा आम कूतुहल हुँदै गर्दा यसका प्रारम्भिक दिनहरू सुखद् देखिएका छन्। बिहीबार बसेको प्रदेश ३ को पहिलो प्रदेशसभा बैठकले कार्यसञ्चालन अन्तरिम कार्यविधि ०७४ सर्वसम्मतिले पारित गरेको छ। प्रदेशसभा सञ्चालन नियमावली नबन्दासम्म यो कार्यविधिमा आधारित भएर प्रदेशसभा सञ्चालन हुनेछ। आगामी बैठक २७ गते बस्नेछ। अरू प्रदेशका बैठकहरू पनि माघ २१ र २२ गते हुँदैछन्। बैठकको औपचारिक प्रारम्भसँगै सभामुख, उपसभामुख निर्वाचन, सरकार गठन, मुख्यमन्त्री चयन आदि महत्वपूर्ण निर्णय निकट दिनमै हुँदै जानेछन्। एकपछि अर्को अभ्याससँगै संघीयता कार्यान्वयन उचाइमा पुग्नु नेपाली राजनीतिको ऐतिहासिक उपलब्धि हो। उपलब्धिसँगै कार्यान्वयनलाई सफल र प्रभावकारी बनाउने चुनौतीहरू हामीसँग मनग्गे छन्। २०७२ साल असोज ३ गते संविधान लागू भएपछि यसको कार्यान्वयनको चरण सुरु भएको हो। संविधान कार्यान्वयनमा आइसक्दा पनि लामो समय प्रदेश संरचना बन्न सकेको थिएन। निर्वाचनपछि मात्रै यसको अभ्यास क्रम सुरु भएको छ। सरकारले ढिलै भए पनि प्रदेशको अस्थायी मुकाम तोक्ने र प्रदेश प्रमुख नियुक्ति गर्यो भने अहिले प्रदेश सचिवालय, प्रदेश मुख्यमन्त्रीको कार्यालय, मन्त्रालयहरू तथा प्रदेशमा रहने अन्य कार्यालयहरू पनि धमाधम स्थापना गरिरहेको छ। सुस्तगतिमा बढिरहेको प्रदेशको भौतिक संरचना निर्माण कार्यलाई शीघ्रता दिन जरुरी छ। प्रदेशसभाको सञ्चालन, सरकार गठनलगायत प्रदेशमातहतका निकायको प्रभावकारी सञ्चालनको सोझो अर्थ हो, जनताले आफ्ना प्रतिनिधिलाई अझै नजिकबाट नियाल्न र घरदैलोबाटै सेवा पाउन सक्नुपर्छ। स्थानीय सरकार सञ्चालन यसअघि नै सुरु भइसकेको छ भने प्रदेश सरकार गठनको चरणमा छ। अब प्रदेश सरकार जनताप्रति पूर्णरूपमा जिम्मेवार र उत्तरदायी बन्न सक्नुपर्छ र संविधानको मर्म र भावनाको सम्मान गर्दै अघि बढ्न सक्नुपर्छ। संविधानले संघ, प्रदेश र स्थानीय तहबीचको सम्बन्ध सहकारिता, सहअस्तित्व र समन्वयको सिद्धान्तमा आधारित रहने भन्ने मार्गनिर्देशन गरेकाले प्रदेश सरकारले सो सिद्धान्तलाई आत्मसात गर्न सक्नुपर्छ। प्रदेशसभा र सरकारको महत्व यस कारणले पनि बढी छ कि स्थानीय सरकार बीचमा कुनै राजनीतिक विवाद उत्पन्न भएमा त्यस्तो विवादको समाधान गर्ने काम प्रदेशसभाले गर्नसक्ने र विवाद समाधान गर्ने प्रक्रिया र कार्यविधि प्रदेश कानुनले नै बनाउन सक्ने अधिकार प्रदेशमा निहित छ। केन्द्रीय सरकारले पनि प्रदेश सरकारप्रति उदार बन्दै उत्प्रेरकको रूपमा काम गर्न सक्नुपर्छ। प्रदेश सरकार र प्रदेशसभाहरूले अब प्रदेशमा आवश्यक पर्ने कानुन निर्माण गर्दा विधिको शासनलाई केन्द्रविन्दुमा राख्नुपर्छ। प्रदेशका नेतृत्वले राजनीतिप्रति आम जनतामा आकर्षण बढ्ने खालका जनमुखी कार्यक्रम ल्याउन सक्नुपर्छ। जनताले राजनीतिक स्थिरता, विकास, प्रगति, समृद्धि र सुशासनका लागि जनादेश दिएकाले सोही जनादेशलाई सम्मान गर्न सक्नुपर्छ। शासन प्रणाली सञ्चालन गर्दा पारदर्शिता र मितव्ययितामा विशेष ध्यान राख्नुपर्छ। प्रदेश सरकारले आफ्नो प्रदेशका अथाह सम्भावनाको खोजी गरी स्रोत वृद्धि गर्ने कार्यलाई पहिलो प्राथमिकतामा राख्न सक्नुपर्छ। सारमा, संघीयताको संस्थागत विकासमा प्रदेशसभा र प्रदेश सरकारले गौरव गर्नलायक भूमिका निर्वाह गर्न सक्नुपर्छ।"
सुशासन बिना विकास र समृद्धि सम्भव छैन : प्रचण्ड,"काठमाडौं : पूर्वप्रधानमन्त्री एवं माओवादी केन्द्रका अध्यक्ष प्रचण्डले सुशासन बिना विकास र समृद्धि सम्भव नहुने बताएका छन्। शुक्रबार दिउँसो नेपाल ह्याचरी उद्योग संघले गरेको कार्यक्रममा बोल्दै अध्यक्ष प्रचण्डले भने, हामीले विकास र समृद्धिको कुरा गरेका छौं । तर, सुशासन बिना विकास र समृद्धि सम्भव छैन । राज्यको दह्रो हात बनाएर कार्यान्वयनमा प्रभावकारी रुपमा नजाने हो भने सुशासन स्थापित हुँदैन, सुशासन नभइकन विकास र समृद्धि हासिल गर्न पनि सकिँदैन । घोषणा ठूलो कुरा होइन, कार्यान्वयन ठूलो कुरा हो, अध्यक्ष प्रचण्डले भने, अहिलेका ऐन, कानुन, नीति, नियम र कर्मचारीको सोच्ने तरिका तपाई हामीसँग मिल्दैन । हिजो राजा महाराजा थिए, तिनले तलसम्म त्यस्तै पद्धति बसाए । राजनीति र कर्मचारीमा पनि छोटे राजाको प्रवृत्ति कायम थियो, त्यो संस्कारकै रुपमा हुर्कियो । यस्ता नीति नियममा परिवर्तन नगर्ने हो भने, पुरानो सोचविरुद्ध नलड्ने हो भने सुशासन कायम गर्न सकिँदैन, यसमा राज्यको बलियो हात चाहिन्छ । नेपाललाई आत्मनिर्भर बनाउन सकिन्छ । मूख्य रुपमा हामीमा इच्छाशक्ति हुनुपर्छ प्रचण्डले भने, पोल्ट्री व्यवसाय नेपालमा आत्मनिर्भर भएको छ । कृषि र कृषिमा आधारित क्षेत्रलाई मात्रै आत्मनिर्भर बनाउन सक्यौं भने विकासको आधार त्यही हुन्छ ।"
'स्वराजको एकै नजरमा ओलीको राष्ट्रवाद खुइलियो',"काठमाडौं : कांग्रेस नेता धनराज गुरुङले भारतीय विदेशमन्त्री सुष्मा स्वराजको एकै नजरले एमाले अध्यक्ष केपी शर्मा ओलीको राष्ट्रवाद खुइलिएको बताएका छन्। भावी प्रधानमन्त्रीको रुपमा चर्चा पाइरहेका एमाले अध्यक्ष ओलीप्रति व्यङ्ग्य गर्दै गुरुङले ओलीको राष्ट्रवाद खुइलिएको बताएका हुन्। सामाजिक सञ्जाल ट्वीटरमा ओलीको राष्ट्रवादबारे टिप्पणी गर्दै गुरुङले उनको राष्ट्रवादलाई सुनको जलप लगाएको पित्तलको गहनाको संज्ञा दिएका छन्। ओलीको राष्ट्रवाद सोल्टी होटलमा पुगेर स्वराजको पाउमा विराजमान भएको टिप्पणीसमेत गुरुङको छ। सामाजिक सञ्जालमा सक्रिय गुरुङले शुक्रबार साँझ ट्विटरमा यस्तो टिप्पणी गरेका हुन्। बालकोटबाट बालुवाटार जान हिंडेका श्रदेय ककेपी ओलीज्यूको राष्ट्रवाद त सोल्टी होटल पुगेर स्वराजको पाउमा विराज पो भएछ, गुरुङले ट्विटरमा लेखेका छन्, कठैवरा, पित्तलको गहनामा लगाएको सुनको जलप स्वराजको एकै नजरमा खुइलिएछ।"
प्रदेश ७ मा ३० मर्यादापालकलाई तालिम,धनगढी : प्रदेश नम्बर ७ को संसदमा प्रहरी निरीक्षकको नेतृत्वमा ३० जना मर्यादापालक खटिने भएका छन्। ५३ सदस्यीय प्रदेश संसदलाई शान्तिपूर्ण रुपमा सञ्चालन गर्न दुई जना प्रहरी निरीक्षक र सात जना महिलासहित ३० जना मर्यादापालक खटिने भएका हुन्। प्रहरी निरीक्षकद्वय हिक्मत थापा र भीमदत्त जोशीको कमाण्डमा ३० जना मर्यादापालकलाई बिहीबारदेखि तालिम दिइएको संघीय प्रहरी इकाई कार्यालय धनगढीमा प्रमुख प्रहरी वरिष्ठ उपरीक्षक दानसिह बोहराले जानकारी दिए। आइतबार बस्ने प्रदेश नम्बर ७ को पहिलो संसद बैठकदेखि नै खटाइने मर्यादापालकलाई संसद भवनमा गर्नुपर्ने कार्यशैलीका बारेमा तालिम भइरहेको छ। संसद भित्र मर्यादापालक बाहेक अरु कुनै पनि सुरक्षा निकायले प्रवेश गर्न पाउँदैनन् भने मर्यादापालकले नै संसदको सुरक्षाको जिम्मेवारी लिने गरेको छ। नेपाल प्रहरीका विभिन्न पद र तहमा कार्यरत प्रहरी नै मर्यादापालकका रुपमा खटिने छन्। आइतवार बस्ने प्रदेश नम्बर ७ को पहिलो प्रदेश संसद बैठकदेखि नै खटाइने मर्यादापालक संसद भवनमा गर्नुपर्ने कार्यशैलीका बारेमा शनिबारसम्म प्रशिक्षण दिएर दक्ष बनाइने प्रशिक्षक प्रहरी निरीक्षक भरतराज गिरीले बताए। संसदमा कुनै समस्या आएमा मिठो बोली वोल्दै अनुरोध गरेर बल प्रयोग नगरिकन संसद सञ्चालन गर्नुपर्ने दायित्व मर्यादा पालकको हुन्छ। आफुहरुलाई दिएको भूमिकालाई कुशलतापुर्वक सम्पन्न गर्ने मर्यादापालक प्रशिक्षण लिइरहेकी प्रहरी हबल्दार नन्दा विकले बताइन्।
"प्रदेश २ फुटाएर नयाँ भोजपुरीया प्रदेश, राजधानी वीरगन्ज !","वीरगन्जः वीरगन्जलाई प्रदेश नम्बर २ को स्थायी राजधानी नबनाइए अलग्गै प्रदेशको माग राखेर आन्दोलन गर्ने चेतावनी पर्सा र बाराबाट निर्वाचित प्रदेशसभा सदस्य र दलका नेताले चेतावनी दिएका छन् । प्रादेशिक राजधानी माग गर्दै वीरगन्जमा डेढ महिनादेखि आन्दोलित संघर्ष समितिले शुक्रबार घण्टाघर चोकमा गरेको बृहत विरोधसभालाई सम्बोधन गर्दै नेता र प्रदेशसभा सदस्यले वीरगन्जलाई राजधानी नबनाए पर्सा, बारा र रौतहटलाई समेटेर अलग्गै भोजपुरीया प्रदेश बनाउने चेतावनी दिएका हुन् । प्रादेशिक राजधानीका लागि आवश्यक सबै सूचक तथा भौतिक संरचना र पुर्वाधार वीरगन्जमा भएपनि सरकारले अस्थायी राजधानी जनकपुर तोकेर धोका दिएको उनीहरुको गुनासो छ । अब स्थायी राजधानी तोक्ने अधिकार प्रदेशसभा सदस्यहरुको हातमा गएको छ, उनीहरुले भनेका छन्, तर पर्सा र बाराबाट निर्वाचित अधिकांश प्रदेशसभा सदस्यहरु मुख्यमन्त्री र मन्त्रीको लोभमा वीरगन्जको पक्षमा बोलेका छैनन् । मुलुकको कुल राजश्वको करिब ६० प्रतिशत हिस्सा उठाएर समग्र देशलाई पाल्दै आएको वीरगन्जले प्रदेश नम्बर २ लाई सजिलै पाल्ने हैसियत राख्ने भन्दै उनीहरुले माघ २१ गते बस्ने प्रदेशसभाको पहिलो बैठकमा वीरगन्जलाई स्थायी राजधनी बनाउने निर्णय नगरे तीन जिल्लाको भोजपुरी प्रदेश बनाउन अर्को आन्दोलन गर्ने चेतावनी दिएका हुन् । विरोधसभालाई सम्बोधन गर्दै प्रदेशसभा सदस्य ओमप्रकाश शर्माले प्रदेशसभाको पहिलो बैठकमा वीरगन्जलाई राजधानी बनाउन पर्सा, बारा र रौतहटका प्रदेशसभा सदस्यहरुले एक स्वरमा आवाज उठाउने प्रतिबद्धता जनाए । प्रदेश राजधानीका लागि सडक र सदन दुवैबाट आन्दोलन सुरु हुन्छ, उनले भने, यदि वीरगन्ज राजधानी भएन भने तीन जिल्लाको भोजपुरीया प्रदेश र वीरगन्ज राधजानी ढिलो चाँडो बनेरै छाड्छ । संघर्ष समितिका सहंसयोजक एवम् नेकपा एमालेका पूर्वसांसद राजकुमार गुप्ताले जनकपुरलाई अस्थायी राजधानी सरकारले तोकेर वीरगन्जसँग ठूलो अन्याय गरेको बताए । माघ २१ गते बस्ने प्रदेशसभाको बैठकमा वीरगन्जको पक्षमा बोल्ने प्रदेशसभाका सदस्यहरुलाई बल पुर्याउन आन्दोलन गरिएको उनले बताए । यदि वीरगन्जलाई राजधानी बनाइएन भने पर्सा, बारा र रौतहटलाई समेटेर छुट्टै भोजपुरीया प्रदेशको माग राखेर आन्दोलन गर्न हामी बाध्य हुनेछौँ, उनले भने, त्यो आन्दोलनको बेग रोक्ने हिम्मत कसैले गर्न पनि सक्दैन । राजपाका पूर्व नेता एवम् संघर्ष समितिका सदस्य ओमप्रकाश सर्राफले आफूहरुको शान्तिपूर्ण आन्दोलनलाई कमजोर नआक्न सरकार र दलहरुलाई चुनौति दिए । नेकपा एमालेका नेता बलिराम साहले हरेक आन्दोलनमा वीरगन्ज र वीरगन्जवासीले शासकलाई घुँडा टेकाउँदै आएको स्मरण गराउँदै अहिलेको आन्दोलन वीरगन्ज र वीरगन्जवासीले आफ्नै लागि गरेकाले सरकार र दलहरुलाई समयमै सचेत हुन आग्रह गरे । राजधानीको माग गर्दै आन्दोलनरत संघर्ष समितिले माघ २० गते वीरगन्जमा मशाल जुलुश र २१ गते आम हड्तालको आह्वान गरिसकेको छ ।"
सुष्मा स्वराजले कसलाई के सन्देश छाडेर गइन् ?,"काठमाडौं: नेपालको औपचारिक निम्तोबिना भारतीय प्रधानमन्त्री नरेन्द्र मोदीका दूतका रुपमा आएकी भारतीय विदेशमन्त्री सुष्मा स्वराजले दुई दिने भ्रमणमा नेपाल पाचँवटै राष्ट्रिय पार्टीका नेतासँग भेटघाट गरिन्। केहीसँग सामूहिक त केहीसँग वान टु वान वार्ता पनि गर्न भ्याइन् सुष्माले । उनले राष्ट्रिपति विद्यादेवी भण्डारी, प्रधानमन्त्री तथा नेपाली कांग्रेसका सभापति शेरबहादुर देउवा, एमाले अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल 'प्रचण्ड', संघीय समाजवादी फोरमका अध्यक्ष उपेन्द्र यादव र राजपा अध्यक्ष महन्त ठाकुरलगायत नेतासँग भेटघाट गरेकी छन् । उनले एमाले अध्यक्ष ओली, माआवोदी अध्यक्ष प्रचण्ड र फोरम अध्यक्ष यादवसँग वान टु वान वार्ता गरेकी छन् । नेपाली कांग्रेस र राजपाका नेतासँग उनले सामूहिक भेटवार्ता गरिन् । पढ्नुस्: देउवा, ओलीदेखि राष्ट्रपतिसम्मलाई बधाई दिएर फर्किइन् स्वराज सदभावना र शुभकामना आदानप्रदानका लागि आएको भनिए पनि भित्री रहस्य फरक रहेको धेरैको विशलेषण छ । एकथरीले ओलीको राष्ट्रवादी चरित्रमाथि जनताले प्रश्न उठाउने अवस्था सुष्माको भ्रमणले सिर्जना गरिदिएको टिप्पणी गरेका छन् भने अर्काथरीले नाकाबन्दी र अनावश्यक राजनीतिक हस्तक्षेपबाट सम्बन्धमा तिक्ता आएपछि 'कोर्ष करेक्सन' गरेको तर्क पनि गरिरहेका छन् । वाम गठबन्धन सरकारमा गइनसकेको र देउवा सरकारको बहिर्गमन भइनसकेको संक्रमणकालिन अवस्थामा नेपाल भ्रमण आएकी सुष्माले नेपालको नेतृत्व र यहाँका नेताहरुलाई के सन्देश छाडेर गइन् त ? भित्री तथ्यहरु विस्तारी उद्घाटित हुँदै जालान् खुलेको एउटा तथ्य भनेको उनले भेटेजति सबै नेतालाई बधाईको पोको दिएर फकाउने प्रयास गरिन् । ओलीबाट सुरु भएको बधाईको श्रृंखला प्रधानमन्त्री देउवासम्म पुगेर टुंगियो । बिहीबार साँझ होटल सोल्टीमा पहिलो भेट गर्ने क्रममा ओलीलाई उनले निर्वाचनबाट सबैभन्दा ठुलो दलको नेता तथा भावी प्रधानमन्त्रीकारुपमा बधाई दिन भ्याइन् । दोस्र भेटमा राष्ट्रिय जनता पार्टी नेपालका नेताहरुलाई वाम गठबन्धनकाबीच पनि राम्रो चुनावी नतिजा ल्याएको भन्दै बधाई टक्र्याइन् । पढ्नुस्: स्वराज यात्रा: नेपाललाई चीनको हातमा जान नदिने भारतीय प्रयास तेस्रो भेट उनले होटल सोल्टीमा माओवादी केन्द्रका अध्यक्ष पुष्पकमल दाहाल प्रचण्डसँग गरिन् । त्यहाँ पनि उनले निर्वाचन सफल गराएकोमा तथा चुनावी परिणाम राम्रो ल्याएको भन्दै बधाई तथा सहकार्यको प्रस्ताव गरिन् । त्यसपछि संघीय समाजवादी फोरम नेपालका अध्यक्ष उपेन्द्र यादवलाई होटल सोल्टीमै भेटेर मधेस (दुई नम्बर प्रदेश) को ठुलो दल बनेको बधाई दिइन् । उनले त्यससँगै निर्वाचनबाट नयाँ जनादेश प्राप्त गरेपछिको अवस्थामा संविधान संशोधनको मुद्दाबारे पनि यादवसँग प्रश्न गर्न भ्याइन् । उनले यादवसँग २ नम्बर प्रदेशको सरकार र मुख्यमन्त्रीबारे पनि चासो राखेकी थिइन् । कुन् दल र नेतासँग के भनिन् ? नेकपा एमाले : एमाले अध्यक्ष ओलीसँग चिसिएको सम्बन्ध सुधार्नु भारतको मुख्य उद्देश्य थियो । उनले पहिलो भेटवार्ता एमाले अध्यक्ष ओलीसँग गरिन् । विदेश मन्त्री स्वराजले ओलीसँगको भेटमा निर्वाचन सम्पन्न गराएर पहिलो पार्टी बनेकोमा बधाई दिइन् । उनले निर्वाचनमा वाम गठबन्धनले प्राप्त गरेको सफलताका लागि बधाई दिएकी थिइन् । करिब ४५ मिनेट ओली र सुष्माको बीच वान टु वान वार्ता भएको थियो । निर्वाचनबाट प्राप्त स्पष्ट जनादेशले नेपालमा शान्ति र स्थिरता कायम हुने बताउँदै विदेशमन्त्री स्वराजले भारतका प्रधानमन्त्री नरेन्द्र मोदीले पनि निर्वाचनपछि नेपाल विकास र समृद्धिको दिशामा अघि बढ्ने विश्वास व्यक्त गरेको बताइएकी थिइन् । पढ्नुस्: सुष्माले उपेन्द्रलाई सोधिन्ः संशोधनको मुद्दा कहाँ पुग्यो ? आफूसँग सल्लाह नगरी नयाँ संविधान जारी गरेको भन्दै भारतले लगाएको नाकावन्दीको तत्काली प्रधानमन्त्री ओलीले कडा प्रतिकार गरेका थिए । ओलीले सरकारको नेतृत्व गरेका बेला नेपाल चीनसँग नजिकिन पुगेको थियो । त्यो बेला पारवहन र वेल्ट एण्ड रोड परियोजनाबारेमा पनि सम्झौता भएको थियो । जसका कारण भारत ओलीसँग चिढिएको थियो । त्यहीकारण ओली र भारतबीचको सम्बन्ध अझै सुध्रिसकेको छैन। ओलीकै नेतृत्वमा वामपन्थीले चुनाव जितेपछि ओलीसँग सम्बन्ध सुधार्नुको विकल्प भारतसँग थिए । चुनावपछि ओलीलाई सरकारमा जान रोक्न भारतले मधेसवादी, माओवादी र कांग्रेसलाई मिलाउन हरसम्भव कोशिश पनि गरेको थियो । तर, त्यो प्रयास असफल भयो अनि मोदीले निर्वाचन जितेको र भावी प्रधानमन्त्री भन्दै ओलीलाई फोन गरेर बधाई दिए । पढ्नुस्: प्रचण्ड र सुष्मा स्वराजको भेटमा के भयो कुराकानी ? ओली आफ्नो सद्भाव र समर्थनका कारण दोस्रो पटक प्रधानमन्त्री बन्न सकेको सन्देश विश्व समुदाय देखाउन पनि भारतले सुष्मालाई नेपाल पठाएको थियो। ओली र नेपाललाई चीनसँग नजिक हुनबाट रोक्ने भारतीय प्रयासका रुपमा पनि यो भ्रमणलाई हेरिएको छ । माओवादी केन्द्र: माओवादीका अध्यक्ष प्रचण्डसँग पनि उनले वान टु वान वार्ता गरिन् । प्रचण्डसँग पनि होटल सोल्टीमै निर्वाचनमा वाम गठबन्धनले जितेकोमा उनले बधाई दिइन् । ओली र प्रचण्डसँगको भेटमा सुष्माको चासो दुई पार्टीबीचको एकतामा पनि थियो । तर उनले आफूहरु अब सहकार्य गरेर अघि बढ्न तयार रहेको सन्देश प्रचण्डलाई पनि दिइन् । चुनावपछिको नेपालको परिस्थिति र नयाँ सरकार गठनबारेमा प्रचण्डको भेटमा उनले चासो राखेकी थिइन् । वर्तमान परिस्थितिमा नेपालको राजनीति कसरी अगाडि बढ्छ भन्ने विषयमा समेत उनले चासो दिइन् । भारतीय अर्थमन्त्री अरुण जेट्लीले नयाँ बजेटमार्फत नेपालको सहयोग ७० प्रतिशतले बढाएको घोषणा गरेको भोलिपल्ट नेपालको स्थायित्व र विकासका लागि सहयोग गर्न भारत तयार रहेको आश्वासन उनले दिइन् । नेपाली कांग्रेसः विदेशमन्त्री स्वराजले अन्तिम भेटवार्ता प्रधानमन्त्री शेरबहादुर देउवासँग गरेकी थिइन् । देउवासँगको भेटपछि उनी सोझै एयरपोर्ट पुगेर स्वदेश फर्किएकी छन् । उनले प्रधानमन्त्रीलाई नयाँ संविधान बनेपछि तीनै तहका निर्वाचन गराएको बधाई दिन नेपाल आएको बताएकी थिइन् । पढ्नुस्: चुनावी परिणाम राम्रो ल्याएकोमा राजपालाई स्वराजको बधाई प्रधामन्त्री देउवासँग दुई देशबीचको सम्बन्धलाई अझ प्रगाढ र सुदृढ बनाउन दुवै पक्षले गर्नुपर्ने कामबारे पनि बैठकमा कुराकानी भएको थियो । प्रधानमन्त्रीसँगको भेटवार्तामा अर्थमन्त्री ज्ञानेन्द्रबहादुर कार्कीसहितका मन्त्री र कांग्रेसका अन्य नेताहरु समेत रहेका थिए । राष्ट्रपतिः राष्ट्रपति विद्यादेवी भण्डारी र स्वराजबीचको भेटमा दुई देशको सम्बन्ध सुधारबारे कुराकानी भएको बताइएको छ । उनले राष्ट्रपतिलाई भेट्नेबित्तिकै देशमा तीनै तहको निर्वाचन सफलतापूर्वक सम्पन्न गराएकोमा बधाई दिइन् । उनले नेपाल र भारतबीच परम्परादेखि बहुआयामिक सम्बन्ध रहेको बताउँदै यसलाई अझै घनिष्ठ बनाउन आफू नेपाल आएको प्रष्टोक्ति राष्ट्रपतिसमक्ष दिएकी थिइन् । फोरमः सोल्टी होटलमा संघीय समाजवादी फोरमका अध्यक्ष यादवसँग उनले वान टु वान भेट गरिन् । स्वराज र यादवबीचमा नयाँ सरकार गठनदेखि संविधान संशोधनका विषयमा शुक्रबार आधा घण्टा छलफल भयो । पढ्नुस्:उनले २ नम्बर प्रदेशको सरकार निर्माणबारेमा बढी चासो राखेकी थिइन् । उनको चासो सरकार प्रमुखबारेमा पनि थियो । प्रदेश २ को मुख्यमन्त्री चयनबारे स्वराजले चासो दिएकी यादवनिकट स्रोतले जनाएको छ। त्यसैगरी वाम गठबन्धनको सरकारमा गएर संविधान संशोधनको मुद्दा अघि बढाउने सुझाव पनि स्वराजले मोदीको तर्फबाट दिएकी छन् । पढ्नुस्: भारतीय विदेशमन्त्री स्वराजसँगको वार्तामा ओलीले के भने ? यादवसँगको भेटमा नेपालको नयाँ संविधान सशोधनका मुद्दा सम्बोधन नभएको भन्दै चिन्ता व्यक्त गरेकी थिइन । 'नयाँ जनादेश प्राप्त भएको अवस्थामा संविधान संशोधनको मुद्दा कसरी अगाडि बढाउनु हुन्छ?', यादवलाई स्वराजले सोधेकी थिइन् । मधेसवादी दलसँगको भेटमा स्वराजले संविधानको कुरा उठाएर अझै पनि स्वीकार्न नसकेको जनाउ दिएकी छन् । भारतले नेपालको नयाँ जनादेशको स्वागत गरे पनि नयाँ संविधानको भने अहिलेसम्म औपचारिक स्वागतमा बोलेको छैन । राजपाः राजपाका नेतासँगको भेटमा स्वराजले प्रदेश २ को विकासमा भारतले जस्तोसुकै सहयोग गर्न तयार रहेको आश्वासन दिएकी छन् । उनले नेता महन्थ ठाकुरसहितको सामुहिक भेटका क्रममा राजपा र फोरमबीच एकता गर्न पनि सुझाव दिइन् । पढ्नुस्: एमाले अध्यक्ष ओली र विदेशमन्त्री स्वारजबीच भेटवार्ता त्यस क्रममा उनले नेपालको संविधानमा मधेसीका मुद्दा समावेश नभइसकेको संकेत गर्दै नयाँ जनादेशपछि त्यो मुद्दालाई अघि बढाउनेबारे पनि छलफल गरेकी थिइन् । फोरम र राजपाका नेतासँगको भेटका क्रममा उनले मधेसवादी दलले निर्वाचनबाट ल्याएको परिणामले आफु खुसी भएको बताएकी थिइन् । निर्वाचन परिणामबाट भारत खुसी भएको सन्देशसँगै एकता गरेर अघि बढ्न सुझाएकी स्वराजले मधेसको मुद्दाबाट नेपालमा अझै राजनीतिक अस्थिरता खोजेको भारतीय दृष्टिकोण पनि छरपष्ट पारिन् ।"
राष्ट्रिय सभामा मुस्लिमको प्रतिनिधित्व गराउन आदेश,"काठमाडौं : राष्ट्रिय सभामा मुस्लिम समुदायको प्रतिनिधित्व सुनिश्चित गर्न सर्वोच्च अदालतले शुक्रबार आदेश दिएको छ। सर्वोच्चका न्यायधिस अनिलकुमार सिन्हाको एकल इजलासले राष्ट्रिय सभामा मुस्लिम प्रतिनिधित्व गराउन उत्प्रेषण जारी गरेको छ। सातवटै प्रदेशमा उम्मेदवारी दर्ता भई निर्वाचन प्रक्रिया समेत अगाडि बढसकेको अवस्थामा सरकारको सिफारिसमा राष्ट्रपतिले मनोनयन गर्ने तीनमध्ये कम्तिममा एकजना मुस्लिम समुदायलाई सहभागिता गराउनुपर्ने भएको छ । सिमा खान लगायतले मुस्लिम समुदायलाई राष्ट्रिय सभामा सुनिश्चित गराउन माग गर्दै सर्वोच्च अदालतमा रिट निवेदन दिएका थिए। सर्वोच्चका आदेशपछि राष्ट्रिय सभामा मुस्लिमको सहभागिता हुने अवस्था आएको छ। अधिवक्ता दिपेन्द्र झाले सर्वोच्चको आदेशले राष्ट्रिय सभामा मुस्लिमको सहभागिता सुनिश्चित गरेको आफ्नो टुइटरमा लेखेका छन् । 'सर्वोच्चको आदेशको सन्देशले राजनीतिक पार्टीलाई राष्ट्रिय सभामा मुस्लिमको प्रतिनिधित्वको सुनिश्चित गराउन आदेश दिन्छ', उनले लेखेका छन् अदालतको आदेशअनुसार मुस्लिमको सहभागिताको हक सुनिश्चित गर्दैनन् भनी तत्काल विश्वास गर्ने अवस्था छैन, त्यसको अर्थ मनोनित ३ जनामा एक मुस्लिम अवश्य पर्नेछन्। अदालतको आदेशमा मस्लिम समुदायलाई अग्राधिकार दिएको कुरा समेत उल्लेख गरिएको छ। एमाले, कांग्रेस, माओवादी केन्द्र, संघीय समाजवादी फोरम र राष्ट्रिय जनता पार्टी नेपाल लागयतका कुनै पनि दलले मुस्लिम समुदायबाट राष्ट्रिय सभामा उम्मेदवार उठाएनन्। प्रत्येक प्रदेशमा ८८ जना गरी ५६ जनामा मुस्लिम समुदायको नपर्ने निश्चित छ। माघ १० गते राष्ट्रिय सभा सदस्यको उम्मेदवारी दर्तामा कुनै दलले मुस्लिम उम्मेदवार नउठाएपछि उनीहरु आक्रोशित भएका छन्। अदालतको आदेशले मुस्लिम समुदायमा राहतको सास आएको छ।"
स्वराज यात्रा: नेपाललाई चीनको हातमा जान नदिने भारतीय प्रयास,"काठमाडौं : वाम गठबन्धन सरकारमा गइनसकेको र शेरबहादुर देउवा सरकारको बहिर्गमन भइनसकेको संक्रमणकालिन अवस्थामा भारतीय विदेशमन्त्री सुष्मा स्वराजको भ्रमणलाई विभिन्न कोणबाट अर्थपूर्ण र शंकास्पदरुपमा हेरिएको छ । नेपालले औपचारिक निम्तो नै नदिई पूर्णतया भारतीय इच्छा र चहानामा भएको यो भ्रमणले देशमा विभिन्न संशय पनि पैदा गरेको छ । नेकपा एमाले र माओवादी केन्द्रको वाम गठबन्धनबीच एकताको गाँठो फुक्न नसकेको अवस्थामा भारतीय विदेश मन्त्रीको यो भ्रमणले सर्वसाधरणमा शंका जन्माएको छ । ६ महिना लामो नाकाबन्दी लगाएसँगै नेपालले भारतसँगको व्यापारिक एकाधिकार तोड्न चीनसँग सम्बन्ध बढाएको थियो । तत्कालीन केपी ओली नेतृत्वको सरकारले चीनसँग व्यापारिक तथा अन्य सामरिक महत्वका सम्झौता गरेसँगै भारतले नेपाल आफ्नो हातबाट फुत्केको भन्दै चिन्ता जनाइरहेको थियो । नेपाललाई आफ्नो हातबाट चीनलाई सुम्पिएको भन्दै त्यहाँका प्रधानमन्त्री नरेन्द्र मोदीको चर्को आलोचना पनि भयो । तर नयाँ जनादेशबाट वाम गठबन्धनको सरकार बन्न लागेको पृष्ठभूमिमा मोदीले दूतका रुपमा स्वराजलाई पठाएर नेपालाई फकाउन थालेको आँकलन कुटनीतिक क्षेत्रमा भइरहेको छ । विदेशमन्त्री स्वराजको नेपाल भ्रमणलाई उत्तरी छिमेकी चीन र चीन मामिलाका विज्ञहरुले पनि नजिकबाट नियालिरहेका छन् । केही वर्षयता नेपाल मामिलामा गम्भीर चासो लिन थालेको चीनले स्वराजको भ्रमणलाई अहिलेको अवस्थामा नजरअन्दाज गरेर बस्न नसक्ने कुटनीतिक मामिलाका जानकारहरु बताउँछन् । के भन्छन् चीन मामिलाका जानकार ? जनमत विपरितको कसरत असम्भव भएपछि बन्न लागेको वाम गठबन्धनको सरकारसँग सम्बन्ध सुधार्न र आफुलाई पहिलो देखाउन भारतीय प्रधानमन्त्री मोदीले स्वराजलाई नेपाल पठाएको चीन मामिलाका जानकारहरु बताउँछन् । उनीहरुले निर्वाचन परिणाम आएको दुई महिनासम्म जनमत विपरित कसरत गरेर सम्भव नभएपछि सम्बन्ध सुधार्न मोदीले स्वराजलाई पठाएको बताएका छन् । ओलीलाई रोक्ने कसरत फेल ! एमाले अध्यक्ष केपी शर्मा ओलीलाई प्रधानमन्त्री हुन नदिन भारतले यी दुई महिनाबीचमा धेरै प्रत्यत्न गरेको कुटनीतिक मामिलाका जानकार बताउँछन् । 'ओलीलाई प्रधानमन्त्रीमा रोक्न भारतले धेरै कोसिस गर्यो तर त्यो प्रयास सफल भएन', चीनमामिलाका एक जानकारले भने, 'त्यसपछि आफ्नै चासो र पहलमा ओली प्रधानमन्त्री बन्दैछन् भन्ने सन्देश दिन स्वराजलाई मोदीले पठाएका हुन् । अस्थिर राजनीतिमा खेलिरहेको भारत नेपालमा स्थिर सरकार बन्न लागेपछि आतिएको छ ।' जनमत विपरित जाँदैन भारत नेपालचीन कार्यकारी परिषद्का अध्यक्ष अनुपरञ्जन भट्टराईले विदेशमन्त्री स्वराजको भ्रमणबारे प्रतिक्रिया दिँदै नेपालको जनमतविपरित भारत जानै नसक्ने चीनको विशलेषण रहेको बताए । भारतले चाहेर पनि नेपालको जनमत विपरित जानसक्ने अवस्था नरहेको चीनको ठहर रहेको भट्टराईले बताए । नेपाल चीनको नजिक जान्छ भनेर मोदी डराएका छन्, त्यही भएर नेपालको नयाँ बन्ने सरकारलाई फकाउन उनले स्वराज पठाएका हुन्', उनले भने, तर चीनलाई त्यसमा त्यति चासो छैन, पूर्वराजा वीरेन्द्रको पालादेखि चीनले भारतसँग पनि सम्बन्ध राख्नुको विकल्प नेपालसँग नरहेको सुझाव दिने गर्थ्यो । आफ्नै चासो र पहलमा ओली प्रधानमन्त्री बन्दैछन् भन्ने सन्देश दिन स्वराजलाई मोदीले पठाएका हुन् । अस्थिर राजनीतिमा खेलिरहेको भारत नेपालमा स्थिर सरकार बन्न लागेपछि आतिएको छ । भारतसँग तीनतिर सिमाना भएकाले पनि चीनसँग मात्रै सम्बन्ध राख्ने अवस्था नेपालसँग समेत रहेको उनले बताए । नेपाल भारत र चीन दुवैसँग समदुरीमा रहनुपर्छ भन्ने चीनको धारणा छ', उनले थपे, 'तीनतिर भारत छ, सडकमार्गको पहुँच पनि भारतसँगै सहज छ । चीनसँग व्यापारिक लगानी बढाउनुपर्ने वकालत गरिरहेका भट्टराईले चिनियाँ रेल नआएसम्म लगानी र व्यापार भारतसँग गर्ने कुरामा चीनको आपत्ति नरहेको पनि बताए । भारतले थालेका काम सकोस् उनले भारतले थालेको योजना पुरा गरेर मात्रै छाड्नुपर्ने बताए । 'भारतले नेपालमा हात हालेका योजना समयमा सकिदिए हुन्थ्यो', उनले भने, 'उसले थालेका अधिकांश योजना अहिले पनि अलपत्र छन् । भारतले २०१८०१९ को बजेटमा समेत ७० प्रतिशत भन्दा बढी अनुदान बढाएको छ । बिहीबार प्रस्तुत युनियन बजेटमा भारतले ६ अर्ब ५० करोड भारु नेपालका लागि बिनियोजन गरेको छ । गत वर्ष नेपालका लागि ३ अर्ब ७५ करोड भारु ९६ हजार रुपैयाँ विनियोजन गरेको थियो । उनले बजेट बढाएर मात्र नहुने बताउँदै योजना समय सकेर देखाउनु पनि भारतका लागि चुनौति भएको उल्लेख गरे । नेपाल आफ्नो 'ग्रिप' बाहिर नजाओस् नेपालचीन पारस्परिक सहयोग समाजका अध्यक्ष प्रेमसागर पौडेलले नेपालमा नयाँ बन्ने सरकारको आफ्नो ग्रिपभन्दा बाहिर नजाओस भन्ने सुनिश्चित गर्न स्वराजको भ्रमण भएको हुनसक्ने बताए । चीनले स्वराजको भ्रमणलाई खासै महत्व नदिएको उनले बताए । चीनले स्वराजको भ्रमणलाई खासै चासो दिएको छैन, केबल सामान्य रुपमा हेरेको छ, उनले भने, बरु भारतका लागि ठूलो कुरा होला, ओली चीनतिर धेरै लहसिएर पुरै वेवास्ता त गर्ने होइन भन्ने डर उसलाई छ । ऊ (भारत) सधैँ नेपाललाई आफ्नो मातहतमा छ भन्ने विश्व समुदायलाई देखाउन चाहन्छ । पौडेलले नेपालको अस्थिरतामा राजनीति गरिरहेको भारत वामपन्थीको पक्षमा आएको जनमतले तिलमिलाएको बताए । भारतले ओलीलाई रोक्न धेरै प्रयास गर्दा सम्भव नभएपछि सम्बन्ध सुधार्न आएको उनको ठहर छ । ओलीसँगै भारतको सम्बन्ध चिसिएको छ, स्थायित्वसहित सरकारको नेतृत्व ओलीले गर्दैछन, उनले भने । पौडेलले राजनीति मात्र नभई जलस्रोत, जडिबुटी लगायत प्राकृतिक स्रोतमा एकाधिकार कायम गरिरहेको भारतलाई नेपालको स्थिर सरकार टाउको दुखाइको विषय बन्ने डर समेत रहेको बताए ।"
खुल्यो मुख्यमन्त्रीको कार्यालय,"पोखरा : प्रदेश ४ को राजधानी पोखरामा बिहीबारदेखि दुई मन्त्रालय खुलेका छन्। पार्दीस्थित सीप विकास प्रशिक्षण केन्द्रको नवनिर्मित भवनमा प्रदेशका प्रमुख सचिव लक्ष्मण अर्यालको पदस्थापनसँगै मुख्यमन्त्री तथा प्रदेश मन्त्रिपरिषद्को कार्यालय र आन्तरिक मामिला तथा कानुन मन्त्रालय सञ्चालमा आएको हो। मुख्यमन्त्री तथा मन्त्रिपरिषद्को कार्यालय सचिव लालमणि ओझा र आन्तरिक मामिला तथा कानुन मन्त्रालयका सचिव फणिन्द्रमणि पोखरेलले पनि आआफ्नो कार्यभार सम्हालेका छन्। यस भवनमा आर्थिक मामिला तथा योजना मन्त्रालयसमेत छिट्टै सञ्चालनमा आउने छ। मुख्यमन्त्रीसहित अन्य तीन मन्त्री आएर पदबहाली गर्न सक्नेगरी मन्त्रालयको तयारी पूरा भएको प्रमुख सचिव अर्यालले जानकारी दिए। २२ गते प्रदेशसभाको पहिलो बैठक बस्दै छ। त्यसको केही दिनपछि मुख्यमन्त्रीसमेत नियुक्त हुने सम्भावना ख्याल गर्दै मुख्यसहित अरू मन्त्रीका लागि कार्यालय खोलिएको हो। २५ गतेभित्र पाँच मन्त्रालय पनि खोलिसक्ने अर्यालले बताए। उनका अनुसार अर्थ मन्त्रालयले सबै प्रदेश संरचनामा प्राप्त गर्ने गरी बजेटको अख्तियारी चाँडै दिनेछ। बजेटको अख्तियारी प्राप्त गरेपछि कार्यालय सञ्चालन गर्न थप सहज हुने प्रमुख सचिव अर्यालले बताए। भौतिक संरचना निर्माणका लागि सहरी मन्त्रालय र नेपाल सरकारले प्रदेश ४ का लागि करिब सात करोड रुपैयाँ उपलब्ध गराइसकेको छ। त्यसैको आधारमा भौतिक संरचना निर्माणका काम भइरहेको उनले बताए। अब हाम्रो काम प्रादेशिक संचरना तयार गर्दै जाने हो, पदबहालीपछि अर्यालले भने। अर्यालका अनुसार हालको क्षेत्रीय शिक्षा निर्देशनालय कार्यालयमा सामाजिक विकास मन्त्रालय, सहकारी प्रशिक्षण तथा डिभिजन कार्यालयमा भूमि व्यवस्था कृषि तथा सहकारी मन्त्रालय राखिने तयारी गरिएको छ। मुख्यमन्त्री तथा मन्त्रिपरिषद्को कार्यालय सचिव लालमणि ओझा अहिले आफूहरूको पहिलो काम मन्त्रालय व्यवस्थापन हुने बताए। अहिले दुइटा मन्त्रालय मात्र व्यवस्थापन भएको बताउँदै थप पाँच मन्त्रालय व्यवस्थापन चाँडै गरिने बताए। कार्यालयमा ४८ जना कर्मचारी हुनुपर्नेमा क्षेत्रीय प्रशासन कार्यालयका ८१० जना कर्मचारी मात्र आएको ओझाले सुनाए। थप दरबन्दी स्वीकृत नहुनु, थप कर्मचारी पठाउन राष्ट्रियसभाको आचारसंहिताका कारण रोकिएको पनि उनले बताए।"
कांग्रेस अझै अन्योलमै,"काठमाडौं : वाम गठबन्धन र मधेसी गठबन्धनले प्रदेश सरकार गठनका लागि मुख्यमन्त्री देखि मन्त्री छनोटको गृहकार्य गरिरहँदा कांग्रेस अहिलेसम्म अलमलमा देखिएको छ । वाम गठबन्धनले ६ र मधेसी गठबन्धनको एउटा प्रदेशमा प्रष्ट बहुमत रहेकाले कांग्रेस कसरी अघि बढ्ने अन्योलग्रस्त देखिएको हो । प्रदेशसभाले मुख्यमन्त्री र सभामुख चयन गर्दा कांग्रेसले उम्मेदवारी दिने नदिनेबारे कांग्रेस प्रवक्ता विश्वप्रकाश शर्माले भने, प्रदेशसभाको पहिलो बैठकलगत्तै पार्टीले यसबारे ठोस धारणा बनाउनेछ । सातै प्रदेशमा कांग्रेस प्रतिपक्षमा बस्ने भएकाले कांग्रेसले खासै गृहकार्य गरेको छैन । प्रवक्ता शर्माले प्रदेश स्तरमा बन्ने संसदीय समितिका लागि कसलाई जिम्मेवारी दिने प्रदेश संसदको पहिलो बैठकपछि छलफल हुने बताए । उनले भने, मुख्यमन्त्री र सभामुख वाम गठबन्धन र मधेसी गठबन्धनले जित्ने निश्चितप्रायः भएकाले हामीले अहिलेसम्म खासै गृहकार्य गरेका छैनौं, उम्मेदवारी दिने नदिने समयमै विचार गर्छौं । कांग्रेस नेतृत्वले यससम्बन्धमा अहिलेसम्म औपचारिक छलफलसमेत गरेको छैन । प्रवक्ता शर्माका अनुसार यसबारे पार्टी सभापति तथा प्रधानमन्त्री शेरबहादुर देउवाले अनौपचारिक छलफल गरिरहेका छन् । प्रदेशसभाको बैठकलगत्तै २२ र २३ गते कांग्रेसले प्रदेश मुकाममा पार्टीका प्रदेश सांसद्को पहिलो बैठक गर्न निर्देशन दिएको छ । बैठकमा केन्द्रीय प्रतिनिधि खटाइएको छ । प्रदेश १, ३, ४, ५, ६ र ७ मा वाम गठबन्धनले सरकार गठन गर्ने बहुमत ल्याएको छ भने प्रदेश २ मा संघीय फोरम र राजपाको बहुमत छ । वाम गठबन्धन र मधेसी गठबन्धन प्रदेश सरकार गठनको गृहकार्य गरिरहँदा कांग्रेस प्रतिपक्षीका रूपमा संसदीय समितिमै चित्त बुझाउनु पर्ने भएको छ । उसले प्रदेश संसदीय दलको नेता चयनको गृहकार्य गरिरहेको छ । राष्ट्रियसभा चुनावमा मधेसी दलसँग अघोषित सहकार्य गरेको कांग्रेस प्रदेश २ मा मधेसी गठबन्धन नेतृत्वको सरकारमा सहभागी हुने चर्चा चलेको थियो । कांग्रेस नेताहरूले यसबारे राष्ट्रियसभा चुनावपछि मात्र छलफल हुने बताएका छन् । प्रवक्ता शर्माका अनुसार कांग्रेसले पहिले प्रदेश संसदीय दलको नेता छान्ने सम्भावना छ । उनले भने, प्रदेश सांसद्को पहिलो बैठकअघि पार्टीले एउटा कार्यविधि बनाएर पठाउने तयारी गरिरहेको छ । केन्द्रबाट जाने कार्यविधिमा प्रदेशसभामा पार्टीका सांसद्को भूमिकादेखि रणनीतिसम्बन्धी निर्देशन हुनेछ । प्रदेश १ मा जम्मा सांसद ९३ मध्ये २१, प्रदेश २ मा जम्मा १ सय ७ सांसदमध्ये १९, प्रदेश ३ मा जम्मा १ सय १० सांसदमध्ये २२, प्रदेश ४ मा जम्मा ५७ मध्ये १५, प्रदेश ५ मा जम्मा ९० सांसदमध्ये १९, प्रदेश ६ मा जम्मा ४० सांसदमध्ये ६ र प्रदेश ७ मा जम्मा ५३ सांसदमध्ये १२ कांग्रेसका छन् । तोकिए प्रदेश केन्द्रीय प्रतिनिधि सबै प्रदेशसभाको बैठक सुरु हुन थालेपछि बिहीबार कांग्रेसले शीर्ष नेताको बैठक गरी विधान निर्माण गर्न समिति गठन गरेको छ । त्यसका साथै बैठकले सातै प्रदेशसभाका लागि केन्द्रीय प्रतिनिधिसमेत खटाएको छ । बिहीबारको बैठकले प्रदेश सांसद्लाई चाँडै अभिमुखीकरण समेत दिने निर्णय गरेको कांग्रेस प्रवक्ता विश्वप्रकाश शर्माले बताए । बैठकले प्रदेश १ मा मिनेन्द्र रिजाल, प्रदेश २ मा विमलेन्द्र निधि, प्रदेश ३ मा डिना उपाध्याय, प्रदेश ४ मा गोविन्द भट्टराई, प्रदेश ५ मा बालकृष्ण खाँण, प्रदेश ६ मा हृदयराम थामी र प्रदेश ७ मा एनपी साउदलाई केन्द्रीय प्रतिनिधि पठाउने निर्णय गरेको छ । बैठकले प्रदेशसभामा पार्टीका सभासदलाई आवश्यक विधान निर्माण गर्न मिनेन्द्र रिजालको संयोजकत्वमा ३ सदस्यीय विधान समिति गठन गरेको छ । यसअघि कांग्रेसले प्रदेशसभाको पहिलो बैठकलगत्तै पार्टीका प्रदेश सांसद्को बैठक गर्न निर्देशन दिइसकेको छ । आउँदो २२ र २३ गते हुने बैठकमा केन्द्रीय प्रतिनिधि पनि उपस्थित रहने प्रवक्ता शर्माले बताए । त्यससँगै कांग्रेसले प्रदेशका सांसद्लाई चाँडै अभिमुखीकरण दिने प्रवक्ता शर्माले बताए । ६ वटा प्रदेशमा कांग्रेस प्रतिपक्षमा बस्ने भएकाले कांग्रेसले मुख्यमन्त्री र सभामुखको सन्दर्भमा खासै गृहकार्य गरेको छैन । प्रवक्ता शर्माले प्रदेश स्तरमा बन्ने संसदीय समितिहरू कांग्रेसले पाउने र त्यहाँ कसलाई जिम्मेवारी दिने प्रदेश सांसद्को पहिलो बैठकपछि छलफल हुने बताए । उनले भने, मुख्यमन्त्री र सभामुख वाम गठबन्धन र मधेसी गठबन्धनले बनाउने निश्चित देखिएकाले हामीले खासै गृहकार्य गरेका छैनौं, उम्मेदवारी दिने वा छाडिदिने समयमै निर्णय गर्छौं । प्रवक्ता शर्माका अनुसार पार्टी सभापति तथा प्रधानमन्त्री शेरबहादुर देउवाले अनौपचारिक छलफल गरिरहेका छन् । प्रदेश १, ३, ४, ५, ६ र ७ मा वाम गठबन्धनले सरकार बनाउने बहुमत पाएका छन् भने प्रदेश २ मा संघीय फोरम नेपाल र राजपाको बहुमत छ । वाम गठबन्धन र मधेसी पार्टी प्रदेश सरकार गठनको प्रयासमा जुटीसकेका छन् । संसदीय समितिमा नियुक्ति पर्खेर बसेको प्रतिपक्षी कांग्रेस प्रदेश संसदीय दलको नेता चयनको गृहकार्य गरिरहेको छ । राष्ट्रियसभा निर्वाचनमा मधेसी दलहरूसँग अघोषित सहकार्य गरेको कांग्रेस प्रदेश २ मा संघीय फोरमराजपा गठबन्धनको सरकारमा सहभागी हुने चर्चा चलेको थियो । कांग्रेस नेताहरूका अनुसार यसबारे राष्ट्रियसभाको निर्वाचनपछि मात्र छलफल हुनेछ । कांग्रेससँग प्रदेश १ का कुल ९३ जनामध्ये २१ सांसद, प्रदेश २ मा कुल १ सय ७ जनामध्ये १९ सांसद, प्रदेश ३ मा कुल १ सय १० जनामध्ये २२ सांसद, प्रदेश ४ मा कुल ५७ जनामध्ये १५ सांसद, प्रदेश ५ मा कुल ९० जनामध्ये १९ सांसद, प्रदेश ६ मा कुल ४० जनामध्ये ६ सांसद र प्रदेश ७ मा ५३ जनामध्ये १२ सांसद छन् ।"
राष्ट्रपतिलाई भेटेपछि प्रधानमन्त्री भेट्न बालुवाटारमा स्वराज,काठमाडौँः भारतीय विदेश मन्त्री सुष्मा स्वराजले राष्ट्रपति विद्यादेवी भण्डारीसँग भेटवार्ता गरेकी छन् । शीत्तल निवासमा पुगेर विदेशमन्त्री स्वराजले राष्ट्रपति भण्डारीसँग भेटवार्ता गरेकी हुन् । भेटवार्ताका क्रममा दुई नेत्रीबीच समसामयिक विषयमा कुराकानी भएको छ । विदेशमन्त्री स्वराजले तीनवटै निर्वाचन सफलतापूर्वक सम्पन्न गराएकोमा राष्ट्रपति भण्डारीलाई बधाई समेत दिएकी छन् । उनले भेटका क्रममा राष्ट्रपतिसँग दुई देशबीचको सम्बन्ध बहुआयामिक रहेको बताउँदै यसलाई अझ मजबुत बनाउनुपर्नेमा जोड दिएकी थिइन् ।
अझै आएनन् सचिवालयमा कर्मचारी,"जनकपुरधाम : माघ २१ गते बस्ने प्रदेश २ को प्रदेशसभा अधिवेशनका लागि कार्यसूची तय भएको छ। प्रदेश प्रमुखको आह्वानमा बिहीबार बसेको सर्वदलीय बैठकले प्रदेशसभाको पहिलो बैठक सञ्चालनका लागि कार्यसूची तयार गरेको हो। बैठकमा प्रदेशसभा सदस्य, सभामुख, कर्मचारी, मर्यादापालकको पोसाक, प्रदेशसभा सदस्यहरूको सिट निर्धारण, सभाको अन्तरिम कार्यविधि, कार्यव्यवस्था परामर्श समिति गठनसहितका विषयमा छलफल भएको थियो। बैठकलाई व्यवस्थित, मर्यादित र संसदीय मूल्यमान्यताअनुसार सञ्चालन गर्ने सन्दर्भमा बैठकमा बृहत छलफल भएको संघीय संसद् सचिवालयका सहसचिव वंशीराज पौडेलले जानकारी दिए। अधिवेशनका लागि सहजकर्ताका रूपमा आएका सहसचिव पौडेलले आगामी २१ गते शैक्षिक तालिम केन्द्रमा हुने पहिलो बैठक व्यवस्थित रूपमा सञ्चालन गर्ने विषयमा गहन छलफल भएको बताए। बैठकमा आएको सुुझावअनुसार प्रदेशसभा सदस्यको पोसाकका हकमा कफी रङको कोट र बन्डी अनिवार्य गरिएको छ। मर्यादापालकका लागि सफारी सुटलाई पोसाक निर्धारण गरिएको छ। बैठकमा प्रदेशसभा सदस्यले आआफ्नो अनुकूलताअनुसार भाषा प्रयोग गर्न पाउने भएका छन्। प्रदेशसभा सञ्चालनका लागि नियमावली मस्यौदा वितरण गरिएको उनले बताए। प्रदेशसभा सदस्यले अध्ययन गरी २० गते पुनः सर्वदलीय बैठकमा सुझाव प्रस्तुत गर्नेछन्। बैठकको एजेन्डा तय गर्न ११ सदस्यीय परामर्श समिति गठन गर्ने प्रक्रिया सुरु भएको उनले बताए। संघीय संसद् सचिवालयबाट सहजकर्ताका रूपमा खटिएका कर्मचारीका भरमा पहिलो बैठक सञ्चालन हुनेछ। पहिलो बैठकको १५ दिनभित्र सभामुख चयन गर्ने संवैधानिक व्यवस्था रहेको हुनाले सोहीअनुसार प्रक्रिया अघि बढ्नेछ, उनले भने। प्रदेश प्रमुख रत्नेश्वरलाल कायस्थले बैठकलाई प्रभावकारी बनाउने विषयमा प्रदेशसभा सदस्यलाई आग्रह गरेका थिए। पहिलो बैठकमा मुख्य विषयहरूमाथि केन्द्रित रहनुपर्ने उनको भनाइ थियो। प्रदेशसभा सचिवालय सञ्चालनका लागि सरकारले पठाएका कर्मचारी हालसम्म नआउँदा केही समस्या देखिएको छ। मन्त्रालयले ३८ कर्मचारी खटाए पनि एक जना पनि कार्यस्थलमा आएका छैनन्। पौडेलले भने, संघीय संसद् सचिवालयले हामी चार जना कर्मचारीलाई सहजकर्ताका रूपमा मात्र पठाएको हो, उनले भने, सरकारले खटाएका कर्मचारी कार्यभार सम्हाल्न नआउँदा उनीहरूलाई प्रक्रियाको विषयमा जानकारीसमेत गराउन पाएका छैनौं। संघीय संसद् सचिवालयबाट सहजकर्ताका रूपमा खटिएका सहसचिव पौडेलसहित चार कर्मचारीका भरमा पहिलो बैठक सञ्चालन हुने देखिएको छ। जनकपुरको अधिकृत संगममा भएको सर्वदलीय बैठकमा प्रदेश प्रमुख कायस्थसहित दलहरूका तर्फबाट तीनतीन प्रतिनिधि, प्रदेशसभा सदस्य, प्रमुख जिल्ला अधिकारी, सुरक्षा निकायका प्रमुखहरूको उपस्थिति थियो।"
सुष्माले उपेन्द्रलाई सोधिन्ः संशोधनको मुद्दा कहाँ पुग्यो ?,"काठमाडौँः नेपाल भ्रमणमा रहेकी भारतीय विदेशमन्त्री सुष्मा स्वराजले शुक्रबार बिहान संघीय समाजवादी फोरम नेपालका अध्यक्ष उपेन्द्र यादवसँग भेटवार्ता गरेकी छन् । होटल सोल्टीमा करिब आधा घण्टासम्म भएको भेटवार्ताका क्रममा विदेशमन्त्री स्वराजले प्रदेश र प्रतिनिधि सभा निर्वाचनबाट नयाँ जनादेश प्राप्त भएको अवस्थामा संविधान संशोधन प्रक्रियाबारे चासो राखेकी थिइन् । भेटमा नयाँ सरकार गठनदेखि संविधान संशोधनको मुद्दाबारेमा पनि छलफल भयो, यादवनिकट स्रोतले भन्यो, २ नम्बर प्रदेशमा मुख्यमन्त्री चयनबारे पनि दुई नेताबीच वार्ता भएको छ । विदेश मन्त्री स्वराजले संविधान संशोधनबाट मधेसका मुद्दा सम्बोधन भए नभएको बारे गम्भीर चासो राख्नु भएको छ । स्वराजको चासोलाई सम्बोधन गर्दै अध्यक्ष यादवले नयाँ जनमतपछि संशोधनको मुद्दालाई अघि बढाउनेबारेमा आफूहरु छलफलमै रहेको बताएका थिए । यसअघि स्वराजले एमाले अध्यक्ष केपी ओली र एमालेको टोलीसँग भेटेपछि राष्ट्रिय जनता पार्टी नेपालका नेताहरुलाई बिहीबार राति भेटेकी थिइन् ।"
"देउवा, ओलीदेखि राष्ट्रपतिसम्मलाई बधाई दिएर फर्किइन् स्वराज","काठमाडौँ: दुई दिने नेपाल भ्रमणमा आएकी भारतीय विदेश मन्त्री सुष्मा स्वराज प्रधानमन्त्री शेरबहादुर देउवासँग लन्च मिटिङ गरेर नयाँ दिल्ली फर्किएकी छन् । एमाले अध्यक्ष तथा भावी प्रधानमन्त्री केपी शर्मा ओलीबाट बिहीबार साँझ सुरु गरेको स्वराजको भेटवार्ता अन्तिममा प्रम देउवाको सरकारी निवास बालुवाटारमा पुगेर टुंगिएको थियो । प्रधानमन्त्री देउवासँग बालुवाटारमा भएको भेटका क्रममा स्वराजले आफू नयाँ संविधान बनेपछि तीनवटै तहका निर्वाचन सम्पन्न गराएको बधाई दिन आएको बताएकी थिइन् । नयाँ संविधान बनेपछि तीनै तहका निर्वाचन सफलतापूर्वक सम्पन्न गरेकोमा बधाई दिन आएकी हुँ', स्वराजको भनाई उधृत गर्दे प्रम देउवाका विदेश मामिला सल्लाहकार दिनेशचन्द्र भट्टराईले सञ्चारकर्मीहरुसँग भने, 'विदेशमन्त्री स्वराजले प्रधानमन्त्रीसँग भेट गर्दै नेपालभारत सम्बन्धका विविध आयामबारे कुरा गर्नुभयो । दुई देशबीचको सम्बन्धलाई अझ प्रगाढ र सुदृढ बनाउन दुवै पक्षले गर्नुपर्ने कामबारे पनि बैठकमा कुराकानी भयो ।' बालुवाटारमा प्रधानमन्त्री देउवासहित अन्य केही मन्त्रीहरु र सरकारका उच्च अधिकारीसहित दुई नेताबीच वार्ता भएको हो । भेटमा अर्थमन्त्री ज्ञानेन्द्रबहादुर कार्की, वाणिज्य मन्त्री सुनिलबहादुर थापा र अर्थराज्यमन्त्री उदय शमशेर राणा पनि सहभागी थिए । भेटवार्तामा प्रधानमन्त्री देउवाले भारतीय विदेशमन्त्रीलाई स्वागत गर्न पाउँदा खुसी लागेको बताएका छन् । उनले यो भेटमा नेपालभारतबीचको बहुआयामिक सम्बन्धलाई अझ बलियो बनाउन विदेशमन्त्री स्वराजसँग छलफल भएको बताएका थिए । उता भारतीय विदेश मन्त्रालयका प्रवक्ता रभिषकुमारले नेपालको नयाँ संविधान बनेपछि तीनै तहको निर्वाचन गराउन सफल भएकोमा स्वराजले देउवालाई बधाई दिएकी थिइन् । 'भेटमा विदेशमन्त्री स्वराजले प्रम देउवालाई निर्वाचन गराउन सफल भएकोमा बधाई दिनुभएको छ', उनले ट्विटरमार्फत् भनेका छन्, 'यो बैठकमा नेपालभारतबीचको द्विपक्षीय र एैतिहासिक सम्बन्ध तथा यसका बहुआयामिक पाटाबारे दुई नेताबीच सौहार्दरुपमा कुराकानी भयो ।' यसघि स्वराजले एमाले अध्यक्ष केपी ओली र एमालेका नेताहरुसँग होटल सोल्टीमा भेटवार्ता गरेकी थिइन् । बिहीबारे राष्ट्रिय जनता पार्टी नेपालका अध्यक्ष महन्थ ठाकुरसहितसँग उनले भेटवार्ता गरिन् शुक्रबार बिहानदेखि नै उनी भेटवार्तामा व्यस्त भइन् । शुक्रबार बिहान ९ बजे माओवादी केन्द्रका अध्यक्ष पुष्पकमल दाहाल प्रचण्डलाई उनले होटल सोल्टीमा भेटिन् । त्यसपछि होटल सोल्टीमै संघीय समाजवादी फोरम नेपालका अध्यक्ष उपेन्द्र यादवलाई पनि उनले भेटेर मधेस र संविधान संशोधनबारे संवाद गरिन् । होटल सोल्टीबाट निस्केपछि उनले राष्ट्रपति विद्यादेवी भण्डारीसँग शीत्तल निवासमा भेट गर्दै निर्वाचन गराएकोमा बधाई दिइन् । उनी त्यहाँबाट प्रम देउवालाई भेट्न बालुवाटार झरिन् । त्यहाँ करिब एक घण्टाको संवाद सकेपछि शुक्रबारै दिउँसो स्वदेश फिर्ता भइन् ।"
प्रधानमन्त्री देउवा र विदेशमन्त्री स्वराजबीच बालुवाटारमा वार्ता,"काठमाडौँः नेपाल भ्रमणमा रहेकी भारतीय विदेशमन्त्री सुष्मा स्वराज र प्रधामन्त्री शेरबहादुर देउवाबीच सरकारी निवास बालुवाटारमा भेटवार्ता भइरहेको छ । बिहीबार नेपाल भ्रमणमा आएकी स्वराजले एमाले अध्यक्ष केपी ओलीबाट भेटवार्ता सुरु गरेर प्रधानमन्त्री देउवालाई भेटेपछि भेटको श्रृंखला टुंग्याउनेछिन् । भेटका क्रममा अर्थमन्त्री ज्ञानेन्द्रबहादुर कार्की, वाणिज्य मन्त्री सुनिलबहादुर थापा र अर्थराज्यमन्त्री उदय शमशेर राणा पनि सहभागी छन् । भेटवार्तामा प्रधानमन्त्री देउवाले भारतीय विदेशमन्त्रीलाई स्वागत गर्न पाउँदा खुसी लागेको बताएका छन् । उनले यो भेटमा नेपालभारतबीचको बहुआयामिक सम्बन्धलाई अझ बलियो बनाउन विदेशमन्त्री स्वराजसँग छलफल भइरहेको बताएका छन् ।      '    ,  ,                   (_)  ,"
प्रदेश ७ मा पहिलो बैठकको तयारी तीव्र,"धनगढी : प्रदेश ७ को पहिलो बैठकको तयारी तीव्र पारिएको छ। जिल्ला समन्वय समिति कैलालीको धनगढीस्थित भवनको मर्मत, रङरोगन, पर्खाल निर्माण, सभाहलको आन्तरिक सजावट एवं मर्मत, परिसरमा ब्लक लगाउने काम, सभामुख र संसदीय दलका कक्षको मर्मतलगायत काम तीव्र छन्। प्रदेश प्रमुख मोहनराज मल्लले माघ २१ गते प्रदेशसभाको पहिलो बैठक आह्वान गरेका छन्। प्रदेशसभा भवनको सिट विभाजनको काम सकिएको छ, हलमा रङरोगन पनि सकिएको छ। शुक्रबारसम्म पर्खालको प्लास्टर र संसद् भवनको चारैतिर ग्रिल लगाउने काम पनि सकिनेछ, प्रदेश कार्यालय व्यवस्थापन समितिका सदस्य सचिव तथा सहरी विकास तथा भवन निर्माण विभाग धनगढीका प्रमुख रवीन्द्र बोहराले भने। प्रदेशसभा भवनको मर्मतका लागि आठजना निर्माण व्यवसायीले काम गरिरहेका छन्। माघ २० गतेसम्म संसद् भवनका कुर्सी, टेबल, माइक जडान गरिसक्ने उनले बताए। कुर्सी, टेबल निर्माण भइसकेका छन्, सभामुखको रोस्टम पनि बनिसकेको छ। अब ल्याएर जोड्न मात्रै बाँकी छ, बोहराले भने। कर्मचारी नआउँदा समस्या प्रदेशसभा संसद् सचिवालय सञ्चालन गर्न चार जना कर्मचारी धनगढी पुगेका छन्। २७ जना कर्मचारीको दरबन्दी रहेको प्रदेश संसद् सचिवालयमा चार जना कर्मचारी बुधबार मात्रै त्यहाँ पुगेका हुन्। प्रदेशसभा भवनको मर्मतका लागि आठजना निर्माण व्यवसायीले काम गरिरहेका छन्। सहसचिव मुरारी महतको नेतृत्वमा उपसचिव झलक शर्मा उपाध्याय, कम्प्युटर अपरेटर जगदीश न्यौपाने र प्राविधिक श्रीधर गेलाल धनगढी पुगेका हुन्। उनीहरूले संसद् सचिवालय सञ्चालन गर्न कर्मचारीलाई प्रशिक्षण दिनेछन्। उनीहरू बुधबार धनगढी पुगेलगत्तै काममा लागेका छन्। तर कामको चाप धेरै हुँदा कर्मचारीले संसद् भवनबाहिरै कुर्सीटेबल लगाएर काम थालेका छन्। संसद् सचिवालयको टुंगो नलागेकाले बाहिरै बसेर काम गरिहेका छौं, सहसचिव महतले भने, पहिलो बैठक सञ्चालन गरेर कर्मचारीलाई प्रशिक्षण दिएर म एक हप्तामा फर्किन्छु। अरू तीनजना साथी एक महिना बसेर संसद् सञ्चालनको प्रक्रिया सिकाउनेछन्। मुख्यमन्त्रीको कार्यालयका सचिव प्रदीपराज कँडेल र आन्तरिक मामिला तथा कानुन मन्त्रालयका सचिव पीताम्बर घिमिरे बिहीबार धनगढी आएको कैलालीका प्रमुख जिल्ला अधिकारी गोविन्दप्रसाद रिजालले बताए। मुख्यमन्त्रीको कार्यालयको निर्माण तिब्र मुख्यमन्त्रीको कार्यालयलाई पनि एक हप्तामा सक्ने गरी काम भइरहेको छ। साविकको सडक डिभिजनको जग्गामा सेती अञ्चल यातायात व्यवस्था कार्यालयका लागि निर्माणको अन्तिम चरणमा रहेका भवनलाई मुख्यमन्त्रीको कार्यालयका लागि छनोट गरिएपछि त्यहाँ पनि रातदिन लगाएर काम भइरहेको छ। अहिले उक्त भवनमा रङरोगन, टायल मार्बल लगाउने र परिसरमा ब्लक बिछ्याउने काम भइरहेको छ। संसद् भवन र मुख्यमन्त्रीको भवनका लागि कुर्सीटेबलको डिजाइन पनि गरेर निर्माणका लागि अर्डर भइसकेको बोहराले बताए।"
प्रदेश नं ७ को मुख्यमन्त्रीमा माओवादीबाट त्रिलोचन भट्ट सिफारिस,"धनगढी : माओवादी केन्द्रले प्रदेश नं ७ को मुख्यमन्त्रीका लागि डोटीबाट प्रदेशसभामा निर्वाचित सांसद त्रिलोचन भट्टलाई सिफारिस गरेको छ । वाम गठबन्धनले प्रदेश नं ७ मा मुख्यमन्त्री माओवादी केन्द्रलाई दिने सहमति गरेसँगै उक्त दलले शुक्रबार पार्टीको प्रदेश कार्यालयबाट सांसद भट्टको नाम सिफारिस गरेको हो । उक्त दलका प्रदेश नं ७ संयोजक लक्ष्मणदत्त जोशीले शुक्रबार काठमाडौँमा भएको प्रदेश कार्यालयको बैठकले भट्टलाई मुख्यमन्त्रीमा सिफारिस गरेको जानकारी दिए । उनले भने, अब दुईतीन दिनभित्र केन्द्रले निर्णय गर्छ होला । यसअघि २०६४ र २०७० सालको संविधानसभाको निर्वाचनमा भट्ट पराजित भएका थिए । बिहीबारसम्म माओवादीभित्र भट्टसँगै कैलालीबाट निर्वाचित सांसद वीरभान चौधरी र दार्चुलाका सांसद मानबहादुर धामीको नाम चर्चामा थियो । प्रदेशसभामा उक्त दलबाट प्रत्यक्ष र समानुपातिक गरी १४ सांसद छन् । प्रदेश नं ७ को अस्थायी मुकाम धनगढीलाई नै कायम गर्ने गरी पहाडलाई मुख्यमन्त्री दिन सन्तुलन मिलाउने क्रममा भट्टलाई माओवादीले सिफारिस गरेको आँकलन गरिएको छ । त्यसैगरी प्रदेशसभामा १२ जना सांसद रहेको नेपाली कांग्रेसले पनि आवश्यकताअनुसार निर्णय लिएर मुख्यमन्त्रीका लागि अघि बढ्ने संकेत गरेको छ । डडेल्धुराबाट प्रदेशसभामा निर्वाचित सांसद एवं पार्टीका जिल्ला सभापति कर्णबहादुर मल्लले मुख्यमन्त्रीको उम्मेदवारका सम्बन्धमा केन्द्रको निर्देशनअनुसार शनिबारदेखि छलफल गरेर अघि बढ्ने बताए । पार्टीले सातवटै प्रदेशमा केन्द्रबाट नेता खटाएको छ । सांसद मल्लले भने, छलफल गर्छौं र आवश्यताअनुसार निर्णय लिन्छौँ । प्रदेश नं ७ मा काँग्रेसबाट चार निर्वाचित र आठ समानुपातिक गरी १२ सांसद छन् । प्रदेश नं ७ मा दुईजना सांसद रहेका राष्ट्रिय जनता पार्टीले पनि पार्टीमा छलफल गरेरमात्रै मुख्यमन्त्रीमा कुन दललाई सहयोग गर्ने भन्ने टुंगो लगाउने छ । राष्ट्रिय जनता पार्टीबाट प्रदेश सांसद रहनुभएका मालामती रानाले वाम गठबन्धनले मुख्यमन्त्रीको उम्मेदवार टुंगो लगाएपछि मात्रै आफूहरु निर्णय लिन छलफल गर्ने बताए । त्रिपन्नजना सांसद रहेको प्रदेश नं ७ मा नेकपा ९एमाले० का २५, माओवादी केन्द्रका १४, नेपाली काँग्रेसका १२ र राष्ट्रिय जनता पार्टीका दुईजना सांसद छन् । रासस"
यस्ता छन् प्रदेश सरकारका अधिकार,"काठमाडौं : सातै प्रदेशमा प्रदेशसभाको बैठक बस्ने क्रममा बुधबार प्रदेश ३ को प्रदेशसभाको पहिलो बैठक हेटौंडामा बसेको छ । संविधानअनुसार अब प्रदेशसभाले दुई साताभित्रै सातै प्रदेशमा प्रदेश सरकार गठन गर्ने छन् । गठनलगत्तै प्रदेश सरकारले प्रदेशमा आवश्यक मन्त्रालय, विभाग र सरकारी कार्यालयको अन्तिम टुंगो लगाउने छन् । अहिले केन्द्रीय सरकारले प्रदेशमा मुख्यमन्त्री तथा मन्त्रिपरिषद्को कार्यालयसहित ७ वटा मन्त्रालयको व्यवस्था गरे पनि प्रदेश सरकारले त्यसमा तत्काल थपघट गर्न सक्ने सरकारद्वारा गठित अधिकारसम्पन्न संघीय प्रशासन पुनःसंरचना कार्यान्वयन समितिका अध्यक्ष काशीराज दाहालले जानकारी दिए । उनका अनुसार प्रदेशमा आवश्यक कृषि, पर्यटन, स्वास्थ्य, उर्जा, पर्यटन, शिक्षा, सिँचाइलगायत कार्यालय प्रदेश सरकार आफैंले स्थापना गर्नेछ । प्रदेशका विभिन्न मन्त्रालय मातहत रहने गरी प्रदेश सरकारले आवश्यकताको सिद्धान्तमा आधारित रही विभिन्न विभागसमेत आफैं स्थापना गर्न सक्नेछ । समिति अध्यक्ष दाहालले प्रदेश लोकसेवा आयोग गठन नहुन्जेल प्रदेश सरकारले प्रदेशमा कर्मचारी भर्ना गर्न नपाउने बताए । संविधानको धारा ३०२ अनुसार तत्काल कार्यरत निजामती कर्मचारी समायोजन गरी प्रदेशमा पठाउनु पर्ने व्यवस्था छ । त्यसरी प्रदेशमा कर्मचारी पठाएपछि रिक्त हुने र थपिएका अन्य दरबन्दीका लागि मात्र प्रदेश लोकसेवामार्फत कर्मचारी भर्ना गर्न सकिने उनले बताए । संविधानको धारा २४४ मा प्रत्येक प्रदेशमा कानुन बमोजिम लोकसेवा आयोगको व्यवस्था गरिएको छ । संघीय सरकारले कानुनअनुसार तयार पारेको आधार र मापदण्डमा रही आयोगले कर्मचारी भर्ना गर्न सक्ने व्यवस्था रहेको उनले जानकारी दिए । प्रदेशका विभिन्न मन्त्रालय मातहत रहने गरी प्रदेश सरकारले आवश्यकताको सिद्धान्तमा आधारित रही विभिन्न विभागसमेत आफैं स्थापना गर्न सक्नेछ । समिति अध्यक्ष दाहालका अनुसार अब प्रदेशले केन्द्रीय सरकारसँग वित्तिय समन्वय र प्रशासनिक समन्वय गर्दै अघि बढ्नु पर्छ भने केन्द्रीय सरकारले पनि प्रदेश सरकारलाई सहयोग गर्नुपर्छ । हाम्रो संघीयता कोअपरेटिभ मोडेलको हो त्यसैले संघ, प्रदेश र स्थानीय तहबीच समन्वय र सहयोगको भावना हुनै पर्छ, उनले भने । संविधानको धारा २३२ मा पनि संघ, प्रदेश र स्थानीय तहबीचको सम्बन्ध सहकारिता, सहअस्तित्व र समन्वयको सिद्धान्तमा आधारित हुनु पर्ने उल्लेख छ । संविधानको धारा १८७ ले प्रदेशसभालाई विशेषाधिकार दिएको छ । यसअनुसार प्रदेशसभामा पूर्ण वाक् स्वतन्त्रता रहने र प्रदेशसभामा व्यक्त गरेको कुनै कुरा वा दिएको कुनै मतका आधारमा कुनै पनि सदस्यलाई पक्रने, थुन्ने वा निजउपर कुनै अदालतमा कारबाही चलाउन सकिने छैन । प्रदेशसभाका सभामुख, उपसभामुख तथा सदस्यको पारि श्रमिक र सुविधा प्रदेश कानुनबमोजिम हुने उल्लेख छ । प्रदेशमा जान कर्मचारी अनिच्छुक स्थानीय तहमा जान अनिच्छा जनाएका कर्मचारी प्रदेश सरकारमा जान पनि अनिच्छुक देखिएका छन् । प्रदेशमा आवश्यक सरकारी कार्यालयहरू स्थापना भइ नसकेका, साधनस्रोतको अभाव र प्रदेश कार्यालयमा तत्काल कार्यस्थल अभाव रहेको भन्दै कर्मचारी प्रदेशमा जान अनिच्छुक देखिएको सामान्य प्रशासन मन्त्रालयले जनाएको छ । सामान्यले झण्डै ४ सय हाराहारीमा कर्मचारी प्रदेशमा खटाए पनि आधाभन्दा धेरै कार्यस्थल नपुगेको बताइएको छ ।"
पेचिलो बन्दै प्रदेश एकमा मुख्यमन्त्रीको प्रतिस्पर्धा,"काठमाडौं : प्रदेश नम्बर १ को मुख्यमन्त्रीका लागि नेकपा एमालेका सचिव भीम आचार्य र पोलिटब्यूरो सदस्य शेरधन राईबीच रस्साकस्सी भएको छ। अध्यक्ष केपी शर्मा ओलीनिकट राई र नेता झलनाथ खनालनिकट आचार्यले मुख्यमन्त्रीमा बलियो दाबेदारी गरिरहेका छन्। फागुन ३ गते भित्र मुख्यमन्त्री चयन भइसक्नु पर्नेछ। राईले मूख्यमन्त्रीकै लागि प्रदेश सभा रोजेका हुन् भने आचार्य प्रदेश सभामा आइसकेपछि मुख्यमन्त्रीको दाबेदारका रुपमा देखिएका हुन् । सुनसरी क्षेत्र नम्बर १ खबाट विजयी एमाले प्रदेश संयोजक आचार्य र भोजपुर 'ख' बाट विजयी प्रदेश सहसंयोजक राईले आफ्नो पक्षमा लविङ गरिरहेका छन् । राष्ट्रिय सभाको निर्वाचनपछि एमालेले सर्वसम्मति नभए चुनावबाट मुख्यमन्त्री छान्ने निर्णय गरेपछि पूर्व सञ्चारमन्त्री राई र पर्यटनमन्त्री आचार्य प्रदेश सभा सदस्यलाई आफ्नो पक्षमा तान्न जोडतोडका साथ लागिरहेका छन्। आचार्य र राईले संघीय राजधानी काठमाडौंमा पत्रकार सम्मेलन गरेर मुख्यमन्त्रीको दाबी गरिरहेका छन्। पढ्नुस्: आचार्य र रार्इमध्ये को बन्लान् मुख्यमन्त्री ? ९३ जना प्रदेश सभा सदस्य रहेको प्रदेश १ मा एमाले एक्लैको बहुमत छ। एमालेले यो प्रदेशमा ५१ सिट जितेको छ। जसमा शेरधनको पक्षमा बहुमत हुने उनको पक्षको दाबी छ। ओली पक्षका मोरङ जिल्ला अध्यक्ष विनोद ढकालले शेरधनले चुनाव भएमा कन्फर्म जित्ने बताए। ओली पक्षका राईको पक्षमा ३० सांसद रहेका उनी पक्षधरको दाबी छ । आचार्य पक्षधर आफ्नो पक्षमा बहुमत रहेको दाबी गरिरहेको छ । जीवन निर्णायक ? नेता माधवकुमार नेपाल पक्षका मोरङ क्षेत्र नम्बर ४ खका जीवन घिमिरेले पनि मुख्यमन्त्रीमा दाबेदारी गरिरहेका छन्। मोरङका घिमिरे र रामकुमार ओझा लगायत सांसद अहिलेको अवस्थामा आचार्यको विपक्षमा उभिएका छन्। नेपाल पक्षका भोजपुरका राजेन्द्र राई र खोटाङका राजन राई समेत मौन देखिएका छन्। राजेन्द्रले चुनावको समयमा शेरधन मुख्यमन्त्री हुने प्रचार गरेका कारण अहिले आचार्यको पक्षमा लाग्न समस्या भइरहेको छ। मुख्यमन्त्रीको दाबी गरिरहेका घिमिरेले समेत आफुसँग स्पष्ट बहुमत रहेको दाबी गरे। उनले माधव नेपाल र झलनाथ खनालसँग कुरा गरेरै उम्मेदवारी घोषणा गरेको बताए। मेरो उम्मेदवारी व्यक्तिगत होइन, नेतासँग कुराकानी गरेरै मैले घोषणा गरेको हुँ,' उनले भने, 'म उठ्ने नै हो, हल्ला गर्न मात्र उम्मेदवारी घोषणा गरेको होइन, बहुमत सांसद म प्रति सकारात्मक हुनुहुन्छ। विवादले आचार्य समस्यामा भीम आचार्य मन्त्री हुँदा र मंसिरको चुनावमा गुटबन्धी गरेर टिकट वितरण गरेको भन्दै विवादित भएका थिए। उनीविरुद्ध इटहरीमा एमाले कार्यकर्ताले सडकमै ओर्लेर अन्तरघाती भन्दै नाराबाजी नै गरेका थिए । ९३ जना प्रदेश सभा सदस्य रहेको प्रदेश १ मा एमाले एक्लैको बहुमत छ। एमालेले यो प्रदेशमा ५१ सिट जितेको छ। जसमा शेरधनको पक्षमा बहुमत हुने उनको पक्षको दाबी छ। ओली पक्षका मोरङ जिल्ला अध्यक्ष विनोद ढकालले शेरधनले चुनाव भएमा कन्फर्म जित्ने बताए। ओली पक्षका राईको पक्षमा ३० सांसद रहेका उनी पक्षधरको दाबी छ । आचार्य पक्षधर आफ्नो पक्षमा बहुमत रहेको दाबी गरिरहेको छ । आचार्यविरुद्ध प्रतिनिधि सभा र प्रदेश सभा निर्वाचनमा उम्मेदवारहरुबाट पैसा खाएको भन्दै पार्टीमा उजुरी समेत परेको छ। आचार्यले समानुपातिकको टिकट वितरणमा आफू निकटलाई बढी टिकट दिएर सांसद बनाएका छन्। समानुपातिकमा आचार्य पक्षधर धेरै छन्। प्रदेश १ मा समग्रमा नेपाल र खनाल पक्षको पल्लाभारी देखिएपनि नेपालपक्षकै २ जनाको दाबेदारीले शेरधनलाई फाइदा हुने देखिएको छ। शेरधन फाइदामा ! आचार्य र घिमिरे मिलेर चुनाव लडेमा शेरधनलाई संसदीय दलको नेता बन्न फलामको चिउरा चपाएर सरह हुने देखिएको छ। घिमिरेको पक्षमा ८ जना भन्दा बढी सांसद रहेका छन्। शेरधनको पक्षमा हिक्मत कार्की, जगदिश कुशियत, सर्वध्वज साँवा लिम्बू, लिलम बस्नेत, श्रीप्रसाद मैनाली, तेजमान कन्द्ङवा, उत्तमकुमार बस्नेत, विमल कार्की, गणेश कम्वाङ, लक्ष्मण तिवारी लगायतको साथ छ। आचार्यलाई प्रदिप भण्डारी, बलबहादुर साम्सोहाङ लगायत बहुसख्यक सामुपातिक सांसदको साथ छ। जीवन घिमिरे पक्षमा ओझा र उपेन्द्रप्रसाद घिमिरे लगायत मोरङका अधिकांश सांसदको समर्थन छ।"
प्रदेशसभा अधिवेशन धमाधम तयारी,"विराटनगर : खाली हलभित्रको भित्तामा धमाधम रङरोगन हुँदै छ । कामदारले उप्किएको भुइँमा सिमेन्ट प्लास्टर गरी चिल्लो पारेका छन् । भित्तामा ठोकिएको सनमाइकामा पोतिएको खैरो रङ बिस्तारै सुक्दै छ । हाते माइक र साउन्ड सिस्टम मिलाउन प्राविधिक हतारहतार काम गरिरहेका छन् । सबै सिलिङ पंखामा सेतो रङ पोतेर एकै स्वरूपमा ढालिएको छ । एसी मेसिन साबिककै भित्तामा अड्याइएको छ । हलबाहिर असरल्ल राखिएका हरियो रङका कुर्सी सफा गरिएको छ । दुरुस्त पार्दै तिनलाई हार मिलाएर राख्ने तयारी छ । माघ २२ गते सोमबार हुने प्रदेश १ को पहिलो प्रदेशसभा अधिवेशन बस्ने जिसस हलमा कामदारसँगै संघीय संसद् सचिवालयका सहसचिव ध्रुव घिमिरे र उपसचिव सहजित राई पनि धपेडीमा छन् । उनीहरूको खटाइ बिहानै सुरु हुन्छ । यो टोलीलाई सचिवालयकै अधिकृत प्रदीप गुरागाईं र प्राविधिक शंकर वस्तीले सघाइरहेका छन् । एकातिर पहिलो प्रदेशसभा बैठकको पूर्वाधार तयार गर्ने र अर्कोतिर प्राविधिक पक्षसमेत मिलाउने जिम्मेवारीका कारण हामीलाई हतार छ, सहसचिव घिमिरेले भने । प्रदेश संसद्को बैठकदेखि सबै प्राविधिक पक्ष मिलाउन एक महिनाका लागि खटिएका उनले अब दुई दिनभित्र हल तयार गरिसक्ने योजना रहेको सुनाए । कामको चटारोबीच बिहीबार श्रमिकसँगै सभाहलभित्र भेटिएका उपचसचिव राईले भने, योजनाअनुसार काम भएनभएको अनुगमन गरिरहेका छौं । सुधार गर्नुपर्ने ठाउँमा सुधार गर्न निर्देशन पनि दिइरहेका छौं । हामी हतारमा तयारी गर्दै छौं । जिससमा प्रदेशसभा हलसँगै भुइँ तलामा सभामुख, उपसभामुख र प्रतिपक्षी दलका नेताको कार्यालयसमेत व्यवस्थापन भइरहेको छ । ० सिँगारपटारदेखि हल व्यवस्थापन गर्दै कर्मचारी ० कामदारसँगै संघीय संसद्का कर्मचारी धपेडीमा ० हल अब दुई दिनभित्र तयार पारिसक्ने योजना ० बैठकको कार्यसूची तय गर्न सर्वदलीय बैठक घिमिरेका अनुसार प्रदेश १ को पहिलो प्रदेशसभा बैठक आउने सोमबारलाई तोकिएको छ । त्यसअघि नै बैठकको कार्यसूची तय गर्न शनिबार सर्वदलीय छलफल गर्ने तयारी छ । छलफलबाट बैठक सञ्चालन, सभामुखको काम, कर्तव्य र अधिकार, संसद् बैठक व्यवस्थित रूपमा सञ्चालनका लागि कार्यव्यवस्था परामर्श समिति गठन गर्ने, प्रदेशसभा सदस्यको आचारसंहितालगायत विषय समेटिनेछ । पहिलो अधिवेशनको अध्यक्षता ज्येष्ठ सदस्य ओमप्रकाश सरागवीले गर्दै छन् । प्रदेशसभाको अन्तरिम कार्यविधि बनाउने विषयमा ज्येष्ठ सदस्यसँग छलफल गरेका छौं, घिमिरेले भने, शनिबार सर्वदलीय छलफलपछि यसलाई मूर्तरूप दिने तयारी छ । पहिलो बैठक बसेको १५ दिनभित्र सभामुख र उपसभामुख चयन गर्नुपर्ने भएकाले यसको मिति पनि तय गरिने र त्यसपछि मुख्यमन्त्री चयन तथा मन्त्रिमण्डल गठनको काम अघि बढ्ने उनले बताए । ज्येष्ठ सदस्य सरागवीले भने, यो ऐतिहासिक अवसरको अध्यक्षता गर्न पाउनु मेरो लागि भाग्य र अवसर दुवै हो । प्रदेश प्रमुख प्रा डा गोविन्दबहादुर तुम्बाहाङले प्रदेशसभा अधिवेशन बोलाइसकेका छन् । प्रदेशसभा अधिवेशनसँगै बहुमतप्राप्त दललाई सरकार बनाउन बाटो खुल्नेछ । प्रदेश १ मा समानुपातिसमेत गरी एमालेका ५१, कांग्रेसका २१, माओवादी केन्द्रका १६, संघीय फोरमका २, राप्रपाका १ र स्वतन्त्र १ गरी ९३ सांसद छन् ।"
उम्मेदवारले बुझाए खर्च विवरण,"दुनै : मंसिर १० मा सम्पन्न प्रदेश र प्रतिनिधिसभा निर्वाचनमा डोल्पाका उम्मेदवारले जिल्ला निर्वाचन कार्यालयमा खर्च विवरण बुझाएका छन् । प्रतिनिधिसभा निर्वाचन क्षेत्र नं १ अनि प्रदेशसभा निर्वाचन क्षेत्र नं क र ख रहेको डोल्पामा प्रतिनिधि र प्रदेशसभा गरी १० जना उम्मेदवारले चुनवामा भाग लिएका थिए । १८ हजार ९ सय ८९ जना मतादाता रहेको डोल्पाका सबै उम्मेदवारले निर्वाचन खर्च बुझएको जिल्ला निर्वाचन कार्यालय डोल्पाले जानकारी दिएको छ । प्रतिनिधिसभाका कांग्रेसका अंगतकुमार बुढाले २० लाख १३ हजार, वाम गठबन्धन तथा एमालेका धनबहादुर बुढाले सात लाख तीन हजार, नेकपा मालेका हर्कबहादुर ठकुल्लाले ६ लाख १२ हजार र राष्ट्रिय जनमुक्ति पार्टीका अर्जुनबहादुर शाहीले पाँच लाख ४५ हजार खर्च गरेको विवरण जिल्ला निर्वाचन कार्यालयका निमित्त निर्वाचन अधिकारी सुमन राईले जानकारी दिए । प्रदेशसभा कमा कांग्रेसका उम्मेदवार बेगम सिंह ठकुरीले तीन लाख ९० हजार ८ सय र वाम गठबन्धन तथा एमालेका नन्दसिंह बुढाले ६ लाख ५१ हजार आठ सय खर्च गरेको विवरण बुझाएका छन् । प्रतिनिधि र प्रदेशसभाका सबै उम्मेदवारले चुनावी खर्च विवरण बुझाएका हुन् । प्रदेशसभा निर्वाचन खमा कांग्रेस उम्मेदवार सुरेशबहादुर शाहीले तीन लाख ९० हजार आठ सय, माओवादी केन्द्रका वीरबहादुर शाहीले आठ लाख ९९ हजार २ सय ५०, नयाँ शक्ति पार्टी नेपालका पुष्पराज बुढाले दुई लाख ३५ हजार र स्वतन्त्र उम्मेदवार जयबहादुर डसाले दुई लाख १५ हजार खर्च विवरण बुझाएको जिल्ला निर्वाचन कार्यालय डोल्पाले जानकारी दिएको छ । प्रतिनिधिसभा र प्रदेशसभा निर्वाचनमा डोल्पाका सबै क्षेत्रमा वाम गठबन्धनले विजय हासिल गरेको छ ।"
प्रचण्ड र सुष्मा स्वराजको भेटमा के भयो कुराकानी ?,"काठमाडौं : माओवादी केन्द्रका अध्यक्ष पुष्पकमल दाहालप्रचण्ड र भारतीय विदेशमन्त्री सुष्मा स्वराज बीच भेटघाट भएको छ। पूर्व निर्धारित कार्यक्रम अनुसार सोल्टी होटलमा शुक्रबार बिहान ९:४० देखि साढे १० बजेसम्म स्वराज र प्रचण्ड बीच भेतवार्ता भएको प्रचण्डका प्रेस संयोजक मनहरी तिमिल्सिनाले जानकारी दिएका छन् । स्वराजसँगको भेटपछि प्रतिक्रिया दिँदै दाहालले अहिले उनको भ्रमण एक सद्भाव भ्रमणको रुपमा आफूले बुझेको बताए । साथै चुनावपछिको नेपालको परिस्थिति र सरकार गठनको तयारीका बारेमा कुराकानी भएको प्रतिकृया दिए । नेपालको भावी राजनीति कसरी अघि बढ्ला भनी जिज्ञासा राखेको र निर्वाचनमा विजयी भएकोमा बधाई शुभकामना दिएको बताए । आफूले नेपालका लागि राजनीतिक स्थायीत्व र विकास आवश्यक रहेको र मुख्य गरी दुई देशबीचको सहयोग र सद्भावका बारेमा नै कुराकानी भएको प्रष्ट्याए । साथै नेपालको राजनीतिक स्थायीत्व र विकासका लागि भारतको सधैं सहयोग रहने प्रतिवद्धता जनाएको दाहालले बताए। वाम गठबन्धन बारे स्वराजको धारणा कस्तो रह्यो ? भन्ने प्रश्नमा जवाफ दिँदै दाहालने भने, 'वाम गठबन्धनले मेजोरिटी ल्यायो, यो सकारात्मक कुरा भयो, यसमा उहाँले बढी भन्ने कुरा थिएन, हामीले पनि बढी भन्ने कुरा थिएन' विदेशमन्त्री स्वराजले शुक्रबार नै राष्ट्रपति विद्यादेवी भण्डारी र प्रधानमन्त्री देउबासहित कांग्रेस नेतासँग भेटवार्ता गर्ने कार्यक्रम रहेको छ। उनी आजै अपराह्न दिल्ली फिर्ता हुनेछिन् । यो पनि पढ्नोस् : 'सँगै मिलेर काम गरौं' बिहीबार दिउँसो काठमाडौं आएकी स्वराजले बिहीबार नै भावी प्रधानमन्त्रीको मुख्य दावेदार रहेका एमाले अध्यक्ष केपी ओलीसँग एकल र एमाले नेतासहित संयुक्त भेटवार्ता गरेकी थिइन् ।"
मुख्यमन्त्रीसहित चार मन्त्रालय एकै भवनमा,"बुटवल : रूपन्देहीमा निर्माण भएको सबैभन्दा अग्लो सरकारी भवनबाट प्रदेश ५ को शासन व्यवस्था चल्ने भएको छ। बुटवलको गोलपार्क नजिकै बनेको ६ तले श्रम कार्यालयको भवनमा मुख्यमन्त्रीसहित चार मन्त्रालय रहने छन्। भर्खरै निर्माण सकिएको भवनको उद्घाटनसमेत भएको छैन। ६ तले टावरको चौथो र पाँचौं तलामा मुख्यमन्त्री र मन्त्रिपरिषद्को कार्यालय बस्नेछ। यही भवनमा केही मन्त्रालय व्यवस्थापन हुन्छ, प्रमुख सचिव शंकर पाठकले भने। प्रदेश ५ मा सात वटा मन्त्रालयका लागि भवन व्यवस्थापन करिब टुंगिएको छ। मुख्यमन्त्रीसहित आन्तरिक मामिला तथा कानुन, आर्थिक मामिला तथा योजना र उद्योग, पर्यटन तथा वन मन्त्रालय ६ तले भवनमा राखिने भएको छ। पहिलो, दोस्रो र तेस्रो तलामा यी मन्त्रालय रहनेछन्। सामाजिक विकास मन्त्रालय सीप विकास तालिम केन्द्रको भवन रामनगरमा रहनेछ भने भौतिक पूर्वाधार मन्त्रालय यातायात व्यवस्था कार्यालयको भवनमा राख्ने तयारी छ। कृषि तथा सहकारी मन्त्रालय भूमिगत जलस्रोत कार्यालय हाटबजारमा रहने बताइएको छ। मुख्यमन्त्रीको कार्यालयमा प्रमुख सचिव, दुई सहसचिवसहित २१ जना कर्मचारी हुनेछन्। मन्त्रालय व्यवस्थापन गर्न केही सचिवसमेत बुटवल आइसकेका छन्। मुख्यमन्त्री राजस्व अनुसन्धानको भवन बुटवलमा बस्नेछन्। सभामुख, ६ जना मन्त्रीसहित केही कर्मचारीका लागि भैरहवास्थित भैलभुजको कार्यालयमा आवासको व्यवस्थापन गरिने भएको छ। आवासका लागि अन्य भवन पनि प्रयोग हुन सक्नेछन्। हामी भवन छनोटको काम गरिरहेका छौं। मर्मतपछि सबै कार्यालय उपयुक्त हुन्छ, प्रमुख सचिव पाठकले भने। प्रदेश प्रमुखको सचिवालय व्यापार संघमा राखिएको छ भने आवास सडक विभागको गेस्ट हाउसमा छ। संसद् सचिवालय र संसद् भवन बुटवल उद्योग वाणिज्य संघको भवनमा छ। यी निजी संस्थाले बनाएका भवन सरकारी जग्गामा बनेका भाडा तिर्नेनतिर्ने विषयमा निर्णय भइसकेको छैन। प्रदेश संसद्लाई नगरसभाका कुर्सी बुटवल : स्थानीय सरकारको संसद् भवनमा प्रयोग भएका कुर्सी प्रदेश ५ को संसद् भवनमा प्रयोग गरेको छ। प्रदेश ५ को बैठकस्थल निर्माणमा भएको ढिलाइका कारण बुटवल उपमहानगरपालिकाका पुराना कुर्सी प्रयोग गरिएका हुन्। संसद् बस्ने एक सय कुर्सीसहित सभामुखको रोस्टम र कुर्सी बुटवल उपमहानगरपालिकाका हुन्। बुटवल उपमहानगरले ६ महिनाअघि बसेको स्थानीयसभा बैठकमा ती कुर्सी प्रयोग गरेको थियो। तत्काल फर्निचर बन्ने नदेखिएपछि बुटवल उपमहानगरबाट कुर्सी ल्याउनुपरेको हो, संसद् बैठक व्यवस्थापन गर्न आएका संघीय संसद् सहसचिव सुरेन्द्र अर्यालले भने। माघ २१ गते हुने संसद् बैठक तयारी अन्तिम चरणमा पुगेको छ। पहिलो संसद् बैठकलाई ऐतिहासिक बनाउन सजावटको काम भइरहेको छ। संसद् भवनभित्र राजनीतिक दलका आधारमा कुर्सी व्यवस्थापन गरिएको छ। भुइँमा निलो र आकाशे रङको कार्पेट राखिएको छ। सभामुखको रोस्टमपछि पर्दा टाँगिएको छ। संसद्को कुर्सी पछाडि रेलिङ राखेर पत्रकार, पर्यवेक्षक र कर्मचारी राख्ने व्यवस्था गरिएको छ। संसद् भवनबाहिर मिडिया सेन्टरको व्यवस्था हुने अर्यालले बताए। पहिलो बैठकको कार्यसूची निर्माण गर्न शुक्रबार सर्वदलीय बैठक बस्दै छ। प्रदेश ५ मा जनमोर्चासहित राष्ट्रिय पाँच दलले संसद्मा प्रतिनिधित्व गरेका छन्। संसद् बैठकस्थल निर्माण सकिएपछि माघ २० गते बैठकको रिहर्सल हुने अर्यालले बताए।"
संयोजन समितिकै नेताले सोधे एकता कहाँ पुग्यो ?,"काठमाडौं : एमालेमाओवादी एकता अपेक्षाकृत रूपमा अगाडि बढ्न नसकेपछि एकता संयोजन समितिमै यस विषयमा प्रश्न उठेको छ । दुई पार्टी अध्यक्षलाई एकीकृत पार्टीको कार्यदिशा, नेतृत्वलगायत विषयमा छलफल गरी निचोड निकाल्न जिम्मेवारी दिए पनि अध्यक्षबीचको छलफल अल्झिएपछि समिति सदस्यले नै एकता प्रक्रियामा प्रश्न उठाएका हुन् । एमाले अध्यक्ष केपी ओलीनिवास बालकोटमा बिहीबार बसेको समिति बैठकमा माओवादी नेता नारायणकाजी श्रेष्ठले दुई अध्यक्षबीचको छलफलपछि एकता प्रक्रिया कहाँ पुग्यो भन्ने प्रश्न गरेका थिए । एकता प्रक्रिया कहाँ पुगेको हो, अब कसरी अगाडि बढ्ने हो ? श्रेष्ठले बैठकमा प्रश्न राखेका थिए । श्रेष्ठको त्यस्तो प्रश्नमा ओलीदाहालले एकता कसरी छिटो टुंग्याउने भन्ने स्पिरिटमा छलफल भइरहेको बताएको बैठकमा सहभागी एक नेताले जानकारी दिए । ओली उपचारका लागि बैंकक जानुअगाडि देखि नै दुई अध्यक्षबीच पटकपटक एक्लाएक्लै वार्ता भएका थिए । माघ १२ र १४ गते पनि दुई अध्यक्षबीच लामो संवाद भएको थियो । त्यस्तो भेटवार्तामा दुई अध्यक्षबीच वैचारिक राजनीतिक पक्ष र एकीकृत पार्टीको नेतृत्वका विषयमा मोटामोटी सहमति जुटाउने, त्यसलाई दस्तावेजीकरण गर्न कार्यदल गठन गर्ने र सरकार गठनअगाडि नै एकता गर्ने समझदारी पार्टी एकता संयोजन समितिमा भएको थियो । तर दुई अध्यक्षबीचको छलफल निष्र्कषमा पुग्नै ढिलासुस्ती भइरहेको छ । अझै पनि दुई अध्यक्षबीच एकदुई चरण छलफल हुने र एकता प्रक्रियालाई अगाडि बढाउने विषयमा कुरा भएको एमाले नेता सुरेन्द्र पाण्डेले जानकारी दिए । दुई पार्टी अध्यक्षलाई एकीकृत पार्टीको कार्यदिशा, नेतृत्वलगायत विषयमा छलफल गरी निचोड निकाल्न जिम्मेवारी दिए पनि अध्यक्षबीचको छलफल अल्झिएपछि समिति सदस्यले नै एकता प्रक्रियामा प्रश्न उठाएका हुन् । माओवादी केन्द्रका नेता श्रेष्ठले पनि संयोजन समितिका सदस्यबीच अनौपचारिक छलफल गर्ने र अध्यक्षहरूको छलफललाई पनि अगाडि बढाइने बताए । सकारात्मक ढंगले दुई नेताबीच छलफल चलिरहेको छ । अझै एकदुईपटक दुई अध्यक्षबीच छलफल गर्ने, एकता संयोजन समितिकै सदस्यबीचमा पनि अनौपचारिक छलफल गर्ने, त्यसपछि समिति बैठक बसी कार्यदल बनाएर अघि बढ्ने गरी प्रक्रिया अगाडि जान्छ, उनले भने । बैठकले प्रदेश सरकार गठनका लागि आपसी समझदारीसाथ सिट बाँडफाँट टुंगो लगाउन बनाएको कार्यदलको प्रतिवेदन संयोजन समिति बैठकले अनुमोदन गरेको छ । एमाले नेता सुवास नेम्वाङ र माओवादी नेता रामबहादुर थापा नेतृत्वको कार्यदलले मुख्यमन्त्री, सभामुखलगायत विषय माघ १४ मा टुंगो लगाएको थियो । कार्यदलले बनाएको प्रतिवेदन संयोजन समिति बैठकले अनुमोदन गरेको एमाले नेता पाण्डेले बताए । दुई पार्टीबीच प्रदेश १, ३, ४ र ५ मा एमाले र प्रदेश ६ र ७ मा माओवादीले मुख्यमन्त्री लिने, प्रदेश १, ३, ६ र ७ मा एमालेले र प्रदेश ४ र ५ मा माओवादीले सभामुख लिने तथा प्रदेश ४ र ५ मा एमालेले र प्रदेश १, ३, ६ र ७ मा माओवादीले उपसभामुख लिने गरी सिट भागबन्डा भएको थियो । त्यस्तै कार्यदलले बढीमा ११ सदस्यीय मन्त्रिपरिषद बनाउने र सरकारमा एमालेले ७० र माओवादीले ३० प्रतिशत हिस्सा लिएर सरकार गठन गर्ने समझदारी जुटाएको थियो ।"
देउवाले तत्काल राजीनामा दिनुपर्छ,"विराटनगर : कांग्रेस केन्द्रीय सदस्य डा शेखर कोइरालाले जनमतका आधारमा प्रधानमन्त्री शेरबहादुर देउवाले नैतिकता नदेखाएको बताएका छन्। निर्वाचनले दिएको जनमतलाई आत्मसात् गरेर राजीनामा दिनुपर्ने उनको भनाइ छ। विराटनगरस्थित कोइराला निवासमा नेपाल प्रेस युनियन मोरङले बिहीबार गरेको पत्रकार सम्मेलनमा उनले भने, लोकतान्त्रिक विधि र पद्धतिलाई स्वीकार गर्ने हो भने तत्काल राजीनामा दिनुपर्छ। संवैधानिक रूपमा राजीनामा दिनुपर्ने बाध्यता नभए पनि प्रतिपक्षको भूमिकामा बस्न कांग्रेसलाई जनताले मत दिएको उनले स्पष्ट पारे। उनले निर्वाचन परिणाम आएसँगै राजीनामा दिएर कामचलाउ सरकारको हैसियतमा रहनुपर्ने धारणा व्यक्त गरे। यद्यपि, कामचलाउ भइसकेको सरकारले गरेका पछिल्लो निर्णय उपयुक्त नभएको उनले बताए। भने,सरकार कामचलाउ हैसियतमा पुगिसकेको छ, धमाधम निर्णय गर्नु हुँदैन। दूरगामी प्रभाव पर्ने निर्णय सरकारले गर्न नहुने उल्लेख गर्दै उनले सबै दलको सहमतिमा महŒवपूर्ण निर्णय गर्नुपर्ने बताए। जनताले सरकार गठन गर्ने जिम्मा वाम गठबन्धनलाई दिएको उल्लेख गर्दै उनले जनमतको कदर गर्दै कांग्रेस प्रतिपक्षमा बस्नुपर्ने सुझाव दिए। संघीय संरचनाअनुसार पार्टीको विधान परिवर्तनका लागि तत्काल महासमिति बैठक बोलाउनुपर्ने माग उनले गरे। महासमिति बैठक बोलाएर एक वा डेढ वर्षभित्र महाधिवेशनको मिति टुंगो लगाउनुपर्छ, उनले भने। कांग्रेस जिल्ला सभापतिहरू देशदौडाहमा फिदिम ः कांग्रेस जिल्ला सभापतिको टोली देश दौडाहामा निस्किएको छ। प्रदेश तथा प्रतिनिधिसभा चुनावपछि कार्यकर्ताबीच नै मनमुटाव बढेकाले त्यसको समाधानका लागि देश दौडाहामा निस्केको कांग्रेसले जनाएको छ। सिँचाइ राज्यमन्त्रीसमेत रहेका कांग्रेस रोल्पाका सभापति अमरसिंह पुन नेतृत्वको पाँचसदस्यीय टोलीले पाँचथर आएर कार्यकर्तासँग छलफल गरेको छ। कांग्रेस पाँचथरले बिहीबार पाँचथर सदरमुकाम फिदिममा गरेको कार्यक्रममा गुल्मी सभापति भुवनप्रसाद श्रेष्ठ, ताप्लेजुङ सभापति लीला बोखिम, प्युठान सभापति अमरप्रसाद भण्डारी र संखुवासभा सभापति दीपन श्रेष्ठलगायत नेता उपस्थित थिए। उनीहरूले कार्यक्रममा सहभागी कार्यकर्तालाई निर्वाचन परिणामबाट निराश नभई पार्टी संगठन सुधारमा लाग्न सुझाव दिए। एकआपसमा दोषारोपण नगरी संगठन सुधारमा लाग्नुहोस्, राज्यमन्त्री पुनले भने, आन्तरिक कलहको अन्त्य गरे कांग्रेस कहिल्यै हार्दैन। उनले चुनाव हार्नुको दोष सबैले लिनुपर्ने तर्क गरे। सरकारबाहिर रहँदा कांग्रेस कहिल्यै नहारेको दाबी गर्दै उनीहरूले अबको पाँच वर्ष इमानदारीपूर्वक संगठनमा लाग्नुपर्ने धारणा व्यक्त गरेका थिए।"
सोल्टीमा प्रचण्ड र सुष्मा स्वराजको 'ब्रेकफास्ट' भेट,काठमाडौं : माओवादी केन्द्रका अध्यक्ष पुष्पकमल दाहालप्रचण्ड र भारतीय विदेशमन्त्री सुष्मा स्वराज बीच भेटघाट भएको छ। पूर्व निर्धारित कार्यक्रम अनुसार सोल्टी होटलमा शुक्रबार बिहान साढे ९ बजे स्वराज र प्रचण्ड बीच भेटघाट भएको प्रचण्डका प्रेस संयोजक मनहरी तिमिल्सिनाले जानकारी दिएका छन् ।विदेशमन्त्री स्वराजको राष्ट्रपति विद्यादेवी भण्डारी र प्रधानमन्त्री सहित कांग्रेस नेतासँग भेटवार्ता हुने कार्यक्रम छ । उनी आजै अपराह्न दिल्ली फिर्ता हुनेछिन् । बिहीबार दिउँसो काठमाडौं आएकी स्वराजले भावी प्रधानमन्त्रीको मुख्य दावेदार रहेका एमाले अध्यक्ष केपी ओलीसँग एकल र एमाले नेतासहित संयुक्त भेटवार्ता गरेकी थिइन् । संविधान निर्माणपछि भएको पहिलो संघ र प्रदेशसभाको निर्वाचनमा वाम गठबन्धनले बहुमत प्राप्त गरी सरकार नयाँ सरकार बन्ने मिति नजिकिक्दै गरेको बेलामा विदेशमन्त्री स्वराजको अस्कमिक नेपाल आगमनलाई चासो र शंकाको दृष्टिले हेरिएको छ ।

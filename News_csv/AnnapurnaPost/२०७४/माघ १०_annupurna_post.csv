शीर्षक,विवरण
खाद्य संकटको विकल्प,"जाजरकोटका ग्रामीण भेगमा खाद्यान्न संकट सुरु भएको छ। हिउँद लागेसँगै प्रत्येक वर्ष पश्चिम नेपालबाट खानै नपाएको खबर आउने गर्छ, जुन लाजमर्दो पक्ष हो। अनुदानको चामल स्थानीयले नपाएका कारण खाद्य संकट हुन थालेको हो। खाद्य संस्थान, नेपालगन्ज कार्यालयको चरम लापरबाहीका कारण अनुदानको चामल लक्षित वर्गसम्म पुग्न सकेको छैन। ठेकेदारले आफ्नो अनुकुलका डिपोहरूबाटै बेचिदिँदा चामल दुर्गम गाउँबस्तीमा नपुगेर स्थानीय मर्कामा परेका हुन्। यो समस्या हटाउन सरकारले ढिलो नगरी जाजरकोटमा उत्पन्न खाद्य संकटको हल खोज्ने अग्रसरता देखाउनुपर्छ। खाद्य संकटमा अनेकौं आयाम छन्। पहिलो, बाँझा पाखापखेरामा अचेल खेती हुन छोडेको छ। गाडी पुगेका ठाउँमा गाडीबाट र नपुगेका ठाउँमा घोडा, खच्चर वा मान्छेलाई बोकाएर पहाडी र हिमाली भेगमा खाद्य ढुवानी हुने गर्छ। स्वास्थ्य र पोषणका हिसाबले अन्यत्र फलेका भन्दा स्थानीय स्तरमा फलेका खाद्यान्न स्थानीयका लागि हरेक कोणबाट हितकारी हुन्छ। तर भारत तथा अन्य देशका चामल सडक मार्ग हुँदै गाउँगाउँ पुग्न थालेपछि र सरकारले समेत चामलमा अनुदान दिएपछि पहिला, करु, जौ, गहुँ र आलुजस्ता खाद्यमा आश्रितहरू अचेल भातमै आश्रित हुन थाले। अरू खाद्यलाई खाना नै नठान्ने यो भाते प्रवृत्ति पश्चिम नेपालको मात्रै होइन, अन्य भेगको पनि समस्या हो। दोस्रो, नेपाली युवाहरू विदेशी श्रम बजारमा जाँदै गर्दा पाखुरा बजाएर खेतबारीमा काम गर्नेहरूको अभाव हुँदै गएको छ। जाजरकोटकै कुरा गर्दा यहाँका धेरैजसो पुरुष युवा भारतको कालापहाड श्रम गर्न जाने गरेका छन्। गुजाराका लागि त्यसो गनुपर्ने बाध्यता छ। त्यसो हुँदा जसोतसो गाउँमा परदेशबाट अलिअलि पैसा आइपुगे पनि अनाजका लागि बजारमै आश्रित हुनुपर्छ। वृद्धवृद्धा र बालबच्चाले जसोतसो खोस्रेर गरेको आकाशे पानीमा निर्भर रहने धेरैजसो पहाडी खेतीको उब्जनीले वर्षको ३४ महिनामात्रै धान्छ। त्यसो हुँदा बोकाएर लगिएको अन्नमै उनीहरूले भर पर्नुको विकल्प हुँदैन। सन्तुलित भोजनको अभावमा उसै कमजोर स्थानीयले पेट भर्ने अन्नसमेत नपाउँदा कसरी जीवन धान्लान् ? बालबालिकाको पोषण र स्वास्थ्य अवस्था कस्तो होला ? तेस्रो, खाद्य संकटबारे सरकार र गैरसरकारी निकायले अनेक विमर्श गरे पनि खाद्यवस्तुबारे अन्धविश्वास भने हामीले हटाउन सकेका छैनौं। पानी नपुग्ने पहाडी गाउँमा आकाशे पानीका भरमा मकैकोदो खेती हुने र त्यसबाट बन्ने ढिँडोलगायतका आडिलो भोजन खाने चलन केही दशकअघि प्रचलित थियो। उतिखेर धनीले भात खान्छन् भन्ने अवधारणा पहाडमा थियो र अझै पनि कतिपय ठाउँमा चामल किन्न नसक्नेले आफ्नो बारीमा फलेको मकैको ढिँडो खान्छन् र तिनमा त्यस्तो धारणा विद्यमान छ। पोषणाका हिसाबले मकै, कोदो र गहुँ उत्तिकै लाभदायक छन् भन्ने सर्वसाधारणले राम्ररी बुझेका छैनन्। अझ चामलको तुलनामा कोदोमा धेरै प्रोटिन तत्व हुन्छ। यसर्थ खानाका बारेमा रहेका भ्रम आफैंमा खाद्य संकटका कारण हुन्। चामलको विकल्पमा गहुँ, कोदो र मकै तथा कतिपय अवस्थामा आलुलाई समेत प्रयोग गर्ने हो भने खाद्यसंकट धेरै हदसम्म सुल्झिन्छ। यसका लागि सर्वसाधारणमा पोषण चेतना र उपलब्ध खाद्यलाई स्वादिलो परिकार बनाएर खान सक्ने सीप सिकाइनु आवश्यक छ। तत्कालका लागि जाजरकोटका स्थानीय सरकार ले खाद्य संकटमा परेका आफ्ना नागरिकका लागि तत्कालै कुनै उपायले चामललगायतका अनाज उपलब्ध सहजरूपमा उपलब्ध गराउनुपर्छ। आफूलाई सहज पर्ने ठाउँमा लगेर चामल बेच्ने ठेकेदारलाई चेतावनीसहित आवश्यक पर्दा कारबाही गर्नुपर्छ। साथै सरकारले पहाडी क्षेत्रमा हुर्कने र सहजै फल्ने बाली लगाउन स्थानीयलाई प्रेरित गर्ने, चामल र भातबारेको भ्रम र स्वाद हटाउने र स्थानीय अनाजलाई झनै रुचिकर र स्वादिलो बनाएर खुवाउनेबारे स्थानीयलाई बुझाउन सक्नुपर्छ।"
सातै प्रदेशका मुख्यमन्त्रीको कार्यालयमा सचिव नियुक्त,काठमाडौं : बुधबार बसेको मन्त्रिपरिषद् बैठकले मुख्यमन्त्रीको कार्यालयमा सचिव नियुक्त गरेको छ। संघीयता कार्यान्वयनका लागि महत्वपूर्ण निर्णय गर्ने क्रममा बुधबारको मन्त्रिपरिषद् बैठकले मुख्यमन्त्रीको कार्यालयमा सचिव नियुक्त गरेको वाणिज्यमन्त्री मीन विश्वकर्माले जानकारी दिए। प्रदेश १ को मुख्यमन्त्रीको कार्यालय यादव काेइराला प्रदेश २ मुख्यमन्त्रीको कार्यालय राजेश्वरमान सिह प्रदेश ३ मुख्यमन्त्रीको कार्यालय रेश्मीराज पाण्डे प्रदेश ४ मुख्यमन्त्रीको कार्यालय लक्ष्मण अर्याल प्रदेश ५ मुख्यमन्त्रीको कार्यालय शंकर पाठक प्रदेश ६ मुख्यमन्त्रीको कार्यालय सुरेश प्रधान प्रदेश ७ मुख्यमन्त्रीको कार्यालय लक्ष्मीराज पौडेल
राष्ट्रिय सभा निर्वाचन : प्रदेश १ बाट तीनजना निर्विरोध,"विराटनगर : राष्ट्रिय सभाका लागि प्रदेश १ बाट तीनजना निर्विरोध निर्वाचित भएका छन्। तर, निर्वाचन आयोगले औपचारिक रुपमा उनीहरुको विजय घोषणा गर्न भने बाँकी छ।विजयी हुनेमा महिलातर्फ नैनकला ओझा र बिना पोखरेल तथा खुलातर्फ सरिता प्रसाईं छन्। ओझा र पोखरेल बामगठबन्धन र प्रसाईं काँग्रेस तर्फकी उम्मेदवार हुन। विराटनगरमा बुधबार भएको मनोनयनमा तीन पदमा तीनजनाको लागि मात्र उम्मेदवारी परेपछि उनीहरु विजयी भएका हुन्। राष्ट्रिय सभामा प्रदेश १ बाट जम्मा ८ जना निर्वाचित हुनेछन्। मुख्य निर्वाचन अधिकृतको कार्यालय वीरेन्द्र सभागृहमा बुधबार वामगठबन्धनका तर्फबाट महिलामा नैनकला ओझा(मोरङ) र बिना पोखरेल(मोरङ), खुलामा हरिचरण सिवाकोटी(झापा) र पर्शुराम मेघी गुरुङ(संखुवासभा), अल्पसंख्यकमा अगमप्रसाद वान्तवा राई(इलाम) र दलितमा खेमराज नेपाली(मोरङ) को उम्मेद्वारी परेको छ। पोखरेलले भनिन्,समग्रम महिलाको अधिकार रक्षाका लागि पहल गर्न उम्मेदवार बनेको हुँ। काँग्रेसका तर्फबाट खुला रमेशजंग रायमाझी(मोरङ),सरिता प्रसाईं(झापा), अल्पसंख्यकमा महेश जाजू र दलितमा विनकुमार विश्वकर्माको उम्मेदवारी परेको छ। दुई संख्यामा मनोनयन परेको पदका लागि निर्वाचन हुने मुख्य निर्वाचन अधिकृतको कार्यालयले जनाएको छ। उम्मेदवार रायमाझीले गणतन्त्र संस्थागत गर्दै यसको कार्यान्वयनका लागि आफूले उम्मेदवारी दिएको बताए। प्रदेश १ बाट राष्ट्रिय सभामा मनोनयन दर्ता गर्न आउँदै वाम गठबन्धनका उम्मेदवार । राष्ट्रिय सभाका लागि स्थानीय तहका प्रमुख, उपप्रमुख र प्रदेश सभा सदस्य मतदाता हुने संवैधानिक व्यवस्था छ। प्रदेश नम्बर १ मा १ सय ३७ स्थानीय तहका प्रमुख तथा उपप्रमुख गरी २ सय ७४ र ९३ प्रदेश सदस्य गरी कूल ३ सय ६७ मतदाता छन्। उनीहरुको मतभार फरक छ। प्रमुख र उपप्रमुखको मतभार १८ र प्रदेश सदस्यको मतभार ४८ हुनेछ। दलित,अल्पसंख्यक र अपाङ्ग बहुमतीयबाट निर्वाचित हुने तथा ३ महिला र अन्य ३ एकल मत संक्रमणीय विधिबाट निर्वाचित हुने प्रावधान छ। एकल मत संक्रमणीय भनेको कुनै पनि मत खेर नजाने र अर्कोलाई सर्ने विधि हो। बहुमतीय पद्दतिबाट भने सबैभन्दा धेरै मत ल्याउने विजयी हुने प्रावधान रहेको क्षेत्रीय निर्वाचन कार्यालयका प्रमुख प्रेमप्रसाद सञ्जेलले बताए। सञ्जेलले भने,प्रदेश १ मा कुल ९ हजार ३ सय ९६ मतमूल्य छ। यसलाई ४ ले भाग गरेर त्यसमा १ जोडी हुन आउने २ हजार ३ सय ५० मतमूल्य ल्याउने विजयी हुन्छन्। उनका अनुसार खुल्लातर्फ एकल मत संक्रमणीय विधिबाट निर्वाचित हुनेले २३५० मतमूल्य ल्याउनुपर्छ। स्थानीय तहका प्रमुख र उपप्रमुखले दिएको मतको भार १८ र प्रदेश सदस्यको मतभार ४८ रहेको सञ्जेल बताउँछन्। प्रदेश १ मा स्थानीय तहतर्फ एमालेका १५४ स्थानीय तह प्रमुख र उपप्रमुख छन्। उनीहरुको मतमूल्य २ हजार ७ सय ७२ छ। यसैगरी प्रदेशतर्फ ५१ सिट भएको एमालेको मतमल्य २ हजार ४ सय ४८ छ। दुबै मिलाएर एमालेका मतमूल्य ५५ दशमलब ५६ प्रतिशत पुग्छ। माओवादीको १६ प्रमुख र उपप्रमुख गरी २ सय ८८ र प्रदेशतर्फ १५ सदस्यको ७ सय २० मतमूल्य छ। दुबै मिलाएर माओवादीको १ हजार ८ मतमूल्य हुन आउँछ। एमाले र माओवादी गठबन्धनको कुल ६ हजार २ सय २८ मतमूल्य हुन आउने र त्यो ६६२८ प्रतिशत हुने वाम गठबन्धनले जनाएको छ। यो मतले महिला र अन्यतर्फ वाम गठबन्धनले दुई दुईजना आफ्ना उम्मेदवार सुरक्षित गर्दछ। बाँकी १र १ सिट कांग्रेसका उम्मेदवारले जित्न सक्ने सम्भावना छ। काँग्रेसका तर्फबाट ६७ जना प्रमुख, उपप्रमुखको कुल मतमूल्य १ हजार २ सय ६ र २१ प्रदेश सदस्यको १ हजार८ गरी कुल मतमूल्य २ हजार २ सय १४ हुन आउँछ।"
राष्ट्रिय सभा निर्वाचन : प्रदेश ५ मा कोमल वलीसहित तीन महिला निर्विरोध,"घोराही : राष्ट्रिय सभा निर्वाचनमा प्रदेश नम्बर ५ बाट तीन महिला निर्विरोध भएका छन्। प्रदेश ५ को महिला कोटाको तीन सिटमा तीन जनाको मात्र उम्मेदवारी परेपछि उनीहरु निर्विरोध भएका हुन्। प्रदेश ५ बाट एमालेको तर्फबाट कोमल वली, मीना बुढा र कांग्रेसकी अनिता देवकोटाको मात्र उम्मेदवारी परेपछि उनीहरु निर्विरोध भएका हुन्। आयोगले उनीहरु निर्विरोध निर्वाचित भएको औपचारिक घोषणा भने माघ १५ गते गर्ने छ। प्रदेश ५ मा ११ जनाको उम्मेदवारी राष्ट्रिय सभा सदस्यका लागि बुधवार उम्मेदवारी दर्ता गरिएको छ। प्रदेश नम्बर ५ मा राष्ट्रिय सभा सदस्यमा प्रतिनिधित्व गर्ने आठ जना सदस्यका लागि ११ जनाले उम्मेदवारी दर्ता गराएका छन्। दाङको घोराहीमा रहेको निर्वाचन अधिकृतका कार्यालयमा बुधबार राष्ट्रिय सभा सदस्यका लागि चार दलका ११ जनाले उम्मेदवारी दर्ता गराएका हुन्। राष्ट्रिय सभाका लागि एमाले बाट चारजना, कांग्रेस बाट चारजना, माओवादी केन्द्रबाट दुई जना र राष्ट्रिय जनमोर्चाबाट एकजनाले उम्मेदवारी दर्ता गराएका छन्। उम्मेदवारी दर्तामा महिलातर्फ एमालेबाट उम्मेदवार बनेकी गायिका कोमल वली निर्विरोध भएकी छन्। रेडियो नेपालको जागिर छोडेर राप्रपाको केन्द्रीय सदस्य बनेकी वली राप्रपा त्यागेर प्रतिनिधि सभा तथा प्रदेश सभा निर्वाचनको समयमा एमालेमा प्रवेश गरेकी थिइन्। वलीले प्रतिनिधि सभामा टिकट नदिएको भन्दै त्यतिबेला एमालेबाट वागी उम्मेदवारी दिएपछि राष्ट्रिय सभामा लैजाने सर्तमा उम्मेदवारी फिर्ता गर्दै एमालेलाई समर्थन गरेकी थिइन्। उनी संगै एमालेबाट उम्मेदवारी दिएकी मिना बुढा र कांग्रेसबाट उम्मेदवारी दिएकी निवर्तमान सांसद अनिता देवकोटासमेत निर्विरोध भएका हुन्। प्रदेश ५ मा तीनजना महिलाको कोटा रहेको र तीन जनाको मात्रै उम्मेदवारी परेपछि उनीहरु निर्विरोध भएका हुन्। निर्वाचन कार्यालयका निर्वाचन अधिकृत हेमन्त रावलले तीन महिला कोटामा तीन जनाको मात्र उम्मेदवारी परेकाले उहाँहरु निर्विरोध भएको जानकारी दिए। यद्यपी औपचारिक घोषणापछि मात्र उनीहरु विजयी भएको भन्न मिल्ने छ। प्रदेश ५ बाट महिलातर्फ तीन राष्ट्रिय सभा सदस्यका लागि एमालेमा भर्खरै प्रवेश गरेकी वली (दाङ), एमालेको प्रवास विभागमा रहेर काम गरेकी मिना बुढा (रोल्पा) र नेपाली कांग्रेसकी निवर्तमान सभासद अनिता देवकोटा (दाङ)ले उमेद्वारी दिएका छन्। खुलाअन्य तर्फका तीनजनामा एमालेले खिमलाल भट्टराई (रुपन्देही), माओवादी केन्द्रका चन्द्रबहादुर खड्का (अर्घाखाँची), नेपाली कांग्रेसका दुर्गाप्रसाद उपाध्याय (रुपन्देही) र राष्ट्रिय जनमोर्चाका रश्मीराज अधिकारी नेपाली (दाङ)ले उमेद्वारी दर्ता गराएका छन्। यस्तै दलित तर्पको १ सदस्यमा एमालेका राम लखन चमार पश्चिम नवलपरासी र नेपाली कांग्रेसबाट मैकुलाल वल्मीकी बाँकेको उमेद्वारी परेको छ। सँगै अपाङ्क वा अल्पसंख्यक तर्फको एक सदस्यका लागि माओवादीका राजकुमार कुँवर (रोल्पा) र नेपाली कांग्रेसका लुटबहादुर खत्री (बाँके) को उमेद्वारी परेको निर्वाचन अधिकृत रावलले बताए। उमेदवारले आफ्नो उमेद्वारी संविधान कार्यन्वयन र देशको शान्ति र समृद्घीका लागि भएको बताएका छन्। प्रतिनिधि सभाको निर्वाचनको लागि ५ नम्बर प्रदेशमा १२ जिल्लाका ३ सय ५ प्रतिनिधि मतदाता रहेका छन। ३ सय ५ मतदाता रहेको राष्ट्रिय सभाको मतभार ८ हजार एक सय रहेको छ। जसमा १ सय ९ स्थानीय तह र ८७ प्रदेश सासद् रहेका छन्।"
अब वृद्ध भत्ता ६५ वर्षमै दिने सरकारको निर्णय,"काठमाडौं : सरकारले अब वृद्ध भत्ता ६५ वर्षकै उमेरमा दिने भएको छ । बुधबार साँझ बसेको मन्त्रिपरिषद् बैठकले वृद्ध भत्ता पाउने उमेर हद पाँच वर्ष घटाएर ६५ वर्षमा झारेको वाणिज्यमन्त्री मीन विश्वकर्माले अन्नपूर्ण अनलाइनलाई जानकारी दिए । सम्पन्नले मात्र वृद्ध भत्ता पाउने प्रचलनको अन्त्य गर्न सरकारले वृद्धभत्ता पाउने आयु पाँच वर्ष घटाएको छ, मन्त्री विश्वकर्माले भने । त्यसैगरी मन्त्रिपरिषद् बैठकले बाढी र भूकम्पपीडितलाई एकएक लाख रकम थप दिने निर्णयसमेत गरेको छ। सँगै बुधबारको मन्त्रिपरिषद् बैठकले दलित, महिला तथा विपन्न (परिचयपत्र वाला) वर्गको व्यक्तिले निजी व्यवसाय दर्ता गर्नु पर्दा एक करोड पूँजी भए निशुल्क र एक करोड बढी पूँजीमा कम्पनी दर्ता गर्नु परे ५० प्रतिशत मात्र शुल्क लिने निर्णयसमेत गरेको छ ।"
राष्ट्रिय सभा गठनको संवैधानिक व्यवस्था के ?,"काठमाडौं : राष्ट्रिय सभा एक स्थायी सदन हो। नेपालको संविधान २०७२ को धारा ८६ मा राष्ट्रिय सभाको गठन र सदस्यको पदावधिको व्यवस्था गरिएको छ। राष्ट्रिय सभामा ५९ सदस्य रहनेछन्। ५६ जना निर्वाचित हुनुपर्छ भने तीनजना सरकारको सिफारिसमा राष्ट्रपतिले मनोनयन गर्ने संवैधानिक व्यवस्था छ। सरकारको सिफारिसमा राष्ट्रपतिबाट मनोनित कम्तीमा एक जना महिलासहित तीनजना हुन्छन्। राष्ट्रिय सभाको अवधि ६ वर्षको हुनेछ। संघीय कानुन बमोजिम प्रदेश सभाका सदस्य, गाउँपालिकाका अध्यक्ष, उपाध्यक्ष तथा गाउँपालिकाका प्रमुख र उपप्रमुखको मतको भार फरक हुने गरी प्रदेश प्रदेशबाट कम्तीमा तीनजना महिला, एक दलित र एक अपांगता भएका व्यक्ति वा अल्पसंख्यकसहित आठजना गरी निर्वाचित सदस्य ५६ जना छान्ने छ। राष्ट्रिय सभाको पदावधि ६ वर्षको भए पनि सभाका एक तिहाइ सदस्यको पदावधि प्रत्येक दुई वर्षमा समाप्त हुनेछ। १९ जनाको दुई वर्षे कार्याकाल हुनेछ। नेपालको संविधान २०७२ प्रारम्भ भएपछि पहिलो पटक सदस्यको पदावधि कायम गर्दा गोला प्रथाबाट एक तिहाइको दुई वर्ष, अर्को एक तिहाइको चार वर्ष र बाँकी एक तिहाइको ६ वर्षको हुने गरी पदावधि कायम गरिएको छ। यस्तो छ संवैधानिक व्यवस्था :"
"मुकाम एकातिर, उम्मेदवारी अर्कोतिर","काठमाडौं : राष्ट्रियसभा सदस्यका लागि उम्मेदवारी दर्ता र मतदान प्रदेश अस्थायी मुकाममा नभई निर्वाचन आयोगले स्थापना गरेको निर्वाचन कार्यालयमा हुने भएको छ। निर्वाचन आयोगले सातै प्रदेशमा उच्च अदालत रहेका स्थानमा निर्वाचन कार्यालय स्थापना गरेको छ। सोही कार्यालयमै मतदानको व्यवस्था मिलाइएको छ। प्रदेश १ मा मोरङ, २ मा धनुषा, ३ मा ललितपुर, ४ मा पोखरा, ५ मा दाङ, ६ मा सुर्र्खेत र प्रदेश ७ मा डोटीमा मुख्य निर्वाचन अधिकृतको कार्यालय स्थापना गरिएको छ। सरकारले प्रदेश १ को विराटनगर, २ को जनकपुर, ३ को हेटौंडा, ४ को पोखरा, ५ को रुपेन्देही, ६ को सुर्खेत र प्रदेश ७ को कैलालीलाई प्रदेशका अस्थायी मुकाम तोकेको छ। आयोगले पुस २९ मा राष्ट्रियसभा निर्वाचनका लागि सातै प्रदेशमा निर्वाचन अधिकृतको कार्यालय स्थापना गरेको थियो। बुधबार सातै प्रदेशको उच्च अदालत स्थापना गरिएका निर्वाचन कार्यालयमा बिहान १० देखि दिउँसो ४ बजेसम्म उम्मेदवारी दर्ता गराउने व्यवस्था मिलाइएको आयोग प्रवक्ता नवराज ढकालले जानकारी दिए। सरकारले मुकाम तोक्न ढिलाइ गरेपछि आयोगले उच्च अदालत रहेका ठाउँलाई आधार बनाएर निर्वाचन कार्यालय स्थापना गरेको थियो। आयोगले प्रदेश मुकामका आधारमा मतदान केन्द्र नतोकेकाले सुविधाअसुविधा भन्ने रहेन, निर्वाचन आयुक्त नरेन्द्र दाहालले अन्नपूर्णसँग भने। उम्मेदवारले जुनसुकै प्रदेशबाट उम्मेदवारी दर्ता गराए पनि समर्थक र प्रस्तावक भने जुन प्रदेशमा उम्मेदवारी दिने हो, त्यही प्रदेशकै हुनुपर्ने व्यवस्था छ। ५६ सिटका लागि एकल संक्रमणीय निर्वाचन प्रणालीअनुसार हुन लागेकोे निर्वाचनमा स्थानीय तहका लागि १ हजार ५ सय ६ र प्रदेशसभातर्फ पाँच सय ५० गरी जम्मा २ हजार ५६ मतदाता छन्। मतदाताको अन्तिम नामावली आयोगले प्रकाशन गरिसकेको छ। निर्वाचनमा चार वटा अलगअलग मतपत्रको व्यवस्था गरिएको छ। राष्ट्रियसभाका लागि माघ २४ गते मतदान हुने कार्यक्रम छ। मतगणना तीन दिनभित्रै सक्ने गरी व्यवस्था मिलाइएको आयोगले जनाएको छ। उम्मेदवारी दर्ताका लागि आह्वान प्रमुख निर्वाचन आयुक्त डाअयोधीप्रसाद यादवले राष्ट्रियसभा निर्वाचनका लागि उम्मेदवारी मनोनयन आह्वान गरेका छन्। राष्ट्रियसभा निर्वाचनका लागि २१ दलले दलीय चिह्न प्राप्त गरेका छन्। मतदान गर्न प्रशिक्षण आयोगले एकल संक्रमणीय प्रणालीमा गरिने मतदानबारे दलका प्रनिनिधिलाई प्रशिक्षण दिएको छ। राष्ट्रियसभामा भाग लिने २१ दलका प्रतिनिधिलाई निर्वाचन प्रक्रिया, मतदान र मतगणनाजस्ता प्रक्रियाबारे व्यावहारिक ज्ञान दिन आयोगमै एक दिनको प्रशिक्षणको व्यवस्था गरिएको हो। एकल संक्रमणीय निर्वाचन प्रणालीबारे विज्ञ टोलीले प्रशिक्षण दिएका हुन्। एकल संक्रमणीय पद्धतिमा मतदान र गणना अलि जटिल भएको तालिममा सहभागी दलका प्रतिनिधिहरूको गुनासो थियो। यसअघि आयोगले मतदान केन्द्रमा खटिने कर्मचारी तथा गणकका लागि पनि एकल संक्रमणीय प्रणालीबारे तालिम दिइसकेको छ।"
राष्ट्रिय सभा निर्वाचनका लागि मनोनयन दर्ता हुँदै,"काठमाडौं : सातवटै प्रदेशमा राष्ट्रिय सभाका उम्मेदवारको मनोनयन दर्ता सुरु भएको छ। प्रत्येक प्रदेशबाट एक दलित, एक अपाङ्गता भएका व्यक्ति वा अल्पसंख्यक, तीन महिला र तीन खुला सहित ८ जना गरी ५६ जनाको बुधबार उम्मेदवारी दर्ता हुँदैछ। राजनीतिक दलहरुले प्रदेश १ को विराटनगर, प्रदेश २ को जनकपुर, प्रदेश ३ को ललितपुर, प्रदेश ४ को पोखरा, प्रदेश ५ को दाङ, प्रदेश ७ को डोटीको निर्वाचन आयोगको कार्यालयमा मनोनयन दर्ता गरिरहेका छन्। नेकपा एमाले, नेपाली कांग्रेस, माओवादी केन्द्र, संघीय समाजवादी फोरम, राष्ट्रिय जनता पार्टी(राजपा) लगायत दलले उम्मेदवार टुङ्गो लगाएर मनोनयन दर्ताको लागि ७ वटै प्रदेशका निर्वाचन आयोगका कार्यालयमा पुगेका छन्। बिहान १० देखि ४ बजेसम्म मनोनयन दर्ताको लागि समय तोकिएको छ। राष्ट्रिय सभाको निर्वाचन माघ २४ गते हुन गइरहेको छ।उम्मेदवार मनोनयन दर्ताका लागि बिहान १० बजेदेखि बेलुकी ४ बजेसम्मको समय तोकेको छ। त्यसैगरी राष्ट्रिय सभा सदस्य निर्वाचनका लागि प्रदेश ५ को उम्मेदवारी दर्ता दाङको घोराहीमा हुँदैछ। उम्मेदवारी दर्ता आज बुधबार बिहान १० बजेदेखि ४ बजेसम्म मूख्य निर्वाचन अधिकृतको कार्यालय घोराहीमा भइरहेको हो।"
राष्ट्रियसभा सदस्य निर्वाचनको लागि प्रदेश २ मा उम्मेदवारी दर्ता हुँदै,"जनकपुरधाम : राष्ट्रियसभा सदस्य निर्वाचनको लागि प्रदेश नम्बर २ मा उम्मेदवारी दर्ता गराउने क्रम जारी रहेको छ । उम्मेदवारी दर्ताको समय बिहान दश बजेदेखि राखिए पनि दलहरु दिउँसो एक बजेपछि मात्रै उम्मेदवारी दर्ता गराउन आएका हुन् । नेपाली कांग्रेसको तर्फबाट खुल्लामा जितेन्द्र देव र महिला तर्फ मुक्ता यादवले उम्मेदवारी दर्ता गराएका छन् । त्यसैगरी राजपाको तर्फबाट वृषेशचन्द्र लाल र रमेश प्रसाद यादवले उम्मेदवारी गराएका छन् । अन्य उम्मेदवारले भने फारम दर्ता गराइ नसकेको सहायक मुख्य निर्वाचन अधिकृत राधाकृष्ण झाले बताए । संघिय समाजवादी फोरमको तर्फबाट रामपृत पासवान र महिलातर्फ प्रमिला यादवले उम्मेदवारी दिने तयारी छ । वाम गठबन्धनबाट महिलामा शशिकला दहाल र खुल्लातर्फ एमालेका सुमन प्याकुरेलले उम्मेदवारी दिने चर्चा छ । राष्ट्रिय सभा सदस्यको लागि प्रदेश २ अन्र्तगत आठ जिल्लाका प्रदेशसभा सदस्यसहित १ महानगर, ३ उपमहानगर, ७३ नगरपालिकाका मेयर, उपमेयर र ५१ गाउँपालिकाका अध्यक्ष तथा उपाध्यक्षले मतदान गर्नेछन् । २ नम्बर प्रदेशमा राष्ट्रियसभा निर्वाचनका लागि ३ सय ७९ जना मतदाता छन् । माघ २४ गतेको निर्वाचनमा २ नम्बर प्रदेशबाट ८ जना सदस्य राष्ट्रियसभामा निर्वाचित हुने छन् । जसमध्ये ३ जना खुल्ला, ३ जना महिला, १ जना अल्पसंख्यक र १ अपांगता भएका सदस्यमा चुनिने छन् ।"
प्रदेश सरकारसँग समृद्धिको आस,"जनकपुरधाम : प्रदेश २ को अस्थायी मुकाम जनकपुर तोकिएपछि यहाँ प्रदेश सरकार सञ्चालनको तयारी छ । पछिल्लो समय आन्दोलनको केन्द्रबिन्दुका रूपमा रहेको जनकपुरले अहिले प्रदेश राजधानी र परिवर्तित राजनीतिको अभ्यासस्थलका रूपमा चर्चा पाउन थालेको छ । आन्दोलनकै कारण विकासको गतिमा पछि परेको यहाँबाट प्रदेश सरकार सञ्चालन हुने भएपनि ऊर्जा थपिएको साहित्यकार अवधेश पोखरेल बताउँछन् । प्रदेशसभा सदस्यले मातृभाषामा शपथग्रहण गरेपछि राम्रो सन्देश गएको पोखरेलको ठम्याइ छ । विगतका दुःख बिर्सिएर राजनीतिक सुनिश्चिता र विकासको आस प्रदेश सरकारसँग यहाँका बासिन्दाले गरेको प्राध्यापक विजय दत्त बताउँछन् । यहाँको नेतृत्व योजनाबद्ध रूपमा विकासमा लागे यो नमुना प्रदेश बन्न सक्छ, उनी भन्छन्, पर्यटन, कृषि, कलकारखाना सबैका लागि यो प्रदेशमा प्रचुर सम्भावना छ । अब यसबाटै जनताको जीवनस्तर उकास्नु प्रदेश सरकारको पहिलो प्राथमिकताको विषय बन्नुपर्छ । पहिला जनकपुर बसेर केही गर्न सकिँदैन भन्ने लाग्थ्यो तर यहाँ तीव्र गतिमा भइरहेको परिवर्तन हेर्दा आस जाग्न थालेको छ । प्रशान्त झा, स्थानीय युवा होटल व्यवसायी धमेन्द्र साहका बन्द, हडताल र आन्दोलनका कारण व्यापारव्यवसाय चौपट भएर लगानी ठप्प हुन थालेको थियो । तर, प्रदेश राजधानीको सम्भावना र अस्थायी मुकाम तोकिएपछि व्यापारीका लागि पनि लगानीको बाटो खुलेको उनी बताउँछन् । पहिला भारतीय पर्यटकका भरमा व्यापार चल्ने गथ्र्यो, उनी भन्छन्, तर, अहिले प्रदेशको अस्थायी मुकाम भई प्रदेश सरकार यहींबाट सञ्चालन हुने भएपछि आठ जिल्लाबाट कामकाजका लागि जनकपुर आउनेको संख्या बढ्नेछ । यस्तो अवस्थामा व्यापार व्यवसाय पनि फस्टाउनेछ । रोजगारीको अवसर पनि बढ्ने हुनाले अब यस क्षेत्रका बासिन्दाको भविष्य सुखद हुने युवा अभियन्ता नागेन्द्र साह बताउँछन् । विभिन्न आन्दोलनका क्रममा सबैभन्दा बढी क्षति युवाले नै भोग्नुपर्यो, उनी भन्छन्, राजनीतिक संक्रमणको आडमा शिक्षा क्षेत्र धराशायी हुनुका साथै स्वास्थ्य, यातायात सबैको बेहाल भयो । अब राजनीतिक स्थिरताका साथै समृद्धिको बाटो खुलोस् भन्ने चाहना छ । जनकपुर जीर्ण सडक, फोहोर बाटाघाटा, खुला नाला र लामखुट्टेको प्रकोप भएको सहर भन्दा स्थानीय युवा प्रशान्त झालाई दुःख लाग्थ्यो । भन्छन्, तर, अहिले ती सबै समस्या पन्छाउँदै यो सहर अस्थायी राजधानी नै बनेपछि गर्व लाग्न थालेको छ । यहाँ दर्जनौं विकासका योजना सम्पन्न भएपछि सुन्दर नगरका बासिन्दा हुने परिकल्पनाले पनि रोमान्चित गर्ने गरेको उनी सुनाउँछन् । भन्छन्, पहिला जनकपुर बसेर केही गर्न सकिँदैन भन्ने लाग्थ्यो तर यहाँ तीव्र गतिमा भइरहेको परिवर्तन हेर्दा आस जाग्न थालेको छ।"
किन मिलेन वाममधेसी तालमेल ?,"काठमाडौं : मधेसकेन्द्रित दलले सीमांकन हेरफेरको पुरानो माग दोहोर्याएपछि वाम गठबन्धन र मधेसकेन्द्रित दलबीच राष्ट्रियसभा निर्वाचनमा तालमेलको सम्भावना लगभग अन्त्य भएको छ। वाम गठबन्धनले प्रदेश २ मा ६ वटै सिट मधेसकेन्द्रित दललाई प्रस्ताव गरे पनि उनीहरूले सीमांकन परिवर्तनसहित संविधान संशोधन प्रस्तावमा प्रतिबद्धता खोजेपछि तालमेल असफलतामा पुगेको हो। वाम कार्यदल र मधेसकेन्द्रित राजपा र संघीय फोरमबीच एमाले संसदीय दलको कार्यालय सिंहदरबारमा मंगलबार दुई चरणमा वार्ता भएको थियो। एमाले संसदीय दलमा आयोजित पहिलो चरणको वार्तामा मधेसकेन्द्रित दल वाम गठबन्धनसँग तालमेलनजिक रहे पनि दोस्रो बैठकमा उनीहरूले संविधान संशोधनको मागलाई जोडदार रूपमा उठाएका थिए। प्रदेश २ मा वाम गठबन्धनले एक महिला र एक अन्य सिटमा जित्ने अवस्था रहे पनि गठबन्धनमा आए दुवै सिट मधेसकेन्द्रित दललाई दिने प्रस्ताव गरेका थिए। तर, मधेसकेन्द्रित दलले विघटित संविधानसभामा बनेको राज्य पुनःसंरचना आयोगको प्रतिवेदनअनुसार प्रदेशको सीमांकन सहितको संविधान संशोधन प्रस्तावमा वाम प्रतिबद्धता खोजेका थिए। राज्य पुनःसंरचना आयोगको प्रतिवेदनअनुसार संविधान संशोधन हुनुपर्छ भन्ने हाम्रो माग हो र यो कुरा हामीले वाम गठबन्धनसमक्ष राखेका छौं, राजपा नेता वृषेशचन्द्र लालले भने, संविधान संशोधनमा प्रतिबद्धता नआई हामी तालमेलमा जान सक्दैनौँ। छलफलमा वाम नेताहरूले राज्य पुनःसंरचना आयोगको प्रतिवेदनको माग पुरानो भएको भन्दै नयाँ परिस्थितिअनुसार आवश्यकता र औचित्यका आधारमा मात्र संविधान संशोधनमा सहमति हुन सक्ने जवाफ मधेसकेन्द्रित दलका नेताहरूलाई दिएका थिए। प्रदेशको चुनाव भइसकेको र संविधान कार्यान्वयनमा गइसकेको अवस्थामा औचित्य र आवश्यकताअनुसार संविधान संशोधन गर्न हामी तयार छौं भन्ने जवाफ दिएका छौं, छलफलमा सहभागी एमाले नेता सुवास नेम्बाङले भने। तर, वाम गठबन्धनले राष्ट्रियसभा निर्वाचन नजिकिँदै गएकाले संविधान संशोधनलाई सर्त नबनाउन आग्रह गरेका थिए। मधेसकेन्द्रित दल मिल्दा राष्ट्रियसभामा प्रदेश २ बाट चार सिट जित्ने अवस्था छ। वाम गठबन्धनले दुई सिट जित्ने अवस्था रहे पनि गठबन्धनमा आए त्यो दुई सिट पनि मधेसकेन्द्रित दललाई नै दिने जनाउ उनीहरूलाई दिइएको छलफलमा सहभागी वाम गठबन्धनका एक नेताले जानकारी दिए। प्रदेश २ मा एक एमाले र एक माओवादी केन्द्रले लिने आन्तरिक सहमति भए पनि एमाले नेताहरूले दुई वटै सिट दिएर पनि मधेसकेन्द्रित दललाई गठबन्धनमा सहभागी गराउने प्रस्ताव माओवादी केन्द्रलाई गराएका थिए।"
राष्ट्रियसभा निर्वाचन : दलले टुंग्याए उम्मेदवार,"एमालेमा कार्यकर्तालाई नै टिकट राष्ट्रियसभामा राष्ट्रिय जीवनका प्रबुद्ध व्यक्तित्व राष्ट्रियसभा सदस्यका लागि उम्मेदवार बनाउनुपर्ने आशय संविधानमा छ। तर, एमाले, माओवादी र कांग्रेसमा राष्ट्रियसभामा जाने मानिस प्रबुद्ध र राष्ट्रलाई योगदान दिएका राम्रा व्यक्तिभन्दा राजनीतिलाई आधार बनाएर छनोट गरेका छन्। एमालेमा चर्चित गायिका कोमल वलीदेखि पूर्वमन्त्री तथा पूर्वसांसद परशुराम मेघी गुरुङसम्म परेका छन्। त्यस्तै, प्रदेशसभा तथा प्रतिनिधिसभा निर्वाचनमा उम्मेदवार नबनेका तथा समानुपातिक सूचीमा नाम समावेश नभएकालाई राष्ट्रियसभाको उम्मेदवार बनाइएको छ। एमाले सचिव युवराज ज्ञवाली यसपटक समावेश भएनन्। प्रदेश कमिटीले नाम सिफारिस गरेका अग्नि खरेल पनि समेटिएका छैनन्। राष्ट्रियसभाका लागि एमाले स्थायी समितिको बैठकबाट सातै प्रदेशबाट २९ जनाको नाम सिफारिस गरेको छ। सोमबार र मंगलबारको बैठकले उम्मेदवारको नाम टुंगो लगाएको हो। सिफारिस गरिएकोहरूमा स्थानीय नेता तथा कार्यकर्ताको बाहुल्यता छ। एमाले सचिव प्रदीप ज्ञवाली पनि राष्ट्रियसभामा जान कार्यकर्ता बढी नै आकांक्षी देखिएकाले विशिष्ट योगदान गर्ने व्यक्ति छुटेको बताउँछन्। उम्मेदवार छनोटका लागि एमालेले पार्टीसँग वैचारिक आबद्धता राख्दै समाजसेवा, संस्कृति, कला, साहित्य, विज्ञान, प्रविधिलगायत क्षेत्रमा विशिष्ट योगदान पुर्याएका, विभिन्न विषयका विज्ञ तथा विशेषज्ञलाई उम्मेदवार बनाउने भनेको थियो। एमाले र माओवादीबीच राष्ट्रियसभा निर्वाचनमा ४३ सिटमा उम्मेदवारी दिने सहमति भएको थियो। वाम कार्यदलले भागबन्डा गरेअनुसार एमालेले २९ सिटमा उम्मेदवारी दिन लागेको हो। एमालेबाट प्रदेश १ बाट नैनकला ओझा (महिला), मोरङ, खेम नेपाली ( दलित), मोरङ हरिचरण सिवाकोटी (खुला), झापा, परशुमेघी गुरुङ (खुला), संखुवासभा। अगम बान्तवा (अल्पसंख्यक), इलाम छन्। प्रदेश २ बाट सुमन प्याकुरेल (खुला), सप्तरी, प्रदेश ३ बाट पार्वती रावल (महिला), चितवन उदया शर्मा (महिला), काठमाडौं, सिंहबहादुर विक (दलित), सिन्धुपाल्चोक, बलराम बाँस्कोटा (खुला), काठमाडौं, बेदुराम भुसाल (खुला), काठमाडांै, रामचन्द्र राई दनुवार (अल्पसंख्यक), मकवानपुर र प्रदेश ४ बाट रामबहादुर थापा (अपांगता), स्याङ्जा, गणेश तिमिल्सिना (खुला), पर्वत, शान्ति अधिकारी (महिला), बाग्लुङ र दीपा गुरुङ (महिला), लमजुङलाई सिफारिस गरेको छ। प्रदेश ५ बाट रामलखन हरिजन (दलित), पश्चिम नवलपरासी, खिमलाल भट्टराई (खुला), रुपन्देही, मीना बुढा (महिला), रोल्पा र कोमल वली (महिला), दाङ छन्। त्यस्तै, प्रदेश ६ बाट कविता बोगटी (महिला), हुम्ला, नन्दा शर्मा (महिला), सुर्खेत, नरपति लोहार (दलित), कालिकोट, भैरवसुन्दर श्रेष्ठ (खुला), जाजरकोट र ठगेन्द्र पुरी (खुला), पश्चिम रुकुम छन्। त्यस्तै, प्रदेश ७ बाट कमला ओली (महिला), कैलाली, इन्दु कडेरिया बिष्ट (महिला), कञ्चनपुर, शेरबहादुर कुँवर (खुला), अछाम, चक्रप्रसाद स्नेही (दलित), डडेलधुरा छन्। कांग्रेसले प्रदेश २ का उम्मेदवार अझै टुंग्याएन् कांग्रेसले राष्ट्रियसभा सदस्य निर्वाचनका लागि प्रदेश २ बाहेक बाँकी सबै प्रदेशका उम्मेदवारको टुंगो लगाएको छ। प्रधानमन्त्रीनिवास बालुवाटारमा मंगलबार राति अबेर सकिएको कांग्रेस शीर्ष नेताहरूको बैठकले उम्मेदवारको टुंगो लगाएको हो। प्रदेश २ मा भने फोरमराजपासँग चुनावी तालमेल गर्ने सहमति भए पनि क्लस्टरको टुंगो नलागेकाले उम्मेदवार चयन हुन नसकेको कांग्रेस प्रवक्ता विश्वप्रकाश शर्माले बताए। प्रदेश ७ को सोमबार नै उम्मेदवार चयन गरेको थियो। प्रवक्ता शर्माले आकांक्षी धेरै भएकाले सहमति खोज्दा ढिलाइ भएको बताए। गुटगत आधारमा भागबन्डा खोजिएकाले उम्मेदवार चयन सकसपूर्ण भएको बैठकमा सहभागी एक नेताले बताए। कांग्रेस नेता एनपी साउदले सर्वसम्मत उम्मेदवार चयन गर्न खोजिएकाले समय लागेको जनाए।प्रत्येक प्रदेशबाट आठआठ जना उम्मेदवार तय गर्नुपर्नेमा कांग्रेसले चारचार जना मात्र उठाएको छ। खुला तीन, महिला तीन, दलित एक र अपांग वा अल्पसंख्यकबाट एक जना गरी आठ जना उम्मेदवार हुने व्यवस्था छ। कांग्रेसले प्रदेश र प्रतिनिधिसभा निर्वाचनमा पराजितलाई राष्ट्रियसभामा उम्मेदवार बनाएको छैन। प्रदेश ४ बाट सुरेन्द्रराज पाण्डे (खुला), बृन्दा राना मगर (महिला), जितबहादुर नेपाली (दलित), प्रकाश पन्त (अपांग) को नाम टुंगो लागेको छ। यस्तै, प्रदेश ५ बाट दुर्गाप्रसाद उपाध्याय (खुला) अनिता देवकोटा (महिला), मैकुलाल वाल्मीकि, (दलित) र लुटबहादुर खत्री (अपांग) उम्मेदवार बनेका छन्। प्रदेश ६ बाट उम्मेदवार बन्नेमा विष्णुबहादुर शाही (खुला), सूर्यदेवी मल्ल (महिला), सीताराम विक (दलित) र गोपालप्रसाद शर्मा (अपांग) छन् भने बद्री पाण्डे (खुला), तारादेवी भट्ट (महिला), शेरिराम पार्की (दलित) र छत्रराज जोशी (अपांग) प्रदेश ७ बाट राष्ट्रियसभाका लागि उम्मेदवार चयन भएका हुन्। वरिष्ठ नेतादेखि पूर्वडिभिजन कमान्डरसम्म माओवादीका उम्मेदवार माओवादी केन्द्रले पार्टी वरिष्ठ नेतादेखि पूर्वलडाकु कमान्डरसम्मलाई राष्ट्रियसभाको उम्मेदवार बनाएको छ। एमालेसँग चुनावी तालमेलमा १४ सिटमा उम्मेदवारी दिन लागेको माओवादीले मंगलबार उम्मेदवार टुंगो लगाएको हो। प्रदेश कमिटिीको सिफारिसका आधारमा अध्यक्ष पुष्पकमल दाहाल, वरिष्ठ नेता रामबहादुर थापा र नारायणकाजी श्रेष्ठले उम्मेदवार टुंगो लगाएका हुन्। माओवादीले राष्ट्रियसभामा वरिष्ठ नेता रामबहादुर थापा बादल, नेता दिनानाथ शर्मा, पूर्वसांसद कालिबहादुर मल्ललाई पनि उम्मेदवार बनाएको छ। केहीलाई भने मापदण्ड मिचेर समेत टिकट दिइएको छ। माओवादीले समानुपातिकको बन्दसूचीमा नाम भएका र चुनाव हारेकालाई उम्मेदवार सिफारिस नगर्ने मापदण्ड बनाएको थियो। प्रदेश २ को महिला सिटमा उम्मेदवार शशिकला दाहाल र प्रदेश ७ का हरिराम चौधरीलाई मापदण्ड मिचेरै उम्मेदवार बनाइएको छ। दुवै जना प्रदेशसभाका समानुपातिकको बन्दसूचीमा थिए। केहीमा भने सिफारिसमा परेका सहिद परिवार र घाइतेको साटो नेता पत्नीलाई उम्मेदवार बनाइएको छ। प्रदेश १ को महिला सदस्यकी उम्मेदवार विना पोखरेल प्रदेश प्रमुख सावित्रिकुमार काफ्लेकी पत्नी हुन्। उनी राजनीतिमा निष्क्रियजस्तै रहेकी छन्। त्यस सिटमा दुई छोरा बेपत्ता भएकी चन्द्रकुमारी बस्नेत र युद्धमा हात गुमाएकी नरमाया भट्टराईलाई पनि प्रदेशले सिफारिस गरेको थियो। प्रदेश ३ को खुलातर्फ वरिष्ठ नेता थापा उम्मेदवार बनेका छन्। प्रदेश ३ को महिलातर्फ टिकट पाएकी गंगा पराजुली माओवादी ललितपुरका नेता हरि दाहाल (ललित) की पत्नी हुन्। प्रदेश ४ बाट पूर्वशिक्षामन्त्री दिनानाथ शर्माले खुलातर्फको टिकट पाएका छन्। सोही प्रदेशको दलित सिटमा टिकट पाएका प्रदेश सहइन्चार्ज खीमबहादुर विक युद्धकालदेखिका पुराना नेता हुन्। प्रदेश ५ मा अल्पसंख्यक अपांगको सिटमा राजबहादुर कुँवर र खुलातर्फका चन्द्रबहादुर खड्का उम्मेदवार छन्। प्रदेश ६ मा अपांगअल्पसंख्यक सिटमा जीवन बुढा, महिला कोटामा युटुल लामा र खुलातर्फ कालिबहादुर मल्लले टिकट पाएका छन्। प्रदेश ७ बाट खुलातर्फ हरिराम चौधरी र दलित कोटामा लालिराम लोहारले टिकट पाएका छन्। राजपाफोरमले कांग्रेससँग सहकार्य गर्ने राजपा र संघीय समाजवादी फोरमले कांग्रेससँग तालमेल गर्ने निर्णय गरेका छन्। मंगलबार बसेको राजपा र फोरमको संयुक्त बैठकले आसन्न राष्ट्रियसभा निर्वाचनमा कांग्रेससँग मिलेर जाने निर्णय गरेको राजपा महासचिव केशव झाले जानकारी दिए। प्रदेश २ मा पाँच सिट आफूलाई दिनुपर्ने अडान राख्दै आएका राजपाफोरम अन्ततः चार सिटमै कांग्रेससँग सहकार्य गर्न राजी भएका छन्। आठ सिटमा कांग्रेसले दुई सिट आफूले लिएर चार सिट दुई दललाई दिने प्रस्ताव राख्दै आएको थियो। अब कांग्रेस, राजपा र फोरमले दुईदुई सिट पाउनेछन् भने बाँकी दुई सिट वाम गठबन्धनले पाउने निश्चित छ।मंगलबार दिउँसो राजपाफोरमले दुई पटक एमालेसँग छलफल गरे पनि सहमति हुन सकेन। राप्रपाले बनायो समिति राप्रपा तालमेलबारे वाम गठबन्धन र कांग्रेससँग अनौपचारिक छलफलमा जुटेको छ। राष्ट्रियसभामा उम्मेदवारी दिने तयारी गरेको राप्रपाले चुनावी तालमेलबारे वार्ता गर्न सुशील श्रेष्ठ, विक्रमबहादुर थापा, कुन्तीकुमारी शाही र ऋचा भट्ट जोशी सदस्य रहेको समिति बनाएको छ। मंगलबार दुवै दलका नेतासँग अनौपचारिक छलफल भए पनि ठोस निर्णयमा भने पुगिनसकेको राप्रपा नेत्री शाहीले जानकारी दिइन्।"
राष्ट्रिय सभा : विवेकशील र नयाँ शक्तिको प्रस्तावमा राधेश्याम अधिकारी कांग्रेस उम्मेदवार,"काठमाडौ : विवेकशील साझा पार्टी र नयाँ शक्ति नेपालले राष्ट्रिय सभा निर्वाचनमा नेपाली काँग्रेसका उम्मेदवारलाई मतदान गर्ने निर्णय गरेका छन्। कांग्रेस, विवेकशील र नयाँ शक्तिको छलफल पछि प्रदेश नम्बर ३ मा कांग्रेस उम्मेदवार अधिवक्ता राधेश्याम अधिकारीलाई मतदान गर्ने निर्णय गरेको हो। विवेकशीलका प्रवक्ता सुर्यराज आचार्यले राष्ट्रिय सभा जस्तो गरिमामय संस्थालाई पार्टीका नेता र कार्यकर्ताको भागबण्डाको थलो बनाइएको अवस्थामा कांग्रेसले तुलनात्मक पमा अधिवक्ता अधिकारी जस्तो व्यक्तिलाई उम्मेदवार बनाएकोमा सकारात्मक रुपमा लिदै मतदान गर्ने निर्णय गरेको बताए।प्रवक्ता आचार्यद्वारा जारी विज्ञप्तिमा विवेकशील साझा पार्टी समेतको मतभारबाट विजयी हुने उम्मेदवारले पार्टीगत स्वार्थभन्दा माथि उठेर महत्वपूर्ण विषयमा राष्ट्रिय हितलाई सर्वोपरी राखी विवेकको आवाज अभिव्यक्त गर्नेछन् भन्ने विश्वास गरिएको छ। नयाँ शक्तिले पनि प्रदेश नम्बर ३ मा कांग्रेस उम्मेदवार अधिकारीलाई मतदान गर्ने निर्णय गरेको छ। प्रदेश ३ मा राष्ट्रिय सभामा कम्तिमा एक स्थान जित्न २३९२ मत आवश्यक पर्छ। जसमा विवेकशीलको जम्मा मतभार १४४ रहेको छ भने नयाँ शक्तिको ६६ मतभार रहेको छ। कांग्रेसको मतभार २२१४ रहेको छ। विवेकशील र नयाँ शक्तिले साथ दिएपछि अधिकारी राष्ट्रिय सभा सांसद हुने पक्का भएको छ।"
राष्ट्रिय सभा निर्वाचन : प्रदेश ७ बाट १० को उम्मेदवारी दर्ता,"डोटी : माघ २४ गते हुने राष्ट्रिय सभा सदस्य निर्वाचनका लागि प्रदेश ७ मा १० जनाले उम्मेदवारी दर्ता गराएका छन्। निर्वाचन अधिकृतको कार्यालयले सार्वजनिक गरेको निर्वाचन कार्यतालिका अनुसार बिहीबार भएको उम्मेदवारी मनोनयन दर्ताका क्रममा नेपाली कांग्रेस, नेकपा एमाले र नेकपा माओवादी केन्द्रका १० जनाले उम्मेदवारी दर्ता गराएका हुन्। नेकपा एमालेका तर्फबाट खुलामा एक, महिला दुई र दलितमा एकको उम्मेवारी परेको छ। खुलामा पूर्व सभासद् तथा एमाले अछाम जिल्ला अध्यक्ष शेरबहादुर कुँवरले उम्मेदवारी दिएका छन्। यस्तै महिलातर्फ नेकपा एमालेबाट ईन्दु कडरिया र कैलाली जिल्ला कमिटी सदस्य कमला ओलीले उम्मेदवारी दिएका छन्। दलिततर्फ एमाले महाकाली अञ्जल कमिटी पूर्व सदस्य चक्रप्रसाद स्नेहीले उम्मेदवारी दिएका छन्। यस्तै नेपाली कांग्रेसको तर्फबाट खुला सदस्यमा पार्टी केन्द्रीय सदस्य बद्रीप्रसाद पाण्डेको उम्मेदवारी परेको छ। महिलातर्फ नेपाल शिक्षक संघ कञ्चनपुरी पूर्व अध्यक्ष तारादेवी भट्ट, दलिततर्फ पार्टीका पूर्व महाधिवेशन प्रतिनिधि शेरीराम पार्की र अपाङ्गताअल्पसंख्यकबाट पूर्व महाधिवेशन प्रतिनिधि छत्रराज जोशीले उम्मेदवारी दर्ता गराएका छन्। यस्तै नेकपा माओवादी केन्द्रको तर्फबाट खुला सदस्यमा पार्टीका कैलाली जिल्ला इन्चार्ज हरिराम चौधरी उत्सव र अपाङ्गअल्पसंख्यकको तर्फबाट पार्टी केन्द्रीय सदस्य महेशकुमार महराले उम्मेदवारी दर्ता गराएका छन्। उम्मेदवारी दर्ता गर्ने क्रममा एमाले उपाध्यक्ष एवं पूर्व उपप्रधानमन्त्री भिमबहादुर रावल र माओवादी केन्द्रका स्थायी कमिटी सदस्य एवं पूर्वमन्त्री लेखराज भट्टसहितको बाम गठबन्धनको जुलुस निर्वाचन अधिकृतको कार्यालय डोटी जिल्ला अदालत पुगेको थियो। यस्तै नेपाली कांग्रेसका केन्द्रीय सदस्य एवं उम्मेदवार पाण्डे कांग्रेस नेता कार्यकर्तासहित उम्मेदवारी दर्ता गराउन पुगेका थिए। तीन खुला, तीन महिला, एक दलित र एक अल्पसंख्यक आठजना गरी ५८ जना राष्ट्रिय सभा सदस्यका लागि निर्वाचन हुनेछ।"
राष्ट्रिय सभा उम्मेदवारः बहुविवाह गरेकादेखि पार्टी फेर्ने अवसरवादीसम्म !,"काठमाडौं : ख्यातिप्राप्त तथा राष्ट्रिय व्यक्तित्व भएका विज्ञलाई पठाउनु पर्नेमा राजनीतिक दल आफ्ना नेता कार्यकर्तालाई राष्ट्रिय सभाका उम्मेदवार बनाएका छन् । अधिकांश उम्मेदवार राजनीतिक दलका नेता र कार्यकर्तासँगै पहुँचवालाका आफन्त तथा नातागोता पनि रहेका छन् । पार्टीमा योगदान दिएका धेरै नेता कार्याकर्ताले उम्मेदवारी नपाएको भन्दै नेतृत्वको चर्को विरोध पनि गरिरहेका छन् । कोमल एमालेबाट एमालेले लोकगायिका कोमल वलीलाई उम्मेदवार बनाएकोमा पार्टीका नेता कार्यकर्ताले आलोचना गरेका छन् । धेरैले अन्य नेताहरु कोमल वलीको तुलना गर्दै समाजिक सञ्जाल रंग्याएका छन् । राष्ट्रिय प्रजातन्त्र पार्टीकी केन्द्रीय सदस्य वलीलाई एमालेबाट प्रतिनिधि सभा वा प्रदेश सभामा उम्मेदवार बनाउने भनेर पार्टीमा प्रवेश गराइएको थियो । प्रतिनिधि सभा वा प्रदेश सभामा उम्मेदवार बनाइएकी वलीलाई अहिले प्रदेश नम्बर ५ को महिला कोटाबाट राष्ट्रिय सभाको उम्मेदवार बनाइएको छ । एमालेले राष्ट्रिय सभामा २९ जनालाई उम्मेदवार बनाएको छ । प्रदेश नम्बर १ बाट पाँच जनालाई उम्मेदवार बनाएको छ । यी हुन् एमालेका उम्मेदवार एमालेबाट प्रदेश १ बाट नैनकला ओझा (महिला), मोरङ, खेम नेपाली (दलित), मोरङ हरिचरण सिवाकोटी (खुला), झापा, परशुमेघी गुरुङ (खुला), संखुवासभा। अगम बान्तवा (अल्पसंख्यक), इलाम छन् । प्रदेश २ मा खुला सिटमा एकजना मात्र उम्मेदवार बनाएको छ । प्रदेश २ बाट सप्तरीका सुमन प्याकुरेल (खुला), उम्मेदवार बनाएको छ । प्रदेश ३ बाट ६ जनालाई उम्मेदवार बनाएको छ । प्रदेश ३ बाट पार्वती रावल (महिला), चितवन उदया शर्मा (महिला), काठमाडौं, सिंहबहादुर विक (दलित), सिन्धुपाल्चोक, बलराम बाँस्कोटा (खुला), काठमाडौं, बेदुराम भुसाल (खुला), काठमाडांै, रामचन्द्र राई दनुवार (अल्पसंख्यक), मकवानपुर छन् । एमालेबाट प्रदेश ४ बाट ४ जनाको उम्मेदवारी दर्ता भएको छ । प्रदेश ४ बाट रामबहादुर थापा (अपांगता), स्याङ्जा, गणेश तिमिल्सिना (खुला), पर्वत, शान्ति अधिकारी (महिला), बाग्लुङ र दीपा गुरुङ(महिला), लमजुङलाई सिफारिस गरेको छ। प्रदेश ५ बाट ४ जना उम्म्मेदवार बनाएको छ । प्रदेश ५ बाट रामलखन हरिजन दलित), पश्चिम नवलपरासी, खिमलाल भट्टराई (खुला), रुपन्देही, मीना बुढा महिला), रोल्पा र कोमल वली महिला), दाङ छन । प्रदेश ६ बाट ५ जना उम्मेदवार उठाएको छ । प्रदेश ६ बाट कविता बोगटी महिला(, हुम्ला, नन्दा शर्मा महिला), सुर्खेत, नरपति लोहार (दलित), कालिकोट, भैरवसुन्दर श्रेष्ठ (खुला), जाजरकोट र ठगेन्द्र पुरी (खुला), पश्चिम रुकुम छन । प्रदेश ७ बाट एमाले ४ जनालाई उम्मेदवार बनाएको छ । प्रदेश ७ बाट कमला ओली महिला(, कैलाली, इन्दु कडेरिया बिष्ट महिला), कञ्चनपुर, शेरबहादुर कुँवर (खुला), अछाम, चक्रप्रसाद स्नेही दलित), डडेलधुरा छन । आफू नपरेपछि पत्नी उम्मेदवार माओवादी केन्द्रबाट प्रदेश नम्बर १ बाट बीना पोखरेललाई उम्मेदवार बनाएकोमा नेता कार्यकर्ताबाट आलोचना भएको छ । २०५२ सालमा माअोवादी जनयुद्ध सुरुवात हुँदा देखि नै भुमिगत जीवन विताएकी पोखरेल पछिल्लो समय पार्टीमा निस्कृय रहेको भन्दै उनको उम्मेदवारको आचोलना भएको हो । पोखरेल माओवादीको प्रदेश नम्बर १ का सहईन्चार्ज सावित्रीकुमार काफ्लेकी श्रीमती हुन् । इमान्दार छविका नेताका रुपमा चिनिने काफ्ले पोखेरलको उम्मेदवारीका कारण आलोचित भएका छन् । राष्ट्रिय सभा उम्मेदवार पोखरेल श्रीमानसँगै जनयुद्धको समयमा नाबालक छोरा छोरी छोडेर भूमिगत भएकी थिइन् । माओवादीको ललितपुरका नेता हरि दाहालकी श्रीमती गंगा पराजुली समेत राष्ट्रिय सभाको उम्मेदवार भएकी छन् । प्रदेश २ को महिला सिटमा उम्मेदवार शशिकला दाहाल र प्रदेश ७ का हरिराम चौधरीलाई मापदण्ड मिचेरै उम्मेदवार बनाइएको छ । दुवैजना प्रदेशसभाका समानुपातिकको बन्दसूचीमा थिए । एमाले र माओवादीको सहमतिमा माओवादीले राष्ट्रिय सभामा १४ उम्मेदवार उठाएको छ । यी हुन् माओवादीका उम्मेदवार प्रदेश १ बाट पोखरेल पोखरेल, प्रदेश २ बाट दाहाल, प्रदेश ३ को खुलातर्फ वरिष्ठ नेता रामबहादुर थापा उम्मेदवार बनाएको छ । त्यस्तै प्रदेश ३ को महिलातर्फ पराजुलीले टिकट पाएकी छन् । प्रदेश ४ बाट नेता दिनानाथ शर्माले खुलातर्फको उम्मेदवार भएका छन् भने दलित कोटामा प्रदेश खीमबहादुर विक उम्मेदवार भएका छन् । प्रदेश ५ मा अल्पसंख्यक अपांगको कोटामा राजबहादुर कुँवर र खुलातर्फका चन्द्रबहादुर खड्का उम्मेदवार छन । प्रदेश ६ मा अपांगअल्पसंख्यक सिटमा जीवन बुढा, महिला कोटामा युटुल लामा र खुलातर्फ कालिबहादुर मल्लले टिकट पाएका छन । प्रदेश ७ बाट खुलातर्फ हरिराम चौधरी र दलित कोटामा लालिराम लोहारले टिकट पाएका छन । कांग्रेसबाट बहुविवाहमा मुछिएका उम्मेदवार प्रदेश नम्बर ५ बाट कांग्रेसले बहुविवाहको मुद्दामा विवादित रहेका मैकुलाल बालमिकीलाई उम्मेदवार बनाएको छ । तत्कालित कांग्रेस सभापति सुशील कोइरालाले २०७० सालको संविधान सभामा समानुपातिकतर्फ बालमिकीलाई सभासद बनाएका थिए । कोइरलाको निधनपछि सभापति शेरबहादुर देउवा निकट भएर उनी राष्ट्रिय सभाको टिकट लिन सफल भएका छन् । कांग्रेसले प्रदेश नम्बर ५ को दलित कोटाबाट बालमिकीलाई उम्मेदवार बनाएको छ । माओवादीले आँखा खोसेकाले पनि अवसर पाए नेपाली कांग्रेसले प्रदेश नम्बर ६ बाट माओवादीले तेजाव छर्किएर दृष्टिविहिन बनाएका गोपाल प्रसाद शर्मालाई उम्मेदवार बनाएको छ । २०५५ साल साउन ११ गते रुकुमको चौरजहारी११ स्थित माओवादीले शर्माको आँखामा छर्किएर दृष्टिविहिन बनाएका थिए । शर्मालाई उम्मेदवार बनाएर समग्र पार्टीको सम्मान भएको कांग्रेस रुकुमका सभापति प्रेम प्रकाश वलीले बताए । देवले पनि पाए मौका कांग्रेसले विजय गच्छदार नेतृत्वको फोरम (लोकतान्त्रिक) बाट चुनावको मुखैमा कांग्रेसमा आएका जितेन्द्रनारायण देवलाई प्रदेश २ को खुला सदस्यको उम्मेदवार बनाइएको छ । कांग्रेसले ५६ राष्ट्रिय सभाको सिटमा २२ सिटमा मात्रै उम्मेदवार दिएको छ । यी हुन् कांग्रेसका उम्मेदवार प्रदेश नम्बर १,२ र ३ मा २२ जना गरी ६ जना उम्मेदवार बनाएको छ । प्रदेश ४,५,६ र ७ मा ४४ जना गरी १६ जना उम्मेदवार बनाएको छ । प्रदेश १ बाट रमेशजंग रायमाझी, (खुला) र सरिता प्रसाई (महिला) उम्मेदवार बनाएको छ । प्रदेश २ मा जीतेन्द्रनारायण देव (खुला) र मुक्ताकुमारी यादव (महिला) तथा प्रदेश ३ मा राधेश्याम अधिकारी, काठमाडौं (खुला) र धना खतिवडा, ललितपुर (महिला) उम्मेदवार बनाएको छ । त्यस्तै प्रदेश ४ बाट सुरेन्द्रराज पाण्डे (खुला), बृन्दा राना मगर (महिला), जितबहादुर नेपाली दलित), प्रकाश पन्त (अपांग) लाई उम्मेदवार बनाएको छ । । यस्तै, प्रदेश ५ बाट दुर्गाप्रसाद उपाध्याय (खुला) अनिता देवकोटा महिला), मैकुलाल वाल्मीकि, (दलित) र लुटबहादुर खत्री (अपांग) उम्मेदवार बनेका छन । प्रदेश ६ बाट उम्मेदवार बन्नेमा विष्णुबहादुर शाही (खुला), सूर्यदेवी मल्ल महिला), सीताराम विक दलित) र गोपालप्रसाद शर्मा (अपांग) छन् भने बद्री पाण्डे (खुला), तारादेवी भट्ट (महिला), शेरिराम पार्की दलित) र छत्रराज जोशी (अपांग) प्रदेश ७ बाट राष्ट्रियसभाका लागि उम्मेदवार भएका छन् । राजपा र फोरमका २२ उम्मेदवार कांग्रेससँग सहकार्य हुने भएपछि प्रदेश नम्बर २ मा राष्ट्रिय जनता पार्टीले २ जनालाई मात्रै उम्मेदवार बनाएको छ । उसले वरिष्ठ उपाध्यक्ष वृषेशचन्द्र लाल र उपाध्यक्ष रमेश यादवलाई उम्मेदवार बनाउने निर्णय गरेको छ । लाल प्रदेश २ को अल्पसंख्यक र यादव खुलातर्फ उम्मेदवार छन् । संघीय समाजवादी फोरमले प्रमिला यादव र रामप्रित पासवानलाई उम्मेदवार बनाएको छ । प्रदेश नम्बर २ बाट महिलामा यादव र दलित कोटामा पासवानलाई उम्मेदवार बनाएको छ । जनमोर्चाका ३ उम्मेदवार राष्ट्रिय जनमोर्चाले माघ २४ हुने राष्ट्रिय सभा निर्वाचनको लागि उम्मेदवार बनाएको छ । जनमोर्चाले प्रदेश नम्बर ४ बाट दुई जना र प्रदेश ५ बाट एक जना गरी तीन जनालाई उम्मेदवार बनाएको हो । उसले प्रदेश ४ बाट खुलातर्फ कृष्ण अधिकारी र महिलाततर्फ मिना पुनलाई उम्मेदवार छन् भने प्रदेश ५ बाट खुलातर्फ रश्मिराज नेपालीलाई उम्मेदवार बनाएको छ।"
मन्त्री र सभामुख बन्न दाैडधुप,"बुटवल : एमालेले सांसदको शपथग्रहणकै दिन हतारमा प्रदेश ५ को संसदीय दलको नेतामा शंकर पोखरेललाई चयन गर्यो। एमालेमाओवादी गठबन्धनबीच निर्वाचनका बेला भएको सहमति कार्यान्वयन गर्न हतारमै निर्णय भएको थियो। एमालेले सर्वसम्मत गरायो भने माओवादी केन्द्रले यस विषयमा कुनै टिप्पणी नगरी पूर्ववत् निर्णयअनुसार भएको जनाएको छ। संसदीय दलको नेतामा पोखरेल चयन भएसँगै मुख्यमन्त्रीमा उनी निर्विवाद बनेका छन्। मुख्यमन्त्री एमालेको भागमा परेपछि सभामुख माओवादीले पाउने भएको छ। तर, केन्द्रीय तहको छलफलबाट टुंगो लागिसकेको छैन। एमाले र माओवादी केन्द्रका सांसद मन्त्री बन्न पार्टी नेतृत्वसँग लबिङ गर्न थालेका छन्। सभामुख र उपसभामुख तथा मन्त्रीमा कसलाई लैजाने भन्ने टुंगो लाग्न बाँकी छ। एमालेका मुख्य सचेतक भूमिश्वर ढकालले सरकार गठनका विषयमा छलफल सुरु भए पनि कोको मन्त्री बन्ने टुंगो नलागेको बताए। प्रदेश सरकारको विषयमा छलफल शुरु भएको छ तर निष्कर्ष निस्केको छैन', उनले भने। राष्ट्रियसभाको मनोनयनपछि सरकार निर्माणबारे टुंगो लाग्ने उनले बताए। एमालेले मुख्यमन्त्रीसहित उपसभामुख पनि पाउने भएको छ। संविधानमा व्यवस्था भएअनुसार सभामुख र उपसभामुखमध्ये कुनै एक महिला र दुवै पद फरकफरक दलको हुनु पर्नेछ। माओवादीमा प्रभावशाली मानिएका नेता सभामुखभन्दा मन्त्री बन्न चाहिरहेका छन्। रुकुमबाट निर्वाचित माओवादीका पूर्ण घर्तीमगरले सभामुखमा दाबी गरेका छन्। शक्ति सन्तुलनमा भूगोल मिलाउनुपर्ने उनको तर्क छ। रोल्पाबाट निर्वाचित कुलबहादुर केसी र प्युठानबाट निर्वाचित कृष्णध्वज खड्काले पनि मुख्यमन्त्री दाबी गरे पनि अन्ततः शक्तिशाली मन्त्रालय लिने दाउमा रहेको माओवादी नेताको भनाइ छ। गुल्मीका सुदर्शन बलाल, रुपन्देहीका माधव शर्मा पनि मन्त्री बन्ने लाइनमा छन्। एमालेबाट संविधानसभा सदस्य बनिसकेका नवलपरासीका बैजनाथ चौधरी, एमाले केन्द्रीय सदस्य लीला गिरीलगायतलाई पनि मन्त्रीमा समेट्नुपर्ने देखिएको छ। हरेक जिल्ला र क्षेत्र समेट्ने गरी एमालेले प्रदेशमन्त्री चयन गर्छ', एमालेका एक नेताले भने। प्रदेशको शपथ भइसके पनि माओवादीभित्र अझै प्रदेश सरकारको विषयमा छलफल हुन सकेको छैन। माओवादी केन्द्रका नेता तथा प्रदेश सांसद दधिराम न्यौपानेले नेताको दाबी सुरु भए पनि पार्टीले निर्णय गरिनसकेको बताए। मुख्यमन्त्रीमा शंकर पोखरेल हुँदा सभामुख माओवादीले पाउने निश्चित छ', उनले भने, कुन पद कसले पाउने भन्ने विषय छलफलमै छ।' प्रदेशमा कति मन्त्री रहने भन्ने विषयसमेत टुंगो भएको छैन। प्रदेश सदस्यका आधारमा २० प्रतिशत नबढ्ने गरी मन्त्रिपरिषद् बनाउन सकिने संवैधानिक व्यवस्था छ। प्रदेश नम्बर ५ मा एमाले ४१ र माओवादी केन्द्र २० गरी वाम गठबन्धनको ६१ सिट छ। ८७ सदस्य रहेको प्रदेशसभामा यो संख्या स्पष्ट बहुमत हो। वाम गठबन्धनको सरकार बन्ने निश्चित भएको बेला प्रमुख प्रतिपक्षी दलमा रहने कांग्रेस संसदीय दल छनोटको तयारी छ। संसदीय दलमा कविलवस्तुका वीरेन्द्र कनौडिया र हालका श्रम राज्यमन्त्री दाङका डिल्ली चौधरी चर्चामा छन्। संघीय समाजवादी फोरमले पनि नेता चुनेको छैन। राजपा र जनमोर्चाका भने एकएक जना मात्रै सांसदले प्रतिनिधिसभामा प्रतिनिधित्व गर्छन्।"
राष्ट्रिय सभा : दाङमा प्रदेश ५ को उम्मेदवारी दर्ता हुँदै,"दाङ : राष्ट्रिय सभा सदस्य निर्वाचनका लागि प्रदेश ५ को उम्मेदवारी दर्ता दाङको घोराहीमा हुँदैछ। उम्मेदवारी दर्ता आज बुधबार बिहान १० बजेदेखि ४ बजेसम्म मूख्य निर्वाचन अधिकृतको कार्यालय घोराहीमा भइरहेको हो। दाङ, बाँके,बर्दिया,पूर्वी रुकुम, रोल्पा, प्युठान, अर्घाखाँची, कपिलबस्तु, पाल्पा, रुपन्देही, गुल्मी,परासी जिल्ला गरी १२ जिल्लाबाट घोराहीमा आज बुधबार राष्ट्रिय सभा सदस्यका लागि पार्टीको आधिकारी वा स्वतन्त्र उम्मेदवारले उम्मेदवारी दर्ता गराउने छन्। ३ खूल्ला,३ महिला,१दलित र १ अल्पसंख्यक,अपाङ्ग गरी ८ जना निर्वाचीत हुने संवैधानिक व्यवस्था छ। ८ जना उम्मेदवारका लागि प्रदेश नम्बर ५ का ८७ जना प्रदेश सभा सदस्य,स्थानीय तहअन्तर्गत १२ जिल्ला समन्वय समितिका संयोजक तथा सह संयोजक,मेयर उपमेयर,गाउँपालिका अध्यक्ष र उपाध्यक्ष समेत २१८ गरी ३०५ जना मतादाता छन्। मूख्य निर्वाचन अधिकृत हेमन्त रावलका अनुसार ३०५ लाई मतभारबाट रुपान्तरण गर्दा ८१०० हुने छ। प्रदेश ५ को अस्थायी मुकाम रुपन्देही माघ ३ गते तोके पनि सरकारले प्रदेशको अस्थायी केन्द्र नतोक्दै आयोगले उच्च अदालत रहेका स्थानमा निर्वाचन अधिकृतको कार्यालय खोलेको थियो।"

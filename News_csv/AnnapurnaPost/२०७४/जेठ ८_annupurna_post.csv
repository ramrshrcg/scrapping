शीर्षक,विवरण
राजनीति र अपराध,"राजनीति तथा त्यसका प्रमुख वाहक मानिएका दलहरूसँग अपराधको साइनो कसरी जोडिन्छ ? यो सम्बन्ध अब त्यति रहस्यको विषय नरहे पनि दलहरूले परिआउँदा आपराधिक शक्तिहरूको सहयोग लिने, आफैं अपराधमा उत्रने र अपराधीले राजनीतिक संरक्षणमा कानुन आफ्नो हातमा लिने प्रवृत्तिमा वृद्धि भइरहेको छ । शान्ति प्रक्रियायता द्वन्द्वकालमा भएका मानव अधिकार उल्लंघनका मामिलामाथिको छानबिनमा राजनीतिक दलहरू उदासिन देखिनुको अर्थ हो कुनै पनि हालतमा राजनीतिक शक्तिहरूको आपराधिकताबारे प्रश्न उठाउन उनीहरू तयार छैनन् । त्यसले राजनीतिमा अपराधलाई संस्थागत गर्ने पक्कै देखिन्छ आगामी दिनमा अझ बढी । पूर्णरूपमा आपराधिक प्रकृतिका मुद्दाहरूलाई राजनीतिक आवरण दिएर फिर्ता लिने परम्परालाई यो सरकारले जाँदाजाँदै निरन्तरता दिन लागेको छ । राज्यको वैधानिक अनुहार र दायित्व बोकका ८ जना प्रहरीमाथि आक्रमण गरी हत्या गरेका, त्यसै क्रममा डेढ वर्षका एक अवोध बालकलाई पनि निशाना बनाएका व्यक्तिहरूलाई राजनीतिक श्रीपेच लगाइदिएर मुद्दा फिर्ता गर्ने निर्णय सरकारले गर्नुको पछाडिको नियत स्पष्ट छ। तर यो कदम संविधानवाद र कानुनी राज्यको अवधारणासँगै दलहरूको विश्वसनीयतामा सबभन्दा ठूलो चुनौतीका रूपमा स्थापित हुने मात्र हैन, यसले अगामी दिनमा वर्तमान मन्त्रिपरिषद्मा ठूलो आधारका रूपमा रहको माओवादी र नेपाली कांग्रेस, त्यसमा पनि उपप्रधान तथा गृहमन्त्री विमलेन्द्र निधिलाई कलंकित गर्नेछ । भोलि परिस्थित उनीहरूविरुद्ध हुन गएमा व्यक्तिगत, नैतिक र कानुनीरूपमा यसका लागि उनीहरू जिम्मेवार हुनुपर्नेछ। हत्या र जघन्य हिंसाका मुद्दा राज्यले फिर्ता लिन नपाउने निर्णय सर्वोच्च अदालतले पहिले नै गरिसकेको छ । राजनीतिक हिसाबले मधेसकेन्द्रित केही दल र व्यक्तिहरूको असन्तुष्टि छ यो संविधानप्रति, जुन निश्चय पनि अपूर्ण छ । यो संविधानको जन्म निकै हदसम्म विधिविहीन तरिकाबाट, केही नेताहरूको संलग्नताबाट, अनि महत्वपूर्ण मुद्दामा जनतालाई बाहिर राखेर भएको हो । त्यसमा सुधार र जनताको व्यापक अपनत्व सुनिश्चित गर्नैपर्ने हुन्छ । तर त्यो प्रक्रियासम्मत, विधिसम्मत र बहसद्वारा विभिन्न शक्तिहरूलाई एक ठाउँमा ल्याएर मात्र सम्भव छ । फरक मत राख्नेहरूलाई र राज्यका वैधानिक संस्थाहरूलाई प्रतिनिधित्व गर्ने प्रहरी अधिकृत र कर्मचारीको हत्या गरेर सम्भव छैन । त्यो अपराध हो, अपराध मानिनुपर्छ र कानुनको प्रयोगभन्दा अर्को तरिकाबाट त्यसलाई छिनोफानो गर्नु हुँदैन । टीकापुर नरसंहार काण्ड हो, किनकि एकै किसिमका बर्दीधारी र तिनको अवोध सन्तानलाई षड्यन्त्रकारी ढंगबाट हत्या गरिएको छ । यस सम्बन्धमा सरकारले गठन गरेका छानबिन निकायले षड्यन्त्र र षड्यन्त्र कार्यान्वयन गर्ने शक्ति र व्यक्तिहरूलाई समेत पहिचान गरी कारबाही सुझाएको छ । 'झुठा मुद्दा' फिर्ता लिन क्याविनेटले निर्णय लिनु पर्दैन । स्पष्ट प्रमाणका आधारमा उसले सम्बन्धित व्यक्तिहरूलाई दण्डित गर्न सक्छ या अदालतमा बयान दिन सक्छ । तर सरकारले हत्या र जघन्य अपराधलाई राजनीतिक कदम मानी अपराधीहरूलाई कानुनभन्दा माथिको हैसियत प्रदान गर्न पाउँदैन । टीकापुर काण्डमा सरकारको पछिल्लो कदम र नियत दुवै निन्दनीय छन् ।"
अब विराटनगर र वीरगन्ज महानगरपालिका : २२ स्थानीय तह थप्ने मन्त्रिपरिषद् निर्णय,"काठमाडौं : सोमबार साँझ बसेको मन्त्रीपरिषदको बैठकले स्थानीय तहको संख्या थप गर्ने निर्णय गरेको छ। प्रधानमन्त्री पुष्पकमल दाहाल प्रचण्डको अध्यक्षतामा बालुवाटारमा बसेको मन्त्रीपरिषदको बैठकले स्थानीय तहको संख्या थप गर्ने निर्णय गरेको हो। बैठकले सुनसरीमा २, सप्तरीमा १, रौतहटमा २, पर्सामा १, धनुषामा १, सर्लाहीमा ३, बारामा १, नवलपरासीमा ३, रुपन्देहीमा ३, कपिलवस्तुमा ३, कैलालीमा १ र बाँकेमा १ गरी २२ वटा स्थानीय तहको संख्या थप गर्ने निर्णय गरेको हो। बैठकले साविकका २४ गाउँपालिकालाई नगरपालिकामा स्तरोन्नति गर्ने निर्णय पनि गरेको छ। जसअनुसार झापामा २, सिरहामा १, रौतहटमा ११, धनुषामा १, बारामा १, रुपन्देहीमा २, बाँकेमा २, कैलालीमा १ र महोत्तरीमा ३ गाउँपालिकालाई नगरपालिकामा स्तरोन्नति गर्ने निर्णय गरेको हो। बैठकले विराटनगर र वीरगञ्ज उपमहानगरपालिकालाई महानगरपालिकामा स्तरोन्नति गर्ने निर्णय पनि गरेको छ। उपप्रधान एवं संघीय मामिला तथा स्थानीय विकास मन्त्री बिजयकुमार गच्छदारको नेतृत्वमा रहेको कार्यदलले संख्या थप र स्तरोन्नतिको प्रस्ताव तयार गरेको थियो। आजको बैठकले म्यादी प्रहरीको समयअवधि दोस्रो चरणको निर्वाचन सम्मका लागि थप गर्ने निर्णय पनि गरेको छ। बैठकले संयुक्त राष्ट्र संघ सुरक्षा परिषदको राष्ट्रिय कार्ययोजना अवधारणालाई स्वीकृति प्रदान गर्ने निर्णय गरेको छ। त्यसैगरी पञ्चेश्वर विकास प्राधिकरणको कार्यकारी निर्देशकमा कानूनका सहसचिव कौशलचन्द्र सुवेदीलाई नियुक्त गरेको छ। बैठकले नेपाल पशु चिकित्सा परिषदको अध्यक्षमा डा। सीताराम अर्याल, सदस्यमा डा। स्वयंप्रकाश श्रेष्ठ र रजिष्टारमा डा नारायण प्रसाद घिमिरेलाई नियुक्त गरिएको छ। त्यसरी नै दुग्ध विकास संस्थान सञ्चालक समितिको अध्यक्षमा रघुनाथ गौतम नियुक्त गरिएको र भलिबल खेललाई राष्ट्रिय खेलको रुपमा मान्यता प्रदान गरिएको सरकारका प्रवक्ता एवं सूचना तथा सञ्चार मन्त्री सुरेन्द्र कुमार कार्कीले जानकारी दिनुभयो।"
बयालिस स्थानीय तहको मत परिणाम औपचारिक रुपमा आउन बाँकी,"काठमाडौ: गत वैशाख ३१ गते सम्पन्न स्थानीय तह निर्वाचनबाट १० हजार ६४० प्रतिनिधि निर्वाचित भएका छन्। संयुक्त निर्वाचन परिचालन केन्द्र (जेइओसी) बाट प्राप्त जानकारीअनुसार आज साँझ ५ बजेसम्ममा २८३ स्थानीय तहमध्ये २४१ स्थानीय तहको मतगणना समाप्त भई उम्मेदवारको विवरण प्राप्त भएको निर्वाचन आयोगले औपचारिक रुपमा आज जानकारी गराएको छ । अझै ४२ स्थानीय तहको मतदानको पूर्ण विवरण प्राप्त हुन बाँकी नै छ। पछिल्लो विवरणअनुसार नगरप्रमुख वा अध्यक्ष २४१, उपाध्यक्षउपप्रमुख २४१, वडाध्यक्ष दुई हजार ६६, वडा सदस्य चार हजार ८८, महिला सदस्य दुई हजार ४३ र दलित महिला सदस्य एक हजार ९६१ निर्वाचित भइसकेका छन्। पहिलो चरणको निर्वाचनका लागि सबै मतदान केन्द्रमा मतदान सम्पन्न भइसकेको छ। रासस"
एमाले केन्द्रीय सदस्य गिरी र पुर्वसभासद चौहान फोरम नेपालमा प्रवेश,"वीरगन्ज : एमालेका केन्द्रीय सदस्य एवं पूर्वसभासद पार्टी परित्याग गरी संघीय समाजवादी फोरम नेपालमा प्रवेश गरेका छन्। एमालेका केन्द्रीय सदस्य प्रह्लाद गिरी र पूर्वसभासदसमेत रहनुभएका एमाले पर्साको क्षेत्र नं ४ का क्षेत्रीय सभापति प्रद्युमन चौहानले पार्टी परित्याग गरी फोरम नेपालमा प्रवेश गरेको घोषणा गर्नुभएको हो। पर्साका एमालेका दुई चर्चित नेताले वीरगन्जको होटल मकालुमा सोमबार पत्रकार सम्मेलन गरेर फोरम नेपालमा प्रवेश गरेको घोषणा गर्नुभएको हो। मधेसी दलले उठाएका माग जायज भए पनि त्यसलाई सम्बोधन गर्न एमाले नेतृत्व नै मुख्य बाधक बनेको र एमाले शीर्ष नेतालाई पटकपटक आग्रह गर्दा पनि कुनै सुनुवाइ नगरेकाले एमाले परित्याग गरी फोरम नेपाल प्रवेश गर्न बाध्य भएको दुवै नेताको भनाइ छ। पत्रकार सम्मेलनमा एमालेका केन्द्रीय सदस्य गिरीले एमालेको खोक्रो राष्ट्रवादले मधेस मात्र नभई मुलुकलाई नै विखण्डनतर्फ धकेलिरहेको बताउनुभयो। पहाडी दलमा रहेको मधेसप्रतिको विभेदकारी मनोविज्ञान अहिले पनि यथावत् रहेको उहाँको भनाइ छ। एमालेमा रहेका मधेसी नेताले पार्टीभित्र आफ्नो विचार र धारणा खुलेर व्यक्त गर्ने अवस्था अहिले पनि नभएको र शीर्ष नेताले पार्टीमा आबद्ध मधेसी नेताको विचार लत्याउँदै आएको उहाँले बताउनुभयो। कांग्रेस, एमाले र माओवादी केन्द्रले अहिले पनि मधेसी दल र जनतालाई बिरालोले मुसा खेलाएजस्तै गरिरहेका छन्, गिरीले भन्नुभयो, एमालेको महेन्द्रवादी र राणाकालीन खोक्रो राष्ट्रवाद अब धेरै दिन टिक्दैन। मधेसको मुक्ति फोरम नेपालबाट मात्रै सम्भव भएको उहाँको भनाइ छ। एमाले परित्याग गरी फोरम नेपालमा प्रवेश गरेका पूर्वसभासद् एवं एमालेका क्षेत्रीय अध्यक्ष चौहानले एमालेकै बदमासीका कारण मधेसका माग सम्बोधन हुन नसकेको बताउनुभयो। मधेसका माग जायज छन् र तिनको सम्बोधन गर्नुपर्छ भनेर एमालेले पटकपटक नेतृत्वलाई भन्दा पनि सुनुवाइ नभएपछि यहाँका जनताको भावनाको कदर गर्दै एमाले परित्याग गरेको उहाँको भनाइ छ। पत्रकार सम्मेलनमा फोरम नेपाल पर्साका अध्यक्ष प्रदीप यादवले एमाले केन्द्रीय सदस्य गिरी र पूर्वसभासद चौहानको फोरम नेपालमा प्रवेशले एमालेलाई ठूलो झट्का लागेको बताउनुभयो। कार्यक्रममा फोरम नेपालका मधेस प्रदेश कोषाध्यक्ष विजय सरावगी, केन्द्रीय सदस्य मोहनलाल चौधरी, हरिनारायण रौनियार, जितेन्द्र यादवलगायतको उपस्थिति थियो।"
यी हुन् स्थानीय तहका निर्वाचित प्रतिनिधि (सूचि),"काठमाडौं : पहिलो चरणको स्थानीय तह निर्वाचनमा प्रमुख दल नेपाली कांग्रेस र एमालेले सय बढी स्थानीय तहमा विजयी भएका छन्। तीन प्रदेशका ३४ जिल्लाका २७२ स्थानीय तहमा मतपरिणाम सार्वजनिक भइसकेको छ। नेकपा एमाले १ सय १६, कांग्रेस सय ३ र माओवादी ४६ स्थानमा विजयी भएका छन्। वैशाख ३१ गते सम्पन्न स्थानीय तहको पहिलो चरणको निर्वाचन अन्तर्गत हेटौडा उपमहानगरपालिका र चार महानगरपालिका (काठमाडौं, ललितपुर, भरतपुर र पोखराको लेखनाथ) सहित केही स्थानको मतपरिणाम आउन बाँकी छ। अहिलेसम्मको विजयी उम्मदवारहरुको सूची।"
कांग्रेसले सय तह जित्नु अचम्म : ओली,"भक्तपुर : नेकपा एमालेका अध्यक्ष केपी शर्मा ओलीले स्थानीय तहको निर्वाचनमा कांग्रेसले एकसय तह जित्नु अचम्म भएको बताउनुभएको छ। भक्तपुरको सूर्यविनायक नगरपालिकामा एमालेको तर्फबाट निर्वाचित पार्टीका उम्मेदवारहरुको विजय र्यालीपछि भएको आमसभालाई सम्बोधन गर्दै अध्यक्ष ओलीले कुनै सिद्धान्त नभएको कांग्रेसले यत्रो सीट ल्याउँदा आफू अचम्मित भएको बताउनुभएको हो। कुनै सिद्धान्त नभएको कांग्रेसले स्थानीय तहको निर्वाचनमा कसरी यत्तिका सीट ल्यायो, म आफै अचम्मित भएको छु, उहाँले भन्नुभयो। अध्यक्ष ओलीले निर्वाचन ताका बुथ कब्जा गरेको र अहिले एमाले जित्ने महानगर र नगरपालिकामा बखेडा झिकिरहेको आरोपसमेत लगाउनुभयो। एमालेले जित्ने निश्चित भएपछि पोखरा महानगरपालिका र अन्य नगरपालिकामा कांग्रेस र माओवादीले एमालेविरुद्ध भ्रम छर्ने काम गरेका छन्, उहाँले भन्नुभयो, कांग्रेस र माओवादीले जुनसुकै बल गरे पनि दोस्रो चरणमा निर्वाचनमा पनि एमालेले बहुमतसहित सानदार जीत निकाल्नेछ। एमालेको नेतृत्वमा मात्रै मुलुकको विकास र समृद्धि सम्भव भएको अध्यक्ष ओलीको दावी थियो। एमालेले दोस्रो चरणको निर्वाचनको लागि उम्मेदवारहरु तोकिसकेको छ, उहाँले थप्नुभयो, ती उम्मेदवारहरुले पनि राम्रो मत ल्याएर जीत हासिल गर्नुहुनेछ। अध्यक्ष ओलीले यसपाली सूर्यविनायक नगरपालिका वडा नं २ मा मतदान गर्नुभएको थियो। तर उहाँले मतदान गर्नुभएको वडामा नेपाली कांग्रेसका उम्मेदवार वडा अध्यक्षमा निर्वाचित भएका छन्। कार्यक्रममा सूर्यविनायक नपाका नवनिर्वाचित मेयर वासुदेव थापा र उपमेयर जूना बस्नेत तथा वडा नं ५ का अध्यक्ष राजकुमार जोशीले निर्वाचन प्रचारप्रसारका क्रममा नगरवासीसामु गरिएको प्रतिबद्धताअनुसार आफूहरुले काम गर्ने दृढता व्यक्त गर्नुभयो। उहाँहरुले सूर्यविनायकलाई नमुना नगरको रुपमा विकास गर्ने जिम्मेवारी आफूहरुको काँधमा आएकोसमेत बताउनुभयो। उक्त आमसभाअघि सूर्यविनायकस्थित नेकपा एमालेको जिल्ला कार्यालयबाट विजय र्याली सुरु भएको थियो। सांस्कृतिक बाजागाजासहितको उक्त र्यालीले सूर्यविनायक नगर परिक्रमा गरेको थियो।"
वडा नम्बर १७ थाती राखेर पोखरा महानगरको मतगणना सुरु,"पोखरा : पोखरा लेखनाथ महानगरपालिकाको मतगणना सुरु भएको छ। विवादित वडा नम्बर १७ को बाहेक गणना गर्ने सहमति दलहरूले भर्खरै गरेका हुन्। दिउँसो १ बजेबाट गणना गर्ने तयारीमा आफूहरू जुटेको जानकारी निर्वाचन अधिकारी गंगालाल सुवेदीले दिएपनि साढे दुई बजेमात्र मतगणना सुरु भएको हो। सोमबार बिहान मतगणना विवाद सुल्झाउन बैठक बसेको थियो। १७ नम्बर वडाका मत पत्रमा ठूलो र सानो आकारको स्वस्तिक छाप देखिएपछि विवाद हुँदा शनिबारदेखि मतगणना रोकिएको थियो। निर्वाचन आयोगले दुवैथरी स्वस्तिक प्रयोग भएको जनाएको छ। दलहरूले मतदान सुरू गर्नुअघि स्वस्तिक छापको मुचुल्का उठाए, नउठाएको बारे छानबिन गर्ने सहमति पनि गरेका छन्। अहिलेसम्म पोखराका १५ वडाको नतिजा आइसकेको छ। अब १६, १८ र १९ को गणना हुनेछ।"
हेटौंडामा कांग्रेसएमालेको रोचक प्रतिस्पर्धा : कांग्रेस पछि पर्यो,"हेटौँडा : एक सातादेखि जारी मतणना अन्तिम चरणमा आइपुग्दा हेटौंडा उपमहानगरपालिकामा मेयरको प्रतिस्पर्धा रोचक बन्दै गएको छ। थोरै मतले अगाडि पछाडि हुँदै १४ वटा वडाको मत गणना सकिँदा नेपाली कांग्रेसका मेयर उम्मेदवार आनन्द पराजुली भन्दा दुई सय २९ मतले नेकपा एमालेका मयेर उम्मेदवार हरिबहादुर महत अगाडि हुनुहन्छ। नेपाली काँग्रेस र नेकपा माओवादी केन्द्रको गठबन्धलाई नेकपा एमालेको वर्चश्व तोड्न मुश्लिक परेको छ। कस्ले मार्ला मेयरको बाजी ? हेटौंडाबासी उत्सुकताकासाथ मतपरिणामको प्रतिक्षा गरिरहेका छन्। हेटौँडामा ६२ हजार मत खसेकोमा ४५ हजार एक सय २७ मत गणना सम्पन्न हुँदा कसैको पक्षमा पनि मत पल्लाभारी नहुँदा कस्ले जित्ला आँकलन गर्न मुस्किल छ। हेटौंडाको मत गणना हुन बाँकी ९, १०, ११ र १२ मध्ये ९ र ११ वडामा एमाले र १२ मा कांग्रेस, माओवादी बलियो रहेको अनुमान छ। १० नम्बरमा मा एमाले, कांग्रेस, माओवादी र राप्रपालाई मत बाँडिने सम्भावना छ। एमालेललाई हराउन कांग्रेस र नेकपा माओवादी केन्द्रले गठबन्धन गरेपनि त्यसको प्रभाव मतमा देखिएको छैन। गठबन्धनका मेयर उम्मेदवार पराजुलीले १७ हजार चार सय ४ मत प्राप्त गर्दा महतले १७ हजार ७ सय ३३ मत प्राप्त गर्नुभएको छ। उपमेयरमा भने नेकपा एमालेकी मिना लामा पाँच हजार पाँच सय चार मतले अगाडी हुनुहन्छ। उहाँले १७ हजार सातसय ९८ मत प्राप्त गर्दा नेकपा माओवादी केन्द्रका बलराम बलले १२ हजार दुईसय ९४ मत प्राप्त गर्नुभएको छ। हालसम्म सबैभन्दा धेरै उपमेयरमा आठ हजार चार सय ७८ मत बदर भएको छ। भने मेयरमा चार हजार नौसय ३८ मत बदर भएको सहायक निर्वाचन अधिकृत अनन्त मरासिनीले बताउनुभयो। अध्यक्ष कमल थापाको गृह जिल्लामै राप्रपा कमजोर केन्द्रीय अध्यक्ष कमल थापाको गृह जिल्लामै राप्रपा कमजोर देखिएको छ। आठ गाउँपालिका, थाहा नगरपालिका र हेटौंडाको १३ वडाको मत परिणाम आउँदा राप्रपाले कुनैपनि स्थानीय तहको नेतृत्व लिन सकेको छैन। दोस्रो संविधानसभामा दोस्रो दलको हैसियत कायम राखेको राप्रपाले हेटौंडामा अनपेक्षित नजिता सामना गर्नुपरेको छ। अध्यक्ष थापा आफैंले भोट खसालेको वडा नम्बर ५ मा कांग्रेसका उम्मेदवार राजेश बानियाँ अध्यक्षमा निर्वाचित हुनुभएको छ। बानियाँले १ हजार ८ सय ४८ मत ल्याएर विजयी हुँदा राप्रपाबाट वडा अध्यक्षका उम्मेदवार बलराम ठकुरीले ३ सय ४० मत मत ल्याउनुभयो। राप्रपाले हेटौँडा उपमहानगरपालिकामा जम्मा एउटा पदमा खाता खोलेको छ। हेटौँडा६ मा राप्रपाकी शुभद्रा तिमल्सिनाले महिला सदस्यमा जित हात पार्नुभएको हो। अध्यक्ष थापको घर हेटौंडाको ६ नम्बर वडामै छ। राप्रपाका जिल्ला अध्यक्ष रामहरि न्यौपाने, नगर अध्यक्ष गुरुप्रसाद सापकोटाको घर पनि रहेको ६ नम्बर वडामा राप्रपाले मुस्किलले एउटा खाता खोलेको हो। मकवानपुरमा १ सय २ वटा वडामा भएको निर्वाचनमा राप्रपाले अहिलेसम्म प्रतिस्पर्धी शक्तिको रुपमा प्रस्तुत हुन सकेको छैन। नेताहरु आफ्नै वडामा कमजोर कांग्रेस मकवानपुरका सभापति तथा गृह राज्यमन्त्रीले आफ्नो वडामा हारको सामना गर्नुपरेको छ। उहाँले मतदान गर्नु भएको हेटौँडा १८ मा नेकपा एमालेका अनिल बानियाँ अध्यक्षमा प्यानल सहित निर्वाचित हुनुभयो। बानियाँले एक हजार ५९ मत ल्याउँदा उनका निकटत प्रतिद्वन्दी नेपाली काँग्रेसका दिलबहादुर सुवेदीले एक हजार २६ मत प्राप्त गर्नुभयो। नेकपा एमालेका मेयर उम्मेदवार हरिबहादुर महतको वडामा नेपाली काँग्रेस विजयी भएको छ। नेकपा एमालेका इश्वर ढुङ्गानालाई एकसय चार मतले पछि पार्दै काँग्रेसका राजेश बानियाँ विजयी हुनुभयो। नेपाली काँग्रेसका मेयर उम्मेदवार आनन्द पराजुलीको वडामा नेकपा एमाले उम्मेदवार विजयी भएको छ। दुई नम्बर वडामा कांग्रेसका केन्द्रीय सदस्य महालक्ष्मी उपाध्याय (डिना) का श्रीमान् दिनेश उपाध्याय ७६ मतले नेकपा एमालेका हरिबहादुर राउतसँग पराजित हुनुभयो। उहाँले एक हजार २१ र विजेता एमालेका राउतले एक हजार ९७ मत प्राप्त गर्नुभएको थियो। नेकपा माओवादी केन्द्रका उपमेयरका उम्मेदवार बलराम बलले पनि आफ्नो वडामा बर्चश्व कायम राख्न सक्नुभएन। एक नम्बर वडामा नेपाली काँग्रेसका सविन न्यौपाने ११ सय ४५ मत प्राप्त गर्दै विजयी हुनुभयो। नेकपा माओवादी केन्द्रका अजय सिं तामाङलाई एकसय मत कटाउन पनि मुश्किल पयो। उपमेयरका उम्मेदवार बलले उहाँले एक नम्बर वडाबाट छ सय ६७ मत प्राप्त गर्नुभएको थियो। उपमेयरमा उक्त वडामा छ सय २४ मत बदर भएको थियो। कांग्रेस चोकमा एमाले नेपाली कांग्रेस मकवानपुरको पार्टी कार्यालय रहेको हेटौंडा ३ नम्बर वडामा पनि नेकपा एमाले विजयी भएको छ। अधिकांस काँग्रेसका जिल्ला नेताको गृह वडा ३ नम्बरस्थित पार्टी कार्यालयको दोबाटोलाई उनीहरुले काँग्रेस चोक नामाकरण गरेका थिए। नेकपा एमालेका रामकुमार पुडासैनी प्यानल सहित विजयी भएपछि उक्त चोकमा नेकपा एमालेको झण्डा फहर्याइएको छ। पुडासैनीले सातसय ८५ र उनका निकटत प्रतिद्वन्दी नेपाली काँग्रेसका ढलकबहादुर थापाले सातसय ६६ मत प्राप्त गर्नुभएको थियो।"
संसद्को तेस्रो अधिवेशन सुरु,"काठमाडौँ: व्यवस्थापिकासंसद्को तेस्रो अधिवेशन आजदेखि सुरु भएको छ। बैठक सुरु हुनेबित्तिकै सभामुख ओनसरी घर्तीले राष्ट्रपति विद्यादेवी भण्डारीले पठाउनुभएको पत्र वाचन गरेर सुनाउनुभएको भएको थियो। बैठकमा विभिन्न आन्दोलन तथा सङ्घर्षमा सहादत प्राप्त गर्नुभएका ज्ञात तथा अज्ञात सहिदप्रति दुई मिनेट मौनधारण गरिएको थियो। यस्तै, बैठकमा आर्थिक वर्ष २०७४७५ को आयव्ययको अनुमानमाथि सैद्धान्तिक छलफलका लागि मङ्गलबार विचारविमर्श गर्ने गरी कार्यसूची तय भएको जानकारी गराइयो। सो छलफल आगामी आवको बजेटको सिद्धान्त र प्राथमिकताका विषयमा केन्द्रित हुने छ । व्यवस्थापिकासंसद्को अर्को बैठक मङ्गलबार बिहान ११ः०० बजे बस्नेछ। आगामी आवको नीति तथा कार्यक्रम यही जेठ ११ गते प्रस्तुत गर्ने सरकारको तयारी छ । राष्ट्रपति भण्डारीले उक्त दिन सरकारको नीति तथा कार्यक्रम संसदसामु प्रस्तुत गर्नुहुनेछ। रासस"
ललितपुर महानगरमा एक हजार ४२ मतले कांग्रेस अगाडि,काठमाडौं : ललितपुर महानगरमा नेपाली कांग्रेसले अग्रता कायमै राखेको छ । पछिल्लो मत परिणाम अनुसार एमाले भन्दा कांग्रेस एक हजार ४२ मतले अगाडि छ । वडा नम्बर २३ को मतगणना सकिँदा कांग्रेसका मेयर उम्मेदवार चिरिबाबु महर्जनले २१ हजार ६ सय ३५ मत ल्याउनु भएको छ। उहाँलाई पछ्याउदै एमालेका मेयर उम्मेदवार हरिकृष्ण व्याञ्जनकारले २० हजार पाँच सय ९५ मत ल्याउनु भएको छ । त्यसैगरी ललितपुर मेयरका उम्मेदवार साझा पार्टीका रमेश महर्जनले ११ हजार ९ सय ९ मत पाउनुभएको छ भने सत्तारुढ माओवादी दिनेश महर्जनले ५ हजार १ सय १२ मत पाउनुभएको छ । ललितपुर महानगरको उपमेयरमा भने कांग्रेसकी गीता सत्यालले १४ हजार ८ सय ७६ मत प्राप्त गर्नु भएको छ भने साझा पार्टीका शोभा शाक्यले १२ हजार ७ सय २६ मत ल्याउनु भएको छ। अहिले ललितपुर महानगरपालिका धापाखेल क्षेत्र २२ र २३ वडाको मतगणना जारी छ ।
नगरपालिकाका पदाधिकारीद्वारा सपथ ग्रहण,"मुगु: वैशाख ३१ गते सम्पन्न भएको स्थानीय तहको निर्वाचनमा विजयी भएका छायाँनाथ रारा नगरपालिकाका पदाधिकारीहरुले आईतबार सपथ तथा पदभार ग्रहण गरेका छन्। मुख्य निर्वाचन अधिकृतको कार्यालयद्धारा आयोजना गरिएको एक कार्यक्रममा नगर पालिकाका प्रमुख तथा उप प्रमुख, १४ वटै वडाका प्रमुख र सदस्य गरि ७२ जनाले सपथ ग्रहण गरेका हुन्। नगर पालिकाका प्रमुख तथा उप प्रमुख र वडाका प्रमुखले मुख्य निर्वाचन अधिकृत पुर्णेश्वरप्रसाद उपाध्यायबाट सपथ लिई सकेपछि नगरपालिकाका प्रमुख हरिजंग शाहीबाट वडाका बिजयी सदस्यहरुले सपथ लिएका थिए। सपथ ग्रहणपछि नगरपालिकाको कार्यालयमा गएर सबै पदाधिकारीहरुले नगरपालिकाको पदभार तथा जिम्मेवारी सम्हालेका छन। पदभार ग्रहण लगतै बसेको पदाधिकारीहरुको पहिलो बैठकले रारा करिडोरलाई पिना झ्यारी, ताल्च विमान स्थलबाट नभएर पिनादेखि बालै बगर हुँदै गमगढी र ताल्च भएर रारा जोड्ने , यो करिडोरमा यात्रुबाहक बस बाहेक अरु माल बाहक गाडी सञ्चालन हुन नदिने, अहिले सञ्चालनमा रहेको पिना झ्यारी, ताल्च हुँदै गमगढी सडक खण्डमा ठुला भार भएका माल बाहक गाडीलाई मात्र अनुमति दिने निर्णय गरेको छ। बैठकले नगरपालिका भित्र विद्युतिकरण नपुगेका लुम , बाम, मुर्मा, शोभा, लुम्स, रोवा घट्टलेख लगायतका दर्जन बस्तिमा आगामी छ महिना भित्र विद्युतिकरण विस्तार गर्ने निर्णय समेत गरेको छायानाथ रारा नगरपालिकाले जनाएको छ।"
पुर्नसंरचनाको विरोधमा कांग्रेस र माओवादीका घरमा आक्रमण,"जनकपुरधाम : धनुषा जिल्लाको पूर्वी भेगमा रहेको रघुनाथपुर गाविसका आक्रोशित युवाले नेपाली कांग्रेस, नेकपा (माओवादी केन्द्र) र नेकपा एमालेसहितका नेताको घरमा आक्रमण गरेका छन्। विगत तीन महिनादेखी स्थानीय तहको पुर्नसंरचना विरोधमा आन्दोलित रघुनाथपुरवासीले प्रमुख तीन दलका स्थानीयस्तरका नेताको घरमा आक्रमण गरेका हुन्। स्थानीय निकायको संख्या थप्न आइतबार राति स्थानीय विकास मन्त्रालयमा बसेको धनुषाका सांसदको बैठकमा नेपाली कांग्रेस र माओवादी केन्द्रका सांसदले रघुनाथपुर गाउँपालिकाको विरोध गरेका थिए। १४ हजार जनसंख्या रहेको रघुनाथपुरलाई दुई टुक्रामा विभाजन गरिएको र आफूभन्दा निकै कम जनसंख्या रहेको गाउँमा मिसाएर नगरपालिका बनाएको भन्दै रघुनाथपुरबासी आन्दोलित भएका हुन्। उनीहरुले प्रशासन कार्यालयमा ज्ञापन पत्र बुझाउनेदेखि लिएर राजमार्ग घेराउसम्मको कार्यक्रम गरेपनि कुनै सुनवाइ भएन्। आइतबार रातिको बैठकमा त्यस क्षेत्रबाट निर्वाचित नेपाली कांग्रेसका सांसद प्रेम किशोर साहले कुनै पनि हालतमा रघुनाथपुर गाउँपालिका हुन नदिने अडान राखेको बैठकमै सहभागी अन्य नेताहरुबाट जानकारी आएपछि गाउँलेहरु आक्रोशित भएका हुन्। बैठकमा नेपाली कांग्रेसकै सांसदहरु आनन्दप्रसाद ढुंगाना, मिनाक्षी झा, रामकृष्ण यादव, महेन्द्र यादव, डाचन्द्रमोहन यादवलगायतले रघुनाथपुर गाउँपालिकाको विरोध गरेका थिए। माओवादीका सांसद रामसिंह यादवले पनि कुनै पनि हालतमा रघुनाथपुर गाउँपालिका हुन नदिने अडान राखेका थिए। कांग्रेस र माओवादीसहित धनुषाका सांसदले धनुषामा एउटा मात्र गाउँपालिका थप्नु पर्ने भन्दै कांग्रेस कै सांसदको दबाबमा तीन नम्बर क्षेत्रमा गाउँपालिका थप्ने प्रतिवदेन बुझाएका हुन्। सांस्कृतिक एवं धार्मिक महत्व बोकेको रघुनाथपुर गाउँपालिका हुने सम्भावाना कम देखेपछि सोमबार बिहानैदेखि रघुनाथपुर र आसपासका क्षेत्रमा बन्दको आह्वान गरी युवाहरु बासका भाटा लिएर होहल्ला गर्दै कांग्रेस, माओवादी र एमालेका नेताको घरमा आक्रमण गरेका हुन्। स्थानीयले विरोध स्वरुप आइतबार नै गाउँ पस्ने प्रमुख बाटोमा डोजर लगाएर खाल्डो खनीअवरुद्ध गरेका छन्। स्थानीयले नेपाली कांग्रेस, माओवादी र एमालेका स्थानीय नेताले पार्टीबाट सामुहिक राजिनामा दिन दबाब सृजना गरेका छन्। गाउंमा विरोधको क्रममा झडपको अवस्था सृजना भएपछि स्थानीय प्रशासनले व्यापक मात्रामा प्रहरी परिचालन गरि अवस्थालाई सामान्य पारेको थियो।"
सप्तरीमा निर्वाचन शिक्षा सामग्रीमा आगजनी,"राजविराज : संघीय गठबन्धनका कार्यकर्ताले रुपनी गाउँपालिका २ स्थित तेरहौतामा निर्वाचन शिक्षा सामग्रीमा आगजनी गरेका छन्। वडा कार्यालयमा आयोजित निर्वाचन शिक्षा कार्यक्रममा संविधान संशोधन बिना निर्वाचन सम्बन्धी कार्यक्रम सञ्चालन गर्न नदिने चेतावनी दिँदै गठबन्धनका कार्यकर्ताले निर्वाचन शिक्षा सामग्रीमा आगजनी गरेका हुन। आगामी जेठ ३१ गतेको दोश्रो चरणको निर्वाचनलाई लक्षित गरी आयोजित निर्वाचन शिक्षा कार्यक्रममा गठबन्धनका कार्यकर्ताले मतदाता शिक्षा हातेपुस्तिका, नमुना मतपत्र, निर्वाचन आचारसंहिता सम्वन्धी कागजपत्र नियन्त्रण लिएर आगजनी गरेको बताए। गठबन्धनका कार्यकर्ताकोे विरोधपछि कार्यक्रम स्थगित गरिएको निर्वाचन शिक्षा कार्यकर्ता अमृतलाल चौधरीले बताए। गठबन्धनले राजविराज नगरपालिकासहित जिल्लाको विभिन्न स्थानमा निर्वाचन शिक्षा सम्बन्धी सामग्रीहरु नियन्त्रणमा लिएर जलाउनुका साथै विभिन्न स्थानमा टाँसिएका पोष्टरहरु च्यात्ने कार्यलाई निरन्तरता दिने बताए।"
सिन्धुलीका नगरपालिका र गाउँपालिका प्रमुखले लिए सपथ,"सिन्धुली: स्थानीय तहमा जनर्नीर्वाचित प्रतिनीधि विहिन भएको १५ वर्षपछि बल्ल संविधानले प्रदक्त गरेको स्थानीय तहका गाउँ तथा नगरले जननिर्वाचित प्रतीनिधि पाएका छन्। गत वैशाख ३१ गते सम्पन्न पहिलो चरणको स्थानीय तहको निर्वाचनबाट सिन्धुली जिल्लाका दुई नगरपालिका र सात गाउँपालिका गरी नौं वटै स्थानीय तहले जननिर्वाचित प्रतिनीधि पाएको हो। २०५४ सालमा भएको स्थानीय तहको निर्वाचनमा जननीर्वाचित प्रतिनीधिहरु पाँच वर्ष अवधिसम्म गाउँ तथा नगरमा क्रियासिल रहे। तत्कालीन माओवादीले देशमा सञ्चालन गरेको सस्त्र द्धन्द्धका बेला भएका कारण खासै स्वतन्त्र पूर्वक काम गर्न नसकेका जननिर्वचितहरुले आफ्नो पाँच वर्षे कार्यकाल पुरा गर्न निक्कै कठिन पर्यो। संविधान अनुसार पाँच पाँच वर्षमा स्थानीय तहको निर्वाचन गर्नु पर्ने भएपनि शसस्त्र द्धन्द्ध, जनआन्दोलन, संघिय गणतन्त्रको स्थापना, राजसंस्थाको अन्त्य नयाँ संविधान लगायतका प्रमुख मुद्धा अघि सारेका राजनीतिक दलहरुविचमा सहमति र उपयुक्त वातावरण बन्न नसक्दा झण्डै १५ वर्षदेखि स्थानीय तह जननिर्वाचित प्रतिनीधि बिहिन अवस्थामा थिए। राजनीतिक दलहरुविचको सहमतिमा सञ्चालन हुँदै आएको स्थानीय तहले जननिर्वाचित भएको पछिल्लो निर्वाचन (२०५४) को हिसावले २० वर्ष र त्यसको पाँच वर्षे कार्यकालको हिसावले १५ वर्षपछि संघियता सहितको स्थानीय तह जनप्रतिनीधि निर्वाचित गरिएको हो। जिल्लाका कलामाई र दुधौली नगरपालिकाका लागि मेयर र उपमेयर, तथा सुनकोसी, मरिण, गोलन्जोर, हरिहरपुरगढी, तिनपाटन, फिक्कल र घ्याङलेक गाउँपालिकाका लागि अध्यक्षउपाध्यक्ष तथा वडा अध्यक्ष, महिला सदस्य, दलित महिला सदस्य र दुई खुल्ला सदस्य सहित ४ सय १३ जना जनप्रतीनिधिहरु जनताबाट चुनिएका छन्। उनिहरुले आइतबारबाट सबै तहमा सपथ लिई पदभार ग्रहण गरेको जिल्ला निर्वाचन कार्यालय सिन्धुलीले जनायो। सुन्दर गाउँ तथा नगर निर्माण देखि स्थानीय तहमा जनतासंग प्रतक्ष सरोकार राख्ने कामहरु प्राथमिकतामा राखेर काम गर्ने भन्दै आइतबारबाट पदभार ग्रहण गरेका हुन्। कमलामाई नगरपालिकाका मेयर खड्ग खत्री तथा उपमेयर मन्जु देवकोटाले गत शुक्रबारनै कार्यालय पुगी पदभार ग्रहण गर्नु भएको थियो भने अन्य वडा अध्यक्ष तथा सदस्यहरुले आइतबार कार्यालय समयमा पदभार ग्रहण गर्नु भएको हो। दुधौली नगरपालिकाका मेयर घनस्याम राहुत, सुनकोसी गाउँपालिकाका दिपा बोहोरा दाहाल लगायतका प्रमुख तथा उपप्रमुखहरुले आइतबार कार्यालयमा पुगी पदभार ग्रहण गर्नु भएको जिल्ला निर्वाचन अधिकृत रमेश जोसीले जानकारी दिनुभयो। पदभार ग्रहणका समयमा कमलामाई नगरपालिकाका मेयर खत्रिले नगरका १४ वटै वडामा वडा कार्यालय सञ्चालन देखि सबै नगरबासीको हितमा काम गर्ने प्रतिबद्धता व्यक्त गर्नुभयो। उहाँले आफुलाई दिएको मतको उच्चसम्मान गर्दै नगरबासीकै घरदैलोमा पुगेर मन जित्ने जनाउँनुभयो। उता शुनकोसी गाउँपालिकाका अध्यक्ष दिपा बोहोरा दाहालले गाउँलाई नमुना गाउँ बनाउने घोषणा गर्नुभयो।२० वर्षपछि जनताले पाएको जनप्रतिनीधिको ठाउँबाट जिल्लाकै नमुना गाउँपालिका बनाउँन आफु र आफ्नो पार्टी क्रियाशिल भएर लाग्ने जनाउँनुभयो। उहाँले भन्नु भयो, 'हामी गाउँका ७ वटै वडामा वडा कार्यालय सञ्चालन गर्ने छौं । सबै वडाबाट गाउँपालिका बासीमा छिटो छरीतो र सहज रुपमा कार्यसम्पादन गर्ने छौं।' यस अघि राजनीतिक सहमतिका आधारमा काम गर्नु पर्दा सबैको चित्त बुझाउनु पर्ने अबस्था थियो। विकास बजेटले प्राथमिकता पाउन सकेका थिएनन। तर, अव जननिर्वाचित प्रतिनीधिले स्थानीय जनतासंग सहकार्य गरेर प्रतक्ष सरोकार राख्ने कामहरुलाई प्राथमिकिकरण गर्दै काम गर्ने नव निर्वाचितहरुले प्रतिबद्धता जनाएका छन्।"
सरकारलाई सेना परिचालनको बाटो खुल्यो,"काठमाडौं : राष्ट्रपति विद्यादेवी भण्डारीले दोस्रो चरणको निर्वाचनको सुरक्षाका लागि नेपाली सेनाको परिचालनको स्वीकृति प्रदान गर्नु भएको छ। सोमबार राष्ट्रपति भण्डारीले २०७४ साल जेठ ३१ गते हुने दोस्रो चरणको स्थानीय तहको निर्वाचन स्वतन्त्र, निष्पक्ष र भयरहित वातावरणमा सम्पन्न गर्न स्थानीय तह निर्वाचन सुरक्षा योजना, २०७३ मा व्यवस्था भए अनुसार सुरक्षा निकाय एकीकृत तथा समन्वयात्मक रुपमा परिचालन गर्न नेपाली सेना परिचालनको लागि स्वीकृति प्रदान गर्नु भएको हो। राष्ट्रिय सुरक्षा परिषद्को मिति २०७४र२र२ को सिफारिस, मन्त्रिपरिषद्को मिति २०७४र२र४ को निर्णय तथा प्रधानमन्त्री तथा मन्त्रिपरिषद्को मिति २०७४२४ को पत्रमा उल्लिखित सिफारिस बमोजिम २०७४ साल जेठ ३१ गते हुने दोस्रो चरणको स्थानीय तहको निर्वाचन कार्यमा नेपाली सेना परिचालन गर्न नेपालको संविधानको धारा ६६ को उपधारा (२) बमोजिम स्वीकृति प्रदान गर्नु भएको राष्ट्रपति कार्यालयले जनाएको छ।"
सरकारले पूर्ण बजेट ल्याउनु नहुने राप्रपाको माग,काठमाडौँ: राष्ट्रिय प्रजातन्त्र पार्टीले दोस्रो चरणको स्थानीय तह निर्वाचन सम्पन्न गर्नु आगाडि सरकारले पूर्ण बजेट ल्याउनु नहुनेमा जोड दिएको छ। पार्टीको केन्द्रीय कार्यसम्पादन समितिको आज सम्पन्न बैठकले सरकारले लोकप्रियताका लागि पूर्ण बजेट ल्याएमा त्यसले चुनाव प्रभावित हुने निष्कर्ष निकालेको छ। केन्द्रीय कार्यालय धूमबाराहीमा बसेको बैठकले दोस्रो चरणको चुनाव गर्न बाँकी ४१ जिल्लामा जिल्लास्तरीय भेला गर्ने र उच्च मनोबलका साथ चुनावमा सहभागी हुने निर्णय गरेको प्रवक्ता भुवन पाठकले जानकारी दिनुभयो। बैठकले गत वैशाख ३१ गते भएको चुनावका क्रममा कालीकोटमा सरकारका तर्फबाट मारिएका आफ्नो पार्टीका वडाध्यक्षका उम्मेदवार धनरुप बडुवाललाई सहिद घोषणा गर्न माग गरेको छ। स्थानीय तह निर्वाचनको समग्र समीक्षाका लागि बैठकले पार्टीका महामन्त्री ध्रुवबहादुर प्रधानको संयोजकत्वमा समिति गठन गर्ने निर्णय पनि गरेको छ। रासस
काठमाडौँ महानगरपालिकाको मतगणना ५० प्रतिशत सकियो,"काठमाडौँ: स्थानीय तह निर्वाचनअन्तर्गत मतगणना सुरु भएको एक हप्ता सकिँदा काठमाडौँ महानगरपालिकाको मतगणना पचास प्रतिशतभन्दा बढी सकिएको छ। सोमबारदेखि सुरु गरिएको मतगणनाअन्तर्गत अहिले एक हप्तासम्म ९६ हजार ४४१ मत मात्र गणना गरिएको मुख्य निर्वाचन अधिकृत दीपेन्द्र अधिकारीले बताउनुभयो। कुल दुई लाख ७९ हजार ३१६ मतदाता रहेको कामपामा करिब ७३ प्रतिशत (एक लाख ७२ हजार ६८३) मत खसेको थियो। राष्ट्रिय सभागृहमा भइरहेको मतगणनामा निर्वाचन कार्यालयले १३ स्थानमा गणना गरिरहेको छ। दैनिक चौबिसै घन्टा गणना गरे पनि मतपत्र ठूलो भएकाले मतगणनामा ढिलाइ भएको छ। ठूलो मतपत्रका कारण एउटा मतपत्र गणना गर्न कम्तीमा तीन मिनेट लाग्ने गरेको छ । बिहान ७ देखि साँझ ६ बजेसम्म एक समूह र साँझ ६ देखि बिहान ६ बजेसम्म अर्को समूहले मगगणना गरिरहेका छन्। अहिले दैनिक १५ देखि २० हजार मतगणना भइरहेकामा सकिन अझै पाँच दिन लाग्ने अनुमान गरिएको छ। अब ७६ हजार २४२ मतगणना गर्न बाँकी छ। पहिले तीन ठाउँमा मात्र गणना गरिएकामा ढिलाइ भएपछि थप स्थानमा मतगणना गरिएको हो। बत्तीस वडा रहेको महानगरपालिकामा अहिलेसम्म १३ वटा वडाको मात्र मतगणना सकिएको छ। तीमध्ये नेकपा(एमाले)ले सात र नेपाली काँग्रेसले छ वडामा विजय हासिल गरेका छन्। केही वडामा प्रमुखमा नेपाली काँग्रेसका राजुराज जोशीले बढी मत ल्याए पनि एमालेका विद्यासुन्दर शाक्यलाई मत गएको देखिन्छ । पचास प्रतिशत मतगणना सकिँदा प्रमुखमा मुख्य प्रतिस्पर्धा शाक्य र जोशीबीच भइरहेको छ । पहिलेदेखि अग्रता हासिल गर्नुभएका शाक्यले अहिले अग्रता लिनुभएको छ । नयाँ उदाएका विवेकशील नेपाली दल र साझा पार्टीले पनि सोचेभन्दा राम्रो मत पाएका छन् । अहिलेसम्मको मतपरिमाणानुसार एमालेका शाक्यले ३१ हजार ५५५ मत प्राप्त गरी अग्रता कायम राख्नु भएको छ । उहाँलाई काँग्रेसका जोशीले २२ हजार ४२१ मतले पछ्याइरहनु भएको छ। यस्तै विवेकशील नेपाली दलकी रञ्जु न्यौपानेले १२ हजार १३२, साझा पार्टीका किशोर थापाले नौ हजार ३३२ तथा नेकपा (माओवादी केन्द्र)का सर्वोत्तम डङ्गोलले तीन हजार ४५४ मत प्राप्त गर्नुभएको सहायक निर्वाचन अधिकृत प्रेम पौडेलले जानकारी गराउनुभयो। यसैगरी उपप्रमुखमा काँग्रेसका हरिप्रभा खड्गीले २९ हजार ६५, राप्रपाका राजाराम श्रेष्ठले १७ हजार ७३१, साझा पार्टीकी निरूपमा यादवले पाँच हजार ९२० र माओवादी केन्द्रकी सुशीला पौडेलले चार हजार ५९३ मत प्राप्त गर्नुभएको छ। रासस"
काठमाडौं महानगरमा ९ हजार ४६१ मतले एमाले अगाडि,काठमाडौं : काठमाडौं महानगरपालिकामा नेकपा एमाले मेयर उम्मेदवार विद्यासुन्दर शाक्यको अग्रता कायमै छ। एक लाख २५ हजार मत गणना हुँदा कांग्रेस मेयर उम्मेदवारको भन्दा एमालेका उम्मेदवारको अग्रता करिब १० हजार पुग्न लागेको छ। निर्वाचन आयोगले दिएको पछिल्लो मत परिणाम अनुसार एमालेका मेयर उम्मेदवार शाक्यले ३३ हजार ३ सय ९५ मत ल्याउनु भएको छ भने कांग्रेसका मेयर उम्मेदवार राजुराज जोशीले २३ हजार ९ सय ३४ मत ल्याउनु भएको छ। विवेकशील नेपालकी रञ्जु दर्शनाको १२ हजार ८ सय ३३ मत ल्याउनु भएको छ भने चोथौ नम्बरमा रहेका साझा पार्टीका उम्मेदवार किशोर थापाले ९ हजार ७ सय ७ मत ल्याउनुभएको छ। माओवादीका मेयर उम्मेदवार सर्वोत्तम डंगोलले ३ हजार ६ सय ९५ मत ल्याउनुभएको छ।
चितवनको भरतपुर महानगरमा एमाले २७ सय ८३ मतले अगाडि,चितवन : निकै चर्चामा रहेको चितवनको भरतपुर महानगरपालिकामा एमालेको अग्रता कायमै छ । एमालेका मेयर उम्मेदवार देवी ज्ञावाली कांग्रेसमाओवादी गठबन्धन भन्दा २७ सय ८३ मतले अगाडि हुनुहुन्छ । भरतपुर महानगरपालिका प्रमुखमा एमालेका ज्ञवालीको २२ हजार ९ सय ८२ मत ल्याउनु भएको छ भने कांग्रेस माओवादी गठबन्धनकी मेयर उम्मेदवार रेणु दाहालले २० हजार १ सय ९९ मत ल्याउनु भएको छ । कांग्रेसकी उपमेयर उम्मेदवार पार्वती शाहले २३ हजार १ सय ८८ मत ल्याउनु भएको छ भने एमालेका उपमेयर उम्मेदवार दिव्या आचार्यले २० हजार ४ सय ९० मत ल्याउनु भएको छ ।
प्रधानमन्त्री र समाभुखसँगको इगो ले प्रधानन्यायाधीश सपथमा अनुपस्थित,"काठमाडौं : नवनियुक्त अख्तियार दुरुपयोग अनुसन्धान आयोगका प्रमुख आयुक्त र महालेखा परीक्षकको नियुक्ति तथा सपथ ग्रहण समारोहमा प्रधानन्यायाधीश सुशीला कार्की आश्चर्यजनक रुपले अनुपस्थित हुनु भएको छ। नवनियुक्त अख्तियार प्रमुख दीप बस्न्यात र महालेखा परीक्षक टंकमणि शर्मा दंगाललाई प्रधानन्यायाधीश कार्कीद्वारा सपथ खुवाउने कार्यक्रम आइतबार तय भएको थियो। राष्ट्रपतिबाट नियुक्तिपछि प्रधानन्यायाधीशबाट सपथ खुवाउने कार्यक्रम तय भए पनि सोमबार विहान कार्कीले विरामी परेका कारण उपस्थित हुन नसक्ने सन्देश पठाएपछि कायममुकायम प्रधानन्यायाधीश गोपाल पराजुलीबाट पद तथा गोपनियताको सपथ खुवाइएको छ। मुलुकभित्रै रहेको अवस्थामा संवैधानिक अंग, आयोग पदाधिकारी एवम् न्यायाधीशलाई प्रधानन्यायाधीशबाटै सपथ खुवाउने यसअघिको प्रचलन तोडिएको छ। प्रधानन्यायाधीश कार्की अनायास अनुपस्थित भएपछि सोमबार सर्वोच्च अदालतका न्यायाधीशका लागि वरिष्ठ न्यायाधीश गोपाल पराजुलीले मुद्दाको पेशी तोक्नुभएको थियो। उहाँ खुट्टाको समस्याले नआएको भन्ने बुझिएको छ। चेम्बर बाहिर प्रधानन्यायाधीशको नेम प्लेट रातो कपडाले छोपेर कामु प्रधानन्यायाधीशको वोर्ड राखेर सोमबार पराजुली श्रीमानले नियमित प्रसासन चलाउनुभयो, सर्वोच्चका एक कर्मचारीले अन्नपूर्ण पोष्टसँग भने, हिंडडुल नै गर्न नसक्ने विरामी होइन। मंगलबार कार्यालय आउने सूचना प्राप्त भएको छ। बस्न्यात र शर्माको सपथ ग्रहण समारोहमा राष्ट्रपति विद्यादेवी भण्डारीसहित प्रधानमन्त्री पुष्पकमल दाहाल प्रचण्ड, सभामुख ओनसरी घर्ती मगर, संवैधानिक निकायका प्रमुख एवम् पदाधिकारी र सरकारका उच्च पदस्थ कर्मचारीको उपस्थिति थियो। सपथ ग्रहणमा प्रधानमन्त्री र सभामुखसमेत उपस्थित हुने भएका कारण प्रधानन्यायाधीश कार्की नगएको स्रोतको दाबी छ। आफूविरुद्ध व्यवस्थापिका संसदमा महाभियोग दर्ता भएपछि प्रधानमन्त्री र सभामुखसँग कार्की रुष्ट भएको जनाइएको छ। कानुन दिवसका अवसरमा गत वैशाख २६ गते सर्वोच्च अदालतमा आयोजित चियापान समारोहमा पनि प्रधानमन्त्री, सभामुख, कानुनमन्त्री र महान्यायाधिवक्ता अनुपस्थित थिए। प्रधानमन्त्री र समाभुखसँगको इगो का कारण सपथमा अनुपस्थित रहेको दाबी स्रोतको छ।"
गणतन्त्र दिवस जनताको सहभागितामा मनाउनुपर्छ: प्रधानमन्त्री,"काठमाडौँ: प्रधानमन्त्री पुष्पकमल दाहाल 'प्रचण्ड' ले यही जेठ १५ गतेको गणतन्त्र दिवसलाई जनताको सहभागितामा विविध कार्यक्रमसहित भव्यरुपमा मनाइने बताउनुभएको छ। गणतन्त्र दिवस मूल समारोह समिति' को सिंहदरबारस्थित गृह मन्त्रालयमा आज बसेको बैठकलाई सम्बोधन गर्दै प्रधानमन्त्री 'प्रचण्ड' ले गणतन्त्र दिवस मनाउने नाममा औपचारिता मात्र पूरा गर्नेभन्दा पनि जनताको माझमा जनता सँगसँगै बनाउने प्रतिबद्धता व्यक्त गर्नुभयो। गणतन्त्र दिवस नेपालको इतिहासमा युगान्तकारी दिन भएकाले सबैको सल्लाह र सुझावका आधारमा दिवसलाई व्यवस्थित, सभ्य र भव्य रूपमा मनाउने उहाँको भनाइ छ। 'कसैले जिल्ने वा हार्नेभन्दा पनि पहिलो चरणको निर्वाचन निष्पक्ष, शान्तिपूर्ण र धाँधलीरहित रुपमा सम्पन्न हुनु नै देशले जित्नु हो, यो निर्वाचन अत्यन्तै शान्तिपूर्ण र धाँधलीरहित रुपमा सम्पन्न हुनु नै ठूलो कुरा होप्रधानमन्त्री 'प्रचण्ड'ले भन्नुभयो । पहिलो चरणको निर्वाचन जसरी दोस्रो चरणको निर्वाचन पनि शान्तिपूर्ण तरिकाले सम्पन्न गर्दै मुलुकलाई आर्थिक विकासको बाटोमा अगाडि बढाउनुपर्ने उहाँको भनाइ छ। बैठकमा सभामुख ओनसरी घर्ती र उपप्रधान ताथ गृहमन्त्री विमलेन्द्र निधिलगायत उपस्थित हुनुभएको थियो । रासस"
बूढानीलकण्ठमा एमालेको अग्रता,"काठमाडौँ: बूढानीलकण्ठ नगरपालिकाका वडा नं ३ देखि १३ सम्मको मत गणना सकिँदा प्रमुख र उपप्रमुख दुवैमा नेकपा (एमाले) का उम्मेदवारको अग्रता छ। एमालेका उद्धवप्रसाद खरेलले १० हजार ३२६, नेपाली काँग्रेसका राजु श्रेष्ठले आठ हजार ८४, नेकपा (माओवादी केन्द्र)का रवीन अधिकारीले तीन हजार ७१७ र राष्ट्रिय प्रजातन्त्र पार्टीका सानुकान्छा श्रेष्ठले एक हजार ३८६ मत प्राप्त गर्नुभएको छ। वडा नं ३ देखि १३ सम्मको मत गणना गर्दा उपप्रमुखमा एमालेकी रीतादेवी राईले ११ हजार ३९८, काँग्रेसकी सुभद्रा खड्काले आठ हजार ७०४, माओवादीकी होमकुमारी दुलालले दुई हजार ८८८ र राप्रपाकी सावित्रा क्षेत्रीले ९०५ मत प्राप्त गर्नुभएको नगर निर्वाचन अधिकृत सुरेशप्रसाद नेपालले जानकारी दिनुभयो। नगरपालिकाको वडा नं ४ र ६ मा काँग्रेसका वडाध्यक्ष विजयी हुनुभएको छ भने बाँकी वडामा एमालेका उम्मेदवार वडाध्यक्षमा विजयी हुनुभएको नगर निर्वाचन कार्यालयले जनाएको छ। हालसम्म २७ हजार ४६२ मत गणना सकिएको छ। वडा नं १ र २को तीन हजार ५०० मत गन्न बाँकी छ । आज बेलुकासम्म मत गणना सकी परिणाम सार्वजनिक गरिने निर्वाचन अधिकृत नेपालले बताउनुभयो। रासस"
पोखरा लेखनाथ महानगरपालिकाकाे मतगणना सुरु हुँदै,"पोखरा : पोखरा लेखनाथ महानगरपालिकाको मतगणना सुचारू हुन लागेको छ । विवादित वडा नम्बर १७ को बाहेक गणना गर्ने सहमति दलहरूले भर्खरै गरेका हुन् । दिउँसो १ बजेबाट गणना गर्ने तयारीमा आफूहरू जुटेको जानकारी निर्वाचन अधिकारी गंगालाल सुवेदीले दिनुभएको छ । आज सोमबार बिहान मतगणना विवाद सुल्झाउन बैठक बसेको थियो । १७ नम्बर वडाका मत पत्रमा ठूलो र सानो आकारको स्वस्तिक छाप देखिएपछि विवाद हुँदा शनिबारदेखि मतगणना रोकिएको थियो । निर्वाचन आयोगले दुवैथरी स्वस्तिक प्रयोग भएको जनाएको छ । दलहरूले मतदान सुरू गर्नुअघि स्वस्तिक छापको मुचुल्का उठाए, नउठाएको बारे छानबिन गर्ने सहमति पनि गरेका छन् । अहिलेसम्म पोखराका १५ वडाको नतिजा आइसकेको छ । अब १६, १८ र १९ को गणना हुनेछ ।"
बढुवा रोकिँदा प्रहरी संगठनभित्र वितृष्णा,"काठमाडौं : महानिरीक्षक (आईजीपी) नियुक्ति प्रकरणसँगै नेपाल प्रहरीमा लामो समयदेखि बढुवा रोकिँदा संगठनभित्र वितृष्णा बढेको छ । पूर्वआईजीपी उपेन्द्रकान्त अर्यालले गत मंसिरमा प्रहरी उपरीक्षक (एसपी) को २३ पद रिक्त हुँदा पनि १५ जनाको मात्र बढुवा गरे । बाँकी आठ पदमा अझै पनि बढुवा भएको छैन । त्यसबेला अर्यालले ती पदमा बढुवा नगर्दाको प्रत्यक्ष असर अहिले पनि रहेको संगठनका वरिष्ठ अधिकृत बताउँछन् । अहिले प्रहरी अतिरिक्त महानिरीक्षक (एआईजी) सात, प्रहरी नायब महानिरीक्षक (डीआईजी) चार, प्रहरी वरिष्ठ उपरीक्षक (एसएसपी) नौ, एसपी १२, प्रहरी नायब उपरीक्षक (डीएसपी) ७० र प्रहरी निरीक्षक तीन सयभन्दा बढी रिक्त रहेका भए पनि बढुवा हुन सकेको छैन । गत फागुनमै हुनुपर्ने एसएसपीको बढुवा नहुँदा मिलन बस्नेतले एसपीबाटै उमेरहदका कारण अनिवार्य अवकाशमा जानुपर्यो । अर्का एसएसपी यादवराज खनाल (हाल भारतको नयाँदिल्लीस्थित नेपाली दूतावासमा कार्यरत) पनि जेठ १२ मा उमेरहदका कारण अनिवार्य अवकाश पाउँदै हुनुहुन्छ । प्रहरी नियमावलीले आईजीपीको ५८ वर्ष, एआईजीको ५७ वर्ष, डीआईजीको ५६ वर्ष, एसएसपी र एसपीको ५५ वर्ष, डीएसपीको ५४ वर्ष र प्रहरी निरीक्षकको ५३ वर्ष उमेरहद तोकेको छ । उमेरहदकै कारण हाल थानकोट वृत्तमा रहेका प्रहरी निरीक्षक सुजन राजभण्डारी अनिवार्य अवकाशको मुखमा छन् । प्रहरी नियमावलीले नै असार मसान्तभित्र बढुवा गरिनुपर्ने उल्लेख गरेको छ । साउन, भदौ र असोजमा प्रहरीको कार्यसम्पादन र मूल्यांकन गर्ने गरिन्छ । समयानुकूल बढुवा नगर्दा संगठनभित्र सक्षम अधिकृतको वृत्ति विकास अवरुद्ध हुन्छ । सरकारले भागबन्डामा बढुवा गर्न खोज्ने र प्रहरी नेतृत्वले दलीय भागबन्डा स्वीकार्दा संगठन विकासमा दूरगामी प्रभाव पर्छ', पूर्वआईजीपी कुवेरसिंह रानाले भन्नुभयो, प्रहरी संगठनलाई जे गर्दा पनि हुने, जता लगे पनि हुने ? यसरी चलाउँदै जाने हो भने संगठनमा राम्रो नेतृत्व आउँदैन र राज्यसंयन्त्र प्रभावित हुन्छ ।' अहिले प्रहरी अतिरिक्त महानिरीक्षक (एआईजी) सात, प्रहरी नायब महानिरीक्षक (डीआईजी) चार, प्रहरी वरिष्ठ उपरीक्षक (एसएसपी) ना, एसपी १२, प्रहरी नायब उपरीक्षक (डीएसपी) ७० र प्रहरी निरीक्षक तीन सयभन्दा बढी रिक्त रहे पनि बढुवा हुन सकेको छन । रानाले प्रहरी संगठन निष्पक्ष, अप्रभावित र सक्षम अधिकृत छनोट गर्न, कार्यक्षमता, दक्षता र व्यक्ति तथा वृत्ति विकास सुनिश्चित बनाउन प्रहरी सेवा आयोग गठन अपरिहार्य रहेको बताउनुभयो । राजनीतिक तारतम्य मिलाउने नाममा प्रहरीको सरुवा बढुवा निरन्तर रोक्दा यसले दूरगामी असर पर्ने र त्यसको दोष राज्यको नेतृत्वमाथि लाग्ने बताउनुभयो । मंसिरदेखि रोकिएको बढुवा वैशाखमा निर्वाचन आचारसंहिता लागू भएपछि अवरुद्ध भयो । प्रहरी नेतृत्व छनोटमा देखिएको कार्यपालिका, न्यायपालिका र व्यवस्थापिकाबीचको शीतयुद्धले पनि प्रहरीको वृत्ति विकासमा थप समस्या उत्पन्न भएको मुख्यालयका एक वरिष्ठ अधिकृतले बताए । गृह मन्त्रालयका मानवस्रोत व्यवस्थापन महाशाखा प्रमुख राजकुमार श्रेष्ठले अन्य कुनै कारणबाट नभएर अहिले मन्त्रालय र प्रहरी प्रधान कार्यालय स्थानीय चुनावमा व्यस्त रहेकाले बढुवा रोकिएको दाबी गर्नुभयो । उहाँले भन्नुभयो, मन्त्रालयले गर्ने बढुवामा बढुवा समितिको अध्यक्ष गृहसचिव, सदस्यसचिव प्रहरी मुख्यालय मानव संसाधन विभाग प्रमुख र सदस्यमा प्रहरी महानिरीक्षक हुनुहुन्छ । अहिले उहाँहरू सबै चुनावमा व्यस्त हुनुहुन्छ, अब प्रक्रिया अघि बढ्छ ।'"
स्थानीय तह निर्वाचनको परिणाम अपेक्षाकृत: माअाेवादी केन्द्र,काठमाडौं: नेकपा माओवादी केन्द्र हेडक्वार्टरको बैठकले पहिलो चरणको स्थानीय तह निर्वाचनमा पार्टीले प्राप्त गरेको नतिजा अपेक्षाकृत नै भएको निष्कर्ष निकालेको छ। प्रधानमन्त्री निवास बालुवाटारमा साेमबार बसेको बैठकले निर्वाचनको नतिजा अपेक्षाकृत भएको समीक्षा गरेको हो। पार्टी एकता भए पनि सङ्गठन व्यवस्थित बन्न नसकेको र अस्तव्यस्तताका बीच निर्वाचनमा होमिए तापनि जनमत अपेक्षाकृत नै भएको बैठकले निष्कर्ष निकालेको हो। बैठकमा पहिलो चरणको निर्वाचन सम्पन्न भएका २८३ स्थानीय तहमध्ये ४६ स्थानमा विजय हासिल गरिएको र ५० भन्दा बढी तहमा ५०० भन्दा कम मतान्तरले पराजित भएको समीक्षा गर्दै उक्त ठाउँहरु आगामी प्रदेश र सङ्घको निर्वाचनमा पार्टीले विजय हासिल गर्ने आधार भएको निष्कर्ष निकालिएको छ। बैठकले सङ्ख्याका दृष्टिले दलहरुले प्राप्त गरेको सिट सङ्ख्या फरक देखिए पनि जनमतका दृष्टिले माओवादी कमजोर नभएको निष्कर्ष निकालेको छ। बैठकमा प्रधानमन्त्री तथा पार्टी अध्यक्ष पुष्पकमल दाहालले सिंहदरबारमा केन्द्रित अधिकारलाई जनताको घरआँगनमा लैजानु र स्थानीय तहलाई बलियो बनाउन निर्वाचन सम्पन्न गर्नु नै माओवादीको जित भएको बताउनुभयो। बैठकले पहिलो चरणको निर्वाचनको समीक्षा गर्दै दोस्रो चरणको निर्वाचनमा थप विजय हासिल गर्न आवश्यक रणनीति तय गर्ने निर्णय पनि गरेको छ। बैठकले दोस्रो चरणको निर्वाचनका लागि पार्टीका तर्फबाट प्रभावकारी रुपमा कार्ययोजना बनाउने र छिटै उम्मेदवार चयन गरेर निर्वाचनमा होमिने निर्णय भएको प्रवक्ता पम्फा भुसालले जानकारी दिनुभयो। रासस
शशांक कोइरालाको क्षेत्रमा एमालेसँग किन हार्यो कांग्रेस?,"परासीः नेपाली कांग्रेसका महामन्त्री डा शशांक कोइरालाको निर्वाचन क्षेत्र नवलपरासीको गैंडाकोट नगरपालिकामा एमालेका उम्मेदवार छत्रराज पौडेल मेयरमा विजयी हुनु भयो। उहाँ वर्षौदेखिको कांग्रेसको वर्चस्वको रुपमा रहेको गैंंडाकोट नगरपालिकामा एमालेका तर्फबाट मेयरमा विजयी हुनु भएको हो। नगरपालिकाबाट मेयर पदमा नेपाली कांग्रेसका उम्मेदवार गजेन्द्र आलेलाई पराजित गर्दै पौडेल मेयरमा विजयी भएसँगै सो क्षेत्रमा कांग्रेसको वर्चस्व तोडिएको छ। उपमेयरमा भने कांग्रेसकी उम्मेदवार विष्णु कुमारी कँडेल विजयी हुनु भएको छ। मेयरका विजयी उम्मेदवार पौडेलले २ सय २४ मत अन्तरले आलेलाई पराजित गर्नु भएको हो। पौडेलको ११ हजार ३ सय २ मत छ भने आलेको ११ हजार ७८ मत छ। उपमेयरमा विजयी कँडेलले एमालेकी राधा पौडेललाई १ हजार ९९ मतले पराजित गर्नु भएको हो। कँडेलको ११ हजार ५ सय ५५ मत छ भने पौडेलको १० हजार ४ सय ५६ मत छ। डा कोइराला दुई पटकसम्म संविधानसभा निर्वाचनमा नवलपरासीको क्षेत्र नम्बर १ बाट विजयी हुनु भएको हो। कांग्रेसको पडक क्षेत्र भएपछि एमालेले राप्रपा र राष्ट्रिय जनमोर्चासँग तालमेल गरेको थियो। तालमेल गरेपनि कांग्रेस कार्यकर्ताहरु भने ठूलो मत अन्तरले आफूहरु विजयी हुनेमा विश्वस्त थिए। एमाले पनि आफूले चुनाव जित्नेमा विश्वस्त थिएन। उपमेयर १ हजार ५ सय बढी मतले विजयी भएपनि मेयर गुमाउनुमा नेताहरुले अन्तरघात गरेको कार्यकर्ताहरुको आरोप छ। गैंडाकोटमा कांग्रेसले पराजय भोगेपछि जिल्लाको कांग्रेस राजनीतिमा तरंग उत्पन्न गराएको छ। कांग्रेसका केही पुराना नेताहरु मेयर पदका आकांक्षी थिए। तिमध्ये साझा उम्मेदवार भन्दै आलेलाई कांग्रेसले टिकट दिएको थियो। प्रमुख दाबेदार र लामो समयदेखि राजनीतिमा लागेका नेताद्वय मदनभक्त अधिकारीलाई टिकट दिँदा अर्का नेता ओम सापकोटा रुष्ट हुने र अधिकारीलाई दिँदा सापकोटा रुष्ट हुने कांग्रेस नेतृत्वको बुझाइ थियो। यसले कार्यकर्ताबीच मनमुटाव बढ्न सक्ने भन्दै जनजातिमाझ लोकप्रिय रहेका आलेलाई टिकट दिइएको थियो। तर, परिणामले भने उल्टो आएपछि जिल्ला र केन्द्रका नेताहरुलाई चुनौती थपिएको छ। क्षेत्र तथा नगरको अर्कमण्यता र भागबण्डाको आधारमा टिकट सिफारिस गरेका कारण पराजय भोग्नु परेको केही कांग्रेस कार्यकर्ताहरुले बताएका छन्। कांग्रेसका स्थानीय कार्यकर्ता एवं पूर्व जिल्ला सदस्य करुणासागर सुवेदीले हारको विषयलाई लिएर टिकाटिप्पणी गुर्नुभन्दा अन्तरघातको समिक्षा गर्नुपर्ने बताउनुभयो। १८ वडा रहेको गैंडाकोटमा कांग्रेसले ९ र एमालेले ८ वडाअध्यक्ष जितेका छन्। एक वडामा राष्ट्रिय जनमोर्चाले वडाअध्यक्ष जितेको छ।"
संयुक्तले संविधान संशोधन प्रस्तावको पक्षमा मतदान गर्ने,"काठमाडौं: नेकपा संयुक्तले संसदमा प्रस्तुत भएको संविधान संशोधन प्रस्ताव पारित गर्नका लागि पक्षमा मतदान गर्ने भएको छ। पार्टी अध्यक्ष गणेश साहको अध्यक्षतामा बसेको पोलिटब्युरो बैठकले दोस्रो चरणको स्थानीय तह निर्वाचन शान्तिपूर्वक सम्पन्न गर्न सो प्रस्ताव अगाडि बढाउनुपर्ने ठहर गरेको छ। विभिन्न बाधा, विरोधबीच पहिलो चरणको निर्वाचन सफल बनाउन सहभागी सबै दल, स्वतन्त्र उम्मेदवार तथा मतदातालाई बैठकले धन्यवाद व्यक्त गर्दै निर्वाचनका क्रममा देखिएको आचारसंहिताको उल्लङ्घन तथा मतदान शिक्षाको अभाव, मतगणनाका क्रममा देखिएका समस्याप्रति निर्वाचन आयोगको ध्यानाकृष्ट गरेको छ। बैठकले मुलुकको समसामयिक राजनीतिक अवस्थाको समीक्षा गर्दै आगामी निर्वाचनमा वाम तथा लोकतान्त्रिक एवम् प्रगतिशील शक्तिसँग सहकार्य र तालमेल गर्ने निर्णय गरेको पार्टीका प्रचार विभाग प्रमुख केदारचन्द्र शर्माले जानकारी दिनुभयो । रासस"
स्थानीय तह थप्न कुरा मिलेन,"काठमाडौं : मधेसकेन्द्रित दलहरूलाई दोस्रो चरण निर्वाचनमा सहभागी गराउन सरकारले स्थानीय तहवृद्धिको प्रस्ताव ल्याए पनि राष्ट्रिय जनता पार्टी नेपालसहितका मधेसी शक्तिले अस्वीकार गरेका छन् ।आइतबार राति स्थानीय तह थपसम्बन्धी मन्त्रीस्तरीय तीन सदस्य र कांग्रेस, माओवादी केन्द्र, फोरम लोकतान्त्रिक, संघीय समाजवादी फोरम नेपाल, राष्ट्रिय जनता पार्टीलगायत दलका सांसदबीचको बैठकमा उपप्रधान तथा स्थानीय विकासमन्त्री विजयकुमार गच्छदारले तराईमा २० वटासम्म स्थानीय तह थप गर्न सकिने प्रस्ताव राख्नुभएको थियो । बैठकमा प्रमुख प्रतिपक्षी एमाले भने अनुपस्थित थियो । यद्यपि राजपासहित मधेसी शक्तिले गच्छदारको प्रस्ताव अपूरो र अवैज्ञानिक रहेको भन्दै अस्वीकार गरिदिएका थिए । मन्त्री गच्छदारले आफूले आइतबार बिहान मात्र कांग्रेस सभापति शेरबहादुर देउवा, एमाले अध्यक्ष केपी शर्मा ओली र माओवादी केन्द्रका अध्यक्ष पुष्ष्पकमल दाहालसँग परामर्श गर्दा २० तह थप्न सहमत भएको संकेत पाएको जानकारी दिएका थिए । फोरम नेपाल संसदीय दलका प्रमुख सचेतक शिवजी यादवले अन्नपूर्णसँग भन्नुभयो, 'गच्छदारको प्रस्तावप्रति आपत्ति जनाउँदै राजपाका प्रतिनिधिहरूले सहमतिअनुसार जनसंख्याका आधारमा स्थानीय तह निर्धारण हुनुपर्ने माग गरे ।' राजपाको माग र प्रमुख दलका शीर्ष नेताहरूको म्यान्डेटबीच संयोजन हुने नदेखेपछि गच्छदारले लिखित रूपमा सोमबार बिहानसम्म सुझाव दिन मधेसी दललाई आग्रह गर्दै बैठक अन्त्य गरेको यादवले बताउनुभयो । बेलुका पौने ८ बजे बालुवाटारमा रहेका उपप्रधानमन्त्री तथा गृहमन्त्री विमलेन्द्र निधिलाई प्रधानमन्त्रीले फोन गर्दै स्थानीय विकास मन्त्रालयमा भएको बैठक निर्णयमा नपुगेकाले मन्त्रिपरिषद् बैठक सोमबार बस्ने जानकारी गराउनुभएको थियो । सरकारले स्थानीय निर्वाचनमा मधेसी मोर्चालाई सहभागी गराउने उद्देश्यका साथ सोमबार २५ वटासम्म स्थानीय तह थप गर्ने जानकारी एक मन्त्रीले दिए । दाहालले छाड्ने प्रधानमन्त्री पुष्पकमल दाहालले कांग्रेस र माओवादी केन्द्रबीचको भद्र सहमतिअनुसार प्रधानमन्त्रीको पदबाट राजीनामा गर्नुहुने भएको छ ।सोमबारदेखि सुरु हुने बजेट अधिवेशनमा सरकारले प्रस्तुत गर्ने नीति तथा कार्यक्रमपछि प्रधानमन्त्री दाहालले राजीनामा गर्ने जानकारी स्रोतले दिएको छ । स्रोतले भन्यो, 'राष्ट्रपतिले आगामी ११ गते नीति तथा कार्यक्रम वाचन गरेपछि कुनै पनि समय प्रधानमन्त्री दाहालले राजीनामा दिनुहुनेछ ।' मुलुकले जेठ अन्तिमसम्म नयाँ प्रधानमन्त्री पाउने दाबी एक मन्त्रीले गरे । उनले भने, 'विगतमा भएका भद्र सहमति कार्यान्वयन नभए पनि यसपटक भद्र सहमतिको कार्यान्वयन भद्र रूपमा नै हुनेछ ।' भौतिक पूर्वाधार तथा यातायातमन्त्री रमेश लेखकले वर्तमान सरकारको नेतृत्व परिवर्तन आगामी दुई साताभित्र हुने बताउनुभयो । कांग्रेस नेता गोपालमान श्रेष्ठले प्रधानमन्त्री दाहालले दुई पार्टीबीच भएको सहमति कार्यान्वयन गर्ने बताउनुभयो । कांग्रेस उच्चस्रोतका अनुसार सरकारले संसद्मा नीति तथा कार्यक्रम प्रस्तुत गरेपछि कांग्रेस सभापति शेरबहादुर देउवा जेठको अन्तिम सातासम्म प्रधानमन्त्री हुनुहुनेछ । उहाँले भन्नुभयो, 'सरकारको नेतृत्व परिवर्तनका लागि संसदीय प्रक्रिया पूरा गर्नुपर्छ । त्यो भनेको वर्तमान सरकारको नेतृत्वबाट दाहालले राजीनामा दिएपछि सात दिनको सहमति र सात दिनको बहुमतीय प्रक्रिया हो ।' सामाजिक सञ्जाल, राजनीतिक दलका क्रिया र प्रतिक्रियामा नलाग्न आग्रह गर्दै कांग्रेस उच्चस्रोतले भन्यो, 'भद्र सहमतिको पहिलोपटक कार्यान्वयन हुँदैछ । दाहालले सहमति पालना गर्ने कुरामा कांग्रेस ढुक्क छ ।' कांग्रेस नेताहरू कृष्णप्रसाद सिटौला र डा शेखर कोइरालाले एउटै चुनावबीच दुई प्रधानमन्त्री हुन नहुने तर्क गर्दै वर्तमान सरकारले वैशाख ३१ झैं जेठ ३१ गते स्थानीय तहको चुनाव गर्नुपर्ने धारणा राख्नुभएको छ ।"

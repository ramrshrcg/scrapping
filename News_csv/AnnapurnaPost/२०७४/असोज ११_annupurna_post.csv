शीर्षक,विवरण
स्वागतयोग्य निर्णय,"व्यवस्थापिकासंसद्को कृषि तथा जलस्रोत समिति र अर्थ समितिसम्मिलित संयुक्त समितिले अन्ततः जलाशययुक्त बूढीगण्डकी आयोजना इन्जिनियरिङ प्रोक्योरमेन्ट कमिसनिङ एन्ड फाइनान्सिङ (ईपीसीएफ) मोडेलमा चिनियाँ विवादास्पद कम्पनीलाई निर्माण गर्न दिनेसम्बन्धी गरेको समझदारीसम्झौता रद्द गर्न सरकारलाई निर्देशन दिएको छ । समितिले १२ सय मेगावाटको बूढीगण्डकीलाई स्वदेशी लगानीमै निर्माण गर्न चाल्नुपर्ने कदमबारे पनि निर्देश गरेको छ । संसदीय समितिले बूढीगण्डकी आयोजना सार्वजनिक खरिद ऐनविपरीत विनाप्रतिस्पर्धा हचुवाका भरमा विवादास्पद र नेपालमा असफल भइसकेको कम्पनीलाई दिइएको ठहर गरेको छ । चाइना गेजुवा ग्रुप अफ कम्पनी लिमिटेड (सीजीजीसी) सित तत्कालीन ऊर्जामन्त्री जनार्दन शर्माले सरकारले राजीनामा दिइसकेपछि विनाहैसियत र मन्त्रिपरिषद्को निर्णयविपरीत आपूखुसी तवरले सम्झौतामा हस्ताक्षर गरेका थिए । उनले गरेको सम्झौता आफैंमा गैरकानुनी, त्रुटिपूर्ण र अनैतिक मात्र थिएन, स्वयं मन्त्रिपरिषद्को निर्णयविपरीत भएको तथ्य मन्त्रिपरिषद्ले गत साउन ३१ गते दोहोर्याएर गरेको निर्णयले पुष्टि गर्छ । किनभने जेठ पहिलो साता मन्त्रिपरिषद्ले ईपीसीएफसम्बन्धी नीति र कार्यविधि बनाएर मात्र सम्झौता गर्नू भन्ने निर्देशन गरेको थियो । यस निर्णयविपरीत मन्त्री शर्माले गरेको हस्ताक्षर आफैंमा अवैध थियो र त्यसलाई वैधता दिलाउन पुनः मन्त्रिपरिषद्ले निर्णय गर्नु केवल गल्ती ढाकछोपको लागि मात्र गरिएको प्रमाणित भएको छ । जबकि ईपीसीएफसम्बन्धी नीति अभैसम्म बनेकै छैन । यस्तो नीति बनाउन ऊर्जा मन्त्रालयका सहसचिवको संयोजकत्वमा गठित समितिले काम गरिरहेको छ । अर्काे कुरा, मन्त्रिपरिषद्ले सीजीजीसीसित ईपीसीएफ सम्झौता गर्न निर्णय गरेको थियो । मन्त्रिपरिषद्ले सैद्धान्तिक सहमति दिने निर्णय मात्र गरेको थियो । यसरी सरकार आफैंले अवैध तवरले गरेको यो निर्णय आफैंमा विवादास्पद मात्र थिएन, विधिको शासनको लागि यो लज्जास्पद पनि थियो । बूढीगण्डकी हालसम्म निर्माण भएका र निर्माणको लागि प्रस्ताव गरिएका आयोजनाभन्दा लागतको हिसाबले धेरै ठूलो आयोजना हो । यसको अनुमानित लागत दुई खर्ब ६० अर्ब रुपैयाँ छ । मुलुकको कुल पुँजीगत खर्चसरहको आयोजनाको हचुवा भरमा तँ गर शैलीमा विनाप्रतिस्पर्धा दिनु आर्थिक सार्वजनिक खरिद ऐनको ठाडै उल्लंघन गर्नु पनि हो । ऐनले १० लाखभन्दा माथिका प्राप्ति वा खरिद गर्दा अनिवार्य रूपमा ठेक्कामा जानैपर्ने बाध्यता राखेको छ । ऐनलाई नै उल्लंघन गर्दै भएको सम्झौताले सरकारले जे गरे पनि हुन्छ भन्ने सन्देश प्रवाहित भएको थियो । त्यसबाहेक विधि र कानुनभन्दा सरकार माथि छ भन्ने निरंकुश भावना र स्वेच्छाचारितालाई पनि यसले मलजल गरेको थियो । अघिल्लो सरकारले बूढीगण्डकी स्वदेशी स्रोतबाट निर्माण गर्न पेट्रोलियम पदार्थमा प्रतिलिटर पाँच रुपैयाँ कर उठाउन सुरु गरेको थियो । त्यसबाट हालसम्म १० अर्ब रुपैयाँभन्दा बढी संकलन भइसकेको छ । सोमबारको संयुक्त समिति बैठकमा अर्थ मन्त्रालयका सहसचिव स्वयंले समेत स्वदेशी पैसामा बूढीगण्डकी निर्माण गर्न सकिने र त्यसको लागि पैसाको समस्या नहुने बताएका थिए। त्यस पृष्ठभूमिमा समितिले स्वदेशी लगानीमा निर्माणको लागि निर्देशन दिएको छ, जुन हालसम्म सरकारले सोच्नसम्म सकेको थिएन । हिजो माथिल्लो तामाकोसी (४५६ मेगावाट) स्वदेशी लगानीबाट निर्माण सम्भव छैन भन्दै बहालवाला अर्थमन्त्री विदेशीलाई लाइसेन्स दिन लालची भएका थिए । तर विभिन्न परिवेशले एउटा निर्णय भयो, जसले गर्दा आज माथिल्लो तामाकोसी स्वदेशी लगानीमा सानका साथ निर्माणको अन्तिम चरणमा पुगेको छ । दाहाल सरकारलाई विदेशीलाई बूढीगण्डकी अर्पण गर्नुको पछाडि ठूलो लालच मुलुकको रणनीतिक स्वार्थपूर्ति गर्नुभन्दा पनि सरकारमा रहेकाहरूको क्षणिक लाभ पुर्याउनु रहेकोमा दुविधा छैन । तर संसदीय समितिले यी सबै काला बादल हटाइदिएको छ र स्वदेशी स्र्रोत जुटाउने नयाँ अध्याय सुरु गरेको छ, जुन स्वागतयोग्य छ । अब सरकारले जलस्रोत र अर्थ समितिको निर्देशन अक्षरशः पालना गरी बिजुली खपत र उत्पादनमा आत्मनिर्भर बन्ने बाटोतर्प अग्रसर हुनुको विकल्प छैन । नत्र हरेक वर्ष २० अर्ब रुपैयाँको बिजुली आयात र भारतीय बिजुलीमाथिको निर्भरता बढ्दै जानेछ ।"
बाराको कलैया उपमहानगरपालिकामा कांग्रेस विजयी,"बारा : कलैया उपमहानगरपालिकामा नेपाली कांग्रेसले जित हात पारेको छ । उपमहानगरपालिकाको मेयरमा कांग्रेसका राजेश यादव र उपमेयरमा कांग्रेसकी रहिमा खातुन बिजयी भएका हुन् । यादवले एमालेका उम्मेदवार बिनोद साह भन्दा १८७ मतबढी ल्याउदै विजयी भएका हुन् । कांग्रेसका उम्मेदवार यादवले १०९०३ मत प्राप्त गर्दा एमालेका साहले १०७१६ मत पाएका छन् । उपमेयरमा खातुनले १०५३८ मत प्राप्त गर्दै जित हात पारिन् । एमालेकी उम्मेदवार प्रतिमा यादवले १०३७२ मत प्राप्त गरेकी छिन् । खातुनले यादव भन्दा १६६ मत बढी ल्याउदै जित हात पारेकी हुन् । यो संगै कांग्रेसले बाराको १६ स्थानीय तह मध्ये ६ स्थानमा जित हात पारेको छ । नेकपा माओवादी केन्द्रसंग गठबन्धन गरेर निजगढ नगरपालिकामा जित हात पारेको कांग्रेसले अन्य स्थानमा एक्लै चुनाव लडेर विजय प्राप्त गरेको हो । कांग्रेसले कलैया उपमहानगरपालिका, निजगढ नगरपालिकासहित सिम्रौनगढ नगरपालिका, महागढीमाई नगरपालिका, बारागढी गाउँपालिका र करैयामाई गाउपालिकामा जित हात पारेको छ । एमालेले भने दुई स्थानमा जितेको छ । जीतपुरसिमरा उपमहानगरपालिका र कोल्हवी नगरपालिकामा एमालेका उम्मेदवार विजयी भएका छन् । संघीय समाजवादी फोरमले चार स्थानमा जित हात पारेको छ । पचरौता नगरपालिका, सुवर्ण गाउँपालिका, फेटा गाउँपालिका, आदर्श कोतवाल गाउँपालिकामा फोरमले जित हात पार्दा राष्ट्रिय जनता पार्टीले तीन स्थानमा जित हासिल गर्यो । राजपाले प्रसौनी गाउँपालिका, परवानीपुर गाउँपालिका र देवताल गाउँपालिकामा विजय प्राप्त गरेको छ । नेपाल लोकतान्त्रिक फोरमले भने एक मात्र बिश्रामपुर गाउपालिकामा जितेको छ । नेकपा माओवादी केन्द्रको नजिता बारामा शुन्य देखिएको छ । माओवादीले बाराको कुनै पनि स्थानीय तहमा जित हासिल गर्न सकेन् । को कहाँ बिजयी ? जीतपुरसिमरा उपमहानगरपालिका मेयर र उपमेयरमा एमाले बिजयी मेयर  डा कृष्ण पौडेल (१४४८५) उपमेयर सरस्वती चौधरी (१४४५९) कलैया उपमहानगरपालिका मेयर र उपमेयरमा कांग्रेस बिजयी मेयर राजेश यादव (१०९०३) उपमेयर रहिमा खातुन (१०५३८) निजगढ नगरपालिका मेयरमा कांग्रेसमाओवादी गठबन्धन बिजयी, उपमेयरमा एमाले मेयर सुरेश खनाल (७६४८) उपमेयर लिला खनाल लामिछाने (६७७३) कोल्हवी नगरपालिका मेयर र उपमेयरमा एमाले बिजयी मेयर भरत भण्डारी (७४०१) उपमेयरसुनैना चौधरी (७३०८) सिम्रौनगढ नगरपालिकामा मेयरमा कांग्रेस, उपमेयरमा राजपा बिजयी मेयर बिजय यादज (५१३४) उपमेयर रिता कुशवाहा (५५१४) महागढीमाई नगरपालिका मेयर र उपमेयरमा कांग्रेस बिजयी मेयर उपेन्द्र यादव (५७६५) उपमेयर तारादेवी कानु (५३७५) पचरौता नगरपालिका मेयरमा ससफो, उपमेयरमा राजपा बिजयी मेयर रमेशकुमार यादव (२६४२) उपमेयर ईन्दुकुमारी (२५४६) देवताल गाउपालिका प्रमुख र उपप्रमुखमा राजपा बिजयी प्रमुख चन्दनकुमार सिंह (२३३०) उपप्रमुख रामपती देवी महतो (२१५३) करैयामाई गाउपालिका प्रमुख र उपप्रमुखमा कांग्रेस बिजयी प्रमुख भुमेश्वर धामी (३३२९) उपप्रमुख चित्ररेखा चौधरी (३३७२) बिश्रामपुर गाउपालिका प्रमुख र उपप्रमुखमा नेपाल लोकतान्त्रिक फोरम बिजयी प्रमुख अमिरिलाल राउत (३६३७) उपप्रमुख सुमित्रादेवी (२३१४) फेटा गाउपालिका प्रमुख र उपप्रमुखमा ससफो बिजयी प्रमुख अमिलाल प्रसाद (२६११) उपप्रमुख कमसुल खातुन (२१६९) सुवर्ण गाउपालिका प्रमुख र उपप्रमुखमा ससफो बिजयी प्रमुख महेन्द्रप्रसाद यादव (३०६५) उपप्रमुख बबिता यादव (३४७५) परवानीपुर गाउपालिका प्रमुख र उपप्रमुखमा राजपा बिजयी प्रमुख हरिनारायण साह (२६७७) उपप्रमुख सावित्रिदेवी (२४७१) प्रसौनी गाउपालिकामा प्रमुख र उपप्रमुखमा राजपा बिजयी प्रमुख भोलाप्रसाद गुप्ता (२४३८) उपप्रमुख गिता साह (२५८२) आदर्श कोतवाल गाउपालिका प्रमुख र उपप्रमुखमा संघिय समाजवादी फोरम बिजयी प्रमुख मुस्तुफा अंसारी (२७८२) उपप्रमुख पुनमदेवी (२०७५) बारागढी गाउपालिका प्रमुखमा कांग्रेस र उपप्रमुखमा संघिय समाजवादी फोरम बिजयी प्रमुख देवदत्त थारु (२६१८) उपप्रमुख लक्ष्मीदेवी राय (२५८०)"
माओवादी केन्द्रबाट उम्मेदवार सिफारिस,"पोखराः नेकपा (माओवादी केन्द्र) कास्कीले आगामी मंसिर २१ गते हुने दोस्रो चरणको प्रतिनिधि सभा निर्वाचनका लागि उम्मेदवारको टुंगो लगाएर केन्द्रमा सिफारिस गरेको छ। प्रतिनिधिसभा क्षेत्र नं १ मा पूर्वमन्त्री एवं प्रदेश नं ४ का इञ्चार्ज देवप्रसाद गुरुङ, क्षेत्र नं २ मा राजकाजी गुरुङ र क्षेत्र नं ३ मा रामजी बराललाई सिफारिस गरिएको पार्टीका जिल्ला नेता लालमोहन तिवारीले जानकारी दिए। त्यस्तै प्रदेश सभामा क्षेत्र नं १ मा झलकपाणि तिवारी र क्षेत्र नं ३ मा गंगा पोखरेलको नाम सिफारिस गरिएको छ भने बाँकी क्षेत्रको नाम बुधबार टुंगो लगाएर सिफारिस गरिने उनले बताए।"
आर्थिक नगरी वीरगन्जको मेयरमा उद्योगी सरावगी,"वीरगन्ज : तेश्रो चरणमा भएको स्थानीय तह निर्वाचनमा सबै भन्दा बढी चासो रहेकोे प्रदेश नम्बर २ को एक मात्र महानगरपालिका वीरगन्ज महानगरमा संघीय समाजवादी फोरम नेपालले बाजी मारेको छ । नेपाली काँग्रेसको गढ मानिने वीरगन्जमा, स्थानीय तहको निर्वाचनमा फोरम नेपालले कब्जा जमाएको हो । वीरगन्ज महानगरको मेयरमा काँग्रेसका उम्मेदवार अजय द्विवेदीलाइ २१९६ मतको फराकिलो अन्तरले पराजित गर्दै फोरम नेपालका सरावगी विजयी भएका हुन् । मेयरमा निर्वाचित सरावगीले १९३९३ मत पाएका छन् भने उनका निकटतम प्रतिद्वन्द्वी कांग्रेसका द्विवेदीले भने १७१९७ मत मात्रै पाए । तेस्रो स्थानमा रहेका भएका राष्टिय जनता पार्टी (राजपा) का राजेशमान सिंहले भने १२१६५ मत प्राप्त गरेका छन् । नेपाल लोकतान्त्रिक फोरमका विमल श्रीवास्तव भने ८७०१ मतका साथ चौथो स्थानमा रहे । नेकपा एमालेका बसरुद्धिन अन्सारी ८६८८ मतका साथ पाचौ स्थानमा रहे । नेकपा माओवादी केन्द्रका रहबर अन्सारी ८३०५ मतका साथ छौठांै भएका छन् । वीरगन्ज महानगरपालिकाको उपमेयरमा भने नेपाली कांग्रेसकी उपमेयरमा काँग्रेसकी शान्ति कार्की १०७७ मत अन्तरले विजयी भएकी छिन् । उनी १९६०७ मतसहित विजयी भएकी हुन् । उनकी निकटतम प्रतिद्वन्द्वी फोरम नेपालकी पिंकी यादवले १८५३० प्राप्त गरिन् ।राजपाकी रम्भा मिश्राले १०६६३, एमालेकी सोफिया आचार्यले १०३४१, लोकतान्त्रिक फोरमकी रिंकुदेवि यादवले ७५८६ र माओवादी केन्द्रकी दुर्गा क्षेत्रीले ५०२८ मत प्राप्त गरिन् । को हुन् मेयरमा निर्वाचित सरावगी ? वीरगन्ज उद्योग वाणिज्य संघका पुर्व अध्यक्ष एंव नेपाल उद्योग वाणिज्य महासंघको दुई पटक कार्यकारीणी सदस्यसमेत रहिसकेका सरावगी, गत चैत ६ गते फोरम नेपालमा प्रवेश गरेका थिए । पार्टी प्रवेश गरे लगत्तै फोरम नेपालले उनलाइ मधेस प्रदेशको कोषाध्यक्षको जिम्मेदवारी दिएको थियो । राजनीतिक पार्टीमा लाग्नु भन्दा पहिले वीरगन्जका विभिन्न विद्यालय, स्वास्थ्य चौकी, प्रहरी चौकी भवनमा विभिन्न दाता र स्वंय आफनो तर्फबाटसहयोग गरेका सरावगी, समाजसेवीका रुपमा परिचित थिए । को हुन् उपमेयरमा निर्वाचित शान्ति कार्की ? नेपाली काँग्रेसको महाधिवेशन प्रतिनिधि रहेकी शान्ति कार्की अविवाहित महिला हुन् । १७ वर्षकै उमेर देखि नै नेपाल विधार्थी संघबाट काँग्रेसको राजनीति शुरु गरेकी ८७ वर्षीया कार्कीलाई राजनीतिमा लागेको सात दशकपछि मात्रै पार्टीले स्थानीय तहको निर्वाचनमा उपमेयरको उम्मेदवार बनाएको थियो । सात दशकदेखि राजनीतिमा लागेपछि कुनै पनि लाभको पद नलिएकी कार्कीलाई पार्टीले स्थानीय तहको निर्वाचनमा उपमेयरको उम्मेदवार बनाए लगत्तै उनको पक्षमा जनमत बन्दै गएको थियो । वीरगन्जका १२ वटा वडामा फोरम र १० वटा वडामा काँग्रेस विजयी वीरगन्ज महानगरपालिकाको ३२ वटा वडा मध्ये फोरम नेपालले सबैभन्दा बढी १२ वटा वडामा जित हात पारेको छ । यस्तै नेपाली काँग्रेसले १० वटा वडामा, नेकपा एमालेले ५ वटा वडामा, राजपाले ३ वटा वडामा, नेकपा माओवादी केन्द्र र लोकतान्त्रिक फोरमले एक एक वटा वडाको अध्यक्षमा जित हात पारेको छ । वडा नम्बर १ को वडा अध्यक्षमा काँग्रेसका मनोज गुप्ता, वडा नम्बर २ मा फोरम नेपालका शेख अब्बास, वडा नम्बर ३ मा राजपाका बैजु स्वर्णकार, वडा नम्बर ४ मा काँग्रेसका जगत साह कानु, वडा नम्बर ५ मा राजपाका प्रदीप चौरसीया, वडा नम्बर ६ मा काँग्रेसका ध्रुब नेपाल, वडा नम्बर ७ मा फोरम नेपालका बसन्त भक्कड, वडा नम्बर ८ मा एमालेका राज कीशोर गुप्ता, वडा नम्बर ९ मा फोरम नेपालका मनोज कलवार, वडा नम्बर १० मा काँग्रेसका रामनगीना प्रसाद कानु, वडा नम्बर ११ मा एमालेका प्रधुम्न सेढाँइ, वडा नम्बर १२ मा फोरम नेपालका राम दरश प्रसाद कुशवाहा, वडा नम्बर १३ मा फोरम नेपालका तुफान फारुक अन्सारी, वडा नम्बर १४ को वडा अध्यक्षमा फोरम नपालकै भरत कुर्मी विजयी भएका छन् । वीरगन्जको वडा नम्बर १५ मा काँग्रेसका गजेन्द्र कुर्मी, वडा नम्बर १६ मा फोरम नेपालका श्यामबाबु चौरसीया, वडा नम्बर १७ मा फोरम नेपालका सुखरानी देवी, वडा नम्बर १८ मा काँग्रेसका ब्रम्हदेव कुर्मी, वडा नंबर १९ मा लोकतान्त्रिक फोरमका संतोष तिवारी, वडा नम्बर २० मा माओवादी केन्द्रका पारस प्रसाद यादव, वडा नम्बर २१ मा काँग्रेसका हबीब मिया, वडा नम्बर २२ मा फोरम नेपालका ग्यासुदीन मिया, वडा नम्बर २३ मा एमालेका अवध किशोर कुशवाहा, वडा नम्बर २४ मा काँग्रेस दशरथ प्रसाद कुर्मी, वडा नम्बर २५ मा फोरम नेपालका बिराज राउत कुर्मी ,वडा नम्बर २६ मा काँग्रेसका शम्भु मिश्रा,वडा नम्बर २७ मा एमालेका प्रदीप यादव ,वडा नम्बर २८ को अध्यक्षमा फोरम नेपालकी गिरीजा देवी कुर्मीन्, वडा नम्बर २९ मा फोरम नेपालकै धर्मेन्द्र चौधरी, वडा नम्बर ३० को वडा अध्यक्षमा एमालेका अमानत अन्सारी, वडा नम्बर ३१ मा काँग्रेसका चुमनदास चौधरी र वडा नम्बर ३२ को वडा अध्यक्षमा राजपाका रियाज अहमद मिया विजयी भएका छन् । कुल एक लाख आठ हजार पाच सय एक मतदाता रहेको वीरगन्ज महानगरपालिकामा असोज २ गते भएको निर्वाचनमा ८४ हजार एक सय ६० मत खसेको थियो । मेयरमा निर्वाचित भए लगत्तै सरावगीले के भने ? वीरगन्ज महानगरको मेयरमा यो विजय सरावगीको विजय होइन महानगरमा रहेका चार लाख नगरवासीको जित हो । मेयरमा निर्वाचित भएपछि मेरा मुद्धाहरु यी रहने छन् ः १, वीरगन्जमा विगत ५० वर्षमा हुन नसकेको विकास म मेरो कार्यकालको ५ वर्षमै गर्छु । २, अबको तीन महिनामा अव्यवस्थित नाला, सडक र फोहोरको व्यवस्थापन गरेर वीरगन्जलाई व्यवस्थित, समृद्ध र मुलुककै सर्वोत्कृष्ट महानगर बनाउछु । ३, वीरगन्ज महानगरमा रहेका सबै सामुदायिक विद्यालयहरुमा आउने शैक्षिक सत्र देखि अंग्रेजी माध्यममा पठनपाठन हुने व्यवस्था गरेर बोर्डिगं स्कुल सरहको गुणस्तरीय शिक्षा प्रदान गर्नेछु । ४, वीरगन्ज महानगरका हरेक गृहणीलाइ घरमै रोजगारी दिनेछु । ५, नारायणी उपक्षेत्रीय अस्पतालमा १२ सय शैया सन्चालन गर्दै क्षेत्रीय अस्पताल र शिक्षण अस्पतालको रुपमा स्तरोन्नत्ती गर्नेछु । ६ ,वीरगन्ज महानगरपालिका कार्यालयमा भोजपुरी भाषालाइ सरकारी कामकाजको भाषाका रुपमा लागु गर्नेछु । ७, वीरगन्ज महानगरमा बेरोजगारीको समस्या निर्मुल पार्नेछु । ८, वीरगन्ज महानगरमा रहेका सार्वजनिक जग्गा, भौतिक संरचनाहरु जुन विभिन्न व्याक्ति र संघसंस्थाको कब्जामा छन्, ती सबै जग्गा र सम्पति जनताको नासो रहेकाले जनतको नासो जनताकै हातमा फिर्ता गर्न लगाउनु छु । ९, वीरगन्जमा वीरगन्ज विश्वविद्यालय स्थापना गर्नेछु । १०, वीरगन्ज महानगरलाइ लोडसेडिङ मुक्त बनाउनेछु ११, मेयरको रुपमा वीरगन्ज महानगरपालिका कार्यालयबाट गाडी, तलब भत्ता जस्ता कुनै पनि सुविधा लिनेछैन । बाकी मेरा मुद्दा र एजेण्डाहरु मेरो चुनावी घोषाापत्रमा छन्, ती सबै मेरा प्रतिवद्धता मेरा लागि प्राथमिकतामा रहनेछन् ।"
विमलेन्द्रले जोगाए गृहनगर,"काठमाडौं : स्थानीय तहको तेस्रो चरणअन्तर्गत दुई नम्बर प्रदेशको निर्वाचनमा शीर्ष नेताले आफ्ना वडा र नगर जोगाउन नसकेको अवस्थामा कांग्रेस नेता विमलेन्द्र निधिले आफ्नो गृहनगर नगराइन नगरपालिका जोगाउन सफल भएका छन् । केही समययता विभिन्न समाचारमा निधिले मतदान गरेको नगराइन नगरपालिका२ मा एमाले विजय भएको खबर सार्वजनिक भएको थियो । तर, निर्वाचन कार्यालय धनुषाले सार्वजनिक गरेको अन्तिम मतपरिणामअनुसार निधिको गृहनगर नगराइन नगरपालिकाको मेयर र उपमेयर समेतमा कांग्रेस नै निर्वाचित भएको छ । त्यहाँ एमालेले कांग्रेस उम्मेदवारलाई कडा टक्कर दिएका थिए । दोस्रो संविधानसभा निर्वाचनमा समेत निधि एमालेकै जुली महासेठसँग झिनो मतान्तरले विजय भएका थिए । यद्यपि, स्थानीय निर्वाचनमा निधिले जनकपुर उपमहानगरलाई कांग्रेसको पोल्टामा पार्न सकेनन्। जनकपुर उपमहानगरमा कांग्रेसलाई ठूलो मतान्तरले राष्ट्रिय जनता पार्टी नेपाल, (राजपा) विजयी भएको छ ।दुई नम्बर प्रदेशमा असोज २ मा भएको निर्वाचनमा एमाले नेता माधव नेपाल, राजपा नेता अनिल झालगायत शीर्ष नेताले मतदान गरेको ठाउँमा उनीहरू सम्बद्ध पार्टीले पराजय भोग्नुपरेको छ ।"
कांग्रेस र एमाले दुवैको रोजाइ माओवादी,"भरतपुर : आफ्नो दलको हैसियत बढाउन चुनावी तालमेलको तयारीमा आफूहरू रहेको मुख्य तीन दलका नेताहरूले बताएका छन् । उनीहरूले प्रदेश र संघीय निर्वाचनका लागि उपलब्धिसहितको गठबन्धनका लागि कसरत गरेका हुन् । कांग्रेस र एमालेको गठबन्धनको रोजाइ माओवादी केन्द्र नै रहेको छ। मंगलबार चितवन आएका तीन दलका नेताले आफू अनुकूल गठबन्धन गर्ने बताएका छन् । कांग्रेस, एमाले र माओवादी केन्द्रका नेताले आवश्यकताअनुसार तालमेल हुने बताएका छन् । चितवन पुगेका तीनै दलका नेताले छुट्टाछुट्टै आयोलित पत्रकार सम्मेलनमा पार्टीको तालमेल पार्टीको आवश्यकतामा निर्भर रहेको बताए । भरतपुर विमानस्थलमा गरिएका छुट्टाछुट्टै पत्रकार सम्मेलनमा माओवादी केन्द्रका अध्यक्ष पुष्पकमल दाहाल, एमाले वरिष्ठ नेता माधवकुमार र कांग्रेस केन्द्रीय सदस्य गगन थापाले पार्टीभित्रको तालमेल तयारीबारे चर्चा गरे । माओवादी केन्द्रका अध्यक्ष दाहालले प्रदेशको निर्वाचनका लागि तालमेल कोसँग गर्ने भन्ने विषयमा टुंगो नलागेको बताए । उनले प्रदेश र केन्द्रको निर्वाचनमा संघीय लोकतान्त्रिक पक्षधरसँग तालमेल गर्ने निर्णय गरेको भन्दै निष्कर्ष नभएको बताए । देशभर तालमेल गर्न सबैसँग छलफल अगाडि बढेको छ, उनले भने, कांग्रेस वा एमाले कोसँग तालमेल गर्ने भन्नेमा निचोड निस्किएको छैन । प्रेस सेन्टर नेपाल चितवनले आयोजना गरेको पत्रकार सम्मेलनमा अध्यक्ष दाहालले राष्ट्रिय आवश्यकताका लागि तालमेल गर्न लागेको बताए । उनले पार्टीमा एक्लै निर्वाचन लड्ने विषय भए पनि राष्ट्रिय आवश्यकताका लागि तालमेल गर्न खोजेको बताए । तेस्रो चरणको निर्वाचनमा माओवादी केन्द्र उकालो लागेको भन्दै प्रदेशको निर्वाचनमा कांग्रेसएमालेसँग बराबरीमा आउने दाबीसमेत गरे । एक्लै चुनाव लडेर जित्ने कोसिसमा छैाँ, उनले भने, तर राष्ट्रिय आवश्यकताअनुसार तालमेल जरुरी छ भनेर छलफल गरेका हौं । एमालेका वरिष्ठ नेता नेपालले भने आफूहरू माओवादी केन्द्रसँग तालमेल गर्न इच्छुक रहेको बताए । माओवादी केन्द्रले चाहे आफूहरू तालमेल गर्न तयार रहेको उनले बताए । बामपन्थी तालमेल आवश्यक रहेको उनको भनाइ थियो । माओवादीसँग मिल्ने सम्भावना प्रवल छ, उनले भने, सके राष्ट्रिय रूपमै नभए प्रदेश र जिल्लामा पनि मिल्न सकिन्छ । प्रेस चौतरीले गरेको पत्रकार सम्मेलनमा उनले कांग्रेससँगको तालमेलबारे भने केही बताएनन् । माओवादीकांग्रेस मिलेर गए हाम्रो के लाग्छ र? , नेपालले भने, यही त्यसो नभई माओवादी हामीसँग मिल्न चाहन्छ भने मिल्नुपर्छ र मिल्न तयार पनि छैाँ । एमालेले तालमेल गर्न चाहेको जानकारी दिँदै उनले माओवादीसँग कुरा भइरहेको बताए । कांग्रेस केन्द्रीय सदस्य गगनकुमार थापाले केन्द्रीय नेताको निर्णय र इच्छाले मात्र तालमेल नहुने बताए । पार्टीको स्थानीय तहदेखि केन्द्रीयस्तरमा ब्यापक छलफल र बहसपछि मात्रै तालमेल गरिने बताए । नेपाल प्रेस युनियन चितवनले आयोजना गरेको पत्रकार सम्मेलनमा नेता थापाले अबको निर्वाचनमा चुनावी मैदानमा पुगेपछि मात्र तालमेल नहुने बताए । पार्टीभित्र बहस नगरी एकैपटक पार्टीका नेताको निर्णय र इच्छाको भरमा तालमेल हुँदैन, थापाले भने, अबको रणनीतिबारे छलफल भएपछि मात्रै तालमेलको निर्णय हुन्छ । उनले निर्वाचनअघिको तालमेलले मात्र परिणाम राम्रो आउने भन्दै त्यसमा जोड दिएका छन् । आफू प्रदेश नम्बर तीनको मुख्यमन्त्रीको आकांक्षी रहेकोसमेत उनले बताए । पार्टीले जिम्मेवारी दिए नेतृत्व लिन तयार छु, उनले भने, मेरो इच्छा प्रदेश नम्बर तीनमा उम्मेदवार बन्ने इच्छा हो । उनले आन्दोलनको स्वरूप परिवर्तन गर्न चिकित्सकलाई आग्रह पनि गरे । उनले आन्दोलनका कारण जनता उपचारबाट विमुख रहेको भन्दै वार्ता र संवादबाट निकास खोज्न आग्रह गरेका थिए । माओवादी अध्यक्ष दाहाल र कांग्रेस नेता थापा बीपी कोइराला मेमोरियल क्यान्सर अस्पतालले आयोजना गरेको अस्पतालको वार्षिकोतसव तथा राष्ट्रिय क्यान्सर सतर्कता दिवसमा सहभागी हुन आएका हुन् । एमाले नेता नेपाल पार्टीको जिल्ला प्रशिक्षणमा भाग लिन आएका हुन् । छुट्टाछुट्टै आएका उनीहरूका लागि पालैपालो पत्रकार सममेलन गरिएको थियो ।"
एमालेको उम्मेदवार बन्न कडा मापदण्ड,"काठमाडौं : एमालेको मंगलबार बसेको स्थायी समिति बैठकले मंसिर १० र २१ मा हुने प्रतिनिधिसभा र प्रदेशसभा निर्वाचनका लागि उम्मेदवार छनोट प्रक्रिया र त्यससम्बन्धी मापदण्डलाई टुंग्याएको छ । पार्टी अध्यक्ष केपी ओलीको अध्यक्षतामा बसेको बैठकले उम्मेदवार छनोट प्रक्रिया र मापदण्डसम्बन्धी व्यवस्थालाई अन्तिम रूप प्रदान गरेको हो । बैठकले असोज १६ र १७ मा प्रतिनिधिसभा निर्वाचन क्षेत्रीय समन्वय कमिटी र प्रदेशसभा क्षेत्रीय समन्वय कमिटीको बहुमतबाट त्यो सम्भव नभएको खण्डमा न्यूनतम एक महिलासहित तीन जनाको नाम प्रत्यक्ष निर्वाचनका लागि जिल्ला कमिटीमा पेस गर्ने जिम्मेवारी सुम्पिएको छ । त्यस्तै, असोज १९ र २० मा जिल्ला कमिटीका बैठक बस्ने ती नामलाई आफ्नो राय सुझावसहित जिल्ला कमिटीमा पठाउनुपर्ने व्यवस्था गरेको छ । असोज २२ र २३ मा प्रदेश कमिटीको बैठकले जिल्ला कमिटीबाट प्राप्त राय, सुझाव र सिफारिससहित स्थायी समिति बैठकमा प्रस्तुत गर्नुपर्नेछ । प्रत्येक जिल्ला कमिटीबाट प्रतिनिधिसभा र प्रदेशसभाका लागि एक महिलासहित तीन जनाको नाम समानुपातिक उम्मेदवारका लागि पनि स्थायी समितिमा पठाउनुपर्ने छ । एमालेका प्रादेशिक निर्वाचन क्षेत्र समन्वय कमिटी र प्रतिनिधिसभाका क्षेत्रीय निर्वाचन कमिटीहरूले बढीमा तीन जनाको नाम प्रदेश कमिटीमा सिफारिस गर्नुपर्नेछ । सकेसम्म क्षेत्रीय कमिटीबाटै सर्वसम्मत रूपमा एक जनाको नाम सिफारिस गर्नुपर्ने बैठकको निर्णय छ । प्राप्त सुझावका आधारमा स्थायी कमिटीले उम्मेदवारको मापदण्ड, छनोट विधि र निर्वाचनको समग्र कार्ययोजना तयार गर्ने जिम्मेवारी बैठकले पार्टी स्थायी कमिटीलाई सुम्पेको हो । गत आइतबार सम्पन्न केन्द्रीय कमिटीको बैठकमा पार्टीले प्रदेश २ मा उम्मेदवार छनोट गर्दा ध्यान पुर्याउन नसकेको र चुनाव प्रचारप्रसारका लागि पनि कार्यकर्ता परिचालन गर्न नसकेको नेतृत्वले स्वीकार गर्नुपर्ने नेताले सुझाव दिएका थिए । पहिलो र दोस्रो तहको स्थानीय तहको निर्वाचनमा २७६ स्थानमा जितेर पहिलो पार्टी बनेको एमाले प्रदेश २ मा पछिल्लो मतपरिणामअनुसार १८ स्थान जितेर पाँचौं स्थानमा छ । क्षेत्रीय कमिटी, जिल्ला कमिटी तथा प्रदेश कमिटीबाट उम्मेदवार सम्बन्ध प्राप्त सुझाव र सिफारिसको आधारमा मात्रै असोज २६ र २७ मा बस्ने स्थायी कमिटीको बैठकले उम्मेदवारको अन्तिम निर्णय गर्ने गरेको पार्टी सचिव कृष्णगोपाल श्रेष्ठले बताए । निर्वाचन तालिकाअनुसार समानुपातिकतर्फको उम्मेदवारको बन्दसूची पेस गर्नुपर्ने छ । समानुपातिकतर्फ नाम सिफारिस गर्दा समावेशी प्रतिनिधित्वको सिद्धान्तका आधारमा सम्बन्धित क्षेत्रको जनसंख्याको बनोटलाई ध्यानमा राखेर दलित, आदिवासी जनजाति, खस, आर्य, मधेसी, थारू र मुस्लिम समुदायको प्रतिनिधित्व हुने गरी सिफारिस गर्नुपर्नेछ । एमालेको आइतबार सम्पन्न केन्द्रीय कमिटीको बैठकले आगामी प्रदेश र प्रतिनिधिसभा निर्वाचनका लागि उम्मेदवार सिफारिस गर्ने मापदण्डका लागि स्थायी समितिलाई जिम्मा लगाएको थियो । तर, उम्मेदवारको टिकटमा हस्ताक्षर गर्ने जिम्मेवारी अध्यक्ष केपी शर्मा ओलीलाई दिने गरी निर्वाचन आयोगलाई पत्राचार गर्ने निर्णयसमेत गरेको थियो । आइतबारको केन्द्रीय कमिटीको आठौं बैठकले आगामी प्रतिनिधिसभा र प्रदेशसभामा सात वटै प्रदेशमा एमालेले सरकार गठन गर्ने योजनासहितको ओलीको प्रतिवेदन पारित गरिसकेको छ । त्यस आधारमा अगाडिका स्थानीय तहको निर्वाचनमा भन्दा प्रतिनिधिसभा र प्रदेशसभा निर्वाचनमा उम्मेदवार छनोटलाई अलि व्यवस्थित पार्न खोजेको देखिएको छ । क्षेत्रीय कमिटी जिल्ला कमिटी र प्रदेश कमिटीले उम्मेदवारको नामावली पठाउँदा बैठकको निर्णयपुस्तिकको फोटोकपीसहित प्रमाणित गरेर पठाउनुपर्ने प्रावधान राखिएको छ । प्रचार विभाग प्रमुख प्रदीप ज्ञवालीले टिकट वितरण व्यवस्थित गर्दै पार्टीले जित सुनिश्चित गर्न यस्तो व्यवस्था गरिएको बताए । प्रदेश २ मा पार्टीले अनपेक्षित परिणाम हात पारेपछि त्यसको पार्टीले गम्भीर समीक्षा गरेको थियो । यस्तो छ मापदण्ड एमालेले पार्टीमा सक्रिय, सार्वजनिक प्रतिष्ठामा आँच नआएको, असल आचरण भएको, पार्टीमा सक्रिय र समाजमा लोकप्रिय छविका साथै निर्वाचनमा विजय सुनिश्चित गर्न सक्नेलाई मात्रै टिकट दिने भएको छ । स्थानीय निर्वाचनमा बागी विद्रोही भएको, पार्टीलाई असहयोग गरेको तथा विवादास्पद भूमिका भएकालाई उम्मेदवार नबनाउने स्पष्ट गरेको छ । त्यस्तै, स्थानीय तहको निर्वाचनमा निर्वाचित प्रतिनिधि उम्मेदवार बन्न नपाउने भएका छन् । यसअघि संविधानसभामा समानुपातिक सदस्यमा रहेकालाई पुनः समानुपातिक उम्मेदवार नबनाउने भएको छ । तर, महिलाको हकमा भने अलि लचिलो व्यवस्था गरिएको छ । यसअघि वरिष्ठ नेताहरू एकभन्दा बढी स्थानबाट उम्मेदवारी दिने गरेको भए पनि यसपटक भने त्यस्तो गर्न नपाउने भएका छन् । निर्वाचन ऐनमा रहेको उक्त प्रावधानलाई पार्टीले कार्यान्वयनमा ल्याउन खोजेको हो । प्रतिनिधिसभाको प्रत्यक्ष निर्वाचनमा झलनाथ खनाल र सुवास नेम्वाङ इलामबाट, वामदेव गौतम बर्दियाबाट अध्यक्ष केपी ओली झापाबाट वरिष्ठ नेता माधवकुमार नेपाल काठमाडौं२ बाट, महासचिव ईश्वर पोखरेल काठमाडौं५ र नेता शंकर पोखरेल दाङबाट निर्वाचन लड्ने निश्चित भएको पार्टी स्रोतले जानकारी दिएको छ । टिकट दिँदा समावेशीता र भौगोलिक सन्तुलन कायम गरिने पार्टीले जनाएको छ । ज्ञवालीका अनुसार समानुपातिक र प्रत्यक्षतर्फ एकै समय २६ असोजमै उम्मेदवारको नाम सार्वजनिक गरिनेछ ।"

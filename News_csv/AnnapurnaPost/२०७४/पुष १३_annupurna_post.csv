शीर्षक,विवरण
रानीपोखरी पुनर्निर्माण,"काठमाडौंको रानीपोखरीको पुनर्निर्माणमा विवाद देखिएको छ। यसले सम्पदा संरक्षणका विषयमा सम्बन्धित निकाय गम्भीर नभएको प्रस्ट हुन्छ। अघिल्लो वर्ष माघ १० मै पुनर्निर्माण प्राधिकरणले थालेको रानीपोखरीको पुनर्निर्माणको जिम्मा अहिले काठमाडौं महानगरपालिकाले लिएको छ। भत्केको पौने तीन वर्ष हुँदासम्म पनि काम नथालिएको रानीपोखरीको वरपर पछिल्लो समय पुनर्निर्माण सुरु गर्ने भन्दै महानगरपालिकाले रड र कंक्रिटयुक्त पर्खाल लगाएपछि विवाद सार्वजनिक भएको हो। यस विषयलाई लिएर महानगरपालिकाका मेयर र उपमेयरका फरक धारणा बाहिर आएका छन्। जनप्रतिनिधि यसरी विभाजित हुनुले राम्रो सन्देश दिँदैन। रानीपोखरी, बालगोपालेश्वर मन्दिर, प्रताप मल्ल र हात्तीका सालिक हाम्रा धार्मिक, ऐतिहासिक र पुरातात्विक महत्वका सम्पदा हुन्। यीमध्ये भत्किएको बालगोपालेश्वर मन्दिर पुरातत्व विभागको सल्लाहबमोजिम सुर्की, चुना, रातो इँटा नै प्रयोग गरेर पुरानै शैलीमा बनाइँदै छ। अहिलेको मूल विवाद पोखरी कसरी बनाउने भन्ने हो। पोखरी भन्नेबित्तिकै त्यसवरपर लगाइने पर्खाल र पोखरीमा पानी राख्न बनाइने संरचना समेटिन्छन्। सम्पदा पुनर्निर्माण या निर्माणमा कुनै खास जाति, सम्प्रदाय, समुदाय, धर्म, देश, कालखण्डका अनेक सन्दर्भ जोडिएका हुन्छन्। त्यसैले पुरानो सम्पदाको हत्तपत्त नष्ट गरिनु उचित होइन। केहीगरी प्राकृतिक प्रकोप या अन्य कारण त्यस्ता संरचना भत्किएमा तिनलाई पुरानो र मौलिक मानिएको स्वरूपमा बनाइन्छ। ३५० वर्षअघि बनेको रानीपोखरीको मौलिक स्वरूप हामीले देखेको जस्तो स्वरूपमा नरहेको पुरातत्वविद्हरूले बताएका छन्। राणा प्रधानमन्त्री जंगबहादुरले युरोपको प्रभावमा परेर गुम्बज शैलीमा बालगोपालेश्वरको मन्दिर बनाएका हुन्। त्यसको अर्थ जंगबहादुरले आफ्नै इच्छामा सम्पदाको पुनर्निर्माण गराएको बुझिन्छ। तर अहिलेको पुस्ताले गुम्बज शैलीकै रानीपोखरी देखेकाले हामीलाई त्यो नै असली रूप लाग्छ। अर्को कुरा, मुलुकले सम्पदासम्बन्धी मार्गनिर्देशक सिद्धान्त नबनाएका कारण पनि हामी यस्ता खालका संरचना निर्माण गर्दा विवाद र अल्मलमा परेका हौं। तर रानीपोखरीको विवादले अब सातै प्रदेशभित्र बन्ने भवन, संरचना, सबै खालका पुनर्निर्माणका विषयलाई पनि आकर्षित गर्न सके त्यसले नेपाली मौलिक ढाँचाको निर्माण र पुनर्निर्माणलाई सहयोग गर्नेछ। यो विवादलाई आधार मानेर अब सबै तहका सरकारले पुरातात्विक र ऐतिहासिक भवन, सम्पदा, मन्दिर, ताल, पधेंरा, चोक र चौर बनाउँदा हाम्रा परम्परागत शैली पनि ख्याल गर्नुपर्छ। सम्भव भए सम्पदा संरक्षणका लागि सरकारले नै एउटा मार्गनिर्देशन तयार गर्नुपर्छ। पुनर्निर्माणमा सधैं इतिहासमा प्रयोग गरिएजस्तै निर्माण सामग्री प्रयोग गर्न सम्भव नहुन सक्छ। त्यसमा आधुनिकीकरण गर्न डराउनु हुँदैन, तर मौलिकता नै मासिने गरी गरिने निर्माण स्वीकार्य हुँदैन। कतिपय ठाउँमा सम्पदाको महŒव बुझ्न नसक्दा ढलेका ऐतिहासिक र धार्मिक मन्दिरका ठाउँमा कंक्रिट र रडको ढिस्को बनाएर त्यसमा आधुनिक रङ पोतिएका छन्। यस्तो गरिनु सम्पदाको विनाश हो। रानीपोखरी पुनर्निर्माणको विवाद चर्केपछि बुधबार काठमाडौं महानगरपालिकाका प्रमुखले पुरातत्व विभाग र संरक्षणमा ज्ञान भएका विज्ञसँग बसेर यस विषयको टुंगो लगाउने बताएका छन्। यो जरुरी पनि छ। यी विवादका बीच पनि मौलिक रूपमा रानीपोखरी पुनर्निर्माण गरी काठमाडौं महानगरपालिकाले सकारात्मक सन्देश प्रवाह गर्न सक्नुपर्छ।"
आशंका चिर्दै ओलीदाहाल : पार्टी एकताको मोडालिटीमा छलफल,"काठमाडौं : एमाले र माओवादी केन्द्रले पार्टी एकताको संगठनात्मक र वैचारिक राजनीतिक मोडालिडीको विषयमा छलफल सुरु गरेका छन्। दुवै पार्टीका अध्यक्ष तहमा संगठनात्मक मोडालिडी र दोस्रो तहका नेताबीच वैचारिक राजनीतिक छलफल गर्ने गरी एकताको गृहकार्य अगाडि बढेको हो। एमाले अध्यक्ष केपी ओली र माओवादी अध्यक्ष पुष्पकमल दाहालबीच बुधबार ओलीनिवास बालकोटमा भएको भेटमा पनि पार्टीको मूल नेतृत्वको व्यवस्थापनसहित संगठनात्मक मोडालिटीको विषयमा छलफल भएको थियो। मोडालिटीको खाकाका विषयमा भने दुवै नेताले खुलाएका छैनन्। यो विषयमा एकता संयोजन समितिको बैठक बस्नुअगाडि बिहीबार नै ओली र दाहालबीच थप छलफल हुने स्रोतले बतायो। दुवै पार्टीबीच पार्टी एकता, त्यसपछिको नेतृत्व व्यवस्थापन र सरकारको विषयमा भने मिश्रित खाकामा छलफल चलेको एमाले सचिव प्रदीप ज्ञवालीले जानकारी दिए। मिश्रित खाकामा छलफल भएको छ। प्रधानमन्त्री केपी ओली बन्नुहुन्छ। पार्टी नेतृत्वलगायत अरू विषयमा पनि कुराकानी भइरहेको छ', उनले अन्नपूर्णसँग भने। उनका अनुसार दोस्रो तहका नेताबीच भने पार्टी एकताको सैद्धान्तिक राजनीतिक आधारमा केन्द्रित छलफल भइरहेको छ। नेता ज्ञवालीले भने, पार्टी एकताका लागि दुई पार्टीबीचका वैचारिक आधारहरू केके हुने, संगठनात्मक मोडालिटी के हुन सक्छ भन्नेमा दोस्रो तहमा कुराकानी भइरहेको छ।' पार्टी एकताको सैद्धान्तिक सहमति गरेका र निर्वाचनमा तालमेल गरेर चुनाव लडेका दुई पार्टीका अध्यक्षहरूको भेटघाट पातलो हुँदा विभिन्न आशंका बढिरहेका बेला ओली र दाहालबीच बुधबार भेट भएको हो। झन्डै १० दिनयता प्रत्यक्ष संवादमा नेताहरू नबस्दा आशंका पैदा भएको थियो। बुधबारको भेटमा सुरुमै दुई नेताहरूले एकआपसमा देखिएका आशंका, अविश्वास र जन्मिएका प्रश्नबारे कुरा झिक्दै आशंका चिर्ने र एकताबद्ध भएर अगाडि बढ्ने प्रतिबद्धता जनाएको ज्ञवालीले बताए। दोस्रो तहका नेताबीच पार्टी एकताको सैद्वान्तिकराजनीतिक आधारबो छलफल भइरहेको छ । दुई अध्यक्षको भेटअगाडि अविश्वासको संकट भएको हो कि, एकता भाँडिएको हो कि भन्ने अनेकौं आशंका कसैले नियोजित रूपले, कसैले प्रश्नका रूपमा उठाएका थिए। त्यसलाई चिर्दै मूलतः चार विषयमा उहाँहरूले छलफल गर्नुभयो', ज्ञवालीले भने। एकता संयोजन समितिको बैठक बोलाउने, निर्वाचन आयोगलाई समानुपातिकको नतिजा सार्वजनिक गर्न आग्रह गर्ने र नयाँ सरकार गठनका लागि मार्गप्रशस्त गर्न सरकारलाई आग्रह गर्ने विषयमा छलफल केन्द्रित भयो', उनले भने।राष्ट्रियसभा निर्वाचन अध्यादेश विवादको विषय बनेको एकल संक्रमणीय व्यवस्थाबारे दुवै नेताबीच कुनै छलफल भएन। माओवादी केन्द्रका नेता कृष्णबहादुर महराले दुई अध्यक्ष बीचको भेटघाट सौहार्दपूर्ण र सकारात्मक भएको प्रतिक्रिया दिए। उनले अन्नपूर्णसँग भने, दुई पार्टीको एकता, एकता संयोजन समितिको बैठकलगायत विषयमा छलफल भयो र छलफल सकारात्मक नै भयो।' पार्टी एकता गर्नुअघि नेताहरूको पदीय व्यवस्थापन सरकारमा भागबन्डालगायतका विषय टुंग्याउन बाँकी छ। ओलीलाई नै प्रधानमन्त्री बनाउन माओवादी सहमत छ। तर, पार्टी एकतापछि सरकार र पार्टीको नेतृत्व अलगअलग व्यक्तिले गर्ने वा के गर्ने विषयमा भन्ने नेताहरू निष्कर्षमा पुगेका छैनन्। राष्ट्रपति, पार्टी अध्यक्ष सभामुख, मन्त्रालयको भागबन्डालगायत विषय नेताहरूले टुंगाउन बाँकी छ। एकता संयोजन समितिको बैठक बस्नुअघि ओली दाहालले फेरि एक पटक वान टु वान छलफल गर्ने भएका छन्। त्यसपछि मात्रै संयोजन समितिको बस्ने नेताहरूले बताएका छन्। समझदारीअनुसार ओलीदाहाल दुवै कार्यकारीमा रहने कुरा दाहालले खुलाउँदै आएका थिए। यस अर्थमा ओली प्रधानमन्त्रीमा निर्विकल्प देखिएका छन्। तर, एकीकृत पार्टीको अध्यक्ष को बन्ने भन्नेमा भने टुंगिएको छैन। त्यसमा माओवादी अध्यक्ष दाहाललाई दिने गरी समझदारी भएको बताइन्छ। सरकार र पार्टी नेतृत्व आलोपालो गर्दै चलाउने समझदारी भएको नेताका बीचमा चर्चा चल्दै आएको थियो। दुवै पार्टीबीचको सैद्धान्तिक एकतालाई कार्यान्वयन गर्ने क्रममा राष्ट्रपति, पार्टी अध्यक्ष, सभामुखदेखि सरकारमा प्रतिनिधित्व गर्दा मन्त्रालयको भागबन्डादेखि दोस्रो तहका नेताहरूको व्यवस्थापनसम्मका विषयमा टुंगो लगाउनु पर्नेछ। त्यस्तै, एकीकृत पार्टीको वैचारिक राजनीतिक लाइन के हुने भन्नेजस्ता विषय टुंग्याउन बाँकी छ। भेटले सहज र स्वाभाविक ढंगले अगाडि बढाउने विश्वासको वातावरण निर्माण गर्ने काम भयो। पार्टी एकता संयोजन समितिको बैठक बस्ने विषयमा निर्णय भएको छ। भोलि वा ढिलोमा पर्सिसम्म एकता संयोजन समितिको बैठक बस्ने निर्णय भएको छ', ज्ञवालीले भने। दुवै अध्यक्षको बैठकले निर्वाचन आयोगलाई समानुपातिक तर्फको नतिजा छिटो सार्वजनिक गर्न पनि आग्रह गर्ने सहमति भएको छ। त्यस्तै, वर्तमान सरकारलाई नयाँ सरकार गठनका लागि छिटो मार्गप्रशस्त गर्न बाटो खोल्न र यसलाई नअड्काउन आग्रह गर्ने सहमति भएको एमाले प्रचार विभाग प्रमुख ज्ञवालीले बताए। एकता संयोजन समितिको बैठक बस्नुअघि दुवै अध्यक्षबीच एक चरण बस्ने सहमति भएको छ। समितिमा एमाले अध्यक्ष ओली, वरिष्ठ नेता माधवकुमार नेपाल, उपाध्यक्ष वामदेव गौतम र महासचिव ईश्वर पोखरेल तथा माओवादीका तर्फबाट अध्यक्ष दाहाल, वरिष्ठ नेता नारायाणकाजी श्रेष्ठ र रामबहादुर थापा सदस्य छन्। उक्त समितिको बैठक कात्तिक १५ यता बस्न सकेको छैन। दुई पार्टीको एकतालाई अगाडि बढाउन १७ असोजमै पार्टी एकता संयोजन समिति गठन भएको थियो। उक्त समितिलाई पार्टी एकताका वैचारिक राजनीतिक आधार तयार पार्ने संगठनात्मक कार्यविधि निर्माण गर्नेलगायत विषयमा आवश्यक गृहकार्य गर्ने कार्यादेश छ। एमाले नेता सुवास नेम्बाङले भने, पार्टी एकतालाई छिटो टुंग्गोमा पुर्याउन पद र भूमिका बाँडफाँटका विषय पनि सहमतिमै टुंगिन्छ। बुधबारको छलफलमा पनि दुवै नेताले यही निष्कर्ष निकाल्नुभएको छ।' दाहालओलीबीच पारिलो घाम ताप्दै कौशीमा एक घन्टा राजनीतिक वार्ता भएको थियो। दुवै नेताबीच मंसिर २९ मा बबरमहलमा यस्तै खालको छलफल भएको थियो।"
'फेरी माओवादी कांग्रेस गठबन्धन',"काठमाडौं : कांग्रेस नेता तथा सिरहा १ बाट प्रतिनिधिसभाका सांसद प्रदीप गिरिले माओवादीएमाले सहकार्य लामो समय नटिक्ने दाबी गरेका छन्। बौद्धिक तथा प्रखर वक्ताका रूपमा चिनिएका गिरिले बुधबार अन्नपूर्णसँग कुरा गर्दै निर्वाचनमा पाएको जनमतले अहिले वाम गठबन्धनको सरकार गठन भए पनि भविष्यमा माओवादीले कांग्रेससँगै सहकार्य गर्न विश्लेषण गरे। तत्काल त कुनै सम्भावना छैन', गिरिले भने, तर अन्ततः गठबन्धन बन्ने कांग्रेस, माओवादी र मधेसी पार्टीहरूकै हो, जुन केही समयपछि मात्र सम्भव हुनेछ।' जनमतका आधारमा एमालेका अध्यक्ष केपी ओली नै प्रधानमन्त्रीको दाबेदार भएको र उनलाई प्रधानमन्त्री हुनबाट रोक्न उपयुक्त नहुने उनले बताए। वाम गठबन्धनले स्थिरता र समृद्धिको नारा दिए पनि गिरिको विश्लेषणमा देशमा तत्काल स्थिर सरकार बन्ने सम्भावना छैन। उनले भने, निर्वाचनको परिणाम जे आए पनि हाम्रो वास्तविक परिस्थिति बदलिएको छैन नि !' गिरिले वाम गठबन्धन र एमाले अध्यक्ष ओली प्रधानमन्त्री भएको ६ महिनामा नै स्थितिमा व्यापक परिर्वतन आउनसक्ने आकलन गरे। उनले भने, यो मेरो आकलन मात्रै हो। तर कल्पना गर्नुस्, अहिले जसरी वाम गठबन्धन र ओलीलाई व्याख्या गरिँदैछ, के ओली प्रधानमन्त्री भएको ६ महिनापछि पनि त्यस्तै अवस्था रहला ? ' गिरिले प्रदेश २ सहित प्रतिनिधिसभामा मधेसी पार्टीहरू राजपा र संघीय फोरमले जितेको सिट महत्वपूर्ण भएको टिप्पणी समेत गरे। मधेसी पार्टीहरूले सम्मानजनक मत ल्याउनुको अर्थ उनीहरूले उठाएका मुद्दाले फेरि पनि राजनीतिक महत्व पाउनु हो', उनले भने, हुन त राजनीतिमा निर्वाचन परिणामले मात्रै सबै कुरा निर्धारण हुँदैन। तर मधेसका केही आफ्नो सवाल छन्, जुन केही समयपछि फेरि सतहमा आउन सक्छन्।' यो मेरो आकलन मात्र हो। तर कल्पना गर्नुस्, अहिले जसरी वाम गठबन्धन र ओलीलाई व्याख्या गरिँदछ, के ओली प्रधानमन्त्री भएको ६ महिनापछि पनि त्यस्त अवस्था रहला ? 'प्रदीप गिरि, कांग्रेस नेता तथा सिरहा १ का प्रतिनिधिसभा सांसद जनसंख्याको आधारमा मधेसमा सिट संख्या, गाउँपालिका र नगरपालिकाको पुनःसीमांकनको मुद्दा, नागरिकतासम्बन्धी केही जटिलता र समानुपातिक समावेशीताको मुद्दा मधेसबाट केही समयपछि फेरि बलियो ढंगमा देशको राजनीतिमा आउने सम्भावना उनले देखेका छन्। उनले भने, यद्यपी संविधानको स्विकार्यता र कार्यान्वयन पनि बिस्तारै बढेर जानेछ।' गिरिको बुझाइमा कांग्रेस, एमालेलगायत प्रमुख दलहरूमा समेत मधेसका मुद्दाहरूमा पहिलेभन्दा गहकिलो ढंगमा छलफल बाक्लिने सम्भावना बढेको छ। प्रदेश २ मा सबै प्रमुख दलको उपस्थिति न्यून देखिएको छ', उनले भने, फलस्वरूप ती दल उनीहरू यसबारे छलफल गर्न बाध्य हुने छन्।' उनले विवादित राष्ट्रियसभा गठनसम्बन्धी अध्यादेशका सन्दर्भमा कांग्रेसका पक्षमा माहोल बन्दै गएको टिप्पणी गरे। म यसमा धेरै ठूलो विवाद देख्दिनँ', उनले भने, संघीय फोरम र राजपाले कांग्रेसकै पक्षमा समर्थन गरेको देखेको छु। माओवादी केन्द्र पनि त्यति कडा देखिएको छैन, त्यसैले मेरो बुझाइ अब राष्ट्रपतिले ढिलोचाँडो अध्यादेश जारी गर्नु हुन्छ।' अध्यादेश जारी नहुँदा राष्ट्रियसभा र सरकार गठनमा ढिलाइ भइरहेको गुनासा आइरहँदा उनले पुस मसान्तसम्म अध्यादेशको विवाद टुंगो लाग्ने आकलन गरे।"
घूससहित भूमिसुधारका नासु पक्राउ,"भक्तपुर : अख्तियार दुरुपयोग अनुसन्धान आयोगले भूमिसुधार कार्यालय भक्तपुरका नायब सुब्बालाई सेवाग्राहीसँग बुझेको घूससहित बिहीबार रंगेहात नियन्त्रणमा लिएको छ । भूमिसुधार कार्यालय भक्तपुरका नायब सुब्बा राजु गौतमलाई सेवाग्राहीसँग बुझेको ६ हजार रुपैयाँसहित अख्तियारले नियन्त्रणमा लिएको हो । आयोगका प्रवक्ता पद्मप्रसाद पाण्डेका अनुसार नासु गौतमले भक्तपुरको सूर्यविनायक नगरपालिका ७ एवं साविक गुण्डु गाविस ५ वडास्थित जग्गाको लालपुर्जामा मोहीको नाम हटाउन सेवाग्राहीसँग २५ हजार रुपैयाँ घूस मागेका थिए । तर मोलमोलाई गर्दागर्दै ६ हजार रुपैयाँमा कुरा मिलेपछि सेवाग्राहीले अख्तियारलाई समेत जानकारी दिई बिहीबार उक्त रकम गौतमलाई थमाएका थिए । सेवाग्राहीले घूसवापतको रकम गौतमलाई थमाएलगत्तै अख्तियार टोलीले उनलाई नियन्त्रणमा लिएको हो । नायब सुब्बा गौतमले लालपुर्जाबाट मोहीको नाम हटाउन सुरुमा सेवाग्राहीसँग २५ हजार रुपैयाँ घूस मागेका रहेछन्, प्रवक्ता पाण्डेले भने, मोलमोलाई गरेपछि ६ हजार रुपैयाँमा कुरा मिलेको रहेछ । सोहीअनुसार हामीलाई खबर आयो र हाम्रो रोहबरमा सेवाग्राहीले नासु गौतमलाई ६ हजार रुपैयाँ घूस दिँदै गर्दा रंगेहात नियन्त्रणमा लिएका हौं । उनका अनुसार सेवाग्राहीको ३५ आना तीन पैसा जग्गाको लालपुर्जामा मोही हटाउन भनी नायब सुब्बा गौतमले सेवाग्राहीसँग घूस मागेका हुन् ।"
बालकोटमा एमाले स्थायी समिती बैठक सुरु,"काठमाडौं : एमाले स्थायी समिती बैठक बालकोटमा सुरु भएको छ। एमाले अध्यक्ष एवम् भावी प्रधानमन्त्रीको रुपमा चर्चामा रहेका केपी शर्मा ओलीले स्थायी समिटीको बैठक आफ्नै निवास बालकोटमा बोलाएका हुन् । १ बजे बस्ने भनिएको बैठक केही ढिला गरी सुरु भएको हो । बैठकमा राष्ट्रपति समक्ष पेश भएको राष्ट्रिय सभा निर्वाचन अध्यादेश, नयाँ सरकार गठन, एमाले र माओवादीबीच पार्टी एकता, पार्टीको तर्फबाट प्रदेशसभा समानुपातिकका सांसदको नाम टुंगो लगाउने लगायत विषयमा छलफल हुने सचिव योगेश भट्टराईले जानकारी दिए । शनिबारसम्मम निर्वाचन आयोगमा समानुपातिकतर्फका सांसदको नाम बुझाउनुपर्ने भएकाले बैठकमा प्रदेशसभातर्फ समानुपातिक सांसदको नाम टुंगो लगाउने विषयले समेत प्राथमिकता पाउने छ । राष्ट्रिय सभा सम्बन्धी विधेयक पारित नहुँदा राजनीतिक गाँठो शीतल निवासमा पुगेर अड्किएको छ । एमालेको आजको बैठकले यी विषयमा महत्वपूर्ण निर्णय गर्ने अनुमान गरिएको छ । सँगै बैठकमा अध्यक्ष ओलीले बुधबार माओवादी केन्द्रका अध्यक्ष पुष्पकमल दाहाल प्रचण्डसँगको भेटबारे जानकारी गराउने र दुई पार्टी एकताका विषयमा बुँदागत रुपमा छलफल समेत हुँदै छ ।"
कांग्रेस केन्द्रीय समितिको बैठक शुक्रबार बालुवाटारमा,"काठमाडौं : नेपाली कांग्रेसको केन्द्रीय समितिको बैठक शुक्रबार बिहान बुलवाटार बस्ने भएको छ। पार्टी सभापति शेरबहादुर देउवाले केन्द्रीय समितिको बैठक बोलाएको कार्यालय सचिव कृष्णप्रसाद पौडेलले जानकारी दिए। चुनावी समिक्षा, सरकारको बर्हिगम, राष्ट्रपति समक्ष पेश गरिएको अध्यादेश, पार्टीको भावी रणनीतिको बारेमा केन्द्रीय समितिको बैठकमा छलफल हुने उनले बताए। बैठकमा निर्वाचनमा पराजयको कारणका सम्बन्धमा गम्भिर समिक्षा हुने बताइएको छ। सभापति देउवाको अक्षम नेतृत्वको कारण कांग्रेस पराजित भएको भन्दै एकथरी आरोप लगाउदै आएका छन् भने अर्काथरी निर्वाचनको मुखमा अप्रत्यासित रुपमा वाम ताममेल भएको तथा कांग्रेसले मुलुक निर्माण गरेका सकारात्मक काम जनता समक्ष पुर्याउन नसक्नुलाई पराजयको कारण बताउदै आएका छन्।"
वडाअध्यक्षलाई विप्लवका कार्यकर्ताले कुटेको खुलासा,"भोजपुर : नेत्रविक्रम चन्द विप्लव नेतृत्वको नेपाल कम्युनिस्ट पार्टीले अघिल्लो हप्ता वडाअध्यक्षमाथि भएको कुटपिटको जिम्मा लिएको छ। गत शुक्रबार भोजपुरको पूर्वी अरुण गाउँपालिका १ का वडाध्यक्ष नगेन्द्र खत्रीमाथि कुटपिट भएको थियो। गम्भीर घाइते खत्रीको प्याउली अस्पतालमा उपचार हुन नसकेपछि ललितपुरको पाटन अस्पतालमा उपचार भइरहेको छ। विप्लवको पार्टीले बिहीबार विज्ञप्ति सार्वजनिक गर्दै कुटपिटको जिम्मा लिएको हो। विज्ञप्तिमा खत्रीले पार्टी आस्थाको आधारमा योजना मनोमानी बाँडफाँड गरेको, नेपाल कम्युनिष्ट पार्टीविरुद्ध सुराकी गरेको र जनपक्षीय काम नगरेकाले भौतिक कारबाही गरेको उल्लेख गरिएको छ। खत्रीलाई कार्यालय जाँदै गर्दा बाटामा विप्लप समूहका कार्यकर्ताको मुख थुनेर मरणासन्न कुटपिट गरेका थिए।घटना बारे अनुसन्धान भइरहेको जिल्ला प्रहरी कार्यालय भोजपुरका प्रहरी नायब उपरीक्षक दिपेन्द्र पञ्जियार थारुले जानकारी दिए।"
मतदान गरेर गाउँपालिकाको केन्द्र परिवर्तन,"फिदिम : केन्द्र निर्धारण गर्ने विषयमा पाँचथरको फालेलुङ गाँउपालिकाका जनप्रतिनिधिहरूबीच लामो समयसम्म सहमति जुट्न नसकेपछि मतदान गरी केन्द्र निर्धारण गरिएको छ। मंगलबार डाकिएको गाँउसभामा पनि जनप्रतिनिधहरूबीच केन्द्र राख्ने विषयमा सहमति जुट्न नसकेपछि केन्द्र निर्धारण गर्न निर्वाचन गरिएको थियो। गाँउपालिकाको केन्द्र राख्ने विषयमा कांग्रेस र वाम घटकका एमाले र माओवादी निर्वाचित पदाधिकारीबीच सहमति जुट्न नसकेपछि मतदानबाट केन्द्रको टुंगो लगाइएको हो। राज्य पुनर्संरचना आयोगले जिल्लाबाट प्राप्त सुझावका आधारमा मच्छेबुङमा केन्द्र राख्ने गरी निर्णय गरेको भए पनि स्थानीय तहका जनप्रतिनिधिबीच स्थान टुंगो लगाउने विषयमा विवाद चुलिएको थियो। मंगलबार भएको मतदानमा फालेलुङको वडा ३ स्थित थोकेपुङ डाँडामा केन्द्र राख्ने टुंगो लागेको हो। सोही वडाको मच्छेबुङ र थोकेपुङको विषयमा विवाद चुलिएको थियो। ८ वटा वडा र कार्यपालिकामा निर्वाचित गरी ५१ जना पदाधिकारी रहेको उक्त गाँउपालिकाको केन्द्र थोकेपुङमा राख्नुपर्ने अडानमा माओवादी केन्द्र र एमालेबाट निर्वाचित जनप्रतिनिधि थिए। कांग्रेसको तर्फबाट निर्वाचित प्रतिनिधिहरूले मच्छेबुङमा केन्द्र रान्नुपर्नेमा अडान राखेका थिए। छलफलबाटै केन्द्रको टुंगो लगाउन प्रयत्न गरिए पनि सहमति नभएपछि मतदान गर्दा थोकेपुङ केन्द्र राख्नुपर्ने पक्षमा बढी मत परेको हो। ४१ जना प्रतिनिधिले भाग लिएको मतदानमा थोकेपुङका पक्षमा २४ र मच्छेबुङको पक्षमा १७ मत खसेकोे गाँउपालिकाका प्रमुख सञ्चकुमार केरुङले जानकारी दिए। सहमतिबाटै केन्द्रको टुंगो लगाउने प्रत्यन गरिएको हो,' केरुङले भने कुनै हालतमा सहमति नजुटेपछि मतदानबाट टुंगो लगाउनुपर्यो।' पुनर्संरचना आयोगले स्थानीय तहको निर्वाचन भएको ६ महिनाभित्र सम्बन्धित स्थानीय तहका जनप्रतिनिधिहरूको सहमति नभए सामान्य बहुमतले केन्द्र तोक्नसक्ने व्यवस्था गरेको छ। ६ महिनाभन्दा ढिलो भए जनप्रतिनिधिको दुई तिहाइ बहुमतले मात्र केन्द्र सार्न वा तोक्ने सक्ने प्रावधान छ।"
यी हुन् विवेकशील साझा पार्टीका प्रदेश ३ का सांसद,काठमाडौं : विवेकशील साझा पार्टीले प्रदेश ३ बाट समानुपातिकतर्फ प्रदेशसभामा प्रतिनिधित्व गर्ने तीन सांसदको नाम टुंगो लगाएको छ। विवेकशील साझाको केन्द्रीय समिति बैठकले प्रदेशसभामा प्रतिनिधित्व गर्ने समानुपातिक तर्फका तीनजना प्रदेशसभा सदस्यको नाम टुंगो लगाएको हो। विवेकशील साझाका प्रवक्ता डा सूर्यराज आचार्यका अनुसार रमेश पौडेलको नेतृत्वमा शोभा शाक्य र विराजभक्त श्रेष्ठलाई प्रदेश ३ को प्रदेशसभामा पठाउने निर्णय गरेको हो। प्रदेशसभा सदस्यको नाम टुंगो लागे लगत्तै तीनैजनाको नाम निर्वाचन आयोगमा पठाइएको आचार्यले जानकारी दिए। विवेकशील साझाले प्रदेश नम्बर ३ का १३ जिल्लामा प्रदेशसभातर्फ समानुपातिकमा एक लाख २४ हजार ४ सय ४२ मत प्राप्त गरेको थियो। यही मतका आधारमा उसले प्रदेशसभामा तीन सिट पाएको हो। रमेश पौड्याल रमेश पौड्यालले विवेकशील साझा पार्टीलाई प्रदेश ३ को प्रदेशसभामा पार्टीको संसदीय दलको नेतृत्व गर्दै छन्। ३९ वर्षीया पौड्याल विगत चार बर्षदेखि नविन र सुसंस्कृत राजनीतिक अभियानमा क्रियाशील छन्। पौड्यालले त्रिभुवन विश्वविद्यालयबाट समाजशास्त्र र राजनीतिशास्त्रमा स्नातकोत्तर एवं नेदरल्याण्डस् स्थित वागनिगन युनिभर्सिटीबाट विकास व्यवस्थापन विषयमा स्नातकोत्तर गरेका छन्। पौड्याल पार्टीको केन्द्रीय संयोजन समिति सदस्य एवं प्रवक्ता हुन्। शोभा शाक्य स्थानीय निर्वाचनमा ललितपुर महानगरपालिकाको उपमेयर पदमा प्रतिस्पर्धा गरेकी शाक्यले सम्मानजनक मतसहित दोश्रो स्थान हासिल गरेकी थिइन्। राष्ट्रिय तथा अन्तराष्ट्रिय पुरस्कार र सम्मानबाट सम्मानित शाक्यले विभिन्न सामाजिक संस्थाहरुको नेतृत्व गरेकी छन्। महिला उत्थान र शसक्तिकरणमा बिभिन्न भूमिका खेलेकी शाक्य बुद्ध शिक्षाबाट विशेष प्रभावित छिन्। शाक्य पार्टीकी केन्द्रीय सदस्य हुन्। विराज भक्त श्रेष्ठ काठमाडौँको इन्द्रचोकमा जन्मिएका विराज भक्त श्रेष्ठ पार्टीका केन्द्रीय सदस्य हुन्। उनी सानै उमेरदेखि सामाजिक काममा सक्रिय थिए। विद्यालयस्तरमा रेडक्रसको अध्यक्ष बनेका श्रेष्ठ अहिले सम्पदा संरक्षण लगायत विभिन्न सामाजिक सेवाका कामहरुमा आवद्ध छन्। व्यवस्थापन अध्ययन गरेका श्रेष्ठले विभिन्न संघसंस्थामा व्याबस्थापकका रूपमा पनि नेतृत्व गरेका छन्।
"एमालेले प्रदेश सांसदको नाम टुंगो लगायो, चारजना मात्र पुरुष (सूचीसहित)","काठमाडौं : एमालेको सातवटै प्रदेशमा पार्टीका तर्फबाट समानुपातिक सांसदको नाम तय गरेको छ। आजै एमालेले प्रदेश सांसदको नाम निर्वाचन आयोगमा बुझाएको छ। आयोगले समानुपातिकको सिट संख्या बाँडफाँट गरेपछि एमाले स्थायी समितिको बिहीबारको बैठकले समानुपातिक सांसदको सूचीलाई अन्तिम रुप दिएको हो। प्रत्यक्षतर्फ अधिकांश पुरुषले जितेका कारण एमालेले समानूपातिकबाट महिलाको क्षतिपूर्ति गरेको छ। ३३ प्रतिशत महिलाको संख्या पुर्याउन १, ३, ५, ६ र ७ नम्बर प्रदेशबाट एमालेले महिलालाई मात्र सांसद बनाएको छ। प्रदेश नम्वर २ र ४ बाहेक अन्य प्रदेशमा एमालेबाट कुनै पनि पुरुषले प्रदेशको सांसद बन्ने मौका पाएनन्। एमालेले प्रदेश १ मा १५, प्रदेश २ मा ७, प्रदेश ३ मा १६, प्रदेश ४ मा १०, प्रदेश ५ मा १३, प्रदेश ६ मा ६ र प्रदेश ७ मा ८ सिट समानुपातिकबाट पाएको थियो। प्रदेशमा ७५ सिट पाएको एमालेबाट ७१ जना महिलाले सांसद बन्ने मौका पाएका छन्। प्रदेश ४ बाट चन्द्रमोहन गौचन तथा प्रदेश नम्वर २ बाट रविन्द्र बैठा र मनोज सिंहले सांसद बन्ने मौका पाएका छन्। प्रदेश १ १ विनादेवी राई २ सावित्री जोशी ३ उषाकला राई ४ कृष्णकुमारी राई ५ पदमकुमारी गुरुङ ६ होम कुमारी साँवा ७ आशारत्न जबेगु ८ यशोदा अधिकारी ९ अम्बिका थापा १० सरिता थापा ११ सावित्रा कुमारी रेग्मी १२ सुनिता कुमारी चौधरी १३ जसमाया गजमेर (विश्वकर्मा) १४ वसन्ती देवी यादव १५ गुलेफुन मियाँ प्रदेश २ १ सिता गुरुङ २ रविन्द्र बैठा धोवी ३ डा मनोज कुमार सिंह ४ जकतारैन देवी सुडिन साह ५ अनिता कुमारी यादव ६ मञ्जुकुमारी यादव ७ हसिमा खातुन प्रदेश ३ १ बेलिमैया घले २ जुनेलीमाया श्रेष्ठ ३ सरस्वती बाटी ४ शान्ति थिङ ५ देवकी श्रेष्ठ (वान्तवा) ६ इन्द्रमाया गुरुङ ७ सिता लामा ८ आशमाया तामाङ ९ उर्मिला कर्माचार्य १० रचना खड्का ११ मुनु सिग्देल १२ सरस्वती बस्नेत १३ गोमा भूर्तेल १४ मिना ज्ञवाली (नेपाल) १५ पार्वती सिलवाल १६ मैना अछामी सार्की प्रदेश ४ १ चन्द्रमोहन गौचन २ मित्रकुमारी गुरुङ सुवेदी ३ सावित्रा राना ४ मिना गुरुङ ५ मायानाथ अधिकारी ६ श्रृजना शर्मा ७ प्रभा कोइराला ८ पुष्पा केसी भण्डारी ९ लक्ष्मी सुनार १० जुनादेवी नेपाली प्रदेश ५ १ रमा घर्ती २ थानकुमारी थापा चापागाइँ ३ विमला शर्मा पन्थी ४ सरस्वती गौतम ५ जालपा भुसाल ६ भगवती देवी भण्डारी ७ कृष्णी थारु ८ धमकली चौधरी ९ कमलादेवी विक १० ढाँटी सुनार भन्ने आशा स्वर्णकार ११ सुनिता कुमारी ठठेर १२ चिन्तावती कुर्मी १३ फौजिया नसिम प्रदेश ६ १ मिनासिँह रखाल २ बदमी क्वारी बोहोरा ३ पद्मा खड्का ४ देवी ओली ५ कौशिलावती खत्री ६ राजु नेपाली प्रदेश ७ १ माया भट्ट २ मनाकुमारी साउद (मिना) ३ पूर्णा जोशी ४ माया तामाङ बोहरा ५ सुशीला बुढाथोकी ६ चुनकुमारी चौधरी ७ अर्चना गहतराज ८ दुर्गा बिक"
"राष्ट्रपतिलाई भेटेपछि प्रचण्डले खोजे मध्यमार्गी बाटो, निस्केला निकास ?","काठमाडौँ : राष्ट्रिय सभाको गठनमा देखिएको राजनीतिक जटिलताको गाँठो झन झन कसिएका बेला नेकपा माओवादी केन्द्रका अध्यक्ष पुष्पकमल दाहाल प्रचण्ड बिहीबार बिहान राष्ट्रपतिलाई भेट्न शीत्तल निवास पुगेका छन् । शेरबहादुर देउवा नेतृत्वको सरकारले राष्ट्रिय सभा गठनका लागि एकल संक्रमणीय व्यवस्थासहितको अध्यादेश राष्ट्रपतिकहाँ पठाएपछि बढेको जटिलताको हल खोज्न राष्ट्रपतिले प्रचण्डलाई शीत्तल निवास बोलाएकी हुन् । बिहीबार बिहान शीत्तल निवास छिरेका प्रचण्डलाई राष्ट्रपतिले डेढ घन्टासम्म राखेर संविधान नपढी आफूखुसी गर्दै हिँडेर आफूलाई अफ्ठेरोमा पार्न खोजेको भन्दै असन्तुष्टि व्यक्त गरेकी छन् । तपाईँहरु पनि संवैधानिक प्रावधानलाई ख्याल नै नगरी निर्णय लिनुहुन्छ । दुवै हाउस गठन नभइ मैले कसरी संसद बोलाउन सक्छु, राष्ट्रपतिको भनाइ उधृत गर्दै स्रोतले भन्यो, निर्वाचनको सबै परिणाम आइसकेको छैन । राष्ट्रिय सभा नबनेको अवस्थामा संसद बोलाउन सकिँदैन । दुवै हाउस नखुली बैठक डाक्न पनि मिल्दैन । भेटका क्रममा राष्ट्रपतिले राष्ट्रिय सभा गठनका लागि पाँच दलको बैठक बसेर साझा बिन्दु पहिल्याएर आउन पनि प्रचण्डलाई आग्रह गरेकी छन् । राष्ट्रपतिले एकल संक्रमणीय र बहुमतीयको विवादको समाधानको लागि यथाशिघ्र विकल्प खोज्न पनि प्रचण्डलाई भनेकी छन् । अध्यादेशमा यथाशिघ्र साझा बिन्दु पहिचान गरेर आउनुहोस् । राष्ट्र र जनताको जनमत प्राप्त दलहरुले यस्तो विधेकयमा अल्झनु राम्रो हुंँदैन, प्रचण्डसँग राष्ट्रपतिको भनाइ उधृत गर्दै राष्ट्रपतिका प्रमुख स्वकीय सचिव डा भेषराज अधिकारीले भने । राष्ट्रपतिका कुरा सुनेपछि अध्यक्ष प्रचण्डले राजनीतिक सहमति गरेर निकास खोज्दै विकल्पसहित आफू फेरि आउने जानकारी दिएको माओवादीका एक नेताले बताए । निर्वाचन आयोगले प्रतिनिधिसभाको समानुपातिकतर्फको सिट अझै सार्वजनिक गरेको छैन । अध्यादेश र नयाँ सरकार गठनबारे प्रमुख तीन दल एमाले, कांंग्रेस र माओवादीबीचमा सम्झौता गर्नुपर्ने माओवादीको प्रस्ताव छ । भेटका क्रममा अध्यादेशलाई सहमतिमै निकास दिने जानकारी पनि राष्ट्रपतिले प्रचण्डलाई गराएकी थिइन् । मध्यमार्गी विकल्प खोजौँ दाहालले राष्ट्रपतिसँग भएको वार्ताको जानकारी पार्टी सचिवालय बैठकमा गराएका थिए । उनले अब यसरी निकास ननिस्कने बताउँदै मध्यमार्गी बाटोबाट अघि बढ्नुपर्ने धारणा राखेको माओवादीका एक नेताले जानकारी दिए । एकल संक्रमणीय र बहुमतीयको विवादले राजनीतिक जटिलता बढेको बताउँदै अध्यक्ष दाहालले अब विकल्प खोज्न पनि निर्णय पुग्नुपर्ने बताएको माओवादी नेता मणि थापाले बताए । प्रचण्डले मध्यमार्गीको संकेत गरे पनि त्यसबारे प्रष्ट कुरा नल्याएको थापाले बताए । संविधाननले संघीय संसद भन्नाले प्रतिनिधिसभा र राष्ट्रियसभालाई मानेकाले अनिर्णयको अवस्थामा एकल संक्रमणीयमा जानुपर्ने तर्क थापाले पनि गरेका छन् । आगमी माघ ७ गते भित्रमा स्थानीय, प्रदेश र प्रतिनिधिसभाको निर्वाचन हुनुपर्ने संविधानको प्रावधानलाई मिच्न नहुने उनको तर्क थियो । माघ ७ भित्रमा वामपन्थी गठबन्धनको सरकारले राज्य सञ्चालन गरिसक्नु पर्छ, थापाले भने, त्यसका लागि विकल्प खोज्ने अध्यक्षले बताइसक्नुु भएको छ । राजनीतिक सम्झौता भएको अवस्थामा राष्ट्रियसभा निर्वाचनसम्बन्धी अध्यादेश अघि बढ्दै प्रदेश प्रमुखहरुको नियुक्तिका सन्दर्भमा पनि सहमति खोजिने तर्फ दाहालले सचिवालयमा आफनो धारणा राखेका थिए । बुधबार मात्रै वामपन्थी गठबन्धनका शीर्ष नेताहरु केपी शर्मा ओली र पुष्पकमल दाहालबीच एक साताको ग्यापपछि एक्ला एक्लै वार्ता भएको थियो । दुई नेताले शेरबहादुर देउवा नेतृत्वको सरकारलाई विस्थापित गर्न तथा पार्टी एकता निचोडमा लैजानेबारे गम्भीर छलफल गरेका थिए ।"
एमाले स्थायी कमिटी बैठक एक बजे बस्दै,काठमाडौं : नेकपा एमाले स्थायी कमिटी बैठक बिहीबार एक बजे बस्ने भएको छ। एमाले अध्यक्ष केपी शर्मा ओली निवास बस्ने बैठकमा समसामयिक विषयमा छलफल हुने एमाले पोलिटव्युरो सदस्य विष्णु रिमालले जानकारी दिए। बैठकमा सरकार निर्माण तथा पार्टीएकातालगायत पछिल्लो राजनीतिक घटनाक्रमबारे छलफल हुने उनले जानकारी दिए।
राष्ट्रपति र माओवादी अध्यक्ष प्रचण्डबीच भेटवार्ता,काठमाडौं : राष्ट्रपति विद्यादेवी भण्डारी र नेकपा माओवादी केन्द्रका अध्यक्ष पुष्पकमल दाहाल प्रचण्डबीच भेटवार्ता भएको छ। बिहीबार बिहान साढे ९ बजेदेखि करिब एक घण्टा राष्ट्रपति भण्डारी र प्रचण्डबीच शितलनिवासमा कुराकानी भएको हो। राष्ट्रपतिको सचिवालय र माओवादी केन्द्रका अध्यक्ष प्रचण्डको सचिवालयले छलफलका एजेन्डाबारे अनविज्ञता प्रकट गरेका छन्। राष्ट्रपतिकहाँ अड्केको राष्ट्रियसभा निर्वाचन सम्बन्धी अध्यादेशका विषयमा सत्तारुढ नेपाली कांग्रेस र हालै सम्पन्न निर्वाचनमा बहुमत ल्याएका एमालेमाओवादी केन्द्रबीच विवाद जारी रहेका बेला प्रचण्डले राष्ट्रपतिलाई भेटेका हुन्। यही विवादका कारण नयाँ सरकार गठन प्रक्रिया समेत लम्बिएको छ। यसअघि एमाले अध्यक्ष ओलीसहित राष्ट्रपतिलाई भेट्ने गरेका दाहाल बिहीबार भने एक्लै शितल निवास पुगेका थिए। यसअघिका भेटघाटमा राष्ट्रपतिले विवादका विषयमा सहमति जुटाउन दलहरूलाई आग्रह गर्दै आएकी थिइन्।
एमाले स्थायी समिती बैठकका एजेण्डा के ?,"काठमाडौं : निर्वाचन परिणाम सार्वजनिक भएपछि एमाले स्थायी समिती बैठक बिहीबार बस्दै छ । एमाले अध्यक्ष एवम् भावी प्रधानमन्त्रीको रुपमा चर्चामा रहेका केपी शर्मा ओलीले स्थायी समिटीको बैठक आफ्नै निवास बालकोटमा बोलाएका हुन् । १ बजे बस्ने भनिएको बैठक केही ढिला गरी सुरु हुँदैछ । बैठकमा राष्ट्रपति समक्ष पेश भएको राष्ट्रिय सभा निर्वाचन अध्यादेश, नयाँ सरकार गठन, एमाले र माओवादीबीच पार्टी एकता, पार्टीको तर्फबाट प्रदेशसभा समानुपातिकका सांसदको नाम टुंगो लगाउने लगायत विषयमा छलफल हुने सचिव योगेश भट्टराईले जानकारी दिए । शनिबारसम्मम निर्वाचन आयोगमा समानुपातिकतर्फका सांसदको नाम बुझाउनुपर्ने भएकाले बैठकमा प्रदेशसभातर्फ समानुपातिक सांसदको नाम टुंगो लगाउने विषयले समेत प्राथमिकता पाउने छ । राष्ट्रिय सभा सम्बन्धी विधेयक पारित नहुँदा राजनीतिक गाँठो शीतल निवासमा पुगेर अड्किएको छ । एमालेको आजको बैठकले यी विषयमा महत्वपूर्ण निर्णय गर्ने अनुमान गरिएको छ । सँगै बैठकमा अध्यक्ष ओलीले बुधबार माओवादी केन्द्रका अध्यक्ष पुष्पकमल दाहाल प्रचण्डसँगको भेटबारे जानकारी गराउने र दुई पार्टी एकताका विषयमा बुँदागत रुपमा छलफल समेत हुँदै छ ।"
अशक्त बिरामीलाई मासिक पाँच हजार दिने सरकारको निर्णय,"काठमाडौं : सरकारले गम्भीर प्रकृतिका अशक्त बिरामीलाई मासिक पाँच हजार जीविकोपार्जन भत्ता उपलब्ध गराउने भएको छ । सिंहदरबारमा बिहीबार बसेको मन्त्रिपरिषद्को बैठकले दुवै मिर्गौलाले काम नगर्ने, क्यान्सर रोगी र स्पाइनल इन्जुरी भई प्यारालाइसिस भएका अपांग बिरामीलाई मासिक पाँच हजार भत्ता उपलब्ध गराउने निर्णय गरेको अर्थमन्त्री ज्ञानेन्द्रबहादुर कार्कीले जानकारी दिए । बैठकले डा पुष्पा चौधरीलाई स्वास्थ्य मन्त्रालयको सचिवमा नियुक्त गर्ने निर्णय गरेको छ । त्यस्तै रानीपोखरी पुनःनिर्माणमा देखिएको विवाद समाधानका लागि पुरातत्व विभागले स्वीकृत गरेको मापदण्ड बमोजिम नै निर्माण गर्न निर्देशन दिने निर्णय गरेको मन्त्री कार्कीले बताए । बैठकले व्यावसायिक शिक्षा तथा तालीम अभिवृद्धि परियोजनाको प्रथम चरणको असल अभ्यासलाई संस्थागतरुपमा सञ्चालन गर्दै यसलाई थप सुदृढ र प्रभावकारी बनाउने उद्देश्यले विश्व बैंकले दोस्रो चरणका लागि दिने रु छ अर्ब २१ करोड ऋण सहायता स्वीकार गर्ने निर्णय गरेको छ । त्यस्तै काठमाडौँ विश्वविद्यालयमा अनुसन्धान तथा विकास केन्द्र स्थापनाका लागि कोरिया सरकारले उपलब्ध गराउने एक अर्ब चार करोड अनुदान सहयोग स्वीकार गर्ने निर्णय गरेको मन्त्री कार्कीले जानकारी दिए । रासस"
शंकर पोखरेल भन्छन्: एमालेमाओवादी एकतापछि ओली र प्रचण्ड दुवै सहअध्यक्ष,"काठमाडौं: नेकपा एमाले र नेकपा माओवादी केन्द्रबीचको एकता प्रक्रिया अड्किरहेका बेला बुधबार दुई वामका अध्यक्षबीचको भेटपछि धेरै आशंकहरु टरेका छ्न । यस्तो अवस्थामा नेकपा एमालेका स्थायी कमिटि सदस्य शंकर पोखरेलले दुई पार्टीबीचको एकताबारे कुनै शंक नगर्न आग्रह गरेका छन् । अन्नपूर्ण पोस्ट् डटकमसँग विशेष कुराकानी गर्दै एमाले नेता पोखरेलले चुनावी तालमेल पूर्व नै पार्टी एकताको सैद्धान्तिक सहमति भइसकेकाले एकतामा शंका गर्ने ठाउँ नै रहेको बताए । पार्टी मिल्न कम्तिमा २ वर्ष उनले पार्टी एकताप्रति एमाले र माओवादी दुवै पार्टी प्रतिबद्ध रहेको बताए । प्रक्रिया अगाडि बढाउने काम भइरहेको छ । निश्चित समय र प्रक्रियाको माग गर्छ भन्ने बुझ्न जरुरी छ, पोखरेलले भने, यो काम निश्चित समयमा अगाडि बढ्छ । उनले प्रक्रियामा चासो नराख्ने र परिणामको अपेक्षा गर्ने प्रवृति सञ्चारमाध्यममा प्रकट भएकोले अन्यौलता बढेको स्पष्टिकरण दिए । एमालेको रणनीतिकारका रुपमा परिचित नेता पोखरेलले पार्टी एकतामा सैद्धान्तिक सहमतिपछि सरकार गठन हुने बताए । पोखरेलले पार्टी एकताले पूर्णता पाउन कम्तिमा दुई वर्ष लाग्ने बताए । उनले भने, दुई पार्टी एक हुने कुरा हो, यसको लागि एउटा लामो कोर्ष हुन्छ, पोखरेलले भने, एकल नेतृत्वको लागि अधिवेसन पर्खनु पर्छ , पूर्णरुपमा पार्टी एकता हुन त डेढऔदुई वर्ष लाग्छ । उनले आलोपालोको विषय एकतापूर्वको अवधारणा मात्र भएको बताए । आलोपालोको विषय एकता नहुँदासम्मको विषय हो । एकतापछि कार्यविभाजन प्रमुख विषय हुन्छ, उनले भने, चुनावी तालमेलको समयमा दुई पार्टीबीच छलफलमा प्रयोग गरिएको भाषालाई चर्चामा ल्याउन खोजिएको छ । एकतापछि त आलोपालोको कुरा हुँदैन । एउटै नीति कार्यक्रम हुन्छ, एउटै नेतृत्व हुन्छ । ओलीप्रचण्ड दुवै सहअध्यक्ष एमाले नेता पोखरेलले अबको पाँच बर्षको लागि प्रधानमन्त्री केपी शर्मा ओली नै हुने बताए । उनले चुनावको परिणामले नै प्रधानमन्त्रीमा ओलीलाई अनुमोदन गरिसकेको बताए । माओवादी अध्यक्ष प्रचण्डले सार्वजनिक रुपमै ओली प्रधानमन्त्री हुने कुरा स्वीकार गरिसकेको पोखरेलले जिकिर गरे । प्रधानमन्त्रीको विषयमा कुनै समस्या नै छैन, अब प्रधानमन्त्री केपी ओली नै हो, उनले थपे । पार्टी पूर्णरुपमा एकता नभएसम्म ज्वाइन्ट लिडरसिप मा अघि बढ्ने उनको भनाइ थियो । संकमणकालिन अवस्थामा ज्वाइन्ट लिडरसिपको हुन्छ । एकता नभएसम्म एकल भन्दा दोयल लिडरसिपको कुरा बढी स्थापित हुन्छ, पोखरेलले प्रष्ट पारे । एकता नभएसम्म दुई सहअध्यक्ष ढाँचाबाट पार्टी अगाडि बढ्ने बताए । एकता नभएसम्म ओली र प्रचण्ड दुवै सहअध्यक्ष हुनुहुनेछ, पोखरेलले भने, दुई नेताको सहमतिमा नै पार्टी चल्छ । मधेसवादी पनि सरकारमा उनले सरकार गठनका विषय मधेसवादीसँग छलफल भइरहेको बताए । उनले मधेसवादी सहकार्य गरेर जाने कुरामा नेतृत्वको चाहना समेत रहेको बताए । उनले स्वयम मधेसवादी दलहरु सरकार आउन खोजिरहेको बताए । पार्टी पूर्णरुपमा एकता नभएसम्म ज्वाइन्ट लिडरसिप मा अघि बढ्ने उनको भनाइ थियो । संकमणकालिन अवस्थामा ज्वाइन्ट लिडरसिपको हुन्छ । एकता नभएसम्म एकल भन्दा दोयल लिडरसिपको कुरा बढी स्थापित हुन्छ अनौपचारिक कुरा भइरहका छन् । उहाँहरु तयार नै हुनुहुन्छ, पोखरेलले प्रष्ट पारे । उनले राजपा नेता राजेन्द्र महतोले जनकपुरमा सार्वजनिक रुपमै एमालेसँग सहकार्यको कुरा गर्नु र फोरमका अध्यक्ष उपेन्द्र यादव पहिलेदेखि नै सहकार्यकै पक्षमा हुनुले वाम गठबन्धनको सरकारमा मधेसवादी समेत सहभागी हुन सक्ने बताए । सांसदका लागि कांग्रेसको किचलो उनले राष्ट्रिय सभामा केही सांसद पाउनका लागि अध्यादेश ल्याएर कांग्रेसले किचलो निकालेको बताए । उनले कांग्रेस नै बहुमतीय प्रणालीको पक्षधर भएको समेत बताए । उनले बहुमतीय प्रणालीको कानुन मस्यौदा संसदमा कांग्रेसले नै ल्याएको स्मरण गराउँदै भने ,स्थानीय तहको परिणामपछि मात्रै कांग्रेसले बहुमतीय प्रणाली छोडेको हो । उनले एमाले एकलसंक्रमणीय पक्षमा लचिलो भएको भन्ने कुरा गतल रहेको बताए । उनले संघीय व्यवस्थामा एकलसंक्रमणीय प्रणाली लागू गर्न नसकिने बताए । उनले भने, एकल संक्रमणीय प्रणाली लागू हुनै सक्दैन । सरकारमा दुई दिन अगाडि जान एमालेले एकलसंक्रमणीयमा सम्झौता गर्दैन र गर्नु पनि हुँदैन । गलत कुरामा सम्झौता गर्नै हुँदैन । पोखरेलले कांग्रेसलाई अध्यादेश फिर्ता लिएर निकासको बाटो खोल्न समेत आग्रह गरे । उनले कांग्रेसले फिर्ता नलिएमा अध्यादेशको टुङ्गो नयाँ सरकारले लगाउने बताए । नेता शंकर पोखरेलले सत्तारुढ दल नेपाली कांग्रेसले जनादेशलाई सहजरुपमा लिन नसकेको बताए । वाम गठबन्धनलाई कमजोर बनाउने वा विभाजित गर्न कांगेस लागेको आरोप लगाउँदै नेता पोखरेलले कानुनी र संवैधानिक जटिलता खडा गरेर देउवाले सत्ता लम्व्याउने कोशिश गरिरहेको गरिरहेको बताए ।"

शीर्षक,विवरण
राजपाको अन्योल,"प्रमुख तीन ठूला दललाई तेस्रो चरणको निर्वाचन लागिसकेको छ । दुई चरणको निर्वाचनमा दोस्रो हुन पुगेको कांग्रेसले असोज २ मा हुने चुनावलाई प्रतिष्ठाको विषय बनाएको छ । अघिल्ला चुनावको समीक्षा गर्दै तेस्रोमा 'जसरी पनि पहिलो हुने' रणनीति कांग्रेसले लिएको छ । एमालेले कांग्रेसबाहेकसँग तालमेल गरेर भए पनि 'फेरि एक नम्बर' नै बन्ने योजनासहितको चुनावी रणनीति अख्तियार गरेको छ । माओवादी पनि मधेसमा आफ्नो शक्ति प्रदर्शन गर्न दुई नम्बर प्रदेशकेन्द्रित भइसकेको छ । ठूला दलहरू मधेसकेन्द्रित चुनावी रणनीतिमा व्यस्त बन्दै जाँदा राष्ट्रिय जनता पार्टी (राजपा) चाहिँ अझै सहभागी हुनेनहुने अन्योलमा छ । राजपाभित्र दुईखाले मत छ । एउटा, संविधान संशोधनको माग सम्बोधन नहुँदा चुनावमा सहभागी नभई पुनः आन्दोलनमा जानुपर्छ भन्छ । दोस्रो, चुनावमा सहभागी हुनुपर्छ भन्ने तर्क गर्छ । दुई धारबीच अन्तरर्विरोध बढिरहँदा राजपा अन्योलग्रस्त देखिन्छ । गत साता राजपाका पदाधिकारी तहका नेताहरूबीच चलेको अनौपचारिक बैठकमा पनि चुनावको पक्ष र विपक्षमा मत जाहेर भए र धेरैले संविधान संशोधनको मुद्दालाई थाँती राखेर भए पनि चुनावमा जानुपर्ने तर्क गरे । राजपा साउन १८ गतेदेखि औपचारिक रूपमा पदाधिकारी र उक्त बैठक सकिएपछि केन्द्रीय समिति बैठक गर्दैछ । उक्त बैठकबाट उसले चुनावका बारेमा प्रस्ट दृष्टिकोण बनाउनु आवश्यक छ । चुनाव लोकतान्त्रिक विधि हो । यसको सफलताले संविधानसभा २ बाट जारी नेपालको नयाँ संविधान कार्यान्वयनलाई बलियो बनाउँछ । स्थानीय हुँदै प्रदेश र केन्द्रको चुनाव निर्धारित समयमा गर्न सके संक्रमणकालको अन्त्यसँगै नयाँ पद्धति संस्थागत हुन्छ । यसो हुन सके मधेसले पाएका राजनीतिक उपलब्धि पनि संस्थागत हुनेछन् । मधेस वा अरू क्षेत्र, समुदायका असन्तुष्टि सम्बोधन हुनुपर्छ । संविधान संशोधनमार्फत ती असन्तुष्टि सम्बोधन गर्ने अवसर भावी दिनमा पनि आउनेछ । तर यतिबेला ०६३ को आन्दोलनबाट प्राप्त उपलब्धि संस्थागत गर्ने महत्वपूर्ण कार्यसूची मुलुकसामु भएकाले चुनावको अझ बढी महत्व छ । चुनावमार्फत लोकतन्त्रलाई स्थानीय तहसम्म पुर्याउने प्राप्त अवसरलाई सबै मिलेर उपयोग गर्न सक्नुपर्छ । राजपा त्यसमा अवरोधक होइन, सहायक हुनु जरुरी छ । राजपाभित्र हुर्कंदो अस्पष्टता, दुई वर्षयता उसका गतिविधिमा देखिएका उतारचढाव, कहिले आन्दोलनबाटै समाधान खोज्ने कुरा गर्ने त कहिले संसद् छोड्ने, अनि कहिले प्रधानमन्त्री चुनाव हुँदा आफ्नो राजनीतिक आग्रह र स्वार्थ पूरा हुँदा सहभागी हुने, कहिले चुनाव बिथोल्ने कुरा गर्ने आदिले उसैलाई राजनीतिक हानि गर्न सक्छ । त्यसकारण पनि यो दलले निर्वाचनतर्फ केन्द्रित हुन ढिलाइ गर्नु हुँदैन । निर्वाचनको मिति राजपाकै आग्रहमा सारिएको हो । यो चुनावमा राजपा सहभागी नहुने हो भने मिति सार्नुको औचित्य पुष्टि हुँदैन । त्यसकारण एकातिर सरकारले राजपालाई चुनावमा सहभागी गराउने अधिकतम प्रयास गर्नुपर्छ भने अर्कोतर्फ राजपा आफैंले पनि राजनीतिक जिम्मेवारी बोध गर्दै हठ त्यागेर चुनावी गतिविधि तेज बनाउनुपर्छ ।"
अनुशासन पर्वको थालनी गर्नुपर्छ : केसी,"चितवन : नेपाली कांग्रेसका नेता अर्जुन नरसिंह केसीले गुटउपगुटले पार्टीभित्र विभाजन आएको भन्दै संस्थागत रुपमा पार्टी परिचालन गर्नुपर्ने बताए । उनले यो क्रम अन्त्य नभए यसको असर आउदो चुनावमा पनि देखिने जनाए । पार्टीलाई संस्थागत विधिबाट चलाउनुपर्ने भन्दै नेता केसीले नयाँ अनुशासनको पर्वको थालनी गर्नुपर्ने धारणा व्यक्त गरे । नेपाल प्रेस युनियन चितवनले भरतपुर विमानस्थलमा आयोजना गरेको पत्रकार सम्मेलनमा बोल्दै उनले गुटबन्दी नै पराजयको आन्तरिक समस्या भएको बताउदै सबै तहले विधिको पालना गर्नुपर्नेमा जोड दिए । गुटउपगुटले हामी अति विभाजित भयौ, यसको अन्त्य गर्न नयाँ अनुशासन पर्वको थालनी गर्नुपर्ने बेला आएको छ केसीले भने पार्टीलाई संस्थागत, नीतिसंगत र अनुशासित गर्नु अहिलेको आवश्यकता हो । हारको विश्लेषण र समीक्षा गरी आगामी निर्वाचनमा लाग्न कार्यकर्तालाई आग्रह गरे । नेता केसीले भरतपुर महानगरपालिका १९ मा पुन मतदान गर्न अदालतले दिएको आदेशको काग्रेसले पालना गर्ने बताए ।"
प्रधानमन्त्री भारत जानु अघि चीनका उपप्रधानमन्त्री नेपालमा,"काठमाडौ: प्रधानमन्त्री शेरबहादुर देउवा भारत भ्रमणमा जानु भन्दा पहिले चीनका उपप्रधानमन्त्री वाङ याङ साउन ३० गते नेपाल भ्रमणमा आउने भएका छन् । उपप्रधान तथा परराष्ट्रमन्त्री कृष्णबहादुर महराको निमन्त्रणामा याङ उच्चस्तरिय प्रतिनिधिमण्डलको नेतृत्व गर्दै नेपाल भ्रमणमा आउन लागेका हुन। नेपालका लागि चिनिया राजदूत यू होङले उपप्रधान तथा परराष्ट्रमन्त्री महरालाई आइतवार भेटेर उपप्रधानमन्त्री वाङ याङ नेतृत्वको उच्चस्तरिय प्रतिनिधिमण्डलले साउन ३० गते नेपाल भ्रमण गर्न लागेको जानकारी गराएकी हुन । ६२ बर्षीय याङले प्रधानमन्त्री शेरबहादुर देउवा,प्रमुख प्रतिपक्षी दलका नेता तथा नेकपा एमालेका अध्यक्ष केपी शर्मा ओली,पूर्व प्रधानमन्त्री तथा सत्ता गठबन्धनको प्रमुख घटक नेकपा माओवादी केन्द्रका अध्यक्ष पुष्पकमल दाहाल प्रचण्डसँग दुई पक्षीय भेटवार्ता गर्ने कार्यक्रम छ । याङको नेपाल भ्रमणको तयारीलाई परराष्ट्रमन्त्रालयले तीब्रता दिएको छ । स्रोतका अनुसार भ्रमणका एजेण्डा माथि बिभिन्न तहमा मन्त्रालय र अन्तरमन्त्रालयका वीचमा छलफल भइरहेको छ । भुकम्पपछिको पुननिर्माणमा चीनले गर्दै आएको सहयोग,वान वेल्ट वान रोड लगायतका मुख्य बिषयमा छलफल केन्द्रित हुने परराष्ट्रमन्त्रालय स्रोतले जनाएको छ । चीन सरकारका चार जना उपप्रधानमन्त्री मध्येका एक वाङ याङ भदौ १ गते स्वदेश फर्कने गरी कार्यतालिका बनाइदैछ । वाङ याङसहित चीनमा चाङ गाउली, लिउ यानतोङ, मा खाई उपप्रधानमन्त्री छन् । याङले सन २०१३ को मार्च १६ मा उपप्रधानमन्त्री पदको जिम्मेवारी लिएका हुन । प्रधानमन्त्री शेरबहादुर देउवा भदौमा भारत भ्रमणमा जाने गरी दुवै मुलुकमा तयारी गरिएको छ । भारत भ्रमणमा जानु भन्दा पहिले चीनले उच्चस्तयिर प्रतिनिधिमण्डल नेपाल भ्रमणमा पठाउनुलाई अर्थपूर्ण रुपमा लिइएको छ ।"
डोल्पामा एमालेको प्यानल निर्विरोध,"सिमकोट : जिल्ला समन्वय समिति डोल्पाको मनोनयनमा नेकपा एमालेका उम्मेरदवार सेरबहादुर बुढाको प्यानलको मात्रै मनोनयन परेपछि निर्विरोध भएको छ । मुख्य निर्वाचन अधिकृतको कार्यालयम सोमबार भएको मनोनयनमा बुढा नेतृत्वको टोलीको मात्रै एकल मनोनयन परेपछि निर्विरोध भएको डोल्पाका मूख्य निर्वाचन अधिकृत सनतचन्द्र लवटले जानकारी दिए । उनका अनुसार संयोजक र उपसंयोजकसहित आठ सदस्य एमाले र एक सदस्य राप्रपाको मिलेर संयुक्त रुपमा प्यानल बनाएर मनोनन दर्ता गराएका थिए । उनीहरुको मात्रै मनोनयन परेपछि निर्वारोध भएका उनीहरु हुन । औपचारिक घोषणा भने बुधवार हुनेछ । निर्विरोध हुनेमा एमालेका संयोजक सेरबहादुर बुढा, उपसंयोजक नरबहादुर बुढा दलित सदस्यमा प्रेम लाल कामी, महिला सदस्यमा देवीलक्ष्मी रोकाया,देवी घर्ती, माया ठकुल्ला, खुल्ला सदस्यमा रामप्रसाद महत, मैन ठकुल्ला र राप्रपाबाट खुल सदस्यमा चन्द्रबहादुर बुढा रहेका छन् । दुई नगरपालिका र ६ गाउँपालिका गरेर १६ मत रहेको डोल्पामा १० मत एमाले, तीन मत राप्रपा र तीन मत माओवादी केन्द्रको छ ।"
पाँच दिनभित्र कामको सूची बुझाउन मन्त्रीको निर्देशन,"काठमाडौँ : सामान्य प्रशासनमन्त्री टेकबहादुर बस्नेतले मन्त्रालय मातहतका ललितपुरस्थित कर्मचारी प्रशासनिक प्रशिक्षण प्रतिष्ठान, कर्मचारी प्रशिक्षण प्रतिष्ठान र निजामती किताबखानाको निरीक्षण गर्दै तिनका प्रमुखलाई पाँच दिनभित्र तत्काल गर्नुपर्ने र दीर्घकालीन कामको सूची मन्त्रालयमा बुझाउन निर्देशन दिएका छन्। उनले ती निकायलाई संघीयताको संरचनानुसार अगाडि बढाउनसमेत निर्देशन दिएको उनको सचिवालयले जनाएको छ। उनले दुई प्रतिष्ठानलाई चाँडै संघीय संरचनानुरुप सात वटै प्रदेशमा कर्मचारीलाई तालिमको व्यवस्थापन गर्न तथा निजामती किताबखानालाई संघीय संरचनामा लैजानका लागि योजना बनाएर मन्त्रालयमा पेश गर्न आग्रह गरे। निरीक्षणका क्रममा प्रशासनिक प्रशिक्षण प्रतिष्ठानका कार्यकारी निर्देशक पुण्यप्रसाद न्यौपाने, कर्मचारी प्रशिक्षण प्रतिष्ठानका महानिर्देशक शैलेन्द्र गिरी र किताबखानाका महानिर्देशक केशवप्रसाद आचार्यले आआफ्ना निकायको अवस्थाबारे मन्त्री बस्नेतलाई जानकारी गराएका थिए। रासस"
जिसस जाजरकोटमा कांग्रेसमाओवादीबीच तालमेल,जाजरकोट: जिल्ला समन्वय समिति (जिसस) गठनका लागि जाजरकोटमा नेपाली कांग्रेस र नेकपा माओवादी केन्द्र बीच तालमेल भएको छ। बिहीबार हुने जिल्ला समन्वय समितिको निर्वाचनका लागि दुई दलले संयुक्त उम्मेदवार मनोनयन पत्र दर्ता गराएका छन्। कांग्रेस र माओवादीबीचको सहमति अनुसार संयोजक सहित ४ पदमा माओवादी केन्द्रले र उपसंयोजक सहित ५ पदमा कांग्रेसले लिने सहमति भएको छ।नेकपा माओवादी केन्द्रका जिल्ला ईन्चार्ज गणेश सिंहले दुबै पार्टी मिलेर जाने केन्द्रको निर्णय अनुसार जिल्लामा पनि सहमति खोजिएको बताए। दुई पार्टीको तालमेलपछि गठबन्धनका उम्मेदवार विजयी हुने निश्चितप्राय छ।गठवन्धनको पक्षमा ८ मत र एमालेको पक्षमा ६ मत रहेको छ।दुइ दलको सहमति अनुसार संयोजकमा माओवादी केन्द्रका मनवहादुर रावल र उपसंयोजकमा कांगे्रसका ज्ञानीप्रसाद शर्माले उम्मेदवारी दिएका छन्। यस्तै एमालेले पनि गठवन्धन विरुद्ध आफनो एकल उम्मेदवारी दिएको छ। एमालेबाट संयोजकमा गौरीवहादुर कार्की र उपसंयोजमा कमलाकुमारी शाहीले उम्मेदवारी दिएकी छिन्।जिल्लाका सात वटा स्थानीय तहका प्रमुमुख उपम्रमुख गरि १४ जनाले जिल्ला समन्व्य समितिको ९ पदका लागि मतदान गर्ने छन्।
भरतपुरमा पुन मतदान गराउने आदेश : एमालेद्धारा असहजतापूर्वक स्वीकार,"काठमाडौ : भरतपुर महानगरपालिका वडा नम्बर १९ मा पुन मतदान गराउन सर्वोच्च अदालतको आदेशलाई नेकपा एमालेले असहजतापूर्वक स्वीकार गरेको छ । सो वडाका जनताले आफनो अभिमतको रक्षा गर्दै नगरप्रमुख पदका आफनो पार्टीका उम्मेदवार देवी ज्ञवालीलाई बिजयी बनाइ न्याय दिने बिश्वास पनि एमालेले व्यक्त गरेको छ । सर्वोच्च अदालतबाट सुनियोजित ढंगले मतपत्र च्यातिएको तर मतगणना स्थल कब्जा नभएको स्थितिलाई ध्यानमा राखी पुनः मतगणना हुनुपर्ने मागसहितको मुद्दामा पुनः मतदान हुने गरी भएको फैसला दुःखद् छ । यसबाट जनताको अभिमतको अपमान हुनुका साथै भविष्यमा गलत नजिर स्थापित हुने आशंका र चिन्ता पैदा गरेको छ एमाले स्थायी समितिको बैठकपछि जारी प्रेस बिज्ञप्तिमा भनिएको छयसलाई गम्भीर रुपमा लिई भरतपुर महानगरपालिका वडा नं १९ का जनताले आफ्नो अभिमतको रक्षा गर्दै नगर प्रमुख पदका उम्मेदवार देवी ज्ञवालीलाई विजयी बनाई न्याय दिनुहुनेछ भन्ने विश्वास बैठकले गरेको छ । बैठकपछि सचिव योगेश भट्टराईले जारी गरेको प्रेस बिज्ञप्तिमा गत वैशाख ३१ गते सम्पन्न भरतपुर महानगरपालिकाको मतगणना भइरहदा जेठ १४ गते राती माओवादी केन्द्रका प्रतिनिधिहरुले आफू निर्वाचन हार्ने निश्चित भइसकेपछि सुनियोजित ढंगले मतपत्र च्यातेको घटनाले प्रचलित कानून, लोकतान्त्रिक मूल्य र निर्वाचनका सर्वस्वीकार्य मान्यतालाई उपहास गरेको र स्वतन्त्र एवम् स्वच्छ निर्वाचनका पक्षधरहरुलाई आक्रोशित तुल्याएको उल्लेख छ । अध्यक्ष केपी शर्मा ओलीको अध्यक्षतामा भक्तपुरको बालकोटमा बसेको बैठकले भरतपुर महानगरपालिकाको मतपत्र च्यातिएको मुद्दामा सर्वोच्च अदालतद्वारा जारी फैसलाको बारेमा विशेष प्रस्ताव पारित गरेको सचिव भट्टराईले बताए । बैठकले जिल्ला समन्वय परिषद्का प्रमुख र उपप्रमुखका लागि पार्टी जिल्ला कमिटीबाट आएका सिफारिस तथा प्रदेश संगठन कमिटीको सिफारिस र राय सल्लाह अनुसार निर्णय गरेको छ । दैलेखको प्रमुख पे्रमबहादुर थापा, उपप्रमुखमा लक्ष्मी शाह, ताप्लेजुङको प्रमुखमा घनेन्द्र मादेन, उपप्रमुखमा देवीमाया नेपाली, सिन्धुपाल्चोकको प्रमुखमा गोपाल तामाङ, उपप्रमुखमा बालकुमारी सापकोटा, धादिङको प्रमुखमा जगन्नाथ नेपाल, उपप्रमुखमा बिन्दा दराम नेपाली, काठमाडौंको प्रमुखमा शिव वैद्य, उपप्रमुखमा सरिता दाहाल, सिन्धुलीको उपप्रमुखमा शंकर बर्मालाई उम्मेदवार बनाउने निर्णय गरेको छ ।"
कांग्रेस उपसभापतिद्वारा पदबाट राजीनामा,"अछाम: नेपाली कांग्रेस अछाममा जिल्ला समन्वय समितिको उम्मेदवार चयनका बिषयमा सहमति जुट्न नसक्दा चरम विवाद उत्पन्न भएको छ। दुई दिन सम्म बसेको संयन्त्रको बैठकले उम्मेदवार छनौटमा सहमति हुन नसकेपछि सबै उम्मेदवारको नाम केन्द्र पठाईएको कांग्रेस अछामले जानकारी दिएको छ। समन्वय समितिको संयोजकमा ३ सहित सदस्य पदका आकांक्षी गरी २२ को नाम सोमबार नै पार्टीले केन्द्र पठाएको छ। यसैबीच असार १४ गतेको स्थानीय तह निर्वाचनमा अन्तरघात गर्नेको नामसमेत केन्द्रमा पठाईएको भन्दै कांंग्रेस अछामका उपसभापति चन्द्रप्रसाद ढुंगानाले पदबाट राजीनामा दिएका छन्। मंगलसेन नगरपालिकाको मेयर पदका उम्मेदवार ढुंगानाले मेयर पदका अर्का आकांक्षी टोपबहादुर रावलले आफूलाई पराजित गर्न लागेको प्रमाणसहित पार्टीमा लिखित प्रतिवेदन बुझाए पनि पार्टीले रावलको नाम पनि समन्वय समितिको संयोजकका लागि केन्द्र पठाएकोले राजीनामा दिएको राजीनामा पत्रमा उल्लेख छ। अन्तरघातीलाई कारबाही गर्नुको सट्टा उल्टै पार्टीले समन्वय समितिको संयोजकका लागि नाम सिफारिस गरेर केन्द्र पठाएको भन्दै उपसभापति ढुंगानाले असन्तुष्टि व्यक्त गरेका छन्। अछाममा १० स्थानीय तहमा प्रमुख र उपप्रमुख गरी ११ संख्यामा जितेको कांग्रेसले ९ सदस्यीय समन्वय समितिमा एकल जित हाँसिल गर्न सक्ने देखिन्छ । समन्वय समितिको संयोजकका लागि नरबहादुर कुँवर, बेदप्रकाश तिमिल्सिना र टोपबहादुर रावलको नाम पठाइएको छ।"
पार्टी विभाजनका कारण पराजितः अध्यक्ष दाहाल,"सिन्धुलीः नेकपा माओवादी केन्द्रका अध्यक्ष पुष्पकमल दाहालले पार्टी विभाजनका कारण स्थानीय तहको निर्वाचनमा मत परिणाम कम आएको बताएका छन्। सिन्धुलीमा आयोजित कार्यकर्ता भेलालाई सम्बोधन गर्दै उनले भने, जनयुद्धमा जनताको विचमा हामी थियौं, उत्पीडित वर्गको साथी बनेर अघि बढ्यौ, शान्ति प्रक्रियामा आइसकेपछि संगठनले जसरी जनताकाबीचमा जानुपर्ने हो, त्यो अनुरुप जान सकिएन्, फलस्वरुप स्थानीय तहको चुनावमा सन्तोषजनक परिणम आएन तर पनि हाम्रो ऐजेण्डा जितेको छ । अध्यक्ष दाहालले अब काँग्रेस, एमालेले जिते पनि संघीयता खारेज गर्छु भन्न सक्ने अवस्था छैन, भन्दै एकपछि अर्को विभाजनको प्रक्रियाबाट पार्टी गुज्रिएकाले पनि जनतामा निराश हुन सक्ने भएकाले अब सबै माओवादी शक्ति मिल्नुपर्नेमा जोड दिए। आगामी माघ ८ गते भित्र तीनै तहकाे निर्वाचन गर्नुपर्ने संवैधानिक बाध्यता रहेको उल्लेख गर्दै उनले समय कम भएकाले केन्द्र र प्रदेशको निर्वाचन एकैचोटि गरौं भन्ने प्रस्ताव राखेको जानकारी दिए।"
जिल्ला ७५ कि ७७ ?,"काठमाडौं : निर्वाचन क्षेत्र निर्धारण आयोगले हाल कायम रहेको ७५ जिल्ला र संविधानको अनुसूचीमा उल्लेख भएअनुसार ७७ जिल्लामध्ये कुन आधारमा काम गर्ने भन्ने विषयमा विवाद देखिएको छ । आयोगले यस विषयमा राजनीतिक दलको बुझाइमा एकरुपता खोजेको छ । आयोगले ७५ र ७७ मध्ये कुन जिल्लालाई आधार बनाएर आयोगले काम गर्ने ? दलको बुझाइ के छ भनी राखेको जिज्ञासामा दलबीच मत बाझिएको आयोगका एक सदस्यले बताए । कांग्रेस नेता निधिले पनि जिल्लाको सन्दर्भमा प्रमुख दलहरूकै बीचमा फरक बुझाइ रहेकाले मत नमिलेको स्विकारे । यस विषयमा एमालेमाओवादी ७७ जिल्लाको पक्षमा र कांग्रेसलगायत अन्य दल ७५ जिल्लाकै पक्षमा उभिएको निधिले जानकारी दिए । 'जिल्ला कति रहनेनरहने भन्ने विषय क्षेत्र निर्धारण आयोगले व्याख्या गर्ने, टुंगो लगाउने विषय होइन,' निधिले भने, 'यसमा दलका आआफ्नै बुझाइ छन्, पहिले आयोगले प्रदेशस्तरबाट निर्वाचन क्षेत्र निर्धारण गर्दै जानुपर्छ, अन्य विषय मिल्दै जान्छन् ।' कांग्रेस, मधेसी जनअधिकार फोरम लोकतान्त्रिक, राष्ट्रिय जनमोर्चा, नेपाल मजदुर किसान पार्टी, संघीय समाजवादी फोरम, राष्ट्रिय जनता पार्टीलगायत दलले ७५ वटै जिल्ला बनाएर जानुपर्ने बताएका थिए।"
भरतपुर१९ मा पुनः मतदानको मिति तोक्न निर्देशन,"काठमाडौँ: निर्वाचन आयोगले भरतपुर महानगरपालिका वडा नंं १९ का सबै मतदान केन्द्रमा यथाशीघ्र पुनः मतदान गराउने मिति तोक्न चितवनका मुख्य निर्वाचन अधिकृतलार्ई निर्देशन दिएको छ। आयोगको सोमबारको बैठकले उक्त वडाको मतदान हुने स्थान, मिति र समय तोक्न महानगरपालिका मुख्य निर्वाचन अधिकृतलाई निर्देशन दिने निर्णय गरेको प्रवक्ता सूर्यप्रसाद शर्माले जानकारी दिए। आयोगले निर्वाचनका लागि आवश्यक सुरक्षा व्यवस्था मिलाउन र मतदान सम्पन्न भई सबै मतदान केन्द्रबाट मतपेटिका प्राप्त भएपछि मतगणना गर्ने व्यवस्था मिलाउन पनि मुख्य निर्वाचन अधिकृतलाई निर्देशन दिइएको जनाएको छ। स्थानीय तहको पहिलो चरणको निर्वाचनअन्तर्गत गत वैशाख ३१ गते मतदान भई मतगणनाका क्रममा जेठ १५ गते मतपत्र च्यातिएपछि मतगणना स्थगन भएको थियो। उक्त घटनापछि सर्वोच्च अदालतमा तत्काल मतगणना अघि बढाउन आदेश जारी गर्न माग गर्दै परेको रिट निवेदन अदालतले आइतबार खारेज गरी पुनः मतदान गराउने फैसला सुनाएको थियो। मतगणनाका क्रममा सो वडाको ९० मतपत्र च्यातिएका थिए। नेकपा माओवादी केन्द्रका तर्फबाट रेणु दाहाल र नेकपा एमालेका तर्फबाट देवी ज्ञवाली उक्त महानगरपालिका प्रमुखमा उम्मेदवार छन्। रासस"
१०५६ विषयमा संशोधन प्रस्ताव,"काठमाडौं : सात सय ४४ गाउँपालिका र नगरपालिकाको शासन सञ्चालनसम्बन्धमा व्यवस्था गर्न बनेको विधेयकमा एक हजार ५६ वटा विषयमा संशोधन हुने भएको छ ।संघीय मामिला तथा स्थानीय विकास मन्त्रालयले तयार पारी मन्त्रिपरिषद्ले स्वीकृत गरेको उक्त विधेयक संसद्मा झन्डै अढाई महिना रोकिएपछि पुनरवलोकन गर्ने क्रममा हजारभन्दा बढी विषयमा संशोधन हुन लागेको हो । संसद्को विकास समितिले सोमबारदेखि विधेयकमाथि दुई दिन दफावार छलफल गर्ने भएको छ । विकास समिति सभापति रवीन्द्र अधिकारीले संसद्मा विचाराधीन रहेको स्थानीय तहको शासन सञ्चालनसम्बन्धी विधेयकमाथि सोमबार दिनभर र मंगलबार पनि दफाबार छलफल गरी अन्तिम रूप दिन लागेको जानकारी दिए । 'विधेयकका ४० वटा दफा, तिनका उपदफा आदिमा ९९ जना सांसदले एक हजार ५६ विषयमा संशोधनका लागि दफाबार छलफल गर्नेछन्', उनले भने । विषय गम्भीर भएकाले विस्तृत रूपमा जान दफाबार छलफल गर्न बैठक डाकेको र त्यसपछि पनि सरोकारवाला विज्ञको समूह, कानुनका साथै जनप्रतिनिधि समेतलाई राखी अन्तिम रूप दिने उनको भनाइ छ । संसद्को विकास समितिमा सोमबारदेखि ९९ सांसदले विधेयकका एक हजार ५६ विषयमा संशोधनबारे छलफल गर्ने । सरकारले यसअघिको स्थानीय स्वायत्त शासन ऐन २०५५ र नियमावली २०५६ लाई खारेज गरेर संविधानअनुसार स्थानीय तह (गाउँपालिका र नगरपालिका) को अधिकारसम्बन्धी व्यवस्था कार्यान्वयनका लागि नयाँ ऐन ल्याउन लागेको हो । विधेयकमा १५ परिच्छेदमा १ सय ३ वटा दफा र दुईवटा अनुसूची छन् । सर्वाधिक चासो राखेर संशोधन गर्नुपर्नेमा बढी कुरा आएको तेस्रो विषय नगरपालिका र गाउँपालिकाको अधिकारको विषय हो । 'गाउँपालिका र नगरपालिकाले केकति अधिकार पाउने वा दिनेमा धेरै चासो व्यक्त भएर संशोधन हुनुपर्छ भनेर कुरो आएको छ', अधिकारीले थपे, 'नगरपालिकाको मापदण्डमा पनि जनसंख्या, भूगोललगायत विषयमा प्रश्न उठाइएका छन् र संशोधन गर्नुपर्ने कुरा आएको छ ।' विधेयकमा संशोधन गर्नुपर्नेमा सबैभन्दा बढी जनप्रतिनिधि (मेयरअध्यक्ष, उपमेयरउपाध्यक्ष, वडाध्यक्ष र सदस्यसमेत) का काम, कर्तव्य र अधिकारको विषय रहेको मन्त्रालयका प्रवक्ता रुद्रसिंह तामाङले अन्नपूर्णलाई बताए । उनले भने, 'नगरपालिका र गाउँपालिकाका केन्द्र तोक्ने, सिमाना हेरफेर गर्ने, वडाको केन्द्र तोक्ने साथै तिनलाई गाभ्नेजस्ता विषय पनि धेरै सांसदले उठाउनुभएको छ ।' मन्त्रालयका सचिव दिनेश थपलियाले नागरिकको प्रत्यक्ष शासन चल्ने स्थानीय सरकार सञ्चालनका लागि बन्ने ऐनका लागि यति धेरै चासो र संशोधन हुनुपर्छ भन्ने आवाज आउनु स्वागतयोग्य भएको बताए । उनले भने, 'ढिलै सही, सकेसम्म तल्लो तहमा धेरै अधिकार दिनुपर्छ भन्ने आशय आएको छ, स्थानीय तहलाई स्वायत्त पार्ने संशोधन हुँदै छ ।' एक हजार ५६ विषय संशोधन गर्न लाग्दै गर्दा थप अन्य दफा संशोधनका लागि जरुरी भए पनि कसैबाट नउठाइएको जानकारी उनले दिए । 'सामुदायिक सरकारको अवधारणा आएको छैन, उपभोक्ता समिति, नागरिक समाज र टोल सुधार समितिलाई यथोचित सम्बोधन हुन नसकेका गुनासा पनि आएका छन् । संयुक्त समिति थिएन, राखिएको छ तर राजस्व समितिको कुरो विधेयकमा कतै परेको छैन', उनले भने ।"
श्रमजीवी पत्रकार नभई सञ्चारकर्मी भन्नुपर्ला: सञ्चारमन्त्री,"काठमाडौं (अन्नपूर्ण): सूचना तथा सञ्चारमन्त्री मोहनबहादुर बस्नेतले आफू श्रमजीवी पत्रकारको हकहितका लागि प्रतिबद्ध रहेको बताएका छन्। 'करोडौंमा संस्था सञ्चालन गर्नेहरूले श्रमजीवी पत्रकारको शोषण गरिरहेको अवस्थामा तपाईंहरूको हकहित गर्ने उद्देश्यसाथ मैले सञ्चार मन्त्रालयको नेतृत्व लिएको हुँ', राजधानीमा आयोजित एक कार्यक्रममा मन्त्री बस्नेतले भने। उनको सम्मानमा सञ्चार केन्द्र नेपाल र प्रेस युनियनले सोमबार राजधानीमा छुट्टाछुट्टै कार्यक्रम आयोजना गरेका थिए। सञ्चार केन्द्रको कार्यक्रममा उनले श्रमजीवी पत्रकार भन्नुभन्दा पनि श्रमजीवी सञ्चारकर्मी भन्नुपर्ने धारणा व्यक्त गरे।' श्रमजीवी पत्रकारभन्दा पनि श्रमजीवी सञ्चारकर्मी भन्नुपर्छजस्तो लाग्छ, उनले भने, श्रमजीवी पत्रकारले सबैलाई प्रतिनिधित्व गर्दैनजस्तो लाग्छ।' उनले मिडिया व्यवसायीको पनि चित्त बुझाएर काम गर्ने प्रतिबद्धता व्यक्त गरे। भने, 'सरकारले लागू गर्ने तयारी गरेर अन्तिममा स्थगन गरेको क्लिन फिडबारे अध्ययन गरिरहेको छु। राष्ट्रिय आमसञ्चार नीतिबारे पनि मन्त्रालयले अध्ययन गरिरहेको छ।'"
'अस्थायी शिक्षकको व्यवस्थापन प्राथमिकतामा',"काठमाडौँ: उपप्रधानमन्त्री गोपालमान श्रेष्ठले अस्थायी शिक्षकको व्यवस्थापनका लागि सरकारले प्राथमिकता दिएर काम गर्ने बताएका छन्। काठमाडौंमा आयोजित एक कार्यक्रममा शिक्षामन्त्री श्रेष्ठले आगामी भदौ ३ गतेका लागि तय भएको शिक्षकको परीक्षा, अस्थायी शिक्षकसँग भएका सम्झौताको कार्यान्वयन र चिकित्सा शिक्षाका क्षेत्रमा देखिएका समस्या वार्ताबाट समाधान गर्न आफूले उच्च प्राथमिकता दिएको बताए। अस्थायी शिक्षकले स्थायी गराउनेसम्बन्धी गत महिनाको सहमति लागू नभएपछि पुनः आन्दोलनको चेतावनी दिएका छन् । हाल २६ हजार अस्थायी शिक्षक छन्। उनले स्थानीय तहमा शिक्षाका कामको हस्तान्तरण प्रक्रिया सुरु भएको र त्यससम्बन्धी आवश्यक नियमावलीको मस्यौदा भइरहेको जानकारी दिँदै सार्वजनिक शिक्षाको गुणस्तरवृद्धिमा सबै पक्ष लाग्नुपर्नेमा जोड दिए। नेपाली कांग्रेसका सांसद तेजुलाल चौधरीले स्थानीय तहले गर्नुपर्ने शिक्षाका कामलाई सहजीकरण गर्न सरकारले ढिलाइ गर्न नहुने बताए। अभिभावक संघ नेपालका उपाध्यक्ष सरिता अर्यालले विद्यालयमा विद्यार्थीलाई पत्रु खाना खुवाउने संस्कारको अन्त्य हुनुपर्नेमा जोड दिइन्।"
शिलान्यास गरेको १८ वर्षमा पनि बनेन गणेशमान वाटिका,"भक्तपुर : सूर्यविनायक नगरपालिका६, कटुञ्जेस्थित सुवर्णेश्वर डाँडामा लौहपुरुष गणेशमान सिंहको पूर्ण कदको सालिकसहितको वाटिका अझै बन्न सकेको छैन ।साविक कटुञ्जे गाविस वडा नम्बर ६ स्थित एक सय ४८ रोपनी क्षेत्रफलमा फैलिएको डाँडामा सिंहको नाममा वाटिका निर्माणका लागि तीन वर्षअघि गुरुयोजना बनाइएको थियो । त्यसका लागि सरकारले उक्त जग्गा स्थानीय गणेशमान सिंह स्मृति वाटिका तथा प्रतिमा स्थापना संरक्षण समितिलाई उपलब्ध गराएको थियो । समितिले भने साख समूहका प्रभातप्रकाश साखसँगको साझेदारीमा वाटिका बनाउने सम्झौता गरेको थियो । साखले सम्झौताअनुसार भक्तपुरकै मेथड कन्सल्ट्यान्टमार्फत करिब १२ करोड लागत लाग्ने गरी वाटिकाको गुरुयोजना निर्माण गरेका थिए । समितिले साखसँग बढीमा पाँच वर्षभित्र निर्माण अवधि राखेर थप ३५ वर्षका लागि उक्त जग्गा भाडामा दिने सम्झौता गरेको थियो । साखले गुरुयोजनाअनुसार नै वाटिका निर्माण कार्य अघि बढाएका थिए । तर, उनको निधन हुँदा प्रजातान्त्रिक आन्दोलनका सर्वोच्च कमान्डर सिंहको जीवनीमा आधारित वाटिका निर्माण ठप्प हुन पुगेको हो । मेथडले सिंहको जन्मदेखि सरकारी जागिर खाएर छोडेको, उच्च शिक्षा हासिल गर्न भारतको कोलकाता गएको, त्यहीं राजनीतिक संगठनमा आवद्ध भएको, राणा शासनविरुद्ध संघर्ष गरेको, प्रजातन्त्र प्राप्त भएको घटनाक्रमलाई उजागर गर्ने भौतिक संरचनासहितको गुरुयोजना बनाएको थियो । त्यस्तै, राणाशासन अन्त्यसँगै पुनः पञ्चायती शासन आएको, पञ्चायतविरुद्ध संघर्ष गर्दा जेल परेको र जेल फोडेर भागेको घटना, प्रजातान्त्रिक आन्दोलनको नेतृत्व गरेको, प्रधानमन्त्री पद अस्वीकार गरेको, कांग्रेस पार्टी त्यागेकोलगायत घटनालाई उजागर गर्ने भौतिक संरचना वाटिकाभित्र निर्माण हुने गरी गुरुयोजना बनाइएको मेथडका प्रबन्ध निर्देशक इन्जिनियर तुलसीलाल बासुकलाले बताए । गुरुयोजनाअनुसार वाटिका निर्माण हुन सके गणेशमान सिंहबारे जान्न र बुझ्न अन्यत्र जानै पर्दैन । गणेशमानसँग सम्बन्धित सम्पूर्ण घटना र त्यसको प्रतीक वाटिकाभित्रै पाउन सकिनेछ ।' तुलसीलाल बासुकला प्रबन्ध निर्देशक, मेथड कन्सल्ट्यान्ट 'वाटिकालाई मनोरञ्जन गर्ने स्थलका रूपमा लिइन्छ', प्रबन्ध निर्देशक बासुकलाले भने, 'तर, गुरुयोजनाअनुसार वाटिका निर्माण हुन सके स्व गणेशमान सिंहबारे जान्न र बुझ्न अन्यत्र जानै पर्दैन । गणेशमानसँग सम्बन्धित सम्पूर्ण घटना र त्यसको प्रतीक वाटिकाभित्रै पाउन सकिनेछ ।' साखको निधनसँगै गुरुयोजनाअनुरूप काम हुन नसकेको उनको भनाइ छ । 'वाटिकाभित्र गणेशमानको पूर्ण कदको प्रतिमा मात्र होइन, संग्रहालय र पुस्तकालयको निर्माण गर्ने गुरुयोजना बनाएका थियौं', उनले भने, 'वाटिका नेपालको प्रजातान्त्रिक आन्दोलनको अध्ययनअनुसन्धान केन्द्रसमेत सावित हुन्थ्यो । तर, वाटिका निर्माण सुरु नहुँदै ठप्प हुन पुग्नु दुर्भाग्य हो ।' २०७१ साल असारमा वाटिका निर्माण गर्ने सम्झौता भएको थियो । साखको निधनसँगै समिति वाटिका निर्माणमा लागिपरेको छ । गुरुयोजनालाई भने बेवास्ता गरिएको उनले गुनासो गरे । समितिले सांसदहरू रामेश्वरप्रसाद ढुंगेल, मनमोहन भट्टराई र दिनेश श्रेष्ठको संसद् क्षेत्र विकास कोष र निर्वाचन क्षेत्र पूर्वाधार विशेष कार्यक्रम क्षेत्र नम्बर २ को बजेटबाट भौतिक संरचना निर्माण अघि बढाएको हो । सांसदहरूले निर्माण भइसकेको सिंहको सालिकका लागि पनि ४१ लाख बजेट छुट्ट्याएका छन् । सालिक निर्माणस्थलका लागि २४ लाख छुट्ट्याइएको छ । वाटिका प्रवेश गर्ने सिंढी सुधारका लागि नगर विकास प्राधिकरणले थप २५ लाख बजेट छुट्ट्याएको छ । 'हामीसँग पहिल्यै गुरुयोजना छ', उनले भने, 'तर, समितिले त्यसलाई उपेक्षा मात्रै गरेन, वाटिका निर्माणका नाममा प्राकृतिक अवस्थितिलाई कुरूप बनाउन लाखौं रुपैयाँ खर्च गर्नु दुर्भाग्य हो ।' १८ वर्षमा प्रतिमासमेत ठडिएन तत्कालीन प्रधानमन्त्री कृष्णप्रसाद भट्टराईले १८ वर्षअघि सोही स्थानमा गणेशमान सिंहको पूर्ण कदको सालिक निर्माणको शिलान्यास गरेका थिए । तर, अहिलेसम्म सालिक निर्माण हुन सकेको छैन । साखसँगको सम्झौतामा सिंहको जन्म शताब्दीको अवसर पारेर २०७२ साल कात्तिक २४ गते सालिक अनावरण गर्ने लक्ष्य लिइएको थियो । उक्त लक्ष्यअनुसार प्रस्तर सालिकसमेत बनाइएको थियो तर उक्त सालिक पनि ठडिन सकेको छैन ।"
"राजपा,फोरम र संघीय समाजवादीसँग गठबन्धन बनाउने प्रचण्डको चाहना","बर्दिबास : नेकपा माओवादी केन्द्रका अध्यक्ष पुष्पकमल दाहाल प्रचण्डले प्रदेश नम्बर २ को स्थानीय तहको चुनावमा मधेश केन्दित दलसंग आफनो पार्टीले गठबन्धन बनाएर चुनाव लड्ने बताएका छन् । चुनावी तयारीको प्रशिक्षणका लागि जनकपुर जानेक्रममा सोमबार महोत्तरीको बर्दिबासमा संचारकर्मीहरुसंग कुराकानी गर्दै पूर्व प्रधानमन्त्री समेत रहेका अध्यक्ष प्रचण्डले यस्तो धारणा व्यक्त गरेका हुन । चुनावमा संघीय लोकतान्त्रिक शक्तिबीच दलीय गठबन्धन बनाएर चुनावमा जाने हामीले निर्णय नै गरेका छौं,अध्यक्ष प्रचण्डले भने,तर, प्रदेश नम्बर २ मा राजपा, लोकतान्त्रिक फोरम र संघीय समाजवादी फोरमसंग मिलेर चुनावमा जाने हाम्रो बिशेष जोड छ । तेस्रो चरणको चुनावमा राजपालाई सहभागी गराउनु पर्नेमा अध्यक्ष प्रचण्डले जोड दिए । उनले भने ,राजपालाई सहभागी गराएर चुनाव गराउन सके राम्रो हुन्छ । राजपा सहितको चुनाव गराउनमा हाम्रो शक्ति केन्द्रीत छ, उनले भने,एमाले विना पनि संविधान संशोधनको लागि लागि दुई तिहाई संख्या पुग्छ । हाम्रो शक्ति संविधान संसोधन र चुनावमा केन्द्रीत छ । संविधान संसोधन भयो भने देशमा राजनितिक संक्रमणकाल अन्त्य हुनेमा विश्वास उनले व्यक्त गरे । प्रदेश नम्बर २ मा अझैपनि स्थानीय निकायको संख्या बढ्न सक्ने सम्भावना रहेको अध्यक्ष प्रचण्डले बताए । मेरै पालाको सरकारले प्रदेश नम्बर २ मा स्थानीय तहको संख्या थप्ने काम गरिसकेको छ । सरकारको निर्णय सर्वोच्चले कार्यान्वय नगर्न अन्तरिम आदेश दिएको छ,उनले भने तर, साउन १७ गते यदि अदातले सरकारको निर्णय कार्यान्वयन गर्न फुकुवा गरिदियो भने स्थानीय तहको संख्या प्रदेश नम्बर २ मा बढ्न सक्छ । संख्या बढ्यो भने राजपाको माग सम्बोधन हुन्छ । स्थानीय तहको नक्सा मिलाउने कुरा हो मिलाइन्छ यसका कुनै समस्या हुँदैन । प्रदेश र केन्द्रको चुनाव एकै चरणमा गर्नको लागि राजनीतिक दलहरु सकारात्मक रहेको अध्यक्ष प्रचण्डले दावी गरे । उनले भने,राजनितिक दल एकै चरणमा प्रदेश र केन्द्रको चुनाव गर्ने बिषयमा तयार छन् । निर्वाचन आयोगले एकै चरणमा केन्द्र र प्रदेशको चुनाव गराउन प्राविधिक कठिनाई हुने देखाई रहेको छ । एकै चरणमा केन्द्र र प्रदेशको चुनाव गर्न अझैपनि हामी कसरत गरिरहेका छौं । केन्द्र र प्रदेशको चुनावको तयारी अन्तिम चरणमा पुगेको उनले जानकारी गराए । पूर्व उपप्रधानमन्त्री नारायणकाजी श्रेष्ठ प्रकास, माओवादी केन्द्रका महासचिव रामबहादुर थापा बादल लगायतका केन्द्रीय स्तरका नेता चुनावी प्रशिक्षण दिन काठमाण्डौंबाट जनकपुर पुगेका छन् ।"
जिसस निर्वाचनमा सत्तारुढ दलबीच चुनावी तालमेल,"काठमाडौँ : प्रमुख सत्तारुढ दलहरु नेपाली कांग्रेस र नेकपा ९माओवादी केन्द्र०ले जिल्ला समन्वय समिति (जिसस)को निर्वाचनमा चुनावी तालमेल गर्ने सहमति गरेका छन् । दुवै दलका कार्यदलको संयुक्त बैठकले एक्लै बहुमत नपुग्ने जिल्लामा जिससको निर्वाचनमा चुनावी तालमेल गर्ने सहमति गरेको कांग्रेस नेता विमलेन्द्र निधिले जानकारी दिए। बैठकले देशभरि चुनावी तालमेलका लागि केन्द्रीयस्तरबाटै सहमति गरेको हो । प्रदेश नं २ बाहेकका प्रदेशमा सम्पन्न स्थानीय तहको निर्वाचनपछि सबै जिल्लामा जिससको निर्वाचन भइरहेको निर्वाचन आयोगले जनाएको छ । कांग्रेसले आगामी असोज २ गते प्रदेश नं २ मा हुन गइरहेको स्थानीय तहको निर्वाचनमा पनि आवश्यकताअनुसार माओवादी केन्द्रसँग चुनावी तालमेल गर्ने नीति लिएको छ । यसअघि सम्पन्न दुई चरणका स्थानीय तहको निर्वाचनमा पनि दुवै दलबीच कतिपय स्थानमा चुनावी तालमेल भएको थियो । बैठकमा कांग्रेस नेताहरु निधि, डा रामशरण महत र रमेश लेखक तथा माओवादी केन्द्रका नेता एवं उपप्रधानमन्त्री कृष्णबहादुर महरा र नेता वर्षमान पुन सहभागी हुनुहुन्थ्यो । रासस"

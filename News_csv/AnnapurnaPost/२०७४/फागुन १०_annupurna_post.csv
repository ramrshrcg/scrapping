शीर्षक,विवरण
उत्तरगंगा जोगाऔं,"मुलुकको सन्दर्भमा ठूला र आकर्षक आयोजना जहिले पनि विवादमा आउने गरेका छन्। विवादको मुख्य जड आयोजना आकर्षक भएर हो। यो वा त्यो बहाना र कारण देखाएर आयोजना विवादमा पार्ने गरिन्छ र विवादको अन्तर्य भने आर्थिक स्वार्थ लुकेको हुन्छ। माथिल्लो कर्णाली, अरुण तेस्रो, पश्चिम सेती, तामाकोसी तेस्रोलगायतका दर्जनौं आयोजना यही विवाद र स्वार्थको टकरावका कारण समयमा बन्न सकेन। हाल विद्युत् प्राधिकरणले ९३ प्रतिशत निर्माण कार्य पूरा गरेको माथिल्लो तामाकोसीमा पनि यही विवाद थियो। संस्थापन पक्ष नै माथिल्लो तामाकोसी विदेशीलाई दिनुपर्छ भनेर खुलेरै लागेको थियो। अहिले यही विवादको भुमरीमा उत्तरगंगा पूर्ण जलाशययुक्त आयोजना (८२८ मेगावाट) परेको छ। यो आयोजनामा पनि विदेशीको चासो र रुचि अन्य आयोजनाको भन्दा बढी नै छ यसमा अन्तर्निहित विशेषताका कारण। देशको आवश्यकतासुहाउँदो यो आयोजनाबाट उत्पादित बिजुली अमृत समान हुन्छ। यसले बजारको ग्यारेन्टी गरिदिएको छ। थोरै पानी र धेरै उचाइबाट पानी खसाल्ने प्राकृतिक अवस्थितिका कारण आयोजना संरचना अन्य आयोजनाको तुलनामा सस्तो पर्छ। त्यसमाथि ५२५ घरधुरी मात्र पुनर्वास गराए पुग्ने भएकाले सामाजिक र वातावरणीय हिसाबले पनि जटिल नभएकाले यो आयोजनामाथि विदेशी र स्वदेशका एजेन्टहरूले आँखा लगाउँदै आएका छन्। प्राधिकरणले सहज रूपमा यो आयोजनाको लाइसेन्स प्राप्त गरेको थिएन। लाइसेन्स प्राप्त गर्नुअघि नै वन तथा आरक्षण क्षेत्रसँग सम्बन्धित विभिन्न निकायको पूर्व अनुमति लिएर प्राधिकरणले यसको अरू अध्ययन कार्य अघि बढाउँदै थियो। तर तत्कालीन माओवादी केन्द्रका तर्फबाट ऊर्जामन्त्री भएका जनार्दन शर्मा आएपछि यो आयोजनाले जुन रूपमा गति लिनुपर्थ्यो, स्थगित हुँदै आयो र त्यो क्रम अद्यापि जारी छ। शर्माले बेसिन ट्रान्सफर (कर्णाली बेसिनको पानी गण्डक बेसिनमा) गरेमा आयोजना के हुन्छ र इन बेसिन (उत्तरगंगाको पानी उत्तरगंगामै) गर्दा के हुन्छ जस्ता अनावश्यक अध्ययन गर्न लगाएर करिब आठ महिना समय नष्ट गराए। शर्माको इसारा नपाएकै कारण प्राधिकरण व्यवस्थापनले यो आयोजनाको भौगर्भिक अध्ययन कार्यविना कारण रोकेर बसेको छ। जबकि अध्ययनका लागि माटो ढुंगा प्रयोगशालासित सम्झौता नै भइसकेको छ। गत असोजमा सम्झौता भएर ड्रिलिङ कार्य सम्पन्न भई अध्ययन प्रतिवेदन नै तयार भइसक्नुपर्नेमा काम अघि बढाउन स्वयं प्राधिकरण नै तगारो बनिरहेको छ। यसको मुख्य कारण यो आयोजनाको अध्ययन पूरा नगराएर आगामी असार महिनादेखि यसको लाइसेन्स रद्द गराउनु भित्री खेल हो। प्रभावशाली नेता, मन्त्री र कर्मचारीतन्त्रमा स्थानीय एजेन्टहरूले यो आयोजनाको लाइसेन्स विदेशीलाई दिलाउन अनौपचारिक प्रस्ताव गरिसकेका छन्। अर्कोतर्फ यो आयोजना निर्माण भएमा केही दलका नेताहरूको स्थानीय राजनीतिमा पनि असर पर्ने देखिन्छ। आकर्षक आयोजना विदेशीलाई सुम्पन नेता र ऊर्जामन्त्रीहरू लालायित हुनुको मुख्य कारण कमिसन हो। यस्तो खेल हिजो बूढीगण्डकीमा पनि भएकै हो। सम्पूर्ण अध्ययन भइसकेको आयोजना विनाप्रतिस्पर्धा कानुनी प्रक्रिया नपुर्याएर दिइँदा खारेज हुन पुगेको दृष्टान्त धेरै अघिको होइन, यही वर्षको हो।निश्चय पनि जलविद्युत्का लागि केही हदसम्म वैदेशिक लगानी आवश्यकता पर्ला, तर विगतको जस्तो विदेशी लगानी नभई आयोजना निर्माण नै गर्न नसकिने भन्ने अवस्था छैन। विधिसम्मत भित्रेका वैदेशिक लगानीले मुलुकको अहित गर्दैन, तर अर्बौँ रुपैयाँको भार राज्यलाई बोकाउने गरी प्रतिस्पर्धा नै नगराएर सुटुक्क नाफाखोर कम्पनीलाई दिइँदा उक्त बिजुली महँगो पर्न जान्छ। सस्तो आयोजना नेपाली आफैंले बनाउनुपर्छ भन्ने चेत सबैलाई थाहा छ। तर थाहा हुँदाहुँदै पनि विदेशीका लागि लबिङ गर्नुको कारण उही कमिसन हो।तसर्थ विद्युत् प्राधिकरणको मातहतमा रहेका आकर्षक आयोजना जति उसले मात्र लगानी गर्न नसके उसको पनि सहभागिता हुने गरी विदेशी लगानी ल्याउँदा केही हानि हुँदैन। तर कमिसनकै लागि दिइँदा मुलुकको अहित हुने प्रस्ट छ। अब बन्ने सरकारले उत्तरगंगाजस्ता आयोजना तत्काल अघि बढाई हिउँदयामको सुक्खा ऊर्जामा आत्मनिर्भर हुने बाटोमा उन्मुख हुन जरुरी छ।"
माओवादीबाट को को बन्दैछन् मन्त्री ?,"काठमाडौं : प्रधानमन्त्री केपी ओलीले बिहीबार मन्त्रिपरिषद् विस्तार गर्ने बताइएको भए पनि त्यो असम्भव भएको छ। एमाले र माओवादीबीच मन्त्रीको भागबण्डा मिलेपछि अहिले माओवादीले मन्त्री छान्न हेडक्वाटर बैठक बोलाएको छ भने एमालेको स्थायी समिति बैठक शुक्रबार बिहान ९ बजेका लागि बोलाइएको छ। माओवादीले आजै मन्त्रीको नाम टुंगो लगाए पनि सरकार विस्तारमा भोलिसम्म कुर्नुपर्ने देखिएको छ। एक सातासम्म मन्त्रिमण्डल विस्तार गर्न नसक्दा तीन सदस्यीय मन्त्रिमण्डल मात्र छ। एमाले अध्यक्ष ओली माओवादी केन्द्रको साथ लिएर फागुन ३ मा प्रधानमन्त्री बनेका हुन्। संघीय समाजवादी फोरमलाई समेत सरकारमा सहभागी गराएर दुई तिहाईको बहुमतसहित सरकार सञ्चालन गर्ने मोडमा वाम गठबन्धन रहेको छ। बुधबार समाजवादी फोरमका अध्यक्ष उपेन्द्र यादवसँग छलफल भएपछि फोरम सरकारमा जान सकारात्मक भएको छ। सत्ताको प्रमुख घटक माओवादीको भागमा भने सातवटा मन्त्रालय परेका छन्। सरकारले १८ वटामात्र मन्त्रालय बनाउने तयारी गरेपछि सानो आकारको मन्त्रिमण्डल गठन गर्नुपर्ने हुँदा समेत सरकार विस्तारमा ढिलाई भएको नेताहरुको भनाइ छ। माओवादीबाट मन्त्री बन्नेको चर्चा माओवादीभित्र मन्त्री बन्ने आकांक्षीको सूची लामै छ। आकांक्षीको सूची बढ्ने मात्र होइन, सरकारमा पठाउन खोजिएका नेताहरूले पार्टीको भागमा पर्ने प्रभावशाली मन्त्रालयमै मात्रै आँखा लगाउन थालेका कारण पनि मन्त्रीहरूको विषयमा माओवादी टुंगोमा पुग्न सकेको छैन। माओवादी नेता रामबहादुर थापा बादलको नेतृत्वमा सरकारमा जाने तयारी भइरकेको छ। माओवादीबाट मन्त्रीको टुंगो हेडक्वाटरले लगाउनेछ। हेडक्वाटरमा अहिले अध्यक्ष दाहाल, वरिष्ठ नेता नारायणकाजी श्रेष्ठ र रामबहादुर थापा मात्रै छन्। माओवादीमा रामबहादुर थापा, वर्षमान पुन, अग्नि सापकोटा, जनार्दन शर्मा, पम्फा भुसाल, मातृका यादव, देव गुरुङ, हितबहादुर तामाङ, देवेन्द्र पौडेल, चक्रपाणि खनाल, शक्ति बस्नेत, लेखराज भट्ट, शशि श्रेष्ठ, जयपुरी घर्ती, सुरेश राई, राम कार्की, बिना मगरलगायत आकांक्षी छन्। एमालेमाओवादीबीच अर्थ एमाले र गृह माओवादीले लिने गरी समझदारी भएका कारण गृहमा माओवादीभित्रै आकांक्षी बढी देखिएका हुन्। जसकारण अध्यक्ष दाहालसमेत प्रेसरमा छन्। गृहमा सरकारको नेतृत्व गर्ने तयारीमा रहेका थापा र वर्षमान पुनको बढी जोड देखिन्छ। दाहाल थापाको नेतृत्वमा वर्षमानलाई पनि सरकारमा पठाउन चाहन्छन् तर दुवैको गृहमा दाबी रहेका कारण उनलाई निर्णयमा पुग्न अप्ठ्यारो परिरहेको छ।"
"गोपाल किराती, विश्वभक्त दुलाल र लोकेन्द्र विस्ट माओवादीबाट निष्काशित","काठमाडौँ: नेकपा एमालेसँगको एकतालार्इ लिएर विरोधमा उत्रिएका तीन नेतालार्इ नेकपा माओवादी केन्द्रले पार्टीबाट निष्काशित गरेको छ । खुमलटारस्थित पार्टी अध्यक्ष दाहाल निवासमा आज बसेको केन्द्रीय सचिवालयको बैठकले यस्तो निर्णय गरेको हो । बैठकले पार्टीका तीन नेता गोपाल किराती, विश्वभक्त दुलाल 'आहुती' र लोकेन्द्र विष्ट मगरलाई कारबाही गर्दै पार्टीबाट निष्काशित गर्ने निर्णय गरेको जानकारी नेता अग्नि सापकोटाले दिए । पढ्नुस्: माओवादी केन्द्र पुनर्गठन गर्ने गोपाल किरातीको घोषणा त्यसैगरी बैठकले सरकारमा जान नीतिगत निर्णय गर्ने जिम्मा पार्टी अध्यक्ष पुष्पकमल दाहाल प्रचण्डसहित शीर्ष तीन नेतालाई दिएको छ । अध्यक्ष प्रचण्डसहित नेता नारायणकाजी श्रेष्ठ र रामबहादुर थापालाई यसको जिम्मा दिने निर्णय गरेको हो । कुनकुन मन्त्रालय लिएर कुनकुन नेतालाई पठाउने भन्नेबारे अध्यक्षसहित नेता श्रेष्ठ र थापालाई जिम्मा दिने निर्णय भएको पार्टीका नेता सापकोटाले जानकारी दिए । बैठकमा यही फागुन ७ गते नेकपा एमाले सँग भएको सात बुँदे सहमति, पार्टी एकता कार्यदलको बैठक, सरकारमा सहभागिताका लागि नीतिगत समझदारी र मापदण्ड बनाएर जाने विषयमासमेत छलफल भएको थियो ।"
राष्ट्रपति निर्वाचन फागुन २९ मा,"काठमाडौं: निर्वाचन आयोगले राष्ट्रपतिको निर्वाचन फागुन २९ गतेका लागि तोकेको छ । बिहीबार बसेको आयोगको बैठकले राष्ट्रपतिको निर्वाचनको कार्यतालिका सार्वजनिक गरेको हो । आयोगले प्रधानमन्त्री केपी शर्मा ओलीसंगको परामर्शमा निर्वाचन मिति तय गरिएको जनाएको छ । कार्यतालिका अनुसार फागुन २१ गते मतदाता नामावली प्रकाशित हुनेछ भने सोही दिन छुटेको नाम समावेश गर्न र विवरण सच्याउने समय छुट्याइएको छ । २२ गते अन्तिम मतदाता नामावली सार्वजनिक गरिने आयोगद्वारा जारी कार्यतालिकामा उल्लेख छ । यस्तै २३ गते विहान १० बजेदेखि साँझ ६ बजेसम्म उम्मेदवारी मनोनयन दर्ता हुनेछ भने २४ गते उम्मेदवारहरुको अन्तिम नामावली प्रकाशित हुनेछ । फागुन २९ गते विहान १० बजेदेखि दिउँसो ३ बजेसम्म मतदान हुने र सोही दिन अपरान्ह ४ बजेबाट मतगणना सुरु हुने आयोगले जनाएको छ । कुनै उम्मेदवारले निर्वाचक मण्डलको कुल सदस्यको बहुमत प्राप्त नगरे फेरि मतदान गराउने प्रावधान छ । निर्वाचनमा प्रतिनिधिसभा, राष्ट्रियसभा र प्रदेशसभाका सदस्यहरुले मतदान गर्नेछन् ।"
झाविरुद्धको मुद्दामा सर्वोच्चले गर्यो अन्तरिम आदेश दिन अस्वीकार,"जनकपुरधाम : प्रदेश २ का मुख्यन्यायाधिवक्ता दीपेन्द्र झाको योग्यतामाथि संवैधानिक प्रश्न खडा गर्दै सर्वोच्च अदालतमा हालिएको रिटमाथि सुनवाइ भएको छ। बिहीबार सर्वोच्च अदालतका प्रधानन्यायाधीश गोपाल पराजुलीको इजलासले मुख्यन्यायाधिवक्ता झाको शपथ ग्रहण र नियुक्ति सम्बन्धी फाइल झिकाउन आदेश दिएका हुन्। यो सँगै झाको मुख्यन्यायाधिवक्ताको बाटो सहज भएको छ। सर्वोच्चले रिटमाथि सुनुवाइ गर्दै अन्तरिम आदेश दिन अस्वीकार गरेको हो। फाइल झिकाइएपछि त्यसको छानबिनको आधारमा अन्तरिम आदेश दिने वा नदिने टुंगो लाग्ने छ। झाको योग्यता संवैधानिक रुपमा मुख्य न्यायाधिवक्तामा नियुक्त हुने योग्य नरहेको दाबीसहित नेपाल बार एकोसिएसनका केन्द्रीय सदस्य मधुर पाठक र अधिवक्ता डिल्लीप्रसाद न्यौपानेले रिट हालेका थिए। सो रिटमा प्रदेश २ का मुख्यमन्त्रीको कार्यालय, मुख्यमन्त्रीको सचिवालय, प्रदेश २ का प्रदेश प्रमुखलाई समेत विपक्षी बनाइएको थियो।"
माओवादी कार्यालय बैठक : मन्त्रीको नाम टुंगो लागेन,"काठमाडौं : समसामयिक राजनीतिक विषयमाथि छलफल गर्दै नेकपा (माआवादी केन्द्र)को कार्यालय बैठक सम्पन्न भएको छ । पार्टी अध्यक्ष प्रचण्डको निवास खुमलटारमा अपरान्ह चार बजेदेखि चलेको बैठकमा नेकपा एमालेसँगको पार्टी एकता, सरकार गठनलगायतका विषयमा छलफल भएको पार्टी प्रवक्ता पम्फा भुसालले जानकारी दिइन् । प्रवक्ता भुसालका अनुसार, बैठकमा सहभागी कार्यलय सदस्यहले पार्टी एकताका लागि नेकपा एमाले र माओवादी केन्द्रबीच भएको सात बुँदे समझदारीका बारेमा जिज्ञासा राखेका थिए । पार्टी एकता प्रक्रियालाई टुंगोमा पुर्याउन गठित दुबै कार्यदलको आजको बैठकको प्रगतिका बारेमा समेत छलफल भएको थियो । बैठकले पार्टी एकताको प्रक्रियाको स्वागत गरेको भुसालले बताइन् । यसैगरी बैठकमा नेकपा एमालेका अध्यक्ष केपी शर्मा ओली नेतृत्वको सरकारमा माओवादी केन्द्रबाट सहभागी हुने मन्त्रीहरुका बारेमा समेत छलफल भएको छ। मन्त्री छनोट गर्दा समावेशी, समानुपातिक आधारमा नयाँ र पुराना, अनुभवीलगायत सबै पक्षलाई विचार गरेर पठाउने भन्ने विषयमा छलफल भयो । तर, आजको बैठकमा कसलाई पठाउने भन्ने निर्णय भएको छैन, प्रवक्ता भुसालले भनिन्, मन्त्रालय १८ बनाउने भन्ने कुरा भएको छ । तर नामका बारेमा माथिका पक्षहरु विचार गरेर अध्यक्षलाई जिम्मा दिइएको छ ।"
"फोरमराजपा सरकारलाई एमालेमाओवादी समर्थन, प्रतिपक्षमा कांग्रेस","जनकपुरः प्रदेश नम्बर २ मा संघीय समाजवादी फोरम र राष्ट्रिय जनता पार्टीको सरकारलाई नेकपा एमाले र माओवादीले पनि समर्थन गरेका छन् । हालै फोरमबाट निर्वाचित मुख्यमन्त्री लालबाबुर राउतले प्रदेश संसदमा विश्वासको मत लिने क्रममा एमाले र माओवादीका सांसदले पनि उनको पक्षमा मतदान गरेका हुन् । बिहीबार बसेको प्रदेश सभामा बैठकमा विश्वासको मतका लागि भएको मतदानमा मुख्यमन्त्रीको राउतको पक्षमा ८२ जनाले मतदान गरे भने कांग्रेसका १८ सांसदले विपक्षमा मतदान गरे । प्रदेश सभा २ मा १०७ जनान सांसद रहेका छन् । जसमध्ये बिहीबारको बैठकमा १०० जना उपस्थित थिए । राउतको पक्षमा फोरम, राजपा, एमाले, माओवादी र एकजना स्वतन्त्र सांसदले पनि मतदान गरेका हुन् । योसँगै प्रदेश २ मा प्रमुख प्रतिपक्षी दल नेपाली कांग्रेस बनेको छ । केन्द्रीय मन्त्रिपरिषद्मा दुईतिहाइ बहुमतसहितको सरकार निर्माणका लागि एमालेले अभ्यास गरिरहेका बेला प्रदेश २ को सरकालाई दुई ठुला दलको समर्थनलाई अर्थपूर्णरुपमा हेरिएको छ । केन्द्रीय मन्त्रिपरिषद्मा सहभागी हुनका लागि फोरमले सकारात्मक संकेत दिइसकेको छ । एमालेमाओवादी र फोरमको सहभागितामा दुईतिहाइ बहुमतको सरकार निर्माणको तयारी भइरहेको छ । केही दिनमै केपी ओली नेतृत्वको सरकारले मन्त्रिपरिषद् बिस्तार गर्दैछ ।"
केपी ओलीको ६६ औं 'बर्थ डे' मा काटिँदै केक,काठमाडौं: एमाले स्थायी समितिको शुक्रवारको बैठक विशेष बन्ने भएको छ । प्रधानमन्त्री तथा पार्टी अध्यक्ष केपी ओलीको ६६ औं जन्मोत्सवका अवसरमा प्रधानमन्त्री निवास बालुवटारमा बर्थ डे केक काटेर स्थायी समितिको बैठक सुरू गर्ने तयारी भइरहेको छ । उक्त बैठकमा प्रधानमन्त्री ओलीले मन्त्रीहरुको नाम अनुमोदन गराउने तयारी पनि गरेका उनको सचिवालयले जनाएको छ । २००८ साल फागुन १० गते जन्मिएका ओलीको शुक्रवार प्रधानमन्त्री निवास बालुवाटारमै बर्थ डे मनाउने तयारी भइरहेको छ । विहीवार साँझ निर्धारण गरिएको स्थायी समितिको बैठक एक दिनपछि सार्नुको प्रमुख कारण पनि ओलीको जन्मोत्सव भएको स्रोतले बतायो । नेताहरुलाई केक खुवाएपछि बस्ने स्थायी समिति बैठकमा ओलीले एमालेबाट जाने मन्त्रीहरुको नाम प्रस्ताव गर्ने तयारी गरेका छन् । एमालेले पार्टी एकता र सरकार निर्माणका विषयमा निर्णय गर्ने सम्पूर्ण अधिकार ओलीलाई दिइसकेको छ । ओलीले प्रस्ताव गर्ने मन्त्रीका नामलाई स्थायी समितिले अनुमोदन गरेपछि सपथ गराइनेछ । ओलीले मन्त्रीका लागि नेताहरुको रोष्टर बनाएर नाम छान्ने काम गरिरहेको स्रोतले बतायो । वरिष्ठ नेता माधव नेपाल लगायतका नेताहरुसँग पनि ओलीले मन्त्रीका नामबारे परामर्श गरिरहेका छन् ।
"एमालेमाओवादी मन्त्रालय भागवण्डा, कसलाई कुन ?","काठमाडौँः सत्तारुढ दल नेकपा एमाले र नेकपा माओवादी केन्द्रले मन्त्रालयको भागवण्डा मिलाएका छन् । बिहीबार बिहान बसेको दुई पार्टीको कार्यदल र दुई अध्यक्षबीचको अलग अलग बैठकपछि मन्त्रालयको भागवण्डा मिलेको हो । दुई दलबीचको सहमति अनुसार नेकपा एमालेले आफ्नो भागमा १० वटा मन्त्रालय राखेको छ । त्यसैगरी माओवादी केन्द्रको भागमा सातवटा मन्त्रालय परेका छन् । दुई दलले दुईतिहाइ बहुमतको सरकार बनाउन संघीय समाजवादी फोरम नेपाललाई पनि मनाइरहेका छन् । फोरम सरकारमा आउने टुंगो भइनसकेकाले दुई दलले मात्रै मन्त्रालयको भागवण्डा मिलएका हुन् । फोरम सरकारमा आउने भएपछि उसलाई पनि दुई दलले मन्त्रालय दिनेछन् । दुई दलको सहमति अनुसार एमालेले महत्तवपूर्ण मानिएका अर्थ तथा योजना, भौतिक पूर्वाधार तथा यात्रा, सूचना तथा सञ्चार र संघीय मामिला तथा सामान्य प्रशासन मन्त्रालय राखेको छ । त्यसैगरी माओवादी केन्द्रले गृह, जलश्रोत तथा ऊर्जा, वन तथा वातावरण, उद्योग, वाणिज्य तथा आपूर्ति मन्त्रालय लिएको छ । एमालेको भागका मन्त्रालय: रक्षा अर्थ तथा योजना भौतिक पूर्वाधार तथा यातायात परराष्ट्र सूचना सञ्चार कानुन, न्याय तथा संसदीय मामिला संघीय मामिला तथा सामान्य प्रशासन शिक्षा तथा खेलकुद स्वास्थ्य तथा जनसंख्या पर्यटन माओवादीको भागमा मन्त्रालय: जलस्रोत तथा ऊर्जा गृह शहरी विकास, आवास खानेपानी तथा सरसफाइ वन तथा वातावरण उद्योग, वाणिज्य तथा आपूर्ति श्रम तथा रोजगार तथा महिला बालवालिका कृषि, सहकारी तथा भूमि व्यवस्थापन"
जनकपुर चुरोट भवनमा प्रदेश सरकार मुकाम,"जनकपुरधाम : सरकारलाई करोडौं राजस्व बुझाउने गरेको जनकपुर चुरोट कारखाना लिमिटेड चार वर्षअघि पूर्णरूपमा बन्द भएपछि यसका भौतिक संरचना प्रयोगविहीन भएका थिए। ३३ बिघा ९ कठ्ठा क्षेत्रफलमा फैलिएको कारखाना क्षेत्र सुनसान देखिने गथ्र्यो तर, प्रदेश सरकारको गठन भएर जनकपुर स्थायी मुकाम भएपछि यहाँ रौनक फर्किएको छ। प्रदेश सरकारको प्रयोजनका लागि कारखानाका भवनहरू प्रयोग भएपछि भौतिक सम्पदाहरू खण्डहर हुनबाट बचेका छन्। हाल प्रदेश सरकार सञ्चालनका लागि प्रयोगमा ल्याइएको कारखानाको भवनमा प्रदेश प्रमुखको कार्यालय र निवाससहित मुख्यमन्त्री तथा मन्त्रिपरिषद् कार्यालय तथा निवास राखिएको छ। कारखानाको पुरानो चारतले भवनलाई मर्मतसम्भार गरी चार वटा मन्त्रालय स्थापना गरिएको छ। सो भवनको पहिलो तलामा सामाजिक विकास मन्त्रालय, दोस्रोमा आर्थिक मामिला तथा योजना, तेस्रोमा आन्तरिक मामिला तथा कानुन र चौथोमा उद्योग, पर्यटन वन तथा वातावरण मन्त्रालय तत्कालका लागि राखिएको छ। अन्य दुई मन्त्रालय कृषि तथा भौतिक पूर्वाधार पनि विस्तारै यसै परिसरमा ल्याइने तयारी भइरहेको छ। प्रदेश प्रमुखको निवास रहेको भवन वरिपरि मुख्यमन्त्रीको पनि निवास राखिएको छ। त्यसैगरी अन्य ६ मन्त्रीहरूको निवास पनि यसै परिसरभित्र रहेको भवनहरूमा राखिने गरी मर्मतको काम अघि बढाइएको छ। मुख्यसचिवको कार्यालय र निवाससहित सात वटै मन्त्रालयका सचिवहरूको निवास र कार्यालय पनि यहीँ राखिने गरी भवनह तयार पारिने काम अन्तिम चरणमा पुगेको सहरी विकास तथा भवन निर्माण कार्यालय प्रमुख गंगाप्रसाद यादवले बताए। सात वटै मन्त्रालय कारखानाभित्रै रहेका भवनहरूमा व्यवस्थापन गरी कामकाज सञ्चालन गरिने हाम्रो योजना छ, यादवले बताए। सात वटै मन्त्रालय कारखानाभित्रै रहेका भवनमा व्यवस्थापन गरी कामकाज सञ्चालन गरिने प्रदेश सरकारको योजना। तीन भागमा छुट्याइएको क्षेत्रफलमा ८ बिघामा कारखानाको भवन, २० बिघामा आवास भवन र ५ बिघामा गोदाम छन्। कारखाना सञ्चालन भएका बेला कर्मचारीहरूको आवासका लागि २५ वटा भवन बनाइएका थिए। जसमा सयौं कोठा छन्। कारखाना सञ्चालन नभए पनि यसका अर्बौंका भौतिक सम्पदा हाल प्रयोगमा आउँदा निकै खुसी लागेको जचुकालिमा कार्यरत चौकीदार मीनबहादुर योञ्जन बताउँछन्। ३५ वर्षदेखि यसै कारखानामा काम गर्दै आएका योञ्जनले पुराना दिन सम्झिँदै भने, जब म युवावस्थामा थिएँ, यस कारखानाको प्रगतिको चर्चा सुनेर आफ्ना साथीहरूसँग यहाँ रोजगारीको आसमा आएको थिएँ। कर्मचारीहरूले भरिभराउ रहने कारखानामा त्यत्तिबेला पैसाको कुनै अभाव थिएन, रोजगारीको समस्या पनि थिएन। तर, कर्मचारीहरूको राजनीतिले यसलाई डुबायो। २०६६ देखि अत्यधिक कर्मचारी राजनीतिको चपेटामा आएको कारखाना विस्तारै ओरालो झर्दै गएर २०७० मा पूर्णरूपमा बन्द भएको हो। कारखाना बन्द भएपछि यहाँका मेसिन, भवन सबै बेवारिसे भएका थिए। तर, अहिले प्रदेश सरकारले भवनहरूलाई तत्कालका लागि प्रयोग गरेपछि जीर्ण भवन पुनः मर्मतसम्भार हुन थालेका छन्। २०१८ सालमा रुसी सरकारको सहयोगमा बनाइएको तीनतले भवनलाई हाल मर्मत गरी मुख्यमन्त्रीको कार्यालयको रूपमा निर्माण गरिँदै छ। गुणस्तरीय निर्माण कतिसम्म राम्रो छ भन्ने उदाहरण सो बेला गरिएको बिजुलीको वाइरिङगले बताउने जचुकालिका कर्मचारी हरिकृष्ण बस्नेतले बताए। कारखानाको जनकपुरमा मात्र नभई नेपालभरि २६ वटा छुट्टाछुट्टै सहरमा जग्गा र दुई ठाउँमा कार्यालय भवन निर्माण गरिएका छन्। जग्गा थुप्रै बिक्री भइसकेका छन् भने भएकाहरू पनि खाली चौरको रूपमा प्रयोगविहीन रहेका छन्। बुटवलमा स्थापना गरिएको क्षेत्रीय कार्यालयको दुईतले भवन हाल एकजना कुरुवाको भरमा प्रयोगविहीन अवस्थामा छ भने नारायणगढमा रहेको भवन पनि उपयोगविहीन छ। धनुषा, महोत्तरी, विराटनगर, उदयपुर, वीरगञ्ज, पोखरा, नारायणघाट, नेपालगञ्ज, सुर्खेत, दिपायल, सिन्धुली, धनगढीमा अहिले पनि कारखानाको अर्बौं मूल्यका जग्गा प्रयोगविहीन अवस्थामा रहेका सुरक्षा इन्चार्ज तुला खड्काले बताए। सोभियत संघको अनुदान तथा तत्कालीन अर्थमन्त्रीसमेत रहेका समाजसेवी रामनारायण मि श्रको प्रयासबाट २०१७ सालदेखि जचुकालि निर्माण कार्य सुरु भएको थियो। कारखाना स्थापनाको चुक्ता पुँजी चार करोड आठ लाख ३७ हजार थियो। कारखाना निर्माणका लागि सर्वसाधारणबाटै जग्गा खरिद गरिएको थियो। तत्काल तीन सय कर्मचारीहरूलाई भर्ना गराएर चुरोट कारखाना सञ्चालन गरिएको थियो। उत्पादन र काम पनि राम्रो बन्दै गएपछि २०४४ सालमा सबैभन्दा बढी चार हजार सात सय कर्मचारीले प्रत्यक्ष रोजगारी पाएका थिए। यस क्षेत्रका किसान तथा सर्वसाधारणका लागि जीवनयापन गर्ने ठूलो साधनको रूपमा यो कारखानाको विकास भए पनि २०४६ सालमा प्रजातन्त्र आएपछि कारखाना सञ्चालनमा राजनीतिक हस्तक्षेप बढ्दै जाँदा त्यहीँबाट यसको अवसान सुरु भएको कारखानाका अवकासप्राप्त कर्मचारी ज्ञानकुमार झा बताउँछन्। उनको भनाइअनुसार सरकार परिवर्तन भएलगत्तै कारखानाको महाप्रबन्धक तथा सञ्चालक समितिका अध्यक्ष परिवर्तन गर्ने सरकारी नीतिले कारखाना धरासायी भएको हो। सफल बन्दै गएको र सरकारलाई पनि नियमित राजस्व तिर्दै गएको कारखानाको राजस्वमा पछि कमी आउन थालेपछि त्यसको प्रभाव हरेक क्षेत्रमा पर्न थाल्यो। यस क्षेत्रको विकासमा ठूलै यागदान दिन सक्ने जचुकालि धरासायी हुँदा उद्योग तथा व्यापारमा निकै नोक्सानी भएको यहाँका व्यापारीहरू बताउँछन्। यस क्षेत्रकै पहिचानको रूपमा रहेको जचुकालि खारेज भइसक्दा पनि सरकारले यसका सम्पत्तिहरू उचित व्यवस्थापन गर्न नसक्दा विनास हुने क्रम बढेको हो। कारखानामा रहेका मेसिनहरू बिक्री गर्न सकिए पनि त्यसतर्फ कसैले ध्यान पुयाउन सकेका छैनन्। कारखानाको कुल सम्पत्तिको मूल्यांकन १० अर्ब ५९ करोड गरिएको हो।"
मन्त्रिपरिषद विस्तारबारे प्रधानमन्त्री ओली र अध्यक्ष दाहालबीच भेटवार्ता,काठमाडौं : नेकपा एमालेका अध्यक्ष एवं प्रधानमन्त्री केपी शर्मा अोली र नेकपा (माओवादी केन्द्र) का पुष्पकमल दाहाल प्रचण्ड' बीच आज भेटवार्ता भएको छ।मन्त्रिमण्डल विस्तार एवं पार्टी एकता प्रकियाबारे दुई नेताबीच प्रधानमन्त्री निवास बालुवाटारमा भेटवार्ता भएको हो। भेटावार्ता जारी रहेको र त्यसलगत्तै दुई दलको संगठन तथा राजनीतिसम्बन्धी कार्यदलको बैठक बस्ने प्रधानमन्त्रीका प्रेस संयोजक चेतन अधिकारीले जानकारी दिए। कुन दलले कुन कुन मन्त्रालय लिने भन्ने विषयमा उनीहरुबीच छलफलको निष्कर्ष निस्केपछि संभवत आजै मन्त्रिपरिषद विस्तार हुनेछ।यही फागुन ३ गते नयाँ सरकार गठन भएपनि हाल मन्त्रिपरिषदमा प्रधानमन्त्रीबाहेक एमालेका दुई सदस्य मात्र छन्। माओवादी केन्द्रले पार्टी एकता प्रक्रियाले मूर्तरुप लिएपछि आफू सरकारमा जाने भनेपछि यही फागुन ७ गते पार्टी एकताको सातबुँदे प्रारम्भिक आधारमा सहमति भएको थियो।रासस
"प्रतिनिधिसभामा जेठा महिन्द्र, राष्ट्रियसभामा तारादेवी","काठमाडौं : महन्थ ठाकुरभन्दा ५ वर्षले जेठा राजपा नेता महिन्द्र रायले प्रतिनिधिसभाका सांसदहरूलाई सपथ गराउने भएका छन्। नयाँ संविधानप्रति असन्तुष्टी राख्दै आएको राजपाका नेताले प्रधानमन्त्री केपी ओली, कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल, माधव नेपाल, झलनाथ खनाल, सुवास नेम्बाङलगायत नेताहरूले सपथ लिने निश्चित भएको छ। सभामुख निर्वाचित नभएसम्म ज्येष्ठ सदस्यले अरु सांसदलाई सपथ गराउने र प्रतिनिधिसभाको सभामुखको हैसियतमा काम गर्ने संवैधानिक व्यवस्था छ। संसद् सचिवालयका अधिकारीहरूले राजपा नेता महन्थ सबैभन्दा जेठा सदस्य हुनसक्ने अनुमान गरेका थिए। तर निर्वाचन आयोगले महन्थभन्दा महिन्द्रको उमेर ५ वर्ष बढी भएको भन्दै विवरण पठाएपछि सचिवालयका कर्मचारी पनि अचम्भित बनेका थिए। उनीहरूले रायको नागरिकता मागेर आयोगले पठाएको विवरण चेक गरेका थिए। नागरिकताअनुसार महेन्द्र ८० वर्ष पुगेको पुष्टि भएपछि सचिवालयले उनलाई जेष्ठ सदस्यको सपथ लिन र सभामुखको हैसियतमा काम गर्नुपर्ने जानकारी गराएका छन। महन्थको उमेर ७५ वर्ष छ। आयोगको विवरणसँग उहाँ (महिन्द्र) को नागरिकता भिडाउँदा मेल खायो र उहाँ नै ज्येष्ठ सदस्य भएको प्रमाणित भयो, सचिवालयका सहसचिव कृष्णहरि खडकाले भने, सभामुखको चयन नभएसम्म उहाँले नै सभामुखको पनि भूमिका निर्वाह गर्नुहुन्छ। जेठा सदस्यले राष्ट्रपतिबाट सपथ लिइसकेपछि अरु सदस्यलाई सपथ गराउनुपर्छ। फागुन २१ गते संसद् अधिवेशन आह्वान भइसकेकाले सचिवालयले एक दिनअघि सांसदहरूको सपथ गराउने तय गरेको छ। सचिवालयका प्रवक्ता भरतराज गौतमका अनुसार फागुन २० गते संसद् भवन नयाँ बानेश्वरमा ४ बजे प्रतिनिधिसभा र ५ बजे राष्ट्रियसभाका सांसदको सपथ गराउने कार्यक्रम तय भएको छ। संविधानको धारा ८८ मा संघीय संसद्को प्रत्येक सदस्यले सदन वा त्यसको कुनै समितिको बैठकमा पहिलोपटक भाग लिनुअघि संघीय कानुनबमोजिम सपथ लिनुपर्ने व्यवस्था गरेको छ। कांग्रेसकी तारादेवी भट्ट राष्ट्रियसभामा जेठी सदस्य भएकी छन्। एमालेका हरिचरण सिवाकोटी र तारादेवीको उमेर समान ६९ वर्ष रहे पनि महिनाले तारादेवी जेठी सदस्य देखिएकी हुन्। तीन महिनाले उहाँ (तारादेवी) जेठी देखिनुभयो, सहसचिव खडकाले भने। तारादेवीले पनि राष्ट्रपतिबाट सपथ लिएपछि राष्ट्रियसभाका अन्य सांसदलाई सपथ गराउनुपर्छ। संविधानले पहिलो बैठक बसेको १५ दिनभित्र प्रतिनिधिसभाले सभामुख र उपसभामुख तथा राष्ट्रियसभाले अध्यक्ष र उपाध्यक्ष चयन गरिसक्नुपर्छ। वाम गठबन्धनले प्रतिनिधिसभाका सभामुखउपसभामुख र राष्ट्रियसभाका अध्यक्षउपाध्यक्षबारे छलफल चलाए पनि कसलाई बनाउने निर्णय गरिसकेका छैनन्। दुवै सदनमा वाम गठबन्धनको स्पष्ट बहुमत रहेकाले उनले नै चार वटै पद जित्ने निश्चित छ। प्रतिनिधिसभाको सभामुख र उपसभामुखमध्ये एक जना महिला र फरक फरक दलबाट हुनुपर्ने व्यवस्था छ। राष्ट्रियसभामा अध्यक्ष वा उपाध्यक्षमध्ये एक जना महिला हुनुपर्ने संवैधानिक व्यवस्था छ।"
मन्त्री बन्दै बीना मगर,"धनगढीः प्रदेश नम्बर ७ बाट नेकपा माओवादी केन्द्रकी एक्ली महिला सांसद बीना मगर मन्त्री बन्ने भएकी छन् । नेकपा माओवादी केन्द्रका सात नम्बर प्रदेश ईन्चार्ज लेखराज भट्टले बिहीबार खुमलटार पुगेर पार्टी अध्यक्ष पुष्पकमल दाहाल प्रचण्डसमक्ष बीनाको नाम केपी ओली नेतृत्वको सरकारमा मन्त्रीका लागि सिफारिस गरेका हुन् । कञ्चनपुर निर्वाचन क्षेत्र नं १ बाट वाम विजयी भएकी मगर प्रदेश नं ७ बाट प्रतिनिधि सभामा प्रतिनिधित्व गर्ने एक्ली महिला पनि हुन् । माओवादीको भागमा परेका सात मन्त्रालयमध्ये प्रदेश ७ बाट भट्ट नै मन्त्री बन्ने चर्चा चलिरहेको थियो । तर उनले बीनाको नाम प्रदेश ७ बाट मन्त्रीका लागि पार्टी अध्यक्षकहाँ सिफारिस गरेका हुन् । नेकपा माओवादी केन्द्र प्रदेश नम्बर ७ का प्रचार प्रसार प्रमुख ओमविक्रम भाटले बीनाको नाम यो प्रदेशबाट सिफारिस गरिएको बताए । प्रदेश सातको मन्त्रिपरिषद्का पनि महाकालीबाट पार्टीका एकजना पनि मन्त्री बनेका थिएनन् । दुवै मन्त्री साविकको सेति अञ्चलबाट परेका थिए, भाटले भने, साविकको महाकालीबाट कोही पनि मन्त्री नबनेको अवस्थामा संघीय मन्त्रिपरिषद्मा सात नम्बर प्रदेबशबाट बीनालाई मन्त्री बनाउने प्रस्ताव अध्यक्षकहाँ गरेका हौँ । कैलाली निर्वाचन क्षेत्र नं ५ बाट उठेकी आरजु राणा देउवा र कैलालीकै निर्वाचन क्षेत्र नं १ बाट प्रतिस्पर्धामा रहेकी वाम गठबन्धनकी उम्मेदवार गरिमा शाह पराजित भएपछि बीनामात्रै प्रदेश ७ बाट प्रतिनिधि सभामा विजयी भएकी एक मात्र महिला सांसद हुन् । प्रदेश सभामा पनि साविकको महाकाली अञ्चलबाट माओवादीले कसैलाई मन्त्री नबनाएकाले संघीय मन्त्रिपरिषद्मा उनी पर्ने पक्का पक्की रहेको भाटको भनाइ छ । दशवर्षे जनयुद्धका क्रममा २७ महिने हिरासत जीवन बिताएकी मगरले निर्वाचनकै प्रचारप्रसारका क्रममा पति एवम् नेकपा माओवादी केन्द्रका अध्यक्ष प्रचण्डका छोरा प्रकाश दाहालको असामयिक निधन हुँदासमेत प्रचारप्रसार गर्न नसकेको अवस्थामा भारी मतले विजयी भएकी थिइन् । संविधानसभाको निर्वाचनमा झिनो मतअन्तरले पराजित भएकी उनी यो पटक भने भारी मतले विजयी भइन् । कञ्चनपुरको निर्वाचन क्षेत्र नं १ मा वाम गठबन्धनबाट नेकपा माओवादी केन्द्रको उम्मेदवार भई ३८ हजार ४६८ मत ल्याई मगर विजयी भएकी थिइन् । उनका निकटतम प्रतिद्वन्द्वी नेपाली कांग्रेसका दिवानसिंह विष्टले १९ हजार २१९ मत ल्याएका थिए । विष्टलाई मगरले १९ हजार २४९ मतको फराकिलो अन्तरले पराजित गरेकी हुन् ।"
फोरमलाई सरकारमा सहभागी हुन एमालेको आग्रह,"काठमाडौं : एमालेले मधेसी र मधेसवादी दलको संविधान संशोधनको माग सम्बोधन गर्न पहिलो पटक बुधबार संघीय फोरमका नेताहरूसँग सरकारमा सहभागी हुन आग्रह गरेको छ। एमालेले राजपाका नेताहरूसँग पनि सरकारमा सहभागी हुन अनौपचारिक आग्रह गर्दै आएको छ। सिंहदरबारस्थित एमाले संसदीय दलको कार्यालयमा संघीय फोरमसँग भएको बैठकमा एमालेले सरकारमा सहभागी हुन प्रस्ताव राखेको र आफूहरूले संविधान संशोधन नभइ सरकारमा सहभागी हुन सम्भव नभएको बताएको जानकारी फोरमका सहअध्यक्ष राजेन्द्र श्रेष्ठले दिए। उनले भने, संविधान संशोधनसम्बन्धमा एमाले खुला हुन खोजेको पायौं। संविधान जारी भएपछिका २९ महिनाको अभ्यासमा तपार्इंहरू असफल भएको स्वीकार्दै संशोधनका लागि अघि बढ्ने हिम्मत गर्नुहोस् भनेर फोरमले एमालेसँग आग्रह गरेको थियो। एमालेले संशोधनको आवश्यकता र औचित्य हेरेर अघि बढ्ने भएकाले सरकारमा तपार्इंहरूको सहभागिता आवश्यक ठान्छौं भन्ने धारणा राखेको स्रोतले बतायो। वाम गठबन्धनबीच पार्टी एकताका लागि सातबुँदे सहमति हुँदै गर्दा सोमबार राति प्रधानमन्त्री निवास पुगेका संघीय फोरमका अध्यक्ष उपेन्द्र यादवसँग प्रधानमन्त्री केपी ओली र माओवादी केन्द्रका अध्यक्ष पुष्पकमल दाहालले केहीबेर गोप्य मन्त्रणा गरेका थिए। नेतात्रयबीच भएको गोप्य मन्त्रणा पनि फोरम र राजपालाई सत्तामा आउने वातावरण तयार पार्नका लागि भएको दाबी स्रोतले गरेको छ। यसैबीच महन्थ ठाकुरसँग प्रधानमन्त्री ओली र माओवादी अध्यक्ष दाहालले सम्पर्क गरिरहेका छन् भने केही दिनअघि राजपाका नेताद्वय वृषेशचन्द्र लाल र सर्वेन्द्रनाथ शुक्लासँग एमालेका नेताद्वय सुवास नेम्वाङ र अग्नी खरेलले प्रारम्भिक छलफल गरेका थिए। एमाले नेताहरू वाम गठबन्धनलाई मधेसवादी दलको समेत सहयोग रहेको प्रमाणित गर्न सरकारमा सामेल हुन प्रस्ताव राखेको राजनीतिक विश्लेषक बताउँछन्। मधेसवादी दल भने स्थानीय तह, प्रदेशसभा र संघीय संसद्मा पाएको मतको सम्मानका लागि संविधान संशोधनबिना सरकारमा सामेल हुन सक्ने परिस्थिति नभएको धारणा राख्छन्। शीर्षस्तरमा वार्ता गर्दै अघि बढौं : महासचिव यादव संघीय फोरमका महासचिव रामसहाय यादवले संविधान संशोधनबिना सरकारमा सहभागिताको प्रश्न नहुने भन्दै शीर्ष नेतृत्वबीच परामर्श गरी कार्यदलको गठन गरी त्यसमार्फत अघि बढ्न उपयुक्त हुने बताए। उनले भने, पहिलो पटक एमाले संशोधनका पक्षमा सकारात्मक देखिएको छ। शीर्ष तहमा कुरा राख्दै हामी अघि बढ्छौं। एमालेका नेता सुवास नेम्बाङले फोरम र राजपाले उठाउँदै आएको संविधान संशोधनमा छलफल गर्दै सकारात्मक ढंगले अघि बढ्न एमाले तयार रहेको बताए। एमालेका तर्फबाट बैठकमा सचिव प्रदीप ज्ञवाली पनि सहभागी थिए।"
संघीय समाजवादी फोरम सरकारमा सहभागी हुँदै,"काठमाडौं : संघीय समाजवादी फोरम नेपालले प्रधानमन्त्री केपी शर्मा ओली नेतृत्वको वाम गठबन्धन सरकारमा सहभागी हुने संकेत देखाएको छ। उक्त दलले संविधान संशोधनको मूल मुद्दा सुनिश्चित भए वर्तमान सरकारमा सहभागी हुने आशय पनि व्यक्त गरेको छ। सरकारमा सहभागिताबारे पछिल्ला दिनमा चलिरहेका विभिन्न चरणका छलफल सकारात्मक भए पनि सहभागिताको अझै टुंगो लागेको छैन। सरकारमा सहभागी हुने सम्बन्धमा बुधबार भएको दुई पक्षीय छलफल निकै सकारात्मक भएपनि संविधान संशोधनको विषय राजनीतिक निर्णयकै रुपमा अगाडि आए अझ विश्वासको वातावरण बन्ने फोरमको बुझाइ छ। सरकारमा सहभागी हुनेबारे पछिल्लो चरणमा शृंखलाबद्ध छलफल भएको र ती छलफल सकारात्मकढंगले अघि बढेको समाजवादी फोरमका अध्यक्ष उपेन्द्र यादवले बताए। संविधान संशोधनको विषयमा प्रधानमन्त्री ओलीको आधिकारिक धारणा सार्वजनिक भए सरकारमा आफूहरू पनि सामेल हुने उनको भनाइ छ। सरकारमा सहभागिताबारे हिजोदेखि प्रारम्भिक छलफल शुरु भएको छ। हाम्रो मुख्य मुद्दा संविधान संशोधन नै हो यसमा राजनीतिक निर्णय र समझदारी भई कार्यान्वयन गर्ने अवस्था देखिए सरकारलाई सहयोग गर्छौं, अध्यक्ष यादवले भने। विगतमा भएका समझदारी कार्यान्वयन नहुने अवस्था रहने हो भने बेइमानीपूर्ण हुने र त्यस्तो सम्झौताको औचित्य नहुने समाजवादी फोरमको धारणा छ। संविधान संशोधनबारे राजनीतिक समझदारी भएको खण्डमा तपाईहरु सरकारमा जान सहमत हुनुहुन्छ भन्ने जिज्ञासामा अध्यक्ष यादवले आफूहरूले उठाएका मुद्दामा इमान्दारी भए सरकारमा जाने नत्र बाहिर बसेर पनि सरकारलाई समर्थन गर्ने उल्लेख गरे। विगतमा सत्तामा जानका लागि फोस्रो सहमति गरेर सत्ताको भर्याङ बनेका थुप्रै उदाहरण छन् तर अबको सम्झौतामा इमान्दारी हुन जरुरी छ सरकारको अंशियार नभए पनि बाहिरबाट सरकारलाई सहयोग गर्नसक्छौँ सहभागिताका लागि संशोधनका मुद्दामा स्पष्ट हुनुपर्छ, उनले भने। समाजवादी फोरमले संविधान जारी भएदेखिनै केही मुद्दामा असन्तुष्टि व्यक्त गर्दै आएको छ। उक्त दलले संविधान संशोधनअन्तर्गत, प्रदेश संरचना, नागरिकताका सवालमा मधेशी जनताको भावना सम्बोधन हुनुपर्ने अडान लिएको छ। राजपा पनि सकारात्मक वाम गठबन्धनका तर्फबाट एक साताअघि प्रधानमन्त्री बन्नुभएका एमाले अध्यक्ष ओलीले सरकारमा मधेश केन्द्रित राजनीतिक दललाई सहभागिता गराउनेबारे विभिन्न पहल गरिरहेका छन्। कतिपय अनौपचारिक तवरबाट भएका छलफलमा समाजवादी फोरम मात्र हैन राष्ट्रिय जनता पार्टी (राजपा) का शीर्ष नेतासँग पनि छलफल भएको बताइएको छ। राजपाका अध्यक्षमण्डलका सदस्य शरतसिंह भण्डारीले केपी ओली नेतृत्वको सरकारमा सहभागी हुनेबारे अनौपचारिक छलफल भइरहेको बताए। सरकारमा जाने नजाने सम्बन्धमा छलफल चलिरहेका छन् हाम्रो कुरा स्पष्ट छ संविधान संशोधन हुनुपर्यो त्यसमा पछिल्लोपटक एमालेले लचकता देखाएको हुनाले हामी पनि सकारात्मक नै छौँ, उनले भने। यता सत्ता नेतृत्वकर्ता दल नेकपा (एमाले) का पोलिटब्यूरो सदस्य विष्णु रिमालले गठबन्धन सरकार विकासनिर्माण र समृद्धिको दिशामा अघि बढ्ने भएकाले यो प्रक्रियामा आउन चाहने सबै राजनीतिक दललाई सरकारमा सामेल गर्न ढोका खुल्ला रहेको बताए। निर्वाचनताका एमाले र नेकपा (माओवादी केन्द्र) को गठबन्धनले संयुक्त घोषणापत्र जारी गरेको र त्यसलाई पाँच वर्षभित्र कार्यान्वयन गर्नुपर्ने अवस्था भएकाले उक्त घोषणपत्रमा सहमत भई देश विकासमा लाग्ने शक्तिलाई सँगै लैजाने चाहना आफूहरुको भएको उल्लेख गरे। पहिला संक्रमणकालमा सम्झौता बाध्यता हुन्थ्यो अहिले पाँच वर्षका लागि जनमत पाएको छ त्यसैले सरकार सञ्चालनमा कुनै समस्या भएन भरसक सबैलाई आउनुस् भनेर आह्वान गरिएकै छ, उनले भने। रासस"
वाम एकतालाई पूर्णता दिन बालुवाटारमा दुई कार्यदलको संयुक्त बैठक,"काठमाडौं : पार्टी एकताका लागि एमाले र माओवादी केन्द्रले गठन गरेका दुईवटा कार्यदलको संयुक्त बैठक प्रधानमन्त्री निवास बालुवाटारमा सुरु भएको छ। दस्तावेज तयार गर्न गठन गरेको विधान मस्यौदा तथा संगठनात्मक कार्यदल र प्रतिवेदन मस्यौदा कार्यदलको संयुक्त बैठक बालुवाटारमा सुरु भएको प्रधानमन्त्री केपी शर्मा ओलीका प्रेस संयोजक चेतन अधिकारीले जानकारी दिए। फागुन ७ गते एमालेमाओवादीले एकीकृत पार्टी सञ्चालन गर्न दुई छुट्टाछुट्टै कार्यदल गठन गरेका थिए। एकीकृत पार्टीको अन्तरिम राजनीतिक प्रतिवेदन तयार पार्न ९ सदस्यीय समिति गठन भएको थियो। समितिमा माधव नेपाल, भीम रावल, प्रदीप ज्ञवाली, रघुजी पन्त, नारायणकाजी श्रेष्ठ, देव गुरुङ, शक्ति बस्नेत, पम्फा भुसाल र देवेन्द्र पौडेल छन्। त्यस्तै, अन्तरिम विधान र संगठनात्मक ढाँचा तयार पार्न सात सदस्यीय कार्यदल गठन भएको थियो। कार्यदलमा रामबहादुर थापा, ईश्वर पोखरेल, वर्षमान पुन, सुरेन्द्र पाण्डे, वेदुराम भुसाल, रघुवीर महासेठ र गिरिराजमणि पोखरेल छन्।"
सरकारमा दुईतिहाइको कसरत : मन्त्री आकांक्षी मिलाउन सकस,"काठमाडौं : प्रधानमन्त्री केपी ओलीले एक सातासम्म मन्त्रिमण्डल विस्तार गर्न सकेका छैनन्। प्रधानमन्त्री नियुक्त भएकै दिन गठित तीन सदस्यीय मन्त्रिमण्डललाई उनले सम्भवतः आजै (बिहीबार) विस्तार गर्ने योजना बनाएका छन्। एमाले अध्यक्ष ओली माओवादी केन्द्रको साथ लिएर फागुन ३ मा प्रधानमन्त्री बनेका थिए। त्यसयता सरकार गठनका लागि तयारी गरे पनि मन्त्रालयको भागबन्डा, संख्या र आकांक्षीको दबाबका कारण उनलाई सकस परिरहेको छ। प्रधानमन्त्री ओली सकभर उपेन्द्र्र यादव नेतृत्वको संघीय फोरमलाई समेत सहभागी गराई दुईतिहाइको सरकार सञ्चालनको कसरतमा छन्। त्यसका लागि उनले निर्वाचन परिणाम आएदेखि नै यादवलाई प्राथमिकता दिइरहेका छन्। सोमबार माओवादी अध्यक्ष पुष्पकमल दाहाल र उनले प्रधानमन्त्रीको सरकारीनिवास बालुवाटारमै यादवलाई बोलाई सरकारमा आउन संयुक्त आग्रह मात्रै गरेनन्, बुधबार दुई पार्टीका प्रतिनिधिबीच औपचारिक छलफल नै गराएर सरकारमा आउन प्रस्ताव राखेका छन्। सरकार विस्तारमा उपेन्द्रको पार्टीको निर्णयसमेत ओली अहिले पर्खेर बसेका छन्। यादवले सकारात्मक प्रतिक्रिया दिए मन्त्रिपरिषद्को संख्या केही तलमाथि गरेरै भए पनि सरकारमा ल्याउने तयारीमा ओली रहेको प्रधानमन्त्रीनिकट स्रोतले जनाएको छ। केन्द्रमा २५ वटासम्म मन्त्रालय बनाउन सकिने संवैधानिक व्यवस्था छ तर सरकारले नै बनाएको प्रशासनिक सुधार आयोगका अध्यक्ष काशीराज दाहालको कार्यदलले १५ र सामान्य प्रशासन मन्त्रालयले १८ वटासम्म मन्त्रालय बनाउन सकिने प्रस्ताव गरेको छ। प्रधानमन्त्री ओली र दाहालबीच १९ सदस्यीय मन्त्रिमण्डल बनाउने विषयमा करिबकरिब समझदारी जुटेको छ। ओलीदाहालबीच बुधबार बालुवाटारमा भएको वार्तामा पनि मन्त्रालय संख्या र भागबन्डाका विषयमा कुराकानी भएको ओलीका प्रेस संयोजक चेतन अधिकारीले जानकारी दिए। त्यसलगत्तै दुवै नेताले राष्ट्रपतिसँग पनि संवाद गरेका थिए। कसका अप्ठ्यारा के ? माओवादीभित्र मन्त्री बन्ने आकांक्षीको सूची लामै छ। आकांक्षीको सूची बढ्ने मात्र होइन, सरकारमा पठाउन खोजिएका नेताहरूले पार्टीको भागमा पर्ने प्रभावशाली मन्त्रालयमै मात्रै आँखा लगाउन थालेका कारण पनि मन्त्रीहरूको विषयमा माओवादी टुंगोमा पुग्न सकेको छैन। एमालेका दुई र माओवादीका दुई जना राखेर ओलीले बुधबार दोस्रो चरणमा मन्त्रिमण्डल विस्तार गर्ने चर्चा चलेपछि बिहानै आकांक्षीहरू दाहालनिवास खुमलटार पुगेका थिए। एक्कासि नेताहरू ओइरिएपछि उनले सरकारमा सहभागिताका विषयमा अनौपचारिक छलफल गरेका थिए। छलफलक्रममा दाहालले सरकारको नेतृत्व पार्टीका तर्फबाट रामबहादुर थापाले गर्ने संकेत गरेका थिए। आकांक्षी को को ? माओवादी : रामबहादुर थापा, वर्षमान पुन, अग्नि सापकोटा, जनार्दन शर्मा, पम्फा भुसाल, मातृका यादव, देव गुरुङ, हितबहादुर तामाङ, देवेन्द्र पौडेल, चक्रपाणि खनाल, शक्ति बस्नेत, लेखराज भट्ट, शशि श्रेष्ठ, जयपुरी घर्ती, सुरेश राई, राम कार्की। एमाले :ईश्वर पोखरेल, प्रदीप ज्ञवाली, योगेश भट्टराई, भीम रावल, सुरेन्द्र पाण्डे, छविलाल विश्वकर्मा, रवीन्द्र अधिकारी, भानुभक्त ढकाल, प्रेम आले, रघुवीर महासेठ, लीलानाथ श्रेष्ठ। फ्लोरबाट निर्णयका रूपमा नआए पनि थापाकै नेतृत्वमा सरकारमा जाने गरी निर्णय आउने देखिन्छ, माओवादी नेता अग्निप्रसाद सापकोटाले अन्नपूर्णसँग भने। उनले मन्त्रालयको बाँडफाँट, उपेन्द्रको सरकारमा सहभागितालगायत विषयमा कुराकानी जारी रहेकाले बुधबार निर्णय हुन नसकेको बताए। मन्त्रालय बाँडफाँट टुंगिनसकेको, उपेन्द्रजीहरूलाई पनि सरकारमा सहभागी गराउन पहल भइरहेको र हाम्रैभित्र पनि कोको मन्त्री बन्ने भन्ने विषय टुंगोमा पुगिनसकेका कारण विस्तार हुन नसकेको हो, उनले भने, बिहीबार दिनभर होमवर्क गरेर साँझसम्म भए पनि विस्तार हुन्छ होला। माओवादीबाट मन्त्रीको टुंगो कार्यालयले लगाउनेछ। कार्यालयमा अहिले दाहाल, वरिष्ठ नेता नारायणकाजी श्रेष्ठ र रामबहादुर थापा मात्रै छन्। आकांक्षी स्वाभाविक रूपमा हुन्छन् नै तर यो विषयमा कार्यालयले टुंगो लगाउँछ, माओवादीका अर्का नेता हरिबोल गजुरेलले भने, प्रधानमन्त्रीसँगको सल्लाहका आधारमा कार्यालयले टुंगो लगाउँछ। माओवादीमा रामबहादुर थापा, वर्षमान पुन, अग्नि सापकोटा, जनार्दन शर्मा, पम्फा भुसाल, मातृका यादव, देव गुरुङ, हितबहादुर तामाङ, देवेन्द्र पौडेल, चक्रपाणि खनाल, शक्ति बस्नेत, लेखराज भट्ट, शशि श्रेष्ठ, जयपुरी घर्ती, सुरेश राई, राम कार्कीलगायत आकांक्षी छन्। एमालेमाओवादीबीच अर्थ एमाले र गृह माओवादीले लिने गरी समझदारी भएका कारण गृहमा माओवादीभित्रै आकांक्षी बढी देखिएका हुन्। जसकारण अध्यक्ष दाहालसमेत प्रेसरमा छन्। गृहमा सरकारको नेतृत्व गर्ने तयारीमा रहेका थापा र वर्षमान पुनको बढी जोड देखिन्छ। दाहाल थापाको नेतृत्वमा वर्षमानलाई पनि सरकारमा पठाउन चाहन्छन् तर दुवैको गृहमा दाबी रहेका कारण उनलाई निर्णयमा पुग्न अप्ठ्यारो परिरहेको छ। एमाले स्रोतका अनुसार एमालेले अर्थसहित पर्यटन र सञ्चार मन्त्रालय पाउनेछ। जनसंख्या तथा वातावरण र महिला बालबालिका मन्त्रालय यसअगाडि नै लालबाबु पण्डित र थममाया थापाले पाइसकेका छन्। अर्थ ईश्वर पोखरेल, पर्यटन प्रदीप ज्ञवाली र सञ्चार योगेश भट्टराईलाई दिने तयारीमा ओली रहेको एमाले स्रोत बताउँछ। ओलीले ईश्वरलाई प्रभावशाली मन्त्रालय दिने गरी अन्य मन्त्रीको नामको तयारी गर्न जिम्मेवारी दिएको एमाले स्रोत बताउँछ। एमालेमा पोखरेल, भीम रावल, सुरेन्द्र पाण्डे, प्रदीप ज्ञवाली, छविलाल विश्वकर्मा, रवीन्द्र अधिकारी, योगेश भट्टराई, भानुभक्त ढकाल, प्रेम आले मन्त्री बन्ने चर्चा छ। तर, एमाले महासचिव ईश्वर पोखरेल बिहीबार बिहानसम्म मन्त्रीको टुंगो लाग्न बताउँछन्। प्रधानमन्त्रीसँग परामर्श गरेर मन्त्रालय र आकांक्षीका नाम सम्भवतः बिहीबार बिहानसम्म टुंग्याउँछौं, उनले भने। एमालेमा मधेसबाट रघुवीर महासेठ र लीलानाथ श्रेष्ठमध्ये एकलाई प्रभावशाली मन्त्री बनाउन प्रदेश २ का एमाले सांसदले प्रधानमन्त्रीलाई दबाब दिएका छन्। मंगलबार मात्रै उनीहरूले ओलीलाई बालुवाटारमा भेटेर दबाब दिएको एमाले प्रदेश २ का इन्चार्ज सत्यनारायण मण्डलले बताए। प्रदेश २ मा एमाले कमजोर बनेको, पार्टीको प्रभाव बढाउन र राजनीतिक सन्तुलन मिलाउन पनि हामीले मन्त्री र शक्तिशाली मन्त्रालयमा दाबी गरेका हौं, मण्डलले अन्नपूर्णसँग भने।"
कांग्रेसले डाक्यो संसदीय दल बैठक,"काठमाडौं : कांग्रेसले संसदीय दलको बैठक आह्वान गरेको छ। कांग्रेसले फागुन १२ गते संसदीय दलको कार्यालयमा बिहान ९ बजे बैठक बोलाएको पार्टीका मुख्यसचिव कृष्णप्रसाद पौडैलले बताए। कांग्रेसले बुधबार दिउँसो बिहीबार कार्यसम्पादन समितिको बैठक बोलाएको सूचना जारी गरेको थियो तर साँझ कार्यसम्पादन समिति बैठक स्थगित गर्दै आउँदो १२ गते संसदीय दलको पहिलो बैठक आह्वान गरेको छ। प्रतिनिधिसभामा कांग्रेसको ६३ सिट र राष्ट्रियसभामा १३ सिट छ। पहिलो बैठकले संसदीय दलको विधानमा परिमार्जन गर्नुका साथै संसदीय दलको नेता चयन प्रक्रियासम्बन्धमा छलफल गर्ने मुख्यसचिव पौडैलले बताए। अहिलेको संसदीय दलको विधान संविधानसभाअनुसार भएकाले परिमार्जन गर्नु आवश्यक छ। आउँदो शनिबार बस्ने पहिलो बैठकले विधान परिमार्जन गरेपछि मात्र संसदीय दलको नेता चयनको बाटो खुल्ने पौडैले बताए। राष्ट्रपति विद्यादेवी भण्डारीले संसद् बैठक २१ गते आह्वान गरेपछि कांग्रेसले संसदीय दलको बैठक डाकेको छ। संघीय सदनको बैठक आह्वानसँगै कांग्रेसमा संसदीय दलको नेता चयनबारे चर्चा सुरु भएका बेला पार्टीले संसदीय दलको पहिलो बैठक बोलाएको छ। सभापति शेरबहादुर देउवा पक्षका सांसदको संख्या धेरै छ। पौडेल समूहबाट देउवालाई चुनौती दिन नेता प्रकाशमान सिंहले सार्वजनिक घोषणा गरिसकेका छन्। मुख्यसचिव पौडेलले संसदीय दलको पहिलो बैठकमा विधान परिमार्जनसँगै ससंदीय दलको नेताबारे छलफल हुन सक्ने बताए। उनले भने, संसदीय दलको नेता चयन अलि पछि नै हुनेछ। पहिलो बैठकले संसदीय दलको विधान परिमार्जन गर्नुका साथै संसदीय दलको नेता चयन प्रक्रियासम्बन्धमा छलफल गर्ने मंगलबार पार्टी कार्यालयमा आयोजित पत्रकार सम्मेलनमा कांग्रेस प्रवक्ता विश्वप्रकाश शर्माले सांसदहरूले सपथ लिइसकेपछि मात्र संसदीय दलको नेता चयन गरिने बताएका थिए। कांग्रेसमा पौडेलसहित अन्य समूहहरूले चुनावमा पार्टीको लज्जास्पद पराजयपछि सभापति देउवाभन्दा अरु नै नेतालाई संसदीय दलको नेता बनाउँदा सकारात्मक सन्देश जाने दाबी गर्दै आएका छन्। देउवा नै संसदीय दलको नेता बन्ने लगभग निश्चितजस्तै रहेको उनी निकटस्थले बताउने गरेका छन्। महामन्त्री शंशाक कोइरालाले आफूलाई समर्थन गरे सर्वसम्मत संसदीय दलको नेता बन्ने इच्छा देउवासँग सार्वजनिक रूपमा प्रकट गरेका छन्। सर्वसम्मत नभए आफू देउवासँग प्रतिस्पर्धामा नउत्रनेसमेत कोइरालाले जनाएका छन्। देउवाले कोइरालालाई समर्थन नगरे पौडेलसहित अन्य समूहले नेता सिंहलाई संसदीय दलको उम्मेदवार बनाउने गृहकार्य थालिसकेका छन्।"
मन्त्री छान्न माओवादी हेडक्वाटर बैठक खुमलटारमा,"काठमाडौं : नेकपा (माओवादी केन्द्र)को हेडक्वाटर बैठक बस्दै छ । दिउँसो ४ बजेपछि बैठक बस्न लागेको प्रवक्ता पम्फा भुसालले जानकारी दिइन् । अध्यक्ष पुष्पकमल दाहाल प्रचण्ड निवास खुमलटारमा बैठक बस्दै छ । बैठकले केपी शर्मा ओली नेतृत्वको सरकारमा सहभागी हुने मन्त्रीको नाम टुंगो लगाउने छ । माओवादीबाट रामबहादुर थापा, वर्षमान पुन, अग्नि सापकोटा, जनार्दन शर्मा, पम्फा भुसाल, मातृका यादव, देव गुरुङ, हितबहादुर तामाङ, देवेन्द्र पौडेल, चक्रपाणि खनाल, शक्ति बस्नेत, लेखराज भट्ट, शशि श्रेष्ठ, जयपुरी घर्ती, सुरेश राई, राम कार्की, बिना मगर लगायत मन्त्री बन्ने चर्चामा छन् । ओली सरकारमा १८ जना मात्र मन्त्री बनाउने सहमति एमाले र माओवादीले यसअघि नै गरिसकेका छन् । माओवादीको भागमा सातजना मात्र मन्त्री परेपछि मन्त्री छान्न सकस परेको छ ।"
नयाँ एजेन्डा बनाउँदै नयाँ शक्ति,"बुटवल : नयाँ शक्ति पार्टी नेपालको आगामी कार्यदिशा तय गर्ने संघीय परिषद्को विस्तारित बैैठक लुम्बिनीमा सुरु भएको छ। बैठकले अबको राजनीतिक कार्यदिशा, सांगठनिक स्वरूप, आर्थिक एजेन्डा तथा महाधिवेशनको मिति तय गर्नेछन्। आगामी ५ वर्षको राजनीति कार्यदिशा तय गर्न पार्टीका संयोजक डा बाबुराम भट्टराईले बैठकमा प्रतिवेदन पेस गरेका छन्। सोही प्रतिवेदनमा रहेर आगामी कार्यदिशा तय गर्ने नयाँ शक्तिका महाधिवेशन आयोजक समितिका सदस्य मनिकर कार्कीले जानकारी दिए। बैठक उद्घाटन गर्दै संयोजक डा भट्टराईले पुराना राजनीतिक दलबाट मुलुकले निकास पाउन नसक्ने दाबी गरे। नयाँ विचारसाथ अगाडि बढ्न नसके मुलुक थप संकटमा फस्ने उल्लेख गर्दै संयोजक भट्टराईले नयाँ विचारसाथ अगाडि बढ्न जरुरी रहेको दाबी गरे। मुलुकका दुई ठूला राजनीतिक दल नेपाल कम्युनिस्ट पार्टी र नेपाली कांग्रेसलाई कोकाकोला र पेप्सीकोलाको संज्ञा दिँदै यी दुवै काम नलाग्ने बताए। देशमा कांग्रेस र कम्युनिस्ट कोकाकोला र पेप्सीकोलाजस्ता ब्रान्ड बनेर बसेका छन्। कोकाकोला वा पेप्सी कुनैले पनि मानव शरीरलाई हित गर्दैन, भट्टराईले भने, हामीले जनतालाई हित हुने नयाँ पेय पदार्थ दिनुपर्छ। संयोजक भट्टराईले भर्खर सम्पन्न चुनावमा पुराना राजनीतिक शक्तिले जित हासिल गरे पनि उनीहरूले देशलाई निकास दिन नसक्ने दाबी गरे। केही वर्ष सत्तामा हालीमुहाली गरे पनि उनीहरूले मुलुकलाई दुर्घटनामा पार्ने खतरा रहेको उनको दाबी छ। भट्टराईले कांग्रेस र कम्युनिस्टको सट्टा नयाँ विचारसहित तेस्रो धु्रव खडा गर्ने बताए। डाक्टरले मात्र क्यान्सर रोग पत्ता लगाउन सक्छ, सामान्य आँखा र सामान्य व्यक्तिले देख्न र पत्ता लगाउन सक्दैन। मैले देखिरहेको छु यी दलले मुलुकलाई पार लगाउँदैन, नेता भट्टराइले भने, यी दुई पार्टीले गर्न नसक्ने काम हामी गरेर देखाउँछौं। छिटो सत्तामा पुगिन्छ भन्ने सोचले पार्टीका केही नेता पलायन भएको उनले टिप्पणी गरे। आफूलाई क्रान्तिकारी भन्नेहरू कमिसनखोरसँग भोजभतेर गरेका छन्, भट्टराईले भने। बैठकमा बुधबारदेखि एजेन्डामा आधारित समूहगत छलफल सुरु भएको छ। फागुन १२ गतेसम्म चल्ने परिषद् बैठकले पार्टीको भावी रणनीति तथा कार्यक्रम तय गर्ने प्रदेश ५ का संयोजक दानबहादुर चौधरीले जानकारी दिए।"
विप्लवका कार्यकर्तामाथि कडा निगरानी,"काठमाडौं : गृह मन्त्रालयले नेत्रविक्रम चन्द विप्लव नेतृत्वको नेपाल कम्युनिस्ट पार्टीका नेताकार्यकर्तामाथि निगरानी बढाएको छ। पछिल्ला दिनमा भौतिक संरचनासहित व्यक्तिगत सम्पत्तिमाथि विप्लव नेतृत्वको माओवादीले आक्रमण गरी आतंक फैलाइरहेको छ। गृहले विप्लवका कार्यकर्ता हिंसात्मक गतिविधिमा उत्रिएपछि उनीहरूलाई सभा, सम्मेलनलगायत गतिविधि गर्न नदिन र संगठित भएको पाइए तत्कालै पक्राउ गर्न सुरक्षा निकायलाई निर्देशन दिएको छ। गृहले हिंसात्मक गतिविधिमा संलग्न भएको पाइए विप्लवका नेताकार्यकर्तामाथि तत्काल मुद्दा चलाउनसमेत निर्देशन दिएको छ। मंसिरमा भएका प्रतिनिधिसभा र प्रदेशसभा निर्वाचनका बेला यो पार्टीका नेताकार्यकर्ताले मुलुकका विभिन्न स्थानमा हिंसात्मक घटना गराई आतंक फैलाएका थिए। केही समय साम्यजस्तो देखिएका उनीहरू पुनः भौतिक संरचना र भ्रष्टाचारीका नाममा व्यक्ति विशेषका सम्पत्तिमाथि आक्रमण गर्न थालेपछि गृहले उनीहरूमाथि कडा निगरानी गर्न तीनवटै सुरक्षा निकायलाई निर्देशन दिएको छ। गृहले संविधान र कानुनविरोधी काम गर्ने समूह वा व्यक्तिका गतिविधि माथि कडा निगरानी गरिएको जनाएको छ। उसले त्यस्ता अवाञ्छित गतिविधिमा सक्रिय हुने जोकोहीमाथि मुद्दा लगाइने र निगरानीका लागि सुरक्षा निकायलाई निर्देशन दिइएको जनाएको छ। गृहप्रवक्ता नारायणप्रसाद दुवाडीले शान्ति सुरक्षामा खलल पार्न खोज्ने व्यक्तिउपर कडा निगरानी गरिएको बताए। दवाडीले अन्नपूर्णसँग भने, जनमानसमा अशान्ति र भय सिर्जना गर्न खोज्नेमाथि सुरक्षा कारबाहीसमेत हुन्छ। उनले एनसेललगायत संरचनामा आक्रमण गर्ने विप्लव कार्यकर्ताको खोजी भइरहेको जनाए। गृहले मुलुकभरका विप्लवका नेताकार्यकर्ताको अभिलेख बनाई सोहीबमोजिम निगरानी र आवश्यक कारबाही गर्नसमेत सुरक्षा निकायलाई निर्देशन दिएको छ। विप्लव कार्यकर्ताले मंगलबार उपत्यकालगायत मुलुकका केही स्थानमा शंकास्पद वस्तु राखेर सर्वसाधारणलाई आतंकित गरेका थिए। प्रहरीले फागुन ६ मा विराटनगरको गुद्री बजारबाट नेकपाका स्थायी समिति सदस्य हेमन्तप्रकाश ओली र पोलिटब्युरो सदस्य पदमबहादुर राईलगायत कार्यकर्तालाई नियन्त्रणमा लिएपछि उनीहरूको हिंसात्मक गतिविधिमा बढोत्तरी आएको हो। शान्ति सुरक्षामा खलल पार्न खोज्ने व्यक्तिउपर उपर कडा निगरानी गरिएको छ। जनमानसमा अशान्ति र भय सिर्जना गर्न खोज्नेमाथि सुरक्षा कारबाहीसमेत हुन्छ। नारायणप्रसाद दुवाडी, गृहप्रवक्ता विराटनगरमा आइतबार हुन तय भएको नेकपाको भ्रातृ संगठन राष्ट्रिय युवा जनस्वयंसेवक सम्मेलनमा प्रहरीले हस्तक्षेप गरी ओली र राईसहित झन्डै २ सय नेताकार्यकर्तालाई नियन्त्रणमा लिएको थियो। नेकपाले माघ १५ देखि चैत २४ सम्म तीनमहिने मेचीमहाकाली जागरण अभियान चलाइरहको छ। निर्वाचनविरोधी हिंसात्मक गतिविधि चलाएका विप्लव माओवादीका केन्द्रीय नेता त्यसपछि सार्वजनिक भएका थिएनन्। उनीहरू भूमिगत शैलीमा गतिविधि सञ्चालन गर्दै आएका छन्। पछिल्लो पटक प्रज्ञा भवनमा विद्यार्थीै संगठनले आयोजना गरेको एक समारोहमा सहभागी हुने कार्यक्रमसमेत विप्लवले अन्तिम समयमा स्थगन गरेका थिए। अख्तियारका तत्कालीन प्रमुख लोकमानसिंह कार्कीलाई सर्वोच्च अदालतभित्र मोसो दल्ने दुई कार्यकर्तालाई विप्लवको हातबाट सम्मान गराउन उक्त कार्यक्रम आयोजना गरिएको थियो। नेकपाका कार्यकर्ताले मुलुकका अधिकांश स्थानमा रहेका एनसेलका टावर तथा संखुवासभामा निर्माणाधीन अरुण तेस्रो जलविद्युत् आयोजनामाथि समेत आक्रमण गरेका थिए। भ्रष्टाचार आरोपमा विशेष अदालतमा मुद्दा खेपिरहेका राजस्व अनुसन्धान विभागका तत्कालीन महानिर्देशक चूडामणि शर्माको घरमा समेत विप्लवका कार्यकर्ताले आक्रमण गरेका थिए। समानान्तर सरकार चलाएको दाबी गर्दै आएको विप्लवनिकट कतिपय जिल्लाका कार्यकर्ताले खुला रूपमै स्थानीय सरकारलाई कर नतिर्न भन्दै आएका छन्। गृह मन्त्रालयले विप्लवका कार्याकर्ताले हिंसात्मक बाटो रोजेपछि शान्तिसुरक्षा कायम गर्न उनीहरूका गतिविधि नियन्त्रणमा लिई त्यस्ता व्यक्तिउपर तत्काल मुद्दा चलाउन सुरक्षा निकायलाई निर्देशन दिएको हो।"

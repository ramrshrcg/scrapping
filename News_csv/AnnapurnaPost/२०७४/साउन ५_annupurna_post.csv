शीर्षक,विवरण
छाउ प्रचलन,"सुदूरपश्चिमको भूगोल विकट श्रेणीबाट क्रमशः सुगम बन्दैछ । त्यहाँ विकास, व्यापार र सहरसँग सम्पर्क मार्गहरूको निर्माण कार्यले पनि तीव्रता पाइरहेका छन् । प्राकृतिक सौन्दर्य र स्रोतको प्रचुरतासँगै त्यहाँको सम्भाव्यता पनि बढी नै देखिन्छ । त्यति हुँदाहुँदै पनि एउटा जारी सामाजिक' प्रथाले सुदूरपश्चिम नेपालभित्र मात्र हैन, विदेशमा पनि विवादको घेरामा देखा पर्ने गर्छ, सञ्चारमाध्यममार्फत छाउ प्रथाका लागि । मासिक श्राव या रजस्वला हुनु सामान्य र नियमित शारीरिक प्रक्रिया हो जुन किशोरी अवस्थादेखि मेनोपज' को चरणसम्म जारी रहन्छ । मुलुकका विभिन्न भागमा आआफ्ना मान्यता, विश्वास, अन्धविश्वास या सामाजिक चलनअनुसार छोइछिटो गरिन्छ, तर त्यो शारीरिक प्रक्रियालाई सम्मान गरिन्छ । राजधानी र सहरी क्षेत्रमा, सञ्चार, गोष्ठी र सामाजिक सञ्जालमार्फत छोइछिटो' को चलनलाई पर्याप्त बुझाइबिना निरन्तरता दिइएको र त्यो वैज्ञानिक नभएको भने पनि छाउ प्रथाबाट पिल्सिएकाहरूप्रति प्रतिबद्धताका साथ कुनै सरकार, एनजीओ या संगठित समूहहरू लागेका छैनन् । ग्रामीण तहमा चेतनाको तह बढ्दै गए पनि अन्तरपुस्ता मान्यतामा अन्तर र त्यसले लिएको सामाजिक संस्कार' को स्वरूपलाई सामूहिक निर्णय, अवज्ञा, समूह र प्रतिबद्धताबिना समाप्त गर्न सकिन्न । हालै छाउमा सर्पको टोकाइबाट तुलसा साहको मृत्यु भइसकेको छ । छाउमै रहेकी कृष्णकला विकमा यस प्रथाको धार्मिक पक्षबारे आशंका छ, जस्तो उनले अन्नपूर्ण पोस्ट्सँगको साक्षात्कारमा भनिन् । तर त्यो आंशिक अविश्वासका आधारमा उनले विद्रोह गर्न सक्ने स्थिति देखिँदैन । त्यसैले खासगरी हिन्दु धर्म र त्योसँग जोडिएका परम्पराबारे आधिकारिक र वस्तुनिष्ठ जानकारी राख्ने पण्डित तथा धर्म सन्देश दिनेहरूले यो रूपमा यो प्रथाको धार्मिक सान्दर्भिकता नरहेको र मानव जीवनलाई अकाल मृत्युको मुखमा धकेल्ने परम्पराको धार्मिक वैधानिकता नरहेको सन्देश दिन उनीहरूको परिचालन सर्वाधिक आवश्यक छ । दोस्रो यी परम्परा या प्रचलन हट्न केही समय लाग्ने हुँदा अब त्यस क्षेत्रका हरेक नगरपालिका या गाउँपालिकाहरूले व्यवस्थित र स्वस्थ्य छाउ घर बनाउने दायित्व लिनु आवश्यक छ । जहाँ किशोरीहरू अकाल मृत्युबाट धेरै टाढा र सुरक्षित महसुस गर्ने छन् । तेस्रो शरीर विज्ञान तथा शारीरिक प्रक्रियाबारे स्कुल पाठ्यपुस्तकमा मात्र हैन, ग्रामीण चेतना उकास्न विश्वसनीय र सामाजिक चेतनाप्रति प्रतिबद्ध गैरसरकारी संस्थाहरू समेत सामेल हुनु जरुरी छ । तर यसमा सबभन्दा ठूलो दायित्व र नेतृत्वदायी भूमिका हिन्दु धर्म प्रचारक संस्था र अगुवाहरूले नै लिनु आवश्यक छ । सरकार र कानुनको प्रभावकारी भूमिका त्यसपछि मात्र सहज रूपले सुनिश्चित गर्न सकिनेछ ।"
प्रदेश नम्बर दुईको चुनावी रणनीति बनाउँदै कांग्रेस,"काठमाडौं: स्थानीय तह निर्वाचन अन्तर्गत पहिलो र दोस्रो चरणको निर्वाचनमा दोस्रो बनेको नेपाली कांग्रेस असोज २ गते हुने प्रदेश नम्बर दुईकाे चुनावी रणनीति बनाउन जुटेको छ। पहिलो र दोस्राे चरणको निर्वाचनमा नेकपा एमाले भन्दा करिव ५० सीटले पछाडि परेको कांग्रेस तेस्रो चरणको स्थानीय चुनावबाट त्यसलाई पूर्ती गर्ने रणनीतिमा जुटेको हो। पार्टीभित्रको गुटबन्दी र अन्तर्घातका कारण धेरै ठाउँमा पार्टीका उम्मेदवार पराजीत हुनुपरेको निष्कर्श निकाल्दै पार्टी सभापति एवम् प्रधानमन्त्री शेरबहादुर देउवाले चुनाव आउन दुइ महिना अघि नै प्रदेश नम्बर दुईको भेला बोलाउनुभएको हो। विहीबार विहान देखि काठमाडौंमा जारी प्रदेश भेलामा दुई नम्बर प्रदेशमा पार्टीको प्रभाव र आगामी निर्वाचनको रणनीति बारे छलफल भईरहेको भेलामा सहभागि एक नेताले बनाउनुभयो । भेलामा उक्त प्रदेशबाट निर्वाचित सांसद, केन्द्रीय सदस्य, जिल्ला सभापति र पराजीत जिल्ला सभापतिहरु समेत सहभागि हुनुहुन्छ। अहिले देखि नै चुनावी अभियानमा लाग्दा पार्टीभित्रको गुट कमजोर हुने र एकतावद्ध भएर निर्वाचन जान सहज हुने नेताहरुको विश्वास छ। भेलालाई सम्बोधन गर्दै कांग्रेस नेता बिमलेन्द्र नीधिले तेस्रो चरणको चुनावमा कांग्रेस पहिलो बन्ने रणनीति बनाउन भेला आयोजना गरिएको बताउनुभयो । उहाँले भन्नुभयो, 'हामी दुई चरणको चुनावमा एमालेभन्दा ५० तहमा पछाडी छौं अब दुई नम्बर प्रदेशमा सय सीट जितेर समग्रमा पहिलो बन्नुछ ।' पहिलो र दोस्रो चरणको स्थानीय चुनावमा पार्टीले अन्तिम समयमा उम्मेदवार तय गरेकाले असन्तुष्ट नेताहरुलाई मिलाउन नसक्दा केही ठाउँमा पराजय भोग्नुपरेको कांग्रेसभित्र चर्चा छ। त्यसैले पनि अब हुने स्थानीय चुनावमा चाँडै उम्मेदवार छनौट गरेर चुनावी अभियानमा लाग्नुपर्नेमा कांग्रेस नेताहरुकाे जाेड छ।"
प्रदेश र प्रतिनिधिसभा सदस्य निर्वाचन विधेयक प्रस्तुत,"काठमाडौँ : व्यवस्थापिकासंसदमा सरकारले प्रतिनिधिसभा सदस्य निर्वाचन विधेयक, २०७४ र प्रदेशसभा सदस्य निर्वाचन विधेयक, २०७४ प्रस्तुत गरेको छ। विहीबार बसेको संसद बैठकमा सरकारकातर्फबाट गृहमन्त्री जनार्दन शर्माले विधेयक प्रस्तुत गर्नुभएको हो । नेपालको संविधानअनुसार आगामी माघ ७ गतेभित्र प्रतिनिधिसभा र प्रदेशसभा निर्वाचन सम्पन्न गर्ने लक्ष्यका साथ सरकारले ती विधेयक प्रस्तुत गरेको मन्त्री शर्माले स्पष्ट गर्नुभयो । उहाँले स्थानीय तहको निर्वाचन सम्पन्न हुने क्रममा रहेको र अन्य दुई चरणको निर्वाचन सम्पन्न गराउने दायित्वका साथ विधेयक प्रस्तुत भएको बताउँदै छलफल गरेर पारित गराउने सर्वाधिकारसमेत सदनमा नै रहेको बताउनुभयो । कुनै दललाई प्रतिबन्ध लगाउने तथा उनीहरुलाई प्रजातान्त्रिक प्रक्रियामा सहभागी हुन रोक्ने कुनै पनि नीति नभएको मन्त्री शर्माको भनाइ छ । ती विधेयक प्रस्तुत गर्ने प्रस्तावमा सांसद डिल्लीप्रसाद काफ्ले र अनुराधा थापा मगरले पेश गरेको विरोधको सूचनालाई सदनको बहुमतले अस्वीकार गरेको थियो । यस्तै प्रधानमन्त्री एवं सामान्य प्रशासनमन्त्रीका तर्फबाट मन्त्री शर्माको कर्मचारी समायोजन विधेयक, २०७४ लाई दफाबार छलफलका लागि सम्बन्धित समितिमा पठाइयोस् भन्ने प्रस्तावलाई सर्वसम्मतिले स्वीकृत गयो । उपप्रधानमन्त्री एवं संघीय मामिला तथा स्थानीय विकासमन्त्री विजयकुमार गच्छदारले प्रस्तुत गरेको स्थानीय शासन विधेयक, २०७३ लाई दफाबार छलफलका लागि सम्बन्धित समितिमा पठाइयोस् भन्ने प्रस्तावलाई समेत बैठकले सर्वसम्मतिले स्वीकृत गर्याे । यसैगरी अर्थमन्त्रीका तर्फबाट मन्त्री शर्माले पेश गरेको अन्तरसरकारी वित्त व्यवस्थापन विधेयक, २०७४ र राष्ट्रिय प्राकृतिक स्रोत तथा वित्त आयोग विधेयक, २०७४ लाई दफाबार छलफलका निम्ति सम्बन्धित समितिमा पठाइयोस् भन्ने प्रस्ताव पनि सर्वसम्मतिले स्वीकृत गर्यो। त्यसअघि सभामुख ओनसरी घर्तीले विधेयक प्रमाणीकरणसम्बन्धी राष्ट्रपति कार्यालयबाट प्राप्त पत्रबारे सदनलाई जानकारी गराउनुभएको थियो भने सदनले विभिन्न समितिमा थपिएका सांसदका नाममा सहमति जनाएको थियो । रासस"
पूर्वन्यायाधीशको नेतृत्वमा निर्वाचन क्षेत्र निर्धारण आयोग गठन,"काठमाडौं : सरकारले सर्वोच्च अदालतका पूर्व न्यायाधीश कमलनारायाण दासको संयोजकत्वमा ५ सदस्यीय निर्वाचन क्षेत्र निर्धारण आयोग गठन गरेको छ। मन्त्रिपरिषदको बिहीबार बसेको बैठकले प्रदेश र संघीय संसदको निर्वाचन क्षेत्र निर्धारणका लागि पूर्व न्यायाधीश दासको संयोजकत्वमा गठन गरेकाे आयोगकाे सदस्यमा माधव अधिकारी, विश्वकल्याण पराजुली, गणेशराज कार्की रहनुभएको छ भने सदस्य सचिव योगेन्द्र शर्मा पौडेल रहनुभएको अर्थमन्त्री एवम् सरकारका प्रवक्ता ज्ञानेन्द्र बहादुर कार्कीले जानकारी दिनुभयो । आयोगलाई सरकारले २१ दिनको समय दिएको छ । संवैधानिक व्यबस्था अनुसार सरकारले क्षेत्र निर्धारण आयोग गठन गरेको हो । यस्तै क्षेत्र निर्धारण आयोग गठनमा ढिलाई भन्दै सरकारको आलोचना भइरहेको थियो ।यसैबीच विहीबार नै बसेको व्यबस्थापिका संसद बैठकमा सरकारले प्रदेश र संघीय निर्वाचनका लागि प्रतिनिधिसभा सदस्य निर्वाचन विधेयक, २०७४ र प्रदेशसभा सदस्य निर्वाचन विधेयक प्रस्तुत गरेको थियो । निर्वाचन आयोगले प्रदेश र संघीय निर्वाचनका लागि कानुन निर्माणमा ढिलाई भएको भन्दै सरकारको ध्यानाकर्षण गराउँदै आएको थियो ।"
कर्मचारी समायोजनमा मन्त्रालयबीच मतान्तर,"काठमाडौ : संघीय मामिला तथा स्थानीय विकास, शिक्षा र सामान्य प्रशासन मन्त्रालयबीच उचित समन्वय नहुँदा प्रदेशमा खटाइने कर्मचारीमा कनिष्ट र वरिष्ठको विवाद हुँदा सेवा प्रवाहमा अन्योल देखिएको छ । शिक्षाको गुणस्तर कायम गर्न लाग्नुपर्ने समयमा कर्मचारी समायोजनको विवादमा फस्दा संघीयताको मर्ममाथि प्रहार हुने सांसदको टिप्पणी छ । व्यवस्थापिकासंसद्काे विकास समितिको विहीवारको बैठकमा ती मन्त्रालयका सचिवबीच स्थानीय तहमा शिक्षा सेवाको व्यवस्थापनबारे मत बाझिएपछि सांसदहरु चिन्तित हुनुभएको हो । शिक्षा मन्त्रालय मातहत हाल २२ सहसचिवसहित दुई हजार ७०२ कर्मचारी छन् । यसमा शिक्षा सेवाका एक हजार ४७० कर्मचारी छन् । यस्तै, एक हजार ५३ स्रोतव्यक्ति र करिब दुई लाख शिक्षक कार्यरत छन् । हालसम्म ७८ जना शिक्षाका उपसचिव स्थानीय तहमा खटाइएका छन् । सांसदले तीनवटै मन्त्रालयबीचको संयुक्त विज्ञ कार्यदल बनाई समस्याको निकास खोज्न सुझाव दिँदै प्रधानमन्त्री र मन्त्री तहबाटै समस्याप्रति गाम्भीर्यता देखाइनुपर्नेमा जोड दिनुभयो । कतिपय सांसदहरुले पनि एकै पटक शिक्षाजस्तो विषयको सबै अधिकार स्थानीय तहलाई दिन नहुने मत राख्नुभयो । समितिका सभापति रवीन्द्र अधिकारीले दलहरु मिलेरै गणतन्त्र र संघीयता ल्याएकाले यसको संस्थागत विकास र परिणाममूलक सेवा दिने गरी सुव्यवस्थित खाकासहित मर्यादालाई ध्यान दिई स्थानीय तहमा छिटो जनशक्ति व्यवस्थापन गर्न निर्देशन दिइएको बताउनुभयो । विद्यालयको गुणस्तर र व्यवस्थापनका लागि नीति र कार्यविधि ल्याउन पनि समितिको आग्रह छ । यसबारे आगामी दिनमा विकास समिति र महिला, बालबालिका, ज्येष्ठ नागरिक तथा समाज कल्याण समितिले संयुक्त पहल गर्ने सभापति अधिकारीले बताउनुभयो । सांसद् टोपबहादुर रायमाझीले मुलुक संघीयतामा गए पनि केन्द्रीकृत र एकात्मक चिन्तन अझै हाबी भएको देखिन्छ, यसबाट लोकतान्त्रिक परिवर्तनको अनुभूति हुन सक्दैन भन्नुभयो । व्यवस्थापनका लागि मन्त्रालयहरुबाट समाधानको योजना आउँला भन्ने सोचेको तर उल्टै समस्याको फेहरिस्त प्रस्तुत भयो, सांसद् रामचन्द्र पोखरेलले गुनासो राख्नुभयो । सांसदहरु डा गणेशमान गुरुङ, रामकृष्ण घिमिरे, सीता गिरी, तुल्सा राना, आङदावा शेर्पा, शान्ता मानवी, रञ्जना सरदार, गुरु बुर्लाकोटी, अनिता देवकोटा, यज्ञबहादुर थापा, अमरसिंह पुन, ललितजङ्ग शाही र रामकुमार भट्टराईले छलफलमा भाग लिनुभएको थियो । स्थानीय विकास मन्त्रालयका सचिव दिनेशकुमार थपलियाले संविधानले स्पष्टरुपमा माध्यमिक तहसम्मको सञ्चालनको जिम्मेवारी स्थानीय तहमा दिइसकेकाले विषयगत जनशक्ति हस्तान्तरणमा ढिलाइ गर्न नहुने बताउनुभयो । उहाँले मन्त्रिपरिषद्को निर्णयबमोजिम कार्यकारी अधिकृतको दरबन्दी र जिम्मेवारीसम्बन्धी व्यवस्थापन गरिएको बताउँदै हरेक तहमा शिक्षाको निश्चित शाखा वा दरबन्दी तोक्ने अधिकार केन्द्रलाई नभएको स्पष्ट गर्नुभयो । शिक्षा मन्त्रालयका निमित्त सचिव सूर्यप्रसाद गौतमले स्थानीय तहलाई विद्यालय सञ्चालनको अधिकार संविधानले दिएको स्पष्ट भए पनि सबै विषयमा एकैपटक सबैले जान्न सक्ने नभएकाले अन्तर निकाय समन्वयमा जोड दिन आग्रह गर्नुभयो । शिक्षाविद् डा मनप्रसाद वाग्लेले गुणस्तरीय शिक्षाका लागि स्थानीय तहलाई कसरी सबल बनाउने भन्नेमा केन्द्रका मन्त्रालयको भूमिका हुनुपर्ने बताउनुभयो । उहाँले स्थानीय तहमा गइसकेको अधिकार प्रयोग गरेर अहिले पनि शिक्षा मन्त्रालय र शिक्षा विभागले पत्रचार र निर्देशन दिनु गलत भएको दाबी गर्नुभयो । रासस"
"युवा संघमा फेरी बिवाद, अबिलम्ब महाधिवेशनको माग","काठमाडौं : नेकपा एमालेको भातृसंस्था युवा संघ भित्र फेरी बिवाद देखिएको छ। विगतमा दुई वटा समान्तर समिति गठन गरेर बिवाद छताछुल्ल भएको युवा संघमा यति बेला महाधिवेशनको विषयमा बिवाद देखिएको हो। विधानत तीनतीन बर्षमा हुनुपर्ने महाधिवेशन ५ बर्ष पुग्दा समेत नभएको भन्दै पदाधिकारीहरुले अध्यक्षको ध्यानाकर्षण गराएका छन्। अध्यक्ष राजीव पहारीले महाधिवेशन गराउनेतर्फ चासो नदेखाएको भन्दै ६ जना पदाधिकारीहरुले विहीबार ज्ञापन पत्र मार्फत महाधिवेशनको माग गरेका हुन् । युवा संघका उपाध्यक्षद्वय दिल कुमारी पन्त र राजु गुरुङका साथै सचिवहरु हस्त शाही, नरेश कुमार शाही, मञ्जु यादव र क्रान्ति बुर्लाकोटीले अध्यक्ष पहारीलाई ज्ञापनपत्र बुझाएका हुन् । ६ जनाद्वारा हस्ताक्षरीत ज्ञापन पत्रमा भनिएको छ, तीन तीन बर्षमा हुनुपर्ने महाधिवेशन ५ बर्ष पुग्दा समेत हुन नसक्नु बिडम्बनाको विषय हो। राज्यको पुनसंरचना अनुसार युवा संघको सांगठानीक संरचना निर्माण गर्न तत्काल महाधिवेशन गर्न जोडदार माग गर्दछौं।'"
कांग्रेस केन्द्रीय समितिको बैठक शनिवार,"काठमाडौं: नेपाली कांग्रेस केन्द्रीय कार्यसमितिको बैठक आगामी शनिबार बस्ने भएको छ । कांग्रेसद्वारा विहीबार विहान जारी प्रेस विज्ञप्तिमा केन्द्रीय कार्यसमितिको बैठक यही साउन ७ गते बिहान ८ बजे पार्टी कार्यालय, सानेपा, ललितपुरमा बस्ने जनाइएको छ । उक्त बैठकमा पार्टीका केन्द्रीय पदाधिकारी र सदस्यलाई उपस्थितिका लागि निर्देशन गरिएको मुख्य सचिव कृष्णप्रसाद पौडेलद्वारा जारी विज्ञप्तिमा उल्लेख छ । त्यसअघि सो पार्टीले उक्त बैठक साउन ९ गते बस्ने भनेकोमा प्राविधिक कारणवश मिति हेरफेर गरिएको उल्लेख छ । रासस"
'ज्यानमारा' सडक तत्काल बनाउन सांसदको माग,"काठमाडौँ : सांसदहरुले काठमाडौं उपत्यकाका सडक धरापमा परिणत हुँदै गएको भन्दै सरकारको ध्यानाकर्षण गराएका छन्। विहीबारको व्यबस्थापिका संसद बैठकमा सांसदहरुले राजधानीका सडकको अवस्थाले लाज लाग्ने स्थिति भएको भन्दै सरकारलाई तत्काल निर्माण गर्न माग गरेका हुन् । नेपाली कांग्रेसका सांसद भीमसेनदास प्रधानले राजधानी काठमाडौँका सडक धरापमा परिणत भएको भन्दै आक्रोश व्यक्त गर्नुभयो । उहाँले भन्नुभयो, सडकमा सामान्य खाल्डाखुल्डी मात्र नभएर गाडीहरु नै पुरिने भ्वाङहरु छन् । तत्काल यस्ता धरापहरु पुर्न सरकारसंग माग गर्छु। संसद्को विशेष समयमा भाग लिँदै उहाँले आफ्नो निर्वाचन क्षेत्रमा ढलमा बगेर ज्यान गुमाएकी विनिता फुयाँलको स्मृतिमा अक्षयकोष स्थापनार्थ आफ्नो एक महिनाको पारिश्रमिक त्यस निम्ति प्रदान गर्ने घोषणा गर्नुभयो । सांसद अनुराधा थापामगरले ढलमा बगेर ज्यान गुमाएकी विनिता फुयाँलका अभिभावकलाई सम्बन्धित अधिकारी र ठेकेदारबाट क्षतिपूर्तिको व्यवस्था हुनुपर्ने माग गर्नुभयो । उहाँले राजधानीका सडकको विजोग हुँदा समेत सरकारले कुनै चासो नदिएको आरोप लगाउनुभयो । संसदको विशेष समितिमा सांसद भीम रावलले निर्वाचन क्षेत्र निर्धारण आयोग अविलम्ब गठनको माग गर्नुभयो । प्रदेश र सङ्घको निर्वाचनका लागि क्षेत्र निर्धारण जरुरी भएकाले आयोग गठनको आवश्यकता जरुरी उहाँको भनाइ थियो । सांसद अभिषेकप्रताप साहले भैरहवा भन्सार कार्यालयका केही पदाधिकारी आर्थिक अनियमिततामा लिप्त रहेका र राजस्व छली भएकाले त्यसको अन्त्यका लागि आवश्यक कारबाही गर्न सदन र सरकारको ध्यानाकर्षण गर्नुभयो । साथै उहाँले संसदीय छानबिन टोली गठनको माग पनि गर्नुभयो । सांसद शिवचन्द्र चौधरीले एक हजार २०० मेगावाट क्षमताको जलाशययुक्त बूढीगण्डकी जलविद्युत् आयोजना निर्माणको जिम्मा बिनाप्रतिस्पर्धा चिनियाँ कम्पनीलाई दिइएकामा आपत्ति जनाउनुभयो । सांसद जनकराज जोशीले कार्यकारी आदेशबाट राज्य सञ्चालन गर्न खोजेको आरोप सरकारमाथि लगाउँदै संसद्को विशेषाधिकारमा समेत त्यसले प्रतिकूल असर पर्ने विचार व्यक्त गर्नुभयो । सरकारका कार्यकारी आदेश सदनबाट अनुमोदन हुनुपर्ने उहाँको तर्क थियो । सांसद आङ्दावा शेर्पाले रामेछापको हालैको बाढीपहिरोबाट भएको जनधनको क्षतिको विवरण प्रस्तुत गर्दै पीडित परिवारलाई क्षतिपूर्तिको व्यवस्थाका लागि सदन र सरकारको ध्यानाकर्षण गराउनुभयो । रासस"
तेस्रो चरणको स्थानीय तह निर्वाचनको कार्यतालिका सार्वजनिक,काठमाडौं: निर्वाचन आयोगले असोज २ गते हुने प्रदेश नम्बर दुईको स्थानीय तह निर्वाचनको कार्यतालिका सार्वजनिक गरेको छ। आयोगले विहीबार एक विज्ञप्ति जारी गर्दै तेस्रो चरणको निर्वाचनको कार्यतालिका सार्वजनिक गरेको जनाएको छ । कार्यतालिका अनुसार दुई नम्बर प्रदेशका आठ जिल्लाका १२७ स्थानीय तहको निर्वाचनका लागि भदौ २१ गते उम्मेदवार मनोनयन पत्र दर्ता गर्ने कार्यक्रम छ भने सोही दिन साँझ साढे पाँच बजे मनोनयन दर्ता भएका उम्मेदवारको सूची प्रकाशन गरिनेछ । यस्तै भदौ २२ गते उम्मेदवारको विरोधमा उजुरी दिने र भदौ २३ गते मनोनयन भएका उम्मेदवारहरुको नामावली प्रकाशन गर्ने आयोगको कार्यतालिकामा उल्लेख छ। यस्तै भदौ २४ गते उम्मेदवारहरुको अन्तिम नामावली प्रकाशित हुने छ भने सोही दिन विहान ११ बजे उम्मेदवारहरुलाई चुनाव चिन्ह प्रदान गरिने छ । असोज २ गते विहान ७ बजे देखि बेलुका ५ बजेसम्म मतदान कार्य हुने आयोगद्वारा विज्ञप्तिमा उल्लेख छ ।

शीर्षक,विवरण
वाम धु्रवीकरणको सन्देश,"दसैं बिदाका दिनमा एमाले र माओवादी केन्द्रबीच बढेका छलफलको परिणामस्वरूप दुई दल चुनावी तालमेलमा जाने निक्र्यौलमा पुगेपछि एकाएक नेपाली राजनीति तरंगित हुन पुगेको छ । तालमेलमा नयाँ शक्तिका डाबाबुराम भट्टराई पनि थपिएका छन् । चुनावपछि यी दलहरूबीच पार्टीक एकीकरणमै जाने सहमति भएको खुलासा भएपछि अनेक टीकाटिप्पणी हुन थालेका छन् । एउटा पंक्तिले यी पार्टी तालमेल हुँदै एकतातिर अग्रसर हुनुलाई सकारात्मक रूपमा लिएका छन् भने अर्को पंक्ति यसको वैचारिक राजनीतिक आधारमाथि प्रश्न उठाउँदै कतै राजनीतिक अस्थिरता थप बढ्ने पो हो कि भनेर आशंका गर्दैछन् । तर्क र टिप्पणी जे गरिए पनि चुनावको मुखमा कम्युुनिस्ट शक्तिबीच तालमेल हुनुले नेपाली राजनीतिमा सकारात्मक संकेत देखिएको छ । खासगरी लामो समयदेखि एउटै शक्तिको बहुमत आउन नसकेर सरकार सञ्चालनमा गठबन्धन संस्कृतिले परम्पराकै रूप लिँदै गरेको पृष्ठभूमिमा यसले नेपाली राजनीतिलाई स्थिरताउन्मुख गर्ने अपेक्षा गर्न सकिन्छ । त्यस अर्थमा यो तालमेल र एकताका प्रयास अर्थपूर्ण छन्, सकारात्मक छन् । तालमेलको घोषण जति सहज छ त्यसको व्यवस्थापन गर्न त्यत्ति नै कठिन हुने देखिन्छ । तालमेल, त्यसपछि एकताका चरणमा एमाले, माओवादीलगायतका पार्टीहरूको आन्तरिक व्यवस्थापन ठूलो चुनौतीका रूपमा आउने घोषणासँगै नेताकार्यकर्ता पंक्ति तहबाट आएका क्रियाप्रतिक्रियाबाट अनुमान लगाउन सकिन्छ । त्यसकारण शीर्ष नेतृत्वले तालमेल र त्यसपछि एकताका प्रक्रिया सुझबुझ ढंगले बढाउन आवश्यक छ । नेपाली कम्युनिस्ट पार्टीहरूमा जुट्ने भन्दा फुट्ने प्रवृत्ति बढी छ । अधिकांश मतदाता वामपन्थी दलको पक्षमा हुँदाहुँदै पनि गुटबन्दी र फुटपरस्त प्रवृत्तिले गर्दा यी दलले आफ्ना मुद्दा स्थापित गर्न सकेका छैनन् । व्यक्तिगत अहं, प्रतिष्ठाको लडाइँ, गुट र सत्ताकेन्द्रित मनोविज्ञानका कारण यी वामपन्थी नेताहरू एकअर्कालाई आरोपप्रत्यारोपमै रमाउँदै आएका छन् । अहिले एकाएक नविन अभ्यास सुरु भएको छ, तालमेल र एकीकरणको जुन सकारात्मक अभ्यास हो । यद्यपि यी दलहरूले तालमेल र एकताको प्रक्रियामा बढ्दै गर्दा यसका राजनीतिक वैचारिक आधार के ? यो एकताबाट मुलुकले के पाउँछ ? त्यो प्रस्ट रूपमा भन्न सक्नुपर्छ । विगतमा टुट, फुट र गुटमा रमाउने कम्युनिस्टहरू अहिले किन र कसरी एउटै थलोमा आउन तयार भए ? हिजो किन एकै ठाउँमा अटाएनन् र आज पुनः एकै ठाउँमा आउने आवश्यकता किन पर्यो ? तालमेल र एकता गर्दै गर्दा यी प्रश्नको जवाफ पनि आउनु जरुरी छ । मुलुक लामो राजनीतिक संक्रमणबाट गुज्रेको छ । पटकपटक भएका राजनीतिक आन्दोलनस्वरूप यतिबेला मुलुक संघीय लोकतान्त्रिक गणतन्त्रको चरणमा छ । नयाँ संविधान बनेको छ । स्थानीय तहको चुनावले संविधानको पूर्ण कार्यान्वयनको बाटो खोलेको छ । अब हुने प्रदेशसभा र केन्द्रका चुनावसँगै यसको संस्थागत विकासको प्रक्रिया प्रारम्भ हुन्छ । यतिबेला मुलुकको आवश्यकता संवैधानिक स्थायित्वसँगै राजनीतिक स्थायित्व पनि हो । पटकपटक राजनीतिक संघर्षमा पोख्त नेपाली राजनीति र नेतृत्वले मुलुकलाई विकास र सम्मृद्धिको बाटोमा अग्रसर गराउन सकेको छैन । हामी वर्षौंदेखि नेपाल किन बनेन ? भनेर एउटै प्रश्नमै रुमल्लिइरहेका छौं । यो सन्दर्भ र पृष्ठभूमिमा राजनीतिक स्थिरता र स्थायित्वको अभिप्रायले एमाले, माओवादीलगायतका दलबीच सहमति, सहकार्य र एकता हुनु स्वागतयोग्य हो । तर यी प्रयास त्यतिबेला फलिभूत भएको मानिन्छन्, जब मुलुकले सही अर्थमा विकास र समृद्धिको यात्रा तय गर्न थाल्नेछ । त्यसकारण यो धु्रवीकरणबाट अहिले निश्चय पनि वामपन्थी रुझान भएका नेताकार्यकर्ता उत्साहित होलान्, आम जनता र नयाँ पुस्ता उत्साहित हुन धु्रवीकरणपछि मुलुकको समृद्धि सपनाले आकार लिनुपर्छ । अनि मात्रै धु्रवीकरणको अर्थ र औचित्य प्रमाणित हुन्छ ।"
माओवादी केन्द्रको चुनाव चिन्हमा चुनाव लड्ने संयुक्तको निर्णय,"काठमाडौ : सत्ता गठबन्धनको एक अर्को घटक नेकपा संयुक्तले आगामी प्रतिनिधिसभा र प्रदेशसभाको निर्वाचनमा नेकपा माओवादी केन्द्रको चुनाव चिन्ह गोलाकारभित्रको हसिया हथौडा चिन्हमा चुनाव लडने निर्णय गरेको छ। सो पार्टीको बुधवार काठमाडौमा बसेको आकस्मिक पोलिटव्यूरो बैठकले एमाले,माओवादी केन्द्र र नयाँ शक्ति नेपालको अग्रसरतामा भएको एकीकृत कम्युनिष्ट पार्टी निर्माणको घोषणालाई उच्च मूल्याङकन गर्दै स्वागत गरेको छ । बर्तमान समय र अवस्थामा बामहरु वीच एकता र एकीकृत पार्टी निर्माण देश काल परिस्थिति तथा आम सर्वसाधारणको माग हो बैठकपछि सो पार्टीका महासचिव ठाकुर शर्मा,कार्यबाहक संयोजक सुनिल मानन्धर र बरिष्ठ नेता चन्द्रदेव जोशीले जारीगरेको संयुक्त बक्तव्यमा भनिएको छ । सो पार्टीका अध्यक्ष गणेश शाह मुलुक बाहिर रहेका कारण महासचिव शर्माको अध्यक्षतामा बसेको बैठकले समाजवाद उन्मुख आर्थिक,सामाजिक परिवर्तन,सुशासन,राष्ट्रिय एकता,अखण्डता तथा सार्वभौमिकताको संरक्षणका लागि बाम एकता मुलुकको आवश्यकता रहेको संयुक्तको मान्यता रहेको बिज्ञप्तिमा उल्लेख छ । बृहद बाम एकीकरणको यस प्रक्रियालाई सफलताका साथ पूर्णता दिन सबैबाट निष्ठापूर्वक काम गर्नु र आ आफनो क्षेत्रबाट सहयोग पुरयाउन सम्पूर्ण आम जनसमुदाय,देशक्त र प्रगतिशील बुद्धिजीवीहरुलाई सो पार्टीले अपिल गरेको छ । बरिष्ठ नेता जोशी नेतृत्वको टोलीले बाम एकता प्रक्रियामा सहमति निर्माण गर्न जुटिरहेका नेकपा माओवादी केन्द्रका अध्यक्ष समेत रहेका गृहमन्त्री जनाद्र्धन शमासँग छलफल गरेका थिए । प्रदेश नम्बर २ र ७ मा आफनो प्रभाव क्षेत्र रहेको सो पार्टीका तीन जना साँसद छन् । सो पार्टी प्रधानमन्त्री शेरबहादुर देउवा नेतृत्वको सरकारमा सहभागी छ ।"
लोकतान्त्रिक गठबन्धनका लागि सात सदस्यीय कार्यदल गठन,"काठमाडौं: एमाले, माओवादी केन्द्र र नयां शक्ति पार्टीले चुनावी सहमतिको घोषणा गरेको २४ घण्टा नबित्दै नेपाली कांग्रेस, राष्ट्रिय प्रजातन्त्र पार्टी, संघीय समाजवादी फोरम नेपाल, राप्रपा(राष्ट्रवादी), नेपाल लोकतान्त्रिक फोरम र राष्ट्रिय जनता पार्टी नेपाल संलग्न ६ दलबीच चुनावी मोर्चाका लागि आवश्यक गृहकार्य गर्न सात सदस्यीय कार्यदल गठन गरेको छ। प्रधानमन्त्री निवास बालुवाटारमा बुधबार साँझ ६ बजेदेखि ८:४५ बजेसम्म कांग्रेसका सभापति शेरबहादुर देउवाको अध्यक्षतामा बसेको बैठकमा सो सहमति भएको हो। सात सदस्यीय कार्यदलमा कांग्रेसबाट दुई र अन्य पाच दलबाट एकएक जनाको प्रतिनिधित्व हुने भएको छ। कार्य दलमा रहने सदस्यहरुको नाम बिहिबार बिहान ८ बजेसम्म प्रधानमन्त्रीलाई उपलब्ध गराउने र बिहान ९ बजे बैठक बस्ने भएको छ। सात सदस्यीय कार्यदललाई बैठकले प्रतिनिधिसभा र प्रदेशसभामा ६ पार्टीको चुनावी तालमेल, साझा चुनावी घोषणा पत्र, चुनावी सहभागिताका लागि आवश्यक रोडम्याप दुई दिन भित्र तयर गर्ने कार्यविधि दिएको जानकारी राप्रपाका एक नेता दिए। उनले अन्नपूर्णसँग भने, 'आज कांग्रेसले देखाएको लचकताका परिणाम ६ लोकतान्त्रिक शक्तिको एकता चुनावी तालमेलका लागि अटुट रहनेछ। उनले भने, अब यो मुलुकमा वृहद्ध प्रजातान्त्रिक राष्ट्रवादी मोर्चा गठन भई वाम एकता बिरुद्ध चुनावी प्रतिस्पर्धा हुनेछ।' राजपा अध्यक्ष मण्डलका एक नेताले सात सदस्यीय कार्य दलले दिने प्रतिवेदनका आधारमा आफूहरुबीच मंसिर १० र २१ गते हुने चुनाबमा चुनावी तालमेल हुने बताए। उनले भने,'यो चुनावी तालमेल वाम एकताले मुलुकलाई 'एक दलीय अधिनायकवाद' तर्फ लग्ने सोच र रणनीति बिरुद्ध रहेको छ।' प्रधानमन्त्री स्वयमले बैठकमा संघीय लोकतान्त्रिक गणतन्त्रको रक्षा, बहुदलीय व्यवस्था र बहुलवादको लागि लोकतान्त्रिक शक्ति एक जुट हुनै पर्ने धारणा राखको भण्डारीले जानकारी दिए। बैठकमा राप्रपाका अध्यक्षले वृहद्ध प्रजातान्त्रिक एकताबाटै निर्वाचनमा प्रतिस्पर्धा गर्नु पर्ने बिद्यमान परिस्थितिमा कांग्रेसको हदैसम्मको लचकतापूर्ण नीति र व्यवहार अपरिहार्य रहेको धारणा राखेका थिए।"
गणतन्त्र पक्षधरसँग तालमेल गर्न सकिने: अध्यक्ष केसी,"काठमाडौँ: राष्ट्रिय जनमोर्चा पार्टीका अध्यक्ष चित्रबहादुर केसीले गणतन्त्र पक्षधरसँग चुनावी तालमेल हुनसक्ने संकेत गरेका छन्। रिपोर्टस क्लबद्वारा बुधबार आयोजित कार्यक्रममा अध्यक्ष केसीले नेकपा(एमाले), नेकपा (माओवादी केन्द्र) र नयाँशक्ति नेपालबीच भएको तालमेल र एकता प्रयासलाई आफूले ठूलो रुपमा नलिएको भन्दै चुनावी तालमेल भए तापनि पार्टी एकता भने हुन नसक्ने बताए। नेकपा (माले)का महासचिव सिपी मैनालीले चुनावअघि आफूहरु पार्टी एकीकरणमा नजाने बताए। उनले एमाले, माओवादी केन्द्र र नयाँशक्तिबीच भएको तालमेलको शुरुवात सकारात्मक भएको भन्दै आगामी चुनावपछि मात्र छलफलमा जाने भनाइ व्यक्त गरे। त्यसैगरी नेकपा (क्रान्तिकारी माओवादी)का उपाध्यक्ष सिपी गजुरेलले एमाले र माओवादी केन्द्रबीचको एकतालाई दक्षिणपन्थी एकताको संज्ञा दिँदै बाम एकताको प्रयास नै गलत भएको बताए। उनले एमाले, माओवादी र नयाँशक्तिले कम्युनिष्ट आन्दोलनको गठबन्धन बनाउँछौं भनेर जनतालाई ढाँट्ने काम गरेको आरोप लगाउँदै यो गठबन्धन जनता र राष्ट्रको लागि औचित्यहिन रहेकोसमेत दाबी गरे। माओवादी केन्द्रका नेता दीनानाथ शर्माले एमाले, माओवादी केन्द्र र नयाँ शक्तिबीचको तालमेलले वर्तमान सरकारलाई केही असर नपर्ने बताए। उनले बाम तालमेलको प्रयासबारे आफ्नो पार्टीका अध्यक्ष पुष्पकमल दाहालले प्रधानमन्त्री शेरबहादुर देउवालाई भेटेर नै जानकारी दिएको उल्लेख गर्दै भने, 'हामीले एमालेसँग बाम तालमेल गर्नेबारे काँग्रेसलाई जानकारी दिएका थियौं, त्यसैले यो कसैका विरुद्ध लक्षित छैन्।' नेता शर्माले प्रधानमन्त्री देउवा नेतृत्वको सरकारबाट चुनाव हुने भन्दै पार्टी फुटेर भन्दा पनि जुटेर अघि बढ्नु उपयुक्त हुने बताए।"
काँग्रेस अछामद्वारा १२० जना सिफारिस,"अछाम: नेपाली काँग्रेस अछामले प्रतिनिधिसभा र प्रदेशसभा सदस्यका लागि १२० जनाको नाम केन्द्रीय कार्यसमितिमा सिफारिस गरेको छ।जिल्ला कार्यसमिति बैठकले अछामबाट प्रतिनिधिसभाका दुई सिटका लागि १३ जना प्रत्यक्षतर्फ र १७ जना समानुपातिकतर्फ सिफारिस गरेको हो भने चार वटा प्रदेश निर्वाचन क्षेत्रका लागि प्रत्यक्षतर्फ २८ जना र समानुपातिकतर्फ ६२ जनाको नाम केन्द्रमा पठाएको हो। आगामी मंसिर २१ गते हुने प्रतिनिधिसभा र प्रदेशसभा सदस्यका लागि नेपाली काँग्रेस क्षेत्र नं १ र २ ले जिल्ला कार्यसमितिलाई सिफारिस गरी पठाएबमोजिम सबै आकांक्षी उम्मेदवारको नामावली केन्द्रमा पठाएको काँग्रेस अछामका नेता चन्द्रप्रसाद ढुंगानाले जानकारी दिए। ढुंगानाका अनुसार प्रतिनिधिसभा सदस्यका लागि क्षेत्र नं १ बाट प्रत्यक्षतर्फ गोविन्दबहादुर शाह, ध्वजबहादुर कुँवर, भरतकुमार स्वाँर, मेघराज खड्का र राजेन्द्रबहादुर कँुवरको नाम पठाइएको छ भने समानुपातिकतर्फ अर्जुन ताम्राकार, टक्कर कडायत, डम्बरबहादुर सुनार, धर्मराज न्यौपाने, बलबहादुर कुँवरको नाम केन्द्रमा पठाइएको छ। यता क्षेत्र नं २ बाट प्रतिनिधिसभा सदस्यका लागि प्रत्यक्षतर्फ पुष्पबहादुर शाह, बलबहादुर कुँवर, गणेशबहादुर विष्ट, मानबहादुर रावल, रामबहादुर विष्ट, देवराज देवकोटा, अक्कलबहादुर विष्ट, यज्ञराज ढुंगानाको नाम परेको छ भने समानुपातिकका लागि कमलबहादुर विक, दिलबहादुर धामी, दुरपताकुमारी शाह, डा तिलकबहादुर रावल, निर्मला स्वाँर रावल, पहलमान कामी, बेलुदेवी साउद, भूमिशरण ढकाल बजगाईं, ललितकुमार विष्ट, लालबहादुर शाही, हेमराज ढुंगाना र वीरबहादुर रावलको नाम सिफारिस भएको छ। प्रदेशसभाअन्तर्गत निर्वाचन क्षेत्र नं १ को (क) मा प्रदेशसभा सदस्यका लागि प्रत्यक्षतर्फ टीकाराम खनाल, टेकबहादुर कुँवर, भक्तबहादुर ठकुल्ला, राजन कुँवर, महेन्द्रबहादुर कडायतको नाम पठाइएको छ भने समानुपातिकतर्फ टक्करबहादुर ताम्राकार, भरतबहादुर कुमाल, राधिका भुजेल, भुवनेश्वरी शर्मा, ललितबहादुर कुँवरलगायत १० जनाको नाम पनि सिफारिसमा परेका छन्। क्षेत्र नं १ कै (ख) मा प्रदेशसभा सदस्यका लागि प्रत्यक्षतर्फ पूर्वजिल्ला सचिव टेकबहादुर साउदको नाममात्रै निर्विरोधरुपमा सिफारिस भएको छ भने समानुपातिकतर्फ अनुराधा स्वाँर, कालीबहादुर बुढा, झकरबहादुर साउद, तिलकबहादुर खत्री, नृपबहादुर खड्का, प्रेमबहादुर बुढा, शेरबहादुर शाह, हर्कबहादुर स्वाँरको नाम सिफारिस भएको छ । यस्तै क्षेत्र नं २ को प्रदेशसभा निर्वाचन क्षेत्र (क)मा प्रदेशसभा सदस्यका लागि प्रत्यक्षतर्फ अम्बिकाकुुमारी चलाउने, वेदप्रकाश तिमिल्सैन, कर्णबहादुर बुढा, टंकबहादुर धामी, दिलबहादुर धामी, वासु बटाला रावल, यज्ञप्रसाद ढकाल, रणबहादुर विष्ट, रामबहादुर शाही, सुरतबहादुर विष्ट र लालबहादुर शाहीको नाम सिफारिस भएको छ भने समानुपातिकतर्फ अम्बिकाकुमारी थापा, कमलबहादुर विक, धर्मराज देवकोटा, यज्ञप्रसाद ढकाल, रामबहादुर शाही, लक्ष्मणबहादुर शाहीलगायत अन्य १३ जनाको नाम सिफारिस भएको सो पार्टीले जनाएके छ। निर्वाचन क्षेत्र नं २ कै प्रदेशसभा निर्वाचन क्षेत्र (ख) मा प्रदेशसभा सदस्यका लागि प्रत्यक्षतर्फ चन्द्रप्रसाद ढुंगाना, डण्डप्रसाद भाट, नमबहादुर शाही, पद्मराज अधिकारी, पद्मबहादुर साउद, प्रकाशबहादुर साउद, पूर्णबहादुर बुढा, प्रेमबहादुर रावल, बलबहादुर विष्ट, सुरत बुडथापा र सुरेन्द्रबहादुर विष्टको नाम सिफारिस गरिएको छ भने समानुपातिकतर्फ अञ्जु मल्ल, नमिता रावल विष्ट, नमबहादुर शाही, पुष्पराज भण्डारी, निर्मला रावल, पूर्णा शाह, विष्णुप्रसाद बजगार्इं, बिपी रेग्मी, विष्णुबहादुर खड्का, भवानीप्रसाद रिमाल, मनसरा रावललगायत आठ जनाको नाम सिफारिस गरिएको काँग्रेस अछामले जनाएको छ।"
वाम तालमेल घोषणाले रोल्पामा हर्षसँगै आशंका,"रोल्पा : आसन्न संघीय सभा र प्रदेश सभाको चुनावमा वाम तालमेल गर्ने र चुनाव पश्चात पार्टी एकता गर्ने घोषणाले रोल्पाका एमाले र माओवादी केन्द्रका नेता कार्यकर्तामा हर्ष र आशंका जन्माएको छ ।'वाम तालमेल गरिने र चुनाव पश्चात पार्टी एकता गर्ने घोषणाले खुशी भएका छौं ।', नेकपा माओवादी केन्द्रका जिल्ला अध्यक्ष सुरेन्द्र थापा' भन्छन्, 'हामी सधैं वाम ध्रुवीकरण हुनुपर्छ भन्ने पक्षमै थियौं । नेताहरुले सरप्राईज जस्तै गरी चुनावी तालमेल र एकताका लागि घोषणा गर्दा हर्षित नै छौं ।' केन्द्रीय शीर्ष नेताहरुको जुँगाको लडाइ र त्यागको अभावमा पार्टी एकता हुने विषय तुहिन्छ कि भन्ने आशंका भने जिल्लाका नेता कार्यकर्तामा छ । नेकपा एमालेका जिल्ला अध्यक्ष हरिप्रसाद घर्तीमगरले पनि वाम तालमेल र एकता गर्ने घोषणाले रोल्पाका एमाले नेता, कार्यकर्ता र समर्थकमा खुशीयाली छाएको बताए । 'वाम ध्रुवीकरण गर्दै पार्टी एकता हुनुपर्छ भन्दै एमाले जिल्ला कमिटीले केन्द्रमा पटकपटक सुझाव दिँदै आएको थियो । ढिलै भएपनि त्यसको सुनुवाई भएको महशुस गरेका छौं ।', एमालेका अध्यक्ष घर्ती भन्छन, 'वाम तालमेल र एकता गर्ने कुरा सुनेर गाउँगाउँबाट एमालेका नेता कार्यकर्ताले मलाई फोन गरेर हर्षित भएको सुनाईरहेका छन ।' वाम तालमेलको घोषणापछि एमाले र माओवादी केन्द्रका जिल्ला अध्यक्षहरुले भेटघाट भने गरेका छैनन् । आआफ्ना कार्यकर्ताको जिज्ञासा मेटाउने र खुशी साटासाट गर्नमै व्यस्त रहेका छन । दुवै पार्टीका जिल्ला स्तरका नेताले वाम ध्रुवीकरण राष्ट्र र जनताको आवश्कता भएको बताएका छन । दुवै पार्टीका नेता कार्यकर्तामा नेतृत्व र शीर्ष नेताको त्याग, तपस्या र समर्पणको अभावले वाम एकता नहुने हो कि भन्ने आशंका रहेको देखिन्छ । 'वाम एकता गर्नका लागि नेताहरुले पद त्याग्न सक्नु पर्छ । त्यसो भएन भने त्यागकै अभावले वाम एकता तुहिन सक्छ ।' एमालेका क्षेत्र नं २ का निवर्तमान क्षेत्रीय अध्यक्ष प्रेमबहादुर घर्ती भन्छन, 'कार्यकर्ता तह जहिल्यै वाम एकताकै पक्षमा थियौं । नेताहरु नमिलेर मात्र समस्या देखिएको थियो । अब नेताहरुले नै घोषणा गरेपछि आशा जागेको छ ।' माओवादी केन्द्रका जिल्ला सचिव एवम् रोल्पा नगरपालिकाका मेयर पुरण केसीले पनि विगतको जस्तै छलकपटले वाम एकता नहुँने अवस्था आउन नहुने बताउँछन । 'जनताको समाजवादको सपना पूरा गर्न नेपालमा मजवुद खालको एउटै कम्युनिष्ट पार्टीको आवश्यता छ । अवब एकता हुनैपर्छ ।', सचिव केसी भन्छन् । कार्यकर्ताबाट वाम तालमेल र पार्टी एकताबारे मिश्रित प्रतिक्रिया आइरहेको सचिव केसी बताउँछन । 'आकस्मिक रुपमा केन्द्र तहबाट घोषणा भएकाले कार्यकर्ता तहमा सकारात्मक र नकारात्मक दुवै प्रतिक्रिया आइरहेको छ।' सचिव केसी थप्छन, 'कार्यकर्ता र जनस्तरमा माहौल बनाउने अनि नेताको जुँगाको लडाइले एकताको लक्ष्य भत्किनु हुँदैन ।' स्थानीय तहको चुनावमा एमाले र माओवादी केन्द्रबीच तीव्र मतभेद देखिएकाले कार्यकर्ता तहमा अझै मनोमालिन्या कायम भएको छैन । एकआपसको सम्बन्ध सुमधुर नभइसक्दै एक्कासी चुनावी तालमेल र अन्ततः पार्टीको घोषणाले कतिपय कार्यकर्ता रुष्ट बनेका छन । जिल्लामा माओवादी पहिलो दल छ भने एमाले तेस्रो । एमाले र माओवादी केन्द्रको तालमेल हुँदा भारी मत हुने दुवै पार्टीको दाबी छ । एमालेले ६० र केन्द्रले ४० प्रतिशत उम्मेदवार तालमेल गर्ने बारे भने जिल्लामा अन्यौलता देखिएको छ । जिल्ला र निर्वाचन क्षेत्रमा जुन पार्टीको पकड छ त्यहाँ त्यहीँ पार्टीलाई उम्मेदवार बनाउने या प्रत्येक जिल्लामा ६० र ४० प्रतिशत लागु हुने बारे भने दुवै पार्टीमा अन्यौलता देखिन्छ ।"
भक्तपुर कांग्रेसद्वारा उम्मेदवारमा २३ को नाम सिफारिस,"भक्तपुर : नेपाली कांग्रेस भक्तपुरले प्रतिनिधिसभा तथा प्रदेशसभाका लागि २३ नेताहरुको नाम उम्मेदवारमा सिफारिस गरेको छ । दुई क्षेत्र र चार प्रदेश क्षेत्र गरी ६ जना उम्मेदवारका लागि कांग्रेसले २३ जना नेताहरुको नाम उम्मेदवारमा सिफारिस गरेको हो । कांग्रेस भक्तपुरका जिल्ला सभापति दुर्लभ थापाले प्रतिनिधिसभाका लागि दुई क्षेत्रबाट तीनतीन जना नेताहरुको नाम सिफारिस गरिएको जानकारी दिए । चार वटा प्रदेश क्षेत्रका लागि भने तीनवटाबाट ३३ र एउटाबाट ८ जनाको नाम सिफारिस गरिएको उनले बताए । उनका अनुसार क्षेत्रीय समितिबाट सिफारिस भएर आएकै नाउँमा केही सच्याएर केन्द्रमा सिफारिस गरिएको छ । भक्तपुर निर्वाचन क्षेत्र नं १ का लागि वरिष्ठ अधिवक्ता बाबुराजा जोशी, यादवप्रसाद अधिकारी र नवराज दाहालको नाम सिफारिस गरिएको छ । जसमध्ये वरिष्ठ अधिवक्ता जोशीले टिकट पाउने प्रवल सम्भावना रहेको कांग्रेस वृत्तमा चर्चा छ । निर्वाचन क्षेत्र नं १ मा भक्तपुर नगरपालिका र चाँगुनारायण नगरपालिका परेका छन् । निर्वाचन क्षेत्र नं १ मा परेका दुई प्रदेशमध्ये १ मा क्षेत्रीय सभापति जीवन खत्रीसहित आठ जनाको नाम सिफारिस गरिएको छ । उक्त प्रदेशमा सिंगो चाँगुनारायण नपा र भक्तपुर नपाको वडा नं १० का मतदाताले मतदान गर्नेछन् । उक्त प्रदेशमा खत्रीसँगै प्रवीण बन, कृष्णलाल भडेंल, किरण न्यौपाने, सुरेश श्रेष्ठ, धर्मराज थापामगर, मनोजकुमार थापा र यज्ञविक्रम थापाको नाम केन्द्रमा सिफारिस गरिएको जिल्ला सदस्य रवीन्द्र प्रधानले जानकारी दिए । यस प्रदेशमा क्षेत्रीय सभापति खत्रीले टिकट पाउने निश्चित जस्तै भएको बताइएको छ । भक्तपुर नपाको १ देखि ९ वडासम्मका मतदाताहरुले मतदान गर्ने दोस्रो प्रदेशका लागि रवीन्द्र प्रधान, नारायणप्रसाद तमखु र अनिल भुजूको नाम सिफारिस गरिएको छ । यस प्रदेशमा कांग्रेस भक्तपुरको नगर सभापति रहिसकेका प्रधानको सम्भावना बढी छ । त्यस्तै भक्तपुर निर्वाचन क्षेत्र २ को लागि भने वर्तमान सांसद रामेश्वरप्रसाद ढुंगेलसँगै जिल्ला सभापति दुर्लभ थापा र वरिष्ठ पत्रकार कविर राणाको नाम सिफारिस गरिएको छ । यहाँ जिल्ला सभापति थापा र वरिष्ठ पत्रकार राणाले टिकट पाउने प्रवल सम्भावना छ । कांग्रेसभित्रको गुटबन्दी मिलाउनुपर्ने भएकाले प्रदेशमा टिकट पाउने नेताको आधारमा कांग्रेसले जित्ने भक्तपुर क्षेत्र नं २ मा थापा र राणामध्ये एकले टिकट पाउने कांग्रेस नेताहरु बताउँछन् । उक्त निर्वाचन क्षेत्रअन्तर्गत मध्यपुर थिमि नपा र सूर्यविनायक नपा पर्छन् । जसमध्ये सिंगो मध्यपुर थिमि नगरपालिका परेको प्रदेशसभाको लागि निवर्तमान जिल्ला सभापति गणेशमान चक्रधर, मदनकृष्ण श्रेष्ठ र नगर सभापति सुरेन्द्र श्रेष्ठको नामलाई जिल्ला समितिले टुंग्याएर केन्द्रमा पठाएको छ । त्यस्तै सिंगो सूर्यविनायक नगरपालिका रहेको अर्को प्रदेशसभाका लागि क्षेत्रीय सभापति नारायणभक्त खायमलीसँगै सुशील बस्नेत र उद्धव सिलवालको नाम सिफारिस गरिएको छ । एमालेले तोक्यो संयोजक यता एमाले भक्तपुरले भने प्रतिनिधिसभा र प्रदेशसभाको लागि उम्मेदवार छनोट गर्न संयोजक तोकेको छ । एमाले भक्तपुरको मंगलबार बसेको बैठकले ६ जना संयोजक तोकेको जिल्ला अध्यक्ष राजेन्द्र राजथलाले जानकारी दिए । उनका अनुसार हरिशरण लामिछाने र बचन देउजालाई क्रमशः भक्तपुर निर्वाचन क्षेत्र नं १ र २ को संयोजक तोकिएको छ । प्रदेशसभाको लागि भक्तपुर नपाको लागि बालमुकुन्द सुवाल, मध्यपुर थिमि नपाको लागि नगर प्रमुख मदनसुन्दर श्रेष्ठ, चाँगुनारायण नपाको लागि मोहनवीर श्रेष्ठ र सूर्यविनायक नपाको लागि नगर प्रमुख वासुदेव थापालाई संयोजक तोकिएको छ । संयोजकहरुलाई असोज १९ गतेभित्र महिलासहित तीनजनाको नाम सिफारिस गर्ने समयावधि दिएका छौं, जिल्ला अध्यक्ष राजथलाले भने, उहाँहरुबाट सिफारिस भएर आएका नाम नकाटिकन आवश्यक परे थपेर असोज २० गतेभित्र प्रत्यक्ष र समानुपातिक उम्मेदवारहरुको नाम केन्द्रमा पठाउँछौं ।उनले माओवादी केन्द्रसँग पार्टी एकताको प्रयास भइरहेकाले भक्तपुर एमालेले गरेको निर्णयमा फेरबदल पनि हुनसक्ने बताए । माओवादीसँगै अन्य दल छलफलमै त्यस्तै भक्तपुरमा माओवादी केन्द्र, नेपाल मजदुर किसान पार्टी, राप्रपालगायतका अन्य पार्टी भने छलफलमै रहेको छ । माओवादी केन्द्र भक्तपुरका नेता सुनिल गोथेले एमालेसँग पार्टी एकताको बहस अघि बढेकाले तत्काल नाम टुंग्याउने भन्दा सम्भावित उम्मेदवारहरुको बारेमा पार्टी छलफलमा रहेको बताए। उनले एमालेसँग एकता भए पनि नभए पनि माओवादी केन्द्रको तर्फबाट आफ्ना उम्मेदवारहरुको टुंगो लगाइने जानकारी दिए ।"
जुम्लाका नेताले यसरी गरे तालमेलको स्वागत,"जुम्ला : केन्द्रमा तीन पार्टीबीचमा एकताको प्रयास र तालमेलको सहमति भएसँगै जिल्लामा पनि यसको प्रत्यक्ष प्रभाव परेको छ । तीन दलको उक्त निर्णय देशको राजनीतिक परिवर्तनका लागि ऐतिहासिक निर्णय भएको भन्दै जिल्लास्थित नेकपा एमाले, माओवादी केन्द्र र नयाँ शक्ति नेपालले स्वागत गरेका छन्। दलहरुले बुधवार जुम्लामा पत्रकार सम्मेलन गर्दै पार्टी नेतृत्वले गरेको ऐतिहासिक एकताको निर्णय स्वागत योग्य रहेको र यथासीघ्र कार्यान्वयन गर्ने बिषयमा प्रतिबद्धता जनाएका छन् । मंगलबार नेकपा एमाले, माओवादी केन्द्र र नयाँ शक्तिको हस्ताक्षरमा भएको ६ बुद्धे सहमति बारे जानकारी दिन एमाले पार्टी कार्यालयमा ३ दलले संयुक्त पत्रकार सम्मेलन आयोजना गरी केन्द्रको निर्णय र निर्देशन जिल्लामा प्रभावकारी रुपमा कार्यान्वयन गरिने बताएका छन् । एकाएक एकताको प्रयासमा वामपन्थी पार्टीहरु पुगेपछि जुम्लामा तीनै दलको सहमतिमा दलका नेता कार्यकर्ता तथा जनतालाई यो एकताको स्वागत गर्न समेत आह्वान गरेका छन् । माओवादी केन्द्र जुम्ला संयोजक वीरबहादुर कुँवर, एमाले अध्यक्ष तिर्थ बुढा र नयाँ शक्ति नेपालका जिल्ला ईन्चार्ज नरेन्द्रनाथ योगीद्धारा संयुक्त हस्ताक्षरित विज्ञप्तीमा एमाले, माओवादी केन्द्र र नयाँ शक्तिले केन्द्रमा गरेको ६ वुँदे सहमतिलाई स्वागत गर्दै समर्थन गरिएको छ । विज्ञप्तिमा भनिएको छ, विसं २००६ सालमा स्थापित नेपाल कम्युनिष्ट पार्टी वर्ग संघर्ष, विचारात्मक संघर्ष र व्यवहारिक प्रयोगका अनेक श्रृखला प्रयोग गर्दै यो अवस्थामा पुगेको छ । नेकपा एमाले, माओवादी केन्द्रको नीतिगत नेतृत्वले मुलुकमा गणतन्त्र, संघीयता, समानुपातिक समावेसिता, धर्मनिरपेक्षता र सामाजिक न्यायसहितको संविधान निर्माण भएको छ । यसैगरी आगामी प्रतिनिधिसभा र प्रदेश सभामा भएको निर्वाचनमा जसले उम्मेदवारको अवसर पाएपनि एकमत भएर विजय गराउने निर्णय भएको छ । यसैगरी विज्ञप्तिमा अभियानलाई सफल पार्न क्रियाशिल वामपन्थी पार्टीहरु र स्वतन्त्र समूह सबैलाई एकता प्रक्रियामा सहभागि हुन आह्वान गरिएको छ । पत्रकार सम्मेलनमा पूर्व संस्कृति, पर्यटन तथा नागरिक उड्यन राज्यमन्त्री बलबहादुर महतले अब हिजोको बिषयलाई बिर्सेर एकमत भएर अगाडी बढ्नेमा सबैले सोच्नुपर्ने बताए । पार्टी एकताको प्रयास र आसन्न चुनावी तालमेल गर्ने सहमतिको स्वागत गर्दै तीन दलले दीप प्रज्वलनको आह्वान गरेका छन् । साँझ ६ बजे चन्दननाथ मन्दिर अगाडी दिप प्रज्वलन गर्ने र आगामी २० गते जिल्लामा तीनपार्टीबीचमा चियापान कार्यक्रमको आयोजना गरी शुभकामना आदानप्रदान समेत गरिने बताइएको छ ।"
सबै दलबीच सहकार्य आवश्यक : कोइराला,"नवलपरासी : नेपाली कांग्रेसका महामन्त्री डा शशांक कोइरालाले दिगो शान्ति, समृद्धि र संविधानको कार्यान्वयनका लागि सबै दलबीच सहकार्य गर्नुपर्ने आवश्यकता रहेको बताएका छन्। नवलपरासीको देवचुलीमा नेपाली काँग्रेस देवचुली नगरकार्य समितिद्वारा मंगलबार आयोजित चियापान तथा शुभकामना कार्यक्रममा बोल्दै नेता कोइरालाले कांग्रेस निर्णायक शक्ति बन्न नसकेकाले मुलुकमा प्राप्त राजनीतिक उपलब्धिलाई संस्थागत गर्न नसकिएको जिकिर गरे। सोही अवसरमा बोल्दै महामन्त्री कोइरालाले यसका लागि आशन्न प्रदेश र प्रतिनिधिसभाको निर्वाचनमा नेपाली काँग्रेसलाई पहिलो पार्टी बनाउनका लागि सहयोग गर्न सबैलाई आग्रह गरे। रासस"
सत्ता स्वार्थका लागि तालमेल: राणा,"काठमाडौं: अर्थराज्य मन्त्री उदय शम्शेर राणाले तीन बाम घटकबीच भएको चुनावी तालमेललाई सत्ता स्वार्थको संज्ञा दिएका छन्। चुनावमा एक्लाएक्लै जाँदा पराजय हुने डरले तीन दलहरुबीच तालमेल भएको दावी गरे। काठमाडौंमा बुधबार आयोजित एक कार्यक्रममा नेपाली कांग्रेसका युवा नेता एवम् अर्थराज्यमन्त्री राणाले भने, 'नाममा बाम एकता भने पनि सत्ता स्वार्थका लागि उनीहरु एक ठाउँमा उभिन बाध्य भएका हुन्। चुनावमा पराजय हुने डरले गर्दा एक भएका हुन्।' मंगबालर नेकपा एमाले, नेकपा माओवादी केन्द्र र नयाँ शक्तिबीच चुनावी तालमेल गर्ने र चुनाव लगत्तै पार्टी एकता गर्ने औपचारिक घोषणा भएको थियो। उनले तीन दलबीचको तालमेल लोकतन्त्रका लागि खतरा भएको समेत बताए। लोकतान्त्रिक व्यवस्थालाई कमजोर बनाउन बाम शक्तिहरु एक भएको दावी गरे। अर्थराज्यमन्त्री राणाले कांग्रेसले लोकतान्त्रिक शक्तिहरुलाई एकतावद्ध गर्ने बताए। उनले भने, हामी लोकतान्त्रिक शक्तिहरुलाई एक ठाउँमा राखेर बृहत लोकतान्त्रिक गठबन्धन बनाउँछौं।"
कांग्रेस केन्द्रीय कार्यसम्पादन समितिको बैठक बालुवाटारमा जारी,"काठमाडौं: नेपाली कांग्रेसको केन्द्रीय कार्यसम्पादन समितिको बैठक प्रधानमन्त्री निवास बालुवाटारमा जारी छ। काठमाडौंमा उपलब्ध केन्द्रीय सदस्यसहित कार्यसम्पादन समितिको बैठक बसेको हो। पछिल्लो विकसित राजनीतिक घटनाक्रमबारे छलफल गर्न कांग्रेसले कार्यसम्पादन समितिको बैठक बोलाएको हो। सत्तारुढ दल नेकपा माओवादी र प्रमुख प्रतिपक्षी दल नेकपा एमालेबीच निकट भविष्यमा पार्टी एकता गर्ने गरी तत्काल चुनावी तालमेल गर्ने औपचारिक सहमति भएपछि कांग्रेस पार्टीको आगामी रणनीति बनाउन जुटेको हो। माओवादी केन्द्रले सरकारलाई दिएको समर्थन फिर्ता नलिने जनाए पनि कांग्रेसका नेताहरुले भने माओवादीसंगको सम्बन्धमा पुनविचार गर्नुपर्ने धारणा राखेका छन्। बालुवाटारमा जारी कार्यसम्पादन समितिको बैठकमा बाम एकताबारे छलफल हुनुका साथै बृहत लोकतान्त्रिक गठबन्धन बनाउनेबारे पनि छलफल हुने कांग्रेस केन्द्रीय सदस्य एनपी साउँदले बताए। उनले भने, कम्युनिष्ट पार्टीहरु एक ठाउँमा उभिदै गर्दा हामीलाई पनि लोकतान्त्रिक शक्तिहरुको गठबन्धन बनाउन दवाव छ। कांग्रेसले यसको नेतृत्व गर्छ। मंगलबार नेकपा एमाले, एमाओवादी केन्द्र र नयाँ शक्तिबीच चुनावी तालमेल गर्ने र चुनाव लगत्तै पार्टी एकता गर्ने गरी ६ बुँदे सहमति भएको थियो।"
कास्की कांग्रेसबाट डेढ सय उम्मेदवार सिफारिस,"पोखरा :संघीय संसद र प्रदेश निर्वाचनका लागि नेपाली कांग्रेस र एमाले कास्कीले आआफ्ना केन्द्रलाई उम्मेदवारहरुको नाम सिफारिस गरेका छन्। कास्की कांग्रेसका सचिव रामराज लामिछानेका अनुसार प्रदेश र संघीय संसद तथा दुवैतर्फ समानुपातिकका गरी १ सय ६० जनाको नाम सिफारिस गरिएको जानकारी दिए। क्षेत्रीय समितिहरुले प्रदेश र संघीय संसद तथा समानुपातिकतर्फका आकांक्षी उम्मेदवारहरुको नाम कास्की कांग्रेसलाई सिफारिस गरेका थिए। ती सबै नाममा थपघट नगरी उम्मेदवारहरुको नाम सिफारिस गरी केन्द्रमा पठाएको जानकारी सचिव लामिछानेले दिए। कास्कीमा संघीय संसदका लागि ३ र प्रदेशका लागि ६ निर्वाचन क्षेत्र छन्। नेकपा एमाले कास्की मातहतका क्षेत्रीय कमिटीमध्ये क्षेत्र नम्बर १ ले पूर्वमन्त्री खगराज अधिकारीलाई संघीय संसदको उम्मेदवारका लागि सर्वसम्मत सिफारिस गरी जिल्ला कमिटीलाई पठाएको छ। क्षेत्र नम्बर २ को बैठक मंगलबार बसे पनि निष्कर्षमा पुग्न सकेन। क्षेत्र नं ३ को कमिटीले जगत विश्वकर्मा, उमा कोइराला र जगन्नाथ बास्तोलाको नाम प्रत्यक्षतर्फको उम्मेदवारका रुपमा सिफारिस गरेको छ। एमाले कास्कीले प्रदेश र समानुपातिकतर्फका उम्मेदवारहरुको नामबारे छलफल गरे पनि टुंगो लगाइसकेको छैन। माओवादी केन्द्रले पनि उम्मेदवारहरुको नाम सिफारिस एक दुई दिनभित्र गरिसक्ने उक्त पार्टीका नेता त्रिभुवन पौडेलले जानकारी दिए। कास्की कांग्रेस सभापति सिफारिस उम्मेदवारहरुको नाम लिएर काठमाडौं गएका छन्। उनले यसअघि स्थानीय तह निर्वाचनमा पनि आकांक्षी सबैको नाम उम्मेदवारका रुपमा केन्द्रलाई सिफारिस गरेका थिए। सोही प्रवृत्ति दोहोर्याउँदै यसपालि पनि आकांक्षी सबैको नाम उनले केन्द्रलाई पठाएका हुन्। कांग्रेसबाट पूर्वसभामुख तारानाथ रानाभाट र कानुन मन्त्री यज्ञबहादुर थापा, केन्द्रीय सदस्य जीवन परियार, पूर्ववडाध्यक्ष फत्तबहादुर गुरुङ र वैदेशिक रोजगार व्यवसायी तिलक रानाभाट कास्की क्षेत्र नं १ बाट संघीय संसदको प्रत्यक्षतर्फका आकांक्षी छन्। जिल्ला पार्टी सभापति कृष्ण केसी भने सोही क्षेत्रमा प्रदेशतर्फ खबाट प्रत्यक्षको आकांक्षी छन्। त्यस्तै संघीय संसदको प्रत्यक्षतर्फ पूर्वमन्त्री महादेव गुरुङ, पूर्वसचिव बाबुराम आचार्य, दीपक गुरुङ, भरतजंग गुरुङ र पोषनाथ शर्मा क्षेत्र नं ३ बाट र सोही क्षेत्रबाट पुराना नेताहरु शुक्रराज शर्मा र खेमराज पौडेल आकांक्षी छन्। क्षेत्र नं २ मा भने देवराज चालिसे, गुरु बराल, सोभियतबहादुर अधिकारी, ऋषि काफ्ले र परमेश्वर पोखरेल आकांक्षी छन्। पोखरा महानगरपालिकाको मेयरमा पराजित रामजी कुँवर संघीय संसदको समानुपातिक उम्मेदवारतर्फ सिफारिसमा परेका छन्। उपमेयरमा पराजित सरस्वती गुरुङ पनि समानुपातिकतर्फ सिफारिस भएकी छन्। वडासदस्य निर्वाचित भइसकेकाहरुले पनि प्रदेश चुनावमा फेरि आकांक्षा देखाएका छन्। तिनीहरुको नामसमेत कास्की कांग्रेसले सिफारिस गरेको छ।"
वाम एकताको प्रभाव जिल्लामा : स्वतन्त्र वडाध्यक्षसहित १५ सय एमाले प्रवेश,"कपिलवस्तु : नेपाली राजनीति केही दिनयता वामपन्थी दलको एकताले तातेको छ भने यसको असर कपिलवस्तु जिल्लामा पनि परेको छ। स्थानीय चुनावमा नेपाली कांग्रेससँग तालमेल गरेको नेकपा (माओवादी केन्द्र) एकाएक नेकपा (एमाले) सित चुनावमा तालमेलसँगै पार्टी एकता गर्ने निर्णय गरेपछि यहाँको राजनीति ह्वात्तै तातेको हो। यसको प्रभाव गाउँगाउँसम्म परेको छ। काठमाडौँमा तीन वामपन्थी दलको एकताको घोषणा भइरहँदा यता कपिलवस्तुमा ठूलो संख्यामा विभिन्न पार्टी परित्याग गरी करिब एक हजार ५०० नेता तथा कार्यकर्ता एमालेमा प्रवेश गरेका छन्। एमाले कपिलवस्तुले मंगलबार पकडीमा आयोजना गरेको बृहत् पार्टी प्रवेश कार्यक्रममा निर्वाचित वडाध्यक्षसहित प्रभावशाली नेता एमालेमा प्रवेश गरेका हुन्। महाराजगञ्ज नगरपालिका१० का वडा अध्यक्ष शैलेन्द्र चौधरी, संघीय समाजवादी फोरमका केन्द्रीय सदस्य तथा ५ नम्बर प्रदेशका कार्यवाहक अध्यक्ष इसरार मोहम्मद खाँन, माओवादी केन्द्रका केन्द्रीय सदस्य विनोद चौधरी, राजपाका जिल्लास्तरका नेता जगन्नाथ कुर्मी, नवीन चौधरीलगायत नेता तथा कार्यकर्ता एमालेमा प्रवेश गरेका हुन्। वडाध्यक्ष चौधरी स्वतन्त्रबाट निर्वाचित भएका थिए। पार्टी प्रवेशीलाई एमालेका सचिव प्रदीप ज्ञवालीले टीका लगाएर स्वागत गरे। स्वागतपछि मन्तव्य राख्दै नेता ज्ञवालीले प्रदेश र संघको निर्वाचनमा जाँदा माओवादी केन्द्र पनि सूर्य चिह्न लिएर चुनाव लडेर देशव्यापी रुपमा केन्द्र र प्रदेशमा बहुमतको सरकार बनाउने दाबी गरे। रासस"
रोल्पामा समानुपातिक उम्मेदवार आकांक्षी धेरै,"रोल्पा : मंसिर १० र २१ गते हुने प्रतिनिनिधि सभा र प्रदेश सभा निर्वाचनका लागि रोल्पामा प्रत्यक्ष उम्मेदवार बन्ने भन्दा पनि समानुपातिक आकांक्षीको ओइरो लागेको छ । उम्मेदवार छनौट गर्ने चटारोले यहाँ राजनीतिक चहलपहल पनि निकै बढेको हो । दसैंले सुनसान बनेको सदरमुकाम लिबाङ बजारमा दलका नेता कार्यकर्ताको चहलपहलले भरिलो बनेको छ । एमाले र माओवादी केन्द्रको शीर्ष तहमा चुनावी तालमेल र पार्टी एकताको आन्तरिक छलफल भइरहेपनि जिल्लाका तीन ठूला दल नेपाली कांग्रेस, नेकपा (एमाले) र नेकपा माओवादी केन्द्रका नेता कार्यकर्ता उम्मेदवार छनौट र सिफारिस गर्ने हतारोमा छलफल, बैठक र परामर्शमा व्यस्त रहेका छन् । साना दल पनि उम्मेदवार छनौटमा सक्रिय बनिरहेका छन् । दसैं बिदाको मौका छोपेर गृह जिल्ला आएका नेकपा माओवादी केन्द्रका नेता एवं पूर्व अर्थमन्त्री वर्षमान पुन अनन्त' पनि पर्वका बेला पनि निकै दौडधुपमा रहे । माओवादी केन्द्रले सदरमुकाम लिबाङमा उम्मेदवार छनौटका लागि असोज १५ गते जिल्ला पार्टीको बैठक आयोजना गर्यो । बैठकमा प्रत्यक्ष भन्दा समानुपातिक प्रतिनिधित्वका लागि आकांक्षी धेरै देखिए । आकांक्षी धेरै भएपछि माओवादी केन्द्रले प्रदेश सभाका लागि दुईवटा निर्वाचन क्षेत्रबाट १४ जनाको नाम सिफारिस गरेको छ । क्षेत्र नम्बर १ बाट चन्द्रबहादुर बुढा, मिना बुढामगर, पवनकुमार कँवर, ओमबहादुर पुन, सीता आचार्य, राजकुमार कँवर र इन्द्रबहादुर रोका सिफारिसमा परेका छन् । क्षेत्र नम्बर २ बाट सुरेन्द्र थापा, तोपबहादुर डाँगी, कर्मलाल परियार, रामधन पुन, हरिसरा घर्तीमगर, भक्तबहादुर वली र काशीराम बुढामगर सिफारिस गरिएको पार्टीले जनाएको छ । आकांक्षी धेरैै भएकाले नाम टुंगो लगाउन नेतृत्वलाई हम्मेहम्मे परेको थियो । प्रतिनिधि सभाका लागि प्रत्यक्ष तर्प माओवादी केन्द्रका ५ नम्बर प्रदेश इन्चार्ज समेत रहेका नेता अनन्तलाई सर्वसम्मत रुपमा उम्मेदवार सिफारिस गरिसकेको छ । यद्यपी, एमाले, माओवादी केन्द्र र नयाँ शक्ति नेपालको चुनावी तालमेलको घोषणा पश्चात कसरी जाने भन्ने यकिन भएको छैन । आसन्न चुनावका लागि आन्तरिक रुपमा उम्मेदवारको नाम सिफारिस गरिएको हो । तालमेल र एकताबारे केन्द्रबाट ठोस नीति आएपछि दुवै पार्टी बसेर उम्मेदवारको अन्तिम टुंगो लगाइन्छ ।' माओवादी केन्द्रका जिल्ला अध्यक्ष सुरेन्द्र थापा धु्रव' भन्छन् । आन्तरिक सिफारिसका क्रममा प्रतिनिधि सभाका लागि समानुपातिकतर्फ सभामुख ओनसरी घर्ती र नेतृ जयपुरी घर्तीलाई सिफारिसमा परेका छन् । क्षेत्र नम्बर १ बाट माओवादी केन्द्रका पोलितब्यूरो सदस्य दिपेन्द्र पुन सिजल' सर्वसम्मतिले प्रदेशका लागि प्रत्यक्ष उम्मेदवार सिफारिस गरेको छ । क्षेत्र नम्बर २ बाट भने नेता द्वय जोखबहादुर महरा र कुलप्रसाद केसी सोनाम' को नाम सिफारिस गरिएको माओवादी केन्द्रका जिल्ला अध्यक्ष सुरेन्द्र थापा धु्रव' ले जनाए । नेता महरा क्षेत्र नम्बर १ कै हुन भने सोनाम २ नम्बर क्षेत्रका हुन् । दुवैजना आकांक्षी बनेपछि सिफारिस गरिएको हो । दसैंपछि नेकपा एमाले पनि उम्मेदवार छनौट र सिफारिसको चटारोमा रहेको छ । असोज १६ गते क्षेत्र नम्बर १ को र १७ गते क्षेत्र नं २ को वैठक सम्पन्न गरि प्रत्यक्ष तर्पकोे उम्मेदवार चयन गरिसकेको छ । एमालेका जिल्ला अध्यक्ष हरीप्रसाद घर्तीका अनुसार संघीय प्रतिनिधिसभाका लागि पोलितव्यूरो सदस्य एवं सचेतक गोकुल घर्ती उम्मेदवार बन्नेछन । क्षेत्र नम्बर १ बाट पर्शुराम घर्ती र क्षेत्र नम्बर २ बाट अध्यक्ष हरीप्रसाद घर्ती प्रदेशका लागि प्रत्यक्ष तर्पको उम्मेदवार सिफारिस गरिएको छ । हामीहरुले उम्मेदवार चयन गर्दैगर्दा बाम तालमेल र एकता लागि घोषणा भयो । तालमेल सहितको उम्मेदवार सिफारिस गर्ने केन्द्रबाट ठोस नीति आयो भने जिल्लामा एमाले र माओवादी केन्द्रका जिम्मेवार नेता बसेर टुंगो लगाउन सकिन्छ' अध्यक्ष घर्तीले भने । एमालेमा पनि समानुपातिक आकांक्षी धेरै रहेको जनाइएको छ । नेपाली कांग्रेसले असोज १६ र १७ गते दुई दिन उम्मेदवार सिफारिसका लागि बैठकको आयोजना गर्यो । लामो छलफलपछि सिँचाई राज्यमन्त्री एवं जिल्ला पार्टी सभापति अमरसिंह पुनमगरलाई प्रतिनिधि सभाका लागि प्रत्यक्ष उम्मेदवारका लागि सिफारिस गरिएको छ । क्षेत्रीय समितिले जिल्ला पार्टीलाई उम्मेदवारको सिफारिस गर्ने र आवश्यक राय सहित केन्द्रमा नाम पठाउने प्रावधान रहेको उपाध्यक्ष किशोर आचार्यले जानकारी दिए । आकांक्षी उम्मेदवारबाट ३३ जना सिफारिस गर्ने भनिएपनि आकांक्षीको लामो सूचि नै क्षेत्रबाट सिफारिस भएका छन् । प्रतिनिधि सभाका लागि समानुपातिकतर्फ क्षेत्र नम्बर २ बाट नेतृ भिमकुमारी बुढा र क्षेत्र नम्बर १ बाट आठ जनाको नाम सिफारिस गरिएको छ । संघीय समानुपातिक आकांक्षीमा माधवप्रसाद आचार्य, नारायण सुवेदी, मिश्री हमाल, रेगबहादुुर सुवेदी, सिमबहादुर विष्ट, दलसिंह कामी, हरिबहादुर राना र कविता उपाध्याय रहेका छन् । क्षेत्र नम्बर १ बाट पार्टी सचिव शेरबहादुर महरा प्रदेशका लागि प्रत्यक्ष तर्फ सर्वसम्मत उम्मेदवार सिफारिस गरिएका छन् भने क्षेत्र नम्बर २ बाट कोषाध्यक्ष खड्कबहादुर खत्री, खगेन्द्र हमाल र दिपक श्रेष्ठलाई सिफारिस गरिएको छ । कांगे्रसमा पनि समानुपातिकतर्फ धेरैको आकर्षण देखिएको छ । क्षेत्र नम्बर एकबाट प्रदेशका लागि समानुपातिकतर्फ पूर्व सांसद लेखनाथ आचार्य समेत अकांक्षी बनेका छन् । आचार्य रोल्पा नगरपालिकाको मेयरमा समेत उम्मेदवार भई माओवादी केन्द्रका पुरण केसीबाट पराजित भएका हुन् । समानुपातिकमा विद्यार्थी नेता मनोजमणि आचार्य, तिजा विष्ट, श्रीकुमारी रोका, मनिकला राना, पुष्पा श्रेष्ठ, पदम विष्ट र देवा आचार्य सिफारिसमा परेका छन् । क्षेत्र नम्बर २ बाट झक्कुप्रसाद घर्ती, बमबहादुर रोका, मोहन परियार, धनबहादुर रसाईली, टीका थापा, संकबहादुर छन्त्याल र टेकबहादुर बस्नेत प्रत्यक्ष तर्फको उम्मेदवार बन्दा धेरै खर्च हुने र जित पनि सुनिश्चित नहुने भएकाले धेरै नेता समानुपातिक तर्फ आकांक्षी बनेको बताइन्छ ।"
आगामी चुनावमा पहिचान विरोधीलाई भाटे कारबाही गर्ने गोपाल किराँतीको चेतावनी,"काठमाडौं : नेकपा (माओवादी केन्द्र)का नेता गोपाल किराँतीले आगामी चुनावमा पहिचान विरोधी उम्मेदवारलाई भाटे कारबाही गर्ने चेतावनी दिएका छन्। पार्टी अध्यक्ष पुष्पकमल दाहाल प्रचण्डले एमालेसँग प्रदेश र प्रतिनिधि सभाको निर्वाचनका निम्ति तालमेल गरेर अगाडि बढ्ने र चुनावपछि पार्टी एकता गर्ने विषयमा सहमति गरे लगत्तै किराँतीले यस्तो चेतावनी दिएका हुन्। भोजपुरको आम्चोक गाउँपालिका पुगेका किराँतीले बुधबार पार्टीको कुनै पनि तहमा औपचारिक निर्णय नगराई एमालेमा पार्टी विलय गराउने खेलमा प्रचण्ड लागिपरेको भन्दै पहिचानविरोधीलाई नछोड्ने चेतावनी दिएका हुन्। माओवादी केन्द्र विघटन गरी एमालेमा विलय गराउने श्री प्रचण्ड समूहको कदम दक्षिपन्थी विसर्जनवादी मात्र नभएर अवैधानिक समेत छ। त्यसको चौतर्फी भण्डाफोर गर्न माओवादी क्रान्तिकारी कमरेडहरुमा विशेष आह्वान गर्दछु, यस्तो आह्वान गर्दै नेता किराँतीले भनेका छन्, सम्भव भएसम्म लडाकु दस्ता निर्माण गरी आगामी चुनावमा पहिचान विरोधी उम्मेदवारलाई देशैभरी भाटे कारवाहीको तयारी गर्न युवा साथीहरुमा आह्वान गर्दछु।"
"डडेलधुरा कांग्रेसमा लफडा, सांसदसहित १४ जनालाई कारबाहीको माग","डडेल्धुरा : नेपाली कांग्रेस डडेल्धुराले सांसद नरभान कामीदेखि नेवि संघका केन्द्रीय अध्यक्ष नैनसिहं महर लगायतका १४ जना जिल्ला स्तरीय नेतालाई अनुशासनको कारवाहीको गर्न माग गरेको छ । प्रतिनिधि सभा र प्रदेश सभा निर्वाचनका लागि पार्टीले बोलाएको बठैकमा उपस्थित नभई अलग्गै बैठक बसाएर प्रतिनिधि सभा र प्रदेश सभाका लागि उमेदवारको नाम सिफारिस गरेको भन्दै कारवाहीको माग गरेको हो। कारबाहीमा सिफारिस गरिएका नाम निम्न बमोजिम रहेका छन । नेपाली कांग्रेस महाधिवेशन प्रतिनिधि तथा सांसद नरभान कामी, जिल्ला कार्य समिति सचिव लक्ष्मीप्रसाद अवस्थी, जिल्ला कार्य समिति कोषाध्यक्ष हरिप्रसाद भट्ट, पुर्व जिल्ला सभापति रघुवर भट्ट, महासमिति सदस्य गोविन्दराज बोहरा, नेविसंघ केन्द्रीय अध्यक्ष एवं महासमिति सदस्य नैनसिंंह महर रहेका छन् । त्यसैगरी कारवाहीका लागि सिफरिस गरिएका अन्यमा महाधिवेशन प्रतिनिधि हरिप्रसाद भट्ट, महाधिवेशन प्रतिनिधि, हेमराज चटौत, महाधिबेशन प्रतिनिधि भिमबहादुर साँउद र जिल्ला कार्य समिति सदस्यहरु मानकुमारी थापा, पार्वती झुकाल, डिल्लीराज जोशी, चन्द्री टमटा लगायत रहेका छन् । मंगलबार कांग्रेसका दुई पक्षले प्रतिनिधि सभा र प्रदेश सभाका लागि छुट्टाछुट्टै नाम सिफारिस गरेपछि संस्थापन पक्षले कारबाहीको माग गरेको हो । बुधबार कांग्रेसको पार्टी कार्यालयमा गरेको पत्रकार सम्मेलनमा १४ जनालाई कारबाहीका लागि केन्द्रीय समितिमा पत्राचार गरिएको जानकारी गराइएको छ । पटक पटक सचेत गराउदा पनि पार्टीले दिएको जिम्मेवारी पुरा नगर्ने, पार्टीको आधिकारिक भेला र बैठक बहिष्कार गर्ने जस्ता पार्टीको नियम विपरितका काम गरी डडेलधुराबाटै प्रतिनिधित्व गरेका प्रधानमन्त्री तथा पार्टी सभापति शेरबहादुर देवउवाको गरिमालाई आँच आउने काम गरेकाले कारबाहीका लागि केन्द्रिीय कार्यालयमा पत्राचार गरिएको जिल्ला सभापति कर्ण मल्लले जानकारी दिए। नेपाली कांग्रेसको विधान २०१७(संशोधन २०६६) को ठाडो उल्लंघन गर्दै नेपाली काँग्रेसको निमावली २०६८को परिच्छेद ९ को दफा ४१ को उपदफा २ को क) (ख),(घ),(ङ),(च)र (ज) ले गरेको व्यवस्थालाई ठाडो चुनौती दिने काम गरेकाले निजहरुलाई पार्टीको विधान अनुसार हदैसम्मको कारबाही गर्न सिफारिस गरेको डडेल्धुरा कांग्रेसले जानकारी दिएको छ । वामपन्थी पार्टी एक ढिक्का भएका बेला नेपाली डडेल्धुरा कांग्रेसको विवादले प्रतिनिधि सभा निर्वाचनमा सभापति देउवालाई नराम्रो असर गर्ने भन्दै गलत गतिविधि गर्नेलाई कारबाही गर्नै पर्ने माग गरिएको छ ।"
प्रधानमन्त्री देउवा कानुनी परामर्शमा,"काठमाडौ : प्रधानमन्त्री शेरबहादुर देउवाले कानुनी परामर्श गर्न थालेका छन् । काँग्रेस बैठक लगत्तै आफनो सरकारी निवास बालुवाटारमा प्रधानमन्त्री देउवाले कानुनी परामर्श गर्न थालेका हुन । नेकपा माओवादी केन्द्रले प्रमुख प्रतिपक्षी दल एमालेसँग चुनावी गठबन्धन र पार्टी एकता गर्ने प्रक्रिया अगाडि बढाएपछि उत्पन्न परिस्थितिका बारेमा प्रधानमन्त्री देउवाले कानुनी परामर्श थालेका हुन । नेकपा माओवादी केन्द्रका अध्यक्ष पुष्पकमल दाहाल प्रचण्डले प्रधानमन्त्री देउवालाई मंगलबार दुई पटक भेटेर एमालेसँग चुनावी तालमेल गरेपनि सरकारलाई दिएको समर्थन फिर्ता नलिने र बर्तमान सरकारले नै निर्वाचन गराउने बताएका थिए । बरिष्ठ अधिवक्ताहरु बद्रीबहादुर कार्की,महादेव यादव,बसन्तराज भण्डारी,बिपिन अधिकारीसहित नेपाल बार एशोसियनका पदाधिकारीहरुलाई प्रधानमन्त्री देउवाले परामर्शका लागि बोलाएका छन् । प्रधानमन्त्री देउवाका प्रेस संयोजक गोविन्द परियारका अनुसार समसायिक राजनीतिक अवस्थाका बारेमा कानुनविदहरुसँग परामर्श गर्न लागिएको हो । प्रधानमन्त्री देउवाले बिभिन्न पेशा र व्यवसायीहरुसँग बृहत लोकतान्त्रिक गठबन्धन निर्माण गर्ने बारेमा परामर्श गर्ने क्रममा कानुन क्षेत्रका बिज्ञहरुसँग पनि परामर्श गर्न लागेको परियारले जानकारी दिए । लोकतान्त्रिक गठबन्धनलाई प्रभावकारी बनाउन प्रधानमन्त्री देउवाले परामर्शलाई निरन्तरता दिने उनले बताए ।"
लोकतान्त्रिक गठबन्धनका लागि कांग्रेसको आह्वान,"काठमाडौं: नेपाली कांग्रेसले बृहत लोकतान्त्रिक गठबन्धन बनाउन औपचारिक पहल गरेको छ। प्रधानमन्त्री निवास बालुवाटारमा बुधबार बसेको केन्द्रीय कार्यसम्पादन समितिको बैठकले लोकतान्त्रिक गठबन्धन बनाएर चुनावमा जाने र त्यसका लागि कांग्रेसले पहल गर्ने निर्णय गरेको छ। काठमाडौंमा उपलब्ध केन्द्रीय सदस्यसहित कार्यसम्पादन समितिको बैठकले लोकतान्त्रिक दलहरुलार्इ गठबन्धनका लागि आव्हान समेत गरेको कांग्रेसका नेता बिमलेन्द्र निधिले बताए। उनका अनुसार बैठकले संघीय समाजवादी फोरम राष्ट्रिय जनता पार्टी दुबै राप्रपा लगायतका लोकतान्त्रिक दलहरुलार्इ संयुक्त बैठकका लागि आव्हान गरेको छ। यस्तै माओवादीले समर्थन फिर्ता लिएपनि सरकारसंग बहुमत कायमै हुने निधिले दावी गरे। सत्तारुढ दल नेकपा माओवादी र प्रमुख प्रतिपक्षी दल नेकपा एमालेबीच निकट भविष्यमा पार्टी एकता गर्ने गरी तत्काल चुनावी तालमेल गर्ने औपचारिक सहमति भएपछि कांग्रेस पार्टीको आगामी रणनीति बनाउन जुटेको हो। माओवादी केन्द्रले सरकारलाई दिएको समर्थन फिर्ता नलिने जनाए पनि कांग्रेसका नेताहरुले भने माओवादीसंगको सम्बन्धमा पुनविचार गर्नुपर्ने धारणा राखेका छन्। बालुवाटारमा जारी कार्यसम्पादन समितिको बैठकमा पछिल्लो राजनीतिक घटनाक्रमका बारे सघन छलफल भएको कांग्रेस केन्द्रीय सदस्य एनपी साउँदले बताए। उनले भने, कम्युनिष्ट पार्टीहरु एक ठाउँमा उभिदै गर्दा हामीलाई पनि लोकतान्त्रिक शक्तिहरुको गठबन्धन बनाउन दवाव छ। कांग्रेसले यसको नेतृत्व गर्छ।' मंगलबार नेकपा एमाले, एमाओवादी केन्द्र र नयाँ शक्तिबीच चुनावी तालमेल गर्ने र चुनाव लगत्तै पार्टी एकता गर्ने गरी ६ बुँदे सहमति भएको थियो।"
कसरी सम्भव भयो एउटै कम्युनिस्ट पार्टी बनाउने सहमति ?,"काठमाडौं : ठूला दुई वामपन्थी दल र नयाँ शक्तिले पार्टी एकीकरण गर्ने सैद्धान्तिक सहमतिपत्रमा हस्ताक्षर गर्दै एउटै कम्युनिस्ट पार्टी बनाउने घोषणा गरेका छन्। फरक पृष्ठभूमि र स्कुलिङबाट आएका ठूला कम्युनिस्ट पार्टीका नेताहरूले आगामी दिनमा समाजवादको नयाँ मोडेल तयार पारेर आर्थिक समृद्धि र बलियो राष्ट्रिय एकता कायम गर्दै देशकै नेतृत्व लिने उद्घोषसहित पार्टी एकताको सैद्धान्तिक सहमति गरेका हुन्। माओवादी शान्ति प्रक्रियामा आएयता १० वर्षदेखि सुषुप्त रूपमा भएको लामो कसरत र प्रयासपछि एमाले, माओवादी केन्द्र र नयाँ शक्तिबीच मंगलबार पार्टी एकता गरेर अघि बढ्ने सैद्धान्तिक सहमति भएको हो। सहमतिका लागि निकै लामो कसरत गर्नुपरेको नेताहरूले बताएका छन्। छरिएर रहेका अन्य वामपन्थी तथा अग्रगामी परिवर्तनकारी शक्तिहरूलाई पनि एउटै कम्युनिस्ट केन्द्रमा सहभागी भई अगाडि बढ्न उनीहरूले अपिलसमेत गरेका छन्। वामपन्थीहरूबीच हुन लागेको यो एकता र चुनावी तालमेल कसैविरुद्ध लक्षित नभई देशको आवश्यकताका आधारमा निर्माण भएको घोषणासभामा सहभागी शीर्ष नेताले बताएका छन्। मंगलबार राजधानीको राष्ट्रिय सभागृहमा आयोजित सहमतिपत्र घोषणासभामा तीनै पार्टीका नेताले आर्थिक समृद्धि, स्थिर सरकार र बलियो राष्ट्रिय एकता कायम गर्न एउटै कम्युनिस्ट केन्द्रको आवश्यकता महसुस गरी पार्टी एकीकरण गर्ने सैद्धान्तिक सहमति गरेको बताए। तत्कालका लागि चुनावी तालमेल र संघीय संसद् (प्रतिनिधिसभा) र प्रदेशसभा निर्वाचनलगत्तै पार्टी एकता गर्ने सर्तमा पार्टी एकता प्रक्रियालाई निष्कर्षमा पुर्याउन तीनै पार्टीले मंगलबार नै एकता संयोजन समितिसमेत बनाएका छन्। समितिमा एमालेबाट चार, माओवादी केन्द्रबाट तीन र नयाँ शक्तिबाट एकजना रहने सहमतिपत्रमै उल्लेख छ। समितिमा एमाले अध्यक्ष केपी शर्मा ओली र माओवादी केन्द्र अध्यक्ष पुष्पकमल दाहाल प्रमुख नेताका रूपमा रहनेछन्। समितिमा एमालेबाट अध्यक्ष ओली, वरिष्ठ नेता झलनाथ खनाल, माधवकुमार नेपाल र वामदेव गौतम, माओवादी केन्द्रबाट अध्यक्ष दाहाल, वरिष्ठ नेताहरू नारायणकाजी श्रेष्ठ, रामबहादुर थापा अनि नयाँ शक्तिबाट संयोजक डाबाबुराम भट्टराई रहनेछन्। समितिले सहमतिका आधारमा निर्णय लिने समझदारी भएको छ। समितिले पार्टी एकताको विस्तृत खाका र कार्यायोजना तयार पार्ने नेताहरूले बताएका छन्। सहमति हुन बाँकी विषयमा छलफल गर्दै अगाडि बढ्ने र वैचारिक बहसबाटैै नेपालको क्रान्तिलाई विकास गर्ने विषयमा पनि सहमति भएको छ। मंसिरको निर्वाचनलगत्तै बन्ने एकीकृत पार्टीको नीति तथा कार्यक्रमको घोषणापत्र र विधान तयार गर्न तीनैै पार्टीका नेता सम्मिलित दस्तावेज मस्यौदा समिति गठन गर्ने निर्णय पनि उनीहरूले गरेका छन्। एकता प्रक्रिया टुंगोमा नपुगेसम्म आआफ्ना विचारमा स्वस्थ बहस गर्न सकिने तर एकअर्काप्रति सार्वजनिक रूपमा नकारात्मक टिप्पणी र आलोचना गर्न नपाउने गरी अंकुश लगाउने आन्तरिक आचारसंहिता पनि उनीहरूले बनाएका छन्। अहिले चुनावी तालमेल, चुनावपछि पार्टी एकीकरण ८ सदस्यीय पार्टी एकता संयोजन समिति गठन, ओली, दाहाल समितिका प्रमुख नेता प्रतिनिधिसभा र प्रदेशसभा निर्वाचनमा प्रत्यक्षतर्फ नयाँ शक्तिलाई सहमतिका आधारमा निर्वाचन क्षेत्र, बाँकीमा एमाले ६० र माओवादी केन्द्रले ४० प्रतिशत उम्मेदवार उठाउने विचारमा स्वस्थ बहस गर्न, एकअर्काप्रति नकारात्मक टिप्पणी नगर्न आचारसंहिता निर्माण नयाँ शक्तिले एमालेकै सूर्य चिह्नमा चुनाव लड्ने, माओवादी केन्द्रले आफ्नै निर्वाचन चिह्न प्रयोग गर्ने अन्य वामपन्थी शक्तिलाई पनि एकता अभियानमा आउन आह्वान यस्तो हुन्छ तालमेल प्रतिनिधिसभा र प्रदेशसभा निर्वाचनअघि पार्टी एकता सम्भव नदेखिएपछि सैद्धान्तिक सहमति जनाएका तीनैै पार्टीले निर्वाचनमा तालमेलको रणनीति बनाएका छन्। मंगलबारको सहमतिसँगै अब १६५ क्षेत्रको प्रतिनिधिसभा र ३३० क्षेत्रको प्रदेशसभाका प्रत्यक्षतर्फ तीनै दलले चुनावी तालमेल गर्नेछन्। नयाँ शक्ति र अझै तालमेलमा आउन चाहनेका लागि समझदारीका आधारमा निर्वाचन क्षेत्र निर्धारण गरी बाँकी स्थानमा एमाले र माओवादी केन्द्रबीच ६०४० प्रतिशतका आधारमा उम्मेदवार उठाउने सहमति भएको छ। तीनै दलले संयुक्त चुनावी सभाहरू गर्नेदेखि साझा घोषणापत्रका आधारमा निर्वाचन घोषणापत्र मस्यौदा समिति गठन गर्नेसम्मका समझदारी पनि गरेका छन्। निर्वाचन चिह्नमा विमति पार्टी एकता गर्ने उद्देश्यसहित अगाडि बढेका एमाले र माओवादी केन्द्र आगामी निर्वाचनमा आआफ्नै चिह्न लिएर निर्वाचनमा सहभागी हुने भएका छन्। नयाँ शक्ति भने एमालेको सूर्य चिह्नबाटै निर्वाचनमा सहभागी हुनेछ। सूर्य चिह्नबाटै निर्वाचन लड्ने गरी सहमतिनजिक पुगे पनि माओवादी अध्यक्ष दाहाललाई पार्टीका नेताहरूले आफ्नै चिह्न प्रयोग गर्न र पहिचानको मुद्दा नछाड्न मंगलबार बिहानसम्म दबाब दिएका थिए। त्यसपछि दाहाल सूर्य चिह्नमै निर्वाचन लड्ने विषयमा पछि हटेका हुन्। सोमबार भएको दुई दलको बैठकमा भने एमालेको निर्वाचन चिह्नमै निर्वाचन लड्ने गरी सझदारी भएको थियो। माओवादीले सूर्य चिह्नभित्र हँसिया, हथौडा राख्न चाहे पनि निर्वाचन आयोगले मतपत्र छपाइको काम थालिकेको र प्राविधिक कारणले सम्भव नहुने देखिएको थियो। मंगलबार बिहान भने दाहाल पार्टी एकताअघिको निर्वाचनमा आआफ्नै चिह्नमा निर्वाचन लड्ने निर्णयमा पुगेका हुन्। अझै एकै चुनाव चिह्न प्रयोग गर्ने प्रयास जारी रहेको सहमतिपत्र घोषणासभामा एमाले अध्यक्ष ओलीले खुलाए। बाबुरामजीले नेतृत्व गरेको पार्टी सूर्य चिह्नमै निर्वाचन लड्दै छ, अरू साथीहरू पनि यसमै लड्ने गरी सहमति खोज्ने हाम्रो प्रयास जारी छ, ओलीले भने। सहमतिपत्रमा हस्ताक्षरअघि बिहान तीनै दलका शीर्ष नेताहरूबीच ललितपुर मानभवनमा छलफल भएको थियो। त्यही छलफलमा जुटेको सहमतिका आधारमा उनीहरूले साँझ हस्ताक्षर गरेका हुन्। के भने नेताहरूले एकता र तालमेल कसैविरुद्द परिलक्षित छैन एमाले, माओवादी केन्द्र र नयाँ शक्तिका नेताले पार्टी एकताको प्रयास र चुनावी तालमेल कसैविरुद्ध परिलक्षित नभई देशको आवश्यकता अनि जनताको आकांक्षाका आधारमा निर्माण भएको बताएका छन्। सहमतिपत्र घोषणासभामा एमाले अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल र नयाँ शक्तिका संयोजक डा बाबुराम भट्टराईले सम्मुनत समाजवादको दिशामा देशलाई अगाडि बढाउने उद्देश्यका साथ पार्टी एकीकरण र चुनावी तालमेलको प्रक्रिया अगाडि बढेको बताए। एमाले अध्यक्ष ओलीले योे एकताबाट कोही कसैलाई पनि आतंकित नहुन आग्रह गरे। मलाई डर छ, निद्राको ट्याबलेट बढी बिक्ला कि भन्ने, कसैले डराउनुपर्दैन, उनले भने, हाम्रो एकता देशलाई समृद्धिमा लैजान, सुशासन कायम गर्न, शान्तिसुरक्षा कायम गर्दै भ्रष्टाचारमुक्त समाज निर्माणका लागि हो। मंसिरपछि काठमाडौंका सहरमा पुसमा राति पनि महिलाहरू ढुक्क भएर हिँड्न सक्ने गरी देशलाई अगाडि बढाउन हो। यस्तोमा पीर किन मान्ने ? उनले एउटै कम्युनिस्ट पार्टी देश र जनताप्रति समर्पित भएकाले सबैको अनुहारमा मुस्कान ल्याउन एकताको प्रयास गरेको बताए। हामीले देशलाई कता लैजान चाहन्छौं ? राष्ट्रको सार्वभौमसत्ता, स्वाभिमानलाई सुरक्षित राख्न चाहन्छौं, त्यसकै लागि एकताबद्ध भएर अगाडि बढ्न चाहन्छौं भन्ने सन्देश दिने प्रयास गरेका हौं, उनले भने। उनले विविधताभित्र पसेर धाजा फाट्ने प्रयास र काम भए पनि सफल हुन नसकेको उल्लेख गर्दै सामाजिक न्याय र समन्नुत नेपालका लागि अहिलेको प्रक्रिया अगाडि बढेको बताए। भूगोल, जात, पेसा, समुदायका आधारमा कसैमाथि पनि शोषण नहुने उनको भनाइ थियो। उनले २०७४ सालमा देशको जन्मकुण्डलीमै देशभक्त र वामपन्थीहरूको सरकार बन्ने कुरा लेखेको दाबी पनि गरे। उनले अब आफूहरूको ध्यान साधारण बहुमत नभई दुईतिहाइतिर रहेको बताए। छिमेक सम्बन्ध मैत्रीपूर्ण र बराबरीको हैसियतमा राख्न पनि अहिलेको एकता प्रक्रिया आवश्यक रहेको दलिल उनले पेस गरे। संयुक्त राष्ट्रसंघको बडापत्रमा उल्लेख भएभन्दा एक शब्द पनि पर जाँदैनौं, पञ्चशीलको अवधारणाबाट एक शब्द पनि पर जाँदैनौं, उनले भने, स्वतन्त्र देशको हैसियतले छिमेक सम्बन्ध निर्माणका लागि पनि यो एकता आवश्यक भएको हो। उनले अहिले एकता संयोजन समिति मात्र बने पनि अझै धेरै मिहिनेत गर्नु बाँकी नै रहेको स्पष्ट पारे। यो सुरुआत हो, उनले भने, नेपालमा अन्य आआफ्नो ताउलो बालेर बसेकाहरूले पनि ताउलो बसाल्न छोडेर यही अभियानमा आउन अपिल गर्छु। उनले एकता अभियानमा आउनेलाई सम्मान गर्ने उल्लेख गर्दै हिसाबभन्दा भावना र उद्देश्यमा आधारित भएर सोच्ने बताए। अनेक पार्टी किन चाहियो ? आउनुहोस्, हामी सबै पार्टी मिलौं, उनले भने। विगतमा एउटा भूलचुक हुँदा पार्टी विभाजन भए पनि नटिक्ने भएपछि फेरि एकता भएको सुनाउँदै उनले अब भने विगतको जस्तो भूलचुक नहुने दाबी गरे। माओवादी केन्द्रका अध्यक्ष दाहालले ऐतिहासिक आवश्यकता र आकस्मिकताको द्वन्द्ववादबाटै परिघटनाहरू अगाडि बढ्ने उल्लेख गर्दै राजनीति सम्भावनाको खेल भएकाले नयाँ सम्भावनाको ढोका खुलेको जिकिर गरे। उनले पार्टी एकीकरणको प्रयास र चुनावी तालमेल कसैविरुद्ध परिलक्षित नभई राष्ट्र र जनताको पक्षमा भएको जिकिर गरे। एकता प्रयास र निर्वाचनमा तालमेल कसैका विरुद्ध परिलक्षित छैन, उनले भने, यो नेपाल राष्ट्र र जनताको पक्षमा, स्वाधीनता र समृद्धिको पक्षमा छ। यसबाट कोही पनि भ्रमित हुनुपर्दैन। उनले अहिले आफूहरूले पार्टी एकीकरण कम्युनिस्ट पार्टीहरूबीच र चुनावी तालमेल भने परिवर्तन पक्षधर सबैसँग सम्भव भएसम्म गर्ने भनेको पनि खुलाए। पार्टी एकता कम्युनिस्टबीच र चुनावी तालमेल परिवर्तन पक्षधर सबै पक्षसँग हुन्छ, उनले भने, मधेसी दल तथा लोकतान्त्रिक पक्षधरसँग पनि तालमेलको विषय खुला रहेको घोषणा गर्छु। उनले २१औं शताब्दीमा नेपालबाट समाजवादको नयाँ मोडेल तयार पारेर विश्वलाई सन्देश दिने उद्देश्यले एकताको प्रयास भएको भन्दै यसमा कसैलाई पनि संकोच नमान्न आग्रह गरे। शान्ति प्रक्रिया र बृहत् शन्ति सम्झौतादेखि नै आफूले निरन्तरतामा क्रमभंगताको कुरा गर्दै आएको स्मरण गर्दै उनले अहिलेको एकता प्रयास पनि त्यही निरन्तरताको क्रमभंगता भएको बताए। उनले १० वर्षअघि नै पार्टी एकताका लागि दस्तावेज तयार पारे पनि परिस्थिति परिपक्व हुन नसक्दा अधुरै रहेको सुनाए। त्यही अधुरो काम अहिले पूरा गर्ने अभियानमा अगाडि बढेको उनको भनाइ थियो। नयाँ शक्तिका संयोजक भट्टराईले सम्मुनत समाजवादको दिशामा अगाडि बढ्ने उद्देश्यका साथ एकीकरणको महसुस गरेको बताए। उनले इन्द्रधनुषरूपी बलियो राष्ट्रिय एकता कायम गर्ने, स्पष्ट बहुमत होइन, दुईतिहाइ ल्याएर प्रत्यक्ष निर्वाचित कार्यकारी प्रमुख रहने गरी शासकीय व्यवस्थामा संविधान संशोधन गर्ने गरी सहमति भएको बताए। यो ऐतिहासिक परिघटना हो, यसले आगामी केही महिनाभित्रै बृहत् ध्रुवीकरण गरेर देशलाई नयाँ अध्यायमा लैजानेछ, उनले भने।"
"कांग्रेस सभापतिकै जिल्लाबाट दुई सिफारिस, प्रधानमन्त्री देउवा दुवै गुटमा","डडेल्धुरा : प्रधानमन्त्री शेरबहादुर देउवाको गृह जिल्ला डडेल्धुराबाट नेपाली काँग्रेसले दुईवटा सिफारिस केन्द्रीय समितिलाई सिफारिस गरेका छन्। डडेल्धुरामा रहेका नेपाली काँग्रेस देउवा निकटकै दुई गुटका छुट्टाछुट्टै उम्मेदवार सिफारिस गरेका हुन्। प्रदेशसभाका लागि दुवै गुटबाट करिब दर्जनभन्दा बढी नेतालाई गुटका आधारमा सिफारिस भए पनि प्रतिनिधिसभाका लागि भने दुवै गुटले प्रधानमन्त्री तथा नेपाली काँग्रेस सभापति शेरबहादुर देउवाको नाम मात्र सिफारिस गरेको जनाएका छन्। मंगलबार दुवै गुटका छुट्टाछुट्टै बसेका बैठक तथा छलफलले उम्मेदवारको नाम पनि छुट्टै सिफारिस गरेका छन्। डडेल्धुरा नेपाली काँग्रेसका पूर्व सभापति रघुवर भट्ट र वर्तमान सभापति कर्ण मल्ल प्यानलका नेताले प्रदेशसभाका लागि खुला र सामानुपातिकतर्फ छुटृाछुट्टै सिफारिस गरेका हुन्। यसमा रघुवर भट्ट प्यानलबाट प्रतिनिधिसभाका लागि प्रधानमन्त्री देउवालाई सिफारिस गरेका छन् भने सामानुपातिकतर्फ महाअधिवेशन प्रतिनिधि डा आरजु राणा देउवा, सांसद नरभान कामी र महाअधिवेशन प्रतिनिधि तथा नेविसंघका केन्द्रीय अध्यक्ष नैनसिंह महरलाई सिफारिस गरेका छन् भने नेपाली काँग्रेस जिल्ला सभापति कर्ण मल्ल गुटले प्रत्यक्षबाट देउवालाई नै सिफारिस गरेका छन् र सामानुपातिकमा नारु ओझा, पदम विष्ट र भरत नेपालीलाई सिफारिस गरेका छन्। प्रदेशसभाका लागि क्षेत्र नं १ का लागि रघु गुटले रघुवर भट्ट, नैनसिंह महर, कैलाशकुमार पाण्डेय, हेमराज चटौत र वीरेन्द्रबहादुर थापालाई सिफारिस गरेका छन् भने कर्ण गुटले गोपा थापा, रवीन्द्र खड्का, हिक्मतसिंह ठाकुरलाई सिफारिस गरेको जनाएका छन्। क्षेत्र नं २ का लागि रघु गुटले खुलातिर गोविन्दराज बोहरा, शेरबहादुर भण्डारी, हरिप्रसाद भट्ट, मोहनराज पाठक, भानबहादुर देउवा र भोजराज भट्टलाई सिफारिस गरेका छन् भने कर्णगुटले कर्णबहादुर मल्ल, करुणाकर भट्ट, तारक बुढाऐरलाई सिफारिस गरेका छन्। समानुपातिक उम्मेदवारका लागि भने भट्ट गुटबाट २२ जना र मल्ल गुटबाट ३० जना नेतालाई सिफारिस गरेका छन्। डडेल्धुरामा रहेका मुख्य अन्य दलहरु नेकपा ९एमाले०, नेकपा (माओवादी केन्द्र) ले पनि आन्तरिक बैठक बसी उम्मेदवार छनोटको छलफलमा लागेको जनाएका छन्। नेपाली काँगे्रस डडेल्धुराले मंगलबार बसेका छुट्टाछुट्टै बैठकले प्रतिनिधिसभा र प्रदेशसभाका खुला र सामानुपातिकतर्फका उम्मेदवारको नामावली पत्रकार सम्मेलनको आयोजना गरी सार्वजनिक गरेका हुन्। दुवै गुटका नेताले आफू नै आधिकारिक काँग्रेस भएको दाबी गरिरहेका छन्। डडेल्धुरा जिल्ला विगतमा एक निर्वाचन क्षेत्र रहेको भएता पनि हाल भने दुईवटा निर्वाचन क्षेत्रका लागि दलहरुले उम्मेदवार छनोट गरी केन्द्रीय कार्य समितिलाई सिफारिस गरेका छन्। पर्शुराम नगरपालिका, आलिताल गाउँपालिका, भागेश्वर गाउँपलिका र अजयमेरु गाउँपालिकाको वडा नं ५ र ६ एक निर्वाचन क्षेत्रमा छन् भने बाँकी अमरगढी नगरपालिका, गन्यापधुरा गाउँपालिका, नवदुर्गा गाउँपालिका र अजयमेरु गाउँपालिकाका बाँकी चारवटा वडा नं १, २, ३ र ४ दोस्रो निर्वाचन क्षेत्रमा रहेका छन्। रासस"

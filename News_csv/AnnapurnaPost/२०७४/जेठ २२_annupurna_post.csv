शीर्षक,विवरण
दुर्भाग्यपूर्ण त्रुटि,"संविधान नीति र कानुनसम्मत रूपमा राज्य सञ्चालनलाई निर्देशित गर्ने दस्ताबेज हो । त्यसको आधिकारिक व्याख्याता सर्वोच्च अदालत हो । आगामी तीन दिनपछि सर्वोच्च न्यायालयले नयाँ नेतृत्व पाउनुपर्ने हुन्छ, किनकि वर्तमान प्रधानन्यायाधीश सुशीला कार्कीले उमेर हदका कारण अवकाश पाउनु हुनेछ । तर संविधानको मुख्य व्याख्याता नै नयाँ नेतृत्व छनोटबारे उदासीनता देखा परेको छ, जुन दुर्भाग्य हो । अपवादको अवस्थामा यस्ता त्रुटिहरू हुन सक्छन् तर कानुनमा स्पष्ट व्याख्या भएको विषयमा किन न्यायपरिषद् तथा त्यसका प्रमुख या प्रधानन्यायाधीश चुके ? न्यायपरिषद्को बैठक नबोलाइनु र कार्यवाहकको रूपमा वरिष्ठतमले पदभार सम्हाल्ने परिस्थिति किन उत्पन्न भयो ? अहिलेको सर्वोच्च अदालत या न्यायालयलाई खासगरी त्यसको नेतृत्वलाई विभिन्न राजनीतिक दलहरू र तिनीहरूसँगको सम्बन्धका आधारमा नागरिक समाज तथा सञ्चारमाध्यमले पूर्वाग्रही तरिकाले हेर्ने गरेको पाइन्छ । संवैधानिक तहको रिक्तताले उत्पन्न गर्ने परिस्थितिको मूल्यबारे कतै चिन्ता देखिँदैन । अझ दलहरूको र अन्तर्राष्ट्रिय दाताहरूको प्रभावमा सर्वोच्च अदालत विभाजित भएको मान्यता सर्वत्र फैलिँदा यस्तो रिक्तताको मूल्य अझ चर्को बन्न जान्छ । के बाहिरिन लाग्नुभएकी प्रधानन्यायाधीश र उत्तराधिकारको लागि रोलक्रम या वरिष्ठतम हिसाबले सबभन्दा माथि रहेका न्यायाधीशबीचको तीक्त सम्बन्धका कारण यो रिक्तता जानीजानी लादिएको हो मुलुकमाथि ? के प्रधानन्यायाधीश र न्यायपरिषद् आफ्नो संवैधानिक दायित्व पूरा गर्न बाध्य छैनन् ? न्यायपालिका नेतृत्व र न्यायपरिषद्सँग जानीजानी संवैधानिक त्रुटि गर्ने छुट हुँदैन । 'भ्रष्टाचार' प्रति शून्य सहनशीलताको नाममा र सम्भवतः एउटा योजनाअन्तर्गत अहिलेको सर्वोच्च नेतृत्वले केही गम्भीर न्यायिक त्रुटि गरेको छ, पूर्वका फैसलाहरूमा भएको 'गम्भीर त्रुटि' सच्याउने नाममा । त्यसमा पुनरावलोकनको बाटो छेक्न एकपछि अनेक 'बृहत्पूर्ण इजलास' गठनको बाटो अपनाइएको छ । त्यस्तै व्यापक जनसरोकारका मुद्दा उठाउँदा 'प्रक्रिया' बाधक नबनोस् भनी संविधानमा उल्लेख गरिएको 'पब्लिक इन्टरेस्ट लिटिगेसन' पनि अब राजनीतिक औजार बन्न पुगेको छ । विगत केही महिनामा सर्वोच्च अदालतले अनेक प्रतिशोधात्मक र त्रुटिपूर्ण तरिकाले फैसला दिएको छ । पूर्वमा प्रधानन्यायाधीशहरूले नै दिएको फैसलालाई हास्यास्पद तरिकाबाट उल्टाइएको छ । त्यति मात्र हैन, राजनीतिमा प्रयोग हुने 'कोटरी' या 'किचन क्याबिनेट' संस्कृति न्यायपालिकामा भित्रिएको छ । त्यो कोटरीको प्रभाव 'इजलास' निर्माणमा समेत देखिएको सर्वत्र अनुभूति भएको छ । नयाँ प्रधानन्यायाधीशको छनोटले विधिवत्रूपमा कार्कीको अवकाशपूर्व नै औपचारिकता पाएको भए एउटा स्वस्थ परम्पराको निर्माणमा सघाउ पुर्याउँथ्यो त्यसले, तर दुर्भाग्य त्यो हुन सकेन । यसले भावी प्रधानन्यायाधीशको भूमिकालाई अझ महत्वपूर्ण र चुनौतीपूर्ण बनाएको छ । सर्वोच्च अदालतले विगतमा केही मामिलामा न्याय सम्पादनका विधि, प्रक्रिया र सर्वमान्य सिद्धान्तको अवमूल्यन गरेको छ । त्यसको निराकरणसँगै न्यायपालिका राजनीतिक दलहरूको विस्तारित अखडा हैन र हुनु हुँदैन भन्ने सन्देश आगामी दिनमा सर्वोच्चबाट जानु जरुरी छ । उसको फैसलाका आधार प्रमाण, निष्पक्षता र नजिर हुनुपर्छ, मनोगत र भावनात्मक टिप्पणी तथा दलीय हित हुनु हुँदैन ।"
"'वातारण संरक्षणमा मन, वचन र कर्मले लागौँ'","काठमाडौँ: राष्ट्रपति विद्यादेवी भण्डारीले स्वच्छ तथा मनोरम वातावरण र जीवनको पर्याय वन क्षेत्रलाई संरक्षण गर्दै सुन्दर भविष्य सुनिश्चित गर्न मन, वचन र कर्मले लाग्न आह्वान गर्नुभएको छ। विश्व वातावरण दिवसका अवसरमा जनसङ्ख्या तथा वातावरण मन्त्रालयद्वारा यहाँ आज आयोजित समारोहलाई सम्बोधन गर्दै राष्ट्रपति भण्डारीले भावी पुस्ताका लागि अमूल्य र विशिष्ट जीवजन्तु तथा वनस्पति र वन क्षेत्रको संरक्षण एवम् संवद्र्वन गर्दै सुन्दर भविष्य सुनिश्चित गर्न सबैमा अपिल गर्नुभयो। राष्ट्रपति भण्डारीले भन्नभयो, 'जलवायु परिवर्तनको प्रभाव वातावरणीय ह्रास विकास र वातावरण बीचको सन्तुलनलाई सम्बोधन गरी प्रत्यक्ष तथा स्वच्छ वातावरण सिर्जना गर्न हामी सबै गम्भीर भएर लाग्नुपर्दछ।' राष्ट्रपति भण्डारीले वातावरण दिवस मनाउनु एउटा औपचारिक विषय मात्र नभएको भन्दै प्रकृतिलाई सिँगार्दै नेपालमा सिङ्गो, सामाजिक, आर्थिक, विकास गर्ने लक्ष्यप्रति दृढ सङ्कल्प गरी त्यसलाई महत्वपूर्ण अवसरका रूपमा सदुपयोग गर्नुपर्नेमा जोड दिनुभयो। 'जलवायु परिवर्तनका कारण विश्वमा वातावरण विनाश भइरहेको सन्दर्भमा प्राकृतिक र जैविक विविधताले सम्पन्न राष्ट्र नेपालका लागि वातावरण दिवस मनाउनुको आफ्नै विशेष महत्व रहेको छ', राष्ट्रपति भण्डारीले भन्नुभयो। नेपालको संविधानले सुनिश्चित गरेको स्वच्छ वातावरणमा बाँच्न पाउने हकलाई सुनिश्चित गर्न सरकार, निजी क्षेत्र, गैरसरकारी क्षेत्र समुदाय विकास साझेदारलगायत आम नागरिक सचेत र प्रतिबद्ध रहनुपर्ने राष्ट्रपति भण्डारीको भनाइ छ। उहाँले प्रकृति तथा मावन बीचको सम्बन्ध अभिन्न अङ्ग रहनाले स्थानीय समुदायले जल, जङ्गल र जमिनको संरक्षण गरी वातावण संरक्षणमा पुर्याएको उल्लेख्य योगदानको कदर गर्नुभयो। राष्ट्रपति भण्डारीले भन्नुभयो, नेपालमा सामुदायिक वनको सफलता विश्वमा उदाहरणीय छ, नेपाल प्राकृतिक सम्पदा, ग्रामीण समुदायको आर्थिक तथा सामाजिक विकासको दिगो आधारका रूपमा रहिआएको छ।' भौगोलिक तथा सामाजिक महत्व बोकेको चुरे क्षेत्रको प्राकृतिक वातावरण यथावत् राखिरहन सञ्चालित राष्ट्रपति चुरे संरक्षण कार्यक्रम' राष्ट्रिय निकुञ्ज तथा वन्यजन्तु आरक्षण, संरक्षित क्षेत्र, जलाधार संरक्षण आयोजनाजस्ता कार्यले विश्व वातावरण सन्तुलन कायम राख्न मद्दत पुर्याइरहेको राष्ट्रपतिले बताउनुभयो। राष्ट्रपति भण्डारीले ग्रामीण पर्यटन, पूर्वाधार, विकासमा समेत टेवा पुर्याउने वन तथा प्राकृतिक सम्पदाको संरक्षण प्रवद्र्धन उपयोग ता समुदायसम्मको दरो अन्तरसम्बन्ध र व्यवस्थापन प्राथमिता बन्नुपर्छ भन्नुभयो। सन् १९७२ मा सम्पन्न संयुक्त राष्ट्र सङ्घको साधारणसभाले विश्वमा हरेक वर्ष जुन ५ का दिन विश्व वातारण दिवस मनाउने घोषणा गरेअनुरूप विश्वभर विभिन्न कार्यक्रमसहित जुन ५ लाई विश्व वातावरण दिवसका रूपमा मनाउने गरिएको पाइन्छ।यस वर्षको नारा प्रकृतिसँग हाम्रो सम्बन्ध ः रहिरहोस् अनन्त' भन्ने रहेको छ। समारोहमा जनसङ्ख्या तथा वातावरणमन्त्री जयदेव जोशीले सङ्घीय लोकतान्त्रिक गणतन्त्र स्थापनासँगै आर्थिक, सामाजिक विकासले गति लिइरहेको अवस्थामा वातावरण विकासले समेत गति लिन थालेको छ भन्नुभयो। वातारण संरक्षण समितिका कार्यवाहक सभापति मानबहादुर विश्वकर्माले संविधानको कार्यान्वयनस्वरूप वातावरण संरक्षण तथा प्रवद्र्धनबारे स्थानीय निकायले महत्वपूर्ण भूूमिका निर्वाह गर्नुपर्ने धारणा राख्नुभयो। मन्त्रालयका सचिव डा विश्वनाथ ओलीले पछिल्लो तथ्याङ्कअनुसार वन क्षेत्रले ओगटेको क्षेत्र विगतको तुलनामा झन्डै पाँच प्रतिशतभन्दा बढीले वृद्धि भएको बताउनुभयो। मन्त्रालयले यस वर्षको वातारण संरक्षण पुरस्कार' महिला बालबालिका तथा वातावरण सुधार केन्द्र मकवानपुरलाई प्रदान गरेको छ।सोही पुरस्कार वातावरण अभियन्ता कैलालीका लालबहादुर रावललाई प्रदान गरिएको छ।पुरस्कारको राशि जनही रु एक लाख ५० हजार रहेको छ। त्यसैगरी, वातारण संरक्षण महिला पुरस्कार इन्दिरा पराजुली (कास्की)लाई प्रदान गरिएको छ।पुरस्कारको राशि रु ५० हजार रहेको छ। वातारणमैत्री उद्योग पुरस्कार युनिलिभर नेपाल (संस्था), वातारण पत्रकार पुरस्कार लक्ष्मीप्रसाद उपाध्यक्ष र जलवायु परिवर्तन व्यवस्थापन पुरस्कार अभिषेक श्रेष्ठ (मोरङ)लाई प्रदान गरिएको छ।पुरस्कारको राशि क्रमशः रु २५ हजार, ५० हजार र २५ हजार रहेको छ। सोही अवसरमा राष्ट्रपति भण्डारीले वातावरण संरक्षणका लागि मोटरसाइकलमा दक्षिण एसियाली मुलुक यात्रा गर्न लाग्नुभएका युवालाई नेपालको झन्डा प्रदान गर्नुभयो। रासस"
भरतपुर फैसला आज दुई बजेपछि,काठमाडौं : भरतपुर महानगरपालिकाको वडा नम्बर १९ को फैसला आज दुई बजेपछि आउने भएको छ । मतगणना सुचारु गर्नुपर्ने मागसहित आइतबार सर्वोच्च आदालतमा परेको रिट निवेदनको सुनुवाई आज दुई बजेपछि हुने भएको हो । उक्त मुद्वाको बेञ्च न्यायाधिश चोलेन्द्र शमशेर जवराको इजलासमा परेको छ । चोलेन्द्रको एकल इजलासले सभंवत आजै उक्त मुद्वाको किनारा लगाउने छ । निर्वाचन आयोगले भरतपुर महानगरपालिकाको वडा नम्बर १९ मा पुनः मतदान गर्नुपर्ने निर्णय गरेपछि असन्तुष्ट पक्षले सर्वोच्चमा रिट दायर गरेको थियो । सोही गाउँका मतदाता समेत रहनुभएका अधिवक्ता तुलसीराम पाण्डे र नेकपा एमालेको भरतपुर १९ को खुलातर्फबाट वडा सदस्यका उम्मेदवार बन्नुभएका गुञ्जमान विश्वकर्माले भरतपुरमा पुनः मतदान गराउन नहुने भन्दै रिट दायर गर्नुभएको थियो । उक्त रिटको पेशी सोमबारका लागि तोकिएको थियो । प्रमुख प्रतिपक्ष दल नेकपा एमालेले भरतपुर १९ मा च्यातिएका मतपत्र बदर गरी मतगणना सुचारु गर्न ध्यानाकर्षण गराउँदै संसद अबरुद्ध गरिरहेको छ । मतगणना चलिरहेको बेला माओवादी प्रतिनिधिले मतपत्र च्यातेका थिए । मतपत्र च्यात्ने माओवादी कार्यकर्ता भने धरौटीमा छुटिसकेका छन् । केही दिनअघि निर्वाचन आयोगले भरतपुर १९ मा पुनः निर्वाचन गराउने निर्णय गरेपछि एमालेले उक्त निर्णयको विरोध गर्दै आएको छ। भरतपुर महानगरपालिकामा रेणु दाहाल र देवी ज्ञवालीबीच रोचक प्रतिष्पर्धा छ । प्रचण्डपुत्री रेणु नेकपा माओवादी केन्द्र र कांग्रेसको साझा उम्मेदवार हुनुहुन्छ भने ज्ञवाली एमालेका तर्फबाट उम्मेदवार हुनुहुन्छ ।
देउवालार्इ ३९१ सांसदको साथ,"काठमाडौं : चौथो कार्यकालका लागि प्रधानमन्त्री हुन लाग्नुभएका कांग्रेस सभापति शेरबहादुर देउवालाई संसद्मा झन्डै दुई तिहाइ बहुमतको समर्थन जुटिसकेको छ । वर्तमान सत्ता गठबन्धनका साथै राष्ट्रिय प्रजातन्त्र पार्टी, राष्ट्रिय जनता पार्टी, संघीय समाजवादी फोरमलगायत केही साना दलले उहाँलाई पनि समर्थन गरिसकेका छन् । देउवालाई मंगलबारसम्ममा ३ सय ९१ सांसदको समर्थन रहेको उहाँका निजी सचिव केशवराज जोशीले जानकारी दिनुभयो । 'अहिलेसम्म ३ सय ९१ सांसदको समर्थन छ', जोशीले अन्नपूर्णसँग भन्नुभयो । प्रधानमन्त्रीमा देउवालाई समर्थन गर्ने दलहरू धेरै भए पनि केही दल मात्रै तत्काल सरकारमा जानेछन् । सरकारको मुख्य घटक माओवादी केन्द्र र कांग्रेसबीच नै मन्त्रालय भागबन्डाका विषयमा अन्तिम निर्णय भइसकेको छैन । देउवानिकट एक नेताका अनुसार प्रधानमन्त्री चयन भएपछि मंगलबार साँझ सानो मन्त्रिमण्डलको नाम टुंगो लगाउने तयारी छ । 'सम्भवतः बुधबार प्रधानमन्त्रीको शपथ हुने भएकाले मंगलबार साँझसम्ममा माओवादी र कांग्रेसबाट पहिलो चरणमा सरकारमा सहभागी हुने मन्त्रालय र मन्त्रीको टुंगो लाग्नेछ', ती नेताले भने, 'सानो मन्त्रिमण्डल बनेपछि मात्रै कुनकुन दल सरकारमा सहभागी हुने भन्ने विषयमा थप छलफल हुन्छ ।' स्रोतका अनुसार पहिलो चरणमा कांग्रेस र माओवादीबाट तीनतीन जना र फोरम लोकतान्त्रिकबाट एक गरी सात जनाको मन्त्रिमण्डल बनाउने तयारी छ । त्यसको साता दिनपछि मन्त्रिमण्डलमा केही सदस्य थपेर विस्तार गर्ने र मन्त्रिमण्डललाई पूर्णता भने असार १४ गतेको स्थानीय चुनावपछि मात्रै दिने तयारीमा देउवा हुनुहुन्छ । स्थानीय चुनावका लागि पनि केही मन्त्रालयमा मन्त्री आवश्यक पर्ने भएकाले गृह, अर्थ, स्थानीय विकास, कानुनलगायत मन्त्रालयमा बुधबार नै मन्त्री तोक्ने तयारी छ । गृह मन्त्रालय माओवादी केन्द्र र अर्थ मन्त्रालय कांग्रेसले लिने सहमति दुई दलबीच भइसकेको छ । फोरम लोकतान्त्रिकका अध्यक्ष विजयकुमार गच्छदारले भने उपप्रधानसहित स्थानीय विकास मन्त्रालयको जिम्मेवारी पाउने लगभग टुंगो लागिसकेको स्रोतको दाबी छ । पार्टीभित्र विवादबीच सरकारलाई समर्थन गरेको राप्रपा सरकारमा आउने वा नआउने विषयमा पनि अझै टुंगो लागेको छैन । कांग्रेस र माओवादीभित्र भने संविधान संशोधन प्रस्तावमा समर्थन गर्ने लिखित सहमति नभएसम्म उसलाई सरकारमा सहभागी गराउन नहुने दबाब छ । 'राप्रपा वर्तमान सत्तागठबन्धनलाई धेरै महत्वपूर्ण समयमा धोका दिएर गएको हो', माओवादीका एक बहालवाला मन्त्रीले भने, 'अब अहिले उसलाई सरकारमा सहभागी गराउँदा कम्तीमा सत्तागठबन्धनले संसद्मा पेस गरेको संविधान संशोधन प्रस्तावमा समर्थन गर्ने प्रतिबद्धता गराउनुपर्छ ।' राप्रपा र कांग्रेसका नेताबीच सोमबार साँझ कांग्रेस संसदीय दलको कार्यालय सिंहदरबारमा छलफल भएको थियो । उक्त छलफलमा राप्रपाले सरकारमा आफ्नो हिस्साका विषयमा जिज्ञासा राखे पनि औपचारिक कुनै निर्णय भएन । कांग्रेस नेताहरूले प्रधानमन्त्री चयन भएपछि मात्रै मन्त्रालय बाँडफाँटका विषयमा छलफल गर्ने भन्दै सरकारमा सहभागिताका विषयमा सकारात्मक धारणा राखेका थिए । वर्तमान सत्तागठबन्धनमा रहेका र देउवालाई समर्थन गरेका साना दलको तर्फबाट भने सामूहिक प्रतिनिधित्व हुनेगरी बढीमा दुई जना मन्त्री र एक राज्यमन्त्रीसम्म दिने तयारी छ । सत्तागठबन्धनमा साना दलबाट अहिले तीन जना मन्त्री छन् ।"
पराजुलीविरुद्ध रिट हाल्ने गिरी सम्पर्कविहीन,"काठमाडौं : सर्वोच्च अदालतका न्यायाधीश गोपाल पराजुलीलाई प्रधानन्यायाधीश नबनाउन माग गर्र्दै रिट दायर गर्ने अधिवक्ता विकास गिरी चार दिनदेखि सर्वोच्चको सम्पर्कबाहिर रहनुभएको छ । गिरीले गत बुधबार न्यायाधीश पराजुलीविरुद्ध रिट दर्ता गरेपछि न्याय क्षेत्रमा सनसनी फैलिएको थियो तर सबैलाई जिल्याउँदै गिरी एकाएक सम्पर्कविहीन भएको प्रसंगले सर्वोच्च प्रशासनका कर्मचारी र कानुन व्यवसायी आश्चर्यमा परेका छन् । पराजुलीविरुद्ध नौ पृष्ठ लामो रिट हाल्न सक्रिय गिरी एकाएक सम्पर्कविहीन हुँदा रिटको पक्षमा बहस गर्ने तयारीमा रहेका कतिपय लब्धप्रतिष्ठित कानुन व्यवसायीसमेत जिल्लिएका छन् । गिरीको रिटमा सुनुवाइका लागि गत बिहीबार न्यायाधीश केदारप्रसाद चालिसेको इजलासमा पेसी तोकिएको थियो । त्यसदिन न्यायाधीश चालिसे आईजीपी विवादमा गठित बृहत् इजलासमा समेत रहनुपरेका कारण सुनुवाइका लागि पालो आएन । त्यसदिनदेखि गिरी मुद्दाको तारिख गुजार्दै सम्पर्कमा नआएको सर्वोच्च प्रशासनले जनाएको छ । गिरी आइतबार पनि सम्पर्कमा आउनुभएन । सर्वोच्चका प्रवक्ता महेन्द्रनाथ उपाध्यायले निवेदक गिरी सम्पर्कमा नरहेको बताउनुभयो । उहाँ सम्पर्कमा आउनुभएको छैन । तारिख थाम्न पाउने म्याद छउन्जेल हेर्नुपर्ने हुन्छ । अकारण तारिख गुजारेमा बेञ्चले कानुनी कारबाही गर्नसक्छ,' उपाध्यायले अन्नपूर्ण पोस्टसँग भन्नुभयो । एक वर्षअघि मात्र अधिवक्ताको प्रमाणपत्र लिएका गिरी बनेपा, टुकुचाका स्थायी बासिन्दा हुनुहुन्छ । उहाँ हाल उच्च अदालत पाटन बार एसोसिएसनको सदस्य रहेको जनाइएको छ ।"
'माग पुरा नभएसम्म राजपा चुनावमा जादैन',"वीरगन्ज: राष्ट्रिय जनता पार्टीका अध्यक्ष महन्थ ठाकुरले आफुहरुको माग पुरा नभए सम्म चुनावमा सहभागी नहुने बताउनुभएको छ। बाराको कलैयामा सोमबार आयोजित पार्टी प्रवेश कार्यक्रमलाइ सम्बोधन गर्दै अध्यक्ष ठाकुरले सरकारले जबरजस्ति चुनाव गराए मुलुकका लागि दुर्भाग्य हुने चेतावनी दिनुभयो। उहाँले भन्नुभयो, 'मधेसको माग पुरा नभए सम्म चुनावमा सहभागी नहुने मधेसी जनताको म्याण्डेट हो, त्यसैले हाम्रा माग सम्बोधन नभए सम्म हामी चुनावमा जान्नौ , यदि जबरजस्ति चुनाव गर्न खोजियो हामीले त्यो चुनाव हुन दिन्नौ।उहाले संघर्षको लागि तयार रहन कार्यकर्ताहरुलाइ निर्देशन पनि दिनुभयो। मधेसमा स्थानीय निकायको संख्या थप गर्नुको विकल्प नभएको अध्यक्ष ठाकुरको भनाइ छ। कार्यक्रममा उद्योग वाणिज्य संघ बाराका महासचिव जय प्रकाश साह नेपाली काँग्रेस परित्याग गरि राष्ट्रिय जनता पार्टीमा प्रवेश गर्नु भयो ।साहलाइ अध्यक्ष ठाकुरले फुलमाला लगाएर पार्टीमा स्वागत गर्नुभयो। साहले कलैया उपमहानगरपालिकाको मेयरमा काँग्रेसको तर्फबाट टिकट नपाउने सम्भावना देखेपछि मेयरको उम्मेदवार बन्न राजपामा प्रवेश गरेको श्रोतले जनाएको छ। यस्तै नेकपा एमालेका राम एकबाल मिया, 'काँग्रेसका चन्देश्वर दुबे सहित चार सय जना विभिन्न पार्टी परित्याग राष्ट्रिय जनता पार्टीमा प्रवेश गरेको राष्ट्रिय जनता पार्टी बाराका प्रवक्ता रमेश सर्राफले जानकारी दिनुभयो। राष्ट्रिय जनता पार्टी बाराका अध्यक्ष नवलकिशोर सिंहको अध्यक्षतामा सम्पन्न कार्यक्रममा राष्ट्रिय जनता पार्टीको अध्यक्ष मण्डलका सदस्य महेन्द्र राय यादव , महामन्त्री जितेन्द्र सोनल ,महासचिव राजेशमान सिंह , केन्द्रिय सदस्य रमेश यादव लगायतका नेताहरुको उपस्थिती रहेको थियो।"
डोटीमा दोस्रो चरणको निर्वाचन बिथोल्ने विप्लव माओवादीको योजना,"डोटी: स्थानीय निर्वाचन असफल पार्न नेत्रविक्रम चन्द 'विप्लव'नेतृत्वको नेपाल कम्युनिष्ट पार्टीले बिभिन्न गतिविधिहरु गर्ने भएको छ ।असार १४ गते हुने निर्वाचनअसफलपार्न गाउँगाउँमा जनसरकार गठन गर्न लागिएको नेपाल कम्युनिष्ट पार्टी डोटीले जानकारी दिएको छ। निर्वाचन बिफल पार्न सक्रिय रुपमा लाग्ने बताएको छ।जनसरकार गठनका लागि ग्रामीण क्षेत्रमा ठूलो संख्यामा पार्टीका कार्यकर्ता परिचालन भएका छन् । जिल्लाको दक्षिण भेगमा पर्ने साविककाजोरायल, गड्सेरा, मन्नाकापडी, बर्छैन तथालानाकेदारेश्वरगाविसहरुमाजनसरकार गठन भइसकेको जनाइएको छ। जोरायलमा योगेन्द्र बोहरा, गड्सेरामा दिपक बोगटी, तेजबहादुर बोहरा, मन्नाकापडीमा तारासिंह मन्नी, बर्छैनमा प्रेमबहादुर विष्ट तथा लानाकेदारेश्वरमा गोरख बोगटीलाई जनसरकार प्रमुख तोकेको पार्टी श्रोतले जानकारी दिएको छ। बिस्तारै जिल्लाकाअन्य क्षेत्रहरुमा समेत गतिविधि संचाल नगरिने बताइएको छ।स्थानीयकाअनुसार उनिहरुले ग्रामीण भेगहरुमाबिभिन्नकिसिमकागतिबिधीहरु संचालनगरिरहेका छन्। निर्वाचनलाई हुन नदिने उद्देश्यका साथ गाउँहरुमा निर्वाचन विरोधी गतिविधीहरु संचालन भईरहको छ। स्थानीयहरुलाई समेत डर त्रासमा राखिएको स्थानीयको गुनासो पाइन्छ। नेपाल कम्युनिष्ट पार्टी डोटीका ईन्चार्ज विवेक कुमालले सरकारले तोकेको दोस्रो चरणको निर्वाचनकुनै पनि हालमा सम्पन्न हुन नदिने दाबी गरेका छन्। हामी पार्टीको नीतिनिर्देशनमा परिचालनभएका छौँ।' ईन्चार्ज कुमालले भने, 'जनहितविपरीत गरिन लागेको स्थानीयतहको निर्वाचनलाई परास्तगर्न हामीले विभिन्न योजना अगाडि बढाएका छौं ।,निर्वाचनकुनै पनिहालतमा सफलहुनदिन्नौँ।'"
पूर्व राजाको योगदानको सम्झना गर्दै प्रधानमन्त्री प्रचण्ड सिंहदरवारबाट विदा,"काठमाडौ : प्रधानमन्त्री पुष्पकमल दाहाल प्रचण्ड पूर्व राजाहरुको सम्झना गर्दै सिंहदरवारबाट विदा भएका छन् । राज्यको पुनरसंरचनाका सन्दर्भमा पूर्व राजाका योगदान सम्झना गर्दै प्रधानमन्त्री प्रचण्डले २१ औ शताब्दीमा ती योगदान पर्याप्त नभएको बताउनुभयो । आफनो कार्यकालमा नेपालको पुनरसंरचना सात सय ४४ स्थानीय तहमा बदलिएको तर्फ संकेत गर्दै प्रधानमन्त्री प्रचण्डले नेपालको एकीकरण गर्ने पृथ्वीनारायण शाह,नेपाललाई १४ अञ्चल ७५ जिल्ला र पाँच विकास क्षेत्रमा पुनरसंरचना गर्ने महेन्द्रवीर विक्रम शाह र विरेन्द्र वीर विक्रम शाहको नाम नलिइकन सम्झनु भएको हो । रुपान्तरणमा टेकेर देशको एकता गर्ने हो । हिजो एउटा बिशिष्टतामा रुपान्तरण भएर आएको हो । राजा,महाराजाहरुले गरेकै हुन । गर्दै गरेका होइनन भन्ने छैनप्रधानमन्त्री प्रचण्डले भन्नुभयो उनीहरुले एउटा बिशिष्टतामा गरे । अहिले २१ औ शताब्दीमा त्यो आधारले चल्दैन । नयाँ बिशिष्टतामा नयाँ एकता आवश्यक छ । प्रधानमन्त्री तथा मन्त्रिपरिषद कार्यालयमा कार्यरत मुख्यसचिव,सचिव लगायत सबै कर्मचारीहरुद्धारा सोमबार सिंहदरवारमा आयोजित विदाई कार्यक्रममा प्रधानमन्त्री प्रचण्डले संघीय लोकतान्त्रिक गणतन्त्र र स्थानीय तहमा रुपान्तरण गरिएको बताउँदै भन्नुभयो जाती,भाषा,समुदाय र भुगोलाई एकताबद्ध राखेर तीब्र आर्थिक विकासतिर जाने हाम्रो मिसन हो । यो मिसनलाई तपाईहरुले कसरी बुझनुहुन्छ भन्ने धेरै महत्वपूर्ण छ । ०६५ मा प्रधानमन्त्री हुँदा झिलिमिलीमै वितेको र अहिले १० महिनाको अवधिमा राजनीतिक,आर्थिक लक्ष्य निर्धारण गरेर आफूले काम गरेको पनि उहाँले बताउनुभयो । मैले मोदीसँग कुरा मात्रै धेरै भयो,काम हुनु परयो भनेर कुरा गरेको थिए भारतीय प्रधानमन्त्री नरेन्द्र मोदीसँग दिल्लीमा भएको भेटको सन्दर्भ कोटयाउँदै प्रधानमन्त्री प्रचण्डले भन्नुभयो हुलाकी मार्ग लगायतका परियोजनामा अहिले गति आएको छ । आफू अप्ठयारो,पेचिलो र जटिल अवस्थामा प्रधानमन्त्री भएको पनि उहाँले बताउनुभयो । संविधानको स्वीकार्यता बढाउन,मधेश,पहाड र हिमाललाई एकताबद्ध गर्न आफू सफल भएको पनि उहाँले बताउनुभयो ।"
"तीन दलबीच चार बुँदे समझदारी, अवरुद्ध संसद खुल्यो","काठमाडौ : सत्ता पक्ष र प्रमुख प्रतिपक्ष वीच देखिएको विवाद समाधान गर्दै मंगलबारदेखि व्यवस्थापिका संसदको बैठक सञ्चालन गर्ने सहमति भएको छ । सभामुख ओनसरी घर्तीको पहलमा सिंहदरवारमा बसेको तीन दलका शिर्ष नेताहरु वीच चार बुँदे सहमति भएपछि अवरुद्ध संसद सञ्चालन हुन लागेको हो । संसदको अवरोध हटेपछि नेपाली काँग्रेसका सभापति शेरबहादुर देउवालाई प्रधानमन्त्री निर्वाचित हुने बाटो खुलेको छ । संभवत मंगलबार नै देउवा नेपालका ४० औ प्रधानमन्त्रीमा निर्वाचित हुनु हुनेछ । काँग्रेस सभापति शेरबहादुर देउवा,एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डले मंगलबारको बैठकमा सम्बोधन गर्ने कार्यक्रम छ । उहाँहरुले आ आफना तर्क संसदको बैठकमा राख्नु हुनेछ । बैठकमा सहभागी साँसद रामनारायण विडारीले अन्नपूर्णसँग भन्नुभयो मंगलबार संसद खुल्छ । तीन जना नेताले सम्बोधन गर्नुहुन्छ । दोस्रो बैठकमा प्रधानमन्त्रीको निर्वाचन हुन्छ । अन्तत सहमति नगरिकन अघि बढन सकिदैन भन्ने कुराको बोध नेताहरुले गर्नुभयो । आज म धेरै खुसी छुसभामुख घर्तीले टवीट गर्नु भएको छ । स्रोतका अनुसार नेताहरु वीच भएको समझदारीलाई नै बाहिर चार बुँदे सहमति भनिएको हो । पहिलो बुँदा अवरुद्ध व्यवस्थापिकाको संसद मंगलबारदेखि सञ्चालन गर्ने,पहिलो बैठकमा तीन दलका तीन शिर्ष नेताले सम्बोधन गर्ने र दोस्रो बैठकमा प्रधानमन्त्री निर्वाचन गर्ने, दोस्रो बुँदा असार १४ गतेका लागि तोकिएको स्थानीय तहको दोस्रो चरणको निर्वाचनलाई स्वतन्त्र,निष्पक्ष र धाँधलीरहित गराउने सुनिश्चिता गर्ने तेस्रो बुँदा ०७४ माघ ७ गते भित्र तीन तहको निर्वाचन गर्ने चौथो बुँदा पहिलो चरणको स्थानीय तह निर्वाचनबारे छानविन गर्न गठित संसदीय छानविन समितिको प्रतिवेदनका आधारमा निर्वाचनलाई थप मर्यादित बनाउने"
देउवाको पक्षमा दुई तिहाइ !,"काठमाडौं : प्रधानमन्त्री पदका एकल उम्मेदवार कांग्रेस सभापति शेरबहादुर देउवाको पक्षमा झन्डै दुई तिहाइ सांसदले समर्थन गरेका छन् । आइतबार राष्ट्रिय प्रजातन्त्र पार्टी र संघीय समाजवादी फोरम नेपालले देउवालाई सघाउने औपचारिक निर्णय गरेका छन् भने राष्ट्रिय जनता पार्टी पनि देउवालाई साथ दिने निष्कर्षमा पुगेको छ । राप्रपाका ३६ र फोरम नेपालका १५ र राजपाका २४ सांसदले पनि देउवाकै पक्षमा मतदान गर्ने भएका हुन् । यद्यपि, राजपाले भने सोमबार मात्रै औपचारिक निर्णय गर्ने जनाएको छ । देउवाको पक्षमा यसअघि नै कांग्रेसका २०७, माओवादीका ८१, नेपाल लोकतान्त्रिक फोरमका १७, नेकपा संयुक्तका ३, अन्य साना दलका ५ र एक स्वतन्त्र सांसदको समर्थन छ । फोरम र राप्रपाको पनि समर्थन भएपछि देउवाका पक्षमा ३६७ सांसद देखिएका छन् । संसद्मा ५९३ सांसद छन् । बहुमतको सरकार बनाउन २९८ जनाको समर्थन चाहिन्छ । देउवाको विपक्षमा एमालेका १८१ सहित १९२ सांसद छन् । मजदुर किसान पार्टीलगायत अन्य ८ सांसदले देउवालाई समर्थन गर्नेनगर्नेबारे निर्णय गरिसकेका छैनन् । राप्रपा संसदीय दलको आइतबार बसेको बैठकले कांग्रेस सभापतिको नेतृत्वमा गठन हुन लागेको नयाँ सरकारलाई समर्थन गर्ने निर्णय लिएको प्रवक्ता सुशील श्रेष्ठले जानकारी दिनुभयो । सरकारलाई समर्थन गरे पनि सरकारमा सहभागी हुनेनहुनेबारे निर्णय गर्न जयन्त चन्द, दिलनाथ गिरी र कुन्ती शाही सदस्य रहेको समिति गठन गरिएको पनि उहाँले बताउनुभयो । राप्रपाका ३६ र फोरम नेपालका १५ र राजपाका २४ सांसदले पनि सघाउने जनाएपछि देउवाको पक्षमा झन्डै दुई तिहाइ पुग्ने भएको छ । यसअघि देउवाले राप्रपाका शीर्ष नेताहरूसँग भेट गरी चारवटा मन्त्रालय दिने जानकारी गराएको बताइएको छ । चार मन्त्रालय दिए पनि देउवाले उपप्रधानमन्त्री भने दिन नसक्ने बताएपछि नयाँ सरकारलाई समर्थन गर्नेनगर्ने भन्नेबारे राप्रपामा विवाद भएको थियो । आइतबार बिहान पार्टी कमल थापाको अध्यक्षतामा बसेको केन्द्रीय कार्यसम्पादन समिति, पदाधिकारी तथा सांसदको बैठकले नयाँ प्रधानमन्त्री चयनको पक्ष वा विपक्षमा मतदान गर्ने निर्णय लिन संसदीय दललाई जिम्मेवारी दिएको थियो । त्यसैगरी, संघीय समाजवादी फोरम नेपालको संसदीय दलले पनि प्रधानमन्त्री निर्वाचनमा प्रस्तावको पक्षमा मतदान गर्ने निर्णय गरेको छ । फोरम नेपालको संसदीय दलका नेता अशोक राईको अध्यक्षमा आइतबार बसेको बैठकले प्रस्तावको पक्षमा मतदान गर्ने निर्णय गरेको सचेतक डा शिवजी यादवले जानकारी दिनुभयो । कांग्रेस सभापति देउवाले प्रधानमन्त्री निर्वाचनपछि संविधान संशोधन गरी मधेसी, आदिवासीजनजाति, थारूलगायतको माग सम्बोधन गर्ने लिखित प्रतिबद्धता जनाएपछि फोरमले सघाउने निर्णय गरेको हो । पार्टी अध्यक्ष उपेन्द्र यादवलाई सम्बोधन गर्दै देउवाले संघीय समाजवादी फोरम नेपाललाई पठाएको पत्रमा भनिएको छ, स्थानीय तहको प्रथम चरणको निर्वाचन भइसकेको अवस्थामा अब तोकिएको मितिमा दोस्रो चरण निर्वाचन गरी संविधान संशोधनलगायत राजनीतिक दलबीच भएको सहमतिलाई कार्यान्वयन गर्दै बाँकी सबै तहको निर्वाचन सम्पन्न गर्नु हाम्रो मुख्य राष्ट्रिय एजेन्डा हुने कुरा स्मरण गराउन चाहन्छु ।' संविधान संशोधन फोरम नेपालको मुख्य एजेन्डा भएको जनाउँदै पार्टी अध्यक्ष यादवले प्रतिकूल परिस्थितिमा स्थानीय तहको चुनावलाई पनि संघर्षको कार्यदिशा बनाएर अघि बढेको प्रतिक्रिया दिनुभयो । कांग्रेस सभापति देउवाले संविधान संशोधन लागि लिखित रूपमै प्रतिबद्धता जनाएपछि पक्षमा मतदान गर्ने निर्णय गरेको उहाँले बताउनुभयो ।"
निर्वाचनमा महिला सक्रियता बढ्दो,"मंगलसेन : स्थानीय तह निर्वाचनमा विगतका निर्वाचनको भन्दा महिलाको सक्रियता उल्लेख्य मात्रामा बढेको छ ।पार्टीले आयोजना गर्ने चुनावी प्रचारप्रसार, र्यालीमा होस् या घरदैलो कार्यक्रममा महिलाको सक्रियता विगतका निर्वाचनमा भन्दा उल्लेख्य मात्रामा बढेको पाइएको हो । राजनीतिक दलले दिनहुँजसो आयोजना गर्ने र्यालीमा महिलाको उल्लेख्य सहभागिता देखिन्छ । यतिबेला गाउँगाउँ तथा बजार क्षेत्रमा आआफ्नो पार्टीका झन्डा, चुनाव चिह्न अंकित टी सर्ट, टोपी पहिरिएर महिलाहरू पनि प्रचारप्रसारमा खटेको यत्रतत्र देखिन्छ । गाउँमा पुरुषभन्दा महिलाको संख्या पनि बढी भएकाले प्रचारप्रसारका क्रममा पनि महिला नै बढी देखिने गरेका हुन् । एकातर्फ संविधानले नै स्थानीय तहमा ४० प्रतिशत महिलाको प्रतिनिधित्व सुनिश्चित गर्नुका साथै महिलामा पहिलेको भन्दा राजनीतिक चेतनासमेत बढ्दै गएकाले महिलाको सक्रियता बढेदै गएको हो । सरकारले निर्वाचनको मिति सार्दै गएकाले दलहरूले प्रचारप्रसारका लागि प्रसस्त समय पाएका छन् । स्थानीय तहमा ४० प्रतिशत महिला प्रतिनिधित्वको ग्यारेन्टी गरिएपछि महिला उम्मेदवारको संख्या बढेसँगै महिला मतदातामा निकै उत्साह थपिएको छ। यतिबेला बर्खेखेती लगाउने मौसम भएकाले किसानले चुनावी प्रचारप्रसार कार्यक्रम र खेती लगाउने काम सँगैसँगै लगेका छन् । यतिबेला प्रायः मेलापात, घरधन्दा, बाली गोडमेलजस्ता काममा व्यस्त हुने महिला काम व्यवस्थापन गर्दै आआफ्ना पार्टीको चुनाव प्रचारप्रसार कार्यक्रममा सहभागी भइरहेका छन् । साँफेबगर नगरपालिकाको नवाठानाकी टंकीदेवी कुँवरले बिहान घरायसी तथा मेलापातको काम गरेर दिउँसो चुनाव प्रचारप्रसारमा गइरहेको बताउनुभयो । कहिले कहीँ रातिसमेत घोट माग्न मतदाताको घरघरमा जानुपर्ने भएकाले मेलापात र घरधन्दाभन्दा पनि प्रचारप्रसारको कामलाई प्राथमिकता दिएको उहाँले बताउनुभयो । २० वर्षपछि हुन लागेको स्थानीय तहको निर्वाचनमा एउटै वडामा एउटा दलबाट पाँच उम्मेदवार चुनावी मैदानमा उत्रेका छन् । उम्मेदवार कसैको नातेदार, छिमेकी तथा इस्टमित्रसमेत पर्ने भएकाले प्रायः सबैलाई नजिकैबाट चुनाव लागेको छ । गाउँमा एक पार्टीको प्रचारप्रसारमा महिला गएपछि अर्को पार्टीमा आस्थावान महिला पनि प्रचारप्रसारमा जाने गरेको पाइन्छ । 'गाउँमा कुन परिवार कुन पार्टीमा आस्थावान छ भन्ने स्पस्ट थाहा हुने भएकाले आआफ्नो पार्टीको प्रचारप्रसारमा जान महिलाहरूमा प्रतिस्पर्धा नै देखिन्छ', चौरपाटी गाउँपालिका मार्कुकी अमृता बोगटीले भन्नुभयो, 'चुलोचौको र मेलापातमा मात्र सीमित रहने महिला पुरुससँगै चुनाव प्रचारप्रसारमा गाउँगाउँ जानथालेका छन् ।' महिलामा राजनीतिक चेतना पहिलेको भन्दा निकै बढेको उहाँले बताउनुभयो । नेपाली कांग्रेसको तर्फबाट रामारोशन गाउँपालिकाको प्रमुख पदको उम्मेदवार बन्नुभएकी अनुराधा स्वाँरले यसपटकको स्थानीय तहको निर्वाचनमा महिलाको सहभागिता निकै बढेको बताउनुभयो । संविधानले नै स्थानीय तहमा ४० प्रतिशत महिलाको प्रतिनिधित्वको ग्यारेन्टी गरेपछि महिला उम्मेदवारको संख्या बढेसँगै महिला मतदातामा निकै उत्साह थपिएको आफूले पाएको स्वाँरले सुनाउनुभयो । संविधानले महिला प्रतिनिधित्व वृद्धिका लागि प्रयास गरेको छ । अहिले हरेक वडामा २ जना महिलाका लागि आरक्षित सिट छन् । अघिल्लो स्थानीय निर्वाचनमा २० प्रतिशत महिलाका लागि आरक्षित थियो भने अहिले ४० प्रतिशत सिट महिलाका लागि आरक्षित गरिएको छ । प्रत्येक वडाका कम्तीमा दुईजना उम्मेदवार (महिला प्रतिनिधि र दलित अथवा अल्पसंख्यक समूहबाट) हुनुपर्ने प्रावधानले महिलाहरू आफ्ना लागि विशेष अवसर आएकोमा उत्साहित देखिन्छन् । पुरुषसँगै महिलाले पनि समय र परिस्थितिअनुसार आफूलाई प्रतिस्पर्धी बनाउँदै गइरहेका स्पस्ट देखिन्छ ।"
दोस्रो चरणको निर्वाचन बिथोल्न राजपाद्वारा समिति गठन,"राजविराज: दोस्रो चरणको स्थानीय निर्वाचन बिथोल्न राष्ट्रिय जनता पार्टी (राजपा)ले सप्तरीमा पत्रकारसहितको जनआन्दोलन परिचालन समिति गठन गरेको छ। राजविराज नगरपालिकासहित सप्तरीका विभिन्न नगरपालिका तथा गाउँपालिकामा स्थानीय तह निर्वाचन बहिष्कारका लागि राजपा नेता मृगेन्द्रकुमार सिंह यादव तथा सहमहामन्त्री जयप्रकाश ठाकुरसहितको उपसमितिमा छ सदस्यीय संयोजक मण्डलसहित एक सय ५१ सदस्यीय जनआन्दोलन परिचालन समिति गठन गरिएको छ। गठित संयोजक मण्डलीय संयोजकमा साधना झा, ललन मि श्रा, लक्ष्मण यादव, दीपेन्द्र चौधरी, अमरकान्त झा, शैशव राजु हुनुहुन्छ भने सहसंयोजकमा वसन्त साहलाई चयन गरिएको छ । राजविराज नगरपालिकाअन्तर्गत १५ वडाका सदस्यमा नेपाल पत्रकार महासंघ सप्तरीका कोषाध्यक्ष शुभचन्द्र झा, सहसचिव चन्दनकुमार यादवसहित नेत्रविक्रम साह, मनोज यादव, विपीन कर्ण, वैद्यनाथ दास, शिवनन्दन साह, वीरेन्द्र यादव, सत्येन्द्र देव, सूर्यनारायण यादव, पशुपति दास, दिनेश साह, विनोद चौधरी र कृष्णानन्द झा रहेको सदस्य फणिकान्त झाले बताउनुभयो। यसैगरी बोदेबर्साइन नगरपालिका, शम्भुनाथ नगरपालिका, सुरुंगा नगरपालिका, डाक्नेश्वरी नगरपालिका, हनुमाननगर कंकालिनी नगरपालिका, छिन्नमस्ता गाउँपालिका, तिलाठी कोइलाठी गाउँपालिकालगायत ठाउँमा जनआन्दोलन परिचालन कमिटी गठन गरिएको राजपा केन्द्रीय सचिव नेत्रविक्रम साहले जानकारी दिनुभयो।"
भरतपुरमा निर्वाचन गराउने आयोगको निर्णय जेठ २८ गतेसम्म कार्यान्वयन नगर्न सर्वोच्चको आदेश,"काठमाडौ : सर्वोच्च अदालतले भरतपुर महानगरपालिकामा पुन मतदान गराउने निर्वाचन आयोगको निर्णय जेठ २८ गतेसम्म कार्यान्वयन नगर्न अन्तरिम आदेश दिएको छ । न्यायधिश चोलेन्द्र शम्सेर राणाको एकल इजलाशले सोमबार दिएको अन्तरिम आदेशमा जेठ २८ गते रिट निवेदक,विपक्षी निर्वाचन आयोग र चितवनका मुख्य निर्वाचन अधिकृतसहित सबैलाई छलफलका लागि बोलाइएको छ । जेठ २८ गते संयुक्त इजलाशमा हुने सुनुवाईका आधारमा भरतपुरमा पुन मतदान गर्ने वा नगर्ने भन्ने बिषयमा निर्णय गर्नेछ । भरतपुर महानगरपालिका वडा नम्वर १९ को पुनः मतगणनाको मागसहित आइतबार सर्वोच्च अदालतमा रिट निवेदन दायर भएको थियो । निर्वाचन आयोगद्वारा पुनः निर्वाचनका लागि भएको निर्देसन रोकी मतगणनालाई निरन्तरता दिन माग गर्दै भरतपुर वडा नम्वर १९ मा एमालेतर्फ खुल्ला वडा सदस्यका उम्मेदवार गुन्जमान विश्वकर्मा र सोही वडाका मतदातासमेत रहनुभएका अधिवक्ता तुल्सीराम पाण्डेले रिट दायर गर्नुभएको थियो । स्थानिय निर्वाचन सम्पन्न भई मत गणनाकाक्रममा १९ वडाको मतपत्र च्यातिएका कारण विवाद उत्पन्न भएपछि आयोगले उक्त वडामा पुनः मतदान गर्ने गरी गत जेठ २० गते निर्णय दिएको थियो । भरतपुरमा २७ वटा वडाको मतगणना कार्य सम्पन्न भई १९ र २० वडाको मात्र बाँकी रहेको अबस्थामा सुनियोजित रुपमा मतपत्र च्यातिएको दाबी रिट निवेदकको छ । वडा नम्वर १९ को मतदान केन्द्रको मतगणना प्रारम्भ भई कुल खसेको मत २८९७ मध्ये १८०९ को परिणाम घोषणा भईसकेको र बाँकी मत गणना सुचारु रहेका बेला माओवादी केन्द्रतर्फ नगरप्रमुखका उम्मेदवार रेणु दाहालका प्रतिनिधि मधु न्यौपाने र द्रोणबाबु सिवाकोटीले जेठ १४ गतेको राती पौने बाह्र बजे मतपत्र च्यातेको किटानी रिटमा गरिएको छ ।"
राजदूतको अफर छोडेर गाउँपालिकामा वागी उम्मेदवार,"(जुगार) रोल्पा : मलाई राजदूतको अफर पनि आएको हो । मैले त्यो अफर अस्वीकार गरिसकें रोल्पाको त्रिवेणी गाउँपालिकाको प्रमुखमा वागी उम्मेदवार वन्ने घोषणा गर्नु भएका नेकपा माओवादी केन्द्रका केन्द्रीय सदस्य कुलानन्द गिरी भन्नुहुन्छ,पार्टीले मलाई टिकट नै दिएन । अव मेरो वागी उम्मेदवारी हुन्छ । दश वर्षे सशस्त्र विद्रोहको केन्द्र मानिने रोल्पामा नेकपा माओवादी केन्द्रका केन्द्रीय सदस्य गिरीले वागी उम्मेदवार बन्ने घोषणा गरिसक्नु भएको छ । गिरी स्वतन्त्र उम्मेदवार वन्ने उद्घोषले माओवादी केन्द्रमा मात्र होईन अन्य पार्टीमा पनि चर्चाको विषय वनेको छ । स्थानीय तहको चुनावमा त्रिवेणी गाउँपालिको अध्यक्षको उम्मेदवार बन्न पार्टीले टिकट नदिने भएपछि नेता गिरीले वागी उम्मेदवार वन्ने घोषणा गर्नु भएको हो । पार्टीले अन्याय गरेकाले मैले वाध्य भएर स्वतन्त्र उम्मेदवारी घोषणा गर्नु परेको हो,केन्द्रीय सदस्य गिरी भन्नुहुन्छ,उम्मेदवार छनौटमा व्यक्तित्व र योगदानको मूल्यांकन भन्दा पनि नातावाद र कृपावाद हावी भएपछि मैले वाध्यात्मक रुपमा स्वतन्त्र उम्मेदवार घोषणा गर्नु पयो । राष्ट्रिय वुद्धिजिवी संगठनको केन्द्रीय उपाध्यक्ष समेत रहनु भएका नेता गिरीले पार्टीले अन्याय गरेको जिकिर गर्नु भएको छ । त्रिवेणी गाउँपालिका वडा नं ५ का गिरी जनजागृति उच्च माध्यमिक विद्यालयको प्राचार्यको जिम्मेवारीमा रहेकै वेला माओवादी विद्रोहमा सामेल हुनु भएको थियो । २०६० सालदेखि निरन्तर पार्टीले दिएको जिम्मेवारीमा रहनु भएका गिरीलाई गाउँपालिकामा समेत उम्मेदवार बन्न नदिएकोमा रोष प्रकट गर्दै आउनु भएको छ । गाउँपालिका स्तरीय पार्टीको वैठकमा उहाँसहित संभावित तीन जना उम्मेदवारको नाम जिल्लामा सिफारिस गरिएको थियो । जिल्ला स्तरमा पनि टुंगो नलागेपछि प्रदेश स्तरमा निर्णयका लागि सिफारिस भएको थियो । अन्ततः प्रदेशले समेत टुंगो लगाउन नसकेपछि केन्द्रमा पठाईएको थियो । चुनावको मिति सरेपछि पुनः गाउँपालिका स्तरबाटै नाम टुंगो लगाउदा आफुलाई पन्छाईएको नेता गिरीको आरोप छ । छिमेकी बुढागाउँका गंगाराम घर्ती सूर्य लाई अध्यक्षको उम्मेदवार टुंगो लगाएपछि उहाँ स्वतन्त्र उम्मेदवार वन्ने निश्कर्षमा पुग्नु भएको हो । त्रिवेणी गाउँपालिकाको केन्द्र विवादमा नेता गिरीको भूमिका भेगिय पक्षमा भएको कारण टिकट दिन नसक्ने तर्क गरिएको उहाँले बताउनुभयो । त्रिवेणी वा जुगार केन्द्र भन्नेमा लामो विवाद रहेको थियो । स्थानीय तह पुनर्संरचना प्राविधिक सहयोग समितिले दुवै ठाउँलाई विकल्पका रुपमा केन्द्रको सिफारिस गरेको थियो । गिरीले केन्द्र जुगारमै कायम गर्न अगुवाई गरेकाले त्रिवेणी गाउँपालिकाका अन्य वडाका कार्यकर्ता र मतदाताले मत दिन नसक्ने आंकलन गरेरै पार्टीले उम्मेदवार हुनबाट वञ्चित गरेको धेरैको वुझाई छ । हाल केन्द्र जुगारमै कायम भएको र निर्वाचित जनप्रतिनिधिको सामान्य वहुमतले केन्द्र कहाँ राख्ने र नाम परिवर्तन गर्न सक्ने प्रावधान छ । गिरी जुंगारमै केन्द्र कायम गर्न चाहानुहुन्छ । अन्य वडाका कार्यकर्ता र मतदाता गिरी प्रति सशंकित वनेको पार्टीको वुझाई छ । माओवादी गढ मानिने रोल्पामै केन्द्रीय तहका नेताले वागी उम्मेदवारी दिने घोषणाले तरंग पैदा गरेको छ । सबै पार्टीलाई उम्मेदवार टुंगो लगाउन सकस परिरहेकै वेला माओवादी केन्द्रका नेता गिरीले वागी उम्मेदवार वन्ने घोषणा गर्नु भएको छ । विद्रोहमा सामेल हुँदा दश वर्षसम्म लाभको कुनै पनि पदमा नवस्ने वाचा गरेको गिरीले स्मरण गर्दै भन्नुभयो,शान्तिकालमा राजदूतदेखि नेपाल टेलिभिजनको महाप्रवन्धक वन्न आग्रह हुँदा लाभको पद लिइन । अहिले गाउँपालिकाको अध्यक्ष उम्मेदवार वन्छु भन्दा पार्टीले पन्छायो । जुगारमै पत्रकार सम्मेलन गरी स्वतन्त्र उम्मेदवारी घोषणा गर्नु भएको हो । पार्टीले अभै पनि आफुलाई नै आधिकारिक उम्मेदवारका रुपमा अघि सार्ने अपेक्षा उहाँको छ । पार्टीले मलाई टिकट दिएर न्याय गर्छ भन्ने आशामा छु, नेता गिरीले भन्नुभयो,नदिए स्वतन्त्रबाट चुनाव लड्छु । यो मेरो घोषणा भयो ।"
प्रधानमन्त्री प्रचण्डसहित नौजनालाई 'शताब्दी पदक',"काठमाडौँ: त्रिमूर्ति निकेतनले डा सत्यमोहन जोशीलाई नेपाल सरकारबाट वाङ्मय शताब्दी पुरुषको उपाधि प्रदान गरेकामा नेपाल सरकारप्रति कृतज्ञता ज्ञापन गरेको छ। निकेतनले नेपाली वाङ्मयका शिखर व्यक्तित्व वाङ्मय शताब्दी पुरुष डा सत्यमोहन जोशीको जीवनभरिको योगदानलाई मूल्याङ्कन गरी उहाँको गरिमामय उचाइ अभिवृद्धिका लागि अति महत्वपूर्ण योगदान पुर्याउने प्रधानमन्त्री पुष्पकमल दाहाल प्रचण्डलाई सत्यमोहन जोशी शताब्दी पदक समर्पण गर्ने निर्णय गरेको छ। पूर्व उपप्रधानमन्त्री कमल थापा, पूर्व मन्त्रीद्वय दिलनाथ गिरी तथा दीनानाथ शर्मालाई पनि सो पदक समर्पण गर्ने त्रिमूर्ति निकेतनले निर्णय गरेको छ। त्रिमूर्ति निकेतनले नेपाल सरकारका मुख्यसचिव डा सोमलाल सुवेदी, नेपाल सरकारका तत्कालीन निमित्त सचिव बुद्धिसागर लामिछाने, प्रा डा प्रेम खत्री, डोलिन्द्रप्रसाद शर्मा र श्रीमती जयन्ती प्रधानलाई पनि सत्यमोहन जोशी शताब्दी पदक समर्पण गर्ने निर्णय गरेको छ। तेह्रौँ त्रिमूर्ति दिवसका अवसरमा आगामी भदौ ३ गते वाङ्मय शताब्दी पुरुष डा सत्यमोहन जोशीबाट सत्यमोहन जोशी शताब्दी पदक समर्पण गरिने कार्यक्रम रहेको छ। त्रिमूर्ति निकेतनका संस्थापक तथा अध्यक्ष श्रीमती इन्दिरा प्रसार्इंको अध्यक्षतामा आज बसेको निकेतनको बैठकले सो निर्णय गरेको हो। रासस"
यी हुन् रुपन्देहीका नगर प्रमुख पदका उम्मेदवार,"बुटवल : तीन प्रमुख दलले रुपन्देहीका अधिकांश तहमा उम्मेदवार टुंगो लगाएका छन् । बुटवल उपमहानगरसहित ५ नगर र १० गाउपालिकामा तीन दलले उम्मेदवार टुंगो लगाएका छन् । नेपाली कांग्रेसले एक उपमहानगरसहित पाँच नगरमा आज मात्रै उम्मेदवार टुंगो लगाएको छ । कांग्रेसबाट बुटवल उपमहानगरपालिकाको प्रमुखमा खेलराज पाण्डे, तिलोत्तमामा रामकृष्ण खाण, सैनामैनामा फणिन्द्र शर्मा, देवदहमा हिरा केसी, लुम्बिनी सांस्कृतिक नगरपालिकामा मोहम्मद सहिद खा र सिद्धार्थनगरमा मात्रिका प्रसाद यादवलाई उम्मेदवार बनाएको छ । त्यस्तै नेकपा एमालेले बुटवलको प्रमुखमा शिवराज सुवेदी, सिद्धार्थनगरमा हरि अधिकारी, लुम्बिनी सांस्कृतिकमा एन्साफ मुसलवान, देवदहमा टिकाराम चापागाई, सैनामैनामा चित्रबहादुर कार्की र तिलोत्तमा नगरपालिकामा बासुदेव घिमिरेलाई उम्मेदवार बनाएको छ । माओबादी केन्द्रले बुटवलको उम्मेदवार टुंगो लगाउन सकेको छैन । सिद्धार्थनगर नगरपालिकामा फैज अहमद खान, देवदहमा नवराज पुरी, तिलोत्तमामा लक्ष्मण खनाल, सैनामैनामा चेतनारायण न्यौपाने, लुम्बिनी सांस्कृतिक नगरपालिकामा हरिवहादुर यादवलाई उम्मेदवार तोकेको छ । रुपन्देहीमा हालसम्म कुनै ठूला दल बीच तालमेल भएको छैन । तिलोत्तमा नगरपालिकामा भने कांग्रेसले जनमुक्ति पार्टीसंग तालमेल गरेको छ ।"

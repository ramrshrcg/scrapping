शीर्षक,विवरण
पुनर्निर्माणको अस्पष्टता,"विनाशकारी भूकम्पको दुई वर्ष बितिसकेको छ । भूकम्पका पहिला केही महिनासम्म द्विविधा तथा भौतिक संयन्त्रको अभावमा आवश्यक राहत तथा अस्थायी सुरक्षित पुनस्र्थापनाले न्यूनतम गतिसमेत लिन नसक्दा सरकारप्रति आक्रोश चुलिएको अवस्था थियो । तर निरिह विस्थापित जनताको आक्रोशको सत्ताको शक्तिसमक्ष खासै अर्थ रहँदैन । भूकम्पको दुई महिनापछि खासगरी तत्कालीन अर्थमन्त्री रामशरण महतको विशेष अग्रसरतामा आयोजित अन्तर्राष्ट्रिय दातृसम्मेलन र त्यसमा करिब चार खर्ब रुपैयाँको प्रतिबद्धता जनाइएपछि सरकारबाट पुनर्निर्माण र राहत वितरणमा केही ठोस कार्य हुने आशा सर्वत्र पलाउने अस्वाभाविक थिएन । त्यसलगत्तै विभिन्न दातृनिकाय र मुलुकहरूले नेपाल सरकारसँग सैद्धान्तिक प्रतिबद्धता तथा समझदारीमा हस्ताक्षर पनि गरे विभिन्न जिल्लाहरूमा पुनर्निर्माणको लागि । सबभन्दा ठूलो रकम अर्थात् एक खर्ब रुपैयाँ प्रतिबद्धता जनाउने भारत सरकारले त्यो रकम निकासा नगरेको मात्र हैन, भूकम्पको पाँच महिनापछि १३४ दिन लामो आर्थिक नाकाबन्दी लगाएर नेपाल सरकार र आम नेपाली जनतालाई समेत भारतविरोधी बनायो । प्रतिबद्धता जनाइएको रकम दुईपक्षीय सहमतिको ढाँचामा नआएसम्म त्यो प्रयोजनहीन बन्न जान्छ । त्यसैले त्यो पीडित र विस्थापित जनताको उद्धारमा आउन सकेको छैन अहिलेसम्म । तर त्यो पीडामा अन्य दातृ निकाय र मुलुक पनि बनेका छन् । पुनर्निर्माण प्राधिकरणको नेतृत्वमा पटकपटक भएको राजनीतिक हस्तक्षेप र परिवर्तन कम जिम्मेवार छैन, पीडितको बेथितिको निरन्तरताको लागि । तर यो प्रसंगमा सबभन्दा दुःखद कुरा हो, पुनर्निर्माणमा प्रतिबद्धता जनाइएको ४० अर्ब रुपैयाँ खर्च हुन नसक्नु । मुख्यरूपमा दाताहरूसँग भएको सर्त व्यावहारिक नहुँदा यो रकम सदुपयोग हुन नसकेको हो । विश्व बैंक, एसियाली विकास बैंक, जापान, जर्मन, भारतलगायतसँग भएका सहमति कार्यान्वयन हुन नसकेका हुन् । उनीहरूले प्रतिबद्धता जनाएकामध्ये झन्डै आधाजति रकम खर्च नभएको र कतिपय मामिलामा केही अति प्रभावित जिल्लाभित्र मात्र त्यस्ता पुनर्निर्माण गर्ने सर्त उल्लेख हुँदा त्यही श्रेणीका अरू जिल्ला पुनर्निर्माणको अधिकारबाट वञ्चित भएका छन् । सरकारले यो रकम अर्को वर्ष उपयोग गर्ने बताए पनि सहमति सर्त र नेपाल सरकारको नीतिगत अस्पष्टता र व्यवहारमा द्विविधा रहेसम्म विस्थापितहरूको ओठमा मुस्कान र जीवनमा स्थायित्व देखा पर्ने सम्भावना कमै छ ।"
अनुभवको अभावमा निर्वाचन हारियोः माओवादी केन्द्र,"काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले निर्वाचन परिचालनमा अनुभवको कमीका कारण स्थानीय तहको निर्वाचनमा पराजय भोग्नुपरेको बताउनुभएको छ। केन्द्रीय कार्यालयको बिस्तारित बैठकबारे जानकारी दिन आइतबार पार्टी केन्द्रीय कार्यालय पेरिसडाँडामा आयोजित पत्रकार सम्मेलनमा अध्यक्ष प्रचण्ड'ले बैचारीक राजनीतिक कार्यदिशामा स्पष्टताको कमी, पार्टी विभाजनको असर, सङ्गठनात्मक अराजकता र कमजोर जनसम्बन्धका कारण पार्टीले पराजय भोगेको बताउनुभएको हो। उहाँले भन्नुभयो, बैठक बस्न नै कठिन हुने जम्बो' समिति, निर्वाचन परिचालनमा अनुभवको कमीले स्थानीय तहको निर्वाचनमा अपेक्षित परिणाम हासिल हुन सकेनौं।' यस्तै उहाँले पराजय हुनुमानिर्वाचनमा कुशलताको कमी, उत्पिडित वर्ग, जाति, क्षेत्र र लिंगको पहिचान र अधिकार स्थापित गर्ने पहल र सक्रियताको अभाव, पार्टीभित्र देखिएको गुटबन्दी र घात र अन्तरघातको दुष्प्रभाव, पार्टी र पार्टी नेतृत्वको सरकारबाट भए गरेका राम्रा कामको व्यवस्थित प्रचारको कमी रहेको समेत उल्लेख गर्नुभयो । पार्टी एकतामा आउन आग्रह माओवादी केन्द्रले पार्टी एकता प्रक्रियालाई पूर्णता दिन नेकपा क्रान्तिकारी माओवादी, नेकपा, नयाँ शक्ति नेपाललाई आग्रह गरेको छ । एकताका बारेमा माओवादी केन्द्रको निर्णयमा भनिएको छ, पार्टी एकता प्रक्रियालाई पूर्णता दिने विषयको आवश्यकता महशुुस गर्दै मुख्यतः मोहन वैद्य, डा बाबुराम भट्टराई, नेत्रविक्रम चन्द नेतृत्वको घटक र सम्पूर्ण कम्युनिस्ट क्रान्तिकारीलाई अपिल छ । अध्यक्ष दाहालले भन्नुभयो, स्थानीय तहको निर्वाचनले माओवादी केन्द्र नै माओवादी घटकको मूलप्रवाह रहेको स्थापित भएकाले अब छुट्टाछुट्टै बस्नु आवश्यक नभएको र जनताले पनि माओवादी एक होओस् भन्ने चाहेको देखिएकाले तत्काल एकता प्रक्रिया अत्यावश्यक छ । प्रत्यक्ष निर्वाचित कार्यकारी प्रमुखका पक्षमा माओवादी केन्द्र नेकपा माओवादी केन्द्रले अस्थिर सरकारको कारण संसदीय प्रणाली नै रहेको ठहर गर्दै जनताबाट प्रत्यक्ष निर्वाचित कार्यकारी प्रमुखको एजेण्डालाई रणनीतिक रुपमा अगाडि बढाउने भएको छ। प्रचण्ड'ले संविधान घोषणापछि पनि तीनवटा सरकार बन्नुले शासकीय प्रणाली सुधार नै मुलुक र जनताका लागि सुखको विषय बन्ने बताउनुभयो । पहिलो संविधानसभाले प्रत्यक्ष निर्वाचित कार्यकारी प्रमुख र संसद्बाट निर्वाचित प्रधानमन्त्रीको विषयमा सहमति जुटाएको, दोस्रो संविधानसभाले पनि पहिलो संविधानसभाले गरेका काम कारवाहीको स्वामित्व लिएको सन्दर्भ जोड्दै अध्यक्ष दाहालले भन्नुभयो, शासकीय प्रणालीमा सुधार नगर्ने हो भने जनताको पटकपटकको संघर्ष त्याग र बलिदानबाट प्राप्त राजनीतिक उपलब्धि संस्थागत नहुने हो कि भन्ने खतरा बढेर गएको छ । प्रत्यक्ष निर्वाचित कार्यकारी प्रमुखको एजेण्डा स्थापित गर्न प्रमुख दल नेपाली काँग्रेस र नेकपा९एमाले०सँग आफ्नो पार्टीले वार्ता गर्ने जानकारी दिँदै उहाँले मुलुकको हितका लागि ती दल समेत सहमत हुने विश्वास व्यक्त गर्नुभयो । अध्यक्ष दाहालले २००७ सालदेखि २०७४ सालसम्म कुनै पनि सरकार पाँच वर्षसम्म नटिकेको र मुलुक स्थिर बन्न नसकेको भन्दै राष्ट्रिय आवश्यकतालाई ख्याल गरेर पनि सबै दल सहमत हुनु जरुरी रहेको बताउनुभयो । संविधान संशोधनमार्फत प्रत्यक्ष निर्वाचित कार्यकारी प्रमुखको एजेण्डा संस्थागत गर्न सक्ने उहाँको कथन थियो । अध्यक्ष दाहालले भन्नुभयो, राजनीतिक दलको वर्तमान हैसियतअनुसार सो शासकीय प्रणाली अपनाएपनि विजयी हुने त काँग्रेस, एमाले नै होलान् तर मुलुक र जनताको पक्षमा सोही प्रणाली नै जायज छ । विगतमा संविधान निर्माणमा सहमति जुटाउन हामीले सो एजेण्डा स्थगित गर्र्यौँ, अब जरुरी भयो । प्रत्यक्ष निर्वाचित कार्यकारीका लागि हामी संघर्षसमेत गर्न तयार छौँ । निर्वाचन खर्चिलो भयो, अब सुधार हुनुपर्छ अध्यक्ष दाहालले स्थानीय तहको निर्वाचन असाध्यै खर्चिलो भएको र सामान्य नागरिकले सहभागी नै हुन नसक्ने अवस्था आएकाले अब पूर्णसमानुपातिक निर्वाचन प्रणाली जरुरी रहेको बताउनुभयो । अध्यक्ष दाहालले भन्नुभयो, गाँउपालिकाको अध्यक्षमा उम्मेदवार हुनेले पाँचसात करोडसम्म खर्च गरेको भन्ने सूचना आएको छ । प्रदेशसभाको निर्वाचनका लागि सोही अनुपातमा खर्च होला, प्रतिनिधिसभा सदस्यका लागि कुन हदसम्मको रकम खर्च होला ? सामान्य नागरिकले निर्वाचनमा सहभागी नै हुन नसक्ने अवस्था आयो । उहाँले निर्वाचनमा हुने अनियत्रित खर्च नियन्त्रणका लागि पूर्ण समानुपातिक निर्वाचन प्रणाली नै उत्तम विकल्प रहेकामा जोड दिनुभयो । समानुपातिक निर्वाचन प्रणालीमा रहेका केही कमजोरी सुधार गर्नुपर्ने अध्यक्ष दाहालको भनाइ छ । जनतामा जाने माओवादी केन्द्रले निकट भविश्यमा हुने प्रदेशसभाको निर्वाचन र प्रतिनिधिसभाको निर्वाचनमा पार्टीलाई विजयी गराउने लक्ष्यका साथ गाउँ टोल बस्तीमा जाने र संगठन सुधार गर्ने नीति पारित गरेको छ । विगतमा जनतासँगको सम्बन्ध टुट्यो, सरकारको नेतृत्वमा रहेर भए गरेका काम कारबाहीको प्रचार हुन सकेन । अब जनतामा जाने र संगठन निर्माणमा केन्द्रित हुने निर्णय भएको छ । अब शीर्ष नेतृत्वदेखि सबै तहका नेता तथा कार्यकर्ता संगठन सुदृढीकरणमा परिचालित हुनेछन् । बैठकले आगामी असोज २ गते प्रदेश नं २ मा हुन गइरहेको तेस्रो चरणको स्थानीय निर्वाचनमा पार्टीलाई विजयी गराउन ठोस कार्ययोजनाका साथ पार्टी परिचालित हुने निर्णय गरेको छ । साथै, बैठकले स्थानीय तहमा निर्वाचित वडा अध्यक्षदेखि गाउँ नगरपालिकाका अध्यक्ष उपाध्यक्षसम्मको राष्ट्रिय भेला यही साउन २० देखि २२ गतेसम्म काठमाडौँमा आयोजना गर्ने निर्णय भएको प्रवक्ता पम्फा भुसालले जानकारी दिनुभयो । फरक एक प्रसंगमा एमालेका अध्यक्ष केपी ओलीले कम्युनिस्ट शक्तिबीच एकताको सन्दर्भमा केही दिन पहिले दिनु भएको सार्वजनिक वक्तव्यलाई अध्यक्ष दाहालले सकारात्मक रहेको प्रतिक्रिया दिनुभयो । उहाँले भन्नुभयो, कम्युनिस्ट शक्ति मिल्नुपर्छ भन्ने ओलीको भनाइ सकारात्मक छ । तर त्यसका लागि उहाँले बोलेर होइन व्यवहारले देखाउनुपर्छ । नेपाली काँग्रेसका सभापति शेरबहादुर देउवा नेतृत्वको सरकारको विकल्प खोज्ने पक्षमा आफू नरहेको भन्दै अध्यक्ष दाहालले सोमबार सरकार विस्तार हुने संकेत गर्नुभयो । रासस"
प्रहरी बढुवामा चरम असन्तुष्टि,"काठमाडौं : बढुवा सिफारिस प्रक्रियामा प्रतिस्पर्धी छुटेपछि तीन जनाले लोकसेवा आयोगको छानबिन समितिमा उजुरी दिनुभएको छ । प्रहरी नायब महानिरीक्षक (डीआईजी) मधु पुडासैनी, प्रहरी वरिष्ठ उपरीक्षक (एसएसपी) सुवास चौधरी र प्रहरी उपरीक्षक (एसपी) विभूतिराज पाण्डेले आयोगमा उजुरी दिनुभएको हो । एउटै ब्याची भए पनि सिरियल नम्बरमा आफूभन्दा तलकालाई बढुवा सिफारिस गरिएको भन्दै पुडासैनी, चौधरी र पाण्डेले उजुरी दिनुभएको हो । चौधरी र पाण्डे आफैं आयोगमा उपस्थिति भए पनि पुडासैनीले वारेसमार्फत उजुरी दिनुभएको आयोगले जनाएको छ । पुडासैनी तालिमका लागि अमेरिकामा हुनुहुन्छ । प्रहरी प्रधान कार्यालयका अनुसार पुडासैनी आफ्नो ब्याचमा सातौं नम्बरमा, चौधरी छैटौं र पाण्डे तीन नम्बरमा हुनुहुन्थ्यो । तर बढुवा समितिले पुडासैनी, चौधरी र पाण्डेलाई छुटाउँदै उहाँहरूभन्दा तलकालाई बढुवा सिफारिस गरेको थियो । बढुवा समितिले चौधरीभन्दा पछिका ब्याची सुरेशविक्रम शाह र ठूले राईलाई बढुवा सिफारिस गरेको छ । ०६७ मा एसपी बन्नुभएका पाण्डे बढुवामा छुटे पनि २०६९ मा एसपी बन्नुभएका विश्वराज पोखरेल सिफारिसमा पर्नुभएको छ । वैकल्पिक टोलीका एसपी प्रकाश अधिकारीसमेत सिफारिसमा छुट्नुभएको छ । हाल बढुवा सिफारिसमा परेका डीआईजी बमबहादुर भण्डारीदेखि मिङ्मार लामासम्म एउटै ब्याचका परे पनि ११ र १२ का क्रमशः डीआईजी रणबहादुर चन्द र विजयकुमार भट्ट उहाँहरूभन्दा कनिष्ठ ब्याची हुन् । भण्डारी र लामाकै ब्याचका डीआईजी क्रमशः पुडासैनी, पंकज श्रेष्ठ, माधव नेपाल, गोविन्द निरौला र रोमेन्द्रसिंह देउजा सिफारिसमा पर्नुभएको छैन । पुडासैनी, चौधरी र पाण्डेको उजुरीसँगै डीआईजीबाट प्रहरी अतिरिक्त महानिरीक्षक (एआईजी) र एसएसपीबाट डीआईजी र एसपीबाट एसएसपी बढुवा प्रक्रिया दुई साता पर धकेलिएको छ । उजुरी छानबिन समितिमा आयोग अध्यक्षको संयोजकत्व रहन्छ । स्रोतका अनुसार चौधरी र पाण्डेलाई प्रहरी मुख्यालयबाटै फोन गरेर दुई दरबन्दी थपिने भएकाले उजुरी फिर्ता लिन भने पनि उहाँहरूले फिर्ता लिनुभएको छैन । उजुरी दिनुभएका एसपी पाण्डे भन्नुहुन्छ, म तेस्रो नम्बरमा रहँदारहँदै बढुवा सिफारिसमा छुटाइयो, मैले अन्याय महसुस गरेकाले उजुरी दिएको हुँ, आशा छ पुनरवलोकन हुन्छ ।' एसएसपी चौधरीले अन्नपूर्णसँग आफूले उजुरी फिर्ता नलिएको स्पष्ट पार्नुभयो । मभन्दा दुई ब्याच तलकालाई बढुवा सिफारिस गरेपछि कमान्ड गर्ने फोर्समा कसरी काम हुन्छ, अहिले बढुवा सिफारिसमा परेका एसएसपी शाह र राई मभन्दा पछिका हुन्, संगठनले न्याय गर्नुपर्यो', उहाँले अन्नपूर्णसँग भन्नुभयो । लोकसेवा आयोगका प्रवक्ता लक्ष्मीविलास कोइरालाले पुडासैनी र पाण्डेले उजुरी दिएको जानकारी दिनुभयो । प्रहरी नियमावलीमै यो व्यवस्था भएकाले उजुरी पर्नु स्वाभाविकै हो, आयोग यथार्थ छानबिन गरेर निष्कर्षमा पुग्छ,' कोइरालाले भन्नुभयो, बढुवा प्रक्रिया केही दिन पर सर्छ ।' एउटै ब्याची भए पनि सिरियल नम्बरमा आफूभन्दा तलकालाई बढुवा सिफारिस गरिएको भन्दै उजुरी परेको हो । प्रहरी बढुवा सिफारिसमा नपरेपछि आकांक्षी अधिकृतमा चरम असन्तुष्टि पैदा भएको पाइएको छ । आफूभन्दा कनिष्ठलाई बढुवा सूचीमा राखेको भन्दै असन्तुष्टहरूले गृहमन्त्री जनार्दन शर्मा र संगठन प्रमुख प्रकाश अर्यालप्रति आक्रोशित बनेका छन् । प्रहरीमा भर्ना भएपछि अन्तिम लक्ष्य संगठन प्रमुख हुने र नभए एआईजीसम्म हुने इच्छा सबै अधिकृतमा हुन्छ तर एउटै ब्याचका अन्य प्रतिस्पर्धी रहँदारहँदै तलकालाई टपक्क टिपेर ल्याउने प्रवृत्तिले चेन अफ कमान्डमा गम्भीर असर गर्छ,' बढुवा सिफारिसमा नपरेका एक डीआईजीले अन्नपूर्णसँग भन्नुभयो, प्रहरी निरीक्षकदेखि डीआईजीसम्म आउँदा हामी अक्षम भएर त पुगेका पक्कै होइनौं होला ।' एसपीबाट एसएसपी र एसएसपीबाट डीआईजी बढुवा समिति सचिवालयको सदस्यसचिव रहनुभएका एआईजी डा दिनेशचन्द्र पोखरेलले यसबारे अहिले केही कमेन्ट नगरौं भन्दै प्रहरी मुख्यालयसँगै कुरा गर्न सुझाउनुभयो । एआईजी बढुवा सिफारिस समितिको सदस्यसचिव रहनुभएका प्रहरी महानिरीक्षक प्रकाश अर्याल भने सम्पर्कमा आउन चाहनुभएन ।"
तोकिएको समयभित्रै निर्वाचन: गृहमन्त्री,"काठमाडौं : गृहमन्त्री जनार्दन शर्माले प्रदेश तथा प्रतिनिधि सभाको निर्वाचनको तयारीमा सरकार जुटेको बताउनुभएको छ। व्यवस्थापिका संसदमा सांसदहरुले उठाएका प्रश्नहरुको जवाफ दिने क्रममा मन्त्री शर्माले संविधान कार्यान्वयन गर्न स्थानीय तह, प्रदेश तथा प्रतिनिधि सभाको निर्वाचन पहिलो खुड्किलो रहेको चर्चा गर्दै सरकार ती तीनवटै निर्वाचन सम्पन्न गर्न प्रतिबद्ध रहेको बताउनुभयो । उहाँले भन्नुभयो, तोकिएकै समयमा अब बाँकी दुई तहका निर्वाचन सम्पन्न हुनेछन्। सरकारले तलमाथि गर्न सक्दैन।' निर्वाचनमा खर्च कटौती गर्न कानुनी प्रावधानको खोजी गर्न आग्रह गर्दै गृहमन्त्री शर्माले निर्वाचन आचारसंहिता पालनाकर्ता स्वयं राजनीतिक दल नै भएकाले यसमा राजनीतिक दलले ध्यान दिनुपर्नेमा जोड दिनुभयो । रासस"
राप्रपाको चुनावी अभियान सप्तरीबाट,"काठमाडौँ : राष्ट्रिय प्रजातन्त्र पार्टीले स्थानीय तहको तेस्रो चरणको निर्वाचनमा यही साउन १६, १७ र १८ गते क्रमशः सप्तरी, सिरहा र धनुषामा पार्टीका अध्यक्षसहित शीर्ष नेताको उपस्थितिमा निर्वाचन तयारी भेला गर्ने भएको छ। आगामी असोज २ गते प्रदेश नं २ मा हुने सो निर्वाचनमा पार्टीलाई अग्रस्थानमा स्थापित गराउने उद्देश्यले भेला गराउन लागिएको बताइएको छ। दुई चरणमा सम्पन्न स्थानीय तह निर्वाचनमा पार्टीले अपेक्षाकृत नतिजा प्राप्त गर्न नसकेपछि अब जनतासँग बृहत् अन्तक्रिया घरदैलो, राजनीतिक भेलालगायत कार्यक्रम गरिने छ। पार्टीले उपाध्यक्ष बुद्धिमान तामाङको संयोजकत्वमा उपाध्यक्षद्वय राजीव पराजुली र रामचन्द्र राय सदस्य रहेको निर्वाचन परिचालन समिति गठन गरिसकेको छ । समितिले प्रदेश नं २ को स्थानीय तहमा क्रियाशील पार्टीका संगठनसँग समन्वय गरी स्थानीयवासी तथा तराईमधेशका जनताको चाहना तथा भावना समेटेर चुनावी गतिविधि सञ्चालन गर्नेछ। पार्टीले लिएका नीति तथा सिद्धान्तबारे जनतालाई बुझाइने समितिका संयोजक तामाङले जानकारी दिनुभयो। समितिले पार्टीको सम्पर्क कार्यालय महोत्तरीको बर्दिवासमा राख्ने छ। यही साउन १५ गते समितिको पूर्ण बैठक आयोजना गरिने बताइएको छ। रासस"
"आईजीपी, एआईजी र डीआईजीलाई गृहमन्त्रीको यस्तो होमवर्क","काठमाडौं : नेपाल प्रहरीलाई संघीय संरचनामा कसरी लाने भन्ने विषयमा गृहमन्त्री र प्रहरीका उच्च अधिकारीबीच छलफल भएको छ। आइतबार गृहमन्त्री जनार्दन शर्मा प्रभाकर ले प्रहरी नायव महानिरीक्षक (डीआईजी) र त्यस भन्दा माथिका अफिसरबाट यसबारे सुझाव लिनुभएको छ। गृह मन्त्रालयमा आयोजित कार्यक्रममा गृहमन्त्री शर्माले प्रहरी संगठनको क्यारियर प्लान कस्तो बनाउनुपर्छ भन्नेबारे लिखित सुझाव दिन सबै अफिसरलाई आग्रह गर्नुभएको छ। मानौं तपाई संगठन प्रमुख हो, तपाईले आफ्नो फोर्सको क्यारियर प्लान कस्तो बनाउनुहुन्छ गृहकार्य गरेर दिनुस्, गृहमन्त्री शर्माले भन्नुभयो, कार्यसम्पादन मूल्यांकनलाई वैज्ञानिक बनाउन र बढुवा प्रक्रिया निष्पक्ष बनाउन के गर्नुपर्छ र पारदर्शीता कसरी संभव छ ? लिखीत सुझाव दिनुस्। तपाई आफ्नो संगठनलाई कस्तो बनाउन चाहनुहुन्छ ? गृहमन्त्री शर्माले भन्नुभयो, सरुवामा क्यालेन्डरेको कुरा आएको छ, कस्तो क्यालेन्डर बनाएपछि हामी सबैले आफ्नो प्रष्ट मार्गचित्र देख्न सक्छौं ? आआफ्नो तरिकाले त्योे सुझाव सिधै मलाई दिनुहोला। सँगै मन्त्री शर्माले सूचना र डाटा सेन्टर व्यवस्थित गर्नका लागि प्रहरीलाई प्रादेशीक संरचनामा लैजाँदा आवश्यक साधन, स्रोत र जनशक्तिको अवस्था र आवश्कताबारे वर्कआउट गरेर योजना बनाउन प्रहरी प्रधान कार्यालयलाई निर्देशन दिनुभएको छ। प्रहरीलाई संघीय संरचनामा कसरी लैजाने भन्नेबारे प्रहरी नायव महानिरीक्षक र सो भन्दा माथिका प्रहरी अफिसरले गृहमन्त्री शर्मालाई सुझाव दिनुभएको छ। प्रहरी अधिकृतहरुले ३० बर्षे सेवा अवधि हटाउनुपर्ने, उमेरहद ६० बर्ष कायम गर्नुपर्ने प्रदेश र केन्द्रीय प्रहरीको पोशाक एउटै हुनुपर्ने लगायत सुझाव दिनुभएको छ।"
निर्वाचनमा असयोग गर्नेलाई कांग्रेसले गर्यो कारवाही,"पोखरा : नेपाली काँग्रेस कास्की क्षेत्र नं ४ ले छ जनालाई कारवाही गरेको छ । स्थानीय तहको निर्वाचनमा बागी उम्मेदवार, तिनका प्रस्तावक, समर्थक र प्रचारप्रसार समितिमा रहेर काम गरेको भनी उनीहरुलाई कारवाही गरिएको समितिका सभापति पोषनाथ शर्माले जानकारी दिनुभयो । कारबाहीमा पर्नेमा माछापुच्छ्रे गाउँपालिका वडा नं ३ घाचोकका अध्यक्षका बागी उम्मेदवार बेलबहादुर गुरुङ, उहाँका प्रचारप्रसार समितिका संयोजक मीनबहादुर गुरुङ र सदस्य तिलबहादुर गुरुङ, अन्नपूर्ण गाउँपालिका७ लुम्लेका वडाध्यक्षका बागी उम्मेदवार प्रेमबहादुर गुरुङ, प्रस्तावक कमलबहादुर गुरुङ र समर्थक हितमान गुरुङ छन् । उनीहरुलाई साधारण सदस्यतासमेत नरहने गरी कारबाही गरिएको सभापति शर्माले बताउनुभयो । रासस"
पूर्व प्रधानमन्त्री नेपालको जीप तोडफोड गर्नेलाई कार्वाही गर्न माग,काठमाडौ : नेकपा एमालले पूर्व प्रधानमन्त्री माधवकुमार नेपालको जीप तोडफोडमा संलग्न दोषीलाई तत्काल कार्वाही गर्न सरकारसँग माग गरेको छ । नेता नेपालले ३९ औं पुष्पलाल स्मृति दिवसको सन्दर्भमा आयोजित कार्यक्रममा सहभागी हुने क्रममा प्रयोग गर्नुभएको बा५च २७५० नम्बरको टेरिस जीपलाई शनिवार राति मन्थली नगरपालिकामा पार्किङ गरिएको स्थलमा तोडफोड गरिएको थियो । घटनाप्रति एमालेको गंम्भीर ध्यानाकर्षण भएको उल्लेख गर्दै सचिव कृष्णगोपाल श्रेष्ठले जारी गरेको प्रेस बिज्ञप्तिमा निन्दा गरिएको छ । बिज्ञप्तिमा भनिएको छ पार्टी केन्द्रीय कार्यालय घटनामा संलग्न दोषीहरुलाई तत्काल कडा कानुनी कार्वाही गर्न माग गर्दछ ।
प्रचण्डलाई मार्न चाहने नेता माओवादी बैठकमा,"काठमाडौं : नेकपा (माओवादी केन्द्र) को केन्द्रीय सचिवालय बैठकमा पार्टीका अध्यक्ष पुष्पकमल दाहाल प्रचण्ड लाई मार्न चाहने नेताहरु पनि सहभागी रहेको खुलासा भएको छ। त्यस्तो खुलासा अरु नेताले गरेका होइनन्, स्वंयम अध्यक्ष प्रचण्डले गर्नु भएको हो। प्रचण्डलाई मार्नुपर्छ, सिध्याउनुपर्छ भन्नेहरु पनि यही बैठकमा हुनुहुन्छ। यही रहेका साथीहरुले प्रचण्डले बिगारयो, पार्टी सिध्यायो भन्नुहुन्छ, प्रचण्डले शनिबारको बैठकमा व्यक्त गर्नु भएको अभिव्यक्ति उद्धृत गर्दै एक वरिष्ठ नेताले अन्नपूर्णसँग भन्नुभयो यस्ता कुरा मैले बाहिर सुनेको होइन। मेरो भन्नु केही छैन। पार्टी मैले मात्र बिगारेको होइन, हामी सबै मिलेर बिगारेका छौँ, प्रचण्डले आफूलाई मार्न चाहने नेताको नाम भने बैठकमा भन्नुभएन। एक साता लामो बैठक समापनका क्रममा अध्यक्ष प्रचण्डले त्यस्तो अभिव्यक्ति दिँदा नेताहरु हाँसेका थिए। अध्यक्ष प्रचण्डले १४ बुँदे लिखित प्रस्ताव पेश गर्दै बैठक समापन गर्नु भएको थियो। ती १४ बुँदे प्रस्तावलाई पनि बैठकले पारित गरेको थियो। बैठकमा प्रचण्डले माओवादीका नेता कार्यकर्ता सामाजिक नभएको पनि बताउनुभयो। चुनावमा भोट माग्दा श्रीमतीलाई पनि नमस्कार गर्नुपर्यो नि ! त्यो कला प्रयोग गर्नुपर्यो। चुनावी रणकौशल प्रयोग गर्नु पर्यो प्रचण्डले भन्नुभयो। तर माओवादी नेता कार्यकर्ताले त्यस्तो नगरको उहाँको भनाइ छ।"
राहदानी सेवाले आइएसओ प्रमाणपत्र पायो,"काठमाडौं : अन्र्तराष्ट्रिय नागरिक उड्डन प्राधिकरण (आइकाओ) ले गुणस्तरीय सेवा प्रदान गरेकोमा परराष्ट्र मन्त्रालय अन्र्तगतको राहदानी विभागलाई अन्र्तराष्ट्रिय गुणस्तर प्रमाणपत्र (आइएसओ) प्रदान गरेको छ। विभागले राहदानी तयारी, प्रमाणीकरण, वितरण तथा यात्रा अनुमतिपत्र जारी गर्दा अन्तर्राष्ट्रिय मापदण्डा अनुरुप सेवा प्रवाह गरेकाले उक्त प्रमाणपत्र पाएको राहदानी विभागका महानिर्देशक रामकाजी खड्काले बताए। राहदानी विभाग अन्तर्राष्ट्रिय गुणस्तर प्रमाणपत्र आईएसओ ९००१२०१५ पाउने नेपालको पहिलो सरकारी निकाय बनेको छ। यसबाट हामीलाई आगामी दिनमा सेवालाई अझै प्रभावकारी बनाउन उर्जा मिलेको छ महानिर्देशक खड्काले अन्नपूर्णसँग भने। आइकाओले अन्र्तराष्ट्रिय गुणस्तर प्रदान गरेको प्रति उपप्रधान तथा परराष्ट्रमन्त्री कृष्णबहादुर महराले सन्तुष्टि व्यक्त गरे। उनले अन्तर्राष्ट्रियस्तरको गुणस्तरीय सेवाप्रवाह गर्ने राहदानी विभागले विकसित प्रविधिअनुसार अगाडि बढ्नुपर्ने धारणा राखे। विभागले आयोजना गरेको कार्यक्रममा उनले भने, विद्युतीय राहदानी जारी गर्ने सरकारको योजनालाई मूर्तरुप दिन सूचना प्रविधिको प्रचुर ज्ञान आवश्यक छ, धेरै चुनौती पार गर्दै अघि बढ्नुछ। मन्त्री महराले अन्तर्राष्ट्रिय गुणस्तर प्रमाणपत्र पाउने पहिलो सरकारी निकाय राहदानी विभाग बन्नु गौरवको विषय रहेको उल्लेख गरे। कर्मचारीको लगनशीलता, कार्यकुशलता र गुणस्तरप्रतिको सचेतनाका कारण उपलब्धि हासिल भएको उनले बताए। परराष्ट्र सचिव शंकर बैरागीले पारदर्शिता, व्यावसायिकता र प्रभावकारिता वृद्धिको परिणामस्वरुप विभागले उक्त प्रमाणपत्र पाएको बताए। यो उपलब्धि अन्य सरकारी नियकालाई पनि प्रेरणा स्रोत हो, सचिव वैरागीले भने सुधार निरन्तर हुने प्रक्रिया भएको बताउँदै उपलब्धीसँगै महत्वपूर्ण जिम्मेवारी थपिएको छ, नले भने। सन् २०१० देखि नेपालले मेसिन रिडेबल पासपोर्ट (एमआरपी) जारी गर्न थालेको हो। विभागले जारी गर्ने राहदानी जिल्ला प्रशाशन कार्यालय र विदेशस्थित नेपाली नियोगमार्फत् सेवाग्राहीलाई वितरण हुने गरेको छ। दश हजार रुपयाँ तिरेर द्रुत रुपमा राहदानी लिन केन्द्रीय राहदानी विभागमै आउनुपर्ने हुन्छ। फ्रान्सेली कम्पनी ओबर्थरसंग सन् २०१० मा भएको सम्झौता अनुसार हालसम्म ५० लाख एमआरपी राहदानी जारी भइसकेको छ। ओबर्थरसँगको पाँच बर्षे सम्झौता गतबर्ष नवीकरण भएको थियो। विभागले आगामी बर्षदेखि ईपासपोर्ट जारी गर्ने तयारी गरेको छ। ईपासपोर्ट एमआरपी भन्दा अत्याधुनिक खालको पासपोर्ट हो। यो पासपोर्टमा एमआरपीमा भन्दा अझ बढी सेक्युरिटी फिचर हरु हुने भएकाले अझै बढी सुरक्षित र प्रभावकारी मानिन्छ। ईपासपोर्ट जारी गर्न विभागले नयाँ टेन्डर प्रक्रिया आह्वान गर्नेछ।"
राजनीतिको निशानामा प्रदेश नम्बर २,"राष्ट्रिय जनता पार्टी (राजपा) तेस्रो चरण निर्वाचनको आन्तरिक तयारीमा जुटेको छ । सरकारसँग आफ्ना मागबारे संवाद पनि जारी राखेको राजपा निर्वाचन आयोगमा दर्ता भएको छ । चुनावमा सहभागी हुने कुरा औपचारिक रूपमा सार्वजनिक नगरेपनि ऊ भित्रभित्रै चुनावी तयारीमा जुटेको छ । एक राजपा नेता भन्छन्, सरकारसँग संवाद सकारात्मक रूपमा अघि बढेको छ । राजपा मात्रै होइन, अन्य ठूलासाना दलहरू पनि तेस्रो चरणकै चुनावमा केन्द्रित छन् । सबैभन्दा बढी चासो कांग्रेसले लिएको छ । पहिलो र दोस्रो चरणको चुनावले कांग्रेसको हैसियत एक नम्बरबाट दुईमा झरेपछि तेस्रो चरणको चुनावलाई उसले प्रतिष्ठाको विषय बनाउने छनक पाइन्छ । पहिलो ठूलो दल बनेको एमालेले पनि मधेशी दलहरूको आधार क्षेत्रमा आफ्नो बलियो उपस्थिति बनाउने प्रयत्न छोडेको छैन । उनीहरू पूर्वएमालेमै रहेका मधेशी पृष्ठभूमिका नेता कार्यकर्तालाई घर फर्काउने रणनीतिमा छन् । माओवादीलगायत साना दलहरू पनि अस्तित्व जोगाउन लागिपरेका छन् । यसअघिको २०७० सालमा भएको दोस्रो संविधानसभा निर्वाचनमा मधेशमा कांग्रेसले ५१, एमालेले ३७, माओवादीले १२ स्थानमा प्रत्यक्षतर्फ जितेका थिए । उपेन्द्र यादव, विजय गच्छदारसहितका सबै मधेशी पार्टीहरूले जम्मा ११ स्थान सुरक्षित गरेका थिए । त्यसअघि ०६४ सालमा भएको पहिलो संविधानसभा निर्वाचनमा प्रत्यक्षतर्फ माओवादीले सबैभन्दा बढी ४२ सिट जितेको थियो भने उपेन्द्र यादव नेतृत्वको फोरम नेपालले ३० सिट जितेर दोस्रो भएको थियो । कांग्रेसले १६, एमालेले ११, तमलोपाले ९ र सद्भावनाले ४ सिटमा बाजी मारेका थिए । २ नम्बर प्रदेशमा १ सय २७ वटा स्थानीय तह छन् भने २६ लाख ६४ हजार ७ सय ९२ मतदाता छन् । कांग्रेस : उदार देखिने रणनीति २ नम्बर प्रदेशका सांसद, केन्द्रीय सदस्य, जिल्ला सभापतिदेखि क्षेत्रीय सभापतिको संयुक्त बैठक कांग्रेसले ५ साउनमा काठमाडांैमा बोलाएको छ । लगत्तै उसले पार्टीनिकटको नेपाल प्रेस युनियनको प्रदेशस्तरीय भेला मधेशमै गर्दैछ । दुवै भेलाको मुख्य उद्देश्य तेस्रो चरणको निर्वाचन नै हो । पहिलो चरणमा हामी सबै संगठनलाई भेला गरेर छलफल गर्छौँ, कांग्रेस केन्द्रीय सदस्य रामकृष्ण यादव भन्छन्, कांग्रेसले केन्द्रदेखि मधेशसम्मै गर्न लागेको भेलापछि २ नम्बर प्रदेशको चुनावी रणनीतिलाई अन्तिम रूप दिनेछ । केन्द्रदेखि मधेशसम्मै गर्न लागेको भेलापछि २ नम्बर प्रदेशको चुनावी रणनीतिलाई अन्तिम रूप दिनेछ। रामकृष्ण यादव सांसदकेन्द्रीय सदस्य, नेपाली कांग्रेस यसअघि भएको दुई चरणको निर्वाचनमा एमालेभन्दा ५० सिट पछि परेको कांग्रेस त्यसलाई उछिन्ने प्रयासमा छ । एमालेप्रतिको मनोविज्ञान मधेशमा नकारात्मक छ भन्ने विश्लेषणलाई कांग्रेसले भजाउन खोजेको देखिन्छ । त्यसैले मधेशी दलहरूको संविधान संशोधनको मागमा कांग्रेस सकारात्मक देखिन्छ । त्यसो त मधेश कांग्रेसको आधार क्षेत्र नै हो भनिन्छ । त्यही भएर कांग्रेस मधेशलाई हत्तपत्त चिढ्याउन चाहँदैन । कांग्रेसले आफ्ना मधेशी नेताकार्यकर्तासामु मधेशको माग सम्बोधन गर्ने लिखित प्रतिबद्धता नै त्यसकारण जनाएको हो । सरकारले स्थानीय तहको निर्वाचन घोषणा गर्दा पनि मधेशबाट प्रतिनिधित्व गर्ने कांग्रेसीहरूले संविधान संशोधन गर्न माग गरेका थिए । एक विश्लेषकका अुनसार, २ नम्बर प्रदेशको निर्वाचनमा कांग्रेसले मधेशको मुद्दाप्रति उदार रहेको सन्देश सक्दो दिन खोज्नेछ । एमाले : कसरी एक नम्बरमै टिक्ने ? मधेश आन्दोलनमा सबैभन्दा बढी निशानामा एमाले थियो । मधेशको मुद्दाप्रति ऊ अनुदार भएकै कारण संविधान संशोधन हुन नसकेको आरोप लागिरहँदा १ साउनमा बसेको एमाले स्थायी कमिटी बैठकले राजपासँग संवाद सुचारु गर्ने निर्णय गर्यो । केही सातादेखि एमाले र राजपाबीच विभिन्न चरणमा अनौपचारिक संवाद शुरु भएको समाचार नआएको होइन । यद्यपि, राजपाका नेताहरूले त्यसलाई अहिलेसम्म औपचारिक रूपमा पुष्टि गरेका छैनन् । एमालेले औपचारिक रूपमै संवाद गर्ने कुरा गर्नु २ नम्बर प्रदेशको निर्वाचनलक्षित देखिन्छ । त्यसअघि २९ असारमा एमाले अध्यक्ष केपी ओलीले मधेशका विभिन्न पक्षमा काम गर्ने बुद्धिजीवीहरूसँग काठमाडौंमा मधेश मुद्दाबारे छलफल गरेका थिए । हाम्रो केन्द्रीय पदाधिकारीकै तहबाट मधेशको स्थलगत अनुगमन २ नम्बर प्रदेशमा हुन गइरहेको छ, एमाले २ नम्बर प्रदेशका संयोजक सत्यनारायण मण्डल भन्छन्, त्यसपछि चुनावी रणनीतिलाई एउटा निष्कर्षमा पुर्याउनेछौँ । एमाले केन्द्रीय पदाधिकारीदेखि मधेशमा सक्रिय नेताहरू आसन्न निर्वाचनलाई मध्यनजर गर्दै बाक्लै रूपमा कार्यक्रममा सरिक हुन थालेका छन् । हाम्रो केन्द्रीय पदाधिकारीकै तहबाट मधेशको स्थलगत अनुगमन २ नम्बर प्रदेशमा हुन गइरहेको छ। सत्यनारायण मण्डल संयोजक, प्रदेश नं २, एमाले मण्डल भन्छन्, शुरुदेखि नै निर्वाचनमै केन्द्रित भएकाले २ नम्बरमा अरूभन्दा हामी अगाडि छौँ ।बैठकमा एमाले नेताहरूले २ नम्बरमा पनि कसरी अग्रता कायमै राखिराख्ने भनेर रणनीति तयार पार्नुपर्ने कुरा उठाएका थिए । ओलीले २९ साउनमा मधेशी बुद्धिजीवीहरूसँग भनेका थिए, हामी मधेशमा पनि १ नम्बरकै पार्टी हुन्छौँ । माओवादी :मातृका कार्डको भर २ साउनमा चुनावी समीक्षा गर्न बसेको माओवादी केन्द्रको बैठकमा मातृका यादवले मधेशबारे रिर्पोटिङ गरे । यादवले पहिलो संविधानसभाझैं मधेशमा पुनः माओवादी बलियो भएको भन्दै ५० स्थानमा जित्ने आकलन प्रस्तुत गरे । मैलै २ नम्बर प्रदेशको स्थानीय साथीहरूकै रिर्पोटिङकै आधारमा यो तथ्य बैठकमा पेस गरेको हँु, उनी भन्छन्, हामी विभिन्न पक्षहरूसँग आन्तरिक विमर्शमा छौँ । केही समयपछि हामी योजना र रणनीतिलाई अन्तिम रूप दिनेछौँ । बैठकले तेस्रो चरणको निर्वाचनमा पार्टीको सम्पूर्ण शक्ति लगाउने निष्कर्ष निकाल्यो । पहिलो संविधानसभा निर्वाचनपश्चात् पार्टी परित्याग गरेका यादव मधेशमा लोकप्रिय नेताका रूपमा चिनिन्छन् । संविधानविरुद्ध मधेश आन्दोलनमा लागेका यादव त्यसलाई चुवावमा प्रयोग गर्ने सक्ने सम्भावना देख्छन्, माओवादी वृतका नेताहरू । यद्यपि, यादव खुलेर लागेका देखिँदैनन् । संविधान जारी भएपछि पुनः माओवादी प्रवेश गरेका उनले त्यसयता २ नम्बर प्रदेशको जिम्मेवारी सम्हाल्दै आएका छन । संविधान संशोधनको पक्षमा शुरुदेखि नै लागिपरेका उनी आन्दोलनरत पक्षहरूसँग हुने प्रायःजसो छलफल र बैठकमा सहभागी हुने गरेका छन् । भन्छन, हामीले पहिला अरू पक्षको रणनीतिलाई पनि नियालिरहेका छाँ, त्यसपछि मात्रै हामी २ नम्बर प्रदेशको रणनीतिलाई ठोस रूप दिन्छौँ । फोरम : प्रतिष्ठाको लडाइँ यू टर्न हुँदै वैशाखको तेस्रो साता निर्वाचनमा जाने निर्णय गरेको फोरम नेपाल पहिलो चरणकै निर्वाचनदेखि नयाँशक्तिसँग सहकार्य गर्दै आइरहेको छ । यी दुई पार्टीबीच एकीकरणको चर्चा पछिल्लो समयमा बाक्लै रूपमा हुने गरेको छ । तर, औपचारिक रूपमा पार्टी एक भएको छैन । फोरम नेपालका एक नेताका अनुसार, आगामी साता हुने फोरम र नयाँशक्तिको केन्द्रीय कार्यसमिति बैठकले यसबारे निर्णय गर्ने सम्भावना छ ।फोरमले पहिलो र दोस्रो चरणको निर्वाचनमा राम्रो मत ल्याउन सकेन । दोस्रो चरणको निर्वाचनअन्तर्गत पूर्व र पश्चिमकै मधेशी मत फोरमले अपेक्षाअनुरूप ल्याउन नसके पनि ३१ र ३२ असारमा बसेको बैठकले मत परिणामलाई सन्तोषजनक मान्यो । हामीले पहिला अरू पक्षको रणनीतिलाई नियालिरहेका छाँँ, त्यसपछि मात्रै हामी २ नम्बर प्रदेशको रणनीतिलाई ठोस रूप दिन्छौँ। मात्रिका यादव नेता, माओवादी केन्द्रीय सदस्य योगेन्द्र यादव भन्छन, विभिन्न प्रतिकूलताका कारण हामीले सोचे जस्तो परिणाम ल्याउन नससेका हौँ, यद्यपि विगतको अनुभवबाट अगामी चरणको निर्वाचनको सामना गर्ने तयारीमा हामी छौँ । १ र ५ नम्बर प्रदेशको मधेश बाहुल्य क्षेत्रमा फोरमले जम्मा आठ वटा ठाउँमा जितेको छ । उनी भन्छन्, तेस्रो चरणको निर्वाचनमा हामीले सम्पूर्ण शक्ति प्रयोग गर्ने निष्कर्ष निकालेका छौँ । जसका लागि पार्टीले २ नम्बर प्रदेशको आठ वटै जिल्लामा केन्द्रीय अनुगमन र निरीक्षण समिति बनाएको छ । साथै उनले आठ वटै जिल्लामा साउनको अन्तिम साता विशेष प्रशिक्षण कार्यक्रम गर्दैछन् । तेस्रो चरणमा एक महिनाअघि नै उम्मेदवारको नामसमेत सार्वजनिक गर्ने प्रचारप्रचारमा आक्रामक तयारी गर्दैछौँ । उनी भन्छन्, केन्द्रले गठन गरेको आठ वटै जिल्लाका लागि अनुगमन समितिले रिर्पोट बुझाएलगत्तै उम्मेदवारको टुंगो लगाउछाँ । यद्यपि, समितिले मधेशमा कोकोसँग तालमेल र सहकार्य गर्ने भन्नेबारे पनि अध्ययन गर्दैछ । यादवका अनुसार, यदि राजपा निर्वाचनमा आउने वातावरण बन्यो भन्ने हामी सबैभन्दा बढी प्राथमिकताका साथ ऊसँगै सहकार्य गर्न खाज्छौँ । फोरम नेपालका अर्का नेता तथा राजनीति समिति सदस्य अर्जुन थापा पनि औपचारिक रूपमै राजपासँग चुनावी सहकार्यको लागि प्रस्ताव लैजाने तैयारीमा रहेको बताउँछन् । राजपा : अस्तित्वको प्रश्न २ नं प्रदेशको निर्वाचन राजपाकै आन्दोलनका कारण सरकारले २ असोजमा सार्ने निर्णय गरेको थियो । सरकारले राजपाकै समर्थनमा आफूहरूले निर्वाचन सारेको बताए पनि उनीहरूले यथास्थितिमा निर्वाचनमा भाग नलिने बताइरहेका छन् । यद्यपि, दोस्रो चरणको निर्वाचनमा १ र ५ नम्बरको मधेश बाहुल्य क्षेत्रमा खसेको मतले राजपा झस्किएको छ । अघिल्लो सातामात्रै निर्वाचन आयोगमा दल दर्ता गराएको राजपा पछिल्लो समय सरकारसँग विभिन्न तहमा औपचारिक र अनौपचारिक वार्तामा मात्रै सहभागी छैन, प्रमुख एमाले र राप्रपासँग समेत संवादमा सक्रिय रहेको छ । संशोधन प्रस्तावलाई अगाडि बढाउने उद्देश्यका साथ हामीले सबै पक्षसँग वार्ता गर्ने आन्तरिक निष्कर्ष निकालेका थियौँ, महासचिव केशव झा भन्छन, संशोधनप्रति असन्तुष्ट राप्रपाका सासंदहरूसँग पनि हामीले संवाद गरिरहेका छौँ । यदि राजपा निर्वाचनमा आउने वातावरण बन्यो भन्ने हामी सबैभन्दा बढी प्राथमिकताका साथ ऊसँगै सहकार्य गर्न खोज्छौँ। योगेन्द्र यादव केन्द्रीय सदस्य, फोरम नेपाल राजपाका नेताहरूका अनुसार, एमालेसँगको संवाद खासै सार्थक भइरहेको छैन । राजपाले सरकारकै तहबाट हुने कामहरू चाँडो हुने पर्ने भन्दै दबाब सिर्जना गरिहेको छ । सरकारसँग कै संवादपश्चात् राजपाको एउटा टोलीले अहिले मुद्दा फिर्ता र क्षतिपूर्तिका लागि अनौपचारिक तहमा काम गरिरहेको छ । झाका अनुसार, सरकारले अझै १२ जनालाई शहीद घोषणा गर्न बाँकी छ भने ४३ गम्भीर प्रकृतिका घाइतेहरूको आजीवन भरपोषण खर्च र मुद्दा फिर्ताको काम मन्त्रिपरिषद्बाट गराउने गृहकार्य चलिरहेको छ । सरकारले मन्त्रिपरिषद्बाट यी काम गराएलगत्तै संशोधनसमेत छिनोफानो हुनेगरी अघि बढाउनेमा राजपा र सत्ता गठबन्धन सहमत देखिन्छन् । ४ असारमा सत्ता गठबन्धनसँग छलफल गर्न पुगेका राजपा नेताहरूको सार्वजनिक अभिव्यक्तिसमेत त्यही आशयको थियो । छलफलपछि राजपाका नेताहरूले पहिला सरकारको तर्फबाट हुने कामहरू हुनुपर्ने भन्दै त्यसपछि संशोधनको सन्दर्भमा कुराकानी गर्ने बताएका थिए । १ र ५ नं को स्थानीय तहको निर्वाचनमा राजपाकै कतिपय वरिष्ठ नेताहरू स्वतन्त्र हैसियतमा निर्वाचनमा लागेपछि राजपा आफ्नो अडानमा टिक्न नसकेको हो । संशोधन प्रस्तावलाई अगाडि बढाउने उद्देश्यका साथ हामीले सबै पक्षसँग वार्ता गर्ने आन्तरिक निष्कर्ष निकालेका थियौँ। असन्तुष्ट राप्रपाका सांसदहरूसँग पनि हामीले संवाद गरिरहेका छौँ। केशव झा महासचिव, राजपा प्रमुख दलहरूसहित फोरम नेपालको निर्वाचन मुभ र राजपाभित्रै बढदै गएको आन्तरिक द्वन्द्वले २ नम्बर प्रदेशको निर्वाचन रोचक हुने देखिएको छ । एक मधेश राजनीतिका विश्लेषक भन्छन्, कांग्रेसको पुरानो गढ रहेको मधेश पछिल्लो समय आन्दोलनकारीको आधारक्षेत्रमा परिणत भएको छ । आन्दोलनको क्रममा रक्षात्मक हुन पुगेको एमाले र माओवादीले यस्तो अवस्थामा मधेशमा हुने चुनावमा कस्तो परिणाम हात पार्लान् ? तेस्रो चरणको चुनाव रोचक हुने देखिन्छ ।"
"सचिव मैनालीलाई गाडी, ल्यापटप र आइफोन फिर्ता गर्न आयोगले पत्र काट्यो","काठमाडौं : निर्वाचन आयोगले आयोगबाट प्रधानमन्त्री तथा मन्त्रिपरिषद् कार्यालयमा सरुवा भएका सचिव गोपीनाथ मैनालीलाई गाडी, ल्यापटप र आइफोन फिर्ता गर्न ताकेता गर्दै पत्र काटेको छ । सामान्यता सरुवा भएपछि सचिवले एक सताभित्रमा सामान फिर्ता गर्नुपर्ने व्यवस्था छ । तर, सचिव मैनालीले महिनादिन बितिसक्दा समेत फिर्ता नगरेको भन्दै आयोगले पत्र काटेर सामान फिर्ता गर्न ताकेता गरेको हो । निर्वाचन आयुक्त ईश्वरी पौडेलले अन्नपूर्ण अनलाइनसँग भन्नुभयो, सचिव मैनालीले दुई गाडी लगेकोमा प्राडो अझै बुझाउनु भएको छैन, आयोगको ल्यापटप र एप्पलको आइफोन समेत बुझाउनु भएको छैन । आयुक्त पौडेलले आफू आदर्शका कुरा गर्दै हिड्ने सचिवले नै आफैँ सामान नबुझाएपछि पत्र काटिएको जानकारी दिनुभयो । सचिव मैनाली निर्वाचन आयोगबाट असार ८ गते प्रधानमन्त्री कार्यालयमा सरुवा हुनु भएको हो । सचिव मैनालीले आयुक्तहरुले महंगा गाडी खरिद गर्ने प्रस्ताव गर्दा अस्वीकार गरेपछि आफ्नो सरुवा भएको बताउदै आउनु भएको छ ।"
प्रतिनिधिसभा सदस्य निर्वाचन विधेयक पारित,"काठमाडौँ: व्यवस्थापिकासंसद् बैठकले प्रतिनिधिसभा सदस्य निर्वाचन विधेयक, २०७४' माथि विचार गरियोस् भनी पेश भएको प्रस्तावलाई बहुमतले स्वीकृत गरेको छ। गृहमन्त्री जनार्दन शर्माले सदनको आइतबारको बैठकमा सो विधेयकमाथि विचार गरियोस् भनी सदनमा प्रस्ताव प्रस्तुत गर्नुभएको थियो । छलफलमा भाग लिँदै नेपाली कांग्रेसका रामहरि खतिवडाले समयमा निर्वाचन सम्पन्न गर्नु सबै दलको दायित्व रहेको भन्दै प्रतिनिधिसभामा प्रत्यक्ष निर्वाचन मात्र हुनुपर्ने धारणा राख्नुभयो। कांग्रेसका सांसद भरतबहादुर खड्काले निर्वाचनहरुमा शक्ति र पैसाको प्रयोग हुनु डरलाग्दो प्रवृत्ति भएकाले यसलाई रोक्न कानुनी व्यवस्था हुनुपर्नेमा जोड दिनुभयो। नेकपा एमालेका रेवतीरमण भण्डारीले समानुपातिकमा १० प्रतिशत मात्र बन्द सूचीमा नाम राख्ने दलको सट्टा एक चौथाइको बन्द सूची बुझाउने दलले मात्र निर्वाचनमा भाग लिन पाउने व्यवस्था गर्न माग गर्नुभयो। सोही पार्टीका गुरुप्रसाद बुर्लाकाटी र पुरुषोत्तम पौडेलले निर्वाचनको मिति तोक्ने अधिकार सरकारलाई नभई निर्वाचन आयोगलाई दिइनुपर्ने बताउनुभयो। नेकपा माओवादी केन्द्रका जनकराज जोशीले समानुपातिकमा मतसीमा (थ्रेसहोल्ड), कसैलाई मत नदिने (नो भोट) र उम्मेदवारले आफू मतदाता भएको स्थानभन्दा अन्यत्र उठ्न नपाउने जस्ता विषय उल्लेख हुनु सकारात्मक भएपनि जनताले फिर्ता बोलाउने अधिकार छुट भएको बताउनुभयो । सोही पार्टीका शक्तिबहादुर बस्नेत र रेखा शर्माले प्रतिनिधिसभाको सदस्य सङ्ख्या थप नगरी छोटो बाटोबाट विधेयक पारित हुनुपर्छ भन्नुभयो। नेपाल मजदुर किसान पार्टीका प्रेम सुवालले राष्ट्रियतालाई दलालीको विषय बनाउने दललाई पनि थ्रेसहोल्ड' लगाउनुपर्ने तर्क राख्नुभयो । एमालेका कृष्णभक्त पोखरेलले प्रत्यक्षतर्फको स्थानमा महिलाको सहभागिता सुनिश्चित गराउन विधेयकले नबोलेको टिप्पणी गर्नुभयो। सांसदहरु बुद्धिराम भण्डारी, गोपाल दहित, मीना पुन, डिल्लीप्रसाद काफ्ले, कमलप्रसाद पंगेनी, चुडामणि विक जंगली' लगायतले निर्वाचन भड्किलो र खर्चिलो बन्दै गएकोमा चिन्ता व्यक्त गर्नुभयो।"
शर्माको मुद्दामा मिसिल झिकाउन सर्वोच्चको आदेश,"काठमाडौँ : सर्वोच्च अदालतले आन्तरिक राजश्व विभागका निलम्बित महानिर्देशक चूडामणि शर्मालाई गैरकानुनी रुपमा थुनामा राखेको भनी दायर गरिएको रिट निवेदनको सुनुवाइका लागि मिसिल झिकाउने आदेश जारी गरेको छ। न्यायाधीश दीपकराज जोशी, दीपककुमार कार्की, केदारप्रसाद चालिसे, शारदाप्रसाद घिमिरे र अनिलकुमार सिन्हाको आइतबारकाे बृहत् पूर्ण इजलासले मिसिल झिकाउने आदेश दिएको सर्वोच्च अदालतका सहप्रवक्ता विश्वराज पौडेलले जानकारी दिनुभयो। उहाँका अनुसार विशेष अदालतमा चलिरहेको मुद्दाको पनि फाइल मगाउने निर्णय गरी लाई सुनुवाइ स्थगन गरिएको छ। गत असार ४ गते न्यायाधीश चोलेन्द्रशमशेर जबरा र प्रकाश राउतको संयुक्त इजलासले शर्माको विशेष अदालतको मुद्दालाई यथास्थितिमा राखी सो मुद्दालाई पूर्ण इजलासमा पठाउन आदेश दिएको थियो। शर्माकी श्रीमती कल्पना उप्रेतीले विशेष अदालतलाई विपक्षी बनाई शर्मालाई गैरकानुनी रूपमा थुनामा राखेको जनाउँदै गत असार २७ गते बन्दी प्रत्यक्षीकरणको रिट निवेदन दायर गर्नुभएको थियो। शर्मालाई विशेष अदालतले पुर्पक्षका लागि थुनामा राखेर अनुसन्धान गर्न आदेश दिएपछि अहिले थुनामा राखिएको छ। कर फछ्र्योट आयोगको सदस्यसचिवसमेत रहनुभएका शर्माविरुद्ध एनसेलको स्वामित्व बिक्री हुँदा पुँजीगत लाभकर नउठाई एनसेललाई उन्मुक्ति दिएको, रु २१ अर्ब बराबरको रकम कर मिनाहा गर्न भूमिका खेलेको लगायत आरोप लगाइएको छ। रासस"
मन्त्रिपरिषद विस्तार नहुँदा प्रचण्ड लज्जित,"काठमाडौं : प्रधानमन्त्री शेरबहादुर देउवाले मन्त्रिपरिषद् विस्तार नगरीदिँदा सत्ता गठबन्धनको अर्को प्रमुख दल नेकपा माओवादी केन्द्रका अध्यक्ष पुष्पकमल दाहाल प्रचण्ड लज्जित हुन थाल्नु भएको छ । प्रधानमन्त्री देउवालाई आइतबार बालुवाटारमा भेट्दा पनि अध्यक्ष प्रचण्डले मन्त्रिपरिषद् विस्ता नहुँदा आफू लज्जित भएको जानकारी गराउनु भएको हो । आज बिहान मात्रै मैले प्रधानमन्त्रीलाई भेटेर अब त हदै भयो, लाज लाग्नै थालिसक्यो मन्त्रिपरिषद् विस्तार गरौं भनेको छु, अध्यक्ष प्रचण्डले पार्टी मुख्यालय पेरिसडाँडामा आइतबार आयोजित पत्रकार सम्मेलनमा भन्नुभयो । कांग्रेस भित्रको विवाद मिलाउन नसकेको हो भने आफनो पार्टीका नेतालाई मन्त्री बनाउन पनि आफूले प्रधानमन्त्री देउवालाई आग्रह गरेको प्रचण्डले बताउनुभयो । तपाईको पार्टीका तर्फबाट मन्त्री हुनेको सूची नभएको भए हाम्रो पार्टीका नेतालाई भएपनि सहभागी गराएर मन्त्रिपरिषद् विस्तार गर्नुहोस् भनेको छु, प्रचण्डले भन्नुभयो । जवाफमा प्रधानमन्त्री देउवाले माओवादी केन्द्रका नेतालाई मात्रै मन्त्री बनाउँदा राम्रो सन्देश नजाने प्रचण्डलाई बताउनु भएको थियो । उहाँ (देउवा)ले त्यसो गर्दा दुवै पार्टीका बीचमा नमिलेको जस्तो हुन्छ भन्नुभो, प्रचण्डले भन्नुभयो । प्रधानमन्त्री देउवाको भनाइ उद्धृत गर्दै प्रचण्डले भन्नुभयो, आजसम्म कांग्रेस केन्द्रीय समितिको बैठक सकिन्छ, त्यसपछि भोलि (सोमबार) विस्तार गरौला भनेर उहाँले भन्नुभएको छ । अब विस्तार हुन्छ । प्रधानमन्त्री देउवा र माओवादी केन्द्रका अध्यक्ष प्रचण्डका बीचमा असार ४ गते नै मन्त्रिपरिषद् विस्तार गर्ने सहमति भएको थियो । जहाँसम्म मन्त्रिपरिषद् विस्तारको विषय छ, त्यसमा असार ४ गते नै विस्तार गरेर जाने सहमति हाम्रो बीचमा भएको थियो । पछि देउवाजीले पार्टी भित्रको तयारी नपुगेको, निर्वाचनले पनि धपक्कै छोपेकोले पछि गरौला भन्नु भएपछि ठिकै छ, चुनावपछि गरौं भन्ने भयो, प्रचण्डले भन्नुभयो, तर, अहिले निर्वाचन भएकै एक महिना बितिसकेको छ । मन्त्रिपरिषद् विस्तार हुन सकेको छैन । प्रचण्डले मन्त्रिपरिषद् विस्तारका बिषयमा देउवा नेतृत्वको सरकारको विकल्प खोज्ने आफ्नो पार्टी भित्र कुनै योजना नरहेको बताउनुभयो । माओवादी केन्द्रले आफनो तर्फबाट गिरिराजमणि पोखरेललाई स्वास्थ्य, आशा कोइरालालाई महिला, बालबालिका तथा समाजकल्याण, टेकबहादुर बस्नेतलाई कृषि विकास, महेन्द्रबहादुर शाहीलाई ऊर्जा, श्यामकुमार श्रेष्ठलाई सामान्य प्रशासन र शिवकुमार मण्डललाई आपूर्ति मन्त्रालयमा पठाउने तयारी गरेको छ।"
नौ सय ६० उम्मेदवारले खर्च विवरण बुझाएनन्,"सिन्धुलीः बैशाख ३१ गते सम्पन्न स्थानीय तहको पहिलो चरणको निर्वाचनमा भाग लिएका मध्ये अधिकांश उम्मेदवारहरुले खर्च विवरण बुझाएका छैनन्। जिल्ला निर्वाचन कार्यालय सिन्धुलीका अनुसार निर्वाचनमा भाग लिएका एक हजार चार सय ४५ जना उम्मेदवारहरु मध्ये अहिलेसम्म चार सय ८५ जनाले मात्र खर्च विवरण बुझाएका छन् । खर्च विवरण बुझाउनेहरुमा नेपाली कांग्रेस, नेकपा एमाले, नेकपा माओवादी केन्द्र र बिजयी उम्मेदवारहरु मात्र रहेको निर्वाचन कार्यालयका प्रमुख रमेशराज जोशीले जानकारी दिनुभयो। उहाँले भन्नुभयो, निर्वाचनमा पराजय भएका र साना दलका उम्मेदवारहरुले खर्च बुझाउन आएका छैनन्।' खर्च विवरण बुझाउन बारम्बार उमेदवारहरुलाई ताकेता तथा पत्रचार गर्दासम्म बेवास्ता गरिएको निर्वाचन कार्यालयले जनाएको छ। स्थानीय तह निर्वाचन ऐन, नियम र निर्देशिका अनुसार निर्वाचन सम्पन्न भएको ३० दिनभित्र निर्वाचनमा सहभागि उम्मेदवारहरुले निर्वाचनमा भएको खर्च विवरण जिल्ला निर्वाचन अधिकृतको कार्यालयमा बुझाई सक्नु पर्ने कानूनी प्रावधान रहेको छ। जिल्ला निर्वाचन कार्यालय प्रमुख जोशीले भन्नुभयो, तर, जिल्लामा निर्वाचन सम्पन्न भएको दुई महिना बितिसक्दा समेत नौ सय ६० जना उम्मेदवारहरु निर्वाचन खर्च बुझाउन आएका छैनन्।' सिन्धुलीमा दुई नगरपालिका र ७ गाउँपालिका सहित ९ वटा स्थानीय तह छन्। विवरण बुझाउनेहरुले वास्तविक विवरण नबुझाएको निर्वाचन कार्यालयको ठहर छ। कानूनी प्रक्रिया पूरा गर्न मात्र विवरण बुझाइएको र त्यसलाई पत्याउने स्थिति नरहेको कार्यालयको दावी छ। स्थानीय तह निर्वाचन ऐन, नियम र निर्देशिका अनुसार खर्च विवरण नबुझाउने उम्मेदवारहरुलाई ५ सय रुपैयाँ जरिवाना तथा अर्को निर्वाचनमा भाग लिन नपाउने गरी कारबाही गर्नेसम्मको कानूनी व्यवस्था छ।"
दस्तावेजमा माओवादी संसदवादीमा परिणत,"काठमाडौं : बल प्रयोगको सिद्धान्तलाई आत्मसात गर्दै आएको माओवादी केन्द्रले औपचारिक रूपमै संसद्वाद अवलम्बन गरेको छ । पार्टी सचिवालय बैठकमा शनिबार अध्यक्ष पुष्पकमल दाहालले निर्वाचनलाई अब शान्तिपूर्ण र प्रतिस्पर्धात्मक रूपमा संस्थागत उपयोग गर्ने लिखित प्रस्ताव पेस गरेपछि माओवादीले औपचारिक रूपमा संसद्वाद लाई अवलम्बन गरेको हो । दाहालको लिखित प्रस्तावलाई सचिवालय बैठकले पारित गरेको छ । दाहालले निर्वाचनलाई रुसमा लेनिनले दुमा उपयोगको अर्थका रूपमा नेपालमा लिन नहुने भन्दै अब शान्तिपूर्ण र प्रतिस्पर्धात्मक नीति उपयोग गर्नुपर्ने उल्लेख गर्नुभएको छ । शान्तिपूर्ण र प्रतिस्पर्धात्मक राजनीतिको वर्तमान चरणमा पार्टीले निर्वाचनलाई लेनिनले दुमा को उपयोग गरेको अर्थमा नलिई सर्वहारा श्रमजीवी वर्गको संघर्षले ल्याएको उपलब्धिलाई संस्थागत र उपयोग गर्ने नयाँ चरणको क्रान्तिको तयारीको अर्थमा ग्रहण गर्नुपर्छ, सचिवालय बैठकले पारित गरेको दाहालको दस्ताबेजमा जोड दिइएको छ । लेनिनले सन् १९०५ को निर्वाचनमा पार्टी पराजित भएपछि पार्टी बचाउन भन्दै पुनः क्रान्तिमै जाने निर्णय लिनुभएको थियो । माओवादी केन्द्रले पनि यसअघि निर्वाचनलाई मात्र उपयोगका रूपमा लिँदै आवश्यक परे फेरि क्रान्तिमै फर्किने बताउँदै आएको थियो । तर, शनिबार पारित दाहालको राजनीतिक प्रतिवेदनपछि भने वैधानिक रूपमा अबदेखि उसले निर्वाचनलाई प्रयोग गर्ने स्पष्ट गरेको छ । केन्द्रीय सचिवालय बैठकमा यो विषयलाई व्याख्या गर्दै दाहालले पार्टी निर्वाचनमा पराजित भए पनि संस्थागत प्रयोग गर्नुपर्ने बताएको बैठकमा सहभागी एक नेताले अन्नपूर्णलाई जानकारी दिए । हामीले निर्वाचन नजिते पनि चुनावलाई अब उपयोग गर्दै जनताबाट नभागी संस्थागत र उपयोग गरेर जानुपर्छ, दाहालको भनाइ थियो ।प्रतिगमन निम्त्याउने षड्यन्त्र दाहालले अहिलेको परिवर्तन उल्टाउन देशीविदेशी चलखेल भइरहेको पनि दस्ताबेजमा उल्लेख गर्नुभएको छ । परिवर्तन संवाहक पार्टीका नाताले माओवादीले प्रतिक्रियावादको जुनसुकै षड्यन्त्रको सामना गरेर जानुपर्ने दाहालले बताउनुभएको छ । अहिलेको परिवर्तन सामन्ती शक्ति, वैदेशिक प्रतिक्रियावादी शक्तिलाई पचेको देखिँदैन । ०६२६३ को जनआन्दोलनका सहयात्रीलाई पनि चित्त बुझेको छैन, दाहालको गोप्य दस्ताबेजमा भनिएको छ, कांग्रेसको बुर्जुवा यथास्थितिवादी धारा र एमालेको पहाडिया उच्च जातीय अन्धराष्ट्रवादी र परिवर्तनविरोधी संशोधनवादी धारालाई मलजल गरेर प्रतिगमनतिर लाने षड्यन्त्र भइरहेको छ । यसको सामना गरेर जानुपर्छ । जनतासँग घनिष्ट सम्बन्ध गाँसिएको सुढृढ संगठन नै प्रतिक्रियावाद, अवसरवादविरुद्धको संघर्षमा सर्वहारावर्ग र श्रमजीवी जनसमुदायको अचुक हतियार हुने दाहालको दस्ताबेजमा उल्लेख छ । मनोगत अपेक्षाले पार्टी पराजित दाहालले स्थानीय तह निर्वाचनमा पार्टीको अवस्था र जनताको अपेक्षा नबुझी मनोगत अपेक्षा राखेको पनि स्विकार्नुभएको छ । वैचारिक, राजनीतिक रूपले अस्पष्ट र संगठनात्मक रूपले अस्तव्यस्त पार्टीले धेरै ठूलो नतिजाको अपेक्षा गर्नु नै मनोगत अपेक्षा हुन पुग्थ्यो, दाहालले भन्नुभयो, हाम्रो अपेक्षा मनोगत रह्यो । निर्वाचनमा पार्टी हार्नुमा प्रतिक्रियावाद र अवसरवादविरुद्ध वैचारिक राजनीतिक संघर्षलाई उच्च प्राथमिकतामा राखी प्रकाशन, प्रशिक्षण, प्रचार र स्कुलिङलाई व्यवस्थित गर्न नसक्नुको परिणाम भएको दाहालको दस्ताबेजमा उल्लेख छ । शान्तिसम्झौतादेखि आजसम्म भएका वैचारिक राजनीतिक कार्यादिशा सन्दर्भमा भएका बहस, अस्पष्टता, उतारचढाव, फुट विभाजन र एकताका असाधारण शृंखलाको समुचित संश्लेषण र बुझाइमा स्पष्टता र एकरुपताको अभावका कारण सिर्जित अराजकता आजको हाम्रो पार्टीको परिणामको प्रमुख कारण हुन्, दाहालले भन्नुभएको छ । उहाँले पार्टी निर्माणमा पार्टीभित्रकै अन्तरविरोध मुख्य समस्या भएको पनि बताउनुभयो । जनताको बीचमा रहेर संगठन निर्माण गर्ने, विकास निर्माणका सानाठूला कामदेखि सामाजिक क्रियाकलापमा सक्रिय सहयोग र सहभागिताद्वारा जनताको मन जित्ने कुरामा नभई पार्टी नेताहरू एकअर्काेलाई दोषारोपण गर्ने र गुटगत स्वार्थमा लागेको दाहालको आरोप छ । पार्टीभित्रै एकअर्कालाई दोषारोपण गर्ने व्यक्तिगत र गुटस्वार्थलाई सम्पूर्ण आदर्श तोड्दै जाने आत्मकेन्द्रित र हानिकारक प्रवृत्ति विकास हँुदै गएको छ, दाहालले दस्ताबेजमा भन्नुभएको छ, जनताले हाम्रो पार्टीबाट गरेको सकारात्मक अपेक्षा र हाम्रो यो नकारात्मक स्थितिका बीचको अन्तरविरोध पार्टी निर्माणको समस्याको चुरो बनेको छ । पार्टीभित्रको अन्तरविरोध हल गर्न फेरिएको मोर्चाअनुकूल आमजनतालाई विभिन्न रूपको संगठनमा आबद्ध गर्ने र जनतामा जाने ठोस संगठनले मात्र गर्न सक्ने कार्यक्रमिक ध्येय बनाउनुपर्नेमा दाहालले जोड दिनुभएको छ । पार्टी अहिले दिन दिनैको घटनाको पछि दगुर्नुपर्ने वैचारिक राजनीतिक रूपले अस्पष्ट, संगठनात्मक रूपले अस्तव्यस्तको अवस्थामा रहेको भन्दै दाहालले प्रतिक्रियावाद र अवसरवादविरुद्ध वैचारिक राजनीतिक रूपले हस्तक्षेप गर्ने, राजनीतिक हमला र संघर्ष गर्न प्रकाशन, प्रशिक्षण, प्रचार र स्कुलिङलाई अभियानात्मक रूपले सञ्चालन गर्नुपर्ने पनि बताउनुभएको छ । चुनाव जितेका स्थानमा आधारइलाका साता दिन लामो समयसम्म चलेको माओवादी केन्द्रीय सचिवालय बैठकले स्थानीय तहका अहिले जितेका तहमा चुनावी आधारइलाका बनाउँदै अन्य तहमा पनि सोहीअनुसार संगठन विस्तार गर्दै लैजाने रणनीति बनाएको छ । त्यसका लागि उसले २० साउनदेखि २२ गतेसम्म निर्वाचित जनप्रतिनिधिको भेला बोलाउने निर्णय गरेको छ ।प्रवक्ता पम्फा भुसालका अनुसार बैठकले निर्वाचनमा अन्तर्घात गर्ने, पार्टीविरोधी गतिविधि गर्नेको विषयमा निष्पक्ष छानबिन गर्न पनि समिति गठन गर्ने निर्णय गरेको छ । पार्टी निर्वाचनमा अन्तर्घात गर्ने, भोट बेच्नेलाई पार्टीविरोधी आत्मघाती गतिविधिका रूपमा लिई निष्पक्ष छानबिन गर्न प्रत्येक प्रदेशमा ३ सदस्यीय छानबिन समिति गठन गर्ने निर्णय माओवादीले गरेको हो । स्थानीय तह निर्वाचन भएका ६ वटै प्रदेशमा त्यसरी गठन हुने समितिलाई १५ भदौभित्र निष्पक्ष छानबिन गरी सुझावसहितको प्रतिवेदन केन्द्रीय कार्यालयमा बुझाउन बैठकले निर्देशन दिएको छ । उसले सरकारमा रहेर पार्टीले गरेका कामलाई व्यवस्थित प्रचारप्रसार गर्ने पनि बताएको छ । माओवादीले आगामी प्रदेशसभा निर्वाचनका लागि चुनावी घोषणापत्रको मस्यौदा तयार पार्न नेता नारायणकाजी श्रेष्ठ तथा प्रदेश सभा टिकटका लागि नेता रामबहादुर थापाको नेतृत्वमा सिफारिस समिति गठन गरेको छ । केन्द्रीय समिति विघटन गर्ने माओवादी केन्द्रले ४ हजार संख्याको केन्द्रीय महाधिवेशन आयोजक समिति विघटन गरी २ अंकसम्मको बनाउने प्रस्ताव पारित गरेको छ । तर, त्यसका लागि त्यसअनुसारको प्रस्ताव आयोजक समिति बैठकमा प्रस्तावका रूपमा राख्ने र त्यसलाई अनुमोदन गरेर मात्र केन्द्रीय कार्यालयले निर्णय लिने कार्ययोजना पारित गरेको छ । दाहालले केन्द्रीय सचिवालयको विस्तारित बैठकमा राखेको प्रस्तावमा त्यस्तो उल्लेख छ ।पार्टीले ३ हजार ९ सय ९९ सदस्यसम्मको आयोजक समिति बनाउने भने पनि त्यो ४ हजार बढीको संख्यामा पुगेको र अहिले कति पुगेको छ भन्ने विषयमा आफंैलाई पनि जानकारी नभएको दाहालले बताउनुभएको थियो ।दाहालले २ अंकसम्मको केन्द्रीय समिति, सोहीअनुसार चुस्त कार्यालय र पोलिटब्युरोको संरचना निर्माण गरेर जानुपर्ने बताउनुभयो। विद्यमान आयोजक समितिसमक्ष चुस्त संगठन निर्माणको प्रस्ताव पेस गर्ने, १५ भदौभित्र सबै प्रदेशका आयोजक समिति सदस्यको अलगअलग बैठक राखेर अनुमोदन गराउने र त्यस्तो अनुमोदित प्रस्तावलाई कार्यालय बैठकले निर्णय लिई अन्तिम प्रस्तावका रूपमा कार्यान्वयनमा लैजाने प्रस्ताव पारित भएको छ, बैठकमा सहभागी एक सचिवालय सदस्यले अन्नपूर्णसँग भने । सारमा दाहालको दस्तावेज लेनिनको दुमा नीति नेपालमा अनुपयुक्त शान्तिपूर्ण र प्रतिस्पर्धात्मक नीति अवलम्बन गरिने परिवर्तन उल्टाउन देशीविदेशी चलखेल कांग्रेस बुर्जुवा यथास्थितिवादी एमाले पहाडिया अन्धराष्ट्रवादी चुनाव जितेका स्थानमा आधारइलाका निर्माण केन्द्रीय समिति विघटन गरिने घोषणापत्र तयार पार्न नारायणकाजी श्रेष्ठको कमिटी टिकटका लागि रामबहादुर थापा नेतृत्वको समिति गठन"

शीर्षक,विवरण
नयाँ प्रधानन्यायाधीश,"सर्वोच्च न्यायालय दलीय राजनीतिको दलदलमा छ । ऊ हिलोमा छ, तर जनताको अपेक्षामुताविक हिलोको कमल बन्न सकेको छैन । त्यो साहस र चरित्र सर्वोच्च हाँक्ने नेतृत्व र न्यायाधीशमा छ भन्नेबारे धेरैलाई विश्वास लागेको छैन । तर त्यो अविश्वासभन्दा फरक ढंगले सर्वोच्च नेतृत्व र परिवारले न्यायिक ढंगले केही गर्याे भने सबभन्दा बढी खुसी नेपाली जनता हुनेछन् र सबभन्दा ठूलो विजय संविधानवादको हुनेछ । केही दिनअघि सर्वोच्चका प्रधानन्यायाधीश सुशीला कार्कीले पदबाट अवकाश लिनुभएको छ, उमेर हदको कारण । उहाँको कार्यकाल विवाद र दलीय द्वन्द्वबाट मुक्त हुन सकेन । छापामार शैलीमा आएको र त्यत्तिकै गैरकानुनी रूपमा फिर्ता भएको महाभियोग प्रस्तावले सर्वोच्च अदालत राजनीतिक प्रहारको जोखिमपूर्ण निशानामा रहिरहेको सावित गरेको छ । त्यसअघि अत्यन्त विवादास्पद र प्रतिशोधपूर्ण तरिकाबाट सर्वोच्च न्यायालय नेतृत्व स्वयं नै एक्टिभिस्ट शैलीमा एउटा पक्ष को रूपमा प्रस्तुत हुन पुगेको थियो, लोकमानसिंह कार्की प्रकरणमा । अख्तियार प्रमुख कार्कीविरुद्ध त्यत्तिकै छापामार शैलीमा ल्याइएको थियो, संसद्मा महाभियोग प्रस्ताव । सर्वोच्च न्यायालयसँगै उच्च न्यायालयहरू (यसअघि पुनरावेदन अदालतहरू) निकै हदसम्म ठूला राजनीतिक दलहरूको भर्ती केन्द्र बनेका छन् र त्यसमा ठूला दाताहरूको प्रभाव पनि बुझिने गरी देखिन थालेको छ । सर्वोच्चका न्यायाधीशहरूले दाताको भत्तामा समानान्तर कार्यक्रम गर्दै आएको र अन्तर्राष्ट्रिय संस्थामा समानान्तररूपमा संलग्न भएको विविध अवसरमा उनीहरूको आरामदायी र सुविधासम्पन्न आतिथ्य ग्रहण गरेका तथ्य सार्वजनिक जानकारीका विषय हुन् । त्यसैले सर्वोच्च नेतृत्वको छनोटमा व्यापक चासो देखा पर्नु अस्वाभाविक हैन । अहिले प्रधानन्यायाधीश नियुक्तिमा न्याय परिषद्ले ६ जना योग्यतासम्पन्न न्यायाधीशहरूको नाम सिफारिस गरेको छ । सर्वोच्च अदालतको हालै निवर्तमान नेतृत्व र उत्तराधिकारको अग्रपंक्तिमा रहेका गोपाल पराजुलीबीचको वैमनस्य पनि त्यत्तिकै पारदर्शी घटनाका रूपमा अंकित छ बारमा । सोमबार निर्धारित संवैधानिक परिषद्को बैठक सम्पन्न हुन सकेन, नयाँ प्रधानन्यायाधीशको नियुक्तिलाई अन्तिम रूपमा दिन । प्रतिपक्षी नेता केपी ओलीले पराजुलीको थप अध्ययन गर्न चाहेकाले अर्को बैठक १५ असारको लागि निर्धारित गरिएको छ । संसदीय सुनुवाइ र संवैधानिक परिषद्ले दलीय स्वार्थ र घेराभन्दा माथि उठी यो महत्ववपूर्ण पदका दाबेदारबारे पारदर्शी निर्णय लिएमा केही हदसम्म भए पनि दलीय प्रभावको पकड कमजोर हुने थियो, न्यायपालिकामाथि । तर संसदीय समिति र संवैधानिक परिषद्ले अहिलेसम्म प्रायोजित नियुक्तिकै अनुमोदन गर्दै आएका छन् । त्यस अर्थमा ओलीले यो नियुक्तिबारे केही महत्ववपूर्ण तथ्य हासिल गरी अध्ययन गर्ने चाहना राख्नुलाई स्वागतयोग्य सुरुआतको रूपमा लिन सकिन्छ । तर त्यो प्रक्रिया एमाले नेतृत्वले सर्वोच्चका नियुक्तिलाई दलीय समीकरणबाट निर्देशित छ कि भन्ने आशंकाले ठाउँ दिनु हुँदैन । किनकि भोलिका दिनमा सर्वोच्च न्यायपालिकालाई ओढाइएका दलीय छाता र ती छाता समात्ने हातहरू व्यापक विरोधको निशाना बन्ने पक्कै छ । आखिर जनता निष्पक्ष, दलीय अभिभावकत्व नबोकेको, सच्चरित्र र योग्य न्यायपालिका र नेतृत्व चाहन्छन् ।"
गोली चलाउन आदेश दिएको भन्दै राजपाका नेताहरुको प्रधानमन्त्री समक्ष आपत्ति,"काठमाडौंः काठमाडौ राष्ट्रिय जनता पार्टी (राजपा)का नेताहरुले प्रधानमन्त्री शेरबहादुर देउवा समक्ष आपत्ति जनाउनु भएको छ । राजपाका नेताद्धय महन्थ ठाकुर र अनिलकुमार झाले प्रधानमन्त्री देउवालाई सिंहदरवारस्थित उहाँकै कार्यकक्षमा भेटेर आपत्ति जनाउनु भएको हो । दुखीराम मेहताको निधन,नवलपरासीमा आफनो सभा माथि गोली चलाइएको,तराईमधेशमा राती छापा मारेर पक्राउ गरिएका कार्यकर्तालाई मुद्दा चलाएका,सेना परिचालन गरेको जस्ता बिषय उठाएर राजपाका नेताहरुले प्रधानमन्त्री समक्ष आपत्ति जनाउनु भएको हो। सडकमा प्रदर्शनकारी समात्नु एउटा कुरा हो तर घर सुतेको मान्छेलाई पक्रेर मुद्दा लगाउने गरिएको छ । सेना परिचालन गरेर राज्य आतंक मच्चाइएको छ । नवलपरासीमा हाम्रो सभा भइरहेका वेला गोली चलाइयो,किन यस्तो गर्दै हुनुहुन्छ भनेर हामीले प्रधानमन्त्रीलाई सोध्यौभेटमा सहभागी राजपाका नेता अनिलकुमार झाले अन्नपूर्णसँग भन्नुभयो प्रधानमन्त्रीजीले कसरी भएछ बुझछु भन्नुभयो । संम्वेदनशिल छु पनि भन्नुभयो । राजपा नेताहरुले नवलपरासी, सुनसरी र कपिलवस्तुलगायत जिल्लामा आफ्ना नेता तथा कार्यक्रर्तामाथि आक्रमण भएकामा आपत्तिसमेत व्यक्त गर्नुभयो । दोस्रो चरणको मनोनयन दर्तासँगै केही जिल्लामा हाम्रा नेता तथा कार्यकर्तामाथि आक्रमण भएको छ, सुरक्षा व्यवस्था कडा बनाउने नाममा तराईका जिल्लामा मान्छे घर बाहिर निस्कन नसक्ने गरी त्रसित बनाइएको छ, हामीले त्यसो नगर्न प्रधानमन्त्रीलाई आग्रह गरेका छौँ, नेता झाले भन्नुभयो । नेता झाले आफ्ना कार्यकर्तामाथि झुटा मुद्दा लगाएको भन्दै तत्काल फिर्ता लिन पनि आग्रह गर्नुभयो । झाका अनुसार अस्थायी शिक्षकहरुको आन्दोलनका बारेमा पनि राजपाका नेताहरुले प्रधानमन्त्री देउवाको ध्यानाकर्षण गराउनु भएको थियो ।"
संविधानले कसैलाई विभेद गरेको छैनः नेता नेम्वाङ,"पाँचथरः नेकपा एमालेका नेता सुवासचन्द्र नेम्वाङले सत्ता पक्षले स्थानीय तहको निर्वाचन सारेर देशलाई अस्थिरतातर्फ धकेलेको आरोप लगाउनुभएको छ । राििष्ट्रय जनता पार्टीले चुनाव नचाँहदा नचाहँदै पनि जबर्जस्त २ नं प्रदेशमा निर्वाचनको मिति सारेर देशलाई अस्थिरतातर्फ धकेल्न खोजेको उहाँको आरोप थियो । बुधवार पाँचथरको कुम्मायक गाउँपालिकास्थित याशोकमा एमालेको चुनावी सभालाई सम्बोधन गर्दै एमाले संसदीय दलका उपनेता नेम्वाङले यस्तो बताउनुभएको हो । वर्तमान सरकारको रबैयाका कारण आगामी माघसम्ममा तीन तहको निर्वाचन अनिश्चित हुनसक्ने आशंका व्यक्त गर्नुभयो । उहाँले नेपालको संविधानले हिमाल, पहाड र तराईका सबै समुदायलाई समेटेको बताउनु भयो । रासस"
रेडक्रसको मोटरसाईकल निर्वाचन बिथोल्न प्रयोग !,धनकुटा: नेपाल रेडक्रस सोसाइटी धनकुटाको नाममा रहेको मोटरसाइकल निर्वाचन विरोधी गतिविधिमा प्रयोग भइरहेको छ । निर्वाचनमा अवरोध गर्ने र उम्मेदवार अपहरण गर्ने तयारीको योजना बनाइरहेको अवस्थामा प्रहरीले धनकुटाको सिन्धुवा बजारबाट नेत्रविक्रम चन्द नेतृत्वको नेकपा धनकुटाका इन्चार्ज आकास र जिल्ला सदस्य एवम् नगर इन्चार्ज राजनलाई गत आइतबार पक्राउ गरेको थियो । नेपाल रेडक्रस सोसाइटी धनकुटाको नाममा रहेको बा ३९ प ९०९७ नं को डिस्कभर मोटरसाइकल प्रयोग गरेर ती दुबै जना सिन्धुवा बजार पुगेको जिल्ला प्रहरी कार्यलय धनकुटाका प्रहरी उपरीक्षक सुदिप राजभण्डारीले बताउनुभयो । प्रहरी उपरीक्षक राजभण्डारीका अनुसार सोमबार राति खाल्सा सहिदभूमी छिन्ताङ गाउँपालिका आँखीसल्लामा निर्वाचन विरोधी गतिविधि सञ्चालन गरिरहेका रणबहादुर राई र मङ्गलबार साँझ धनकुटा नगरपालिका १ हिले स्थित टुरिजम होटलमा काम गर्ने सुर्खेत घर बताउने कर्ण ज्ञवालीलाई प्रहरीले नियन्त्रणमा लिएको छ । यही असार १४ गते हुने स्थानीय तहको निर्वाचनमा अवरोध गर्न खोज्ने चारजनालाई पक्राउ गरेको प्रहरी उपरीक्षक राजभण्डारीले बताउनुभयो । रासस
मधेसी जनताको अधिकार खोसियोः नेता खनाल,"इलाम : एमाले वरिष्ठ नेता झलनाथ खनालले मधेसी जनताको भावना विपरीत राजपाले निर्वाचनको मिति सार्न लगाएको आरोप लगाउनुभएको छ। इलाम नगरपालिका ५ स्थित सुम्वेकमा आज आयोजित चुनावी सभामा उहाँले भन्नुभयो,प्रदेश नं२ का मधेसी जनताको भावना विपरीत राजपाले चुनावको मिति सार्न लगाएको हो। राजपाले मधेसी जनताको भावनामाथि खेलबाड गर्यो, जनताको निर्वाचनको अधिकार कुण्ठित गर्यो। निर्वाचनपछि एमाले मुलुककै पहिलो पार्टी हुने दाबी गर्दै उहाँले एमालेको पहलमा संविधान जारी भएकाले लोकतन्त्रको सुदृढीकरण र आर्थिक समृद्धिका लागि पनि एमालेको नेतृत्व आवश्यक छ भन्नुभयो। वरिष्ठ नेता खनालले हत्या, हिंसा र आन्दोलनको युग समाप्त भएर अब मुलुक नयाँ चरणमा प्रवेश गरेको उल्लेख गर्दै आर्थिक समृद्धितर्फ अघि बढ्न इलामबाटै सुरूआत गर्नुपर्नेमा जोड दिनुभयो। रासस"
माओवादीले दश वर्ष नेतृत्व पाए देशमा चमत्कार हुन्छ : प्रचण्ड,"उदयपुर : पूर्व प्रधानमन्त्री तथा माओवादी केन्द्रका अध्यक्ष पुष्पकमल दाहाल प्रचण्डले माओवादीले दश वर्ष देशको नेतृत्व गर्न पाए नेपालमा चमत्कार हुने बताउनु भएको छ । नेकपा (माओवादी केन्द्र) ले उदयपुरको रामपुरमा गरेको जनसभामा बोल्दै प्रचण्डले भन्नुभयो, चाह्यो भने समृद्धि हाम्रै पालामा सम्भव हुने रहेछ । मैले सरकारको नेतृत्व गर्दैगर्दा देश अस्तव्यस्त थियो । राजनीतिक झमेला चरम सीमामा थियो । महङ्गी, बन्द, हड्तालले देश आक्रान्त थियो, देश चरम आर्थिक र राजनीतिक संकटमा थियो । तर, मैले सरकारको नेतृत्व गरेपछि देश क्रमशः राजनीतिक स्थिरता, संविधान कार्यान्वयन, विकास र समृद्धिको बाटोतिर गयो । इमान्दारिता र इच्छाशक्ति भयो भने १० महिनाको छोटो अवधिमा यति धेरै काम गर्न सकिने रहेछ, माओवादीले दश वर्ष देशको नेतृत्व गर्ने अवसर पाए नेपालमा चमत्कार हुन्छ । माओवादी नेतृत्वको सरकारको दश महिने कार्यकाल नेपालको इतिहासमा स्वर्णीम् काल रहेको प्रचण्डको दाबी छ । अहिले नेपालको आर्थिक वृद्धिदर ७५ छ, यो विश्वमै तेस्रो हो, आर्थिक वृद्धिमा हामीले छिमेकीलाई पनि उछिनेका छौं, उहाँले भन्नुभयो, लोडसेडिङ अन्त्य भएको छ, यसले गरे सकिन्छ भन्ने सन्देश राष्ट्र र जनतामा गएको छ । विकास आयोजनाहरुमा ठूलो प्रगति हासिल भएको छ । गाउँनगरमा करोडौं रुपैयाँ गएको छ, गणतन्त्रले के दियो भन्नेहरुलाई स्थानीय तहको निर्माण र स्थानीय तहमा पठाइएको खरबौंको बजेटले गतिलो जवाफ दिएको छ । माओवादी बिना स्थानीय तह निर्माण र स्थानीय तहको निर्वाचन दुवै सम्भव नभएको प्रचण्डले बताउनु भयो । उहाँले भन्नुभयो, माओवादी नभएको भए स्थानीय तहको निर्माण नै हुने थिएन, गाउँपालिका र नगरपालिका अनि स्थानीय सरकार बन्दैनथे । कांग्रेसएमालेहरु गाविसकै चुनाव गर्ने र गाविसमा २५ लाख पठाउने पक्षमा थिए । यो देशमा माओवादी भएका कारण नै त्यो तोडिएको छ, सिंहदरबारको अधिकार गाउँमा आएको छ । कार्यक्रममा माओवादी केन्द्रका तर्फबाट बेलका नगरपालिकाका मेयरका उम्मेदवार रमन भट्टराई र उपमेयरका उम्मेदवार गंगासरी राईले नगरको विकासबारे आफ्नो धारणा राख्नुभएको थियो ।"
विप्लवका जिल्ला नेता पक्राउ,गाईघाट : नेत्रविक्रम चन्द विप्लव नेतृत्वको नेपाल कम्युनिष्ट पार्टी एक जिल्ला स्तरीय नेतालाई प्रहरीले मंगलबार राती पक्राउ गरेको छ । पक्राउ पर्नेमा ५० बर्षीय पुर्णबहादुर कटुवाल रहनु भएको छ । स्थानीय तहको निर्वाचन विथोल्ने तयारी गरिरहेको गोप्य सुचनाका आधारमा इलाका प्रहरी कार्यालय कटारीबाट खटिएको टोलीले उहाँलाई पक्राउ गरेको जिल्ला प्रहरी कार्यालयका डिएसपी ओमबहादुर रानाले जानकारी दिनुभयो । विप्लव समुहले स्थानीय तहको निर्वाचन विथोल्न विभिन्न योजना बनाई रहेको भन्दै प्रहरीले पछिल्लो समयमा गृहमन्त्रालयकै आदेशमा उनीहरुलाई पक्राउ गर्ने तयारी गरिरहेको छ । विप्लव समुहका कार्यकर्तालाई सहरबजारमा प्रहरीले खोजी कार्य तीव्र बनाएपछि उनीहरु अर्धभुमिगत अबस्थामा छन् ।
उम्मेदवार अपहरणमा संलग्न विप्लपका कार्यकर्ता पक्राउ,"धनकुटा : स्थानीय तहको निर्वाचनमा उम्मेद्वार बनेका व्यक्तिलाई अपहरण गर्ने र निर्वाचन विथोल्ने योजना बनाएको आरोपमा नेपाल कम्युनिष्ट पार्टी (विप्लप) का ३ जना कार्यकर्तालाई जिल्ला प्रहरी कार्यालय धनकुटाले पक्राउ गरेको छ। पक्राउ पर्नेमा जिल्ला सेक्रेटरी आकाश, सदस्य राजन अधिकारी र युवा लिगका सहसंयोजक कर्णबहादुर ज्ञवाली हुनुहुन्छ। सेक्रटरी आकाश र अधिकारीलाई सिधुवाबाट र ज्ञवालीलाई धनकुटाबाट पक्राउ गरेको धनकुटाका प्रहरी उपरीक्षक सुदिप राजभण्डारीले बताउँनु भयो। जिल्ला सदस्य राजन अधिकारीले प्रयोग गरेको बा ३९ प ९०९७ नम्बरको मोटरसाइकल समेत प्रहरीले नियन्त्रणमा लिएको छ।"
प्रदेश ५ मा राजपाको आन्दोलन रोकियो : चुनावी प्रचारप्रसार तिव्र,"नवलपरासी : प्रदेश नम्बर ५ को परासी क्षेत्रमा चुनावी माहोल तातेको छ। राष्ट्रिय जनता पार्टी (राजपा) नेपालको आन्दोलन मत्थर भएसँगै उत्साहजनक रुपमा चुनावी माहोल तातेको हो। एक महिना अघिदेखि दलहरुले उम्मेदवार चयन गरेपनि राजपाको अवरोधका कारण गाउँमा चुनावी गतिविधि अघि बढ्न सकेको थिएन। मनोनयन दर्ता अघिका दिनमा दलहरुका झण्डा जलाउने, पार्टी कार्यालय तोडफोड गर्नेलगायतका चुनाव विरोधी गतिविधि गरेपछि उम्मेदवारहरुले निर्वाध रुपमा प्रचार अभियान सञ्चालन गर्न सकेका थिएन्। असार ४ को मनोनयन दर्तालाई अवरोध गराउने गरी राजपाले आमहड्ताल गरेपनि त्यसको प्रभाव नपरेपछि दलहरुले आइतबारदेखि चुनावी प्रचार अभियानलाई तिव्र बनएका हुन्। मनोनयन दर्तामा सबैभन्दा बढी मधेसी समुदायकै उम्मेदवार बढी छन्। तीन नगरपालिका र चार गाउँपालिकामा असार १४ गते दोस्रो चरणको निर्वाचन हुँदैछ। राजमार्ग क्षेत्रमा रहेका सुनवल र बर्दघाट नगरपालिका बाहेक रामग्राम नगरपालिकासहित सरावल, पाल्हीनन्द, सुस्ता र प्रतापपुर गाउँपालिकाका प्रमुखहरुमा सबै दलहरुले मधेसी समुदायबाट उम्मेदवार उठाएका छन्। राजपाको प्रभाव क्षेत्र मानिने दक्षिण भेगका स्थानीय तहलाई जिल्ला सुरक्षा समितिले अति संवेदनशील र कम संवेदनशील रुपमा वर्गीकरण गरी सुरक्षा व्यवस्था मिलाएको छ। जसमा प्रतापपुर र पाल्हीनन्दन गाउँपालिकालाई अति संवेदनशील राखिएको छ । संघीय समाजवादी फोरम नेपाल र फोरम लोकतान्त्रिकसमेत चुनावमा सहभागी भएपछि मधेसी मतदाताहरुमा चुनावको उत्साह थपिएको हो। जसका कारण राजपाको आन्दोलन मत्थर भएको हो। सबै दलहरुले अहिले निर्वाध रुपमा चुनावी कार्यक्रमलाई अघि बढाएपछि दक्षिणभेगका मतदाताहरुमा उत्साह बढेको छ। मधेसी मतदाताहरुमा एक्कासी चुनावको उत्साह बढेको देखेपछि जिल्लास्थित राजपाले आन्दोलनको स्वरुप परिवर्तन गरेको छ। दलहरुको चुनावी गतिविधिलाई अवरोध नगर्ने गरी आन्दोलनका कार्यक्रम तय गरिएको राजपाका जिल्ला संयोजक पुरन चौधरीले बताउनुभयो। उहाँले गाउँमा चुनाव बहिष्कारको संकेत स्वरुप कालो झण्डा गाँड्ने, मतदातालाई मतदान कार्यमा सहभागी नहुन अपिल गर्ने र असार १० र ११ गते मोटरसाइकलमा कालो झण्डा राखेर र्याली गर्नेलगायतका कार्यक्रम रहेको चौधरीले बताउनुभयो।"
एमाले कार्यकर्ताले उम्मेदवारको हत्या गरेको माओवादीको आरोप,"काठमाडौ :नेकपा माओवादी केन्द्रले सङ्खुवासभा जिल्ला भोटखोला गाउँपालिका२ का आफनो पार्टीका उम्मेदवार छिनाङ भोटेलाई उम्मेदवारी दर्ता गर्न हटिया केन्द्रतर्फ आउँदै गर्दा एमालेका कार्यकर्ताले हत्या गरेको आरोप लगाएको छ । भोटेप्रति श्रद्धाञ्जली व्यक्त गर्दै माओवादी केन्द्रले उहाँलाई सहिद घोषणा गरी परिवारमा यथाशिग्र प्रचलित राहतको माग गरेको छ । माओवादी केन्द्रले निर्वाचन विथोल्न हत्या आतंकमा उत्रनेहरुलाई कडा कार्वाहीको माग गरेको छ । असार ४ गते घटेको सो घटनामा केन्द्र सरकार र जिल्ला प्रशासनको मौनताको प्रति सो पार्टीले घोर भत्र्सना गरेको छ । माओवादी केन्द्रको एक नम्बर प्रदेशका इन्चार्ज गोपाल किरातीले जारी गर्नु भएको बिज्ञप्तिमा भनिएकोछ असार १४ गते पूर्वी नेपाल (१ नं प्रदेश) मा हुने निर्वाचन संघीय गणतन्त्र संस्थागत एवं जनसमुदायलाई अधिकार सम्पन्न तुल्याउने प्रथम ऐतिहाँसिक निर्वाचन हो । आठ सय जिल्लाको विचार, स्थानीय तह कार्यान्वयनमा प्रचण्ड सरकारको नेतृव र करोडौं बजेट विनियोजन माओवादी केन्द्रका ठोस उपलब्धी हुन् । एक नम्बर प्रदेशमा एक सय ३७ तह र एक हजार एक सय ५७ वडा छन् । प्रथम चरणको निर्वाचनमा एमाले र कांग्रेसद्वारा भएका खरिदविक्रिका जघन्य अपराधहरु लोकतन्त्रमा कलंक हुन् । इतिहासको निर्माता मतदातालाई खसीबोका तुल्याउने एमालेकांग्रेसको जंगली हर्कत र त्यसैमा रमाउने मतदाताप्रवृतिको कारण प्राप्त उपलब्धीको संस्थागत विकास एवं शान्तिपूर्ण रुपमा क्रान्तिकारी परिवर्तनलाई ठाडो चुनौति खडा गर्छ किराँतीले बिज्ञप्तिमा भन्नु भएको छ ०४८ को संसद निर्वाचनमा माओवादी समर्थित संयुक्त जनमोर्चालाई पराजित गराउँदा ०५२ मा सशस्त्र विद्रोहको झण्डा उठाउनु परेको ऐतिहाँसिक तथ्य विशेष स्मरणीय छ । शन्तिपूर्ण राजनीतिक प्रतिस्पर्धाबाट बहुमत हाँसिल गरी क्रान्तिकारी परिर्वतन गर्नु माओवादी केन्द्रको घोषित कार्यदिशा रहेको किराँतीले बताउनु भएको छ । तर, शन्तिपूर्ण राजनीतिमा अनेक हथकण्डा प्रयोग गरि उत्पीडित वर्ग, जाति, क्षेत्र र महिलालाई निरन्तर कमजोर तुल्याइन्छ भने महान लेनिनले जस्तै रक्तपातपूर्ण विद्रोहको झण्डा उठाउन सर्वहारावर्गलाई इतिहासको वाध्यता हुनेछ । त्यस्तो रक्तपातपूर्ण राजनीतिक परिस्थितिको जिम्मेवार एमालेकांग्रेस नै हुनेछन् भन्ने कुरा बेलैमा स्मरण गराउन चाहान्छौं किराँतीले बिज्ञप्तिमा भन्नु भएको छ फेरि पनि गणतन्त्र, संघीयताको सिद्धान्त, समानुपातिक समावेशी लोकतन्त्र, धर्मनिरपेक्षता, स्वतन्त्र पराराष्ट्र नीति निर्धारण, शिक्षा, स्वास्थ्य, रोजगारीको मौलिक अधिकार र ऐतिहासिक स्थानीय तह सरकार कार्यान्वयनमा नेतृत्वदायी भुमिका खेलेको नेकपा (माओवादी केन्द्र) लाई पूर्वी नेपालका जनताले अवश्य न्याय गर्ने छन् ।"
प्रधानमन्त्री र राजपा नेताहरुबीच वार्ता सुरु,काठमाडौंः स्थानीय निर्वाचन बहिस्कार गरी आन्दोलनमा रहेको राष्ट्रिय जनता पार्टीका शीर्ष नेताहरु र प्रधानमन्त्री शेरबहादुर देउवाबीच वार्ता सुरु भएको छ । सिंहदरवारस्थित प्रधानमन्त्री कार्यालयमा जारी वार्तामा राजपा अध्यक्ष मण्डलका सदस्य महन्थ ठाकुर र अनिल झा सहभागि हुनुहुन्छ । राजपालाई सहमतिमा ल्याउन सरकारले पटक पटक निर्वाचनको मिति सारेपनि राजपा निर्वाचनमा सहभागि नभएपछि सरकारले दुई नम्बर प्रदेशको स्थानीय चुनाव असोज २ गतेका लागि तोकेको छ । राजपा नेताहरुसंग संविधान संशोधनका विषयमा प्रधानमन्त्रीले छलफल गरिरहनुभएको बताइएको छ । प्रधानमन्त्री देउवा राजपालाई जसरी पनि सहमतिमा ल्याएर निर्वाचन गराउने पक्षमा हुनुहुन्छ ।
'निर्वाचन सारेर राज्यको शक्ति दुरुपयोग',बर्दिया : नेकपा एमालेका उपाध्यक्ष वामदेव गौतमले सरकारले निर्वाचनको मिति सारेर राज्यको शक्ति दुरुपयोग गरेको वताउनु भएको छ । स्थानीय तह निर्वाचनका क्रममा प्रदेश नम्वर ५ अन्र्तगत बर्दियामा पार्टीको प्रचारमा आउनु भएका गौतमले सो कुरा वताउनु भएको हो । प्रेस चौतारी बर्दियाले राखेको पत्रकार सम्मेलनमा वोल्दै नेता गौतमले एमाले नयाँ सरकार वनाउने खेलमा नलागेको प्रष्ट्याउँदै सरकार ढाल्ने र बनाउने आफूहरुको कुनै सोँच नरहेको स्पष्ट पार्नुभयो । गठवन्धन गरी एमालेले सरकार परिवर्तन गराउने भन्ने हल्ला निराधार रहेको खण्डन गर्दै उहाँले त्यस्ता हल्लाको पछि नलाग्न आग्रह समेत गर्नुभयो । अहिलेको सरकारले २ नम्वर प्रदेशको निर्वाचन तेश्रो चरणमा घोषणा गरेको प्रति असन्तुष्टि जनाउँदै राज्यले दम्भको वलमा शक्ति दुरुपयोग गरेको उहँको आरोप थियो । दोश्रो चरणको मनोनय दर्ता मिति २ गते भएपनि ४ गते पुर्याएको र प्रदेश नम्वर २ मा हुने निर्वाचन असोज २ गते पुर्याएको भन्दै पूर्व गृहमन्त्री समेत रहनु भएका गौतम्ले सरकारको चर्को आलोचना गर्नु भएको थियो ।
परराष्ट्रमन्त्री महरा र चिनीयाँ प्रतिनिधि मण्डलबीच भेट,"काठमाडौं : उपप्रधान तथा परराष्ट्रमन्त्री कृष्णबहादुर महरासंग नेपाल भ्रमणमा रहेको चिनीया प्रतिनिधि मण्डलले भेट गरी दुई देशबीचको आपसी सम्बन्ध तथा चासोका विषयमा छलफल गरेको छ । पराष्ट्रमन्त्रालयमा बुधवार भएको भेटवार्तामा नेपालचीनबीचमा भएका विगतका सम्झौतालाई कार्यान्वयन गरेर अगाडि बढ्ने र आगामी दिनमा आपसी सम्बन्धलाई प्रगाढ बनाउँदै लैजाने विषयमा जोड दिइयो । सो अवसरमा परराष्ट्रमन्त्री महराले चीनसँग भएका महत्वपूर्ण सम्झौताहरु पारवाहन तथा यातायात, रोड एन्ड बेल्ट इनिसियटिभस्, क्रस बोडेर इकोनोमिक जोन जस्ता सम्झौतामा दुईपक्षबीच छलफल गरेर कार्यान्वयन गरिने प्रतिबद्ध व्यक्त गर्नुभयो । आपसी सहकार्य र समन्वय गरेर अगाडि बढ्ने बताउँदै उहाँले चिनीया उद्योगी व्यावसायीले प्रतिवद्धताअनुसार ८ दशमलव ३ अर्व अमेरिकी डलर बराबरको लगानी चाडै आउने विश्वास व्यक्त गर्नुभयो । मन्त्री महराले स्वतन्त्र व्यापार सम्झौता (एफटिए) सम्बन्धी प्रावधानले नेपालको व्यापार घाटा कम गर्न, उत्पादन वृद्धि गर्न र निर्यात वृद्धि गर्न सहयोग गर्ने विश्वास व्यक्त गर्नुभयो । उहाँले नेपाललाई चीनले दिएको ५१२ वटा वस्तुमा दिएको सून्य भन्सार महसुलका कारण पनि व्यापारमा मुलुकले फाइदा लिन सकेको बताउनुभयो । मन्त्री महराले पर्यटन प्रवद्र्धनका लागि दुबै मुलुकबीच पहल गरेर अगाडि बढ्ने उल्लेख गर्नुभयो । उहाँले वर्तमान राजनीतिक अवस्थाबारे जानकारी दिँदै संविधानको कार्यान्वयनका शीलशीलामा पहिलो चरणको निर्वाचन शान्तिपूर्ण तवरले सम्पन्न भएको र दोस्रो चरणको निर्वाचन अगाडि बढ्ने क्रममा रहेको बताउनुभयो । मन्त्री महराले सबै निर्वाचन तोकिएको समयमै सम्पन्न हुने विश्वास दिलाउनुभयो । नेपाल एक चीनप्रति प्रतिवद्ध रहेको उल्लेख गर्दै उहाँले आपसी, विश्वास समझदारी र पञ्चशीलको आधारमा अगाडि बढ्ने बताउनुभयो । मन्त्री महराले परम्परागतरुपमा हुँदै आएको दुई देशबीको उच्चस्तरीय भ्रमणलाई निरन्तरता दिनुपर्ने बताउनुभयो । उहाँले आफ्ना समकक्षी तथा चिनीया विदेशमन्त्री वाङ यीलाई नेपाल भ्रमणको निमन्त्रणा दिनुभयो । जवाफमा प्रतिनिधि मण्डलका प्रमुख तथा सहायक विदेशमन्त्री क्वाङ सुयानयु (प्यलन ह्गबलथयग० ले नेपालले ओबोरमा हस्तारक्षर गरेसँगै नेपालचीनबीचको सम्बन्ध नयाँ फ्रेममा अगाडि बढेको भन्दै आपसी समझदारी, विश्वास र सद्भावका आधारमा सम्बन्ध अगाडि बढेको बताउनुभयो । परामर्श संयन्त्रको बैठक फलदायी भएको बताउँदै उहाँले आउँदा दिनमा दुई देशबीच भएका सम्झौता कार्यान्वयनको चुनौति रहेको विचार व्यक्त गर्नुभयो । क्वाङले सम्झौता कायान्वयनमा आफ्ना सरकारी संयन्त्र परिचालन गर्ने प्रतिवद्धता व्यक्त गर्नुभयो । उहाँले भन्नुभयो, ओबोर बढाउने क्रममा नेपाल एक महत्वपूर्ण मुलुक रहँदै आएको छ । यस कार्यमा नेपाल प्रतिवद्ध भएर अगाडि बढ्छ भन्ने विश्वास छ । वाङले यसै वर्ष चीनको उच्चस्तरको भ्रमण गराउने प्रयास भइरहेको जानकारी समेत दिनुभयो । उहाँले पराराष्ट्रमन्त्री महरालाई चिनीया विदेशमन्त्री वाङ् यिको बधाई तथा शुभकामना सन्देश सुनाउँदै सक्दो चाडो चिन भ्रमणको निम्ता दिनुभयो । बैठकमा पराष्ट्रमन्त्रालयका उच्चअधिकारी तथा नेपालका लागि चिनीया राजदूत यु होङलगायत प्रतिनिधिको सहभागीता थियो । मङ्गलबार सम्पन्न संयुक्त परामर्श संयन्त्रको एघारौं बैठकमा भाग दिन चिनीया प्रतिनिधि मण्डल नेपाल आएको थियो । उक्त प्रतिनिधि मण्डलले आजै प्रधानमन्त्री शेरबहादुर देउवासँग छलफल गरी भोलि स्वदेश फर्कने कार्यक्रम रहेको जनाइएको छ ।"
"चार गाउँपालिका सम्पर्कविहीन,सुरक्षा व्यवस्था कडा","बाजुरा : स्थानीय तहको निर्वाचनमा जिल्लाका चार गाउँपालिका सञ्चारको पहुँचबाट टाढा रहेका छन्। हिमाली गाउँपालिका, पाण्डवगुफा गाउँपालिका, स्वामीकार्तिक गाउँपालिका र गौमुल गाउँपालिका सञ्चारको पहुचबाट टाढा रहेका छन्।सदरमुकाम मार्तडीबाट सबैभन्दा नजिक रहेको गौमुल गाउँपालिकामा समेत सम्पर्क हुन नसकेको मुख्य निर्वाचन अधिकृत हेमबहादुर सेनले बताउनुभयो। चारवटै गाउँपालिकामा टेलिफोन र इन्टरनेट सेवा नभएका कारण निर्वाचनको गतिविधिबारे जानकारी पाउन नसकेको उहाँले बताउनुभयो। फोन सम्पर्क हुन सकिरहेको छैन, निर्वाचन गतिविधिबारे बेखबर छौँ, सेनले भन्नुभयो। गौमुल गाउँपालिका चार घन्टाको पैदल दूरीमा रहेको छ।तर मनोनयन दर्ता भएको चार दिन बित्दासमेत कुनै जानकारी पाउन नसकेको उहाँले बताउनुभयो। स्वामीकार्तिक, हिमाली र पाण्डवगुफा गाउँपालिका मार्तडीबाट दुई दिनको पैदल दूरीमा रहेका छन्। त्यहाँ संवेदनशील ठाउँ भएकाले सुरक्षा व्यवस्था कडा पारिएको छ। स्थानीय तहको निर्वाचनका लागि नेपाल प्रहरी, नेपाली सेना, सशस्त्र प्रहरी र म्यादी प्रहरी उल्लेख्य सङ्ख्यामा खटाइएको प्रमुख जिल्ला अधिकारी देवेन्द्र लामिछानेले बताउनुभयो । रासस"
"बूढीगण्डकी सम्झौतामा कांग्रेस, एमाले र माओवादीले अर्बौ कमिसन खाएः बाबुराम","काठमाडौं : पूर्वप्रधानमन्त्री एवं नयाँ शक्ति पार्टीका संयोजक डा बाबुराम भट्टराईले बूढीगण्डकी जलविद्युत् आयोजनामा स्वदेशी पुँजीबाट निर्माण गर्न सकिने जोड दिंदै अघिल्लो सरकारले राजीनामा दिएपछि गरेको कथित सम्झौता खारेज हुनुपर्ने माग गर्नुभएको छ। राज्यले सबै कुरा बजारलाई छाडिदिने र राज्यले सबै कुरा नियन्त्रणमा लिने दुवै कुरा अतिवादी भएकाले नेपालको अवस्था र आवश्यकता अनुसार अभै केही वर्ष मुख्य मुख्य क्षेत्रमा सरकारी लगानी आवश्यक रहेको उल्लेख गर्दै डा भट्टराईले स्वदेशी लगानीमा निर्माण गर्नकै लागि आफू प्रधानमन्त्री भएका बेला बूढीगण्डकीसहित १७ वटा आयोजनालाई राष्ट्रिय गौरव को नामांकन गरिएको बताउनुभयो। मुख्य मुख्य क्षेत्र (पूर्वाधार) मा प्रथम चरणमा राज्यले नै भूमिका निर्वाह गर्नुपर्छ, उहाँले भन्नुभयो, मुलुक विकास र समृद्धिको पाइलातर्प अग्रसर भएपछि बल्ल निजी क्षेत्रलाई अघि बढाएर राज्य सहजकारी भूमिकामा आउन सक्छ। आपू प्रधानमन्त्री भएका बखत बूढीगण्डकी अलपत्र परेर बसेको र त्यसलाई नेपालको आर्थिक समृद्धिका लागि निर्माण गर्न, नौ नै महिनामा सरकार परिवर्तन भए पनि राज्यको दृष्टिकोण र व्यवहार परिवर्तन हुन नदिन, बजेटको प्रत्याभूति गर्न र जुनसुकै सरकार आए पनि अघि बढाउनका लागि राष्ट्रिय गौरवको आयोजनाका रुपमा घोषणा गरिएको डा भट्टराईले बताउनुभयो। बूढीगण्डकी विकास समिति खारेज गरेर कम्पनी मोडेलमा राज्यले नै लगानी गरी जनताको समेत लगानी गर्न लागेको होला भन्ठानेको त विदेशीलाई हतारमा दिनका लागि रहेछ, उहाँले भन्नुभयो। अघिल्लो सरकारले राजीनामा दिइसकेपछि ऐन कानुनको धज्जी उडाउँदै, मन्त्रिपरिषद्ले गरेको निर्णयविपरीत ऊर्जा मन्त्रीको एकल हस्ताक्षरमा बूढीगण्डकीको सम्झौता गरिएको भन्दै नयाँ शक्तिले विरोध गर्दै आएको छ। बुधबार नयाँ शक्तिले जलविद्युत् विज्ञहरुसित अन्तत्र्रिया कार्यक्रम गरी बूढीगण्डकी बचाऔं अभियान सुरु गरेको छ। बूढीगण्डकीमा मुख्य विपक्षी दल र सत्तारुढ दलबीच अर्बाै रुपैयाँको कमीसनको खेल भएको डा भट्टराईले आरोप लगाउनुभयो। प्रतिपक्षी एमाले र अन्य दलहरु मौन बस्नुको कारण उनीहरुको मुखमा कमीसनको बुजो लागेकाले हो भन्दै उहाँले भन्नुभयो, कमीसन नभएको भए एमाले चूप लाग्दैनथ्यो, अघिल्लो सरकारले जाँदा जाँदै र ऊर्जा मन्त्रीले मन्त्रालयका कर्मचारीसित बिदावारी भई प्रधानमन्त्री कार्यालयमा गएर एउटा ठेकेदारको सीइओसित मन्त्रीजस्तो व्यक्तिले त्यसरी हस्ताक्षर गर्ने थिएनन्। चिनियाँ कम्पनी सीजीजीसीले बूढीगण्डकी होल्ड गरी लागत बढाउनका लागि प्रपञ्च रचेको उल्लेख गर्दैै भट्टराईले एमाले लगायत देशप्रति जिम्मेवार राजनीतिक दलहरुलाई बूढीगण्डकीको सम्झौताको विरोध गर्न आग्रह गरे। अहिले को सत्तापक्ष र को प्रतिपक्ष नचिनिने भएको छ, उहाँले भन्नुभयो, प्रमुख दलका राजनीतिक सिण्डीकेटले उनीहरुको निष्ठामाथि प्रश्न उठेको छ। नेपाली कांग्रेसका नेता तथा पूर्व जलस्रोत मन्त्री लक्ष्मण घिमिरेले प्रधानमन्त्रीले राजीनामा गरिसकेपछि आपै साक्षी बसेर एउटा ठेकेदारसित सम्झौता गर्नु राष्ट्रकै अपमान भएको बताउनुभयो। उहाँले आज मुलुक प्रतिपक्षविहीन भएको उल्लेख गर्दै सरकारले बेइमानी र बदमासी गरे प्रतिपक्षले आवाज उठाउनुपर्नेमा एमाले मौन रहँदै आएकोप्रति कटाक्ष गर्नुभयो। तीन ठूला पार्टीका केही नेता मिल्यो भने जे पनि हुने रहेछ भन्ने यसले देखायो, कार्यक्रममा घिमिरेको भनाइ थियो, प्रधानमन्त्रीले राजीनामा गरेपछि कुनै पनि निर्णय मिल्दैन। कार्यक्रममा एमालेका सांसद तथा पूर्व मन्त्री आनन्द पोखरेलले हिजो माथिल्लो तामाकोसी स्वदेशी लगानीमा निर्माण गर्नुपर्छ भनेर आपूले भन्दा सबैले हाँसोको पात्र बनाइएको उल्लेख गर्दै बूढीगण्डकी स्वदेशी स्रोतमा निर्माण गर्न पैसाको अभाव नभएको जिकिर गर्नुभयो। विवेकशील नेपाली पार्टीका प्रवक्ता रमेश पौडेलले नेपालको पानी, जनताको लगानी नारा दिने ऊर्जा मन्त्रीले जनतालाई बेबकुफ बनाउन अनलाइनमार्पत लगानी गर्न आग्रह गरेको बताउनु भयो। बूढीगण्डकी यसरी विदेशीलाई बेच्नु नै थियो भने जनतासँग अनलाइनमार्पत किन पैसा मागेको ? पौडेलको प्रश्न थियो। विघटित बूढीगण्डकी विकास समितिका अध्यक्ष डा लक्ष्मीप्रसाद देवकोटाले सीजीजीसीले ६० मेगावाटको माथिल्लो त्रिशुली थ्रीए सम्पन्न गर्न नसकेको, चिलिमे आयोजनाको निर्माण कार्य नसकेर ठेक्का तोडिएको, माथिल्लो साञ्जेनमा कालोसूचिमा परेको कम्पनीलाई बूढीगण्डकीको दिनु यो आयोजना बनाउन नचाहनु भएको बताउनुभयो।"
महन्थको शान्ति' र हृदयेशको वापस' ले काम नगर्दा,"स्थानीय तह निर्वाचनको विरोधमा शनिबार (असार ३ गते) राष्ट्रिय जनता पार्टी (राजपा) नेपाल नवलपरासीले सदरमुकाम परासीमा लाठी जुलुससहित सभा आयोजना गरेको थियो । सभामा राजपाका अध्यक्ष मण्डल संयोजक महन्थ ठाकुर, शीर्ष नेता राजेन्द्र महतो, अनिलकुमार झा, राजकिशोर यादव, हृदयेश त्रिपाठी र जितेन्द्र सोनालले सम्बोधन गर्ने कार्यक्रम थियो । आइतबार (असार ४ गते) हुने उम्मेदवारी दर्तालाई अवरोध गर्न अघिल्लो दिन लाठी जुलुस र सभा आयोजना गरिएको थियो । त्यसैका लागि शीर्ष नेताहरू परासी आउने कार्यक्रम थियो । लाठी जुलुस करिब साढे एक बजे राजपाको कार्यालयबाट चुनावविरोधी नाराबाजी गर्दै निस्कियो । नेताहरूले कांग्रेस कार्यकर्ताका घरमा राखिएका झन्डा निकाल्न लगाए । उत्तेजित कार्यकर्ताको भीडले सुनवलपरासी सडकमा रहेको माओवादी केन्द्र जिल्ला पार्टी कार्यालय तोडफोड गरे । बुद्धचोकको सभास्थलमा करिब ४ बजे महन्थ ठाकुरबाहेकका नेता आइसक्नुभएको थियो । सभा सुरु गरियो । केन्द्रीय नेता सबैले सम्बोधन गर्नुभयो । राजेन्द्र महतोले सम्बोधन गर्दै गर्दा साढे पाँच बजे ठाकुर पनि आइपुग्नुभयो । त्यतिन्जेल हृदयेश त्रिपाठीबाहेक अन्य नेता भैरहवा जानु छ भन्दै गइसक्नुभएको थियो । राजेन्द्र महतोको भाषणपछि ठाकुरले आफ्ना भनाइ राख्न सुरु गर्नुभयो । भाषण सुरु भएको १५ मिनेटपछि राजपाका केही नेताकार्यकर्ताले सभास्थल छेउमा रहेको मध्य नेपाल यातायात व्यवसायी समितिको कार्यालयबाट एमालेको चुनाव प्रसारका लागि तयार पारेको टिसर्ट राखिएको बोरा निकालेर हुटिङसहित सडकमा जलाउन थाले । उक्त दृश्य हेर्दै भाषण गरिरहनुभएका ठाकुरले भन्नुभयो, अच्छा, रहने दिजिए कोही बात नही है ।' यसबीच, महतो पनि सभास्थलबाट भैरहवा जानु छ भन्दै निस्किसक्नुभएको थियो । नेताकार्यकर्ता हुटिङ गर्दै बोराको टिसर्ट जलाएको दृश्य नजिकै रहेको प्रहरी र सशस्त्र प्रहरीले नियालिरहेका थिए । हुटिङ गरिरहेका केही नेताकार्यकर्ताको समूहमध्ये नेपाल यातायात समितिको कार्यालयमा पुगेर टिसर्ट किन राखेको भन्दै कर्मचारीलाई गालीगलौज गर्न थाले । आक्रोशित केही कार्यकर्ताले कर्मचारीलाई बाहिर निकाल्दै कुर्सी र टेबुल तोडफोड गर्न थाले । सभामा सहभागी भएका कार्यकर्ता, सर्वसाधारण र मञ्चमा रहेका हृदयेश त्रिपाठी, केही केन्द्रीय सदस्य र जिल्ला नेताहरूको ध्यान त्यसतर्फ केन्द्रित भयो । कांग्रेस कार्यकर्ताले घरमा राखेका झन्डा निकालिएको दृश्य, माओवादी केन्द्रको पार्टी कार्यालयको बोर्र्ड तोडफोड र टिसर्ट जलिरहेको दृश्य हेरेर पनि मौन बसेका सशस्त्र र नेपाल प्रहरीको टोली तोडफोड हुन थालेपछि भने समितिको कार्यालयतर्फ पुगेर भीडलाई नियन्त्रण गर्न थाल्यो । प्रहरी र कार्यकर्ताबीच झडप हुन थालेपछि भाषण गरिरहनुभएका नेता ठाकुरले राजनीतिक प्रसंगलाई थाती राख्दै भन्नुभयो, शान्ति, शान्ति' । ठाकुरको शब्दलाई कसैले वास्ता गरेनन् । तनाव बढ्न थालेपछि ठाकुरका सुरक्षाकर्मी मञ्चमा पुगेर रोस्टमबाट बाहिर निकाले । मञ्चमा रहेका नेता त्रिपाठी उठ्नुभयो । उहाँले भाषणका लागि रोस्टममा राखिएको माइक लिएर कार्यकर्तालाई संयम अपनाउन निर्देशन दिनुभयो । त्रिपाठीले पटकपटक माइकबाट वापस' वापस' भन्दै फिर्ता बोलाए पनि नेताकार्यकर्ताले उहाँको आग्रहलाई बेवास्ता गर्दै प्रहरीसँगको वादविवाद र हानाहानलाई निरन्तरता दिए । लाठी जुलुसदेखि त्यस दिनका सबै आन्दोलनका गतिविधिलाई क्यामेरामा कैद गरेको म अब ठूलै झडप हुने अनुमान गर्दै नेता त्रिपाठीसँगै झडप भएको स्थलको तस्बिर कैद गर्न मञ्चमा पुगेँ । एक्कासि अ श्रुग्यास प्रहार हुन थाल्यो । पटकपटक गरी करिब १०१२ राउन्ड फायरिङको आवाज आइरह्यो । त्यसमा गोलीको आवाज पनि थियो । म भने सुरक्षाकर्मीले गोली चलाएकोतर्फ क्यामेराले फोटो खिच्दै लम्किरहेँ । गोली र अ श्रु ग्यासको परवाह नगरी फोटो खिचेको देखेर होला सुरक्षा अधिकारीले मलाई सुरक्षित स्थानतर्फ जान संकेत गरे । एपी वान टेलिभिजन, अन्नपूर्ण एफएम र अनलाइनहरूबाट आउने फोनका कारण थप फोटो खिच्न भ्याइएन । राजपा कार्यकर्ताले बोराबाट एमालेको टिसर्ट निकालेर जलाएपछि परासीमा झडप भएको थियो । करिब १५ मिनेटसम्म बुद्धचोकमा झडप भएको थियो । करिब ४५ मिनेटपछि स्थिति शान्त भएसँगै राजपाका नेताकार्यकर्ता पुनः झडप भएको सभास्थल नजिक आएर प्रहरी प्रशासनसँग आक्रोशित हुँदै भनाभन गर्न थाले । त्यस क्रममा राजपाका केन्द्रीय सदस्य हैदरअली मोमिनसहित तीन जनालाई प्रहरीले पक्राउ गर्यो । त्यसपछि वातावरण केही मत्थर भयो । साँझको सात बज्न लागिसकेकाले म पनि समाचार तयार गरेर पठाउन अफिसतर्फ लागेँ । राति आठ बजे समाचार तयार गरिरहँदा रोयल परासी होटल' बाट नेताहरूसहित १५ जनालाई प्रहरीले पक्राउ गरेको राजपाका जिल्ला संयोजक पुरन चौधरीले जानकारी दिनुभयो । घटनाबारे नेता हृदयेश त्रिपाठीसँग मोबाइलमा प्रतिक्रिया मागे । उहाँले भन्नुभयो, बन्दुक र सत्ताको भरमा चुनाव गराउनु जनभावना विपरीत हो । यसले वैधानिकता पाउँदैन । दलका नेताहरूले आयोजना गरेका सभा नेतालाई राज्यले घुसपैठ गराएर बिथोल्न खोजेको छ ।' सरकारले कायरतापूर्ण निर्वाचन गराउने निर्णय गरेको परासीको घटनाले छर्लंग पारेको भन्दै उहाँले घटनाको निन्दा गर्नुभयो । घटना घट्नुको प्रमुख कारण एमालेको प्रचार अंकित टिसर्ट थियो । यो घटनामा आन्दोलनरत राजपाका कार्यकर्ता नेताको नियन्त्रणमा थिए कि थिएनन्, त्यो म ठोकुवासहित भन्न सक्दिनँ । तर, परासी गृहजिल्ला भएका नेता त्रिपाठीको वापस' र ठाकुरको शान्ति' शब्द भने त्यो दिन कार्यकर्ताले सुनेको नसुन्यै गरिदिए ।"
धनगढीको मेयरमा कस्ले मार्ला बाजी ?,"धनगढी: धनगढीमा ११ जना मेयर र ११ जना उपमेयरको उम्मेदवारी दर्ता भए पनि तीन ठूला दल कांग्रेस, एमाले, माओवादी केन्द्रबीच नै कडा प्रतिस्पर्धा हुने देखिएको छ । स्वतन्त्र उम्मेदवारी दर्ता गराएका व्यवसायी गोपाल हमालले यी मुख्य दलका उम्मेदवारलाई कडा चुनौती दिनुहुनेछ । कांग्रेसले धनगढी आफ्नो किल्ला बताउँदै आएको छ । ०७० सालको संविधानसभा निर्वाचनमा पार्टी सभापति शेरबहादुर देउवा र त्यसपछि भएको उपनिर्वाचनमा कांग्रेसकै पुष्करनाथ ओझाले क्षेत्र नंं ६ रहेको उपमहानगरपालिकामा जितेकाले धनगढी कांग्रेसको किल्ला भएको दाबी पार्टी सभापति नरनारायण शाह मनु गर्नुहुन्छ । तर, टिकट वितरणमा भएको किचलोका कारण शाहले भनेजस्तै कांग्रेसलाई चुनाव जित्न सहज देखिँदैन । अहिले पनि धनगढी उपमहानगरपालिकाका चार वटा वडामा कांग्रेसका बागी वडाध्यक्षले उम्मेदवारी दिएर प्रचारप्रसार थालेका छन् । कांग्रेसबाट मेयर पदका उम्मेदवार नृप ओड धनगढी नगर सभापति हुनुहुन्छ । दलित समुदायका ओडमाथि लामो समय नगरपालिकाको सर्वदलीय संयन्त्रमा रहेर पनि काम नगरेको आरोप छ । फोरम लोकतान्त्रिकबाट पनि दलित समुदायकै प्रेम विसीको उम्मेदवारी परेकाले ओडमाथि चुनौती थपिएको छ । कांग्रेसले उपमेयरमा राना समुदायकी जीवन रानालाई टिकट नदिएको भन्दै थारू समुदाय रुष्ट भएको चर्चाले पनि कांग्रेस कमजोर देखिन थालेको छ । तर, रानाथारु समुदायलाई सहमतिमा ल्याइसकेको पार्टी सभापति शाहको दाबी छ । यस्तै, एमालेले राजनीतिमा त्यति खुलेर नलागेका व्यक्ति तथा निजी कलेज सञ्चालक दुर्गाप्रसाद जोशीलाई मेयरमा उठाएपछि एमालेको अवस्था पनि बलियो नमान्नेहरू धेरै छन् । जोशी भने धनगढीमा एमालेको बलियो र अनुशासित संगठन भएकाले आफू जित्ने दाबी गर्नुहुन्छ । जोशीका पेपरलेस गभर्निङ', शैक्षिक क्रान्तिजस्ता विषयले चर्चा पाएका छन् । धनगढीमा डोटीबाट झरेको समुदायको बाहुल्य छ । यसलाई धनगढीमा डोटी सेन्टमेन्ट' भनिन्छ । जोशी पनि डोटीबाट तराई झरेकाले क्षेत्रीय हिसाबले मतदान हुँदा उहाँले जित्न सक्ने अनुमान गर्नेहरू कम छैनन् । ०५१ सालमा भएको मध्यावधि निर्वाचनमा डोटीबाट एमाले नेता महेश्वर पाठक सांसद बन्नुभएको थियो । ०५४ मा एमालेका खेमराज पाण्डे मेयर बन्नुभएको थियो । ०४६ सालको जनआन्दोलनपछि भएका निर्वाचनको रुझान हेर्ने हो भने धनगढीले हरेक निर्वाचनमा रङ फेरेको छ । धनगढीको मेयरमा राना समुदायको प्रतिनिधित्व गर्दै माओवादी केन्द्रबाट रामसमझ राना मेयरमा उठ्नुभएको छ । ०७० सालको संविधानसभा निर्वाचनमा पनि चौथो र ०७१ सालको उपनिर्वाचनमा धरौटी गुमाएको माओवादी केन्द्रले यसपटक आफ्नो अवस्थामा सुधार आएको भन्दै जित्ने दाबी गरिरहेको छ । यसपालि ०६४ साल फर्किन्छ' मेयर पदका उम्मेदवार रामसमझ रानाले भन्नुभयो । ०६४ सालको निर्वाचनमा धनगढी नगरपालिका, उर्मा र फूलबारी गाविस रहेको कैलाली ६ बाट माओवादीकी लीला भण्डारीले जित्नुभएको थियो । अहिले त्यही उर्मा र फूलबारी गाविस गाभेर धनगढी उपमहानगर बनाइएको छ । माओवादी केन्द्रका उम्मेदवार रानाले आफूलाई रानाथारु समुदायका मत आउने दाबी गर्नुभएको छ । धनगढीमा झन्डै ३७ प्रतिशत अथवा २७ हजारभन्दा बढी मत राना र थारू समुदायको छ । यदि, जातीय भोट एकलौटी गयो भने रानालाई जित्न कुनै असहज नरहेको विश्लेषकको अनुमान छ । सुन्दर सुदूरपश्चिम अभियान, सुदूरपश्चिमको विकासका लागि २१ किलोको माला र २१ बुँदे मागसहित देशका कार्यकारी प्रमुखलाई घच्घच्याउने अभियानका लागेका व्यवसायी गोपाल हमालको मेयर पदमा स्वतन्त्र उम्मेदवारी दलका लागि चुनौती बनेको छ । धनगढी नगरक्षेत्रको ७० प्रतिशत मतदाता हाम्रो पक्षमा छन्, उर्मा र फूलबारीका मतदाताले पनि एक भोट विकासलाई दिने भनेपछि हाम्रो जित निश्चित छ,' हमालको प्रचार प्रसार समिति संयोजक दानबहादुर रावलले भन्नुभयो । हमालले, धनगढीको विमानस्थल पक्की बनाउन एक रुपैयाँ अभियानको अगुवाइ गर्नुभएको थियो । ०४६ सालको जनआन्दोलनपछि भएका निर्वाचनको रुझान हेर्ने हो भने धनगढीले हरेक निर्वाचनमा रङ फेरेको छ । ०४८ सालमा भएको संसदीय निर्वाचनमा धनगढीले कांग्रेस नेता टेकबहादुर चोख्याललाई जितायो । ०५१ सालमा एमालेका पाठक । ०५६ को आमनिर्वाचनमा धनगढीले कांग्रेसकै चोख्याललाई जितायो। त्यतिबेलाको स्थानीय निकायको निर्वाचनमा पनि धनगढीले फरक नतिजा देखाएको छ । ०४९ सालमा भएको पहिलो स्थानीय निकायको निर्वाचनमा धनगढीवासीले मेयरमा कांग्रेस किशोरकुमार बमलाई निर्वाचित गरे भने ०५४ सालको स्थानीय निकाय निर्वाचनमा एमालेले बाजी मार्यो । शिक्षण पेसामा क्रियाशील खेमराज पाण्डेले मेयरको टिकट पाएपछि उहाँको प्यानल नै जितेको थियो । ०७० सालको संविधानसभा दोस्रो निर्वाचनमा कांग्रेस सभापति शेरबहादुर देउवाले धनगढीबाट बाजी मार्नुभयो । झन्डै दोब्बर मतान्तरले उहाँले एमालेका महेश्वर पाठकलाई पराजित गर्नुभयो । डडेल्धुरा र कैलाली ६ (अहिलेको उपमहानगरपालिका) गरी दुई ठाउँबाट जितेका देउवाले कैलाली ६ छाडेपछि लगत्तै भएको उपनिर्वाचनमा पनि कांग्रेसका पुष्करनाथ ओझाले जित्नुभएको थियो । अखण्ड सुदूरपश्चिम र थरुहटको आन्दोलनपछि मतदाताको सोचमा आएको परिवर्तनले पनि धनगढीको नतिजालाई प्रभावित पार्ने देखिन्छ । दुईवटा फरकफरक आन्दोलनपछि मतदाताको रुझान कता जाने हो, सहजै अनुमान लगाउन गाह्रो छ ।"
एउटै कोठामा दुई वडा कार्यालय,"गोरखा : खाब्दीभञ्ज्याङको कोल्टेपट्टि एउटा एकतले भवन छ । बुंकोट हेल्थपोस्टले नयाँ भवन बनाएर सरेपछि बचेको थोत्रो, पुरानो उक्त भवनमा सातवटा कार्यालय सञ्चालनमा छन् । सबैभन्दा साँघुरो एउटा कोठामा वडा सचिवको काम हुन्छ । अर्को कोठामा दुईवटा वडाका दुईजना प्राविधिक सहायक, अर्को कोठामा कृषि सेवाकेन्द्र, अर्को कोठामा पुनर्निर्माण प्राधिकरणका प्राविधिक, अर्को कोठामा वडा नागरिक मञ्च र बाँकी रहेको एउटा कोठामा दुईवटा वडाका अध्यक्ष । भवनलगायतका पूर्वाधार अभावका कारण सहिद लखन गाउँपालिका ७ र ८ का वडा अध्यक्षले बिगत एक महिनादेखि एउटै कोठाबाट सेवा दिइरहेका छन् । दुवै वडाबाट सेवाग्राही आउँदा भीड हुने, चुस्त सेवा दिन गाह्रो हुने गरेको वडा अध्यक्षको भनाइ छ । दुवै अध्यक्ष एउटै पार्टीबाट निर्वाचित भएकाले भावनात्मक समस्या भने नभएको उहाँहरूको भनाइ छ । कार्यालय सञ्चालन गर्ने पूर्वाधार नहुँदा मतदाताले अपेक्षा गरेअनुसार जोस, जाँगरका साथ काम गर्न समस्या भएको वडा नं ७ का अध्यक्ष शरण श्रेष्ठ बताउनुहुन्छ । समस्याको त कुरै नगरौं', वडा नं ८ का अध्यक्ष काशिनाथ अम्गाईँ भन्नुहुन्छ, मैले वडा सचिव त पाएको छैन, कार्यालयको त अझ परको कुरा ।' दुई वडा अध्यक्ष एउटै कोठामा बसेर कार्यसम्पादन गर्दा एकले अर्कालाई अल्झाउने, डिस्टर्ब गर्ने गरेको उहाँको अनुभव छ । एउटै कोठा छ । कुनैबेला सेवाग्राही धेरै हुन्छन् । कतिपय कुरा गोप्य हुन्छन्', उहाँले भन्नुभयो, भीडभाड हुन्छ । एउटाको सेवाग्राहीले अर्कालाई डिस्टर्ब गर्छन् ।' शान्त वातावरणमा काम गर्न नपाउँदा सकस भएको उहाँको गुनासो छ । कामको मेलोमेसो नभएको वडा नं ७ का अध्यक्ष श्रेष्ठ बताउनुहुन्छ । ३७ प्रकारका सिफारिसमा सही गर्नेबाहेक अरू काम गर्न पाएको छैन', उहाँ भन्नुहुन्छ, असार मसान्तको चापाचाप छ । भीड लाग्छ । के नमिल्या के नमिल्या जस्तो भइरहेको छ ।' वडा नं ७ मा रहेको कार्यालय वडा नं ८ का लागि धेरै टाढा पर्छ । वडा नं ८ का लागि सचिव पनि नभएको अध्यक्ष अम्गाईँ बताउनुहुन्छ । दुवै वडाको काम तोयानाथ अम्गाईँले गर्दै आउनुभएको छ। खाब्दीभञ्ज्याङमा साबिकको बुंकोट गाविसको कार्यालय भवन निर्माणाधीन छ । निर्माण सम्पन्न भएपछि त्यहाँ कुन वडाको कार्यालय सार्ने भन्नेमा अन्योल छ । वडाले निर्णय गर्ने हो कि, गाउँपालिकाले निर्णय गर्ने हो भन्ने पनि अन्योल छ', अम्गाईं भन्नुहुन्छ, अहिले सेवाग्राहीको पहिलो प्रश्न नै वडा कार्यालय कहाँ हुन्छ, भन्ने आउँछ । त्यसको निर्णय मैले गर्ने हो कि कसले भन्ने पनि थाहा छैन ।'"
निर्वाचन सुरक्षामा कुनै समस्या छैन : शर्मा,"काठमाडौं । गृहमन्त्री जनार्दन शर्माले निर्वाचन सुरक्षामा कुनै समस्या नरहेको बताउनुभएको छ । प्रेस सेन्टर नेपाल चितवनले आयोजना गरेको पत्रकार सम्मेलनमा बोल्दै गृहमन्त्री शर्माले सुरक्षाका लागि साधान, स्रोत व्यवस्थापनमा कुनै कमी नल्याउने बताउनुभयो । असन्तुष्ट पक्ष पनि निर्वाचनमा आउनु सकारात्मक कुरा भएको उहाँको भनाई थियो । निर्वाचन नचाहनेलाई पनि वार्ता र सहमतिमा ल्याउन सफल भएका छौं उहाँले भन्नुभयो । संविधान कार्यान्वयनको पहिलो चरण स्थानीय निर्वाचन भएको भन्दै आगामी दिनमा प्रदेश र केन्द्रको निर्वाचन पनि समयमभित्रै सम्पन्न गर्ने उहाँको भनाई थियो । प्रहरी मनोबल उच्च बनाएर काम गर्ने गृहमन्त्री शर्माले बताउनुभयो ।"

शीर्षक,विवरण
निराशाजनक सय दिन,"चुनावका बेला नेताले जनतालाई अनेक सपना बाँड्छन् । काठमाडौं महानगरपालिकाका मेयर विद्यासुन्दर शाक्यले पनि नगरवासीलाई सपना देखाएर प्रमुखको कुर्सी हात पारे । मेयरको शपथ गर्दै गर्दा एक सय एक वाचा गरेका उनी कार्यभार सम्हालेको सय दिन पुग्दा अत्यन्त निरीह देखिए । र, उनैले वाचाअनुसार काम गर्न नसकेको स्विकारे । भनिन्छ, दिउँसोको संकेत बिहानीले गर्छ । मेयर विद्यासुन्दरका हकमा आसलाग्दो बिहानी देखिएको छैन र दिउँसो सुखद हुने संकेत पनि मिलेको छैन । स्कुले विद्यार्थी घर फर्कंदा खाल्डोमा डुब्नुपर्ने नियति बोकेको महानगर नयाँ नेतृत्व पाएसँगै चोला फेरिनेमा विश्वस्त थियो । तर, सयदिने कार्यकालले त्यसलाई निराशामा परिणत गरिदियो । महानगरले सय दिनमा प्रत्येक वडा कार्यालयमा सीसीटीभी जडान गरेको विषयलाई उपलब्धिका रूपमा व्याख्या गरेको छ । सय दिनमा महानगर नेतृत्व मूलतः जनप्रतिनिधिका सेवा, सुविधा एवं कार्यालयको भौतिक पूर्वाधारकै विषयमा अलमलिएको देखिन्छ । निर्वाचित पदाधिकारीहरूको पहिलो बैठकले जनप्रतिनिधिका लागि मोबाइल किन्ने जुन निर्णय गर्यो, त्यस्तो सस्तोलोकप्रियताको सबैतिरबाट विरोध भयो । बर्खामा खाल्डा पुर्दा महानगरको खर्च मात्र हुने भन्ने प्रतिक्रिया दिनु, वडाध्यक्षहरूसँग सल्लाह नगरी महानगर कर्मचारी सरुवा गर्नु र महानगरका महत्वपूर्ण काम छाडेर आफ्ना नेताको चाकडीमा दौडिएको विषयले मेयर विवादमा तानिए । त्यसमाथि राजधानी अहिले फोहोरको डंगुरले कुरुप र दुर्गन्धित बन्दै गएको छ । चोक र गल्लीहरूका फोहोर उठाउन नसक्ने महानगर नेतृत्वले धुलोमैलो हटाउने, काठमाडौंलाई विश्वकै सुन्दर सहर बनाउने र यहाँ दुई वर्षभित्र मनोरेले र मेट्रोरेल कुदाउनेलगायत आकर्षक योजना कसरी पूरा गर्ला ? सय दिनको निराशाजनक कार्यकालले नै यसको लक्षण देखाइसकेको छ । पूर्वाधारका दृष्टिले काठमाडौं महानगरको विकास र व्यवस्थापन अत्यन्त चुनौतीपूर्ण छ । निश्चय पनि सडक विगतको तुलनामा फराकिला भएका छन्, यद्यपि जनघनत्व बढ्दै छ र त्यसै अनुपातमा सवारीसाधन पनि बढिरहेका छन् । फराकिला भएका सडक पूर्णरूपमा व्यवस्थित नहुँदै साँघुरा महसुस हुन थालिसकेका छन् । ढल, खानेपानी र अन्य पूर्वाधारको अवस्थासमेत उस्तै छ । वर्षौंदेखि सडक विभागले सडक कालोपत्रे गर्ने र भोलिपल्ट खानेपानी विभागले पिच खनेर पाइप मर्मत गर्ने संस्कार यथावत् छ । समन्वय र सहकार्यमा भन्दा आआफ्नै पाराले काम गर्ने प्रवृत्ति हाबी भएको यो महानगरलाई विकास र समृद्धिको पथमा अघि बढाउने काम कम्ती चुनौतीपूर्ण छैन । यस्तो चुनौती शाक्यको सुस्त र प्रभावहीन शैलीबाट सम्भव छैन । उनले आफ्नो काम गर्ने गति गम्भीरतासाथ बढाउन सक्नुपर्छ । एउटा महानगरका निम्ति सय दिन एकदमै लामो समय होइन । तर, केही गरेर देखाउने र राम्रो काम हुँदै छ भन्ने संकेत दिन भने यो समय पर्याप्त हो । शाक्यले सडकलगायत पूर्वाधार निर्माणमा आफूहरू लागिरहेको र यसको नतिजा कुर्न केही समय लाग्ने बताइरहँदा उनले ख्याल गर्नुपर्ने कुरो के छ भने नेतृत्वको सक्षमता अनुकूलतामा होइन, प्रतिकुलतामा जाँचिन्छ । सबै कुरा सहीसलामत भएको ठाउँमा त जोसुकैले सहजै काम गर्न सक्छ । धुलोहिलो, तारको जालो, अव्यवस्थित पार्किङ, असहज यातायातलगायत भौतिक पूर्वाधारलगायत सहरी समस्यालाई समाधानको विषयमा अहोरात्र खटिन छाडेर उही सनातनी भाषण, भ्रमण र उद्घाटनमा समय खर्चिने हो भने जसरी सय दिन बिते उसैगरी बाँकी सत्र सय दिन सकिनेछन् । यसर्थ, महानगर नेतृत्वसँग विद्यमान प्रतिकूलता चिर्दै काठमाडौंलाई सुन्दर र स्मार्ट सिटी बनाउनेतिर अर्जुनदृष्टि लगाउनुको विकल्प छैन ।"
प्रधानमन्त्रीलाई बाबुरामले बुझाए १२ बुँदे ज्ञापनपत्र,"काठमाडौ:नयाँ शक्ति नेपालका संयोजक बाबुराम भट्टराईले प्रधानमन्त्री शेरबहादुर देउवालाई बिहिबार बालुवाटारमा भेटेर बुढी गण्डकी जलबिद्युत आयोजनामा भएका कमजोरी सच्याउन १२ बुँदे ज्ञापनपत्र बुझाएका छन् । पटक पटक समय माग्दा पनि प्रधानमन्त्री देउवाले भेट नदिएपछि भट्टराई आक्रोशित थिए । तर प्रधानमन्त्री देउवाले भट्टराई नेतृत्वमा बुढीगण्डकी सरोका समितिका पदाधिकारीहरुसँग छलफल गरेका हुन । बुढी गण्डकी जलबिद्युत आयोजना नेकपा माओवादी केन्द्रका अध्यक्ष पुष्पकमल दाहाल प्रधानमन्त्री हुँदा चिनिया कम्पनीलाई दिएका थिए । प्रधानमन्त्री शेरबहादुर देउवाले राष्ट्रिय गौरवको आयोजनाका रुपमा रहेको बूढीगण्डकी जलविद्युत् आयोजनाको कामलाई तीव्र रुपमा अगाडि बढाउन आफू तयार रहेको बताए । प्रधानमन्त्रीले देउवाले भने आयोजनामा देखिएका सबै खालका समस्या समाधान गर्न सरकार तयार छ । सरकारले अध्ययन गरिरहेको छ । आयोजना अगाडि बढ्छ । कुनै चिन्ता नलिनुहोस् । कुनै जटिलता उत्पन्न भए समाधान गरेर जान म प्रतिबद्ध छु । प्रधानमन्त्री देउवालाई बुझाइएको ज्ञापनपत्रमा यस्तो छ बुढीगण्डकी जलविद्युत आयोजना राष्ट्रिय सरोकार समिति मिति : २०७४०५२५ सम्माननीय प्रधानमन्त्री ज्यू नेपाल सरकार प्रधानमन्त्री तथा मन्त्रिपरिषद कार्यालय सिंहदरबार, काठमाडौं बुढीगण्डकी जलविद्युत आयोजना राष्ट्रिय सरोकार समिति बुढीगण्डकी डुबान क्षेत्रभित्र पर्ने गोरखा र धादिङका साविकका २७ गाविसमा नै सञ्जाल भएको समिति हो। बुढीगण्डकी आयोजनाको विषयमा डुबान क्षेत्रभित्र र बाहिर हुने सबै खालका काम कारबाही र निर्णयहरुमा हामीले सरोकारवाला निकायहरुसँग आवश्यक समन्वय र खबरदारी गर्दै आएका छौं। डुबान क्षेत्रका वासिन्दाको जायज मागलाई ध्यानमा राखेर आयोजनाको अघि बढाउन हामी सरकारलाई सहयोग गर्न तयार छौं। बुढीगण्डकी आयोजनाका समस्याहरु यति जेलिएका छन् कि उर्जा मन्त्रालयको पहलले मात्र त्यो समाधान हुने खालको छैन। त्यसैले बुढीगण्डकी डुवान क्षेत्रका समस्या हल गर्न सम्माननीय प्रधानमन्त्रीकै तहबाट पहल हुन जरुरी छ। म बुढीगण्डकी जलविद्युत आयोजनासँग सम्बन्धित विषय र हाम्रो सरोकार बुँदागत रुपमा राख्न चाहन्छु बुढीगण्डकी डुबान क्षेत्रमा पर्ने गोरखा र धादिङको साविक २७ गाविसको खेतबारीको मुआब्जा गत वर्षको मंसिर र पुसमा निर्धारण गरिए पनि गत आर्थिक वर्षमा साविकका ६ गाविसमा मात्रै वितरण गरिएको छ, र त्यहाँ पनि सबैले रकम पाइसकेका छैनन्।डुबान क्षेत्रका कसैले मुआब्जा पाएर आफ्नो बन्दोबस्त सुरु गरिसके भने धेरै वासिन्दा अझै अन्योलमा रुमल्लिरहेका छन्। त्यसैले तत्काल मुआब्जा वितरण सुरु गरी चालु आर्थिक वर्षभित्र सिध्याउन सरकारसँग माग गर्दछौं। मुआब्जा निर्धारण भएको एक वर्षपछि प्रतिवर्ष १५ प्रतिशतको दरले वृद्धि गर्न माग गर्दछौं। डुबान क्षेत्रमा पर्ने आरुघाट, आर्खेत र खहरे बजारको मुआब्जा अझैसम्म निर्धारण नै भएको छैन। ती ठाउँको मुआब्जा पनि तत्काल निर्धारण गरी वितरण सुरु गर्न माग गर्दछौं। गोरखा र धादिङका ६० हजार रोपनी जग्गा जिल्ला प्रशासन कार्यालयले रोक्का गरेको डेढ वर्ष भइसक्यो। व्यक्तिगत घरजग्गाको मुआब्जा वितरणमा करिब ६० अर्ब रुपैयाँ आवश्यक पर्ने देखिए पनि चालु आर्थिक वर्षमा सरकारले जम्मा १० अर्ब रुपैयाँ मात्र विनियोजन गरेको छ। त्यसैले पर्याप्त रकम उपलब्ध गराउन र रकम अभावको कारण देखाएर मुआब्जा वितरण नलम्ब्याउन माग गर्दछौं। डुबान क्षेत्रका जग्गाको मुआब्जा ५ लाख २५ हजारदेखि ८ लाख ३५ हजारसम्म मात्रै निर्धारण गरेकोमा असन्तुष्टी जनाउँदै यसलाई वृद्धि गर्न हामीले गृह मन्त्रालयमा दिएको निवेदनको अझै अन्तिम किनारा लागेको छैन।यसलाई तत्काल किनारा लगाएर मुआब्जा वितरण सहज बनाउन आग्रह गर्दछौं। बुढीगण्डकी जलविद्युत आयोजना विकास समिति, पुनर्बास तथा पुनर्स्थापना इकाइ र उर्जा मन्त्रालयबीच राम्रो समन्वय हुन नसक्दा यसको प्रत्यक्ष मार डुबान क्षेत्रका वासिन्दामा परेको छ, मुआब्जा वितरण लगायतका काममा ढिलाइ भएको छ। यस विषयमा गम्भीर चासो लिई समस्या समाधानको पहल गर्नसम्माननीय प्रधानमन्त्रीज्यूलाई अनुरोध गर्दछौं। जिल्ला मुआब्जा निर्धारण समिति गोरखा र धादिङले मुआब्जा निर्धारण गर्दा नै डुबान क्षेत्रका वासिन्दाको घर, गोठ र बोटविरुवाको लगत संकलनका लागि टोली खटाउने निर्णय गरेको थियो। तर ८ महिनासम्म पनि टोली परिचालन नगरिएकाले तत्काल टोली परिचालन गरी लगत संकलन गर्न माग गर्दछौं। अघिल्लो सरकारले बुढीगण्डकी आयोजना निर्माणका लागि चिनियाँ कम्पनी चाइना गेजुवा ग्रुप अफ कम्पनी (सीजीजीसी) सँग समझदारी गरेकोमा संसद, संसदीय समिति र सडकमा समेत विरोध भइरहेको छ। नेपालमै अन्य आयोजनाहरुमा राम्रो काम नगरी विवादमा परेको कम्पनीलाई निर्माणको जिम्मा दिँदा आर्थिक चलखेलको आशंका पनि उब्जेको छ। विदेशी कम्पनीलाई जिम्मा दिँदा सेयर, रोजगारीलगायत डुबानबासीको अधिकार ग्यारेन्टी हुने कि नहुने अन्योलदेखिएको छ। यस विषयमा डुबान क्षेत्रका वासिन्दालाई प्रष्ट पार्न हामी नेपाल सरकारसमक्ष माग गर्दछौं। बुढीगण्डकी डुबान क्षेत्रका वासिन्दालाईबुढीगण्डकी जलासयदेखि माथिल्लो क्षेत्रमा चक्रपथ निर्माण गरी त्यसकै वरपर पुनर्बास गराउने आश्वासन सरकारी पक्षले दिए पनि अहिलेसम्म चक्रपथ निर्माण प्रष्ट छैन। त्यसैले चक्रपथ निर्माण प्रक्रिया सुरु गरी उपयुक्त स्थानमा पुनर्बास र पुनर्स्थापनाका लागि तत्काल जग्गा अधिग्रहण प्रक्रिया सुरु गर्न हामी सरकारलाई आग्रह गर्दछौं। २०७४ को जेठ ८ गतेको मन्त्रिपरिषद बैठकले गुठी जग्गाको रैकर सरह मुआब्जा पाउने, ऐलानी र पर्ती जग्गाको मुआब्जा निश्चित मापदण्ड बनाई पुन निर्धारण गर्ने निर्णय गरे पनि कार्यान्वयन भएको छैन। भूमिसुधार तथा व्यवस्था मन्त्रालयले किसिम परिवर्तन भएको जग्गाको हालकै भोगचलन अनुसार मुआब्जा पाउने निर्णय गरे पनि कार्यान्वयन भएको छैन। त्यसैले यी निर्णयहरु तत्काल कार्यान्वयन गर्न र भोगचलनमा रहेका ऐलानी जग्गाको नापी गर्न माग गर्दछौं। गोरखा र धादिङको मुआब्जा निर्धारण समितिले मुआब्जा निर्धारण गर्दा विभिन्न १८ वटा विषयमा निर्णय गरिदिन मन्त्रिपरिषदलाई सिफारिस गरेको थियो। तर ती विषयमा मन्त्रिपरिषदले अहिलेसम्म निर्णय नगर्दा डुबान क्षेत्रका वासिन्दाको सेयर, रोजगारी, पुनर्बास, पुनर्स्थापना, घर बनाउन पाउने सहुलियत जस्ता विषय अन्योलमा छन्। त्यसैले उक्त विषयमा तत्काल मन्त्रिपरिषदबाट निर्णय गर्न हामी माग गर्दछौं। बुढीगण्डकी डुबान क्षेत्रका भूकम्प पीडितलाई दोस्रो किस्ता वापतको अनुदान अहिलेसम्म दिइएको छैन। डुबान क्षेत्रमा पक्की संरचना बनाउन रोक लगाइएकाले अस्थायी आवासकै लागि अनुदान रकम दिने भनिए पनि अहिलेसम्म दोस्रो किस्ता नदिएकाले तत्काल दिने वातावरण बनाउन पहल गरिदिन माग गर्दछौं। डुवान क्षेत्रमा मुआब्जा वितरण लगायतका काममा देखिने समस्या समाधानको लागि डुबान क्षेत्रका वासिन्दाको प्रतिनिधि समेत समावेश गरी छुट्टै संयन्त्र बनाउन माग गर्दछौं। हरेराम ढकाल संयोजक"
उपप्रधानमन्त्री महरा र ग्वाङन्दोङ प्रान्तका गर्भरबीच भेटवार्ता,काठमाडौं : चीन भ्रमणमा रहेका उपप्रधान तथा परराष्ट्रमन्त्री कृष्णबहादुर महरासँग ग्वाङन्दोङ प्रान्तका गभर्नर मा सिङरुईले शिष्टाचार भेट गरेका छन्। गर्भनर मा आइतबार दिउँसो महरा बसेको होटल ह्रवाइट स्वानमा पुगेर महरासँग भेटवार्ता गरेका हुन् भेटमा ग्वाङन्दोङ प्रान्तको आर्थिक एवम् ऐतिहासका विषयमा जानकारी गराएका छन्। भेटमा उपप्रधानमन्त्री महराले चीनसँगको व्यापारमध्ये ग्वाङन्दोङ प्रान्तले ६० प्रतिशत ओगटेको भन्दै सहकार्य गर्दै अगाडि बढ्ने प्रतिबद्धता जनाएका छन्। नेपालमा लगानीका लागि उपयुक्त वातावरण बनेको उल्लेख गर्दै महराले नेपालमा लगानी गर्नका निम्ति चिनियाँ अधिकारीलाई आग्रह गरेका छन्। गभर्नरले माले नेपाली महावाणिज्यदूतावास ग्वाङन्दोङ प्रान्तजस्तो अत्यन्त आर्थिक तथा व्यापारिक महत्वको स्थानमा खुलेको भन्दै खुशी व्यक्त गरेका छन्। यसअघि मन्त्री महराले यसै प्रान्तको एतिहासिक तथा सांस्कृति प्रदर्शनीस्थलको अवलोकन गरेका थिए ।
माधव नेपाललाई मधेशका किसानले भने बाँध बाध्नेलाई चुनाव जिताउँछौं,"बर्दिबास : गाउँमा भोट माग्न जाने सबै उमेदवारलाई पशुपतिनगरका ६९ बर्षीय विल्टु साह दुई हात जोड्दै भन्छन्, भोट हजुरलाई नै दिन्छु । रातु खोलाले खेत कटान गरेको हेर्न हिड्नुहोस् । जसले रातु खोलामा पक्की तटबन्ध बनाउछ हामी उसैलाई भोट दिन्छौं । मत माग्न गाउँ पुगेका एमाले पार्टी बर्दिबास नगरपालिकाका मेयरका उमेदवार सुरेश बहादुर राउतका लागि भोट माग्न गएका पार्टीका वरिष्ठ नेता तथा पूर्वप्रधानमन्त्री माधवकुमार नेपाललाई बाढीबाटपीडित विल्टुले भनेको वाक्य हो यो । जब जब बर्षा हुन्छ, तब तब उनी पिरोलिन्छन् । यो पीडा उनको मात्र होइन गाउँका पशुपतिनगर, छिमेकी गाउँ किसानगर, भंगहा, सिग्याहीका हजारौं किसान रातु खोलाको बाढीले सुकुम्बासी भएका छन् । रातु खोलामा आउने बाढीले खेतियोग्य खेत कटान गरेर बर्षेनी किसानहरुलाई दुःख दिदैं आएको छ । बर्षेनी रातु खोलाले देखाउने ताण्डब नाचले धेरै किसान घर न घाटका बनेका छन् । विल्टु भन्छन्,साउनको बाढीले दश कठ्ठा उखु र मकै खेत एकै रातमा खोलाले कटान गयो । अहिले खेतमा ढुङ्गा, वालुवा छ । खेत पनि गयो । ८ हजार कर्जा लिएर खेती गरेको ऋण महाजनलाई तिर्न बाँकी नै छ । कर्म बुरेपनि मकैं र धानबाट ५० हजार भन्दा बढी आम्दानी आउथ्यो । रातु खोलामा आएको बाढीले बीस बर्षदेखि खेती योग्य जमिन कटान गरेर किसानबाट खेतीयोग्य जमिन खोस्दै आएको छ । तर, किसानको पीर मर्का सुन्ने कोही छैन । अब बन्ने स्थानीय सरकारले खोलामा तटबन्ध बाँध्ने कुरामा किसान विश्वस्त छन् । साविकको पशुपतिनगरको दलित बस्ती रातु खोलाको उच्च जोखिममा छ । रामप्रकाश महराका भाइ जोगिन्द्र र भतिजो रामअशिषको घर रातु खोलाले बगाएर ८ बर्ष अघि उठिबास लगायो । जोगिन्दर धनुषाको बटेश्वर र रामअशिष महोत्तरीकै हत्तिसर्वा स्थित मजरा भन्ने ठाउँमा ससुरालीको शरणमा बस्दै आएका छन् । रामप्रकास भन्छन्,रातु खोलामा बाँध भयो भनेर सब समस्या दुर हुन्छ । बीस बर्षको अवधिमा रातु खोलाले यस क्षेत्रको सयौं विघा खेत कटान गरेर खोला बनाइदिएको छ । जुन सुकै नेता जिते पनि रातु खोलामा बाँध बाँधन ढिलाई गर्नु हुदैंन । खेत रहे किसानले उब्जाएर आफू पनि खान्छ नेतालाई पनि खुवाउँछ । तब न नेतालाई भोट दिएर जिताउँछ, स्थानीय ६० बर्षीय गंगाई ठाकुरले भने । गांगाईका छिमेकी शत्रुधन महरा थप्छन्, भोट लिन आउने नेताहरुले चुनावमा बाँध बाँध्ने भन्छ । जितेर गएपछि कुरामै बाँध बाध्ने प्रतिबद्धता हराउँछ ।"
"पसिना बगाए माओवादीमा,उम्मेदवार भए स्वतन्त्र","जनकपुरधाम : दिनेश डोम अगाडि पछाडि नेता र कार्यकर्ताको भीड छैन । जीवनको उर्जासिल समयमा उनले माओवादी आन्दोलनका लागि पसिना बगाए । ती युवा अहिले स्वतन्त्र उम्मेदवारको रुपमा मतदाता कहाँ भोट माग्न पुगिरहेका छन् । सामाजिक रुपमा पछाडि परेको डोम समुदायबाट जनकपुर उपमहानगरपालिकामा स्थानीय तहको निर्वाचनका लागि एक्लो उम्मेदवार हुन ४३ वर्षिय दिनेश डोम । असोज २ गतेको हुने निर्वाचनमा उपमहानगरपालिकाको वडा नम्बर ६ बाट वडा अध्यक्ष पदमा स्वतन्त्र उम्मेदवारी दिएका दिनेशलाई अन्य समुदायहरुबाट विशेष सहयोग छैन । तर आफ्नो समुदायले दिनेशलाई सकेको सहयोग गरिरहेका छन् । नेकपा माओवादीका कार्यकर्ता रहिसकेका दिनेशलाई अहिले सो पार्टीले पनि उम्मेदवार बनाइदिएन । पार्टीहरुको तर्फबाट दलित र गरिबलाई टिकट पाउन निकै गाहे भएको हुंदा आफूले स्वतन्त्र उम्मेदवारी दिने निधो गरेको दिनेशले बताए । डोम समुदायलाई अहिले पनि पानी नचल्ने जातको रुपमा लिने गरिएको छ । यस समुदायमा शिक्षाको स्तर निकै कम छ र राजनीतिक पहुँच पनि बलियो छैन । यस समुदायका अधिकांश व्यक्तिहरु गरिब र विपन्न छन् । विगतका चुनावहरुमा उनीहरुलाई रक्सी र केही पैसाकै भरमा भोट लिने गरेको दिनेशले बताए । नेताहरुले भोट लिने बेलामा राम्रो कुरा गरेपनि जितेपछि कहिल्यै पनि आफनो समुदायको उन्नतीका लागि कुनै पहल नगरेको दिनेशको गुनासो छ । स्थानीय तहको निर्वाचनमा आफ्नो समुदायको उन्नतीका लागि काम गर्न सक्ने अवसरलाई हेर्दै आफूले पनि चुनावी प्रतिस्पर्धा गर्ने योजना बनाएको दिनेशले बताए । जनकपुर उपमहानगरपालिकामा डोम समुदायको जनसंख्या ३६५ रहेको छ र ६ नम्बर वार्डमा डोम र मेस्तर समुदायका १८४ जना मतदाताहरु छन् । अहिले आफूले आफ्नो समुदायकै मतदाताहरुसंग भोटका लागि विशेष पहल गरेको दिनेशले बताए । आफूसंग प्रतिस्पर्धामा रहेका अन्य ठूला पार्टीका उम्मेदवारहरुले निर्वाचन प्रचारप्रसारका लागि निकै खर्च गरेको उनले देखेका छन् । आफ्नो सामथ्र्य त्यस अनुसारको खर्च गर्न सक्ने अवस्था छैन । आफनै समुदायका व्यक्तिहरुले स्वेच्छाले दिएको ५०, १०० रुपैंया उठाएर दिनेशले केही पर्चा पम्प्लेट छपाउन लागेको दिनेशले बताए । आफ्नो समाजलाई सम्वृद्ध र सक्षम बनाउन सोही समाजका व्यक्ति राजनीतिमा आउनु आवश्यक भएको हुंदा आफू निर्वाचनमा उम्मेदवार बनेको दिनेशले बताए ।"
'शिक्षा ऐन नवौं संशोधन' को विद्यार्थी संगठनद्वारा विरोध,"काठमाडौं: सरकारले ल्याएको शिक्षा ऐन नवौं संशोधनको विद्यार्थी संगठनहरुले विरोध जनाएका छन्। संयुक्त विद्यार्थी संगठनको आइतबार बसेको बैठकले सरकारले अस्थायी शिक्षकका माग सम्बोधन गर्ने नाममा योग्य विद्यार्थीहरुको शिक्षक बन्ने बाटो बन्द गर्न लागेको भन्दै विद्यार्थी संगठनहरुले एक स्वरमा शिक्षा ऐनको विरोध गरेका हुन्। अस्थायी शिक्षकहरुको ससम्मान व्यबस्थापन र बहिर्गमनको बाटो अवलम्बन गर्न विद्यार्थी संगठनहरुले सुझाएका छन्। संयुक्त विद्यार्थी संगठनहरुद्वारा जारी विज्ञप्तिमा भनिएको छ, लाईसेन्स लिएर बसेका हजारौं योग्य विद्यार्थीहरुको बाटो बन्द गरी सरकारले ल्याएको शिक्षा ऐन नवौं संशोधनको विरोध गर्दछौं।' खुल्ला प्रतिस्पर्धाबाट शिक्षक चयन गर्न विद्यार्थी संगठनहरुले माग गरेका छन्। यस्तै विद्यार्थी संगठनहरुले भक्तपुरको चाँगुनारायणमा रहेको सामुदायिक क्याम्पस नेपाल ईन्जिनियरिङ्ग कलेजलाई सञ्चालकहरुले नीजिकरण गर्न खोजेको भन्दै संयुक्त विद्यार्थी संगठनले विरोध जनाएको छन्। सामुदायिक कलेजलाई कम्पनी अन्तर्गत दर्ता गरी नीजिकरण गर्ने सञ्चालकलाई कारवाही गर्न पनि माग गरिएको अखिल क्रान्तिकारीका उपमहासचिव जीपी मैनालीले बताए। सरकारले एमविविएस र बिडिएस भर्नाका लागि ३५ लाख शुल्क तोकेपनि नीजि मेडिकल कलेजहरुले चर्को शुल्क लिने गरेको भन्दै सरकारलाई अनुगमन गर्न र बढी शुल्क लिने कलेजलाई कारवाही गर्न पनि माग गरेका छन्। सार्वजनिक सवारी साधनमा विद्यार्थीलाई ४५ प्रतिशत छुट दिने विगतको निर्णयलाई देशभर लागू गर्नुपर्नेमा समेत विद्यार्थी संगठनहरुले जोड दिएका छन्। उनीहरुले महंगी, कालोबजारी र भ्रष्ट्राचार नियन्त्रणका लागि सरकारले कडा कदम चाल्नुपर्ने खाँचो औल्याएका छन्। संयुक्त विद्यार्थी संगठनमा नेपाली कांग्रेस निकट नेपाल विद्यार्थी संघ, नेकपा एमाले निकट अनेरास्ववियू, नेकपा माओवादी केन्द्र निकट अखिल क्रान्तिकारी लगायत एक दर्जन विद्यार्थी संगठन आवद्ध छन्।"
प्रधानमन्त्री देउवा फेरि मन्त्रिपरिषद् विस्तार गर्ने तयारीमा !,"काठमाडौं : प्रधानमन्त्री शेरबहादुर देउवाले फेरि मन्त्रिपरिषद् विस्तार गर्ने तयारी गरेका छन् । देउवाले आजै मन्त्रिपरिषद् विस्तार गर्ने तयारी गरिरहेको बालुवाटार स्रोतको जानकारी दिएको छ । देउवाले राष्ट्रिय प्रजातन्त्र पार्टी प्रजातान्त्रिकका तर्फबाट मन्त्री थपेर सरकार विस्तारको तयारी गरेका हुन् । राप्रपा प्रजातान्त्रिकले ४ मन्त्रालय माग गरेपनि देउवाले तीन मन्त्रालय दिन सक्ने बताइरहेका छन् । राप्रपाबाट दीपक बोहरा, विक्रम पाण्डे, रामकुमार सुब्बा र सुनिल थापाको नाम चर्चामा छ । देउवाले भनेअनुसार राप्रपा प्रजातान्त्रिक सरकारमा गए चर्चामा रहेका चारमध्ये तीन जना मन्त्री बन्ने सम्भावना बलियो छ । प्रधानमन्त्रीका प्रेस सल्लाहकार गोविन्द परियारले मन्त्रिपरिषद् विस्तारको तयारी अन्तिम चरणमा भएपनि अझै टुंगोमा पुग्न नसकेको जानकारी दिए । राप्रपाको कति र कोको मन्त्री बन्ने अझै टुंगो लागिनसकेको उनले बतार । आजभोलिमा मन्त्रिपरिषद् बिस्तार हुन्छ, छलफल अन्तिम चरणमा पुगेको छ उनले भने । प्रधानमन्त्री देउवाले आफैसँग राखेका उद्योग, वन तथा भूसंरक्षण, विज्ञान तथा प्रविधि र शान्ति तथा पुनर्निर्माण मन्त्रालय मध्येबाट तीन मन्त्रालय राप्रपालाई दिने तयारी गरेका छन् ।"
"'मधेशी जनता संविधान संशोधन होइन, विकास चाहन्छन्'",महोत्तरी: नेकपा (एमाले)का नेता माधवकुमार नेपालले मधेशी जनताले संविधान संशोधनभन्दा पनि मधेश क्षेत्रको विकासका लागि आहुति दिएको बताएका छन्। नेता नेपाल बर्दिवासमा पत्रकारसँग कुरा गर्दै सीमांकनको माग आम मधेशी जनताको नभई सीमित मधेशी नेताको मात्र रहेको दावी गरे। केही दलले सीधासाधा मधेशी जनतासमक्ष संविधान संशोधनको कुरा उठाएर भ्रमको खेती गरिरहेको नेपालको आरोप छ। रासस
नेपालमा लगानीको राम्रो अवसर छः महरा,"काठमाडौँ : उपप्रधानमन्त्री कृष्णबहादुर महराले नेपालमा लगानीका लागि उपयुक्त वातावरण तयार भएकाले पूर्वाधारका क्षेत्रमा लगानी गर्न चिनियाँ व्यापारी तथा लगानीकर्तासँग आग्रह गरेका छन्। ग्वाङन्दोङ प्रान्तस्थित नेपाली महावाणिज्यदूतावासले आइतबार आयोजना गरेको व्यापारी तथा लगानीकर्तासँगको अन्तरक्रिया कार्यक्रममा परराष्ट्रमन्त्री महराले भने,दुई देशबीचको कनेक्टिभिटी बढाउन नेपालले पूर्वाधार विकास र अन्तरदेशीय आर्थिक क्षेत्रमा लगानी केन्द्रित गरेको छ । अन्तरदेशीय रेल मार्ग, सडक मार्ग, ट्रान्समिसन लाइन र हवाई मार्गमा लगानीका लागि उयुक्त अवसर छ ।' नेपाल र चीनबीच एक क्षेत्र एक मार्ग'मा सम्झौता भइसकेको उल्लेख गर्दै उनले त्यसलाई दुवै देशले सही तवरले प्रयोग गर्नुपर्ने बताएको उनका प्रेस संयोजक हरि लामिछाने जानकारी दिए । परराष्ट्रमन्त्री महराले उपुक्त प्रविधिसहित नेपालले विकासका क्षेत्रमा दूरगामी रुपमा सहकार्य गरेर जान चाहेको स्पष्ट पारे। जलविद्युत्, पर्यटन, पूर्वाधार, कृषि, उत्पादन उद्योग, दूरसञ्चार, सूचना प्रविधि तथा सेवा क्षेत्रमा पनि लगानीका लागि उपयुक्त अवसर रहेकाले यस क्षेत्रमा गरिएको लगानीबाट राम्रो फाइदा लिन सकिने उनले बताए । चिनियाँ पर्यटनका लागि नेपालले राम्रो अवसर प्रदान गरेको उल्लेख गर्दै उपप्रधानमन्त्री महराले गौतमबुद्धको जन्मस्थल लुम्बिनीलगायत विश्व चर्चित नेपालका विभिन्नस्थलको अवलोकन गर्न आग्रहसमेत गरे। नेपालमा वैदेशिक लगानी भित्र्याएर आफ्नो चीनसँग रहेको व्यापार घाटा कम गर्न नेपालले चाहेको उल्लेख गर्दै उनले यस अवसरलाई सदुपयोग गर्न आग्रहसमेत गरे । चिनियाँ व्यापारीका लागि नेपालमा लगानी गर्न नेपाली महावाणिज्यदूतावास माध्यम भएको बताउँदै उनले एक हजारभन्दा बढी नेपाली रहेको ग्वाङन्दोङ प्रान्तमा नेपाली वाणिज्य दूतावासको स्थापनासँगै नेपाली व्यापारी, विद्यार्थी तथा अन्य नेपालीलाई सहयोग पुग्ने विश्वास व्यक्त गरे। चीनसँगको कूल व्यापारमध्ये ६० प्रतिशत ग्वाङन्दोङ प्रान्तबीच रहेको बताइएको छ । परराष्ट्रमन्त्री महराले व्यापार, यातायात र शिक्षाका लागि विश्वकै केन्द्र बन्दै गएको ग्वाङन्दोङ प्रान्तसँगको व्यापार विस्तारमा यहाँस्थित जनताको आर्थिक तथा व्यापारमा सहभागिताले निर्धारण गर्ने उल्लेख गरे । अन्तरक्रियामा सहभागी व्यापारी तथा लगानीकर्ताका प्रश्नको जवाफमा चीनका लागि नेपाली राजदूत लीलामणि पौड्यालले नेपालमा चिनियाँ पर्यटकको संख्या वृद्धि हुँदै गएकाले पर्यटन क्षेत्रमा लगानी गर्न आग्रह गरे । अन्तरक्रिया कार्यक्रममा चिनिँया तथा नेपाली गरी १०० जना व्यापारी तथा लगानीकर्ता सहभागी भएको यहाँस्थित महावाणिज्यदूत रवि भट्टराईले जानकारी दिए । रासस"
सीडीओ र क्षेत्रीय प्रशासकले असहयोग गरे',"काठमाडौं : सामान्य प्रशासनमन्त्री टेकबहादुर बस्नेतले प्रमुख जिल्ला अधिकारी र क्षेत्रीय प्रशासककै कमजोरीले स्थानीय तहमा कर्मचारी अभाव भएको बताएका छन् । स्थानीय तहमा प्रशासनिक संगठन तथा कर्मचारी व्यवस्थापनसम्बन्धी गठन आदेश ०७४ अनुसार जिल्ला कर्मचारी व्यवस्थापन समिति र विभिन्न मन्त्रालयबाट गरी करिब ८ हजार ८ सय ७४ कर्मचारी खटाए पनि स्थानीय तहमा नपुग्दा सेवा प्रवाहमा समस्या सिर्जना भएको छ । मन्त्री बस्नेतले कर्मचारी खटनपटनमा प्रभावकारी भूमिका निर्वाह गर्नुपर्नेमा सीडीओ र एलडिओले सशक्त भूमिका खेल्न नसक्दा निराशाजनक परिणाम हात परेको बताए । उनले भने सीडीओ र प्रशासकलाई खटिएका ठाउँमा नजाने कर्मचारीलाई स्पष्टीकरण सोध्नसक्ने अधिकार दिइएको छ तर उनीहरू विभिन्न बहानाबाजी गरिरहेका छन् ।' जिल्ला कर्मचारी व्यवस्थापन समितिले अझै स्थानीय तहमा तीन हजार नौ सय ४७ कर्मचारी अभाव भएको विवरण सामान्य प्रशासन मन्त्रालयलाई दिएको मन्त्री बस्नेतले जानकारी दिएका छन् । मुख्य सचिवस्तरको निर्णयबाट स्थानीय तहमा ४६ सय कर्मचारी खटाउने निर्णय भएको थियो । यता ५ सय कर्मचारी सामान्य प्रशासन मन्त्रालयले खटाउने निर्णय गरेको थियो । स्थानीय तहमा जाने कर्मचारीलाई थप सुविधा नदिने र खटाएको ठाउँमा नजानेलाई कारबाही गर्ने सामान्य प्रशासनमन्त्रीको चेतावनी । सामान्य प्रशासनमन्त्री टेकबहादुर बस्नेतले ३१ साउनमा सामान्य प्रशासन मन्त्रालयको प्रतिबद्धता सार्वजनिक गर्दै २० भदौसम्म स्थानीय तहमा जसरी पनि कर्मचारी खटाइसक्ने जनाएका थिए । कर्मचारी खटाउनका लागि व्यावहारिक तथा नीतिगत पनि समस्या आएको उनले खुलाए । निर्वाचन आयोगले भदौ १५ बाट आचारसंहिता लागू गरेका कारण प्रतिबद्धताअनुसार समयमा कर्मचारी खटाउन कठिनाइ परेको उनले गुनासो गरे । निर्वाचन आयोगसँग सहमति लिएर भए पनि दसैंपछि स्थानीय तहमा कर्मचारी खटाउने उनले प्रतिबद्धता जनाए । मन्त्रालयमा पनि बलियो टिम नहुँदा कर्मचारी खटनपटनमा समस्या आएको उनले बताए । मन्त्रालयमा केही कर्मचारी राखेर स्थानीय तहले माग गरेको संख्यामा कर्मचारी पठाउने गृहकार्य भइरहेको छ', उनले भने । खटाएको ठाउँमा नजाने कर्मचारीमाथि कारबाही गरिने उनले बताए । कर्मचारीलाई स्थानीय तहमा खटाउँदा थप सेवासुविधा दिन नहुनेमा आफूले अडान कायम राखेको उनले सुनाए । स्थानीय तहमा खटिने कर्मचारीलाई थप सुविधाको साटो बीमा, स्वास्थ्य उपचार आदि व्यवस्था गर्दा राज्यलाई आर्थिक बोझ कम पर्छ', उनले भने ।"
प्रतिनिधिसभा र प्रदेशसभा निर्वाचनका लागि नयाँ शक्ति निर्वाचन आयोगमा दर्ता,काठमाडौँ : समानुपातिक प्रणालीतर्फ प्रतिनिधिसभा र प्रदेशसभा सदस्य निर्वाचनका लागि नयाँ शक्ति पार्टी नेपालले निर्वाचन आयोगमा दल दर्ता गराएको छ । आगामी मंसिर १० र २१ गते हुने प्रतिनिधिसभा र प्रदेशसभा सदस्य निर्वाचनमा भाग लिने गरी नयाँ शक्तिले आइतबार दल दर्ता गराएको हो । समानुपातिक प्रणालीतर्फ भाग लिनका लागि दल दर्ता गराउनेमा नयाँ शक्ति दोस्रो पार्टी बनेको छ । नयाँ शक्तिले सातवटै प्रदेश सभामा भाग लिने भएको छ ।
बिधेयकबाट हटाइयो गाउँपालिका महासंघ राख्ने प्रावधान,"काठमाडौ : स्थानीय तह सञ्चालन सम्बन्धी व्यवस्था गर्न बनेको बिधेयकबाट गाउँपालिका,जिल्ला विकास समन्वय महासंघ र नेपाल नगरपालिका संघ रहने प्रावधान हटाइएको छ । सो बिधेयकको दफा ९२ मा रहेको रहेको व्यवस्थालाई आइतवार संसदको विकास समितिमा भएको भोटिङका आधारमा हटाइएको हो । बिधेयकमा महासंघ राख्नु पर्ने पक्षमा एमाले र राख्न नहुने पक्षमा काँग्रेस र नेकपा माओवादी केन्द्र देखिएका थिए । विकास समितिमा आइतबार भएको मतदानमा महासंघ राख्न हुँदैन भन्ने पक्षमा १७ मत र महासंघ राख्नु पर्छ भन्ने पक्षमा नौ मत परेको छ । सो मत परिणामका आधारमा बिधेयकको दफा ९२ लाई हटाइएको छ । सो दफामा गाउँपालिका महासंघ,जिल्ला समन्वय समिति महासंघ र नेपाल नगरपालिका संघ रहने व्यवस्था थियो । तीन महिना अघि मन्त्रिपरिषदले पारित गरेर व्यवस्थापिका संसदमा पठाइएको सो बिधेयक पूर्ण नरहेको भन्दै पुन संसदको समितिमा पठाइएको थियो । एक महिनादेखि बिकास समितिले पनि सो बिधेयकका बारेमा उपसमितिमा दफाबार छलफल गर्दै आएको थियो । संघीय मामिला तथा स्थानीय विकास मन्त्रालयले तयार गरेको सो बिधेयकलाई छिटो पारित गरिदिन जनप्रतिनिधिहरुले माग गर्दै आएका छन् ।"
"सरकार बिस्तार सोमबार मात्र, साढे ११ बजे सपथ","काठमाण्डौं: प्रधानमन्त्री शेरबहादुर देउवाले मन्त्रिमण्डलार्इ थप विस्तार गर्ने भएका छन्। प्रधानमन्त्री देउवाले राष्टिय प्रजातन्त्र पार्टीबाट छुट्टिएर बनेको पशुपति शमशेर नेतृत्वको राप्रपा प्रजातान्त्रिकलार्इ सरकारमा सहभागि गराउने भएका हुन्। प्रधानमन्त्री कार्यालयका अनुसार सोमबार बिहान साढे ११ बजे नयाँ मन्त्रीको सपथ कार्यक्रम राखिएको छ। राप्रपा प्रजातान्त्रिकबाट सरकारमा पहिलो चरणमा तीन मन्त्री जानेछन्। राप्रपा प्रजातान्त्रिकको आइतबार बसेको बैठकले सरकारमा सहभागि हुने तीन जनाको नाम पनि टुंगो लगाएको छ। राप्रपा प्रजातान्त्रिकले संसदीय दलको नेतामा आइतबार मात्र चयन भएका महामन्त्री दीपक बोहरालार्इ विज्ञान तथा प्रविधि मन्त्रालय, विक्रम पाण्डेलार्इ वन मन्त्रालय र उद्योग मन्त्रालयमा सुनील थापालाई पठाउने निर्णय गरेको छ। यसैगरी उद्योग राज्यमन्त्रीमा रेशम लामालाई पठाउने निर्णय गरेको छ। देउवा सरकार जम्बो भएको भन्दै चौतर्फी आलोचना भइरहेका बेला फेरी सरकार बिस्तार हुन लागेको हो। मंसिरमा तेस्रो सातासम्म मात्र सरकारको आयू रहेकाले नयाँ मन्त्रीहरुले करिव तीन महिनामात्र सिंहदरवारमा बस्न पाउनेछन्।"
स्थानीय तह कमजोर बनाउने प्रयास,"काठमाडौं : स्थानीय तहमा कर्मचारी पठाउन गम्भीर समस्या भइरहेको अवस्थामा सरकारकै सात राज्यमन्त्रीले विभिन्न जिल्लाका सात गाउँपालिकाका कार्यकारी अधिकृतलाई सोर्सफोर्स प्रयोग गर्दै बलपूर्वक आफ्नै निजी सचिवालयमा ल्याएका छन् । सामान्य प्रशासन मन्त्रालयले स्थानीय तहबाट नभएर अन्य निकायबाट अधिकृत माग्न पटकपटक गरेको आग्रह अटेर गर्दै मन्त्रीहरूले कार्यकारी अधिकृतलाई नै सचिवालयमा झिकाएका हुन् । कानुन, न्याय तथा संसदीय व्यवस्था राज्यमन्त्री दिलमान पाख्रिन, सहरी विकास राज्यमन्त्री छमबहादुर गुरुङ, वाणिज्य राज्यमन्त्री नरबहादुर चन्द, गृह राज्यमन्त्री श्यामकुमार श्रेष्ठ, महिला बालबालिका तथा समाजकल्याण राज्यमन्त्री मोहम्मद जाकिर हुसैन, पशुपक्षी विकास राज्यमन्त्री गोमा कुँवर र सामान्य प्रशासन राज्यमन्त्री वाङ्दी शेर्पाले सामान्य प्रशासनमन्त्री र सचिवलाई दबाब दिएर तहका कर्मचारी तानेका हुन् । सामान्य प्रशासन मन्त्रालय कर्मचारी प्रशासन शाखाका अनुसार सहरी विकास राज्यमन्त्री गुरुङले त्रिपुरासुन्दरी गाउँपालिका धादिङका कार्यकारी अधिकृत शैलेन्द्र ढकाललाई, कानुन राज्यमन्त्री पाख्रिनले सत्यवती गाउँपालिका गुल्मीका कार्यकारी विष्णुप्रसाद आचार्यलाई, वाणिज्य राज्यमन्त्री चन्दले दोगडा केदार गाउँपालिका बैतडीका कार्यकारी भानुभक्त भट्टराईलाई, गृह राज्यमन्त्री श्रेष्ठले गंगाजमुना गाउँपालिकाका कार्यकारी विकास डंगोललाई, समाजकल्याण राज्यमन्त्री हुसैनले दालोनी गाउँपालिका मुस्ताङका कार्यकारी जनक रेग्मीलाई, पशुपक्षी विकास राज्यमन्त्री कुँवरले कनकसुन्दरी गाउँपालिका जुम्लाका कार्यकारी विकास शर्मालाई र सामान्य प्रशासन राज्यमन्त्री शेर्पाले कालिञ्चोक गाउँपालिकाका कार्यकारी गणेश तामाङलाई आफ्नो सचिवालयमा ल्याएका छन् । सात राज्यमन्त्रीले सामान्य प्रशासनमन्त्री र सचिवलाई दबाब दिएर विभिन्न गाउँपालिकाका सात जना कार्यकारी अधिकृतलाई आफ्नो सचिवालयमा तानेका छन् । अन्य मन्त्रालय तथा निकायमा हजारौं शाखा अधिकृत हुँदाहुँदै गाउँपालिकाकै कार्यकारी अधिकृतलाई आफ्नो निजी सचिवालयमा ल्याएर गाउँपालिकाको कामकाजमा गम्भीर दक्खल पुर्याएको संघीय मामिला तथा स्थानीय विकास मन्त्रालयले जनाएको छ । राज्यमन्त्रीको स्वकीय सचिवालयमा खासै काम हुँदैन । हामीले धेरै रोक्ने प्रयास गरेका थियौं तर मन्त्रीहरूले नै त्यही अधिकृत चाहिन्छ भनेर दिनहुँ दबाब र धम्की दिने गर्नुभयो, नपठाइ सुखै पाइएन', सामान्य प्रशासन मन्त्रालयका कर्मचारी शाखाका एक अधिकारीले भने । सामान्य प्रशासनमन्त्री टेकबहादुर बस्नेतले सुरुमा स्थानीय तहका अधिकृतलाई झिकेर राज्यमन्त्रीको सचिवालयमा पठाउन अस्वीकार गरेका थिए । तर पछि राज्यमन्त्रीहरूले निरन्तर दबाब दिएपछि र सम्बन्ध नै बिग्रने स्थिति आएपछि उनी अडानबाट पछि हटेका थिए । मन्त्री बस्नेतले राज्यमन्त्रीलाई कर्मचारी व्यवस्थापन गर्ने जिम्मेवारी सामान्यको भएकाले व्यवस्थापन गर्दा बाध्यात्मक अवस्था आएको बताए । स्थानीय तह कमजोर बनाउने प्रयास' सामान्य प्रशासन मन्त्रालयले राज्यमन्त्रीको दबाबमा विभिन्न सात गाउँपालिकाका कार्यकारी अधिकृतलाई सिंहदरबार झिकाए पनि त्यसको जानकारी सरोकारवाला संघीय मामिला तथा स्थानीय विकास मन्त्रालयलाई दिएको छैन । मन्त्रालयका सचिव दिनेशकुमार थपलियाले गाउँपालिकाका कार्यकारी अधिकृतलाई फिर्ता गर्दा संघीय मामिला तथा स्थानीय विकास मन्त्रालयलाई जानकारी दिनुपर्ने कानुनी व्यवस्था भए पनि आफूहरूले त्यससम्बन्धी कुनै जानकारी नपाएको बताए । सचिव थपलियाले कुनै व्यक्ति विशेषको रुचिका आधारमा स्थानीय तहबाट कार्यकारी अधिकृत झिक्दै जाने हो भने स्थानीय तह झनै कमजोर बन्ने बताए । म भएको ठाउँमा पनि सोर्सफोर्सधारीहरू कार्यकारी अधिकृतको सरुवा गर्नुपर्यो भन्दै आउँछन् तर मैले त पहिला जनतालाई सरुवा गरौं अनि कार्यकारी अधिकृतलाई सरुवा गरौंला भनेर फिर्ता पठाइदिने गरेको छु', सचिव थपलियाले अन्नपूर्णसँग भने ।"
पतिले भनेको उम्मेदवारलाई भोट,"जनकपुरधाम : मधेसका महिलाले अहिले पनि पतिले भनेकै ठाउँमा भोट हाल्ने गरेका छन् । मधेसका महिला घरभित्रै बस्ने र बाहिर निस्के पनि घुम्टो ओढ्ने गर्दा उम्मेदवारले पनि पुरुष सदस्यलाई नै भेटेर आफ्ना एजेन्डा बुझाउने गर्छन् ।महिला मतदातासँग प्रत्यक्ष कुराकानी गरी आफ्ना एजेन्डाबारे बुझाउनसमेत उम्मेदवारलाई वातावरण छैन । बुहारीले ससुरा, जेठान र छिमेकी पुरुषसँग संवाद नगर्ने परम्परा अहिले पनि मधेसमा छ । सोही परम्पराकै कारण उम्मेदवार आफूलाई प्रत्यक्ष रूपमा मत माग्न सक्दैनन् ।जनकपुर उपमहानगरपालिका२० देवपुराकी ६५ वर्षीय सोनावतीदेवी दास दलका उम्मेदवारले प्रचारप्रसारका लागि थमाएर गएको पर्चा हेर्दै गरेको भेटिइन् । लेखपढ गर्न नजान्ने दासलाई पर्चामा रहेका उम्मेदवारको तस्बिर र चुनाव चिह्नले मात्रै आकर्षित गरेको देखिन्थ्यो । दलको चुनाव चिह्नबारे परिवारका सदस्यले भनेको तथा यसअघिका चुनावका बेला चुनाव चिह्न हेरेकाले दासले एकदुई दलको चुनाव चिह्न छुट्याउन सकिन् । उनले अन्य दलका उम्मेदवार र चुनाव चिह्नबारे थाहा नभएको सुनाइन् । चुनाव केका लागि हो ? के फाइदा हुन्छ जस्ता विषयमा अनभिज्ञ दास श्रीमान् र छोराले भनेकै ठाउँमा भोट खसाल्ने सोचमा छिन् । उनी भन्छिन्, हामीलाई को दल, को उम्मेदवार थाहा छैन । घरका मालिकले जहाँ भन्छन् त्यहीँ भोट हाल्छौं । धनुषा घोरघाँस गाउँकी ४० वर्षीय गंगाकुमारी महतोका छिमेकी उम्मेदवार बनेका छन् । तर, उनी श्रीमान्ले चिनाइदिएको चिह्नमै भोट खसाल्ने बताउँछिन् ।श्रीमान् घरका मुखिया हुन्, उनी जान्ने छन् हामीले उम्मेदवारलाई चिन्ने कुरा पनि भएन, त्यसैले श्रीमान्ले जसरी सिकाउँछन् त्यसरी नै भोट हाल्ने हो, महतोले भनिन् । पहिलो पटक मतदान गर्न लागेकी २५ वर्षीय रञ्जुदेवी मण्डल परिवारले भनेकै ठाउँमा मतदान गर्ने बताउँछिन् । राम्रो मान्छे र विकास गर्नेलाई भोट दिनुपर्छ भन्ने चर्चा घरमा चलिरहेको हुनाले श्रीमान् र घरपरिवारले जुन उम्मेदवारलाई भन्छन् तिनैलाई भोट दिन्छु, मण्डलले भनिन् । धनुषालगायत मधेसका अन्य जिल्लामा पनि महिलाले आफ्नो मत घरपरिवारका पुरुष सदस्यले भनेकै भरमा दिने गरेका छन् । स्वतन्त्रपूर्वक मताधिकार प्रयोग गर्ने अवस्था महिलाका लागि सुनिश्चित हुन नसकेको नेत्री सम्झना बर्मा बताउँछिन् ।एक त राजनीतिमा महिलालाई कोटा पुर्याउन मात्र प्रयोग गर्ने परिपाटी छ, अर्कोतर्फ गाउँमा अहिले पनि महिलालाई घुम्टोभित्र राख्ने चलनले उनीहरू पुरुष सदस्यको इच्छाअनुसार भोट हाल्न बाध्य हुन्छन्, बर्माले भनिन् । ग्रामीण भेगमा मात्र नभई सहरका महिला पनि परिवारका पुरुष सदस्यले भनेअनुसार नै मताधिकार प्रयोग गर्छन् ।धनुषामा महिला मतदाताको संख्या १ लाख ८६ हजार ४९४ छ भने पुरुष मतदाता २ लाख २८ सय ९१ छन् । तेस्रोलिंगी मतदाता ६ जना रहेको निर्वाचन कार्यालय धनुषाकी प्रमुख पुष्पा झाले जानकारी दिइन् । धनुषाका १८ वटा स्थानीय तहमा मेयर पदका लागि ९ जना र उपमेयर तथा गाउँपालिकाका उपप्रमुख गरी ११८ जनाले उम्मेदवारी दिएका छन् पुरुष मतदाता २ लाख २८ हजार ९१ महिला मतदाता १ लाख ८६ हजार ४ सय ९४ तेस्रोलिंगी ६ जना"
निर्वाचनमा होमियो मधेस,"बर्दिबास : तराईमधेस अहिले २० वर्षपछि हुन लागेको स्थानीय तह निर्वाचनमा होमिएको छ। उम्मेदवारहरू नाचगानसहित घरदैलोमा व्यस्त छन्। उनीहरू हामीलाई एक भोट है हजुर !' भन्दै मतदातासँग भोट मागिरहेका छन्। मतदाता आफ्ना पीरमर्का उम्मेदवारलाई सुनाइरहेका छन्। विभिन्न राजनीतिक दलका समर्थकले घरघरमा रंगीविरंगी झन्डा फहराएका छन्। विगतमा निर्वाचनको विरोध गरेकाहरू पनि अहिले दूरदराजका गाउँमा अबेर रातिसम्म निर्वाचनकै माहोल बनाइरहेका छन्। मतदाता शिक्षा दिने स्वयंसेवक पनि मतदाताको घरदैलोमै छन्। ६ महिना लामो मधेस बन्द, साढे चार महिनाको नाकाबन्दी र भर्खरै आएको बाढी र डुबानको चपेटामा परेका यहाँका बासिन्दा आफ्नो सबै पीडा भुलेर मतदान गर्न आतुर छन्। ठूला दलका शीर्ष नेता नै मधेस झरेका छन्। १३६ सिटका लागि हुने निर्वाचनमा धेरैभन्दा भेरै सिट जित्ने दाउमा दलहरू छन्। स्थानीय सरकार नहुँदा बाढी र डुबानमा परेका पीडितको उद्धार तथा राहतमा ढिलाइ भयो। त्यसबाट परेको पीडामा मलमपट्टी गर्ने स्थानीय सरकार गठन गर्न मतदाता दक्ष उम्मेदवार चयन गर्न लालयित छन्। महोत्तरी, धनुषा, सिरहा, सप्तरी, सर्लाही, रौतहट, बारा, पर्सा गरी आठ जिल्लामा प्रदेश नम्बर २ अन्तर्गत १ महानगर, ३ उपमहानगर, ७३ नगरपालिका र ५९ गाउँपालिका पर्छन्। ती स्थानीय तहको वडा संख्या १ हजार २ सय ७१ छ। कुल मतदाता संख्या २६ लाख ६४ हजार ९ सय ५० छ। ३ हजार ५ सय ७८ मतदान केन्द्र छन्। सिंहदरबारको अधिकार गाउँबाटै पाउन मतदाता निर्वाचनको व्यग्र प्रतीक्षामा छन्। उनीहरू स्थानीय सरकारले देशलाई निकास र जनतालाई विकास दिने विश्वासमा छन्। महोत्तरीको सिंग्याहीका सुशील चौधरी भन्छन्, निर्वाचनले हामीलाई विकास दिन्छ। गाउँघरको बाटोघाटो राम्रो बन्छ। निर्वाचन नभएर विकासै रोकिएको थियो।' उनका छिमेकी बेचु राय बिजुली र सिँचाइको व्यवस्था गर्नेलाई भोट दिने बताउँछन्। स्थानीय शम्भु सिंह गरिबका बच्चा पढ्ने स्कुललाई सुविधासम्पन्न बनाउने उम्मेदवारलाई मतदान गर्ने सोचमा छन्। स्थानीय निकाय जनप्रतिनिधिविहीन हुँदा सरकारी विद्यालयको पठनपाठन खस्किएको उनको ठम्याइ छ। विकासको साँचो शिक्षा क्षेत्र नै बर्बाद भयो। निर्वाचन जित्ने नेताले शिक्षामा काम गर्नुपर्छ', सिंग्याहीका लक्ष्मण मुसहर भन्छन्, गाउँ विकासभन्दा पहिला नेताजीहरू आफैं सुध्रिनुपर्छ।' मतदाता रिझाउन उम्मेदवार व्यस्त आफ्ना पीरमर्का सुनाउँदै मतदाता थरीथरी अपेक्षा सम्बोधनमा चिन्ता सबै दलको घोषणापत्र कम नभएको रौतहटका प्रदीप साह बताउँछन्। घोषणापत्र राम्रो भएर के गर्नु ? त्यसलाई लागू गर्ने नेता हामीलाई चाहिएको छ', उनी भन्छन्, स्वच्छ चरित्र भएका उम्मेदवारलाई हामीले रोज्छौं।' उनका अनुसार तराई, मधेस, हिमाल जोड्ने मायालु उम्मेदवारले जित्नुपर्छ। मधेस र पहाड भन्दै नेताहरूले जनतालाई लडाएको उनको ठम्याइ छ। अब भाइचारा कायम गर्ने नेताको खाँचो छ मधेसमा', उनी भन्छन्। सबैको समस्या सम्बोधन गर्ने उम्मेदवार नै मतदाताको रोजाइमा पर्ने सिरहा घर भई बर्दिबास बस्दै आएका नागदेव यादव बताउँछन्। चुरे संरक्षण गर्नुपर्छ। चुरेदोहनले प्रत्येक वर्ष मधेस चैतवैशाखमा काकाकुल बन्छ। हामीलाई चुरे संरक्षण गर्ने उम्मेदवार चाहिएको छ', चुरे संरक्षणकर्मी यादव भन्छन्, उम्मेदवारले निर्वाचन जित्न करोडौं खर्चिरहेका छन्। राजनीतिमा कमाइ नभएपछि कसरी खर्चिन्छन् ? यस प्रश्नको उत्तर खोजेर हामीले सही उम्मेदवार चुन्नुपर्छ।' शिक्षा, सडक, सिँचाइ, आर्थिक विकास नै मतदाताको चाहना रहेको महोत्तरीको हत्तिसर्वाका देवनारायण चौधरीको ठम्याइ छ। भन्छन्, भाषणभन्दा काम गर्ने नेता हामीलाई चाहिएको छ, जसले हामीलाई विकास दिन्छ उसलाई नै हाम्रो भोट जान्छ।' विकास कार्यकर्तामुखी भएकाले गरिब तथा विपन्न नागरिकले २० वर्षदेखि विकासको अनुभूति गर्न नपाएको उनी बताउँछन्। भन्छन्, स्वच्छ, सफा र भ्रष्टाचारमुक्त गाउँ बनाउने नै अब जित्छ।' देउराली मावि बर्दिबासका प्रधानाध्यापक केदारबहादुर कोइराला व्यावसायिक, रोजगारमुखी, गुणस्तरीय शिक्षाको एजेन्डा बोकेर आउने दलको जित सुनिश्चित रहने बताउँछन्। निर्वाचनपछि गठन हुने स्थानीय सरकारले अन्योल चिर्ने विश्वास मतदाताले गरेका छन्। देश अन्योलमा हुँदा बन्द, हडताल, नाकाबन्दी भयो। होटल तथा पर्यटन व्यवसायीको लगानी डुबेर टाट पल्टियो', होटल तथा पर्यटन महासंघ प्रदेश नम्बर २ का अध्यक्ष हीरालाल गौतम भन्छन्, निर्वाचनपछि बन्ने दिगो सरकार हुन्छ। शान्ति, विकास र आर्थिक उन्नतिमा देश अघि बढ्छ।' २० वर्षदेखि विकास ठप्प रहेकाले जनताको धेरै अपेक्षा रहेको गंगासागर पोखरी जनकपुरका सरसफाइ अभियन्ता रामअशिष यादव बताउँछन्। जनताको अपेक्षा धेरै छ। जित्नेले कसरी सम्बोधन गर्ने भन्ने मुख्य कुरो हो', उनी भन्छन्, नेताहरू नातावाद, कृपावाद, नातावादबाट माथि उठेर काम गरे मात्र स्थानीय सरकारको महसुस नागरिकले गर्छन्।' देशमै रोजगारी सिर्जना गर्ने नेताको खाँचो मधेसमा पनि रहेको जलेश्वरका बुद्धिजीवी कृष्णचन्द्र झा बताउँछन्। मुलुकमा कमाइ गर्ने बाटो नहुँदा युवाहरू विदेशमा पसिना बगाउन बाध्य रहेको उनी सुनाउँछन्। निर्वाचनले विकासको मूल फुटाउने उद्योग वाणिज्य संघ जितपुर बाराका महासचिव मोहन शर्माको अपेक्षा छ। उनी भन्छन्, निर्वाचनले अन्योल चिरेको छ। निर्वाचनपछि देश आपैं विकासको गतिमा बढ्छ।'"
गृहमन्त्रीबाटै आचारसंहिता उलंघन,सिमरा : निर्वाचन आयोगले जारी गरेको आचारसंहिता उलंघन गर्दै गृहमन्त्री जनार्दन शर्मा आइतबार बिहानदेखि नेकपा माओवादी केन्द्रले बाराको विभिन्न स्थानमा आयोजना गरेको चुनावी सभामा सहभागी भएका छन् । हवाई मार्ग हुदँ सिमरा विमानस्थल आइपुगेका शर्माले जीतपुरसिमरा उपमहानगरपालिका २३ भलुहीमा आयोजित माओवादी केन्द्रको चुनावी सभामा सम्बोधन गर्दै आफ्नो पार्टीका उम्मेदवारलाई भोट मागेका छन् । भुलुहीमा आयोजना गरेको चुनावी सभा सम्बोधन गरेका गृहमन्त्री अहिले जीतपुरसिमरा उपमहानगरपालिका १५ सुक्लैयाको कार्यक्रममा सहभागी हुन जादँैछन् । सरकारका गृहमन्त्रीनै चुनावी सभामा सहभागी भएर माओवादी उम्मेदवार भोट माग्दै हिँडेको देखेपछि अन्य राजनितिक दलका कार्यकर्ता र स्थानीयले असन्तुष्ट जनाएका छन् । सरकारी पक्षबाट बारामा आचासंहिता उलंघन भएको यो दोस्रो घटना हो । यसअघि जीतपुरसिमरा उपमहानगरपालिका ११ फत्तेपुरमा नेपाली कांग्रेसका उम्मेदवारलाई भोट माग्दै हिँडेको अवस्थामा शुक्रबार जलस्रोत राज्यमन्त्री अमरसिंह पुनलाई स्थानीयले नियन्त्रणमा लिएर प्रहरीलाई बुझाएका थिए । कडा सुरक्षाकाबीच कार्यक्रममा सहभागी भएका गृहमन्त्रीले मन्तव्यका क्रममा आफ्ना उम्मेदवारलाई भोट दिएर विजयी गराउन अपिहल गरिरहेका छन् । गृहमन्त्रीले बारामा विभिन्न कार्यक्रमलाई सम्बोधन गर्ने कार्यक्रम रहेको छ ।
मुलुक निर्वाचनमय बनेको छ : सञ्चारमन्त्री,नवलपरासी : सूचना तथा सञ्चारमन्त्री मोहनबहादुर बस्नेतले मुलुक यतिबेला निर्वाचनमय भएको बताएका छन् । नवलपरासीको बर्दघाटमा शनिबार साँझ पत्रकारसँग कुराकानी गर्दै मन्त्री बस्नेतले प्रदेश नं २ को निर्वाचनलगत्तै प्रदेशसभा र प्रतिनिधिसभाका लागि कार्यतालिका अनुसार निर्वाचन हुने बताए । सरकारका प्रवक्तासमेत रहेका मन्त्री बस्नेतले स्थानीय तहको निर्वाचनपछि देश संघीयतामा गइसकेको बताए । तराईका जिल्लामा आएको बाढी पहिरोको विषयमा मन्त्री बस्नेतले प्राकृतिक प्रकोपलाई व्यवस्थापन गर्ने विपत् व्यवस्थापन ऐन छिट्टै व्यवस्थापिकासंसदमा प्रवेश गराउने बताए । रासस
चुनावी प्रचारका लागि मधेश झर्दै प्रधानमन्त्री,"ललितपुरः असोज २ गते हुने प्रदेश नं २ को स्थानीय तहको निर्वाचनको प्रचारप्रसारमा सहभागि हुन नेपाली कांग्रेसका सभापति एवम् प्रधानमन्त्री शेरबहादुर देउवा भदौ २७ गते त्यहाँ जाने भएका छन्। प्रधानमन्त्री देउवा भदौ २७ गते प्रदेश नं २ मा गएपछि ३० गतेमात्र काठमाडौं फर्किने कार्यक्रम रहेको कांग्रेसले जनाएको छ। देउवाले प्रदेश नं २ का आठ वटै जिल्लामा हुने चुनावी सभालाई सम्बोधन गर्ने छन्। भदौ २७ गते सप्तरीको राजविराजमा हुने आमसभालाई सम्बोधन गरेपछि प्रधानमन्त्री देउवाको चुनावी कार्यक्रम सुरु हुने कांग्रेसद्वारा जारी विज्ञप्तिमा जनाइएको छ। सोही दिन साँझ उनले सिरहामा आयोजना हुने अर्को चुनावी सभालाई सम्बोधन गर्नेछन् भने भदौ २८ गते दिउँसो १ बजे जनकपुरधाममा आयोजना हुने चुनावी सभालाई सम्बोधन गर्नेछन्। महोत्तरी, सर्लाही, रौतहट, पर्सा र बाराको चुनावी कार्यक्रमलाई सम्बोधन गरेपछि प्रधानमन्त्री देउवा राजधानी फर्किने बताइएको छ।"
२ नम्बर मान्छेलाई नागरिकता दिने कुरा उठाइयो,"बर्दिबास : पूर्व प्रधानमन्त्री तथा नेकपा एमालेका वरिष्ठ नेता माधव कुमार नेपालल संविधान संसोधन र सीमांकन हेरफेर मधेसी जनताको माग नभएको बताएका छन् । महोत्तरीको बर्दिबासमा आफ्ना उम्मेदवारलाई हौसल्ला दिन आइपुगका नेता नेपालले यस्तो धारणा व्यक्त गरेका हुन् । बर्दिबास स्थित गौतम होटलमा पत्रकारहरुसँग कुराकानी गर्दै नेता नेपालले मधेसी जनताले संविधान संशोधनका लागि नभइ विकासका लागि ज्यानको आहूती दिएको दाबी गरे । नेपालले भने सीमांकन हेरफेर केही नेताहरुको माग हो, यो कुनै मधेसी जनता माग होइन् । संविधान संशोधनका लागि मधेसी जनताले आन्दोलनमा ज्यान गुमाएका होइनन्, नेपालले कांग्रेस र माओवादी मधेसको हितैसी नभएको समेत बताए । उनीहरुले मधेसमा जनतालाई संविधान संशोधनको कुरो उठाएर भ्रमको खेती गरिरहेका आरोप उनले लगाए । दुई नम्बर मान्छेलाई नागरिकता दिन नेताहरुले मधेसमा नागरिकता सवाल उठाएका छन्, राजपालाई कटाक्ष गर्दै नेपालले भने, यहाँ मुसहर, बातर, ढागंरलाई नागरिकता दिने कुरा किन उठ्दैंनन् ?, प्रचण्डले विदेशीसामु संविधान संशोधन गर्छु भनेर लम्पसार परेकोले संविधान संशोधनको कुरा गर्दै छन् । एमालेका ध्वजाबाहक उम्मेदवार मधेसका मान र सान भएको भन्दै प्रदेश २ को स्थानीय तहको चुनावमा पनि एमाललाई पहिलो पार्टी बनाउन जनता आतुर रहेको दावी नेता नेपालले गरे ।"
राप्रपा (प्रजातान्त्रिक) संसदीय दलको नेतामा बोहरा,"काठमाडौँ: राष्ट्रिय प्रजातन्त्र पार्टी (प्रजातान्त्रिक) को संसदीय दलको नेतामा दीपक बोहरा निर्वाचित भएका छन्। आइतबार बसेको संसदीय दलको बैठकले उपनेतामा विक्रम पाण्डेलाई चयन गरेको छ। व्यवस्थापिकासंसदमा यस पार्टीका १८ सांसद छन्। मुलुकमा राजनीतिक स्थायित्व कायम गर्न सहयोग गर्ने र आसन्न तेस्रो चरणको स्थानीय तह, प्रादेशिक र केन्द्रीय निर्वाचनको कार्यक्रमलाई पूरा गर्ने उद्देश्यले पार्टी सरकारमा छिट्टै सहभागी हुन लागेको अध्यक्ष पशुपति शम्शेर जबराले जानकारी दिए। राप्रपाबाट वैचारिक असहमति राख्दै गत साउन २२ गते निर्वाचन आयोगमा दल दर्ता गरेको सो पार्टीले करिब दुई साता अगाडि दल मान्यता प्राप्त गरेको हो। रासस"
महिनपिच्छे सचिवस्तरीय बैठक गर्न भारतीय प्रस्ताव,"काठमाडौं : भारतले सचिवस्तरीय द्विपक्षीय संयन्त्रका बैठक हरेक महिना आयोजना गर्न नेपालसामु प्रस्ताव राखेको छ । नेपालमा आफ्ना लगानीमा सञ्चालित परियोजना कार्यान्वयनमा देखिएका समस्या समाधानका लागि नियमित छलफल गर्न तथा आवश्यक नयाँ परियोजना पहिचान गर्नसमेत सहयोगी हुने गरी अन्तर्देशीय सचिवस्तरीय संयन्त्रका बैठक हरेक महिना आयोजना गर्न प्रस्ताव गरेको हो । नेपालभारतबीच परराष्ट्र, वाणिज्य, ऊर्जा, गृहसचिव, सहसचिव तथा प्राविधिक तहका ३० भन्दा बढी द्विपक्षीय संयन्त्र छन् । तर, ती सबै संयन्त्र क्रियाशील छैनन् । भारतले नियमित बैठक बसेर परियोजना कार्यान्वयनमा देखिएका समस्या निराकरण गर्न आवश्यक कदम तत्कालै चाल्ने धारणा नेपालसामु राखेको छ। प्रधानमन्त्री, परराष्ट्रमन्त्री, सचिव तथा सहसचिव तहमा हालै भएका उच्चस्तरीय भेटवार्ता तथा छलफलमा भारतले यससम्बन्धी मौखिक प्रस्ताव राखेको परराष्ट्र मन्त्रालय स्रोतले बतायो । प्रधानमन्त्री शेरबहादुर देउवाको भारत भ्रमणमा समेत भारतले यो विषय उठाएको थियो । देउवाको भ्रमणमा जारी संयुक्त वक्तव्यमा दुई देशबीच विद्यमान संयन्त्र क्रियाशील गराउने उल्लेख छ । भारतीय विदेश मन्त्रालयमा नेपाल मामिला हेर्ने सहसचिव सुधाकर दलेलाले परराष्ट्र मन्त्रालयमा भारत महाशाखा हेर्ने सहसचिव भृगु ढुंगानासँग यसबारे छलफल गरेका छन् । दलेलाले सचिवस्तरीय सबै संयन्त्र क्रियाशील गराउन र देखिएका समस्या हल गरी अघि बढ्न भारतले चाहेको बताएका थिए । भारतले हरेक महिनाजस्तो बैठक बस्न प्रस्ताव गरे पनि नेपाली पक्षले त्यसप्रति उत्साहजनक प्रतिक्रिया दिएको छैन । भारतीय पक्ष परियोजना कार्यान्वयनमा जान नसकेकोमा निकै चिन्तित देखिएको छ । हामी पनि परियोजना टुंग्याउन राजनीतिक तथा प्रशासनिक दुवै तहमा संवाद गरिरहेका छौं । तर भारतसँग हरेक महिना सचिवस्तरीय संयन्त्रका बैठक बस्नु व्यावहारिक रूपमा सम्भव हुँदैन' एक वरिष्ठ अधिकारीले भने। नेपालभारत परराष्ट्रमन्त्रीस्तरीय संयुक्त आयोगले दुवै देशको सम्बन्धको बृहत्तर छलफल गर्ने म्यान्डेट पाएको छ । यो संयन्त्रको बैठक सन् २०१४ यता दुईपटक बसेको छ । संयन्त्रको बैठकले लिएका अधिकांश निर्णय व्यावहारिक रूपमा कार्यान्वयन हुन सकिरहेका छैनन् । संयन्त्रले वाणिज्य, व्यापार, सुरक्षा, कनेक्टिभिटी, सीमा व्यवस्थापनलगायत दर्जनभन्दा बढी मामिलामा निर्णय लिन सक्छ । पूर्वप्रधानमन्त्री पुष्पकमल दाहालको अघिल्लो वर्ष असोजमा सम्पन्न भारत भ्रमणमा परियोजना अनुगमन गर्न संयुक्त संयन्त्र (ज्वाइन्ट ओभरसाइट मेकानिजम) गठन भएको थियो । संयन्त्रको बैठकमा परराष्ट्रसचिवले नेपालका तर्फबाट नेतृत्व गर्छन् । काठमाडौंस्थित भारतीय राजदूतले बैठकमा भारतीय पक्षको नेतृत्व गर्छन् । गठन भएयता संयन्त्रको बैठक चार पटक बसेको छ । संयन्त्रको बैठकले द्विपक्षीय विकास परियोजना निर्माण सक्न समयावधि तोक्ने कार्यादेश पाएको छ । तर, पञ्चेश्वरजस्ता ठूला परियोजनाबारे संयन्त्रको बैठकमा साधारण छलफलबाहेक केही हुन सकेको छैन । यस्तो संयन्त्रमा परियोजना कार्यान्वयनबारे साधारण छलफल हुन सक्छ तर पञ्चेश्वरजस्ता ठूला परियोजनाका लागि उच्च तहको राजनीतिक निर्णय र प्राविधिक विषय महत्वपूर्ण हुन्छन्', अर्का एक अधिकारीले भने। भारतीय प्रधानमन्त्री नरेन्द्र मोदीले नेपालसँगका परियोजना कार्यान्वयनमा भएका ढिलासुस्तीबारे व्यक्तिगत चासो दिइरहेको भारतस्थित नेपाली दूतावासका अधिकारीले बताए । सीमा विवादलगायत द्विपक्षीय मामिला हेर्न परराष्ट्रसचिव स्तरमा मुख्य संयन्त्र स्थापित छ । भारतद्वारा अतिक्रमित नेपाली भूमि कालापानी र सुस्ताबारे छलफल गर्ने र सरकारलाई ठोस सुझाव दिने म्यान्डेट पाएको यो उच्चस्तरीय संयन्त्रको बैठक एकपल्ट पनि बसेको छैन । त्यस्तै सीमा विवाद हेर्न दुवै देशका नापी विभागका महानिर्देशक र उपमहानिर्देशक तहका संयन्त्र पनि छन् । ती संयन्त्रका बैठक नियमित रूपमा दुवै देशमा भइरहेका छन् ।"
भुजा पसल छोडेर श्रीमानश्रीमती बने मेयर र उपमेयर उम्मेदवार,"वीरगन्ज : वीरगन्ज महानगरपालिकाको नेतृत्व लिन धनाढ्य' उम्मेवारहरूसँगको होडबाजीमा भुजापकौडी बेचेर गुजारा गर्दै आएका मुन्नाकुमार साह कानु सामेल भएका छन् । मेयर पदमा उम्मेदवार बनेका मुन्नालाई साथ दिँदै उनकी श्रीमती बबितादेवी साह कानुले पनि उपमेयरमा उम्मेदवारी दिएकी छन् । उनीहरूलाई नेकपा संयुक्तले उम्मेदवार बनाएको हो । रानीघाटस्थित सिर्सिया पुलनजिकै भुजापकौडी पसल चलाउँदै आएका ३२ वर्षीय मुन्ना र २७ वर्षीया बबिता दम्पती मेयर र उपमेयरको उम्मेदवार बनेपछि छिमेकी आश्चर्यमा छन् । देशविदेशमा चर्चित वीरगन्ज सहरको कन्तबिजोग देखेर दुई दशकपछि हुन लागेको स्थानीय निर्वाचनमा उम्मेदवारी दिएको मुन्ना बताउँछन् । आफूले उम्मेदवारी दिने सोच बनाएपछि बबिता पनि उपमेयर उम्मेदवार बन्न तयार भएको उनको भनाइ छ । हुन त मेयर पदमा सबै ठूला दलका उम्मेदवार पैसावाला छन्, दुईचार करोड खर्च पनि गरिरहेका छन्', उनी भन्छन्, तर, धनीले मात्र निर्वाचन लड्न पाउनुपर्छ भन्ने कानुनमा कहीं पनि लेखेको छैन, हामी गरिबले पनि निर्वाचन लड्न पाउने अधिकार कानुनले दिएको छ ।' त्यसैले गरिब भए पनि पतिपत्नी नै उम्मेदवार बनेको उनको भनाइ छ । भन्छन्, जितहार आफ्नो ठाउँमा छ ।' अरू दलका उम्मेदवारले दिनहुँ लाखौं रुपैयाँ बाँडिरहेको उनको दाबी छ । उनका अनुसार ती उम्मेदवारले भोजभतेर गरिरहेका छन् । तर, जनताले पैसावालाको पैसा त खान्छन् तर भोट हामी गरिब उम्मेदवारलाई नै दिन्छन्', उनी विश्वासका साथ भन्छन्, यसपालि वीरगन्जमा नयाँ इतिहास बन्छ, जो इमानदार छ त्यही नै जित्छ ।' भुजापकौडी व्यवसायी दम्पती नै उम्मेदवार महानगर हाँक्न तम्सिएपछि छिमेकी आश्चर्यमा सहरको कन्तबिजोग देखेर उम्मेदवार बनेको भनाइ स्वच्छ, सफा र सुन्दर सहर बनाउने प्रतिबद्धता वीरगन्जलाई स्वच्छ, सफा र सुन्दर सहर बनाउने चाहना छ, उनको । सहरको सरसफाइ पहिलो प्राथमिकता रहने उनी सुनाउँछन् । अव्यवस्थित ढल र नालालाई व्यवस्थित बनाउँछु, वीरगन्जलाई लोडसेडिङमुक्त पार्छु', उनी भन्छन्, गरिब असहायका लागि जे जस्तो हुन्छ घर बनाउने र मधेस आन्दोलनका सहिद परिवारका लागि भरपोषणको व्यवस्था गर्छु ।' उपमेयर उम्मेदवार बबिता आफू जित्नेमा विश्वस्त देखिएकी छन् । आज निर्वाचनमा लाखौंकरोडौं रुपैयाँको खोला बगाइरहेका ठूला दलका उम्मेदवार हिजो बाढीले गरिबदुःखी घरबारविहीन हुँदा हेर्न नै आएनन्', उनी भन्छिन्, हामी गरिब भए पनि आफूसँग भएको पैसाले चिउरा, मिठाई किनेर ती गरिबदुःखीलाइ बाँड्यौं ।' पैसा सकिएपछि चन्दा उठाएर बाढीपीडितलाई एक रात पनि भोकै नराखेको उनी सुनाउँछिन् । यो सब कुरा वीरगन्जका गरिब जनताले देखेका छन्', उनी भन्छिन् । आफूहरू धनीभन्दा पनि गरिबका लागि उम्मेदवार बनेको उनको भनाइ छ । गरिबदिनदुःखीले भोट दिएर जिताउने उनी बताउँछिन् । उनीहरूलाई घरपरिवारका सदस्यले भरपूर साथ दिएका छन् । उनीहरू मनोनयन दर्तापछि निर्वाचन प्रचारमा हिँडेपछि पसल मुन्नाका बुवा लक्ष्मण र आमा सुशीलाले सम्हालेका छन् । जन्मस्थलका लागि केही गर्छु भनेर छोराबुहारी दुवैजना उम्मेदवार बनेका छन्, परिवारका हामी सबै खुसी छौं', शनिबार पसलमा भेटिएका लक्ष्मणले भने, जितहार आफ्नो ठाउँमा छ तर दुईतीन लाख लाग्छ भने पनि घडेरी बेचेर लगाउँछु तर छोराबुहारीको मनोबल गिर्न दिन्नँ । छोराबुहारीले जिते ठिकै छ नभए निर्वाचनपछि फेरि पसल सम्हालिहाल्छन् ।' पसलमा खाजानास्ता खान आउने हरेक ग्राहकसँग छोराबुहारीका लागि भोट माग्ने गरेको उनले सुनाए । भने, सबैले हुन्छ भनिरहेका छन्, यसले हामी झन् उत्साहित बनेका छौं ।'"
चन्द्रपुरमा त्रिपक्षीय प्रतिस्पर्धा,"चन्द्रपुर : तेस्रो चरणको स्थानीय तह निर्वाचनमा चन्द्रपुर नगरपालिकामा ठूला तीन दलबीच प्रतिस्पर्धा हुने देखिएको छ ।पूर्वपश्चिम राजमार्गसँग जोडिएको चन्द्रपुरमा कांग्रेस, एमाले र माओवादी केन्द्रबीच कडा प्रतिस्पर्धा हुने भएको हो । चन्द्रनिगाहपुर, सन्तपुर, डुमरिया, पौराई र जुडिबेला गाविसलाई समेटेर बनेको नगरपालिकामा ३७ हजार ८ सय ४३ मतदाता छन् । कांग्रेसबाट रामचन्द्र चौधरी मेयर उम्मेदवार छन् । मनोनयन दर्ताको एक दिनअघि नगर सभापति धनलाल ठोकरको नाम चर्चामा रहे पनि चौधरी उम्मेदवार बन्न सफल भएका हुन् । चौधरी सभापति शेरबहादुर देउवा पक्ष र ठोकर वरिष्ठ नेता रामचन्द्र पौडेल पक्षका मानिन्छन् । माओवादी केन्द्र कांग्रेसभित्रको विवादमा टेकेर अघि बढ्ने रणनीतिमा देखिएको छ । नगरस्तरीय एक नेताले भने, कांग्रेससँग तालमेलको कुरा थियो भएन, अब असन्तुष्टिमै खेलेर अगाडि बढ्नुपर्छ ।एमालेभित्र पनि उम्मेदवारीकै कारण चरम विवाद छ । मेयर पदका लागि विवाद हुँदै आएको हो । चन्द्रपुरको मेयरका लागि एमालेले मनोनयन दर्ताको दिन उद्धव रेग्मीलाई आधिकारिक उम्मेदवार भएको पत्र दिएपछि टिकट पाएका अर्का नेता बाबुराम दाहाल असन्तुष्ट बनेका थिए । मेयर पदका उम्मेदवार रेग्मीले चोरबाटोबाट मनोनयन दर्ता गरेकाले आधिकारिक उम्मेदवार नभएको जिल्ला नेताले बताउन थालेका छन् । माओवादी कमजोर रहे पनि कांग्रेस र एमालेभित्रकोे विवादले उसलाई फाइदा पुग्ने नेताहरूको बुझाइ छ । धेरै मतान्तरले हारजित नहुने अनुमान छ । दिउँसो ४ बजेको समय निर्वाचन कार्यालयले उपलब्ध गराए पनि रेग्मीले बिहान ११ बजे नै उम्मेदवारी दर्ता गरेको भन्दै असन्तुष्टि बढेको छ । मेयरबाहेक ५१ जना उम्मेदवारले भने निर्वाचन कार्यालयले उपलब्ध गराएको समयमा उम्मेदवारी दर्ता गरेको एमाले रौतहटका प्रचार विभाग प्रमुख विपिन गौतमले बताए ।मनोनयसम्म असन्तुष्टि देखिए पनि प्रचारमा भने कांग्रेस र एमाले दुवै दलका उम्मेदवार आकांक्षी सँगै देखिएका छन् । एमालेका दाहालले कसको कमजोरी कहाँ भयो भन्ने निर्वाचनपछि खोज्ने तर अहिले एकजुट भएर पार्टीलाई जिताउने बताए ।कांग्रेसका ठोकर पनि निर्वाचन अभियानमा होमिएका छन् । उनले भने, पार्टीलाई जिताउने हो, टिकट विवाद मनोनयनपछि सकियो । दुई ठूला पार्टीको अन्तरकलहको फाइदा माआवादी केन्द्रका उम्मेदवार युवराज भट्टराईलाई पुग्ने चर्चा चल्न थालेको छ । माओवादी पोलिटब्युरो सदस्यसमेत रहेका भट्टराई मतदाता रिझाउन सक्रिय छन् । चन्द्रपुरमा माओवादीको अवस्था कमजोर रहे पनि कांग्रेस र एमालेभित्रकोे विवादले फाइदा पुग्ने नेताहरूको बुझाइ छ । धेरै मतान्तरले हारजित नहुने चन्द्रपुरवासीको अनुमान छ । १० वडा रहेको चन्द्रपुरमा एमाले र कांग्रेस विवाद मिलाउन केन्द्रित छन् भने माओवादी केन्द्र त्यही विवादमा खेलेर मतदाता रिझाउने प्रयासमा देखिएको छ ।"
कांग्रेसद्वारा नेता लोहारको निधनमा शोक,काठमाडौँ: नेपाली कांग्रेस केन्द्रीय समितिले पूर्व केन्द्रीय सदस्य एवं पूर्व सहायकमन्त्री प्रतापराम लोहारको निधनमा शोक प्रस्ताव पारित गर्दै कार्यालय आइतबार एक दिन बन्द गर्ने निर्णय गरेको छ। प्रधानमन्त्री एवं कांग्रेस सभापति शेरबहादुर देउवाको सभापतित्वमा आइतबार बिहान केन्द्रीय कार्यालय सानेपामा बसेको केन्द्रीय कार्यसमितिको आकस्मिक बैठकले नेता लोहारको निधनप्रतिे दुःख व्यक्त गर्दै शोक प्रस्ताव पारित गरेको केन्द्रीय कार्यालयका मुख्य सचिव कृष्णप्रसाद पौडेलले जानकारी दिए। लोहारले नेपालको दलित आन्दोलनमा समेत योगदान गर्नुभएको छ। समाजसेवी लोहारको निधनले पार्र्टी स्तब्ध र मर्माहत भएको मुख्य सचिव पौडेलले बैठकपछि जारी गरेको विज्ञप्तिमा उल्लेख छ। नेता लोहारले कांग्रेसको संगठन तथा दलित उत्थानमा पुर्याउनुभएको योगदान पार्र्टीको इतिहासमा सदा स्मरणीय रहने कांग्रेसले जनाएको छ। उनको निधनबाट पार्र्टी र समग्र दलित आन्दोलनमा अपूरणीय क्षति पुगेको बैठकको निष्कर्ष छ। बैठकले स्व लोहारप्रति श्रद्धाञ्जलि अर्पण गर्दै उनको आत्माको चीरशान्तिको कामनाका साथ शोकसन्तप्त परिवारप्रति समवेदना प्रकट गरेको छ। पूर्व केन्द्रीय सदस्य स्व लोहारप्रति सम्मान प्रकट गर्दै आज देशभरका काँग्रेस कार्यालय बन्द गरिनुका साथै मंगलबारसम्म पार्र्टीको केन्द्रीय कार्यालय र सबै जिल्ला कार्यालयमा पार्र्टीको झण्डा आधा झुकाउने निर्णय पनि भएको छ। रासस

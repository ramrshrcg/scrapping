शीर्षक,विवरण
समन्वय नहुँदा अव्यवस्थापन,"सरकारका निकायहरूबीच उचित र आसपी समन्वय हुन नसक्दा त्यसबाट अनेक जोखिम र अव्यवस्थापन सिर्जना हुनु हाम्रो सन्दर्भमा नियति झैं बनेको छ। समन्वय नहुँदा र अव्यवस्थापनका अनेक तस्बिर हामी दिनहुँ सडकमै देख्न सक्छौं। सडक निर्माण गर्ने निकायले पिच गरेको केही दिनमै अर्को निकाय ढल खन्न तम्सिन्छ। खाल्डाखुल्डी र भत्काएको पिच पुर्न नपाउँदै विद्युत् पोल सार्ने, गाड्ने काम सुरु हुन्छ। यी र यस्ता अनेक दृश्य राजधानीलगायत मुलुकका ठूला सहर यत्रतत्र देखिन्छ। एकातिर यसले सर्वसाधारण नागरिकको दैनिकी प्रभावित हुने गरेको छ भने अर्कोतर्फ राज्यको व्ययभार पनि बढाउँछ। सरकारी निकायबीच समन्वय नहुँदाको पछिल्लो नजिर भएको छ, बन्द ट्रलीबस सेवाको खम्बा र तारको अव्यवस्थापन। नौ वर्षअघि बन्द ट्रलीबस सेवाका लागि सडकमा प्रयोग भएका खम्बा र तार खिया लागेर जीर्ण हुँदै गएका छन्। कति जीर्ण छन् भने कुनै पनि बेला यी खम्बा ढलेर वा तार चुँडिएर दुर्घटना हुन सक्ने जोखिमपूर्ण अवस्थामा छन्। दैनिक लाखौं मानिस आवतजावत गर्ने सडकमा यस प्रकारको जोखिम रहँदा पनि सरकार उदासीन देखिनु चरम लापरबाही हो। तत्कालीन यातायात संस्थानले चीन सरकारको सहयोगमा २०३२ सालदेखि काठमाडौंको त्रिपुरेश्वरदेखि भक्तपुरको सूर्यविनायकसम्म ट्रलीबस सेवा सुरु गरेको थियो। १३ किमि दूरीमा सञ्चालित बिजुलीबाट चल्ने यो बस सेवा बन्द भइसकेको छ। वातावरण मैत्री भनेर चलाइएको ट्रली अव्यवस्थापनका कारण २०६६ मा बन्द भएको थियो। बन्द भएको यतिका वर्ष वित्दा पनि त्रिपुरेश्वर थापाथली माइतीघर क्षेत्रमा अझै पनि यसका तार र खम्बा बेवारिसे छन्। सडक विभागले यातायात व्यवस्था विभाग र विद्युत् प्राधिकरणको मुख ताक्ने अनि यी निकायले सडकतिर औंला तेस्र्याउने प्रवृत्तिका कारण यी तारखम्बा बेवारिसे बनेका हुन्। यातायाता व्यवस्था विभाग भन्छ,सडक विस्तारसँगै यी तार र खम्बा हटाउने काम सडक विभागले गर्नुपर्छ। सडक विभाग भन्छ ट्रली विद्युत् र यायायातसँग जोडिएकाले त्यो दायित्व ती कार्यालयको हो। सरकार सडक विभाग, यातायात व्यवस्था विभाग र विद्युत् प्राधिकरणबीच कसले यी जीर्ण खम्बा र तार हटाउने भन्ने प्रस्ट पार्दैन। सरकारले यो कसको दायित्वमा पर्छ, प्रस्ट पार्दै तत्काल यसको उचित व्यवस्थापन गर्न ढिलाइ गर्नु हुँदैन। जनताको जीउज्यानकै सुरक्षासँग जोडिएको विषयमा सम्बद्ध निकायहरू उदासीन हुनु गम्भीर चिन्ताको विषय हो। खोज्दै जाने हो भने यस्ता अव्यवस्थापन र लापरबाहीका थुप्रै नजिर भेटिन्छन्। जस्तो अर्को एउटा उदाहरण रोपवे हुन सक्छ। ढुवानी सहज बनाउन राणाकालदेखि सञ्चालनमा रहेको रोपवे ०५९ सालमा सरकारले बन्द गयो। तर रोपवेका तार र पोल अझै पनि टेकु भन्सारपरिसरमा अलपत्र छन्। सरकारले ती सामग्रीको लिलाम प्रक्रिया अघि नबढाउँदा लाखौं मूल्यका सामान त्यत्तिकै खेर गएको छ। मुलुकमा समृद्धि र विकासको नारा घन्किरहेको छ। काठमाडौं सहरलाई स्मार्ट सिटी को अवधारणाअनुसार विकास गर्ने भनिएको छ। तर सहरलाई अव्यवस्थित र कुरूप बनाइराखेका जीर्ण तार, खम्बाहरू हटाउने सामान्य काममा समेत सरकारकै निकायहरूबीच द्वन्द्व छ। यो प्रवृत्ति नयाँ होइन। तर जनतालाई धेरै आशा बाँडेको र अपेक्षा गरिएको यो सरकारसामु यसखाले प्रवृत्ति दोहोयाउने छुट छैन। स्थायित्व, विकास र समृद्धिको सपना पूरा गर्ने हो भने यी देखिँदा साना तर गम्भीर खालका समस्याको व्यवस्थापन गर्नेतर्फ सरकार गम्भीर हुनुपर्छ। आपसी समन्वयमा मातहतका निकायलाई सक्रियतापूर्वक काम गर्नगराउन सके मात्रै यसखाले अव्यवस्थापन हटाउन सकिन्छ।"
विमानस्थलमा ओलीले भने: नेपाल भारत सम्बन्ध कस्तो छ ? तस्बिर आफैं बोल्छ,"काठमाडौं : भारतको तीन दिने राजकीय भ्रमण पूरा गरी प्रधानमन्त्री केपी शर्मा ओली स्वदेश फर्किएका छन्। आइतबार साँझ स्वदेश फर्किएपछि त्रिभुवन अन्तराष्ट्रिय विमानस्थलको अति विशिष्ट कक्षमा आयोजित पत्रकार सम्मेलनमा बोल्दै प्रधानमन्त्री ओलीले भ्रमण सफल भएको दाबी गरे। निक्कै उत्साहित देखिएका ओलीले पत्रकारले सोधेका प्रश्नको जवाफ प्रष्टसँग दिए। जवाफ दिँदै गर्दा ओली भन्दै थिए, तपाईंहरुले खोजेभन्दा बढी भने अब त पुगेन ! ओलीले दिल्लीमा दुई देशका सम्बन्धमा विभिन्न पक्षमा कुराकानी भएको प्रष्ट पारे। दुई देशको सम्बन्धमा आवश्यक पर्ने सबै विषयमा छलफल भएको उनको दाबी छ। जहा छलफल र निष्कर्ष आवश्यक छ त्यहाँ हामीले कुरा गरेका छौँ। क्रस बोर्डर र महिला बेचबिखनका कुरा गरेका छौँ। तमाम कुरा उठेका छन्। सकारात्मक प्रगति भएको छ, प्रधानमन्त्री ओलीले भने, जुन कुरा लिखत रुपमा आउँन बाँकी छन् ति विषयको समस्या समाधान गर्ने दिशामा गम्भीर वार्ता भएका छन्। ठट्यौलीलाई आफ्नो अभिव्यक्तिको हतियार बनाउने ओलीले नेपाल भारत सम्बन्ध अब कसरी अघि बढ्छ भन्ने पत्रकारको प्रश्नको जवाफ ठट्यौलीमै दिए। जनता जान्न चाहन्छन् ऋषि धमलाको प्रश्न, अब नेपाल भारत सम्बन्ध कस्तो छ ? एउटा भन्ने चलन छ, तस्बिर आफैँ बोलेको छ, प्रधानमन्त्री ओलीले भने, कसैले सम्बन्ध बिगारेन भने सधैका लागि सम्बन्ध राम्रो बन्दै जान्छ। हामी सम्बन्ध बिगार्दैनौँ, सकारात्मक ढंगले पारस्परिक लाभका आधारमा सम्बन्ध अघि बढ्छ। भारतमा नेपालले २१ औं शताब्दीमा दुनियाँसँग कसरी सम्बन्ध राख्छ भन्नेकुरा बताएको प्रधानमन्त्री ओलीको भनाइ छ। भ्रमणका क्रममा राष्ट्रपति, प्रधानमन्त्री, त्यहाँका अरु नेता, सञ्चारकर्मी, निजी क्षेत्र, कूटनीतिक नियोगका उच्च अधिकारीसँग हाम्रो भेट भयो, प्रधानमन्त्री ओलीले भने, हामीले जुन ढंगले २१ औँं शताब्दीमा भारत र बाँकी दुनियाँसँग कसरी सम्बन्ध राख्न चाहन्छौँ भन्नेकुरा बतायौँ। उहाँहरुले नेतृत्वतहबाटै सकारात्मक रुपमा लिनुभयो। प्रधानमन्त्री ओलीले भ्रमण वनावटी र देखावटी नभएर यथार्थमै अघि बढ्को बताए। उनले भ्रमण उपलब्धिपूर्ण भएको कुरा सबैले अनुभव गरेको विश्वास समेत व्यक्त गरेका छन्। हाम्रो भ्रमण कुनै बनावटी र देखावटी कुरामा होइन, यथार्थमै अघि बढ्यो। भ्रमण उपलब्धिपूर्ण रहयो भन्नेकुरा तपाईंहरुले पनि अनुभव गर्नु भएको हुनुपर्छ भन्ने ठान्छु, ओलीले भने, यस पटक यहाँको लोकतान्त्रिक प्रक्रिया अनुसार जनताको अभिमतलाई बोकेर म भारत गएँ, त्यसलाई भारतले स्वागत गर्यो। भ्रमणबाट केही नयाँ कुरा आएको दाबी ओलीको छ। यो भ्रमणबाट केही नयाँ कुरा आएका छन्। काठमाडौंरक्सौल रेल, नदीबाट यातायातको प्रबन्ध मिलाउने विषय आएका छन्, कृषिका सम्बन्धमा महत्वपूर्ण समझदारी भएका छन्। पुराना इस्यू सीमा विवाद, डुबानललगायत विषयमा गम्भीरताका साथ हामीले कुरा राखेका छौँ। डुबानका कुरा वक्तव्यमा पनि आएका छन्।"
प्रधानमन्त्री ओलीलाई भारतमा मानार्थ विद्यावारिधि,नयाँदिल्ली : प्रधानमन्त्री केपी शर्मा ओलीलाई भारतमा मानार्थ विद्यावारिधि प्रदान गर्दै सम्मान गरिएको छ। भारतको तीन दिने राजकीय भ्रमणमा रहेको प्रधानमन्त्री ओलीलाई उत्तराखण्डको डा गोविन्द बल्लभ कृषि तथा प्रविधि विश्व विद्यालयले मानार्थ विद्यावारिधिको उपाधि प्रदान गरेको हो। आइतबार बिहान उत्तराखण्डको पन्तनगर पुगेका ओलीले विश्वविद्यालय र त्यहाँको ब्रिडर सिड प्रोडक्सन सेन्टरको अवलोकन गरेपछि सो सम्मान प्रदान गरिएको हो। भारतको पहिलो प्रधानमन्त्री जवाहरलाल नेहरुको विशेष पहलमा स्थापना भएको विश्व विद्यालयमा कृषि प्रविधिमा अध्यान र अनुसन्धान हुँदै आएको छ। भ्रमकको अन्तिम दिन उत्तराखण्ड पुगेका ओली उत्तराखण्डबाट दिल्ली हुँदै साँझ स्वदेश फर्किने कार्यक्रम छ।
प्रधानमन्त्री ओली स्वदेश फिर्ता,"काठमाडौं : भारतको तीन दिने राजकीय भ्रमण पूरा गरी प्रधानमन्त्री केपी शर्मा ओली स्वदेश फर्किएका छन् । आइतबार साँझ स्वदेश फर्किएपछि त्रिभुवन अन्तराष्ट्रिय विमानस्थलको अति विशिष्ट कक्षमा आयोजित पत्रकार सम्मेलनमा बोल्दै प्रधानमन्त्री ओलीले भ्रमण सफल भएको बताएका छन् । प्रधानमन्त्री ओलीले विमानस्थलमा नेपालको समसामयिक आवश्यकताका आधारमा कृषि, जलमार्ग एवम् रेलमार्गका क्षेत्रमा सहयोग विस्तार गर्ने समझदारी भएको बताउँदै त्यसबारेमा तीनवटा अलग अलग संयुक्त घोषणा समेत गरिएको जानकारी दिए । उनले यसबाट यसले ती विषयमा भविष्यका लागि सहयोगको दिशानिर्देश गर्ने पनि उल्लेख गरे । प्रधानमन्त्री श्री केपी शर्मा ओलीको भारतको राजकीय भ्रमणबारेको प्रेस नोटको पूर्ण पाठ उपस्थित सञ्चारकर्मी साथीहरू, मित्रराष्ट्र भारतका महामहिम प्रधानमन्त्री श्री नरेन्द्र मोदीको मैत्रीपूर्ण निमन्त्रणामा यही २३ देखि २५ चैत्र २०७४ भारतको ३ दिने राजकीय भ्रमण सम्पन्न गरी स्वदेश फर्केको छु । भ्रमणदलमा संलग्न एवं अन्य सञ्चारकर्मी मित्रहरूबाट भ्रमणका सम्बन्धमा यहाँहरू निरन्तर अवगतै हुनुहुन्छ । भ्रमण सम्बन्धी संयुक्त वक्तव्य समेत जारी भैसकेको छ । तथापि म केही विषयमा थप जानकारी गराउन चाहन्छु । निकट छिमेकी एवं अन्य मित्रराष्ट्रहरुसंग पारस्परिकता, समानता, आपसी विश्वास, सम्मान एवं लाभका आधारमा मर्यादित, सन्तुलित र व्यवस्थित सम्बन्ध अघि बढाउँदै नेपालको राष्ट्रिय हित प्रबर्द्धन गर्ने बर्तमान सरकारको नीति छ । यस पृष्ठभूमिमा तथा हालको बदलिएको परिवेशमा नेपालको हितलाई केन्द्रविन्दुमा राखेर भारतीय नेताहरूसँग मेरो खुलस्त र सौहार्द्रपूर्ण रूपमा कुराकानी भयो । भारतका प्रधानमन्त्रीसँग भएको प्रतिनिधिमण्डलस्तरीय औपचारिक वार्तामा विगतमा भएका सम्झौता एवं सहमतिको प्रभावकारी कार्यान्वयन मार्फत आपसी सहयोगका क्षेत्रमा ठोस प्रगति हासिल गर्ने विषयमा हाम्रो जोड रह्यो । नेपालको समसामयिक आवश्यकताका आधारमा कृषि, जलमार्ग एवं रेलमार्गका क्षेत्रमा सहयोग विस्तार गर्ने समझदारी हुनुका साथै सो वारेमा तीनवटा अलग अलग संयुक्त घोषणा समेत गरिएको छ । यसले ती विषयमा भविष्यका लागि सहयोगको दिशानिर्देश गर्नेछ । विषयगत रुपमा उर्जाको क्षेत्रमा दुई मुलुकबीच सम्पन्न उर्जा व्यापार सम्झौताको प्रभावकारी कार्यान्वयन एवं पञ्चेश्वर बहुउद्देश्यीय परियोजनालाई अघि बढाउनका लागि आवश्यक विस्तृत परियोजना प्रतिवेदनको शीघ्र अनुमोदनका लागि प्राथमिकताका साथ कार्य अघि बढाउने वारेमा दुवै पक्षबीच सहमति भयो । महाकाली सन्धि अनुसार नेपालले तत्काल पाउनुपर्ने सिंचाइ लगायतका सुविधाका लागि पूर्वाधार निर्माण गरिदिन समेत थप पहल भएको छ । नेपाल र भारतका बीच   को अवधारणामा आधारित विद्युत व्यापारको प्रस्ताव गरेको छु । दुई मुलुकबीच कनेक्टिभिटी प्रबर्द्धन गर्नका निमित्त सीमापार रेल, एकीकृत चेकपोष्ट एवं हुलाकी मार्ग सम्बन्धी परियोजनाहरूको शीघ्र कार्यान्वयनका लागि दुवै तर्फबाट सहजीकरण गर्ने सम्बन्धमा सहमति भएको छ । भूकम्प पश्चातको पुनर्निर्माण एवं नेपालको प्राथमिकताका परियोजनाहरुमा भारतीय सहुलियतपूर्ण ऋणको उपयोगका विषयमा समेत थप पहल गरिने भएको छ । नेपालको भारतसँग विद्यमान बढ्दो व्यापार घाटा कम गर्ने विषय दुई पक्षीय छलफलका अलावा भारतीय व्यापारिक समुदाय, विद्वतवर्ग एवं सञ्चार माध्यमसँगको भेटघाट र अन्तर्क्रियामा समेत प्राथमिकताका साथ उठाएको छु । यस परिप्रेक्ष्यमा १९९६ को व्यापार सन्धिका प्रावधानको सान्दर्भिकता समेत स्पष्ट पारिएको छ । नेपालको व्यापार घाटाको दीर्घकालीन समाधानका लागि दुई पक्षका बीच निरन्तर सम्पर्क र छलफल जारी रहनेछ । साथै, पारवहनलाई थप सहज तुल्याउन, बाढी तथा डुवान समस्याको दीर्घकालीन समाधानका लागि संयुक्त नीरिक्षण टोली खटाउन एवं महाकाली पुल लगायत अन्य पूर्वाधार निर्माणलाई तीब्रता दिन दुवै पक्षबीच गम्भीर छलफल भई प्राथमिकताका साथ अगाडि बढ्ने सहमति भएको छ । साथै, भारतले नेपालका लागि थप हवाई प्रवेश विन्दुहरु उपलव्ध गराउने तथा नेपाली ग्यास बुलेटको सञ्चालनलाई सहजीकरण गर्ने वारेमा सकारात्मक छलफल भएको छ । यसबाट लामो समयदेखि विद्यमान ग्यास बुलेट सञ्चालनमा देखिएको समस्याको समाधान छिटै हुने विश्वास मैले लिएको छु । वैदेशिक लगानी एवं पर्यटन प्रबर्द्धनका निमित्त निजी क्षेत्रको सक्रिय सहभागिताका लागि समेत पहल भएको छ । भ्रमणका बखत भारतका प्रधानमन्त्री तथा मैले संयुक्त रुपमा वीरगंज एकीकृत जाँच चौकीको उदघाटन गर्यौ । यसवाट नेपाल र भारतबीच व्यापार एवं पारवहन सहजिकरणका साथै मानिसहरूको आवागमनमा सुविधा हुनेछ । यस अतिरिक्त, सार्क, विमष्टेक एवं बीबीआइएन प्रकृयालाई थप सुदृढ पार्दै क्षेत्रीय र उपक्षेत्रीय सहयोग प्रभावकारी तुल्याउने बारेमा समेत नेपालका तर्फबाट स्पष्ट धारणा राख्दै सकारात्मक पहल गरिएको छ । भारतका प्रधानमन्त्रीसँगको औपचारिक वार्ता पश्चात् हामीले संयुक्त रूपमा प्रेसलाई सम्बोधन गर्यौं । भारतीय प्रधानमन्त्रीले नेपाली जनताले लोकतन्त्र तथा संघीय व्यवस्था प्रति देखाएको विश्वास र नेपालमा हालै सफलतापूर्वक सम्पन्न तीनवटै तहको निर्वाचनको खुलेर प्रशंसा गर्दै यो सन् २००६ देखि शुरु भएको परिवर्तनको उत्कर्ष भएको बताउनुभयो । उहाँले यसका लागि नेपाली जनता र सरकारलाई बधाई ज्ञापन गर्नुभयो । भ्रमणको अवधिमा भारतका महामहिम राष्ट्रपति एवं महामहिम उपराष्ट्रपतिका साथै भारत सरकारका बरिष्ठ मन्त्री एवं उच्च अधिकारीहरुसँग समेत मेरो भेटघाट भई आपसी हितका विषयमा छलफल भयो । यसका अतिरिक्त भारतीय राष्ट्रिय काँग्रेस एवं विभिन्न राजनीतिक दलका शीर्ष नेता लगायत नेपालका मित्रहरूसँग मेरो भेट भयो । नेपाली राजदूतावासद्वारा आयोजित स्वागत समारोहमा म सहभागी भएँ । साथै, भारतका व्यापारिक समुदाय तथा बुद्धिजीवी समूहसँगको अलग अलग अन्तरक्रिया एवं नेपाली समुदाय र दुवै मुलुकका चलचित्र कलाकारहरूसँगको मेरो भेटघाट फलदायी रह्यो ।   ले मेरो सम्मानमा आयोजना गरेको नागरिक अभिनन्दन समारोहमा मैले २१औं शताव्दीका लागि नेपालभारत सम्बन्धको दृष्टिकोण राखें । त्यसलाई बौद्धिक जगत र भारतीय पक्षले सकारात्मक रूपमा लिएको छ । भारतको उत्तराखण्ड राज्यको पन्तनगरस्थित गोविन्द बल्लभ पन्त कृषि तथा प्रौद्योगिक विश्वविद्यालयद्वारा आयोजित कार्यक्रममा म सहभागी भएँ । मानार्थ    उपाधि प्रदान गरेकोमा म विश्वविद्यालयप्रति आभारी छु । भारतीय पक्षसँग छलफल एवं विचार विमर्श हुँदा हरेक विषयमा नेपाल र नेपालीको मर्यादा र हितलाई उच्च प्राथमिकतामा राखिएको छ । मेरो भारत भ्रमणबाट नेपाल र भारतका बीच विश्वासको अभिवृद्धि भएको छ । साथै, यसबाट द्विपक्षीय मैत्रीपूर्ण सम्बन्ध थप सुदृढ हुनुका साथै आगामी दिनमा समानता, आपसी सम्मान र हितका आधारमा सम्बन्धलाई नयाँ ढंगबाट अघि बढाउन र सहयोग विस्तार गर्न योगदान पुग्ने मैले विश्वास लिएको छु । धन्यवाद ।"
एमाले वरिष्ठ नेता माधव नेपाल चीन प्रस्थान,"काठमाडौं : नेकपा (एमाले)का वरिष्ठ नेता माधवकुमार नेपाल आइतबार चीन प्रस्थान गरेका छन्। पूर्वप्रधानमन्त्री समेत रहेका नेता नेपाल आइतबार सांघाई कोअपरेशन अर्गनाइजेसन समिट (एससीओ)मा सहभागी हुन चीनको सियान सहरतर्फ प्रस्थान गरेका हुन्। त्यहा नेता नेपालले आफ्नो भनाइ राख्ने कार्यक्रम रहेको उनका सहयोगी मोहन गौतमले जानकारी दिए। नेता नेपाल सहभागी हुने समिटमा नेपालसँगै भारत, चीन, श्रीलंका, पाकिस्तान, टर्कीलगायत देशका नेता सहभागी हुँदै छन्। नेता नेपालसँगै नेपालको तर्फबाट एमाले अनुशासन आयोगका अध्यक्ष अमृतकुमार बोहरा र सदस्य शिव भण्डारी पनि चीन गएका छन्। नेताहरु चार तीन दिनपछि स्वदेश फर्किने छन्।"
"दाहालले फेरि दोहोर्याए : केन्द्रमा बराबरी, बाँकी प्रभावका आधारमा","काठमाडौं : माओवादीले एमालेसँग पार्टी एकता गर्दा केन्द्रमा बराबरी हैसियत हुनैपर्ने अडान फेरि दोहोर्याएको छ। अहिले एमालेमाओवादी पार्टी एकता अलग धारबाट आएका दुई कम्युनिस्ट पार्टीबीच हुन लागेको भन्दै माओवादी केन्द्रका अध्यक्ष पुष्पकमल दाहालले सम्मानजनक एकता गर्ने र दुई धार जोडने गरी दुई पार्टी एकता हुनुपर्ने माओवादीको बटमलाइन भएको दोहोर्याएका हुन्। शनिबार पार्टीनिकट पत्रकारहरूको संगठन प्रेस सेन्टरका पदाधिकारीलाई पछिल्लो राजनीतिक घटनाक्रमबारे ब्रिफिङ गर्दै दाहालले आफूले एमाले अध्यक्ष तथा प्रधानमन्त्री केपी ओलीसँग फिप्टीफिप्टी एकता प्रस्ताव राखिसकेको बताएका हुन्। केन्द्रमा बराबरी तथा जिल्ला तहमा संगठनको प्रभाव क्षेत्रका आधारमा पार्टी संगठनबीच एकता हुनुपर्ने माओवादी बटमलाइन भएको उनको भनाइ थियो। यो पार्टी एकता हो। हामी दुईधारबाट आयौं, तत्काल देखिँदा चुनावमा उहाँहरू (एमाले) बढी हुनुहोला, उहाँहरू हिजो कम हुनुहुन्थ्यो। भोटको कुरा मात्रै मुख्य कुरा होइन। पार्टी एकता भनेको सम्मानजनक र अलग धार जोड्ने कुरा हो, दाहालको भनाइ उद्धृत गर्दै प्रेस सेन्टरका उपाध्यक्ष कमल गिरीले अन्नपूर्णसँग भने, माथि केन्द्र सिंगो शरीरमा ५०५० प्रतिशत माओवादीको बटमलाइन हो, हामी त्यो अडान छाड्दैनौं। नेता धेरै हाम्रा छन्, जनता धेरै एमालेका छन्। त्यो स्वाभाविक हो। दाहालले एमालेले विगतमा १० प्रतिशत पनि संगठन नभएका मनमोहन अधिकारी नेतृत्वको नेकपा माक्र्सवादीसँग एकता गर्दा समेत ५०५० कै आधारमा गरेकाले अहिले पनि सम्मानजनक रूपमा नै एकता हुने जिकिर गरे। ओलीजीसँग मैले कुरा गरिसकेको छु, यसमा एमालेले नमान्ने प्रश्नै छैन। संख्या ५०५० को कुरा नै हो, हाम्रो अडान त्यसैमा हुन्छ। केन्द्रमा बराबरी, जिल्लामा बरु आफ्नो प्रभाव क्षेत्रका आधारमा एकता हुन्छ, उनले भने। माओवादीले फिप्टीफिप्टी एकता हुनुपर्ने भनाइ राखे पनि एमालेले यसमा कुनै आधिकारिक प्रतिक्रिया दिइसकेको छैन। अन्य प्राविधिक विषय एकताका क्रममा यी दुई पार्टीले मिलाए पनि यो विषय भने पेचिलो बन्ने देखिएको छ। दाहालले पार्टीनिकट पत्रकारलाई एमालेसँगको पार्टी एकताको प्रस्ताव माओवादीले लगेको भन्दै त्यसलाई सार्थक र सफल बनाउने जिम्मेवारी पनि माओवादीकै भएकाले सोहीअनुसार वातावरण निर्माण गर्न पनि निर्देशन दिए। उनले दुवै पार्टीभित्र एकथरि नेता कार्यकर्ता एकतालाई विलयको रूपमा बुझने, बुझाउने र एकता गर्न नदिने पक्षमा सक्रिय रहेको भन्दै त्यस्तो चालबाजी तोडेरै अघि बढ्नुपर्ने पनि बताए। एकतालाई विलयका रूपमा बुझ्ने र सम्मानजनक एकता हुन नदिई आत्मसमर्पण गर्ने र विलय गराउने एकथरीको कुरा छ, त्यसलाई हामीले क्रस गर्नुपर्छ, दाहालको ब्रिफ्रिङ उद्धृत गर्दै सेन्टरका अर्का नेताले भने, माथि केन्द्रमा हाम्रा होलटाइमर छन्, लिडरसिपमा पनि त्यति धेरै होलटाइमर छन्। नयाँ प्रक्रियामा आएको छ, यस हिसाबले पनि केन्द्रमा त कम्तीमा फिप्टीफिप्टी हुनुपर्छ। दाहालले पार्टी एकतापछि निर्णय पुस्तिकामा दुवै अध्यक्षले नै हस्ताक्षर गर्ने कुरा ओलीसँग भएको पनि खुलाए। दुइटै अध्यक्ष हुने भएकाले एउटा प्रधानमन्त्री र अध्यक्ष अनि अर्को अध्यक्ष सेरोमोनियल मात्रै हुँदैन, उनको भनाइ थियो, दुवै अध्यक्ष कार्यकारी हुने गरी र दुवैको हस्ताक्षरले मात्र निर्णय लागू हुने गरी जानुपर्छ। एउटै अध्यक्षको हस्ताक्षर हुनुहुँदैन भन्ने कुरा भएको छ। उनले ओलीसँगका निरन्तर भेटमा समाजवादी क्रान्तिको कार्यदिशामा केन्द्रीत रहेर छलफल र बहस हुने गरेको बताए। बहुदलीय जनवादको विषयमा उहाँहरू (एमाले)को परिव्याख्या छ, एक्काइशौं शताब्दीको जनवादबारे हाम्रो व्याख्या छ। एमालेभित्र बहुदलीय जनवादलाई मात्र समातेर जानुपर्छ भन्नेहरू छैनन्। अरू साथीहरू नयाँ ढंगले नयाँ कार्यदिशा बनाएर जानुपर्छ भन्नेमा पनि छन्, उनले भने। प्रधानमन्त्रीको भारत भ्रमणपछि नमिलेका विषयमा समझदारी जुट्ने उनको भनाइ थियो।"
छिमेकीसँगको सम्बन्ध समस्याग्रस्त छ : मणिशंकर ऐयर,"भारतीय नेसनल कांग्रेसका नेता मणिशंकर ऐयरसँग प्रधानमन्त्री केपी शर्मा ओलीको भारत भ्रमण र नेपालभारत सम्बन्धबारे गरिएको कुराकानीः नेपालका प्रधानमन्त्रीले पारस्परिक सम्मान र बराबरीको सम्बन्धको कुरा गर्नुभएको छ। नेपालभारत सम्बन्धमा त्यस्तो सम्भव छ ? यो भ्रमणको उपलब्धिबारे म अहिले केही भन्न सक्दिनँ। तर, ओलीले काठमाडौंमा उठाएका विषय जायज मात्र नभई अत्यावश्यक छन्। भारत जति सार्वभौम राष्ट्र हो नेपाल त्यति नै सार्वभौम राष्ट्र हो भन्ने कुरा भारत सरकार र भारतका हरेक राजनीतिज्ञले आत्मसात् गर्नुपर्छ। हामी अंग्रेजको जमानामा छैनौं, कि कोही फिरंगी आएर यो कुरा बदलियोस् भनेर यो मन परेन, त्यो मन परेन भनेर यो बदलिनुपर्छ त्यो बदलिनुपर्छ भनोस्। मोदीले नेपालमा ठ्याक्कै त्यस्तै व्यवहार गरे। मैले त्यसको कटु आलोचना गरेको हो। ओली सरकारले समृद्धिको कुरा गरेको छ। त्यसका लागि भारतको सहयोग चाहिन्छ पनि भनेका छन्। मोदी सरकारबाट त्यो अपेक्षा पूरा हुने सम्भावना छ ? पटक्कै छैन। मोदी सरकारको अब एक वर्षको कार्यकाल बाँकी छ, उनी चुनावबाट बिदा हुन्छन्। हामी सरकारमा आउँछौं। नाकाबन्दीको विरोध भाजपाले मात्र लगाएजस्तो गरी तपार्इंले आलोचना गर्नुभयो। राजीव गान्धीले लगाएको नाकाबन्दी नेपालीले बिर्सेजस्तो लाग्छ ? त्यो बेलाको नाकाबन्दी र अहिलेको नाकाबन्दी फरक परिवेशमा छ, त्यतिबेला नेपालमा जनताबाट चुनिएका शासक थिएनन्, निरंकुश राजा थिए। अहिले नेपाल फरक राजनीतिक चरणमा छ। नेपाली जनताले यसपटक निर्वाचन पद्धतिबाट चुनिएका जनप्रतिनिधिबाट संविधान निर्माण गरेका थए। विश्वको उत्कृष्ट संविधानमध्ये एक बनाएका थिए। केही मधेसी नेताम फेरि दोहोर्याएर भन्न चाहन्छु) केही मधेसी नेताले विरोध जनाएको निहुँमा नाकाबन्दी नै गर्नु कुनै अर्थमा पनि न्यायोचित थिएन। त्यसोभए नेपालभारतको सम्बन्ध कुन अवस्थामा छ त ? मोदी सरकारको अप्रोच नै गलत भएका कारण नेपाल मात्र होइन, सबै छिमेकीसँगको सम्बन्ध समस्याग्रस्त छ। दुई मुलुकबीचको सम्बन्ध कसरी अगाडि बढ्नुपर्छ त ? नेपालमा निकै लामो समयपछि राजनीतिक स्थिरता आएको छ। यसले नेपालमा दिगो आर्थिक विकासको सम्भावनाका ढोका खोलेको छ। दुवै मुलुकबीचको सम्बन्ध भएका सम्भावना उजागर गर्ने र त्यसका लागि सहायक बन्ने हुनुपर्छ न कि एकले अर्कालाई अँठ्याउने किसिमको।"
सभापतिले एकलौटी गर्दा कांग्रेस कमजोर : सिंह,"बुटवल : नेपाली काग्रेसका नेता प्रकाशमान सिंहले सभापतिकै कारण पार्टी धारासायी भएको आरोप लगाएका छन्। निर्वाचनपछि सभापति शेरबहादुर देउवा विरुद्ध उत्रिएका नेता सिंहले निर्वाचनको ठूलो पराजयपछि पनि सभापति नेतृत्वमै बसेको आश्चर्य व्यक्त गरे। लोकतान्त्रिक पार्टीभित्रको लोकतन्त्र कता हरायो? पार्टी कमजोर भयो, यस्ता गल्ति भए भन्ने कार्यकर्ताले पाउने कि नपाउने?, उनले प्रश्न गरे। पार्टीका संस्थापकले सिकाएको आदर्शवादी राजनीतिक कांग्रेसबाट हट्दै गएको बताए। अवसरवादी होइनकी आदर्शवादी राजनीति गर्नुपर्छ भन्ने संस्थापक नेताहरुको जोड थियो। अहिले पार्टीको नेतृत्व तहबाटै त्यो बिर्सिदै गएको छ, उनले भने। सभापति प्रति आक्रोश व्यक्त गरेका उनले आफ्नो विरोधको स्वर पार्टी निर्माणका लागि मात्रै भएको जिकिर गरे। प्रेस युनियन रुपन्देहीले आइतबार बुटवलमा आयोजना गरेको पत्रकार सम्मेलनमा बोल्दै उनले शेरबहादुर देउवाकै कार्यशैलीका कारण पार्टीले निर्वाचनमा पराजय बेहोरेको आरोप लगाए। निर्वाचन हुँदा नेतृत्वमा रहेको व्यक्तिले हारको कमजोरी स्वीकार्दै राजिनामा गर्नुपर्नेमा पार्टीभित्रै लोकतान्त्रिक चरित्र नदेखिएको उनले बताए। मुलुक संघीयतामा गइसक्दा समेत पार्टी पुरानै तरिकाबाट चलाउन खोज्नुले सभापतिमा एक्लै हिड्ने लहड छरपस्टै भएको उनले बताए। पार्टीलाई विधि र प्रक्रियाबाट चलाउन नसक्नु, जनचाहाना र कार्यकर्ताको भावना नबुझी एलौटी गर्नु कांग्रेस पराजयका कारण भएको उनले बताए। कमजोर भएको पार्टी जोगाउन तत्काल पुर्नगठन गर्नुपर्ने उनको जोड छ। उनले कार्यकर्तालाई समेत पूर्नगठनको कुरामा दवाव दिन आग्रह गरे। देशमा सात प्रदेश बने, निर्वाचन क्षेत्र घटे, प्रदेशका निर्वाचन क्षेत्र थपिए, तर हाम्रो पार्टी अझै पुर्नगठन भएन, उनले भने। नेता सिंहले पार्टी विधान र नेतृत्व परिवर्तन गरेरै भएपनि दरिलो प्रतिपक्ष र बलियो काग्रेस बनाउनु पर्ने बताए। उनले पार्टी पुनसंरचना गर्नुको विकल्प नरहेको समेत दावि गरे। प्रधानमन्त्री केपी ओलीको भारत भ्रमणप्रति नेता सिहंले फर्ख र हेरको रणनीति रहेको बताए। मिडियाबाट सुनिएका सहमति साच्चिकै कार्यान्वयनमा आए भ्रमणलाई उपलब्धीपूर्ण मान्न सकिने उनले बताए। तर उनले केपी ओलीको उग्र राष्टबाट भारत भ्रमणले पुष्टि गरेको बताए। 'भारतको चर्का विरोध गर्नेको पहिलो भ्रमण भारतमै हुनुले उग्र राष्टवाद हो भन्ने छर्लंग भयो, उनले भने।' सरकारको विरोध मात्रै कांग्रेसले नगर्ने भन्दै एजेण्डामा रहेर प्रतिपक्षको भूमिका निर्वाह गर्ने समेत उनले बताए।"
कूटनीतिज्ञको टिप्पणी : भारत भ्रमण सकारात्मक,"काठमाडौं : प्रधानमन्त्री केपी ओलीको भारत भ्रमणको समग्र पक्ष सकारात्मक भएको टिप्पणी गर्दै सहमति कार्यान्वयन पक्ष महत्वपूर्ण हुनुपर्नेमा कूटनीतिज्ञहरूले सुझाव दिएका छन् । उनीहरूले शनिबार अन्नपूर्णसँग भने, १२ बुँदे संयुक्त वक्तव्यमा उल्लेख भएका तीन फरक विषय कृषि, रक्सौलकाठमाडौं रेल विस्तार र नेपालभारतबीच जलमार्ग धेरै महत्वपूर्ण हुन् । दुवै देशका प्रधानमन्त्रीले व्यक्त धारणाले पनि दुई देशबीचको सम्बन्धले नयाँ आयाम लिएको कूटनीतिज्ञको विश्लेषण छ । प्रधानमन्त्री ओलीले भारतसँग युग सुहाउँदो नमुना सम्बन्ध बनाउन चाहेको, बताउनु, मोदीले समुद्रसम्म नेपालको पहुँच सुनिश्चित भएको घोषणा गर्नु सकारात्मक पक्ष हो, उनीहरूले भने । नेपालभारत प्रबुद्ध समूहमा नेपाल संयोजक डा भेषबहादुर थापाले ओली मोदीको शिष्टाचार संवाद सकारात्मक देखिएको टिप्पणी गरेका छन् । उनले भने, जुन तहको शिष्टाचारआतिथ्य देखियो, त्यसले दुई देशबीचको आगामी सम्बन्धमा सकारात्मक हुने संकेत स्पष्ट देखिन्छ । भारतका लागि नेपालका पूर्वराजदूत डालोकराज बरालले विश्वासको वातावरण बनाउने कुरामा प्रधानमन्त्री ओलीको यो भ्रमण ब्रेक थ्रु भएको टिप्पणी गरे। आर्थिक समृद्धि हासिल गर्न दुवै पक्ष सहमति हुनु अर्को उपलब्धि भएको उनको तर्क छ । डाबरालले भने, रेलवे, समुद्रदेखि सगरमाथासम्मको सम्बन्ध जोड्नु र कृषिमा अनुसन्धानको कुरा आउनु महत्वपूर्ण उपलब्धि हुन् । डाबरालले भ्रमणमा व्यक्त धारणा र संयुक्त वक्तव्यमा समेटिएका विषय कार्यान्वयनमा हेर्नुपर्ने बताए । सहमति, प्रतिबद्धता कार्यान्वयन प्रोजेक्ट के कसरी अघि बढ्छ, त्यसैले यी कुरा भर पर्छ, उनले भने । पूर्वराजदूत दीपकुमार उपाध्याय प्रधानमन्त्रीको भ्रमण सफल बनाउन भएका प्रतिबद्धता र सहमति कार्यान्वयनमा नेपाल पक्षको जिम्मेवारी धेरै हुने बताउँछन् । कूटनीति व्यक्तिको नभएर राष्ट्रको हुनुपर्छ भन्ने भावना भारतीय पक्षबाट हेर्दा पर्याप्त हुन्छ । विगतका धेरै सरकारको निरन्तरतामा आधारित धेरै कुरामा गरिएका प्रतिबद्धताको कार्यान्वयन सरकारले अब कार्यतालिकासहित छिटोभन्दा छिटो गर्नुपर्छ, उपाध्यायले सुझाव दिँदै भने । भारत र चीनको नेपाल नीतिमा शान्ति, स्थायित्व र आर्थिक विकास नै रहेकाले सोहीअनुसार नेपाल सरकार अघि बढ्नुपर्ने सुझाब उनको छ । पानी नीति भारतले परिवर्तन गरेको अवस्थामा हाम्रो पक्षको कार्यान्वयन सोहीअनुसार चुस्त र पारदर्शी भएर अघि बढ्नुपर्नेमा उपाध्यायले जोड दिए । मोदीले पानीमा नेपाल सहमत भए पँुजी भारतले निकाल्छ भन्नु सकारात्मक रहेको धारणा व्यक्त गरे । प्रधानमन्त्री राष्ट्रको अभिभावक भएकाले दुई देशबीचका प्रतिबद्धता, सहमति कार्यान्वयनमा किन जाँदैनन्, त्यो कुरा एक्सपोज गर्नुपर्छ । सहमति कार्यान्वयन पक्ष पारदर्शी हुनुपर्छ, उनले भने । दुई देशका प्रधानमन्त्रीबीच हुने वन टु वन वार्ताबाट भारतले मात्र फाइदा लिने कार्य भएको टिप्पणी उनको छ । उपाध्यायले भने, वन टु वन वार्ता व्यक्तिको मेमोरीमा नभएर संस्थाको मेमोरीमा हुनुपर्छ । पूर्वराजदूत दुर्गेशमान सिंहले सद्भाव भ्रमणमा विश्वासको वातावरण बनाउने कार्य भएको भन्दै खुसी व्यक्त गरे । उनले भने, तीन तिहाइ बहुमतको सरकारका नेता ओलीले भारतबाट चाहेको सुरक्षाको विषय विश्वस्त गराए । नयाँमा भन्दा पुराना एजेन्डामा अघि बढ्ने कुरामा पुनः प्रतिबद्धता आउनु अत्यन्त राम्रो उपलब्धि हो । पञ्चेश्वर, पावर ट्रेड एग्रिमेन्टलगायतमा उपलब्धिका लागि जति बल पुग्नुपर्ने हो त्यति नभएको उनले बताए ।"
नेपालभारत सम्बन्ध नयाँ उचाइमा,"नयाँदिल्ली : नेपालमा भर्खरै सम्पन्न चुनावपछि वाम गठबन्धनको शक्तिशाली सरकार बनेसँगै भारतले नेपालसँगको सम्बन्धलाई नयाँ चरणमा प्रवेश गराउन खोजेको संकेत दिएको छ। भारतले नेपालसँग नयाँ मोडेलमा सम्बन्ध स्थापित गर्ने संकेत देखाएपछि सम्बन्ध सुमधुरतर्फ प्रवेश गरेको आकलन गरिएको छ। भारतीय प्रधानमन्त्रीको निमन्त्रणामा तीनेदिने राजकीय भ्रमणमा दिल्ली आएका प्रधानमन्त्री केपी ओली र भारतीय प्रधानमन्त्री नरेन्द्र मोदीबीच भएका औपचारिकअनौपचारिक छलफलमा दुई देशबीच रहेको बहुआयामिक सम्बन्धको सिंहावलोकन गर्दै दुवै देशले सम्बन्धलाई नयाँ आधारमा स्थापित गर्ने समझदारी गरेका छन्। दुई मुलुकका सरकार, निजी क्षेत्र र जनताको तहमा वृद्धि हुँदै गइरहेको सहकार्यलाई निरन्तरता दिँदै द्विपक्षीय सम्बन्धलाई नयाँ उचाइमा पुर्याउन समानता, आपसी विश्वास, आदर र परस्पर फाइदाका आधारमा मिलेर काम गर्ने समझदारी दुवै देशका प्रधानमन्त्रीले गरेका छन्। दुई देशका प्रधानमन्त्रीबीचको वन अन वन वार्ता र द्विपक्षीय वार्तापछि जारी संयुक्त वक्तव्यमा दुई देशबीचको मैत्रीपूर्ण सम्बन्धलाई थप बलियो बनाउने विषयलाई उच्च महŒव दिइएको छ। संयुक्त वक्तव्य जारीसँगै आयोजित पत्रकार सम्मेलनमा प्रधानमन्त्री केपी ओलीले दुई देशबीचको सम्बन्धलाई आफूले नमुना बनाउन चाहेको बताए। संविधान जारी भएयता भारतसँगको नेपालको सम्बन्धमा केही चिसोपना देखा परेको थियो। भारतले नेपालको संविधानलाई स्वागतसम्म नगरी संविधान संशोधनमा निरन्तर जोड दिँदै आएको छ। तर, ओली भ्रमण क्रममा उसले आफ्नो राजनीतिक लाइन परिवर्तन गर्न खोजेको सन्देश दिएको छ। संयुक्त पत्रकार सम्मेलनमा भारतीय प्रधानमन्त्री मोदीले संविधान कार्यान्वयनको चरणमा भएका तीन तहका निर्वाचन, संघीयता कार्यान्वयनको पक्षमा दिएका अभिव्यक्तिले पनि भारतले नेपाललाई हेर्ने राजनीतिक लाइनमा परिवर्तन गर्न खोजेको देखिन्छ। नेपालको संघीय लोकतान्त्रिक व्यवस्थालाई दरिलो बनाउन नेपालभारतबीच आपसी सहयोग, विचारविमर्श र अनुभव आदानप्रदानको ठूलो भूमिका हुन्छ, मोदीले संयुक्त पत्रकार सम्मेलनमा भने, नेपाल यतिबेला राजनीतिक इतिहासको एक नयाँ युगमा प्रवेश गरेको छ। एक नजिकको छिमेकी मित्र देशको नाताले एवं विश्वको सबैभन्दा ठूलो लोकतन्त्रका रूपमा नेपालको इतिहासको यो स्वर्णिम अध्याय शुभारम्भ हाम्रा लागि खुसीको विषय हो। ओली भ्रमणमा संयुक्त भेटपछि भारतीय विदेश मन्त्रालयले संयुक्त विज्ञप्ति जारी गरेपछि ओली सरकारसँग सहकार्य गर्ने प्रतिबद्धतालाई भारतले एक कदम अगाडि बढाएको छ। ओलीको अघिल्लो भ्रमणमा संयुक्त विज्ञप्ति नै जारी नगरेर भारतले ओलीप्रतिको आफ्नो समर्थन नरहेको जाहेर गरेको थियो। यस पटकको भ्रमणमा पनि दुई प्रधानमन्त्रीको संयुक्त ब्रिफिङपछि भारतीय विदेश मन्त्रालयले सचिवस्तरीय पत्रकार सम्मेलन गरी मोदीओलीबीचको कुराकानी तथा भारतीय सञ्चारकर्मीको जिज्ञासाको जवाफ दिएको छ। तर, यसपटकको पत्रकार सम्मेलनमा विगतका प्रधानमन्त्रीको भ्रमणका बेला संविधानप्रतिको रिजर्भेसनको कहीँकतै उल्लेख गरिएन। ओलीले पनि दुई देशबीचको सम्बन्ध पारस्परिक विश्वासमा आधारित नमुनाका रूपमा विकास गर्ने नेपालको चाहना रहेको बताएका थिए। समानता, न्याय, पारस्परिक सम्मान र हितमा आधारित शान्तिपूर्ण सहअस्तित्व तथा दुई देशबीचको सहयोगात्मक सम्बन्धलाई अझ सुदृढ एवं प्रगाढ बनाउन नेपालले चाहेको ओलीको भनाइ थियो। उच्च राजनीतिक तहमा हुने भेटवार्ताले सम्बन्धलाई नयाँ उचाइमा पुर्याउने र बहुआयामिक द्विपक्षीय सम्बन्धका विविध विषयमा छलफल गर्न यस्ता भेटवार्ता महत्वपूर्ण हुन्छन्, प्रधानमन्त्री ओलीले भने, दुई देशबीचको सम्बन्धलाई पारस्परिक लाभबारे मोदीजीसँग छलफल भयो। नेपालको प्रधानमन्त्रीका रूपमा आफ्नो दोस्रो भ्रमण रहेको उल्लेख गर्दै ओलीले भने, म यसपटकको भ्रमणलाई उच्चस्तरीय राजनीतिक तहमा हुने संवादलाई जारी राख्न अझै अर्को महत्वपूर्ण अवसरका रूपमा लिएको छु। विगत दुई दशकमा भारतले हासिल गरेको विकास र समृद्धि नेपालका निम्ति अवसर भएको प्रधानमन्त्री ओलीले बताए। उनले नेपालीलाई सुखी तुल्याउने आफ्नो प्रयासमा भारतीय सहयोगको खाँचो औंल्याए। भौतिक पूर्वाधार निर्माण तथा स्थल, जलमार्गबाट नेपाललाई सम्पर्क सञ्जालमा समावेश गर्ने आफ्नो उद्देश्य पूरा गर्न भारतीय प्रधानमन्त्री मोदीले समुद्रसम्मको पहुँच नेपाललाई उपलब्ध गराउने घोषणा गर्नुभएकोमा आभारी छु। भारतीय प्रधानमन्त्री मोदीले नेपालको आर्थिक विकास र समृद्धिको प्रयासमा भारतले पूरापूर सहयोग गर्ने प्रतिबद्धता जनाए। उनले भने, भारतको विकासका लागि मेरो सच्चा साथ विकासको मूल मन्त्र र ओलीजीको समृद्ध नेपाल सुखी नेपाली को अभियान एकअर्काका पूरक हुन्, नेपाल सरकारद्वारा निर्धारित प्राथमिकता र आवश्यकतामा आधारित भएर भारतले सहयोग गर्छ। प्रधानमन्त्री ओलीको भारत भ्रमण ऐतिहासिक लोकतान्त्रिक प्रक्रियाको पृष्ठभूमिमा भएको छ। नेपाल यतिबेला राजनीतिक इतिहासको एक नयाँ युगमा प्रवेश गरेको छ। एक नजिकको छिमेकी मित्र देशको नाताले एवं विश्वको सबैभन्दा ठूलो लोकतन्त्रका रूपमा नेपालको इतिहासको यो स्वर्णिम अध्यायको शुभारम्भ हाम्रा लागि खुसीको विषय हो, मोदीले पत्रकार सम्मेलनमा भने। सगरमाथाको देश समुद्रसँग जोडिनेछ भारतीय प्रधानमन्त्री मोदीले प्रधानमन्त्री ओलीसँग भएको जलमार्गसम्बन्धी सम्झौतालाई ऐतिहासिक भएको उल्लेख गरे। इन ल्यान्ड वाटर ब्रिज मा भएको सम्झौताले नेपाललाई समुद्रसम्म अतिरिक्त कनेक्टिभिटी मिल्ने मोदीको दाबी छ। उनले भने, सगरमाथाको देश सागरसँग सीधा जोडिनेछ, यो ऐतिहासिक शुभारम्भ हो। नेपाल भूपरिवेष्ठित मात्र नभई जलवेष्ठितबाट पनि जोडिनेछ। यस्तै, काठमाडौंदेखि भारतलाई जोड्ने नयाँ रेल लाइन, वीरगन्ज रक्सौल एकीकृत चेकपोस्ट्को उद्घाटन, तेलको पाइपलाइन र कृषिसम्बन्धी सम्झौताले नेपालको विकासमा महत्वपूर्ण योगदान दिने मोदीले बताए। मोदीलाई नेपाल भ्रमणको निम्तो प्रधानमन्त्री ओलीले भारतीय समकक्षी नरेन्द्र मोदीलाई नेपाल भ्रमणको निम्तो दिएका छन्। भारतीय विदेश मन्त्रालयका अनुसार दुई प्रधानमन्त्रीबीचको भेटमा नेपाल भ्रमणको औपचारिक निम्तो दिइएको हो। भारतीय विदेश मन्त्रालयका सचिव विजय गोखलेले भने, नेपालका प्रधानमन्त्री ओलीले मोदीजीलाई चाँडो नेपाल भ्रमणको निम्तो दिनुभयो। उनका अनुसार मोदीले सन् २०१८ भित्रै नेपाल भ्रमण गर्ने वाचा दिएका छन्। प्रधानमन्त्री ओलीले भारतीय राष्ट्रपतिलाई पनि नेपाल भ्रमणको निम्तो दिएका छन्। ओली र मोदी भेटमा चीनबारे चर्चा भएन प्रधानमन्त्री ओली र भारतीय प्रधानमन्त्री नरेन्द्र मोदीबीच चीनबारे चर्चा नभएको भारतीय विदेश मन्त्रालयले जनाएको छ। नेपालका प्रधानमन्त्री ओली र मोदीबीचको भेटघाटबारे जानकारी दिन भारतीय विदेश मन्त्रालयले आयोजना गरेको पत्रकार सम्मेलनमा भारतीय विदेश सचिव गोखलेले दुई प्रधानमन्त्रीबीच चीनका विषयमा कुनै छलफल नभएको जानकारी दिए। उनले भने, चीनबारे चर्चा नै भएन, दुई प्रधानमन्त्रीबीच नेपालभारतको द्विपक्षीय हित र चासोबारे मात्र छलफल भयो। १२ सय मेगावाटको जलाशययुक्त बूढीगण्डकी आयोजना फेरि चीनलाई दिने प्रधानमन्त्री ओलीको भनाइबारे पत्रकारले सोधेको प्रश्नमा सचिव गोखलेले यसबारे कुनै चर्चा नभएको स्पष्ट पारे। सार्कबारे ओलीमोदीका फरक धारणा दुई प्रधानमन्त्रीबीच सार्क सम्मेलन, बिमस्टेक र बीबीआइएनबारे पनि छलफल भएको थियो। सार्कसहित क्षेत्रीय संगठनलाई प्रभावकारी बनाउन भारत सकारात्मक रहे पनि तत्काल सार्क सम्मेलन गर्न भने वातावरण अनुकूल नरहेको भारतीय प्रधानमन्त्री मोदीको जवाफ थियो। प्रधानमन्त्री ओलीले सार्क सम्मेलनबारे मोदीसँग कुरा राखेको भारतीय विदेश मन्त्रालयले जनाएको छ। यस्तै, भारतसँगको व्यापार घाटाबारे पनि प्रधानमन्त्री ओलीले समकक्षी मोदीसँग छलफल गरेको विदेश सचिव गोखलेले जानकारी दिए। उनले भने, व्यापार घाटाबारे छलफल भयो, साथै नेपालमा निर्माणाधीन भारतीय परियोजनालाई गति दिनेबारे पनि चर्चा भएको छ। यस्तै, क्रस बोर्डर विद्युतीय प्रसारण लाइन, सीमा सुरक्षाबारे समेत दुई प्रधानमन्त्रीबीच छलफल भएको थियो। भारतको रक्सौलदेखि काठमाडौं जोड्ने विद्युतीय रेल परियोजना दुवै देशका लागि ऐतिहासिक सम्झौता भएको भारतीय विदेश मन्त्रालयको दाबी छ। एक वर्षभित्र रेलको सम्भाव्यता अध्ययन गर्ने र त्यसपछि लगानीको मोडालिटीबारे छलफल गर्ने दुई देशबीच सम्झौता भएको छ। ओली र मोदीबीचको वार्तापछि जारी संयुक्त वक्तव्यमा भारतले नेपालसँग गरेका पूर्वसम्झौता तथा प्रतिबद्धता कार्यान्वयनमा तीव्रता दिने उल्लेख गरेको छ। १२ बुँदे व्यक्तव्यमा भारतले विशेषगरी, रेलमार्ग, जलमार्ग र कृषि क्षेत्रको विकास र विस्तारमा दिने सहयोगलाई प्राथमिकतामा राखेको छ। नेपाललाई भारतसँग जोड्न काठमाडौंदेखि रक्सौलसम्म एक वर्षभित्र रेलमार्ग विस्तार गर्न र त्यसमा सम्भाव्यता अध्ययन गर्न सम्बन्धित अधिकारीलाई निर्देशन दिन दुवै पक्ष सहमत भएका छन्। जयनगरविजलपुराबर्दिवास र जोगबनी विराटनगरसम्मको रेलमार्ग विस्तारलाई तीव्रता दिन, न्यू जलपाइगुडीकाँकडभिट्टा, नौतनवाभैरहवा र नेपालगन्ज रोडनेपालगन्ज) लाई अघि बढाउन, जलमार्गमार्फत कार्गो ढुवानीमा नेपाललाई समुद्रसम्मको पहुँच दिने, दुई देशबीच व्यापार तथा पारवहन सम्झौता संशोधनका लागि आवश्यक गृहकार्य गर्नेलगायत सहमति भएको छ। भारतले भूकम्पपछिको पुनर्निर्माणसम्बन्धी कामलाई थप तीव्रता दिन पनि प्रतिबद्धता जनाएको छ। कृषि क्षेत्र विस्तार गर्न पनि सहयोग गर्ने उसको प्रतिबद्धता छ। त्यससँगै ओली र मोदीले संयुक्त रूपमा भारतीय सहयोगमा वीरगन्जको एकीकृत भन्सार जाँच चौकी आईसीपीको उद्घाटन र मोतियारीअमलेखगन्ज पेट्रोलियम पाइपलाइनको शिलान्याससमेत गरे। शनिबार ओलीलाई भारत सरकारले गार्ड अफ अनर दिएपछि ओलीले भारतीय राष्ट्रपति रामनाथ कोबिन्दसँग भेटवार्ता गरेका थिए।"

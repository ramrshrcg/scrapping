शीर्षक,विवरण
महत्वाकांक्षी तर आवश्यक,"ऊर्जामन्त्रीको रूपमा जनार्दन शर्माले कमाएको छवि र क्षमतालाई सम्भवतः अहिले गृहमन्त्रीको रूपमा प्रयोग गर्ने कोसिस गरिरहेका छन् । वास्तवमा नेपाली समाजसँगै नेपाली सञ्चारमाध्यमहरू कसैलाई पनि छिट्टै 'हिरो' को रूपमा स्विकार्न तयार हुन्छन् । शर्माको अतीतभन्दा पृथक् र सकारात्मक रहेको ऊर्जामन्त्रीको भूमिका र कुलमान घिसिङलाई उनले दिएको स्वायत्ततालाई त्यही रूपमा लिन तयार रह्यो नेपाली सञ्चारमाध्यम । गृहमन्त्रीको रूपमा शर्माले प्रहरी संस्थालाई दलीय राजनीतिबाट मुक्त राख्ने, गुटबन्धी तथा निजी स्वार्थलाई निरुत्साहित गर्ने, अपराध र अपराधी नियन्त्रणमा सक्रियता बढाउन प्रोत्साहित गर्ने, प्रहरीमा थप तह थप्ने, ट्राफिक प्रहरीलाई थप भत्ता व्यवस्था गर्नेजस्ता प्रतिबद्धता व्यक्त गरेका छन् । प्रहरी शान्तिसुरक्षाको लागि सर्वाधिक जिम्मेवार संस्था हो र प्रहरी सबल हुँदा व्यक्तिगत र सार्वजनिक सुरक्षा सुनिश्चित हुन्छ । केही वर्षअघि मात्र राजधानी काठमाडौं सार्क क्षेत्रकै सर्वाधिक सुरक्षित राजधानी मानिन्थ्यो । तर माओवादी सशस्त्र विद्रोहमा प्रहरीहरू पहिलो निशाना बनाइए माओवादीद्वारा । सरकारले उनीहरूका लागि उपयुक्त तालिम र हतियार व्यवस्था गर्न सकेन । फलस्वरूप प्रहरी संस्थाको मनोबल गिर्यो र आम सुरक्षामा त्यसले प्रतिकूल मनोवैज्ञानिक असर पार्यो । त्यससँगै २०६३ को राजनीतिक परिवर्तनपछि प्रहरी नेतृत्वको छनोटमा दलीय र मन्त्री (गृह) को हस्तक्षेप बढ्न थाल्यो । त्यति मात्र हैन, भ्रष्टाचारमा प्रहरीका टाउकेहरू प्रयोग हुन थाले, मन्त्रीको आदेशमा । त्यसले प्रहरी राजनीतिज्ञ साँठगाँठ ट्रान्सफर र प्रमोसनसँगै भ्रष्टाचारमा पनि हुन थाल्यो । राज्यको अनुसन्धान निकाय दलीय नियन्त्रणमा भित्रिएपछि अनुसन्धान स्वतन्त्र हुन सक्ने स्थिति समाप्त भयो । र अनुसन्धानमा दलीय प्रभाव बढेपछि त्यसले अभियोग र अन्त्यमा न्यायमै प्रतिकूल परिस्थिति उत्पन्न गर्ने नै भयो । यसबीचमा अर्थात् २०६३ यता न्यायपालिकासमेत दलीय पकड या नियन्त्रणमा आइसकेको अवस्थामा प्रहरीलाई कति अराजनीतिक बनाउन सकिन्छ, त्यो सोचनीय विषय हो । तर कुनै पनि असल र साहसिक सुधारको लागि एउटा प्रस्थानबिन्दु चुन्नैपर्ने हुन्छ, जसलाई मन्त्री शर्माले पूरा गर्नेभन्दा सुरु गर्ने प्रतिबद्धता व्यक्त गरेका छन् । प्रहरी सुधार योजनाको सुरुआत त्यसको नेतृत्व छनोटमा पारदर्शिता प्रदर्शित गरेर हुनुपर्छ । विगत १० वर्षमा प्रहरी संस्था राजनीतिक हस्तक्षेप र भ्रष्टाचारबाट बढी पीडित भएको छ । यो दुईवटा समानान्तर प्रक्रियाको विश्लेषण र त्यसका दोषीलाई (राजनीतिज्ञ समेत) दण्ड नदिए सभा या तिनीहरूले सुरु गरेका विकृतिलाई सफा नगरेसम्म प्रहरी संस्थामा अपेक्षित सुधार धेरै कठिन हुनेछ । शर्माले प्रतिबद्धता जनाएका सुधारको नतिजा छिट्टै आएमा त्यसले मुलुकमा समेत आम या सार्वजनिक सुरक्षालाई सुदृढ बनाउनेछ । तर, एकांगी सुधारबाट समग्र सुरक्षा भाव स्थापित हुँदैन ।"
रोल्पाको मतपेटिकामा फेरि भेटियो एसिड,लिबाङ : रोल्पाको सुकिदह गाउँपालिका पनि एक मतपेटिकामा एसिड खसाएको पाईएको छ । मतगणनाकाक्रममा ३ नम्बर वडाका वीरेन्द्र मावि नाउली 'ख' केन्द्रको मत पेटिकामा एसिड खसाएको बुझिन आएको छ । प्रमुख जिल्ला अधिकारी डा डिजन भट्टराईका अनुसार घटनाबारे थप बुझ्ने काम भैरहेको छ । निर्वाचन अधिकारी लिलु गिरीका अनुसार मतपेटिका भित्रका केही मतपत्रमा क्षती पुगेको प्रारम्भिक जानकारी आएको छ । सम्पर्क हुन कठिन भएकाले प्रहरीको सञ्चार सेटबाट थप जानकारी लिने प्रयास जारी रहेको छ । मतगणना स्थलमा रहेका पत्रकार जीवन डाँगीले करिब १० मतमा क्षती पुगेको बताउनुभयो । मत संकेत भने बुझिने रहेको जनाइएको छ । सुकिदहको १ नम्बर वडाको मत परिणाम आईसकेको छ । १ मा कांग्रेसका वडा अध्यक्ष सहितको प्यानल विजयी बनेका छ्न । मतदानकै क्रममा रोल्पा नगरपालिका १० भनभनेमा पनि एसिड खसाएका थिए । मतपेटिकाबाट धुवाँ उक्त घटना थाहा भएको थियो । नाउलीको मतपेटिकामा भने गणनाका क्रममा मात्रै एसिड खसाइएको पत्ता लागेको हो । एसिडले मतपत्रमा गरिएको संकेतमा कुनै असर नगरेको बताईएको छ ।
अन्तराष्ट्रिय निर्वाचन पर्यवेक्षणलाई अनुमति दिन अमेरिकाको आग्रह,"काठमाडौं : स्थानीय तहको दोस्रो चरणको निर्वाचन भइसकेपछि पनि अमेरिकाले अन्तराष्ट्रिय निर्वाचन पर्यवेक्षणलाई अनुमति दिनका लागि नेपाल सरकारलाई अमेरिकाले आग्रह गरेको छ । निर्वाचनको परिणामलाई अन्तराष्ट्रिय समुदायलाई समर्थन गर्न मौका मिल्ने पनि अमेरिकाले प्रष्टयाएको छ । 'स्थानीय निर्वाचनको महत्वपूर्ण अन्तिम चरणमा निर्बाध रूपमा अन्तर्राष्ट्रिय निर्वाचन पर्यवेक्षणलाई अनुमति दिनका लागि नेपाल सरकारलाई अमेरिका पुन: एक पटक आग्रह गर्न चाहन्छ'अमेरिकाले बिहिबार जारी गरेको प्रेस बिज्ञप्तिमा भनिएको छ'यसो भएको अवस्थामा मान्यताप्राप्त कूटनीतिज्ञहरू लगायत अन्तर्राष्ट्रिय समुदायलाई निर्वाचनको पर्यवेक्षण गर्ने र परिणामलाई समर्थन गर्ने मौका मिल्छ।' तेस्रो चरणको निर्वाचनका लागि वातावरण निर्माण गर्न सरोकारवाला सबैलाई अमेरिकाले आग्रह गरेको छ । 'असोजमा सम्पन्न हुने तेस्रो चरणको स्थानीय निर्वाचनका लागि उचित वातावरण निर्माण गर्नका लागि हामी सरोकारवाला सबैलाई आग्रह गर्न चाहन्छौँ, जसले गर्दा प्रदेश नं २ का नागरिकहरूलाई पनि आफ्ना स्थानीय प्रतिनिधि चुन्नका लागि शान्तिपूर्ण रूपमा आफ्नो लोकतान्त्रिक अधिकार अभ्यास गर्ने यस्तै अवसर प्राप्त हुन सकोस् प्रेस बिज्ञप्तिमा भनिएको छ । नेपालको स्थानीय तह निर्वाचनको दोस्रो चरणसम्बन्धी संयुक्त राज्य अमेरिकाको वक्तव्य संयुक्त राज्य अमेरिका हिजो प्रदेश नं १, ५ र ७ का सबैजसो स्थानमा व्यवस्थित, शान्तिपूर्ण तथा व्यापक समर्थनका साथ भएको देखिएको स्थानीय तह निर्वाचन सम्पन्न गर्ने कार्यमा सहभागी सबैले गर्नुभएको प्रयत्नको हार्दिक सराहना गर्न चाहन्छ। असोजमा सम्पन्न हुने तेस्रो चरणको स्थानीय निर्वाचनका लागि उचित वातावरण निर्माण गर्नका लागि हामी सरोकारवाला सबैलाई आग्रह गर्न चाहन्छौँ, जसले गर्दा प्रदेश नं २ का नागरिकहरूलाई पनि आफ्ना स्थानीय प्रतिनिधि चुन्नका लागि शान्तिपूर्ण रूपमा आफ्नो लोकतान्त्रिक अधिकार अभ्यास गर्ने यस्तै अवसर प्राप्त हुन सकोस्। स्थानीय निर्वाचनको महत्वपूर्ण अन्तिम चरणमा निर्बाध रूपमा अन्तर्राष्ट्रिय निर्वाचन पर्यवेक्षणलाई अनुमति दिनका लागि नेपाल सरकारलाई अमेरिका पुन: एक पटक आग्रह गर्न चाहन्छ । यसो भएको अवस्थामा मान्यताप्राप्त कूटनीतिज्ञहरू लगायत अन्तर्राष्ट्रिय समुदायलाई निर्वाचनको पर्यवेक्षण गर्ने र परिणामलाई समर्थन गर्ने मौका मिल्छ। हामी स्थानीय निर्वाचनको अन्तिम चरणमा सकेसम्म धेरै मतदाताहरुको सहभागिता गराउन राजनीतिक सहमति कायम गर्ने प्रयत्नहरूलाई जारी राख्न सबैमा आग्रह गर्दछौँ। सम्बन्धित सबै पक्षबाट सम्झौता जरुरी हुनसक्दछ। हामी नेपालमा निकट भविष्यमा सम्पन्न हुने प्रादेशिक तथा केन्द्रीय निर्वाचनहरु पनि समयमै सम्पन्न भएको हेर्न चाहन्छौं जस्ले नेपालको चुनावी प्रकृयाको विश्वसनीयता बढाउनुका साथै लोकतान्त्रिक परिवर्तनलाई थप बलियो बनाउनेछ। हामी सबै दलहरूलाई अभिव्यक्तिको स्वतन्त्रताका साथै शान्तिपूर्ण रूपमा भेला हुन पाउने स्वतन्त्रता तथा नेपालको कानुन र संविधानमा व्यवस्था गरिए बमोजिमको मतदाताको अधिकारलाई सम्मान गर्न आग्रह गर्दछौँ । साथै, हामी सुरक्षा निकायलाई पनि कर्तव्य पालना गर्दा संयम अपनाउन र प्रचलित राष्ट्रिय तथा अन्तर्राष्ट्रिय मापदण्डहरूको पालना गर्न अनुरोध गर्न चाहन्छौँ। शान्तिपूर्ण, समावेसी, व्यापक समर्थन प्राप्त तथा विश्वसनीय निर्वाचन प्रकृयालाई सदैव प्रोत्साहन गरीरहन संयुक्त राज्य अमेरिका सधैं झैं प्रतिवद्ध छ।"
रुकुमको पछिल्लो मतगणना अपडेट,"रुकुम : रुकुम जिल्लाका तीन वटै गाउँपालिकामा मतगणना जारी छ । सिस्ने गाउँपालिका र भुमे गाउँपालिकाको मतपरिणाम आउनेक्रम जारी छ । परिणाम आएका दुईवटै गाउँपालिकामा माओवादी केन्द्रले अग्रता कायम गरिरहेको छ । पुथा उत्तरगंगा गाउँपालिकामा भने मतगणना सुरु भएपनि प्रारम्भिक मतपरिणाम आउन भने बाँकी छ । यस्तो छ जिल्लाभरको प्रारम्भिक मत परिणम रुकुम जिल्लाको पछिल्लो मतगणना अपडेट १ सिस्ने गाउँपालिका नेकपा माओवादी केन्द्र प्रमुख : कुमारी बराल, ८९० उप प्रमुख : गोवरद्धन बुढा, ८८२ कांग्रेसएमाले गठबन्धन अध्यक्ष : नन्दलाल शर्मा (नेकपा एमाले), ३८९ उपाध्यक्ष : लक्षिराम घर्ती (नेपाली कांग्रेस), ३५६ वडा नं १ मा मानबहादुर वुढा अध्यक्षमा विजयी । वडा नं ८ मा खर्कसिङ थापा अध्यक्षमा विजयी । २ भुमे गाउँपालिका नेकपा माओवादी केन्द्र अध्यक्ष : रामसुर बुढा, ३०० उपाध्यक्ष : मनकुमारी बुढा बिष्ट, ३०१ नेकपा एमाले अध्यक्ष : आशा स्वर्णकार, १९९ उपाध्यक्ष : कमानसिंङ डाँगी, १९९ नेपाली कांग्रेस अध्यक्ष : गञ्जसिंङ बुढा, ३ उपाध्यक्ष : कमला खड्का, ३ ३ पुथा उत्तरगंगा गाउँपालिका मतपरिणाम आउँन बाँकी"
बझाङको मष्टा गाउँपालिकामा एमाले विजयी,बझाङ : मष्टा गाउँपालिका अध्यक्षमा कर्णबहादुर कठायत र उपाध्यक्षमा भगवती बोहरा विजय हुनु भएको छ । एमालेका कर्णले २१ सय ४२ मत ल्याएर विजय हुनु भएको हो । उहाँका प्रतिद्वन्द्वी नेपाली कांग्रेसका ज्ञानबहादुर बोहराले १९ सय ५१ मत ल्याउनु भएको छ । यसका साथै उपाध्यक्षमा एमालेकी भगवती बोहराले २१ सय ६५ मत ल्याएर विजय हुनु भएको छ। उहाँकी प्रतिद्वन्द्वी नेपाली कांग्रेसकी देवी सेटीले १८ सय ६५ मत ल्याउनु भएको छ। ७ वटा वडा रहेको यो गाउँपालिकामा एमालेले ५ कांग्रेसको १ र माओवादी केन्द्रको १ वडामा ठाउँमा विजय भएको छ ।
सुनसरीमा माओवादीको विजयी सुरुवात,"धरान : सुनसरीमा माओवादी केन्द्रले विजयी सुरुवात गरेको छ । सुनसरीको बर्जु गाँउपालिकाको वडा नम्बर १ मा माओवादी केन्द्रले प्यानलै विजयी हासिल गरेको छ । माओवादीका वडाअध्यक्षका उमेद्वार श्याम कुमार गुरुङ ५ सय ६३ मत प्राप्त गरी विजयी हुनु भएको हो । उहाँका निकटतम प्रतिदन्दी एमालेका दिलबहादुर गुरुङले ५ सय ४९ मत प्राप्त गर्नु भएको छ । वडा नम्बर १ को महिला सदस्यमा राजदेवी मगर, दलित महिला सदस्यमा सोभादेवि ऋषिदेव, र खुल्ला सदस्यहरुमा रामजी कामत,लालबहादुर राय विजयी हनु भएको बर्जु गाँउपालिकाका निर्वाचन अधिकृत नवराज आचार्यले बताउनु भएको छ ।"
अर्घाखाँचीको शितगंगा ८ को अध्यक्षमा माओवादीका विजयी,अर्घाखाँची : अर्घाखाँचीको शितगंगा नगरपालिका ८ को वडा अध्यक्षमा नेकपा माओवादी केन्द्रले जीत हात पारेको छ। माओवादी केन्द्रका रुकेस आलेले ४१८ मत ल्याएर विजयी भएका हुनु भएको हो। उहाँका प्रतिद्धन्द्धी एमालेका प्रकाश जवराले ३७७ मत प्राप्त गर्नु भएको छ।
एमालेको गढ तोड्दै धनकुटामा कांग्रेसले खाता खोल्यो,धनकुटा : नेपाली कांग्रेसले धनकुटामा खाता खोलेको छ। एमालेको गढ मानिएको खाल्सा छिन्ताङ सहिदभूमी गाउँपालिकाको १ को वडाध्यक्षमा कांग्रेस उम्मेदवार अशोक राई विजयी हुनुभयो। राईले एमालेका उम्मेदवार भानुभक्त राईलाई ३२ मतले राजित गर्नुभयो। विजयी राईले ८ सय २८ मत प्राप्त गर्नुभयो। त्यस्तै एमालेका भानुभत्त राईले ३ सय ९४ मत र माओवादी केन्द्रका होमप्रकाश राईले १ सय ९४ मत ल्याउनु भएको सो गाउँपालिकाका सहायक निर्वाचन अधिकारी इन्दिरा न्यौपानेले जानकारी दिनुभयो। एमालेले यसअघि २०४९ र २०५४ सालको स्थानीय निकायले विजयी हासिल गरेको क्षेत्र हो। त्यसैगरी पाख्रिवास नगरपालिका १ मा एमालेमा हेमबहादुर पाण्डेको प्यानल विजयी भएको छ। उहाँले २ सय ७५ मत प्राप्त गर्नु भयो। उहाँका निकटम प्रतिद्वन्द्वी कांग्रेसका भैरव अधिकारीले १९८ मत प्राप्त गर्नु भयो।
"प्रधानमन्त्रीको जिल्लामा कांग्रेस चार, एमाले दुर्इ, माओवादी एक स्थानमा अगाडी","डडेलधुरा : प्रधानमन्त्री शेरबहादुर देउवाको जिल्ला डडेलधुराको सातै वटा स्थानीय तहको मतगणना जारी रहेको छ । हालसम्म प्राप्त मतगणनाको पछिल्लो मतपरिणाम अनुसार ७ स्थानीय तह मध्ये प्रमुख र उपप्रमुख पदमा चार वटामा नेपाली कांग्रेसको अग्रता रहेको छ भने दुईमा एमाले र एक स्थानमा माओवादीले अग्रता कायम गरिरहेको छ । हालसम्मको मतपरिणाम डेलधुराको अमगढी नगरपालिकामा एमाले प्रमुख ६२१ उपप्रमुखमा ५९९ काङ्ग्रेस प्रमुख ७१७ उपप्रमुख ६९० माओवादी ६९, ९६ गन्यापधुरा गाउँपालिका कांग्रेस प्रमुख नवलसिह मल्लले ९९६ उपप्रमुख कमला ठगुन्ना ९९४, एमाले प्रमुख बिरेन्द्र मल्लले ३०८ उपप्रमुख कृष्णा ओझाले ३१७, माओवादी ५६ उपप्रमुख ४४ आलिताल गाउँपालिका कांग्रेस प्रमुख ५२२ उपप्रमुख ४७९ एमाले प्रमुख ४८३ उपप्रमुख ५०६ माओवादी प्रमुख ३९१ उपप्रमुख ३९५ नवदुर्गा गाउँपालिका कांग्रेस प्रमुख २२६ उपप्रमुख २१७ एमाले १५५ उपप्रमुख १५५ माओवादी प्रमुख ५५ उपप्रमुख ४८ परशुराम नगरपालिका नेका प्रमुख १४१ उपप्रमुख ११६ एमाले प्रमुख १४९ उपप्रमुख १५३ माओवादी प्रमुख १७६ उपप्रमुख १६४ भागेश्वरगाउँपालिका नेका प्रमुख २९७ उपप्रमुख ३८२ एमाले प्रमुख ४८८ उपप्रमुख ३३८ माके प्रमुख १८७ उपप्रमुख २०१ अजयमेरु गाउपालिका कांग्रेस प्रमुख ३७५ उपप्रमुख ६९५ एमाले प्रमुख ६६७ उपप्रमुख ४९६ माओवादी प्रमुख ५०६ उपप्रमुख ४५२ स्वतन्त्र प्रमुख ४२८ उपप्रमुख ३५२"
पाँच घण्टा ढिला गरी विराटनगर महानगरको मतगणना सुरु,"विराटनगर: विराटनगर महानगरपालिकामानिर्धारित समय भन्दा पाँच घण्टा ढिलो गरी मत गणना सुरु भएको छ।दोस्रो चरणको निर्वाचनभएका तीनवटा प्रदेशमा यो मात्र एउटा महानगर हो। महानगरको मत परिणामको विषयमा देशभर चासो भई रहँदायहाँको मत गणना भने विहीबार ढिलो गरी मात्र सुरु भएको हो ।विहीबार चार पटकसम्म समय सरेर मत गणना सुरु भएको थियो। राजनीतिकदलले प्रतिनिधि संख्या बढाउनु पर्ने प्रस्ताव राखेपछि ढिलाई भएको मत गणना साढे ४ बजेबाट सुरु भएको हो । विराटनगर वडा नम्बर १ को दुईवटा बाकस खोलेर गणना सुरु गरिएको हो ।पहिलादुई बाकसमा१ हजार २४ मत रहेका छन। बिहान ११ बजे मुख्यनिर्वाचनअधिकृतको कार्यालय, राजनीतिकदल र स्थानीयप्रशासनकाअधिकारीबीच सर्वपक्षीय बैठक बस्ने तय भएपनिदलकाप्रतिनिधि नआएपछि बैठक ढिलो गरी सुरु भएको थियो। बैठकमा दलकाप्रतिनिधिले निर्वाचनआयोगले निर्धारण गरेको एक दल एक प्रतिनिधि राख्ने प्रावधानको साटो दुई जनाप्रतिनिधि राख्नु पर्ने माग गरेकाथिए । यसमा सहमति जुटाउन विलम्बहुँदा गणना फेरि दोस्रो पटक पछि धकेलिएको थियो। दिउँसो १ बजेबाट गणना सुरु गर्ने भनिएपनि ढिलाई हुनगएको मुख्यनिर्वाचनअधिकृत विनोद कुमार पोखरेलले बताउनुभयो।उहाँले भन्नुभयो,सबै प्रक्रिया पुर्याएर साढे ४ बजे मत गणना सुरु गरिएको छ।' मत गणना स्थलआदर्श विद्यालयको कोठामा बिजुली सर्ट भई विद्युत गएपछि त्यसलाई मिलाउनथप समय लागेपछि तेस्रो पटक पनि गणना पछि सारियो । २४ अैं घण्टा बिजुलीको व्यवस्थाहुनुपर्ने मागदलकाप्रतिनिधले गरेकाथिए। आदर्श विद्यालयमामत गणना हुने कोठामा बिजुलीबत्ती दुरुस्त बनाउनवायरिङ परीक्षण गर्दा एक्कासि बिजुली सर्ट भई आगो उठेको थियो। गणनास्थलको कोठामा बाकस मतदान स्थलमालगाइएको सिल र बाकसमाअंकितअंक दुरुस्त देखाउनदलकाप्रतिनिधिले माग गरेपछि चौथो पटक मत गणना गर्ने समय केही पछि सारियो।संघीय समाजवादीफोरम नेपालकाजिल्लाअध्यक्षराजकुमार यादव र नेताजितेन्द्र यादवले मुचुल्कामाउल्लेख भएको बाकस नम्बर र खोल्न ठिक पारिएको बास नम्बर म्याच' गराउनआग्रह गरेकाथिए। संघीयका नेताको मागपछि मुचुल्का उठाएको पत्रल्याउन ढिलाई भएको थियो ।अध्यक्षयादवले भन्नुभयो,बाकस सिलगर्दा र खोल्ने बेलामा हेर्दा दुरुस्त हुनुपर्छ भनेर मागगर्नुपर्छ।' निर्वाचनकार्यालयकाअनुसार जम्मामतदाता १ लाख १३ हजार भएपनिविराटनगरमा ८० हजार ४७७मत खसेको छ । एक लाख १३ हजार मतदाताभएपनित्यतिमात्रमत खसेको हो। मोरङको उर्लाबारी, मिक्लाजुङ, पथरीशनिश्चरे, कानेपोखरी, बेलबारी, रतुवामाईलगायतनगरपालिका र गाउँपालिकामा मतगणना सुरु भई सकेको छ। देशकै ध्यान विराटनगरमा राजनीतिक र औद्योगिक रुपमाविगतमाबनाएको विरासत र आगतको घट्दो साखबीचमहानगर घोषणा भएको यो महानगरको मत परिणामको विषयमा देशकै ध्यानतानिएको छ। काँग्रेस चुनावमाएक्लै, एमाले र नेपालफोरम, माओवादी केन्द्र र संघीय समाजवादीफोरमबीचको गठजोडले पनिविराटनगरको परिणामबारे विभिन्न अड्कलबाजीभई रहेका छन। एमालेले मेयरमाविनोद ढकाल र नेपालफोरमले सूचीचौधरीलाई उपमेयर, संघीय समाजवादीले उमेश यादवलाई मेयर र माओवादीले नमितान्यौपानेलाई उपमेयरमा उठाएका छन। काँग्रेसले भने भीम पराजुलीलाई मेयर र इन्दिरा कार्की(इन्दु) लाई उपमेयरमा उठाएको छ।"
यस्तो छ चर्चित रोल्पा थबाङको ताजा मतपरिणाम,रोल्पा : रोल्पाको थबाङ गाउँपालिका दोस्रो चरणको स्थानीय तहको निर्वाचनको एक चर्चित स्थानको रुपमा रहेको छ । निर्वाचनको बहिस्कारमा शसक्त रुपमा लागेको विप्लव नेतृत्वको नेकपाले पनि स्वतन्त्र उम्मेदवारी दिएपछि उक्त स्थान निकै चर्चामा आइरहको छ । अझ विप्लवका उम्मेदवारलाई कांग्रेस र एमालेले समेत सहयोग गरेपछि त्यहाँको नतिजा झनै रोकच हुर्ने चर्चा भइरहेको छ । हालसम्मको मतगणनाको परिणाम अनुसार विप्लवका तर्फबाट प्रमुखमा स्वतन्त्र उम्नेमेदवार का अमित घर्तीले सुरुमा अग्रता कायम गरे पनि हाल पछि परेका छन् । उनलाई माओवादीका उम्मेदवार बिरवहादुर घर्तीले उछिनेका छन् । यस्तो छ मतपरिणाम माओवादी केन्द्रका प्रमुख बिरवहादुर घर्ती १७५ उपप्रमुख रामकिरणी रोका १७६ स्वतन्त्र प्रमुख अमित घर्ती ८३ कांग्रेसकी उपप्रमुख श्रीकुमारी रोका १७५
कोहलपुर १ मा एमालको प्यानल विजयी,"नेपालगन्ज : कोहलपुर नगरपालिका वडा नं १ को अध्यक्षमा एमालेका गोपी खनाल विजयी भएका छन् । उनले ५०९ मत प्राप्त गरी विजयी भएका हुन् । उनका निकत्तम प्रतिद्वन्द्वी माओवादी केन्द्रका अम्मर बहादुर चन्दले ३४४ मत प्राप्त गरेको निर्वाचन अधिकृत टेकबहादुर थापाले जानकारी दिए । वडा नं १ मा एमालेका मेयरका उम्मेदवार लुटबहादुर रावतले ४२७ मत ल्याएर अग्रस्थानमा छन् । भने, एमालेका उपमेयरका उम्मेदवार कृष्णाकुमारी चौधरीले ४५० ल्याएकी छन् । मेयरमा नेपाली कांग्रेसका भानुभक्त भट्टराईले ३५३, उपमेयरमा सन्जु थारुले ३२९ र माओवादी केन्द्रका मेयरका उम्मेदवार नरेन्द्र न्यौपानेले ३८७ र उपमेयरका उम्मेदवार देवीकुमारी चौधरीले ३४१ मत ल्याएकी छन् ।"
कांग्रेस र एमालेले गाउँपालिकामा खाता खोले : काँडामा कांग्रेस र मष्टामा एमाले विजयी,"बझाङ : बझाड जिल्लाको विकट उत्तरी क्षेत्रमा काँडा गाउँपालिकाको अध्यक्ष र उपाध्यक्ष पदमा कांग्रेसका उमेदवार विजयी भएर खाता खालेको छन्। अध्यक्षमा राजेन्द्र धामीले ३९४ मत र उपाध्यक्षमा कल्पना बोहराले ३९४ मत पाएर विजय हुनु भएको छ । उहाँका निकटम प्रतिद्वन्द्वी नेकपा एमालेका उमेदवार मानबहादुर बोहराले ३३६ र उपप्रमुखमा डोल्मा तामाड्ले ३२६ मत ल्याएर पराजय हुनु भएको छ। मतदाता संख्या ८८१ रहेको काँडामा ५ वटा वडा रहेका थिए। काँडाको २ वडामा एमालेको पुरै प्यानल विजय भएको छ भने ३ वडामा कांग्रेसको पनि पुरै प्यानल विजय भएको छ। यस्तै मष्टा गाउँपालिकामा पनि नेकपा एमालेले प्रमुख र उपप्रमुखमा खाता खोलेको छ। मष्टा गाउँपालिकामा अध्यक्षमा कर्णबहादुर कठायत र उपाध्यक्षमा भगवती बोहरा विजय हुनु भएको छ। एमालेका कर्णले २१ सय ४२ मत ल्याएर विजय हुनुभएको छ भने उहाँका प्रतिद्वन्द्वी नेपाली कांग्रेसका ज्ञानबहादुर बोहराले १९ सय ५१ मत ल्याउनु भएको छ। उपाध्यक्षमा एमालेकी भगवती बोहराले २१ सय ६५ मत ल्याएर विजय हुनु भएको छ। उनका प्रतिद्वन्द्वी कांग्रेसकी देवी सेटीले १८ सय ६५ मत ल्याएर पराजित हुनु भएको छ। ७ वटा वडा रहेको यस गाउँपालिकामा एमालेले ५ कांग्रेसको १ र माओवादी केन्द्रको १ वडामा विजय भएको छ। २ वटा नगरपालिका र १० वटा गाउँपालिका रहेको बझाड जिल्लामा ९४ वडा रहेका छन्। २४ वटा वडामा भएको मतगणना अनुसार १४ वडा नेकपा एमाले विजय भएको छ भने ७ वटा नेपाली कांग्रेस र ३ वटा वडामा माओवादी केन्द्र विजयी भएको छ। सँगै, जयपृथ्वी नगरपालीकाको पाण्डु उमावी पडेस मतदान केन्द्रमा अर्कोको हात हालेको विषयलाई लिएर झडप भएपछि त्यस वडाको निर्वाचन स्थगित भएको थियो। उक्त केन्द्रमा शुक्रबार भोलि अर्थात् १६ गते पुनः मतदान हुँदै छ। छविसपाथीभेरा गाउँपालिकाका मतपेटीकामा लाहाछाप तीन पटक लगाएको विषयमा विवाद भएपछि झडप हुँदा मतगणना अवरुद्ध भएको छ। यता तल्कोट गाउँपालिकामा कांग्रेस अग्र स्थानमा रहेको छ। दुर्गाथलीमा कांग्रेस, केदारस्युमा एमाले अग्रस्थानमा छ। त्यसैगरी वित्थडचिरमा पनि एमाले अगाडी छ। बुंगल नगरपालिका ४ वडाको मतगणना भइ रहेको छ। थलारामा एमाले र छान्ना गाउँपालिकामा कांग्रेसले अग्रस्थान लिएको छ। गाउँपालिकामा रहेका निर्वाचन अधिकृतको कार्यालय तथा मतगणना स्थलमा फोन नलाग्ने भएकाले निर्वाचनको डाटा लिन समस्या भएको छ। ९७ हजार ६ सय ११ मतदाता रहेको बझाड जिल्लामा ७३८ प्रतिसत मत खसेका थियो । दुई गाउँपालिकाको मतपरिमाण आएपछि १ नगरपालिका र ७ वटा गााउँपालिकामा मतगणना सुचारु भई रहेको निर्वाचन कार्यालयका प्रमुख धुर्व भण्डारीले जानकारी दिनुभयो। त्यसैगरी सोलुखुम्बुबाट माओवादी केन्द्रले खाता खोलेको छ । सोलुखुम्बुको लिखु पिके गाउँपालिकामा माओवादीका उम्मेदवार डम्बरबहादुर बस्नेत विजयी हुनु भएको हो । बस्नेत ११ सय ३६ मत ल्याएर विजयी हुनु भएको हो ।"
तरुण दलका उपाध्यक्ष माओवादीबाट वडा अध्यक्ष निर्वाचित,"दाङ : दाङमा कम उम्मेरका वडा अध्यक्ष उम्मेदवार निर्वाचित हुनुभएको छ। नेपालकै कम उम्मेरका जनप्रतिनिधि जिल्लामै पहिलो जनप्रतिनिधिको रुपमा निर्वाचित हुनु भएको हो। दाङको गढवा गाउँपालिका ८ (साविक कोइलावास गाविस) बाट जिल्लामै पहिलो जनप्रतिनिधिको रुपमा २३ वर्षीय सद्धाम सिद्दिकी निर्वाचित हुनु भएको हो। असार १४ गते भएको निर्वाचनमा माओवादी केन्द्रको तर्फबाट उम्मेदवार बन्नु भएका सिद्दिकी निर्वाचित हुनु भएको हो। जिल्लाको पुरानो व्यापारिक केन्द्र तथा भारतीय सीमा जोडिएको वाडबाट सिद्दिकी वडा अध्यक्षको रुपमा निर्वाचित भएपछि पहिलो काम कोइलावासमा बस्ने पुस्ताको समस्या समाधान गर्ने निर्णय घोषणा गर्नु भएको छ। सिद्धरत्ननाथ माध्यामिक विद्यालय नारायणपुरमा कक्षा १२ पढ्दै गरेका सिद्धिकी नेपाल विद्यार्थी संघ हुँदै गाउँ विकास समितिको दरुण दलको उपाध्यक्ष समेत रहनु भएको सिद्दिकी वैशाख ३१ गते मात्रै माओवादी केन्द्रमा प्रवेश गर्नु भएको थियो। स्थानीय निर्वाचनको वडा अध्यक्षमा लड्ने आकाक्षा देखाएका उहाँलाई कांग्रेसले टिकट दिएको थिएन। पहिले मैले पार्टीमै कुरा गरेँ, तर, मलाई केटाकेटी भनेर टिकट दिन मान्नु भएन, गाउँलेको जमतम म संग देखेपछि स्वतन्त्ररुपमा उठ्ने समेत योजना बनाएको थिए, निर्वाचित सिद्धिकीले भन्नुभयो, यो सबै कुरा माओवादी केन्द्रका नेताले थाहा पाएपछि मलाई माओवादीबाटै लडन भन्नु भयो अनि टिकट दिनुभयो। निर्वाचित भएपछि उहाँले अब कोइलावासको विकास र समृद्धिमा उर्जासिल समय बिताउने बताउनु भएको छ। दुई वर्षमा परिवर्तन देखाउने छु, उहाँले भन्नु भयो, त्यसका लागि सबै संग सुझाव पनि लिन्छु, मेरो पहिलो प्राथामिकता सडक, नाका सुचारु, विद्यालय सुधार र पुस्तौ बिताएकाहरुको नागरिकता समस्यालाई नीति अनुसार समाधान गर्ने योजना छ। युुवाको अधिकारलाई निर्वाचनले सुनिश्चित गरिदिएको भन्दै त्यसलाई युवाकै लागि मिहिनत गर्ने योजना बनाएको उहाँको भनाइ छ। पुरानो व्यसायिक नाकाको रुपमा रहेको कोइलाबासले युवा नेतृत्व खोजेको थियो त्यो पाएको स्थानीयहरुले प्रतिक्रिया दिएका छन्। दाङका चारवटा वडामा नेकपा माओवादी केन्द्र विजयी भएको छ। राप्ति गाउँपालिका ९ , बंगलाचुली २, पुरै प्यानल माओवादी केन्द्रले जितेको हो। शान्तिनगर गाउँपालिका १ मा पनि माओवादीले जितेको छ। नेपाली कांग्रेसले २ वडा जितेको छ बंगलाचुली गाउँपालिकाका १ र दंगिशरण २ कांग्रेसले जितेका हो। त्यसै गरेर एमालेले १ वडा जितेको छ। दंगिशरण गाउँपालिका १ मा एमालेले प्यानलसहित वडा जितेको हो। दाङमा दुई उपमहानगरपालिका र एउटा नगरपालिका र सात गाउँपालिका रहेका छन् सबैमा मत गणना जारी छ।"
सिसि क्यामेराको निगरानीमा विराटनगर महानगरको मतगणना,"विराटनगरः विराटनगर महानगरपालिकामा मत गणना गर्न विलम्ब भएको छ । सर्वदलीय बैठक गरेर बिहिबार साढे ११ बाजेबाट मत गणना सुरु गर्ने सहमति भएको थियो । तर, दलका प्रतिनिधिहरु मत गणनास्थलसम्म आई नसकेका कारण मत गणना गर्न विलम्ब भएको छ । मुुख्य निर्वाचन अधिकृत विनोद कुमार पोखरेलले दलका प्रतिनिधि आउन केही ढिला भएकोले मत गणनाको काम सुरु गर्न नसकिएको जानकारी दिनुुभयो । पोखरेलले भन्नुुभयो,प्रतिनिधिलाई परिचय पत्र दिनेलगायत सबै काम पूरा भई सकेकोले उहाँहरु आउनासाथ गणना थाल्छौं । विराटनगर महानगरको मत गणना आदर्श विद्यालयमा सिसि क्यामेराको निगरानीमा हुँदैछ ।"
नागरिकताको विकल्पमा यस्तो बन्दै छ राष्ट्रिय परिचयपत्र,"काठमाडौं : आगामी माघ भित्रमा १ लाख १७ हजार नेपालीले बायोमेट्रिक्ससहितको राष्ट्रिय परिचयपत्र पाउने भएका छन्। गृहमन्त्रालयले सबै नेपाली नागरिकको वैयक्तिक तथा जैविक विवरणलाई एकीकृत गरी इलेक्ट्रोनिक रुपमा भण्डारण हुने गरी बायोमेट्रिक्स स्मार्ट कार्ड वितरण गर्न लागेको हो। गृह मन्त्रालयले पहिलो चरणमा कुनै निश्चित जिल्लाका १ लाख १० हजार नागरिक र सिंहदरबार भित्र कार्यरत ७ हजार कर्मचारीलाई राष्ट्रिय परिचयपत्र वितरण गर्ने तयारी गरेको हो। त्यसका लागि असार ८ गतेको मन्त्रिपरिषदको बैठकले राष्ट्रिय परिचयपत्रको डिजाइनलाई स्वीकृत दिइसकेको छ। गृहले पहिलो चरणमा कुन जिल्लाका जनतालाई परिचयपत्र वितरण गर्ने भन्ने विषय छलफलकै क्रममा रहेको जनाएको छ । गृहमन्त्रालयलको राष्ट्रिय परिचयपत्र व्यवस्थापन केन्द्रले कार्ड प्रशोधन केन्द्रको तयारी भइसकेको र आवश्यक हार्डवयर तथा सफ्टवेयरको आपूर्ति गर्ने कार्य समेत अन्तिम चरणमा पुगेको जनाएको छ। परिचयपत्र व्यवस्थापन केन्द्रका कार्यकारी निर्देशक उद्धवप्रसाद तिमल्सेनाले इन्टरनेट सर्भिस निर्माण गरी पंजिकरण प्रणाली र राहदानी विभागसँग समेत सेवा आवद्ध गर्ने तयारी भइरहेको बताउनु भयो । केन्द्रले बिहीबार काठमाडौबाट स्थानीय तहमा निर्वाचन जनप्रतिनिधिलाई राष्ट्रिय परिचयपत्रको पछिल्लो अवस्था र महत्वका बारेमा जानकारी दिएको थियो। तपाईंले आफ्ना जनतालाई सरकारले जारी गर्न लागेको परिचयपत्रको बारेमा जानकारी दिनुभयो, केन्द्रका कार्यकारी निर्देशक तिमल्सेनाले जनप्रतिनिधिसँग भन्नुभयो, पहिलो चरण अन्र्तगत माघ महिना भित्रमा हामी परिचय पत्र बाँडछौं । एशियाली विकाश बैंकको अनुदान सहयोगमा पहिलो चरणका लागि अन्र्तराष्ट्रिय बोलपत्रको प्रक्रियाबाट छानिएको फ्रान्सेली कम्पनीले काम सुरु गरिसकेको छ। तारकेश्वर नगरपालिकाका मेयर रामेश्वर बोहोराले परिचयपत्र लागु गर्नु अपरिहार्य भएको बताउनुभयो। मेयर बोहोराले गृह मन्त्रालयले कार्ड निर्माण र व्यवस्थापनलाई व्यवथित गरी जनप्रतिनिधिलाई समेत सम्मिलित गराउनु पर्ने बताउनुभयो।"
बैतडीको मेलौली नगरपालिका १ मा कांग्रेस विजयी,"बैतडी : बैतडीको मेलौली नगरपालिका १ को वडा अध्यक्षमा नेपाली कांग्रेसका सुरतसिंह नेगी विजयी हुनुभएको छ । ६३० मतका साथ उहाँ विजयी हुनुभएको हो । उहाँका निकटतम प्रतिद्वन्दी एमालेका शरदसिंह नेगीले २७१ मत प्राप्त गर्नुभयो । मेलौलीको वडा नं १ का सदस्यमा पनि नेपाली कांग्रेसकै उम्मेद्वार विजयी भएका छन् । द्रोपती चन्द ४१८, द्रोपती दयाल ४४१, चिन्तासिंह बिष्ट ४४६ र शंकरसिंह नायकले ४१८ मत ल्याएर विजयी हुनुभएको छ ।"
प्रधानन्यायाधीशमा पराजुली सिफारिस,काठमाडौं : संवैधानिक परिषद्को बैठकले कायममुकायम प्रधानन्यायाधीश गोपाल पराजुलीलाई सर्वसम्मत रुपमा प्रधानन्यायाधीशका लागि सिफारिस गरेको छ । परिषदको बिहीबार बसेको बैठकले उहाँलाई प्रधान्यायाधीशमा सर्वसम्मत चयन गर्दै संसदीय सुनुवाइ विशेष समितिमा पठाउने निर्णय गरेको हो । प्रधानमन्त्री शेरबहादुर देउवाको अध्यक्षतामा बसेको बैठकले पराजुलीका बिषयमा केही समय छलफल गरेको थियो । उहाँको बारेमा प्रमुख प्रतिपक्षी दलका नेता केपी शर्मा ओलीले केहि चासो व्यक्त गरेको स्रोतले जनाएको छ । यद्यपी उहाँले पराजुलीलाई प्रधानन्यायाधीशका लागि समर्थन गर्नु भएको थियो । प्रधानन्यायधीशबाट सुशीला कार्कीले अवकाश लिएपछि पराजुली कायम मुकायम प्रधानन्यायाधीश रहदै आउनु भएको थियो । न्यायपरिषदले यसअघि बरिष्ठताका आधारमा पराजुलीसहित सर्वोच्चका ६ जना न्यायाधीशको नाम परिषदमा सिफारिस गरेको थियो ।
रोल्पामा एसिड खसाएको मतपेटिकाबाट मतगणना सुरु,लिबाङ (रोल्पा) : रोल्पा नगरपालिकाको मत गणना कार्य बिहीबार बिहान १० बजेबाट सुरु गरिएको छ। बिहान बसेको सर्वदलीय बैठकपछि मत गणना सुरु भएको हो। मतदानका बेला रोल्पा नगरपालिका वडा नम्बर १० भनभने ख केन्द्रको मतपेटिकामा मतपत्रसहित एसिड मतपेटिका खसाएपछि चार घण्टा मतदान स्थगित भएको थियो। सोही केन्द्रको मतपेटिका खोलेर मत गणना कार्य सुरु भएको हो। मुख्या निर्वाचन अधिकृतका अनुसार १० वटा मत जलेका छन् भने जलेका मध्ये मत संकेत बुझिने ९ मत सदर गरिएको छ। उक्त मतपेटिकाको एउटा मात्र मत बदर भएको छ। एसिड हालिएको मतपेटिकाबाट मतपत्र भूइँमा खन्याउँदा आगोको गन्ध आएको थियो। मत संकेत नबुझिने गरी जलेका मतपत्र गणना नगर्ने सर्वदलीय सहमति भएपछि मतगणना सुरु भएको हो। बुधबार मतपत्रमा आगो उठेपछि बिहान दस बजेदेखि स्थतिग भएको भनभनेको ख केन्द्र चुनाव दिउँसो सवा दुई बजेबाट पुनः सुचारु भएको थियो। उक्त केन्द्रमा साँझ ५ बजेसम्मा ६ सय मतदाता मध्ये ३ सय ८७ मत खसेको छ।
"रुपन्देहीको सिद्धार्थनगरमा मतगणना सुरु, यस्तो छ परिणाम",रुपन्देही : रुपन्देहीको सिद्धार्थनगर नगरपालिकामा मतगणना सुरु भएको छ । प्रारम्भिक २०२ मत गणना गर्दा मेयर पदमा नेपाली कांग्रेसका उम्मेदवारले अग्रता लिएका छन् । हालसम्म मेयर पदमा प्राप्त परिणाम यस्तो छ । कांग्रेस : ५३ एमाले :४८ माओवादी केन्द्र :३४ राप्रपा :४२ ३४ राप्रपा :४२
अछाममा कांग्रेस र माओवादीद्वारा मतदान प्रक्रिया खारेजीको माग,अछाम : नेपाली कांग्रेस र नेकपा माओवादी केन्द्र अछामले चौरपाटी गाउँपालिका ४ पायल स्थित बैजनाथ मतदान केन्द्रको मतदान प्रक्रिया खारेजीको माग गरेका छन् । एमाले उपाध्यक्ष भिम रावलको निर्देशन र एमाले जिल्ला अध्यक्ष शेरबहादुर कुवरको प्रत्यक्ष नेतृत्वमा सुरक्षाकर्मी रमतदान अधिकृतको संलग्नतामा अरु पाटीका प्रतिनिधि र मतदातालाई लखेटी एकलौटी रुपमा गरिएको मतदान प्रक्रिया खारेजीको माग गरेका हुन् । कांग्रेस सचिव नमबहादुर शाही र माओबादी केन्द्रका संयोजक झपट साँउदले संयुक्त विज्ञप्ति प्रकाशित गरि आफुहरुको सहभागिता नरहेको मतदान प्रक्रिया खारेजी गरि सत्यतथ्य छानबिनको माग गरेका छन् । पुनः मतदान प्रक्रिया अघि नबढाएसम्म चौरपाटी गाउपालिकाका कुनै पनि वडाको मतगणना अघि बढाउन नदिने विज्ञप्तिमा उल्लेख छ । मतदानका क्रममा प्रेस पासको दुरुपयोग गर्दै एमाले समर्थित पत्रकारले अरुको नाममा पनि मतदान गरेको भन्दै दुई पाटीका उम्मेदवारले मतदान अधिकृतलाई मतदान स्थगित गर्न बुधबार ११ बजे नै निवेदन दिएका थिए । आफुहरुलाई बिहानै देखि मतदान स्थलबाट लखेटेर एकलौटी रुपमा मतदान सम्पन्न गराएको दुई पाटीको आरोप छ । पायल एमाले जिल्ला अध्यक्ष एवम् पुर्व सभाषद शेरबहादुर कुवरको गाउँ हो ।
थबाङी पनि मतदानमा !,"रोल्पा : संविधानसभा दोस्रो निर्वाचनमा शून्य मतदान गरेको थबाङ स्थानीय तहको निर्वाचनमा मतदानमा सहभागी भएको छ । थबाङका स्थानीय बिहानैदेखि उत्साहजनक रूपमा मतदानमा सहभागी भएका थिए । थबाङ गाउँपालिकाको वडा नम्बर १ र २ को मतदान स्थलमा स्थानीय बिहानै लाइनमा उभिएका थिए । ०७० सालको चुनावमा मतदानका दिन घाँस दाउरा गरिरहेका यहाँका मतदाता यसपटक मतदान गर्नमा लामबद्ध लागेका थिए । पार्टी लाइन चुनाव खारेजी' भए पनि, नेकपाको प्रभाव रहेको थबाङमा कार्यकर्ता स्वतन्त्रबाट चुनावी प्रतिस्पर्धामा उत्रिएका थिए । अघोषित रूपमा कांग्रेससँग तालमेल गरेपछि चुनाव अघिदेखि नै थबाङ चर्चामा थियो । सरकारले सुरक्षा संवेदनशील क्षेत्र भनेको थबाङमा नेकपाका कार्यकर्ताले नै स्वतन्त्रबाट उम्मेदवारी दिएपछि सुरक्षा अवस्था सहज बन्दै गएको थियो । शान्तिपूर्ण र उत्साहजनक रूपमा थबाङी मतदाताले मत दिए', थबाङबासी एवं नेपाल पत्रकार महासंघका पूर्वअध्यक्ष मौसम रोकामगरले भन्नुभयो । नेकपाका नेता, कार्यकर्ता र आस्थावानले पनि मतदान गर्न पुगे । संसदीय व्यवस्था अन्तर्गतको स्थानीय तहको चुनाव खारेजी नै पार्टीको स्पष्ट लाइन हो । थबाङमा स्वतन्त्रबाट उम्मेदवार उठेकाले उनीहरूले संसदीय दलका उम्मेदवारभन्दा केही राम्रो काम गर्ने आशाले थबाङीले मतदान गरेका हुन्', थबाङ निवासी एवं विप्लव नेतृत्वको नेकपाका केन्द्रीय नेता जयप्रकाश रोकामगर प्रताप' ले भन्नुभयो । चुनाव खारेजीको प्रभावले थबाङमा धेरै मत नखसेको उहाँको दाबी छ । साविक गाविस थबाङमा छिमेकी उवा र मिरुल गाविस गाभेर गाउँपालिका बनाइएको हो । ५ हजार ७ सय ५५ मतदाता रहेका यहाँ ३ हजार १ सय ७८ मत खसेको छ । साविक गाविस थबाङमा दुईवटा वडा छन् । दुवै वडाका २ हजार २ सय ९१ मतदातामध्ये १ हजार ५ सय १ मत खसेको हो । माओवादी केन्द्रका उम्मेदवारले भने थबाङमा रहेका सबै मतदाताले मतदान गरेको दाबी गरेका छन् । विदेशमा रहेका, काम विशेषले बाहिर गएका र मृत्यु भइसकेका पनि मतदाता नामावलीमा भएकाले मतदान कम देखिएको हो । विगतका चुनावमा कहिले बहिष्कार र कहिले उपयोग गर्दै आएका थबाङीले यसपटक चुनाव उपयोग मात्र गरेनन्, बहुदलीय प्रतिस्पर्धा पनि गरे । विगतमा कहिले एकछापे मतदान र कहिले एकदलीय रूपमा बहिष्कार थबाङको परिचय बनेको थियो । अब त्यो विरासत भत्किएको छ । उवा र मिरुलको मतले भए पनि थबाङ गाउँपालिकामा माओवादी केन्द्रले वर्चस्व जमाउन खोजेका वेला नेकपाका आस्थावान थबाङीले काउन्टर' का लागि चुनावमा भाग लिएका हुन् । पार्टीले कारबाही गरे पनि भोग्न तयार भएर उनीहरूले यो जोखिम मोलेको बताउँदै आएका छन् । पार्टी विभाजनपछि थबाङ वैद्यमय भएको थियो । विप्लवले सम्बन्धविच्छेद गरेपछि थबाङ विप्लवतिरै ढल्कियो । तर, माओवादी केन्द्र पनि विस्तारित हुन पुग्यो । थबाङमै एमाले र कांगे्रसले पनि विस्तारित हुन पाए । पञ्चायत, बहुदल हुँदै गणतन्त्रसम्म पुग्दा थबाङले कहिले चुनाव बहिष्कार' त कहिले उपयोग' गर्दै आयो । २०१५ सालको आम चुनावमा कम्युनिस्टलाई भोट गरेको थबाङमा २०७४ को चुनावमा स्वतन्त्रको नाममा उपयोग गरेको हो । स्वतन्त्रबाट जोगिएला साख ? नेकपाको प्रभाव रहेको थबाङमा माओवादी केन्द्रको प्रभाव कम गर्न स्वतन्त्रबाट प्रमुखको उम्मेदवार रहेका अमित घर्ती विजयी होलान् या माओवादी केन्द्रका उम्मेदवार वीरबहादुर ? यी दुईमध्ये एकको विजयले थबाङ विप्लव आस्थावानको वर्चस्व हुने या माओवादी केन्द्रको भन्ने टुंगो लाग्नेछ । पार्टी विभाजनपछि थबाङी माओवादी केन्द्रइतर रहेपछि पार्टी नेतामा इगो देखिन्छ । पार्टी एक हुँदासम्म थबाङलाई आदर्श भूमि नै मान्दै आएका सबै माआवादीले थबाङलाई अनुकूल हुँदा सराहना गर्ने र प्रतिकूल हुँदा दुत्कार्ने गर्छन् । पार्टी विभाजनपछि थबाङीले प्रचण्डलाई थबाङमा वास छैन' सम्म भने । संविधानसभा दोस्रो चुनावमा हालका सभामुख ओनसरी घर्तीमगर थबाङ भोट माग्न जाँदा दमाहा बजाएर लखेटे । स्थानीय तहको चुनावमा भाग ल्याएर माओवादी केन्द्र यहाँ हाबी हुने भएपछि नेकपाका कार्यकर्ता स्वतन्त्रबाट चुनावमा होमिन बाध्य भए । नेकपाले थबाङको कम्युनिस्ट विरासतको हक कायम गर्न खोज्ने र माओवादी केन्द्रले पनि हक कायम गर्र्ने प्रकारको शीत युद्धकै बेला गाउँपालिकाको चुनावमा पार्टी ह्विपको घेरा नाघेर थबाङमा स्वतन्त्रबाट चुनावमा उत्रिनु कम्ता लडाइँ होइन । यही यथार्थबीच थबाङमा स्वतन्त्रबाट आफ्ना कार्यकर्ता चुनावमा होमिएको भएरै नेकपाले कारबाही नगरेको सहजै आकलन गर्न सकिन्छ । नेकपाका थबाङी कार्यकर्ताले स्वतन्त्रबाट चुनावमा भाग लिनुलाई विशिष्ट र बाध्यात्मक कदम' भनेका छन् । चुनाव बहिष्कार र उपयोगको यस्तो छ शृंखला ०१५ सालको आमचुनाव थबाङीले कम्युनिस्टलाई एकछापे मतदान गरे ०३६ सालको जनमत संग्रहमा बहुदलको पक्षमा मतदान ०३८ सालको राष्ट्रिय पञ्चायतको निर्वाचन बहिष्कार (खाली मटपेटिका फिर्ता) ०४८ सालको संसदीय चुनाव तत्कालीन जनमोर्चाको उम्मेदवार कृष्णबहादुर महरालाई मतदान गरे ०५१ सालको निर्वाचन बहिष्कार ०५४ सालको स्थानीय निर्वाचन बहिष्कार (थबाङबाट विस्थापित भई सदरमुकाम लिबाङ गएका र निर्वाचन कर्मचारीसँग हेलिकोप्टरमा थबाङ गएका उनीहरूमध्ये तीन जनाको मात्र मतदान) ०५६ सालको संसदीय चुनाव बहिष्कार (खाली मतपेटिका फिर्ता) ०६४ सालको संविधानसभा निर्वाचन मतदान गरे (तत्कालीन एमाओवादी अध्यक्ष पुष्पकमल दाहाल प्रचण्डलाई एकछापे मतदान) ०७० सालको संविधानसभा दोस्रो निर्वाचन शून्य मतदान ०७४ असार १४ को स्थानीय तहको निर्वाचन उपयोग (स्वतन्त्र उम्मेदवारी)"

शीर्षक,विवरण
अब 'तीन तलाक'ले रुने छैनन् मुस्लिम महिला,"काठमाडौँ: विवाहित वा घर परिवार भइसकेका मुस्लिम महिला अब तीन तलाकले रुने छैनन्। आफ्नो लोग्नेले तीन पटकसम्म 'तलाक' शब्द मौखिक रूपमै उच्चारण गरेपछि जसरी वैधानिक रूपमै आफ्नो श्रीमान्ले छोड्ने बाध्यता थियो अब त्यसले मुस्लिम महिलालाई नछुने भएको छ। दुई हप्ताअघि भारतमा भएको यो पछिल्लो कानूनी प्रावधानपछि त्यहाँका अधिकांश अखबारले लेखेका थिएअब तीन तलाकले रुने छैनन् मुस्लिम महिला। किनभने वैधानिक भनी मुस्लिम पुरुषले महिलामाथि थोपर्दै आएको यो एकतर्फी अन्यायलाई अब यहाँको सर्वोच्च अदालतले नै अवैधानिक घोषणा गरिदिएको छ। मुस्लिम लोग्नेले आफ्नी श्रीमतीलाई छोड्न चाह्यो भने वा ऊ वैधानिक रूपमै सम्बन्ध विच्छेद गर्न चाह्यो भने तीन पटकसम्म मौखिक रुपमै यो तलाक उच्चारण गरे पुग्दथ्यो। यी शब्दको भरमा श्रीमान् श्रीमतीबीच सम्बन्ध विछेच्द हुने यो प्रक्रिया मुस्लिम समुदायको प्रमुख धर्मग्रन्थ कुरानमा रहेको उनीहरूको दावी थियो। तर निकै लामो समयको अध्ययन र विभिन्न धर्मका गुरुकै गहन परामर्शबाट भारतको सर्वोच्च अदालतले यो प्रावधान कुरान कै मूल भावना र मर्म विरुद्ध भएको भन्दै यस प्रथालाई अवैधानिक र अमान्य ठहर गरिदिएको छ। यसरी अब मुस्लिम महिलाहरूले भारतमा पुरुषको यो जवर्जस्ती ब्यहोर्नुपर्ने छैन र आफ्नो लोग्नेले उता तलाक भनिरहँदा यता पीडित महिलाले बलिन्द्रधारा आँशु झारिरहनुपर्ने छैन। भारतमा मुस्लिम समुदायमा पुरुषले आफ्नी श्रीमती र वरिपरि रहेका अन्य बयस्कहरूले सुन्ने गरी 'तलाक' शब्द तीन पटकसम्म दोहोर्याई उच्चारण गरेकै आधारमा श्रीमतीसँग अलग्गिएर बस्ने, सम्बन्ध नै विच्छेद नै गर्न पाउने धार्मिक मान्यता रहेको भन्ने आडमा निकै लामो समयदेखि नै महिलामाथि अन्याय गरिँदै आएको छ। यस्तो अनौठो कुप्रथालाई महिलाको अपमानको पराकाष्ठा नाघेको अनुभव सम्पूर्ण विश्वले गर्दै आएको थियो। यस प्रकारको कुरीति सदाका लागि अन्त्य हुनै पर्दथ्यो।यसका लागि भारतीय सरकार, नागरिक समाज, महिला अधिकार अभियन्ताहरू तथा मुस्लिम महिला समुदाय स्वंय एक दिन न एक दिन जागरुक भइ क्रान्तिकारी परिवर्तन ल्याउनै पर्दथ्यो। हाल सम्मानित सर्वोच्च न्यायालयको सफल प्रयासले वर्षौदेखि चलिआएको सामाजिक कुप्रथा समाप्त गरी मुस्लिम महिला समुदायमा सामाजिक सुधारको पहिलो सफल पाइला चालेको छ। पुरुष प्रधान मुस्लिम समुदायमा धर्म, रितिरिवाज र सनातनी चलन वा परम्पराको आडमा अति पौराणिक कुप्रथा चलाइँदै आएको छ। साथै मुस्लिम महिलामाथि प्रत्यक्ष वा घुमाउरो पाराबाट गरिने थिचोमिचो, दमन, शोषण, उत्पीडन र विभेदकारी अन्य गतिविधिहरू २१औँ शताब्दिको यस अत्याधुनिक र डिजिटल संसारमा अति हास्यास्पद र उदेकपूर्ण रहिआएका छन्। हामीकहाँ हुने अनमन (खटपट)लाई 'लोग्ने स्वास्नीको झगडा परालको आगो' भन्ने प्रचलित उखान र बलियो धारणा नै छ। परालको आगो हुरर्हुरी बलेर एकै छिनमा भस्याक भुसुक निभेजस्तै लोग्ने स्वास्नीबीचको झगडा जतिसुकै ठूलो भए पनि एकैछिनमा समाप्त हुन्छ। यसै सिलसिलामा, नेपाली दम्पतिहरूको स्वभाविक सहनशीलतालाई चित्रण गरी प्रसिद्ध कथाकार स्व गुरुप्रसाद मैनालीद्वारा लिखित यस्तै कथाबस्तु शीर्षकमा करिब ४० वर्षअघि निर्मित एउटा रोचक नेपाली चलचित्र पनि यहाँनेर स्मरणीय छ। तुलनात्मकरूपमा तातो रगत भएका पुरुषले झगडा वा लहडबाजीको आवेशमा आएर पनि भनिने यस तीन तलाक शव्दले मुस्लिम महिला साँच्चि कै अन्यायमा परेका थिए। दम्पत्तिबीच सँगै बस्न सक्दै नसकिने अवस्था आइपरेमा कानूनी उपाय अवलम्वन गरी सम्बन्ध विच्छेद गर्ने वैधानिक उपाय छँदाछँदै पछिल्ला केही वर्षदेखि त चिठ्ठीपत्र वा इमेल, फोन, स्काइप र ह्वाट्सएप् वा एसएमएस म्यासेजजस्ता विद्युतीय सञ्चार माध्यम प्रयोग गरी तलाक दिने समेत चलन बढेको थियो। मुस्लिम समाजमा कानून सरहकै मान्यता प्राप्त गर्दै यस्तो हास्यास्पद प्रचलनलाई भारतीय सर्वोच्च अदालतको ऐतिहासिक निर्णयले अब अर्वध ठहर्याइएको छ। इस्लामिक कानून अवलम्वन गर्ने मुस्लिम राष्ट्रको रूपमा परिचित पाकिस्तान र बङ्गलादेशमा समेत यस्तो तीन तलाकको प्रावधान खारेज भइसकेको थियो भने भारतमा कायम रहिरहेको थियो। बहुसंख्यक हिन्दु धर्मावलम्बी बसोबास गर्ने विश्वबिख्यात भारतमा यस्तो कुरीति त्याग गर्न बाँकी रहनु नै केही लज्जास्पद पनि थियो। बिवाहित महिलापुरुषको सम्बन्धलाई लक्ष्मीनारायणको अवतार मानी निष्ठापूर्वक आदर र सम्मान गरिने सनातन हिन्दु परम्पराको बलियो प्रभाव रहेको यस देशमा केटाकेटीले गर्ने खेलाँचिजस्तै तीन पटक तलाक भन्दैमा दाम्पत्य सम्बन्ध नै टुट्ने आश्चर्यका रूपमा रहेको थियो। यस्तो प्रचलन महिला हिंसा नै भएको ठहर गर्दै भारतीय सर्बोच्च अदालतका हिन्दु, मुस्लिम, सिख, क्रिश्चियन र जारोआस्त्रा धर्म अनुयायी पाँच अलगअलग न्यायाधीश सम्मिलित वृहत्पूर्ण इजलासले आफ्नो फैसला सुनाएको थियो। यस तीन तलाकको व्यवस्थालाई सर्वोच्च अदालतले गैह्रकानूनी घोषणा गरे लगत्तै गत तीन वर्षदेखि पीडित एक मुस्लिम महिलाले आफ्नो निवास कानपुरबाट आफ्ना घरपरिवारविरुद्ध मुद्दा दायर गरेको घटना पनि यहाँ उल्लेखनीय छ। ती महिलाको सन् २०१५ को जुन महिनामा शारिक अराफत नामक एक मुस्लिमसँग बिवाह भएको थियो। बिवाहको लगत्तै उनका श्रीमान्ले दाइजोको विषयलाई लिएर झगडा गर्ने, मारपिट गर्ने गरेको रहेछ। यही निहुँमा तीन तलाक शब्दको उच्चारणबाट उनलाई तलाक दिइएको रहेछ। ती मुस्लिम महिलाले जीवन यापनको लागि भरणपोषण भत्ता (नेपालको कानूनी शव्दमा माना चामल) आफ्ना पूर्वश्रीमान्बाट भराई पाउनका लागि लामो समयदेखि कानूनी लडाईँ लड्दै आएकी थिइन्। तीन तलाकको आडमा वैवाहिक सम्बन्ध खत्तम गरिने यस कुप्रथालाई सर्वोच्च अदालतले असंवैधानिक घोषणा गरेपछि अब भारतीय सरकारले यस सम्बन्धमा प्रगतिशिल र मजबूत कानून बनाई तत्कालै लागू गर्नुपर्ने सुझाव उनकी आमा शाह बानोले दिएकी छिन्। तलाक स्वीकार गर्न बाध्य पारिएका महिलाहरू गरिबी र आर्थिक बिपन्नताका कारण दुखः वा पीडामा पर्नबाट अब बन्ने नयाँ कानूनले बचाउनु पर्छ भन्ने उनको धारणा छ। प्रधानमन्त्री नरेन्द्र मोदीको कार्यकालमा भारतीय सर्बोच्च अदालतले तीन तलाक खारेजीको ऐतिहासिक फैसला गरेको हुँदा यस क्रान्तिकारी कदमको जस प्रधानमन्त्री मोदीलाई नै जान्छ। भारतको शासन सत्ता सम्हालेयता बिभिन्न सामाजिक र राष्ट्रिय सुधारात्मक कदमअघि बढाउन उहाँले गर्नु भएका ऐतिहासिक निर्णयको सूचिमा यो पनि एक प्रमुख मानिएको छ। यसअघि केन्द्रिय सरकारले गत जुलाई १ देखि राष्ट्रभर प्रभावकारी हुनेगरी नयाँ तथा एकीकृत कर प्रणाली लागू गरी कर व्यवस्थापन तथा प्रणालीमा देशलाई एकरुपता दिएको थियो। मालसामान तथा सेवा व्यवसाय कर (गुड्स एण्ड सर्भिस ट्याक्सजिएसटि) नामाकरण गरिएको यस नयाँ र एकल कर प्रणाली राष्ट्रव्यापीरूपमा लागू गरिएपछि यसअघि विभिन्न राज्य तथा केन्द्रमा विद्यमान अलगअलग राज्य र संघीय कर व्यवस्था समाप्त भएको थियो। भारतीय संसद्को विशेष सत्रले निकै ठूलो छलफल र विश्लेषणपश्चात् बहूमतद्वारा यस एकीकृत कर प्रणाली पारित गरेको थियो। भारतका २९ राज्यमध्ये धेरैजसोमा आआफ्नै प्रकारका राज्यीय कर व्यवस्था लागू रहेकोमा विकेन्द्रिकृत स्वविवेकिय अधिकार पनि यस जिएसटिले अन्त्य गरेको थियो। यस जिएसटि कर प्रणालीलाई बेलायती साम्राज्यबाट भारत स्वतन्त्र भएको ७० वर्ष यताको इतिहासमा, मुलुकको कर व्यवस्थापनमा सबैभन्दा क्रान्तिकारी परिर्वतनको नाम दिइएको आर्थिक विश्लेषक बताउँछन्। त्यसैगरी प्रधान मन्त्री मोदीले भ्रष्टाचार र कालोबजारी नियन्त्रणतर्फ गर्नु भएको अर्को प्रयास थियो पुरानो पाँचसय र एक हजारको नोट प्रचलनको अन्त्य। त्यसले भारतीय आर्थिक क्षेत्रमा मडारिई रहेको भ्रष्टाचार र कालोधन लुकाउने प्रवृत्ति एक हदसम्म नियन्त्रण गर्न सफल भएको छ। पीडित मुस्लिम महिलालाई मुक्ति दिने सर्वोच्च अदालतको प्रशंसित तीन तलाक खारेजीको बर्तमान फैसलाको सर्वत्र स्वागत गरिएको छ। परापूर्वकालदेखि नै गहिरो जरो गाडिएर झाङिगएका तीन तलाकलगायत अन्य बाँकी रहिरहेका यस्ता अनेकन् कुप्रथाबाट मुस्लिम समुदायका महिलाले मुक्ति पाउन्, महिला तथा घरेलु हिंसाले टाउको उठाउन नपाओस् भन्ने आशा विश्व समुदायले गरेको छ।रासस"
जाजरकोटका सांसदले निजी लगानीमा अस्पताल निर्माण गर्दै,"जाजरकोट: कमजोर आर्थिक अवस्था र स्वास्थ्य सेवाको पहुँच अभावले विभिन्न किसिमका महामारीको शिकार भैरहने जाजरकोटमा सांसद राजीवविक्रम शाहले व्यक्तिगत लगानीमा दुर्गम गाउँमा २५ शैयाको अस्पताल निर्माण थालेका छन्। जाजरकोट जिल्लाको पश्चिम क्षेत्रका जनतालाई स्वास्थ्य सेवा दिने उदेश्यले छेडागाडको थलबजारमा अस्पताल निर्माण हुन थालेको हो।शाहले स्थापना गरेको कुमारी ट्रस्ट मार्फत ५ करोड रुपौयाँको लगानीमा छेडागाड नगरपालिका५ थलबजारमा अस्पताल निर्माण थालेका हुन्। जाजरकोट क्षेत्र न २ वाट निर्वाचित सासंद शाहले कमजोर आर्थिक अवस्था भएका यस क्षेत्रका जनतालाई गाउँघरमै सर्वसुलभ रुपमा स्वास्थ्य सेवा दिने उदेश्यले व्यक्तिगत लगानीमा अस्पताल निर्माण गर्न लागेको बताए।स्थानिय रत्नबहादुर शाहीले यस्तो दुर्गम ठाउमा २५ शैयाको अस्पताल बन्नु खुसीको कुरा भएको बताए। उनले साँसद शाहलाई धन्यवाद दिए। एलजीएस लोगोस्ट्रील प्रविधिको प्रयोग गरी आगामी मंसिर महिनाभित्र निर्माण सम्मन्न गर्ने गरी भवन निर्माणको काम सुरु गरिएको निर्माणको जिम्मा लिएको पञ्चकन्या गुप्रले बताएको छ।अहिले अस्पतालको फाउण्डेसन निर्माणको काम अन्तिम चरणमा पुगेको अस्पतालको डिजाईनर एचबी अर्किटेक्ट कम्पनीका आर्किटेक्ट राजीव अवालले बताए। जग निर्माणको काम अन्तिम चरणमा पुगेको उनले बताए। २५ शैयाको अस्पताल भवनका साथै चिकित्सक र स्टापहरुको लागि आवास, प्रशासनिक भवन, सोलार र जेनेटर राख्ने भवन पनि निर्माण गर्न लागिएको छ। भूकम्प प्रतिरोधी भवनको निर्माणसँगै अस्पतालको लागि आवश्यक पर्ने २ करोड ५० लाख रुपैयाका उपकरण पनि किनिएको छ। साँसद शाहले माइनर अप्रेसन पनि गर्न मिल्ने गरी भवन निर्माण गर्न लागिएको र पछि यसलाई विस्तार गर्न सकिने बताए।अस्पताल निर्माणपछि पश्चिम क्षेत्रका साविकका १५ वटा गाविसका साथै पूर्वी क्षेत्रका अधिकाश गाविसका जनतालाई पनि उपचारमा सहयोग पुग्ने कुमारी ट्रष्टका जिल्ला सचिव रमेश सिहले बताए। थल बजारमा २५ शैयाको अस्पाल निर्माण हुन थालेपछि यस क्षेत्रका जनता निकै हर्षित छन्।अस्पताल निर्माणपछि माइनर अप्रेसन पनि हुने भएकोले आर्थिक रुपमा विपन्न जनतालाई धेरै राहात पुग्ने छ। २०७० सालको निर्वाचनमा सांसद शाहले क्षेत्र न २ का जनतासँग गर्नु भएको प्रतिवद्धतालाई अस्पताल वनाएर पुरा गर्ने भएका छन्। साँसद शाह चुनावी प्रचारको क्रममा थलबजारमा व्यक्तिगत लगानीमा सामुदायिक अस्पताल निर्माण गर्ने जनतासँग प्रतिवद्धता गरेका थिए। २०६६ सालमा जाजरकोटमा महामारीको रुपमा फैलिएको झाडापखालाको बेला निजी लगानीमा हेलिकोप्टर बाट डाक्टर र औषधी पुरयाएर चर्चामा आएका शाहलाई जाजरकोटी जनताले उनको गुण तिरी सकेका छन् साँसद जिताएर। उनबाट जिल्लावासीले जिल्लाको सम्रग विकासमा ठुलो अपेक्षा गरेका छन् ।"
जित्ने अवस्थामा जोसँग पनि चुनावी सहकार्य गर्न एमाले तयार,"रुकुम : नेकपा एमालेका उपाध्यक्ष तथा प्रदेश नं ६ का संयोजक युवराज ज्ञावलीले आवश्यकताअनुसार चुनावमा जुनसुकै दलसँग पनि चुनावी तालमेल गर्न सकिने बताएका छन् ।नेता ज्ञवालीले एमालेले आफुले जित हात पार्नसक्ने अवस्था रहदाँ स्थानीय तहको तेस्रो चरणको निर्वाचनसंगै प्रदेश सभा र प्रतिनिधिसभाको निर्वाचनमा जोकोही शक्तिसँग पनि तालमेल गर्न सकिने बताए । आवश्यकताका आधारमा जुनसुकै पार्टीसँग पनि चुनावी सहकार्य गरेर जानसकिन्छ' उनले भने । नेपाली कांग्रेस एमालेको मुख्य प्रतिस्पर्धी दल भएका कारण आगामी चुनावी प्रतिस्पर्धा पनि कांग्रससँगै हुने उनको भनाई थियो । ज्ञावलीले पहिलो र दोस्रो चरणको स्थानीय तहको निर्वाचनमा एमालेले केही थोरै स्थानमा मात्रै कांग्रेससँग चुनावी तालमेल गरेको स्मरण गराउदै आफ्नो दल कांग्रेससँग आवश्यकताका आधारमा प्रतिस्पर्धा र सहकार्य दुवै गरेर जान तयार रहेको समेत बताए । स्थानीय पार्टीकमीटीको सुझावका आधारमा जित्न सक्ने अवस्था भएमा जुनसुकै दलसँग पनि चुनावी तालमेल हुनसक्छ ।,' उपाध्यक्ष ज्ञावलीले भने,तर हामी देश र राष्ट्रलाई घाटा हुने कुरामा भने कसैसँग सम्झौता गर्दैनौं । एमाले यस बिषयमा प्रस्ट छ ।' प्रेस चौतारी नेपाल रुकुमले सदरमुकाम मुसीकोटमा आयोजना गरेको पत्रकार भेटघाट कार्यक्रममा आफ्नो धारणा राख्दै उपाध्यक्ष ज्ञावलीले जनसंख्यालाई ९० प्रतिशत र बाँकी १० प्रतिशत मात्रै भुगोललाई आधार मानेर गरिएका निर्वाचन क्षेत्र निर्धारणले भुगोलको अपमान भएको र यसले जनसंख्या कम भएका तर, थोरै संख्यामा छरिएर रहेका जनताको विकासको अभिलाषा पुरा नहुने बताए । ७० प्रतिशत जनसंख्यालाई आधार मानेपनि बाँकी ३० प्रतिशत जनसंख्यालाई आधार मानेर क्षेत्र निर्धारण गरेको भए राम्रो हुने ज्ञावलीको धारणा थियो । साथै पछिल्लोपल्ट सत्ता पक्षीय दलहरुले ल्याएको राष्ट्रघाती' संविधान संसोधनको विषय एमालेकै कारण संसदबाट फेल भएको दावी गर्दै ज्ञावलीले आगामी दिनमा पनि देशले हार्ने अवस्थामा कुनैपनि खालको गलत काम हुन नदिन एमालेले जिम्मेवर भएर आफ्नो भूमिका निर्वाह गर्ने बताए । एमाले देशको एक जिम्मेवार पार्टी हो । एमालेबाट जनताले धेरै आशा गरेका छन् ।' ज्ञावलीले भने, यसकारण हामी गलत कुराको सधै विरोध र खवरदारी गरिरहन्छौ । राम्रा कुराको समर्थन गर्न एमालेलाई कुनै गाह्रो छैन ।' ज्ञावलीले आसन्न स्थानीय तहको तेस्रो चरणको निर्वाचका साथै प्रदेश र प्रतिनिधि सभाको निर्वाचनमा पनि एमाले पहिलो पार्टी बनाउन जनताले अमूल्य मत प्रदान गर्ने दावी गर्दै गरे ।"
सरुवा छानबिन गर्न समिति,"काठमाडौं : सामान्य प्रशासन मन्त्रालयले निर्वाचन आचारसंहिता छल्दै बुधबार मध्यराति गरेको कर्मचारी सरुवा विवादित बनेपछि छानबिन गर्न समिति गठन गरेको छ । सहसचिव शिवराम न्यौपानेको संयोजकत्वमा गठित उच्चस्तरीयमा उपसचिव नमराज घिमिरे, शालिकराम दाहाल र ट्रेड युनियनका प्रतिनिधि छन् । यद्यपि, निजामती सेवा ऐनअनुसार सामान्यले आफैँले गरेको सरुवा आफैँ रद्द गर्न पाउँदैन । अन्य मन्त्रालयले गरेको गैरकानुनी सरुवा रद्द गर्ने अधिकार भए पनि सामान्यले गरेको गैरकानुनी सरुवा रद्द गर्ने अधिकार भने मन्त्रिपरिषद्लाई मात्रै छ । मन्त्रालयले कार्यालय सहयोगीदेखि उपसचिव २ सय ५६ जना कर्मचारीको रातारात सरुवा गरेको थियो । सरुवा गैरकानुनी र नियमविपरीत भएको भन्दै कर्मचारीसम्बद्ध ट्रेड युनियन विरोधमा उत्रिएका थिए । जसकारण बिहीबार दिनभर सामान्य प्रशासन मन्त्रालय तनावग्रस्त बनेको थियो । त्यसलगत्तै सामान्य प्रशासनमन्त्री टेकबहादुर बस्नेतले सरुवाबारे छानबिन गरिने प्रतिबद्धता जनाएपछि कर्मचारीसम्बद्ध ट्रेड युनियनहरू शान्त बनेका थिए । शुक्रबार सामान्य प्रशासनमन्त्री, राज्यमन्त्री, सचिवलगायत मन्त्रालयका पदाधिकारी र ट्रेड युनियन पदाधिकारीबीच दिनभर भएको वार्तामा सरुवा छानबिन समिति गठन गर्ने सहमति भएको आधिकारिक ट्रेड युनियनका अध्यक्ष पुण्यप्रसाद ढकालले जानकारी दिए । गैरकानुनी रूपमा गरिएको सबैखाले सरुवा रद्द हुनुपर्ने आफूहरूको माग रहेको अध्यक्ष ढकालले जानकारी दिए । समितिले मन्त्रालयले गरेका सबै सरुवाबारे छानबिन गर्नेछ । छानबिन क्रममा नियमसंगत भएका सरुवालाई सदर गरिने र नियमविपरीत भएकालाई रद्द गर्न सिफारिस गरिनेछ । छानबिन समितिका संयोेजक सहसचिव न्यौपानेले मन्त्रालयले गरेका कानुनसम्मत सरुवा सदर हुने र नियमविपरीत सरुवा सच्याउने गरी प्रतिवेदन दिने जानकारी दिए । मन्त्रालयका अनुसार समितिलाई तीन दिनको समय दिइएकाले तीन दिनसम्म सरुवा कार्यान्वयनमा नल्याउने सहमति भएको छ ।"
मधेसमा सम्पूर्ण शक्ति लगाउँदै एमाले,"काठमाडौं : पहिलो र दोस्रो स्थानीय तह निर्वाचनमा २७६ स्थान जित्दै पहिलो पार्टी बनेको एमाले सम्पूर्ण शक्तिका साथ प्रदेश २ को निर्वाचनमा होमिने भएको छ। आठ जिल्लाका १३६ स्थानमा हुने चुनावलाई उसले प्रतिष्ठाको विषय बनाएको छ। प्रदेश २ को निर्वाचनलाई उच्च महत्वव दिँदै एक महिनाअगाडि नै केन्द्रीय नेता मधेस पुगेर शक्तिसन्तुलनको अवस्थाबारे अध्ययन गरी केन्द्रीय कार्यालयमा प्रतिवेदन बुझाइसकेका छन्। मधेसमा पार्टी कमजोर नभए पनि आवश्यक रणनीतिसाथ चुनावमा जानुपर्ने आवश्यकता प्रतिवेदनमा औंल्याइएको छ। मधेसप्रति उसले लिएको नीतिले जनमत खस्केको छ कि भन्ने चिन्ताका कारण केन्द्रीय नेतृत्वले आफ्नो राजनीतिक धरातल बुझ्ने प्रयत्न गरेको हो। प्रदेश २ का इन्चार्ज सत्यनारायण मण्डल एमालेलाई कहाँ घाउ लागेको छ भन्ने पहिचान गरेर मलम लगाउने काम भइसकेको बताउँछन्। केन्द्रले मधेसको स्थिति राम्रोसँग बुझेको छ। त्यहीअनुरूप आवश्यक रणनीतिसाथ उम्मेदवार छनोट गरी पार्टी मधेसमा केन्द्रित हुँदै छ', उनले अन्नपूर्णसँग भने। व्यवस्थित प्रचार, घरदैलो अभियान, जनतासँग अन्तरक्रिया, योग्य उम्मेदवार छनोट नै चुनावी रणनीति रहेको केन्द्रीय सचिव प्रदीप ज्ञवालीले बताए। सबै जिल्लामा उम्मेदवार घोषणा भने केन्द्रीय नेताको उपस्थितिमा एकैपटक गरिँदै छ। पार्टीबाट अलग्गिएका नेताको प्रभाव निर्वाचनमा पर्न नदिने एमालेको दाउ छ। यही चुनावलाई लक्ष्य गरी अध्यक्षको नाममा एउटा अपिल जारी गर्ने तयारी पनि उसले गरिरहेको छ। तराईको गरिबी, पछौटेपन, आन्तरिक विभेद तथा रूपान्तरणको एजेन्डा लिएर जाँदै छौंं', ज्ञवालीले भने। प्रदेश २ को निर्वाचनलाई उच्च महत्वव दिँदै एक महिनाअगाडि नै केन्द्रीय नेता मधेस पुगेर शक्तिसन्तुलनको अवस्थाबारे अध्ययन गरी केन्द्रीय कार्यालयमा प्रतिवेदन बुझाइसकेका छन्। विगतमा सरकारमा हुँदा राम्रा कामको प्रचार हुन नपाएको अवस्थामा ती कुरालाई सशक्त रूपमा जनताको घरदैलोमा लैजाने योजना रहेको उनले सुनाए। एमालेले प्रदेश २ का ५९ वटा गाउँपालिकाका लागि उम्मेदवार छनोट गरिसकेको छ। त्यस्तै, तीनवटा उपमहानगरपालिका जनकपुर, कलैया र सिमरामा मेयर र उपमेयरको टुंगो शनिबार बस्ने स्थायी समिति बैठकले लगाउने नेता मण्डलले बताए। उम्मेदवारको नामावली भने मनोनयनका दिन एकैपटक सार्वजनिक गर्ने तयारी रहेको उनले जानकारी दिए। वीरगन्ज महानगरपालिकाको मेयरमा बसरुद्दिन अन्सारी र उपमेयरमा सोफिया आचार्यको टुंगो लागिसकेको छ। सबै उम्मेदवार टुंगो लगाएर केन्द्रीय नेतृत्व मधेस झर्ने भएको छ। आवश्यकताअनुसार जिम्मेवारी तोकेरै नेताहरू मधेस झर्ने नेता लालबाबु पण्डितले बताए। साउन २६ मा महासचिव ईश्वर पोखरेलको अध्यक्षतामा बसेको बैठकले केन्द्रीय नेता, स्थानीय तहमा विजयी प्रतिनिधि, संगठनका नेतासमेतलाई प्रदेश २ को निर्वाचन तयारीमा खटाउने निर्णय गरेको थियो। विगतमा अरू पार्टीको तुलनामा एमालेप्रति व्यापक असन्तुष्टि भए पनि केन्द्रीय नेतृत्वले त्यो आत्मसात गरेको विश्लेषक चन्द्रकिशोरको बुझाइ छ। एमालेको मधेसमा संगठन र संरचना दुवै कायम रहेकाले उसले अहिले स्थानीय तहमा विकासका मुद्दा उठाएर जनमत जित्ने कोसिस गरिरहेको छ। विगतमा फैलाइएका भ्रम चिर्दै निर्वाचन पक्षमा पार्न केन्द्रित भएको देखिन्छ', उनले भने। कांग्रेससँग मुख्य प्रतिस्पर्धा' एमाले चुनावमा तालमेल नगरी एक्लै मधेसमा जाँदै छ। तर, अन्य दलले तालमेल गरेपछि चुनौती थपिएको निष्कर्ष उसले निकालेको छ। प्रदेश इन्चार्ज मण्डल भन्छन्, केही पार्टी हामीलाई सिध्याउन लागिपरेका छन्। हामी त्यसतर्फ सचेत छौं, सरकारले चुनावी वातावरण तयार पार्र्नु आवश्यक छ।' एमालेको मुख्य प्रतिस्पर्धा कांग्रेससँगै हुने उनले बताए।"
मधेशलाई बाढीग्रस्त क्षेत्र घोषणा गर्न प्रचण्डको माग,"बीरगञ्ज : सत्तारुढ दल नेकपा माओवादी केन्द्रले तराईमधेशका बाढी प्रभावित जिल्लाहरुलाई संकटग्रस्त जिल्ला घोषणा गरी राहत र पूनस्र्थापनाको कामलाई तिब्र पार्न सरकारसँग माग गरेको छ । सो पार्टीको बीरगञ्जमा शनिवार बसेको केन्द्रीय सचिवालय बैठकले त्यस्तो निर्णय गरेको हो । यसबारेमा गम्भीर रुपमा कुरा राख्नेछौं । अहिले मधेशमा माओवादीको पक्षमा निकै ठूलो लहर देखिएको छ, हामी आवश्यकता र औचित्यका आधारमा संघीय लोकतान्त्रिक गणतन्त्रका पक्षधरहरुसँग तालमेलको नीति लिन्छौं बैठकपछि प्रचण्डले भने मूख्यः मधेशकेन्द्रित दललाई प्राथमिकता दिने निर्णय गरेका छौं । मधेशमा माओवादीलाई ठूलो सफलता मिल्नेमा हामी विश्वस्त छौं । बैठकले आसन्न निर्वाचनलाई केन्द्रबिन्दुमा राखेर निर्वाचन अभियानलाई तिब्र पार्ने निर्णय गरेको छ । बैठकले २ नम्वर प्रदेशमा माओवादीप्रतिको आकर्षण बढ्दै गएको निष्कर्षसहित स्थानीय तह, प्रदेश र संघको निर्वाचन अभियानलाई तिब्र पार्ने निर्णय गरेको छ । बैठकले तराईमधेशका जिल्लाहरुमा निकै ठूलो धनजनको क्षति भएको र जनजीवन कष्टकर बनेको निष्कर्ष निकाल्दै बाढी प्रभावित जिल्लाहरुलाई संकटग्रस्त जिल्लाको रुपमा घोषणा गरी राहतको विशेष प्याकेज सञ्चालन गर्न सरकारलाई आब्हान गर्ने निर्णय पनि गरेको छ । बैठकले राजनीतिक ध्रुवीकरणको अभियानले माओवादी केन्द्रमा नयाँ उत्साह र आत्मविश्वास बढेकाले राजनीतिक ध्रुवीकरणको अभियानमा जोड गर्ने निर्णय पनि गरेको छ । बैठकपछि अध्यक्ष प्रचण्डले भने,मधेशमा बाढीबाट ठूलो धनजनको क्षति भएको छ, यसले हामीलाई निकै सम्वेदनशील बनाएको छ । अध्यक्ष प्रचण्डले संविधान संशोधन विधेयक एमालेको चरम नश्लवादी सोच र राप्रपाको बिभाजनले असफल भएको भन्दै संघ र प्रदेशको निर्वाचनपछि फेरि संशोधन गर्न सकिने तर चुनावअघि सम्भव नभएको बताए । बैठकमा माओवादी केन्द्रमा हालै समाहित भएका नेताहरु देवेन्द्र पौडेल, रामेश्वर राय यादव, रामचन्द्र झा र पासाङ शेर्पाले आफ्ना अनुभूति राख्दै शक्तिशाली पार्टी निर्माणका लागि मुद्धा र ध्येय मिल्ने शक्तिसँग पार्टी एकता गर्नुपर्नेमा जोड दिएका थिए ।"
वीरगञ्ज महानगरका मेयर उम्मेदवार,"वीरगन्ज : आसन्न स्थानीय तहको निर्वाचनका लागि सबै दलको ध्यान केन्द्रित भएको प्रदेश नम्बर २ को एक मात्र महानगरपालिका वीरगन्जको मेयर पदमा राष्ट्रिय जनता पार्टी (राजपा) नेपाल बाहेक अन्य प्रमुख दललले उम्मेदवारको टुंगो लगाइसकेका छन्। वीरगन्ज महानगरको मेयरमा नेपाली कांग्रेसले जिल्ला सभापति अजय द्विवेदी, संघीय समाजवादी फोरम नेपालले पार्टीका मधेस प्रदेश कोषाध्यक्ष एंव विजय सरावगी, एमालेले नेशनल मेडिकल कलेजका प्रबन्ध निर्देशक बसरुद्धिन अन्सारी र नेकपा (माओवादी केन्द्र)ले गण्डक हस्पिटलका संचालक रहबर अन्सारीलाई उम्मेदवार बनाएको छ। राजपामा भने मेयरको उम्मेदवारको अझै टुंगो लाग्न सकेको छैन। पूर्वमेयर समेत रहेका विमल श्रीवास्तव र पार्टीका केन्द्रीय महासचिव राजेशमान सिंहबीच रस्साकस्सी हुँदा राजपाले निर्णय गर्न नसकेको हो। कांग्रेसः अजय द्विवेदी कांग्रेसका जिल्ला सभापति द्विवेदी २०४९ सालको स्थानीय निकायको निर्वाचनमा वीरगन्जको उपमेयरमा निर्वाचित भएका थिए। पहिलो संविधानसभाको निर्वाचनमा प्रत्यक्ष निर्वाचित सांसद हुन्। उनी दोश्रो संविधानसभाको निर्वाचनमा भने त्यही क्षेत्रबाट पराजित भएका थिए। नेविसंघबाट राजनीतिक यात्रा सुरु गरेका द्विवेदी पार्टी सभपति शेरबहादुर देउवा निकट मानिन्छन्। कांग्रेस नेता बिमलेन्द्र निधिको सामीप्यमा रहेका द्विवेदीलाई मेयरमा उम्मेदवार बनाउने कांग्रेस नेतृत्वको निर्णयमा जिल्लामा रहेका प्राय सबै नेता एकमत देखिएका छन्। जसका कारण यसभन्दा पहिले भएका निर्वाचनमा नेताहरुबीच अनेकन गुट र उपगुट देखिएको भए पनि आसन्न स्थानीय तहको निर्वाचनमा भने वीरगन्ज महानगरको सन्दर्भमा सबै नेताहरु द्विवेदीको पक्षमा खुलेर लागेका छन्। कांग्रेसले वीरगन्जको उपमेयरमा महाधिवेशन प्रतिनिधी एंव पुरानी नेतृ शान्ति कार्कीलाई उम्मेदवार बनाउने आन्तरिक रुपमा निर्णय भइसकेको भए पनि शुक्रबार साँझसम्म उक्त निर्णय औपचारिक रुपमा सार्वजनिक भएको छैन। फोरम नेपालः विजय सरावगी वीरगन्ज महानगरको मेयरमा फोरम नेपालले समाजसेवी एंव उद्योगपति विजय सरावगीलाई उम्मेदवार बनाएको छ। वीरगन्ज उद्योग वाणिज्य संघको पूर्व अध्यक्ष एवम् नेपाल उद्योग वाणिज्य महासंघको दुई पटक कार्यकारणी सदस्य समेत रहिसकेका सरावगी फोरम नेपालको मधेस प्रदेश कोषाध्यक्ष पनि हुन्। वीरगन्ज महानगरका शिक्षा, स्वास्थ्य, धार्मिकलगायतका क्षेत्रका भौतिक संरचना निर्माणमा आर्थिक सहयोग गरेका कारण सरावगी वीरगन्जमा समाजसेवीका रुपमा पनि परिचत छन्। सरावगी ग्रुप अफ इण्डस्ट्रिजका अध्यक्ष समेत रहेका सरावगी गत चैत ६ गते फोरम नेपालमा प्रवेश गरेसंगै पार्टीले वीरगन्जको मेयरमा उनलाई नै उम्मेदवार बनाउने चर्चा चलेको थियो। वीरगन्जमा माडवारी समुदाय र उद्योगी व्यपारीको बाक्लो बसोबास रहेका कारण आसन्न निर्वाचनमा अन्य दलको उम्मेदवार भन्दा सरवागीलाई माडवारी समुदाय र उद्योगी व्यपारीको समर्थन बढी रहने आकलन गरिको छ। फोरम नेपालले वीरगन्ज महानगरको उपमेयरमा पिंकी यादवलाइ चुनावी मैदानमा उतारेको छ। शिक्षण पेशमा संलग्न रहेकी यादव पार्टीले उम्मेदवार बनाउने निर्णय भएपछि शिक्षण पेशाबाट राजीनामा दिएर चुनावी मैदानमा आएका हुन्। एमालेः बसरुद्धिन अन्सारी वीरगन्जको नेशनल मेकिडल कलेजका प्रबन्ध निर्देशक रहेका बसरुद्धिन अन्सारीलाईा एमालेले वीरगन्ज महानगरको मेयरमा उम्मेदवार बनाउदै चुनावी मैदानमा उतारेको छ। दोश्रो संविधानसभाको निर्वाचनमा पर्सा क्षेत्र नम्बर २ बाट तत्कालीन एकीकृत नेकपा माओवादीका तर्फबाट चुनाव लडेर पराजित भएका अन्सारी आसन्न स्थानीय तहको निर्वाचनमा वीरगन्जको मेयर पदको टिकट पाउने आश्वासनमै गत जेठमा माओवादी परित्याग गरी एमालेमा प्रवेश गरेका हुन्। एमाले वरिष्ठ नेता माधवकुमार नेपाल र महासचिव ईश्वर पोख्रेलसंगै सिधै टिकटको लागि बार्गेनिङ गरेर एमालेमा प्रवेश गरेका अन्सारीलाई नै अन्तत पार्टीले मेयरको टिकट दिएको हो। जेलनेल भोगेका नेता कार्यकर्तालाई पाखा लगाएर नव प्रवेशी अन्सारीलाई मेयरको टिकट दिएपछि पार्टीका सक्रिय नेता कार्यकर्ता असन्तुष्ट छन्। मधेसमा एमालेलाई मधेस विरोधी दल भनेर गरिएको प्रचारका कारण जनाधार कम आकलन गरिएको वीरगन्जमा पार्टीले अन्सारीलाई चुनावी मैदानमा उतारे पछि भने अन्सारीकै कारण वीरगन्जमा एमालेको चर्चा तुलनात्मक रुपमा बढेको छ। वीरगन्जको उपमेयरमा भने एमालेले सोफिया आचार्यलाइ उम्मेदवार बनाएको छ। आचार्य, एमालेका स्थानीय नेता चिरन्जीवी आचार्यकी पत्नी हुन्। माओवादीः रहबर अन्सारी नेकपा (माओवादी केन्द्र)ले भने वीरगन्जको मेयरमा युवा उम्मेदवार रहबर अन्सारीलाई चुनावी मैदानमा उतारेको छ। मेयरका लागि अहिलेसम्म अगाडि सारिएका अन्य दलका उम्मेदवार मध्ये रहबर सबै भन्दा कान्छो उम्मेदवार देखिएका छन्। युवाहरु माझ लोकप्रिय छवि बनाउन सफल ३१ वर्षीय रहबर नेकपा माओवादी केन्द्रको जिल्ला सदस्य र माओवादी केन्द्र निकट मुस्लिम मुक्ति मोर्चाको केन्द्रीय सदस्य पनि हुन्। हङगेरीको सेन्ट्रल युरोपियन युनिभर्सिटीबाट सार्वजनिक नीति र शासन प्रणालीमा स्नाकोत्तर अध्ययन सकाएर स्वदेश फर्किएका रहबर वीरगन्जको गण्डक चोकमा रहेको गण्डक अस्पतालका सन्चालक पनि हुन्। रहबरले आफूलाई मेयरको उम्मेदवार बताउदै चुनावी घरदैलो सुरु गरिसकेका छन्। यद्यपी जिल्ला स्तरका नेताहरु भने पार्टीले अझैसम्म उम्मेदवारको आधिकारीक टुंगो लगाएको छैन। माओवादी केन्द्रकी नेतृ एंव पूर्वमन्त्री उर्मिला अर्यालकै प्रस्तावमा पार्टी नेतृत्वले रहबरलाई उम्मेदवार बनाउने निर्णय गरिसकेको जिकिर एक पक्षको छ भने माओवादी केन्द्र पर्सा जिल्लाका पूर्व अध्यक्ष बाबुराम कौशीकले भने पार्टीले वीरगन्जको मेयरका उम्मेदवारका बारेमा अहिले सम्म निर्णय नै नगरेको बताए। यस्तै माओवादीले केन्द्रले उपमेयरको पनि अहिलेसम्म टुंगो लगाएको छैन। आन्तरिक झगडामा राजपा चुनावमा भाग लिने निर्णय गरेसँगै वीरगन्जको मेयर पदको उम्मेदवारका लागि राजपामा विमल श्रीवास्तव र राजेशमान सिंहबी प्रतिस्पर्धा चलिरहेको छ। राजपबाट वीरगन्जको मेयरका लागि पूर्व मेयर समेत रहेका श्रीवास्तव र केन्द्रीय महासचिव सिंह दुवैले अडान लिइरहेका कारण पार्टी नेतृत्वलाई उम्मेदवारको टुंगो लगाउन सकस भएको छ। राजपा गठन गर्नु अघि श्रीवास्तव, तत्कालीन तराई मधेस लोकतान्त्रिक पार्टी (तमलोपा) का केन्द्रीय कोषाध्यक्ष एंव केन्द्रीय प्रवक्ता थिए। मेयरका अर्का मुख्य आकांक्षी सिंह भने सरदसिंह भण्डारी नेतृत्वको तत्कालीन राष्ट्रिय मधेस समाजवादी पार्टी (रामसपा)का केन्द्रीय महामन्त्री थिए। दोश्रो संविधान सभाको निर्वाचनमा श्रीवास्तव तत्कालीन तमलोपाबाट र सिंह तत्कालीन रामसपाबाट पर्सा क्षेत्र नम्बर १ मै प्रत्यक्षमा लडेका थिए। उक्त निर्वाचनमा श्रीवास्तव दोश्रो र सिंह तेश्रो स्थानमा रहदै पारजित भएका थिए। दोश्रो संविधानसभाको निर्वाचन भन्दा पहिले सिंह तत्कालीन राष्ट्रिय प्रजातन्त्र पार्टीमा रहेका श्रीवास्तवकै राजनीतिक सहयोगीका रुपमा थिए। दोश्रो संविधानसभा निर्वाचनका बेला श्रीवास्तव तत्कालीन तमलोपमा प्रवेश गरेपछि सिंह पनि उनलाई छाडेर तत्कालीन रामसपामा लागेका थिए। पार्टीले आसन्न स्थानीय तह, प्रदेश र प्रतिनिधिसभाको निर्वाचनमा भाग लिने औपचारिक निर्णय गरेको भोलि पल्टै गत शुक्रबार वीरगन्जमा मेयरको उम्मेदवारको विषयमा विवाद हुँदा श्रीवास्तव र सिंहका समर्थक कार्यकर्ताबीच सामान्य झडप पनि भएको थियो। आसन्न असोज २ को स्थानीय तहको निर्वाचनमा वीरगन्ज महानगरको मेयरका लागि राजपाबाट दुई मध्ये टिकट नपाउने नेताले अरु दलबाट वा स्वतन्त्र रुपमै भएपनि चुनाव लड्ने सम्भावना छ।"
तेस्रो चरणको स्थानीय चुनावमा निर्वाचन आयोग कठोर बन्ने !,"काठमाडौँ: आगामी तेस्रोचरणको स्थानीय तह तथा प्रतिनिधिसभा र प्रदेशभा निर्वाचनमा सरकार, राजनीतिक दल र उम्मेदवारलाई निर्वाचन आचारसंहिता पालना गर्नगराउन निर्वाचन आयोग कठोर बन्ने भएको छ। अघिल्ला निर्वाचनमा राजनीतिक दल र उम्मेदवारबाट व्यापकरुपमा आर्थिक चलखेल र भड्किलो प्रचारप्रसार हुँदासमेत कुनै कारबाही गर्न नसकेको भनी चौतर्फीरुपमा आलोचना र आरोप खेपिरहेको आयोगले आगामी निर्वाचनमा भने आचारसंहिता उलंघन गर्नेलाई ठाउँका ठाउँ कारबाही गर्ने अठोट व्यक्त गरेको हो। स्थानीय तह निर्वाचन प्रचारप्रसार गर्ने क्रममा वीरगञ्जमा भएको कार्यक्रममा निर्वाचन आचारसंहिता विपरीत चुनाव चिन्हअंकित टोपी लगाएको भनी पूर्वप्रधानमन्त्री माधव नेपालसँग स्पष्टिकरण सोधिसकेको आयोगले अब कसैलाई पनि नछोड्ने चेतावनी दिएको छ। निर्वाचन आयुक्त सुधीरकुमार शाहले भने, 'सबैभन्दा निर्वाचन आचारसंहिताको उल्लंघन सरकारबाटै भएको छ भन्ने हामी निष्कर्षमा पुगेका छौँ, निर्वाचन आयोगको जानकारी बिनै आयोगको सचिव सरुवा गरियो, आचारसंहिताको पालना नगर्ने काम कही कतैबाट भएको छ, भने त्यो सरकारबाटै हुनेगरेको छ।' अघिल्ला दुईवटा निर्वाचनमा केन्द्रीयस्तरबाट खटिएका अनुगमन टोलीबाट अपेक्षा गरेअनुरुपको कार्य सम्पादनको स्थिति ज्यादै न्यून रहेको निष्कर्ष निकाल्दै आयोगले आगामी निर्वाचनमा आचारसंहिता उल्लंघन गर्नेलाई प्रमुख जिल्ला अधिकारीको सहयोगमा ठाउँका ठाउँ कारबाही गर्न निर्देशन दिएको हो। अनुगमनमा जाने टोलीलाई निर्वाचन व्यवस्थापनको अध्ययन गर्ने, आचारसंहिता पालना भए नभएको निगरानी गर्ने,आवश्यक परे नियन्त्रणमा लिई कारबाही गर्ने तथा जिल्ला न्यायाधीश र प्रमुख जिल्ला अधिकारीको कार्यशैलीको समेत अध्ययन गर्ने अधिकार प्रदान गरिएको छ। अनुगमनमा खटिजाने टोलीलाई शुक्रबार प्रमुख निर्वाचन आयुक्त डाअयोधीप्रसाद यादवले निर्वाचन प्रचारप्रसारलाई खर्चिलो र तडकभड्क रोक्न निर्भिक र निष्पक्ष भएका काम गर्न अनुगमन कर्तालाई निर्देशन दिए। अनुगमन टोलीले निर्वाचन प्रचारप्रसार कानूनअनुरुप भएनभएको, पर्यवेक्षकले आचारसंहितापालना गरे नगरेको, निर्वाचन सम्बन्धि काम कारबाही स्वच्छ, स्वतन्त्र र भयमुक्त वातावरणमा भएनभएको तथा राजनीतिक दल तथा उम्मेदवारले सहजरुपमा प्रचारप्रसार गर्न पाएनपाएकालगायतका विषयमा आयोगमा नियमित रुपमा प्रतिवेदन बुझाउनु पर्नेछ। निर्वाचनलाई स्वच्छ, स्वतन्त्र र भयरहित बनाउन दिएको जिम्मेवारीलाई इमान्दारीपूर्वक पूरा गरी नयाँ नेपालको जग बलियो बनाएर गणतन्त्र, संघीयतालाई स्थायित्व प्रदान गर्दै मुलुकलाई समृद्धिको सुनौलो मार्गतर्फ अघि बढाउने योगदान पुर्याउन पनि आयोगले अनुगमन टोलीलाई निर्देशन दिएको छ। रासस"
प्रधानमन्त्रीले संसदको गरिमाको अपमान गरेः कमल थापा,"महेन्द्रनगर: राप्रपाका अध्यक्ष कमल थापाले प्रधानमन्त्रीले भारत भ्रमणका क्रममा संसदमा पुनः संविधान संशोधनको प्रस्तावमा छलफल गर्ने भनि दिएको अभिव्यक्तिले संसदको गरिमाको अपमान गरेको बताएका छन्। पार्टीका स्थानीय तहका अध्यक्षहरुको सुदूरपश्चिम क्षेत्रीय सम्मेलनको महेन्द्रनगरमा उद्घाटन गर्दै अध्यक्ष थापाले सो कुरा बताएका हुन्। उनले देश भित्रको आन्तरीक मामलालाई विदेशी भूमिमा गएर संसदमा अस्वीकृत भइसकेको संशोधन प्रस्तावमा पुनः छलफलका लागि प्रस्तुत गर्ने भनि दिएको अभिव्यक्तिले संसदको गरिमाको अपमान हुनुका साथै जनताको स्वाभिमानमाथि प्रहार भएको बताए। 'आगामी चुनावमा २३ बहुमत पुर्याउने र आफ्ना अधुरा रहेका अभिष्ट पुरा गर्ने यो खेल हो' राप्रपा अध्यक्ष थापाले भने, 'विदेशी भूमिमा गएर बहुमत पुर्याउने र संविधान संशोधन गराउँछौं भन्नेहरुबाट सबै नेपालीहरुले सर्तक हुनुपर्छ।' उनले अहिले काँग्रेसमाओवादीको सत्ता गठबन्धन आत्मसर्मपण वादी गठबन्धन भएको आरोप लगाउदै यसलाई पराजित गर्न राष्ट्रवादी शक्ति एक हुनुपर्ने धारणा राखे। 'यो गठबन्धन बाह्यशक्तिले निर्माण गरेको हो' उनले भने,'यसबाट सबै चनाखो हुनुपर्छ र बाह्य शक्तिको आडमा बनेको गठबन्धनलाई परास्त गर्ने तर्फ सबै लाग्नुपर्छ।' उनले बाह्यशक्तिकै चलखेलमा पार्टीलाई विभाजन गर्ने काम भएको आरोप समेत लगाए।' 'पशुपति जी मोहरा मात्र बनाईएका हुन्' उनले भने, राष्ट्रवादी पार्टीलाई तहसनहस बनाउने काममा अरु नै शक्ति लागेकाले अहिले पार्टी विभाजन हुन पुग्यो।' उनले पार्टीलाई अघि बढ्न नदिने तत्वहरु विभाजनबाट अलग भएको भन्दै पार्टी अब अझै शसक्त भएर जाने दाबी गरे। उनले पार्टी विभाजनमा पश्चिमा राष्ट्रको सहयोगमा सञ्चालित एनजीओआईंएनजीओको समेत भूमिका रहेको आरोप लगाए। पैसामा पार्टीका साँसद र नेताहरुलाई किन्ने काम भएको राप्रपा अध्यक्ष कमल थापाको आरोप छ। संविधान संशोधन विधेयक राष्ट्रघाति नभएपनि पृष्ठभूमि भने घातक रहेको उनले बताए। राप्रपा अध्यक्ष थापाले नेकपा माओवादी केन्द्रका अध्यक्ष पुष्पकमल दाहालको नेतृत्वको सरकारमा सहभागी हुनु गम्भिर राजनीतिक भूल रहेको बताए। 'प्रचण्ड नेतृत्वको सरकारमा सहभागी हुनु नै गम्भिर राजनीतिक भूल भएको पार्टीले ठहर गरेको छ उनले भने, अध्यक्षको नाताले गल्ति स्वीकार्दै आत्मालोचना गर्न चाहन्छु। वाध्यतात्मक परिस्थितीले विपक्षमा मतदान गरेको सरकारमा सहभागी हुनु परेको उनको भनाई छ। पार्टीले लिएको एजेन्डा बलियो थियो, जनमत पनि राप्रपाले बटुलिरहेकै थियो' उनले भने,'कमजोर संगठन भएकै कारणले स्थानीय तहको निर्वाचनमा हार व्यर्होन पुग्यौं।' उनले अबको ध्यान सिंङ्गो पार्टीलाई जनस्तरसम्म सागठनिक बनाएर लैजानमा केन्द्रित रहनेछ। दुई दिनसम्म चल्ने राप्रपाका ७ नम्बर प्रदेशका ९ वटै जिल्लाका स्थानीय तहका अध्यक्षहरुको सम्मेलनमा पार्टीको आगामी कार्ययोजना, संगठन निर्माण लगायतका विभिन्न विषयमा छलफल केन्द्रित हुने राप्रपा कञ्चनपुरका अध्यक्ष पूर्ण बहादुर चन्दले बताए। सम्मेलन उद्घाटन समारोहमा बोल्नै स्थानीय नेता कार्यकर्ताहरुले पार्टीलाई एकढिक्का बनाएर बलियो संगठनका रुपमा अगाडी बढाएर लैजानुपर्ने बताएका थिए।"
वीरगन्जमा माओवादी सचिवालय बैठकः प्रदेश२ मा एक नम्बर पार्टी बनाउने निर्णय,"वीरगन्ज : आसन्न स्थानीय तहको तेस्रो चरणको निर्वाचनका लागि सत्तारुढ दल नेकपा (माओवादी केन्द्र)का शीर्ष नेताहरु प्रदेश नम्बर २ मा केन्द्रित भएका छन् । आसन्न स्थानीय तहको निर्वाचनलाई लक्षित गरी वीरगन्जमा शनिबार माओवादी केन्द्रको केन्द्रीय सचिवलाय बैठक बसेको हो । बैठकले तेश्रो चरणको निर्वाचनमा सबै भन्दा बढी स्थानीय तह जितेर प्रदेश नम्बर २ मा माओवादी केन्द्रलाइ पहिलो नम्बरको पार्टी बनाउने निर्णय नै गरेको छ । पार्टी अध्यक्ष पुष्पकमल दाहालको अध्यक्षतामा बसेको सचिवालय बैठकले प्रदेश नम्बर२ मा सबै भन्दा बढी स्थानीय तहमा जित हात पार्दै पार्टीलाई पहिलो नम्बरको पार्टी बनाउने निर्णय गर्दै त्यसका लागि रणनीति पनि बनाएको छ । बैठकले गरेका निर्णय सार्वजनिक गर्दै अध्यक्ष दाहालले शनिबार वीरगन्जमा बसेको सचिवालय बैठक प्रदेश नम्बर२ मा हुने आसन्न स्थानीय तहको निर्वाचनमै केन्द्रित रहेको र बैठकले सबै भन्दा बढी सिट जितेर पार्टीलाई पहिलो नम्बरको पार्टी बनाउने निर्णय गरेको जानकारी दिए । बैठकले आसन्न स्थानीय तहको निर्वाचनमा सबै भन्दा बढी सिट जितेर प्रदेश नम्बर २ मा पहिलो नम्बरको पार्टी बनाउने निर्णय गरेको छ र यसको प्रबल सम्भवना पनि छ, दाहालले भने, त्यही भएर नै प्रदेश नम्बर२ मै सचिवालय बैठक बसेको हो । निर्वाचनलाई लक्षित गरेर मधेसका जिल्ला दौडाहमा रहेको जानकारी दिदै प्रचण्डले भने, सर्लाही र रौतहटमा मात्रै दुई चार दिन यता भएका कार्यक्रममा विभिन्न दलका केन्द्रीय स्तरका नेतासहित नौ हजार नेता कार्यकर्ता माओवादीमा प्रवेश गरिसकेका छन्, अरु जिल्लामा पनि माओवादी प्रति मधेसी जनताको प्रवेश गर्ने लहर नै चलेको छ, अहिले देखिएको जनलहरले पनि आसन्न निर्वाचनमा माओवादी प्रदेश नम्बर२ मा एक नम्बर पार्टीको रुपमा स्थापित हुने प्रबल सम्भावना छ । निर्वाचनमा माओवादी केन्द्रले संघीय लोकतान्त्रिक गणतन्त्र पक्षधर दलसंग चुनावी सहकार्य गर्ने निर्णय पनि सचिवालय बैठकले गरेको छ । माओवादी केन्द्रले संघीय लोकतान्त्रिक गणतन्त्र पक्षधर शक्तिसंग चुनावी सहकार्य गर्छौ , अध्यक्ष दाहालले भने , प्रदेश नम्बर २ मा खासगरि राष्ट्रिय जनता पार्टी (राजपा), संघीय समाजवादी फोरम नेपाल र नेपाल लोकतान्त्रिक फोरमसंगको चुनावी सहकार्यलाई भने बढी प्राथमिकतामा राखेका छौँ । आफू नेतृत्वकै सरकारका पालामा दुई तिहाई बहुमतको संख्या पुर्याएर संसदमा संविधान संशोधनको प्रस्ताव लग्ने अन्तिम तयारी गरेका बेला राप्रपाका १० सांसद अचानक बेपत्ता भएका कारण त्यो प्रयास सफल हुन नसकेको बताए । स्थानीय तह तथा प्रदेशसभा र प्रतिनिधी सभाको निर्वाचनपछि फेरि पनि संविधान संशोधनका लागि प्रयास गर्ने निर्णय सचिवालय बैठकले गरेको जानकारी अध्यक्ष दाहालले दिए । अब हुने तीन तहकै निर्वाचनमा परिवर्तनका पक्षधरहरुको पक्षमा राम्रो नतिजा आएको खण्डमा चुनाव पछि नै फेरि संशोधनको प्रकृया अगाडि बढाइने उनले बताए । संविधान संशोधनका लागि माओवादीले देखाएको इमान्दार प्रयासले माओवादी मधेस र मधेसीको सच्चा मित्र हो भन्ने कुरा प्रमाणित भइसकेको छ, उनले भने ,जसको संकेत अहिले मधेसमा माओवादी प्रति बढेको जनलहरले पनि पुष्टि गरिरहेको छ । माओवादी सचिवालय बैठकले मधेसका बाढीपीडित क्षेत्रलाई संकटग्रस्त क्षेत्र घोषणा गर्न सरकारसंग माग गर्ने निर्णय पनि गरेकको जानकारी गराए । सचिवालय बैठकमा भारत भ्रमणका बेला प्रधानमन्त्री शेरबहादुर देउवाले संविधान संशोधनका विषयमा दिएको अभिव्यक्तिका विषयमा पनि छलफल भएको अध्यक्ष दाहालले जानकारी दिए । शनिबार वीरगन्जमा बसेको सचिवालय बैठकमा गृहमन्त्री जनार्दन शर्मा , परराष्ट्रमन्त्री कृष्ण महारा , शहरी विकासमन्त्री प्रभु साह, सामान्य प्रशासनमन्त्री टेकबहादुर बस्नेतका साथै सचिवालय सदस्यहरु नारायणकाजी श्रेष्ठ , अमिक शेरचन, रामबहादुर थापा बादल, मातृका यादव, हितराज पाण्डे, गोपाल किराँती, दीनानाथ शर्मा, वर्षमान पुन, महेश्वर दाहाल, पार्टीकी प्रवक्ता पम्फा भुषाल लगायतको सहभागीता थियो ।"
एमालेले प्रदेश२ का महानगर र उपमहानगरका उम्मेदवारको नाम टुंगो लगायो,"काठमाडौं : एमालेले प्रदेश नम्बर२ को एक महानगर र दुई उपमहानगरका उम्मेदवारको नाम टुंगो लगाएको छ। शनिबार पार्टी मुख्यालय धुम्बाराहीमा बसेको स्थायी समितिको बैठकले उम्मेदवारको टुंगो लगाएको हो। एमालेले वीरगन्जको मेयरमा बसुरिद्धिन अन्सारी र उपमेयरमा सोफिया आचार्यलाई उम्मेदवार बनाएको छ। त्यसैगरी कलैया उपमहानगरापकिालमा विनोद साह मेयर र उपमेयरमा प्रतिमा यादव उम्मेदवार बन्ने भएका छन्। सँगै जितपुर सिमरा उपमहानगरापलिकाको मेयरमा कृष्ण पौडेल र उपमेयरमा सरस्वती चौधरी उम्मेदवार रहेका छन्। अर्को बैठक आइतबार दिउँसो ४ बजे एमाले पार्टी अध्यक्षको निवास बालकोटमा बस्ने पार्टी सचिव एवम् प्रवक्ता योगेश भट्टराईले जानकारी दिए। वीरगञ्ज महानगरपालिका प्रमुख वसुरिद्धिन अन्सारी, उपप्रमुख सोफिया आचार्य कलैया उपमहानगरपालिका प्रमुख विनोद साह, उपप्रमुख प्रतिमायादव जितपुर सिमरा उपमहानगरपालिका प्रमुख कृष्ण पौडेल, उपप्रमुख सरस्वती चौधरी"
कांग्रेस र एमालेलाई मेयरउपमेयर उम्मेदवार छान्न सकस,"सिमरा: बाराको जीतपुरसिमरा उपमहानगरपालिकाको मेयर र उपमेयरको उम्मेदवार चयन गर्न नेपाली कांग्रेस र नेकपा एमालेको केन्द्रीय तहलाई निकै सकस भएको छ। उम्मेदवार चयन गर्न केन्द्रीय तहमा लगातार बसेको बैठक र छलफल असफल हुँदै आएको छ। उम्मेदवार चयन गर्न ढिलाई हुदा भने चुनावी प्रचार अभियान प्रभावित भएको गुनासो स्थानीयस्तरमा सुनिएको छ। उम्मेदवार टुंग्याउन नेतृत्व तहले ढिला गरेपछि उपमहानगरमा दुबै दलका कार्यकर्ताले उम्मेदवार बिनानै प्रचार गर्न थालेका छन्।आफू निकटका ब्यक्तिलाई उम्मेदवार बनाउन नेतृत्व तहमा बसेका नेताको प्रयास र टिकट वितरणमा भागवण्डा निर्णयमा पुग्न नसक्नुको प्रमुख कारण देखिएको स्थानीयत नेताले बताउन थालेका छन्। १६ स्थानीय तह रहेको बारामा दुई उपमहानगरपालिका, पाच नगरपालिका र ९ गाउपालिका छन्।गाउपालिका र केही नगरपालिकाको उम्मेदवार चयन गरिसकेका दुबै दलले केही नगर र दुई उपमहानगरको उम्मेदवार टुंग्याउन सकेका छैनन्। कलैया नगरपालिकामा कांग्रेस सांसद राधेचन्द्र यादवका छोरा राजेश यादवलाई उम्मेदवार बनाउने सहमती गरेपनि घोषणा गरिएको छैन्। कलैयामा उम्मेदवार टुंगो लगाउने सहमती नजिक पुगेको कांग्रेसभित्र जीतपुरसिमरा उपमहानगरपालिकाको उम्मेदवार कसलाई बनाउने भन्ने निरन्तर छलफल भईरहेको छ। जीतपुरसिमरा उपमहानगरको मेयरका लागी कांग्रेसको तर्फबाट चार जना आकांक्षी छन्। पूर्वसभासद शोभाकर पराजुली, कांग्रेसका पुराना नेता कृष्णब्रत सिंह, नगर सभापति श्यामबाबु गुप्ता र नवप्रवेशी ओमकृष्ण कार्की आकांक्षी छन्। आकांक्षी सबैले आफू उम्मेदवार बन्न केन्द्रीय तहका नेतामार्फत लबिङ गरिरहेका छन्।उम्मेदवारका चारै जना आकांक्षी यतिबेला काठमाण्डौमा छन्। कांग्रेसको तर्फबाट ओमकृष्ण कार्की र कृष्णब्रत सिंहमध्ये एकले टिकट पाउने चर्चा स्थानीय स्तरमा चलेको छ। सिंह साविकको भवानीपुरजीतपुर गाविसका पूर्वअध्यक्ष हुन भने कार्की भर्खरै नेपाली कांग्रेस प्रवेश गरेका हुन्। सिंहलाई टिकट दिलाउन पार्टी उपसभापति रामचन्द्र पौडेल निकटका नेता र पार्टी सभापति एव् प्रधानमन्त्री शेरबहादुर देउवा पक्षका सांसद फरमुल्लाह मंसुरले लबिङ गरिरहेका छन्। सांसद लालबाबु सिंह पनि सिंहलाई उम्मेदवार बनाउन लागिपरेका छन्। कार्कीलाई उम्मेदवार बनाउन नेपाली कांग्रेस बाराका सभापति जयचन्द्र चौरसिया र सांसद राधेचन्द्र यादवले पार्टी सभापति देउवालाई दवाव दिईरहेका छन्। यादवले यसअघि नगर सभापति गुप्तालाई उम्मेदवार बनाउन लबिङ गरेका थिए। कार्कीलाई उम्मेदवार बनाउन देउवा निकटका केन्द्रीय नेता प्रयासमा रहेको कांग्रेस स्रोतले जनाएको छ।केन्द्रीय तहमा प्रभाव जमाउन सक्ने परिचय बनाएका र संविधान सभाको दोस्रो निर्वाचनमा बारा क्षेत्र नं ६ बाट प्रत्यक्ष उम्मेदवार बनेका शम्भु बुढाथोकी पनि कार्कीलाई उम्मेदवार बनाउन लागिपरेका छन्। एमालेमा भने जीतपुरसिमरा उपमहानगरपालिकाको लागि डा कृष्ण पौडेलको नाम बढी चर्चामा छ। केन्द्रीय तहमा पनि डा पौडेललाई उम्मेदवार बनाउन नेताहरु सहमति नजिक पुगेको बताइएको छ। एमाले जिल्ला सचिवालय सदस्य डा पौडेल पार्टी अध्यक्ष केपी ओली निकट मानिन्छन्। एमाले अध्यक्ष केपी शर्मा ओलीसँगै बरिष्ठ नेता माधवकुमार नेपाल पनि पौडेललाई उम्मेदवार बनाउन सकारात्मक रहेको एमाले स्रोतले जनाएको छ। पौडेलसहित मेयरका लागि एमालेमा जिल्ला उपाध्यक्ष देवनारायण चौधरी, भरत खड्का आकांक्षी छन्। चौधरी र खड्का बरिष्ठ नेता नेपाल निकट हुन्। पौडेललाई मेयर दिए उपमेयर नेपाल पक्षको राखिनुपर्ने चर्चा पनि केन्द्रीय तहमा हुन थालेको एमाले स्रोतले जनाएको छ। कलैया उपमहानगरमा विनोद साहलाई उम्मेदवार बनाउने सम्भावना एमालेमा बढी देखिन्छ। साहसहित जिल्ला सचिव एम समिउल्लाह र सुरेश मोदक मेयरका आकांक्षी छन्।कलैयामा बढी प्रभाव जमाउन सक्ने र प्रतिस्पर्धामा आउन सक्ने भएकाले साहलाई उम्मेदवार बनाएर अघि बढ्ने पक्षमा एमालेभित्र छलफल भईरहेको छ। उम्मेदवार टुंग्याउनका लागि एमालेको बैठक बसिरहेको छ। दुई उपमहानगरबाहेक निजगढ नगरपालिकामा सुरेश खनाललाई कांग्रेसले उम्मेदवार बनाउने लगभग सहमती बनेको छ। एमालेमा भने निजगढमा कसलाई उम्मेदवार बनाउने भन्ने टुंगो लागेको छ। दुई उपमहानगरको उम्मेदवार बनाउनेतर्फ केन्द्रीत दुवै दलले नगरपालिकाको पनि शनिवार साझसम्म टुंगो लगाउने बताइएको छ।"

शीर्षक,विवरण
न्यायालय संकटको निरूपण,"न्यायपरिषद्का सचिवले पदमुक्त भएको पत्र पठाएको अर्को दिन प्रधानन्यायाधीश गोपाल पराजुलीले राष्ट्रपतिसमक्ष राजीनामा बुझाएपछि न्यायपालिकामा देखिएको विवादले अनौठो मोड लिएको छ। जन्ममिति र शैक्षिक प्रमाणपत्रसम्बन्धी विवादमा तानिएका प्रधानन्यायाधीशको यो अवकाश न्यायपालिकामा अस्वाभाविक अवकाशको दोस्रो उदाहरण बनेको छ। अघिल्ला प्रधानन्यायाधीश सुशीला कार्कीमाथि लगाइएको महाअभियोग र अवकाश हुने अन्तिम समयतिर त्यसको फुकुवासँगै देखापरेको न्यायपालिकासम्बन्धी जटिलता पराजुली प्रकरणसम्म आइपुग्दा थप विवादित भएको छ। सम्भवतः देशकै कानुनी इतिहासमा न्यायपालिका यति धेरै विवादित भएको यो पहिलो घटना हो।शासन वैधानिकतासँग प्रस्ट जोडिएको हुन्छ। न्यायपालिकाको वैधानिकता विश्वासमा टिकेको हुन्छ। राजतन्त्र सार्वभौम हुने व्यवस्थामा राजाका प्रतिनिधि भएकैले जुरीले वैधानिकता प्राप्त गर्ने बेलायती अभ्यासबाट सुरु भए पनि लोकतान्त्रिक बन्दोबस्तमा सार्वभौम नागरिकको विश्वासमै वैधानिकता जुटाउनु न्यायपालिकाको आधुनिक अभ्यास हो। न्यायपालिकाको न्याय सम्पादनले यो विश्वासलाई मजबुत बनाउन काम गरेको हुन्छ। तर, पछिल्लो समय न्यायमूर्तिहरू नै विवादमा फस्नुले न्यायपालिकाप्रतिको विश्वासमा प्रश्नचिह्न खडा भएका छन्। यद्यपि प्रश्न अमुक न्यायाधीशकेन्द्रित होइन, हुनु हुँदैन। न्यायपालिका यो हदसम्म विवादित हुन पुग्नुका कारणहरूको निरूपण नगर्दासम्म हामी समस्या समाधानको चुरोमा पुग्न सक्दैनौं। न्यायपालिका यो हदसम्म विवादित हुन पुग्नुमा हाम्रा पछिल्ला अभ्यास कारक हुन्। लोकतान्त्रिक पद्धति केवल वाक् स्वतन्त्रता र स्वतन्त्र प्रेस होइन। यो त संस्थागत अभ्यास हो। लोकतान्त्रिक मूल्य र मान्यताले संस्थागत अभ्यासमा मात्रै सार्थकता प्राप्त गर्छन्। तर, पछिल्लो एक दशकको अभ्यास लोकतान्त्रिक मूल्य र मान्यताको संस्थाकरण गर्नेतर्फ केन्द्रित नहुनु समस्याको पहिलो कारण हो। लोकतन्त्रको आधारभूत मान्यता हो, नागरिकमा निहित सार्वभौमिकता अद्यावधिक निर्वाचनमार्फत प्रतिनिधिमा हस्तान्तरण। तर, संक्रमणकालका नाममा हामीले गरेको सहमतिको अभ्यासले सिर्जना गरेको दलीय भागबन्डाले देशका सबैजसो संस्था दलीयकृत हुन पुगे। जसको परिणाम सही स्थानमा योग्य व्यक्तिको चयन हुन सकेन। संक्रमणकालको नाममा भएको यो अभ्यासप्रति केवल दलहरूलाई जिम्मेवार ठहर गरेर राज्य र समाजका अरू अंग चोखो बस्नु अर्को विडम्बना हुनेछ। न्यायपालिकाजस्तो गरिमामय संस्था नैतिक रूपमै संकटमा परेको यो घडीमा के हामी सबैले हाम्रा कार्यहरूको पुनःमूल्यांकन गर्न आवश्यक हुँदैन ? के स्वतन्त्र प्रेसले मौकामा आवश्यक आलोचना र पर्यवेक्षण गयो ? लोकतन्त्र बर्खास्तीमा परेको घडीमा जत्तिकै प्रभावकारी रूपमा के नागरिक समाजले भूमिका खेल्यो ? राज्य र समाजका हरेक संस्था एकपछि अर्को गर्दै दलीयकृत हुँदै जाँदा र लोकतन्त्रबाट लोकतन्त्र नै संकटमा परिरहँदा के हामीले आआफ्नो ठाउँबाट आवश्यक भूमिका खेल्यौं ? आज हामीले यी प्रश्नमा चिन्तन र चिन्ता गरेनौं भने विभिन्न शक्ति र स्वार्थसमूह खेल्न पाइरहेका चरहरू के भोलि रहने छैनन् ? लोकतान्त्रिक अभ्यासको अर्को महत्वपूर्ण अंग हो संसद्। संविधानतः हामीले संसदीय सर्वोच्चता स्वीकार गरेका छौं। त्यो यस अर्थमा कि नागरिकमा निहित सार्वभौमसत्ता आवधिक निर्वाचनमार्फत प्रस्ट प्राप्त गर्ने अंग संसद् हो। त्यसैले संसद् सबैभन्दा वैधानिक निकाय हो। संसदीय सर्वोच्चता स्थापित गर्नकै लागि संसदीय सुनुवाइको अभ्यास गरिएको हो। संसदीय सुनुवाइबाट सफाइ पाएका व्यक्तिहरू पटकपटक विवादमा पर्दा संसदीय अभ्यासमाथि प्रश्नचिह्न उठ्छ कि उठ्दैन ? विवादित प्रधानन्यायाधीशबारे संविधानसम्मत संसदीय अभ्यासबाटै समस्या निरूपण गर्नु उचित हुन्थ्यो। संसदीय सर्वोच्चता स्वीकारेको शासनप्रणालीमा न्यायपालिकको सर्वोच्च निकाय विवादित हुँदा संसद् मौन बस्नु स्वीकार्य हुँदैन। संसद्को यस्तो मौनताले लोकतन्त्रलाई संस्थागत गर्न सक्दैन। लोकतान्त्रिक अभ्यासलाई कुनै पनि शक्तिकेन्द्रबाट दक्खल नपुगोस् भनेर लामो लडाइँपछि आजको संविधान निर्माण गरिएको हो। उदार लोकतन्त्र, शक्तिपृथकीकरण र संसदीय सर्वोच्चता यसका मूलतत्व हुन्। जनताबाट सबैभन्दा बढी वैधानिकता पाएको अंग हो संसद्। त्यसैले हरेक राजनीतिक संकटको अन्तिम निकास संसद्बाट भएमा स्वाभाविक निकास हुनेछ।"
सरकारमा सहभागी हुने पार्टी निर्णयविरुद्ध राजपा नेताकार्यकर्ता सडकमा,"वीरगन्ज : संविधान संशोधन बिना राष्ट्रिय जनता पार्टी (राजपा) नेपाल सरकारमा सहभागी हुन लागेको भन्दै त्यसको विरोधमा राजपाका नेताकार्यकर्ताले प्रदर्शन गरेका छन्। संविधान संशोधनको मुद्दालाई पार्टी नेतृत्वले छाडेर सत्ता लिप्सामा देखाएको भन्दै त्यसको विरोधमा राजपाका केन्द्रीय सदस्य र युवा नेताले प्रदर्शन गरेका हुन्। राजपाको युवा संगठन राजपा नेपाल युवा संगठनको अगुवाइमा विरोध प्रदर्शन भएको हो। वीरगन्जको घण्टाघर चोकबाट निस्किएको जुलुस माइस्थान, आदर्शनगर हुँदै घण्टाघरमा पुगेर कोणसभामा परिणत भएको थियो। प्रदर्शन र कोणसभमा सहभागी राजपाका युवा नेताहरुले बिना संविधान संशोधन सरकारमा जानु हुँदैन, सरकारमा जाने निर्णय बदर गर, पहिले संशोधन त्यसपछि मात्र सरकारलाई समर्थन, राजपा अध्यक्ष मण्डल होसियार , गल्ती न होस बारम्बार जस्ता नारा पनि लगाएका थिए। घण्टाघर चोकमा आयोजित कोणसभालाई सम्बोधन गर्दै राजपाकी केन्द्रीय सदस्य रम्भा मिश्राले राजपाको अध्यक्ष मण्डलका शीर्ष नेतामा सत्ता लिप्सा देखिएको आरोप लगाइन्। संविधान संशोधन बिना सरकारमा नजान पार्टी नेतृत्वलाई खबरदारी गरिरहेको भन्दै उनले भनिन्, यदि संशोधन बिना पार्टी सरकारमा गयो भने पार्टी भित्रै हामीले कठोर निर्णय लिन बाध्य हुन्छौँ। सत्ताधारी दलले संविधान संशोधनको लागि लिखित वा मौखीक प्रतिबद्धता जनाउने बताए पनि त्यो प्रतिबद्धता धोखा मात्रै साबित हुने उनको भनाइ छ। राजपाको युवा संगठनका जिल्ला अध्यक्ष रवि सर्राफले संविधान संशोधन बिना राजपा सरकारमा गए मधेसी जनतासंग ठूलो धोका हुने भएकाले संविधान संशोधन भएपछि मात्र सरकारमा सहभागी हुन पार्टी नेतृत्वलाई खरबदारी गरिएको बताए। कोणसभालाई राजपाकी केन्द्रीय सदस्यहरु अजिता पटेल र मुन्नी श्रीवास्तव, जिल्ला सदस्य कमला सर्राफ, सुशील पटेल, वीरेन्द्र कुर्मी, फिरोज मन्सुर, रामजी कुर्मीलगायतले पनि सम्बोधन गरेका थिए ।"
नयाँ मन्त्रीको पदभार ग्रहण (फोटोफिचर),"काठमाडौं : एमाले अध्यक्ष केपी शर्मा ओली नेतृत्वको सरकार २२ सदस्यीय बनेको छ। शुक्रबार ११ मन्त्री र चार मन्त्री थपिएपछि ओली मन्त्रिपरिषद् २२ सदस्यीय बनेका हो। नयाँ मन्त्रीले शुक्रबार साँझ राष्ट्रपति कार्यालय शीतल निवासमा पद तथा गोपनियताको शपथ लिए लगत्तै पदभार ग्रहण गरेका छन्। शुक्रबार एमलेको तर्फबाट ६ जना मन्त्री बनेका छन्। प्रदीप ज्ञवाली परराष्ट्र, गोकर्ण विष्ट श्रम तथा रोजगार, रवीन्द्र अधिकारी पर्यटन, शेरबहादुर तामाङ कानुन, जगतबहादुर सुनार (विश्वकर्मा) युवा तथा खेलकुद, रघुवीर महासेठ भौतिक तथा पूर्वाधार मन्त्रीको रुपमा पदभार ग्रहण गरेका छन् । शुक्रबार माओवादीको तर्फबाट पाँच मन्त्री थपिएका छन्। वर्षमान पुन ऊर्जा, गिरिराजमणि पोखरेल शिक्षा, चक्रपाणि खनाल बलदेव कृषि सहकारी, शक्ति बस्नेत वन, बिना मगर खानेपानी मन्त्रीको रुपमा पदभार ग्रहण गरेका छन् । सरकारमा शुक्रबार नै सहभागी भएका चार राज्यमन्त्रीले समेत पदभार ग्रहण गरेका छन् । एमालेको तर्फबाट पद्मा अर्याल स्वास्थ्य तथा जनसंख्या, गोकुलप्रसाद बाँस्कोटा सञ्चार तथा सूचना प्रविधि, धनबहादुर बुढा संस्कृति, पर्यटन तथा नागरिक उड्यन राज्यमन्त्री बनेका छन् भने माओवादीको तर्फबाट रामकुमारी चौधरी कृषि, भूमि व्यवस्था तथा सहकारी राज्यमन्त्रीको रुपमा पदभार ग्रहण गरेका छन् । नवनियुक्त उर्जा, जलस्रोत तथा सिँचाइ मन्त्री वर्षमान पुन शुक्रबार पद बहाली गर्नुहुँदै । तस्बिरः प्रदीप राज वन्त, रासस नवनियुक्त संस्कृति, पर्यटन तथा नागरिक उडड्यनमन्त्री रवीन्द्रप्रसाद अधिकारी शुक्रबार मन्त्रालयमा पदबहाली गर्नुहुँदै । तस्बिरः प्रदीपराज वन्त , रासस नवनियुक्त शिक्षा विज्ञान तथा प्रविधि मन्त्री गिरिराजमणि पोखरेल पदवहाली पछि आफ्नो मातहतका कर्मचारीहरुलाई निर्देशन दिनुहुँदै । तस्वीर : नवीन पौडेल, रासस नवनियुक्त युवा तथा खेलकुद मन्त्री जगतबहादुर सुनार (विश्वकर्मा) शुक्रबार पदबहाली गर्नुहुँदै । तस्बिरः प्रदीपराज वन्त , रासस नवनियुक्त सञ्चार तथा सूचना प्रविधि राज्यमन्त्री गोकुलप्रसाद बाँस्कोटा शुक्रबार पदबहाली गर्नुहुँदै । तस्बिरः नवीन पौडेल, रासस शक्तिबहादुर बस्नेत वन तथा वातावरण मन्त्री खानेपानी मन्त्री बीना मगर । पदभार ग्रहण गर्दै स्वास्थ्य तथा जनसंख्या राज्यमन्त्री पद्मा अर्याल"
मन्त्री बनेपछि किन पेरिसडाँडा पुगे माओवादी नेता ?,"काठमाडौं : माओवादी केन्द्रका तर्फबाट नवनियुक्त मन्त्री बनेका नेता शपथ लिए लगत्तै पार्टी मुख्यालय पेरिसडाँडामा पुगेका छन् । माओवादी स्रोतका अनुसार सबै नवनियुक्त मन्त्रीले सहिद तथा बेपत्ता स्मृतिस्तम्भमा माल्यार्पण गरेका छन् । माओवादी केन्द्रका कार्यालय सचिव प्रकाश पोखरेलका अनुसार नवनियुक्त मन्त्रीले शहीद तथा बेपत्ता स्मृतिस्तम्भमा माल्यार्पण गरी जनपक्षीय काम गर्ने प्रतिबद्धता जनाएका छन्। माओवादी केन्द्रबाट शुक्रबार वर्षमान पुन, ऊर्जा जलस्रोत तथा सिँचाइ, गिरिराजमणि पोखरेल शिक्षा विज्ञान तथा प्रविधि, शक्तिबहादुर बस्नेत वन तथा वातावरण, चक्रपाणि खनाल कृषि तथा भूमि व्यवस्था र सहकारी र बीना मगर खानेपानी मन्त्री बनेका छन् । त्यसैगरी माओवादीको तर्फबाट रामकुमारी चौधरी कृषि तथा भूमि व्यवस्था र सहरकारी राज्यमन्त्री बनेकी छिन् ।"
उपसभामुखमा एमाले उम्मेदवार संविधान विपरित : बाबुराम,काठमाडौं : नयाँ शक्ति पार्टीका संयोजक डा बाबुराम भट्टराईले प्रतिनिधिसभाको उपसभामुखमा एमालेले उम्मेदवार उठाउनु संविधान विपरित हुने ठहर गरेका छन् । पूर्व प्रधानमन्त्रीसमेत रहेका भट्टराईले शुक्रबार बिहान ट्वीट गर्दै यस्तो तर्क अघि सारेका हुन् । नेपालको संविधान २०७२ को धारा ९१ को उपधारा (२) मा भएको संवैधानिक व्यवस्थाको स्मरण गराउँदै भट्टराईले प्रतिनिधिसभाको सभामुख र उपसभामुख फरकफरक दलको प्रतिनिधि हुनुपर्ने स्पष्ट पारेका छन् । उनले एमाले र माओवादी केन्द्रले छिट्टै पार्टी एकीकरण गर्न लागेकाले सभामुख र उपसभामुख एउटै दलको हुने कुरातर्फ सचेत हुन आग्रह गरेका छन् । एमाले उम्मेदवारलाई निस्क्रीय बनाई विपक्षी उम्मेदवारलाई सो पद छोडिदिन भट्टराइले आग्रह गरेका छन् । प्रतिनिधिसभाको उपसभामुख चयनका लागि आज १ बजे संसदमा निर्वाचन हुँदैछ । उपसभामुखका लागि वाम गठबन्धनकातर्फबाट एमालेकी शिवमाया तुम्बाहाम्फे र कांग्रेसका तर्फबाट पुष्पा भुसालले उम्मेदवारी दिएका छन् । प्रतिनिधिसभाको सभामुखमा माओावदी केन्द्रका नेता कृष्णबहादुर महरा चयन भइसकेका छन् । यस्तो छ संवैधानिक व्यवस्था
रेशम चौधरीको अनशन गृहमन्त्रीले तोडाए,"काठमाडौँ: आफूलाई सांसद्मा सपथ गराउनुपर्ने माग गर्दै १५ दिनदेखि आमरण अनशनमा रहेका टीकापुर हत्याकाण्डका आरोपी रेशम चौधरीको अनशन गृहमन्त्री रामबहादुर थापा बादलले तोडाएका छन् । कैलाली कारागारमै रहँदा आमरण अनशनमा बसेका चौधरीलाई काठमाडौँ ल्याइएपछि पनि अनशन जारी राखेका थिए । शुक्रबार साँझ गृहमन्त्री रामबहादुर थापाले वीर अस्पतालमा पुगेर चौधरीलाई जुस खुवाएर अनशन तोडाएका हुन् । गृहमन्त्रीले राष्ट्रिय जनता पार्टीका शीर्ष नेताहरू, तथा अन्य सांसदको उपस्थितिमा जुस पिलाएर चौधरीको आमरण अनशन तोडाएका हुन् । गृहमन्त्री थापाले चौधरीको स्वास्थ्य ठीक भएपछि सपथ ग्रहण र प्रमाणपत्रको ब्यवस्था गर्ने आश्वासन दिएको राजपाका एक नेताले जानकारी दिए ।"
चार राज्यमन्त्रीले प्रधानमन्त्री ओलीबाट लिए शपथ,"काठमाडौं : शुक्रबार प्रधानमन्त्री केपी शर्मा ओलीले तेस्रो पटक मन्त्रिपरिषद् विस्तार गरेका छन्। ११ जना नयाँ मन्त्रीले राष्ट्रपति कार्यालय शीतल निवासमा राष्ट्रपति विद्यादेवी भण्डारीबाट शपथ लिएलगत्तै चार राज्यमन्त्रीले प्रधानमन्त्रीबाट पद तथा गोपनीयताको शपथ लिएका छन्। पद्मा अर्याल स्वास्थ्य तथा जनसंख्या, गोकुलप्रसाद बाँस्कोटा सञ्चार तथा सूचना प्रविधि, धनबहादुर बुढा संस्कृति, पर्यटन तथा नागरिक उड्यन र रामकुमारी चौधरी कृषि, भूमि व्यवस्था तथा सहकारी राज्यमन्त्रीको रुपमा प्रधानमन्त्रीबाट पद तथा गोपनीयताको शपथ लिएका हुन्। शुक्रबारको मन्त्रिपरिषद् विस्तारसँगै ओली नेतृत्वको सरकार २२ सदस्यीय बनेको छ। संघीय समाजवादी फरोरम र राजपा पनि सरकारमा सहभागी हुने बताइएको भए पनि शुक्रबारको मन्त्रिपरिषद् विस्तारमा मधेसकेन्द्रीत दलका मन्त्री बनेनन्। संविधान संशोधनको अडानलाई चर्को रुपमा अघि सार्दै आएका मधेसवादी दलले केही बुँदामा लिखित सहमतिपछि मात्र सरकारमा सहभागी हुने अडानलाई दोहोर्याएका छन्। २५ जना मात्र मन्त्री बनाउँनुपर्ने संवैधानिक व्यवस्था अनुसार माओवादी केन्द्रका अध्यक्ष पुष्पकमल दाहाल प्रचण्ड र प्रधानमन्त्री ओलीले फोरमलाई दुई मन्त्री र एक राज्यमन्त्री दिने गरी सहमति गर्ने तयारी गरेका छन्। यी हुन ओलीका २२ सारथी"
खल्तीको खर्चमा मुख्यमन्त्रीको दैनिकी,"काठमाडौं : प्रदेश नम्बर तीनका मुख्यमन्त्री डोरमणी पौडेल खल्तीको खर्चमा दैनिकी गुजारिरहेका छन्। प्रदेशको कामका सिलसिलामा प्रदेश राजधानी हेटौंडा र काठमाडौं समेत भ्रमणमा जाँदा सुरक्षाकर्मी, दुई स्वकीय सचिव, प्रशासन सहायक, सवारी चालक आदिलाई खानपीन र बसोबास समेतको खर्च मुख्यमन्त्री पौडेलले व्यहोरेका हुन्। प्रदेशमा निर्वाचित भएर आएदेखि नै मुख्यमन्त्रीले गोजीको खर्च गरिरहेका हुन्। प्रदेशको संरचना नयाँ भएको र प्रादेशिक सरकार सञ्चालनका लागि आवश्यक ऐन कानुन बन्न नसक्दा यस्तो अवस्था आएको हो। प्रदेशका मुख्यमन्त्रीको हैसियत संघीय सरकारका मन्त्रीसरह हुन्छ। संघीय सरकारका मन्त्रीले उपसचिव सरहको स्वकीय सचिव, स्वकीय अधिकृत, प्रशासन सहायक, सवारी चालक र कार्यालय सहयोगीको सुविधा पाउँछन् भने दैनिक भ्रमण भत्ता तीन हजार रुपैयाँ पाउँछन्। मासिक मसलन्द तथा अतिथि सत्कारका लागि तीन हजार पाँच सय सञ्चार सुविधा तीन हजार, मासिक इन्धनवापत दुई सय सात लिटर पेट्रोल र वार्षिक २० लिटर मोबिल र मासिक पारि श्रमिक वापत ६० हजार ९ सय ७० रुपैयाँ पाउने व्यवस्था छ। सरकारले पूर्णता नपाएका कारण मुख्यमन्त्रीले सहयोगीहरुको समेत खानपिन र बसोबासको गोजीबाट खर्च गर्दै आएका हुन्। प्रदेश नम्बर ३ का भौतिक योजना तथा पूर्वाधार मन्त्री केशव स्थापितले मुख्यमन्त्री पौडेलले आफूसँगै हिँड्ने सुरक्षाकर्मी र सहयोगीहरुको खानपिन र बसाई खर्चसमेत गोजीबाटै व्यहोरिरहेको बताएका हुन्। जिल्ला समन्वय समिति काठमाडौंले काठमाडौं जिल्लाबाट ३ नम्बर प्रदेश सभामा प्रतिनिधित्व गर्ने सांसदहरुका लागि आयोजना गरेको स्वागत र परिचयात्मक कार्यक्रममा काठमाडौं आएका स्थापितले अन्नपूर्णसँग यस्तो बताएका हुन्। प्रदेश सरकारका रुपमा छौं तर यत्तिका समयसम्म अनेक समस्या झेलिरहेका छौं। मुख्यमन्त्रीले त सहयोगीहरुको सबैजसो खर्च खल्तीबाट हालिरहनुभएको छ, उनले भने, सुरक्षाकर्मीहरु बस्ने ठाउँ छैन। घरकाले पकाएर खुवाएर कतिञ्जेल साध्ये चल्छ ? यसरी कुन मनस्थितमा काम गर्ने ? उनले मन्त्री भए पनि आफ्नो समेत आजका दिनसम्म कार्यालय नभएको र सरकारी कर्मचारीसमेत काममा हाजिर नभएका कारण काम गर्न असहज भइरहेको जानकारी दिए। मन्त्री स्थापितका अनुसार, चैत १ गतेसम्म कर्मचारीको बाटो हेर्ने र सोभित्र पनि नआए १५ दिनको अल्टिमेटम प्रदेश सरकारले दिनेछ। प्रदेश सरकारलाई आवश्यक पर्ने २३ ऐनकानुन बन्न नसकेको र नमूना कानुनसमेत नभएका कारण काम गर्न कठिन र असहज भएको उनको भनाई छ। उनले थपे, हामीले पनि आन्तरिक आदेशनिर्देश समेत गर्न सकेका छैनौं। प्रदेश ३ का सभामुख सानुकुमार श्रेष्ठले पनि आन्तरिक व्यवस्थापनको अभावमा जनताले पाउने सेवासुविधा समेतमा एकरुपता नभएको जानकारी दिए। मुख्यमन्त्री पौडेलले सरकार व्यवस्थित नभइसकेका कारण सहयोगीहरुको खर्च र व्यवस्थापन आफैंले गरिरहेको बताए। टेलिफोन सम्पर्कमा उनले भने, काम रोक्न भएन। सरकार व्यवस्थित हुन सकेको छैन। गोजीकै परे पनि के हिसाब गर्नू र ? ऐनकानुनको अभावमा कसले के कति पाउने भन्ने टुंगो नलागेको उनको भनाई छ। उनले थपे, एक सय दिनदेखि सञ्चालन भएको सरकारको तुलना संघीय सरकारसँग गरेर कहाँ मिल्छ र ?"
मन्त्रिपरिषद् २२ सदस्यीय : यी हुन् ओलीका सारथि,"काठमाडौं : नेकपा एमाले अध्यक्ष केपी शर्मा ओली नेतृत्वको सरकार २२ सदस्यीय बनेको छ। शुक्रबार ११ मन्त्री र चार मन्त्री थपिएपछि ओली मन्त्रिपरिषद् २२ सदस्यीय बनेका हो। नयाँ मन्त्रीले शुक्रबार साँझ राष्ट्रपति कार्यालय शीतल निवासमा पद तथा गोपनियताको शपथ लिएका छन्। शुक्रबार एमलेको तर्फबाट ६ जना मन्त्री बनेका छन्। प्रदीप ज्ञवाली परराष्ट्र, गोकर्ण विष्ट श्रम तथा रोजगार, रवीन्द्र अधिकारी पर्यटन, शेरबहादुर तामाङ कानुन, जगतबहादुर सुनार (विश्वकर्मा) युवा तथा खेलकुद, रघुवीर महासेठ भौतिक तथा पूर्वाधार मन्त्री बनेका छन्। ओली सरकारमा यसअघि नै एमालेको तर्फबाट थममाया थापा महिला तथा बालबालिका, लालबाबु पण्डित सामान्य प्रशासन, ईश्वर पोखरेल रक्षा र युवराज खतिवडा अर्थ मन्त्री बनिसकेका थिए। मन्त्रिपरिषद्मा राज्यमन्त्री बाहेक एमालेका १० जना नेता मन्त्री बनेका छन्। यसअघि वातावरण मन्त्रालय सम्हालेका लालबाबु पण्डितको मन्त्रालय परिवर्तन गरिएको छ। शुक्रबारबाट पण्डित संघीय मामिला तथा सामान्य प्रशासन मन्त्री बनेका छन्। यसअघि दुई जना मन्त्री पठाएको माओवादीको तर्फबाट पाँच मन्त्री थपिएका छन्। वर्षमान पुन ऊर्जा, गिरिराजमणि पोखरेल शिक्षा, चक्रपाणि खनाल बलदेव कृषि सहकारी, शक्ति बस्नेत वन, बिना मगर खानेपानी मन्त्री बनेका छन्। माओवादीबाट यसअघि रामबहादुर थापा बादल गृह र मातृका यादव उद्योग तथा आपूर्ति मन्त्री बनिसकेका थिए। सरकारमा शुक्रबार नै चार राज्यमन्त्री थपिएका छन्। एमालेको तर्फबाट पद्मा अर्याल स्वास्थ्य तथा जनसंख्या, गोकुलप्रसाद बाँस्कोटा सञ्चार तथा सूचना प्रविधि, धनबहादुर बुढा संस्कृति, पर्यटन तथा नागरिक उड्यन राज्यमन्त्री बनेका छन् भने माओवादीको तर्फबाट रामकुमारी चौधरी कृषि, भूमि व्यवस्था तथा सहकारी राज्यमन्त्री बनेकी छन्। शुक्रबारको मन्त्रिपरिषद् विस्तारसँगै ओली नेतृत्वको सरकार २२ सदस्यीय बनेको छ। संघीय समाजवादी फरोरम र राजपा पनि सरकारमा सहभागी हुने बताइएको भए पनि शुक्रबारको मन्त्रिपरिषद् विस्तारमा मधेसकेन्द्रीत दलका मन्त्री बनेनन्। संविधान संशोधनको अडानलाई चर्को रुपमा अघि सार्दै आएका मधेसवादी दलले केही बुँदामा लिखित सहमतिपछि मात्र सरकारमा सहभागी हुने अडानलाई दोहोर्याएका छन्। २५ जना मात्र मन्त्री बनाउँनुपर्ने संवैधानिक व्यवस्था अनुसार माओवादी केन्द्रका अध्यक्ष पुष्पकमल दाहाल प्रचण्ड र प्रधानमन्त्री ओलीले फोरमलाई दुई मन्त्री र एक राज्यमन्त्री दिने गरी सहमति गर्ने तयारी गरेका छन्।"
प्रतिनिधिसभामा बैठकमा प्रधानमन्त्री केपी शर्मा ओलीको पहिलो सम्बोधन सुरु (लाइभ),काठमाडौं : प्रधानमन्त्री केपी शर्मा ओलीले प्रतिनिधिसभाको पहिलो बैठकमा सम्बोधन सुरु गरेकाा छन् । काठमाडौंमा सोमबार भएको यूएस बंगाल विमान दुर्घटनाप्रति दुःख व्यक्त गर्दै प्रधानमन्त्री ओलीले सम्बोधन सुरु गरेका छन् ।
विमान दुर्घटनाले मुलक नै शोकमा : प्रधानमन्त्री ओली,"काठमाडौं : प्रधानमन्त्री केपी शर्मा ओलीले यूएस बंगला एयरलायन्सको विमान दुर्घटनालाई सरकारले गम्भीरताका साथ लिएको बताएका छन्। शुक्रबार संसदमा सम्बोधन गर्दै प्रधानमन्त्री ओलीले ४९ जनाको मृत्यु हुने गरी भएको अत्यन्त दुखत विमान दुर्घटनालाई सरकारले गम्भीर रुपमा लिएको बताएका हुन्। उनले विमान दुर्घटनाले देश नै शोक डुबेको बताए। उनले संसदमा सम्बोधन गर्ने क्रममा विमान दुर्घटनाले आफ्नो मन भारी भएको बताउँदै भने, अप्रिय, हृदय विदारक घटनाले मन भारी लिएर उभिएको छु। उनले विमान दुर्घटनामा ज्यान गुमाउने सबै प्रति श्रद्धा सुमन प्रकट गर्दै परिवारजनप्रति समवेदना व्यक्त गरेका छन्। प्रधानमन्त्री ओलीले उद्धार र उपचारमा लाग्ने प्रति समेत धन्यवाद दिए। उनले दुर्घटनाको कारणका बारेमा जाँचबुझ आयोग गठन गरेर काम भइरहेको जानकारी दिए। उनले भने, घटना किन भयो, त्यस्ता घटना हुन नदिन के कस्ता प्रयास गर्नु पर्छ भने विषय दुर्घटना जाँच आयोगले काम गरिरहेको छ। प्रधानमन्त्री ओलीले आयोगको प्रतिवेदनका आधारमा आवश्यक कदम चाल्ने समेत बताए। संसद बैठकमा विमान दुर्घटना सम्बन्धि शोक प्रस्ताव समेत पारित गरिएको छ ।"
नयाँ मन्त्रालयकी कान्छी मन्त्री बीना मगर,"काठमाडौँ: सरकार विस्तारका क्रममा बनाइएको नयाँ मन्त्रालयको जिम्मेवारी नेकपा माओवादी केन्द्रकी नेतृ बीना मगरले पाएकी छन् । प्रधानमन्त्री ओलीले माओवादी केन्द्रका अध्यक्ष पुष्पकमल दाहाल प्रचण्डकी बुहारी समेत रहेकी ३४ वर्षीया बीनालाई नयाँ अर्थात् खानेपानी मन्त्रालयको जिम्मेवारी सुम्पेका हुन् । प्रदेश नम्बर ७ बाट नेकपा माओवादी केन्द्रकी एक्ली महिला सांसद बीना मगरले सम्भवत: सबैभन्दा कान्छी मन्त्रीकारुपमा खानेपानी मन्त्रालय सम्हालेकी हुन् । नेकपा माओवादी केन्द्रका सात नम्बर प्रदेश ईन्चार्ज लेखराज भट्टले यसअघि खुमलटारमै पुगेर पार्टी अध्यक्ष पुष्पकमल दाहाल प्रचण्डसमक्ष बीनाको नाम केपी ओली नेतृत्वको सरकारमा मन्त्रीका लागि सिफारिस गरेका थिए । प्रदेश ७ बाट विजयी एक्ली महिला कञ्चनपुर निर्वाचन क्षेत्र नं १ बाट वाम विजयी भएकी मगर प्रदेश नं ७ बाट प्रतिनिधि सभामा प्रतिनिधित्व गर्ने एक्ली महिला पनि हुन् । माओवादीको भागमा परेका सात मन्त्रालयमध्ये प्रदेश ७ बाट भट्ट नै मन्त्री बन्ने चर्चा चलिरहेको थियो । तर उनले बीनाको नाम प्रदेश ७ बाट मन्त्रीका लागि पार्टी अध्यक्षकहाँ सिफारिस गरेका थिए । नेकपा माओवादी केन्द्र प्रदेश नम्बर ७ का प्रचार प्रसार प्रमुख ओमविक्रम भाटले बीनाको नाम यो प्रदेशबाट सिफारिस गरिएको बताएका थिए । प्रदेश सातको मन्त्रिपरिषद्का पनि महाकालीबाट पार्टीका एकजना पनि मन्त्री बनेका थिएनन् । दुवै मन्त्री साविकको सेति अञ्चलबाट परेका थिए, भाटले भने, साविकको महाकालीबाट कोही पनि मन्त्री नबनेको अवस्थामा संघीय मन्त्रिपरिषद्मा सात नम्बर प्रदेबशबाट बीनालाई मन्त्री बनाउने प्रस्ताव अध्यक्षकहाँ गरेका थियौँ । कैलाली निर्वाचन क्षेत्र नं ५ बाट उठेकी आरजु राणा देउवा र कैलालीकै निर्वाचन क्षेत्र नं १ बाट प्रतिस्पर्धामा रहेकी वाम गठबन्धनकी उम्मेदवार गरिमा शाह पराजित भएपछि बीनामात्रै प्रदेश ७ बाट प्रतिनिधि सभामा विजयी भएकी एक मात्र महिला सांसद हुन् । प्रदेश सभामा पनि साविकको महाकाली अञ्चलबाट माओवादीले कसैलाई मन्त्री नबनाएकाले संघीय मन्त्रिपरिषद्मा उनी सदस्य बन्न सफल भइन् । दशवर्षे जनयुद्धका क्रममा २७ महिने हिरासत जीवन बिताएकी मगरले निर्वाचनकै प्रचारप्रसारका क्रममा पति एवम् नेकपा माओवादी केन्द्रका अध्यक्ष प्रचण्डका छोरा प्रकाश दाहालको असामयिक निधन हुँदासमेत प्रचारप्रसार गर्न नसकेको अवस्थामा भारी मतले विजयी भएकी थिइन् । संविधानसभाको निर्वाचनमा झिनो मतअन्तरले पराजित भएकी उनी यो पटक भने भारी मतले विजयी भइन् । कञ्चनपुरको निर्वाचन क्षेत्र नं १ मा वाम गठबन्धनबाट नेकपा माओवादी केन्द्रको उम्मेदवार भई ३८ हजार ४६८ मत ल्याई मगर विजयी भएकी थिइन् । उनका निकटतम् प्रतिद्वन्द्वी नेपाली कांग्रेसका दिवानसिंह विष्टले १९ हजार २१९ मत ल्याएका थिए । विष्टलाई मगरले १९ हजार २४९ मतको फराकिलो अन्तरले पराजित गरेकी थिइन् ।"
कांग्रेसले भन्यो: हाम्रा नेता गणेश लामालाई ससम्मान रिहा गर,"काठमाडौं: विभिन्न आपराधिक कृयाकलाप र गुण्डागर्दीका घटनामा जोडिएर विवादमा परिरहने काभ्रेका गणेश लामालाई विनाशर्त रिहा गर्न नेपाली कांग्रेसले माग गरेको छ । नेपाली कांग्रेस काभ्रेपलाञ्चोकले शुक्रबार पत्रकार सम्मेलन गरेर आफ्ना नेतासमेत रहेका लामालाई तत्काल रिहा गर्न सरकारसँग माग गरेको हो । पढ्नुस्: पशुपति भिजनमा गोली चलेपछि गणेश लामा पक्राउ काभ्रे कांग्रेसका सभापति मधु आचार्यले पत्रकार सम्मेलन गरेर निर्दोष रहेका लामालाई रिहा गर्न भनेका हुन् । हाम्रा निर्दोष नेतामाथि झुठो आरोप लगाएर प्रहरीले पक्राउ गरेको छ', उनले भने, यो दुःखद् घटना हो। उहाँलाई ससम्मान रिहा गर्न सरकारसँग माग गर्दछु । आचार्यले गौशालाको पशुपति भिजन होटलमा बुधबार राति लामामाथि गोली हानेर फरार रहेकालाई पक्राउ गरी कारवाही गर्न तथा लामामाथिको अभियोग खारेज गर्न पनि माग गरेका छन् । विजय गच्छादरसँगै फोरम लोकतान्त्रिकबाट फर्केपछि लामा कांग्रेसको राजनीतिमा क्रियाशील थिए । उनलाई बुधबार राति गौशलाबाट पक्राउ गरेर प्रहरीले हतियार खरखजना मुद्दा चलाउन हिरासतमा राखेको छ । पढ्नुस्: गणेश लामाको हातमा कसरी पुग्यो प्रहरीको पेस्तोल ?"
शिवमाया तुम्बाहाम्फे उपसभामुख निर्वाचित,काठमाडौं : प्रतिनिधिसभाको उपसभामुखमा एमाले सांसद शिवमाया तुम्बाहाम्फे निर्वाचित भएकी छन् । उपसभामुख पदमा नेपाली कांग्रेसका पुष्पा भुसाल र नेकपा (एमाले)की शिवमाया तुम्बाहाङफेको उम्मेदवारीको प्रस्ताव प्रस्तुत भएको हो । उपसभामुखमा निर्वाचित तुम्बाहाम्फेको पक्षमा २०१ मत परेको छ भने विपक्षमा ५८ मत खसेको छ । भुसाललाई उपसभामुख निर्वाचित गरियोस् भन्ने प्रस्ताव बहुमतले अस्वीकृत गरेको हो । तुम्बाहाङफेलाई उपसभामुखमा निर्वाचित गरियोस् भनी नेकपा (माओवादी केन्द्र) का देवप्रसाद गुरुङले प्रस्ताव प्रस्तुत गरेका थिए ।
प्रधानमन्त्री ओलीले गरे मन्त्रिपरिषद् विस्तार : को को बने नयाँ मन्त्री ?,"काठमाडौं : प्रधानमन्त्री केपी शर्मा ओलीले तेस्रो पटक मन्त्रिपरिषद् विस्तार गरेका छन्। नयाँ मन्त्रीले शुक्रबार साँझ राष्ट्रपति कार्यालय शीतल निवासमा पद तथा गोपनियताको शपथ लिएका छन्। एमलेको तर्फबाट प्रदीप ज्ञवाली परराष्ट्र, गोकर्ण विष्ट श्रम तथा रोजगार, रवीन्द्र अधिकारी पर्यटन, शेरबहादुर तामाङ कानुन, जगत विश्वकर्मा युवा तथा खेलकुद, रघुवीर महासेठ भौतिक तथा पूर्वाधार मन्त्री बनेका छन्। त्यसैगरी यसअघि वातावरण मन्त्रालय सम्हालेका लालबाबु पण्डितको मन्त्रालय परिवर्तन गरिएको छ। अब पण्डित संघीय मामिला तथा सामान्य प्रशासन मन्त्री बनेका छन्। माओवादीबाट वर्षमान पुन ऊर्जा, गिरिराजमणि पोखरेल शिक्षा, चक्रपाणि खनाल बलदेव कृषि सहकारी, शक्ति बस्नेत वन, बिना मगर खानेपानी मन्त्री बनेका छन्। त्यसैगरी चारजना राज्यमन्त्री नियुक्त भएका छन्। शुक्रबारको मन्त्रिपरिषद् विस्तार भएसँगै अाेली सरकार १७ सदस्यीय बनेको छ। संघीय समाजवादी फोरम भने आज सरकारमा सहभागी भएको छैन।"
हेलो सरकार ! यूएस बंगलाको विमान दुर्घटनामा कतिले ज्यान गुमाए ?,"काठमाडौं : प्रधानमन्त्री केपी शर्मा ओली र सभामुख कृष्णबहादुर महराले विमान दुर्घटनामा मृत्युको सख्याको सम्बन्धमा फरक फरक विवरण दिएका छन्। प्रधानमन्त्री ओलीले संसदमा सम्बोधन गर्दै गत सोमबारको विमान दुर्घटनामा ४९ जनाले ज्यान गुमाएको जानकारी दिए भने संसदमा सभामुख महराले विमान दुर्घटनामा ५१ जनाको मृत्यु भएको विशेष शोक प्रस्ताव पेस गरे। सभामुखको प्रस्ताव सर्वसम्मतिले पारित भयो। प्रधानमन्त्री ओलीले २५ बंगलादेशका नागरिकको मृत्यु भएकोमा २६ बंगलादेशी, २२ नेपाली र १ चिनियाँ नागरिकको मृत्यु भएको बताए तर ओलीले मालदिप्सका नागरिकको मृत्यु भएको कुरा बताएनन्। सभामुख महराले भने २८ बंगलादेशी, २२ नेपाली र १ चिनिया नागरिकको मृत्यु भएको भन्दै प्रस्ताव पेश गरेका छन्। २२ नेपाली, चालक दलका चार सदस्यसहित २५ बंगलादेशी, १ चिनिया र १ मालदिप्सका गरी ४९ जना निधन भएका थिए।"
"भागवण्डा मिलाउन फुटाइयो मन्त्रालय, प्रम कार्यालयसहित २१","काठमाडौँः मधेसवादी दल पनि सरकारमा आउने भएपछि प्रधानमन्त्री केपी शर्मा ओलीले तीनवटा मन्त्रालय थपेका छन् । प्रधानमन्त्रीको कार्यालयसहित अब मन्त्रालयको संख्या २१ पुग्ने भएको छ । देश संघीयतामा गएपछि गठित उच्चस्तरीय समितिले १५ वटा मात्रै मन्त्रालय संघीय सरकारमा राख्न सुझाव दिएको थियो । तर, तीन तिहाइको सरकार निर्माणमा अग्रसर प्रम ओलीले मधेसवादी दलका लागि मन्त्रालय थप्ने निर्णय गरेका हुन् । थपिएका मन्त्रालयहरुमा सिचाइँ, युवा तथा खेलकुद र श्रम तथा रोजगार मन्त्रालय रहेका छन् । यी मन्त्रालय हाल रहेका मन्त्रालय फुटाएर बनाइएको हो । ओली सरकारले शिक्षा, विज्ञान तथा प्रविधि र युवा तथा खेलकुद मन्त्रालय फुटाएको छ । जस अनुसार अबबाट शिक्षा र युवा तथा खेलकुद मन्त्रालय अलग्गै अस्तित्वमा हुनेछन् । त्यसैगरी ओली सरकारले श्रम, रोजगार तथा महिला बालबालिका मन्त्रालय पनि फुटाएको छ । अबबाट श्रम तथा रोजगार र महिला तथा बालबालिका फरक फरक मन्त्रालय हुने भएका छन् । दलहरुबीच भागबन्डा मिलाउने नाममा मन्त्रालय टुक्राउन नहुने विज्ञहरुले सुझाव दिएका छन्। धेरै जसो अधिकार प्रदेश र स्थानीय तहमा गइसकेको भनदै केन्द्रमा सानो मन्त्रिपरिषद् हुँदा राम्रो हुने प्रशासन विज्ञले सुझाएका छन्। तर ओलीले सबैलाई भाग मिलाउन मन्त्रालय फुटाउन लागेका हुन् । फोरमले गृह, परराष्ट्र, सञ्चार र रक्षाबाट एक, भौतिक, सहरी विकास, स्वास्थ्य, कृषिमध्येबाट एक र सामान्य, वातावरण, भूमिसुधारमध्येबाट एक मन्त्रालयबाट दिनुपर्ने अडान राखेको थियो । संघीय समाजवादी फोरम अध्यक्ष उपेन्द्र यादवकै नेतृत्वमा सरकारमा जाने तयारी गरेको छ। उसले दुई मन्त्रालय मात्र पाउने सम्भावना रहेको बुझिएको छ। यादवसँगै राजेन्द्र श्रेष्ठ पनि सरकारमा जाने करिब पक्का जस्तै छ ।"
कसरी अघि बढ्ला नेपाली कांग्रेस ?,"काठमाडौं: प्रधानमन्त्री केपी शर्मा ओली दुई तिहाइ बहुमतसहितको समर्थन पाएपछि अब प्रमुख विपक्षी दल नेपाली कांग्रेस अब कसरी अगाडि बढ्छ ? संसद्देखि सडकसम्म उसको भूमिका कस्तो हुन्छ ? स्थानीय, प्रादेशिक र संघीय तीनै निर्वाचनमा हारेको कांग्रेसले अब आफूलाई कसरी सशक्त बनाउला ? यी र यस्तै प्रश्न उसका समर्थक र शुभेच्छुकहरुले उठाउन थालेका छन् । अब कांग्रेस सशक्त प्रतिपक्षको भूमिकामा रहन्छ वा दुई तिहाइका अगाडि निरीह हुन्छ ? यस्ता धेरै प्रश्नको उत्तर उसको भूमिकाले निर्धारण गर्दैछन् । कांग्रेस युवा नेता गगन थापाले संसदमा भने जस्तै कांग्रेसले उधारोमा होइन, खनखनी हिसाब गरेर लिने ल्याकत राख्छ या राख्दैन ? ओली सरकारलाई माओवादी केन्द्रदेखि मधेसवादी दलसम्मको तीन तिहाइ समर्थन मिलेको अवस्थामा कांग्रेसको क्षमताबारे पार्टी भित्रै बहस सुरु भएको छ । केन्द्रदेखि प्रदेशसम्म प्रतिपक्षमा सीमित भएपछि कांग्रेसमा अहिले अहिलेको नेतृत्व बेकामे भएको भन्दै फरक बहस पनि चलिरहेको छ । तर संसदीय दलमा शेरबहादुर देउवालाई नै कोइराला परिवारको समेत भोट गएपछि नेतृत्व परिवर्तनको कुरा गफ मात्रै भएको छ । प्रधानमन्त्री ओलीले प्रतिनिधि सभाबाट तीन तिहाइ अर्थात् २०८ पाएका छन् भने विपक्षमा कांग्रेसको मात्रै ६० मत परेको छ । यो अवस्थामा कांग्रेसको पक्षमा नेपाल मजदुर किसान पार्टीका प्रेम सुवाल मात्रै देखिए । संघीय समाजवादी फोरम नेपाल, राष्ट्रिय जनता पार्टी नेपालले पनि ओली सरकारलाई समर्थन गरिसकेपछि कांग्रेस संसद् विल्कुल एक्लो प्रतिपक्ष भएको छ । गुण र दोषको आधारमा सरकाको मूल्याङ्कन कांग्रेस प्रवक्ता विश्वप्रकाश शर्मा सरकारको गुण र दोषको आधारमा सहयोग र असहयोग गर्ने बताउँछन् । उनी भन्छन्, राम्रो काम गरे समर्थन गर्छौ, नराम्रो काम गरे विरोध गर्छौ। प्रवक्ता शर्मा राष्ट्रपति चुनावमा उम्मेदवारी दिनु तथा राष्ट्रिय सभाका अध्यक्ष र सभामुखमा उम्मेदवारी नदिनुले कांग्रेसको आगामी भूमिकाको संकेत गर्ने तर्क राख्छन् । उनले राष्ट्रपति विद्यादेवी भण्डारीले संवैधानिक र राजनीतिक दयारा नाघेर काम गरेकाले विमति राखेको स्पष्ट पारेका छन् । राष्ट्रपतिको पक्षमा फरक मत राखेका छौं, उहाँले संवैधानिक र राजनीतिक दायरा नाघ्नु भयो,उहाँका विरुद्ध उम्मेदवारी दिएर विमति राखियो उता सभामुखको शालिन व्यक्तित्व र सन्तुलित विचारका कारण उम्मेदवारी दिइएन । उठ्ने र छोड्ने कारणले कांग्रेसको आगामी भूमिकालाई निर्दिष्ट गर्छ', प्रवक्ता शर्मा भन्छन्, 'संसदमा सभामुखका लागि कृष्णबहादुर महरालाई सहयोग र राष्ट्रपतिमा विद्यादेवी भण्डारीसँग कुमारी लक्ष्मी राईमार्फत गरिएको प्रतिस्पर्धाले कांग्रेसले भूमिका स्पष्ट हुन्छ । पुरानाबाट पार्टी चल्दैन अर्कातिर युवा नेताहरु कांग्रेसको रुपान्तरणका लागि पुनर्जागरण अभियान सञ्चालन गरेका छन् । उनीहरु नेतृत्व र नीतिमा रुपान्तरण आवश्यक भएको भन्दै देशव्यापी अभियानमा छन् । प्रदीप पौडेल, चन्द्र भण्डारी, धनराज गुरुङ,गुरुराज घिमिरे, उमेशजंग रायमाझी र रामहरि खतिवडा लगायतका युवा नेताले पुर्नजागरण अभियान सञ्चालन गरेका हुन् । युवा नेता प्रदीप पौडेल सरकारका कुरा भन्दा पार्टीको रुपान्तरणमा ध्यान दिनु पर्ने बताउँछन् । पुरानै ढंगले कांग्रेस चल्न नसक्ने पौडेलको स्पष्ट धारणा छ । पुराना र पुराना ढंगबाट अब पार्टी चल्दैन, पार्टीको नेतृत्व र सिद्धान्त दुबैमा रुपान्तरण आवश्यक छ, उनी भन्छन्, पार्टीको सुधारको लागि तल्लो तहसम्म पुगेर बहस चलाउन जरुरी छ, त्यही भएर हामीले पुर्नजागरण अभियान थालेका हौं । उनी पुनर्जागरण छिट्टै नसकिने अभियान भएको बताउँछन् । यो लामो कोर्ष हो, नेतृत्वमा होइन, सैदान्तिक पुर्नव्याख्या, कार्यसम्पादन र संगठन निर्माण लगायतका विषयमा अभियान केन्द्रित हुनेछ, युवा नेता पौडेल भन्छन् । उनी महासमिति, महाधिवेशनको दस्तावेज निर्माणको गर्नेसम्मका विषयमा तल्लो तहमा छलफल गराइने उद्देश्यका साथ अभियान थालिएको बताउँछन् । युवा नेता पौडेलले पार्टी सभापति शेरबहादुर देउवा लगायतका पुराना नेताको अकर्मन्यताका कारण नै पार्टीले निर्वाचन लज्जास्पद पराजय भोगेको आरोप समेत लगाए । पुनर्जागरण अभियान थालेका युवा नेताले कांग्रेसलाई पुरानै अवस्थामा फर्काउने अठोट समेत गरेका छन् ।"
मुख्य न्यायाधिवक्ता डिसीले लिए शपथ,"बुटवल : प्रदेश नम्बर ५ का प्रमुख न्यायाधिवक्ता ठाकुर डिसीले पद तथा गोपनियताको शपथ लिएका छन् । नियुक्त भएको झण्डै दुई सातापछि शुक्रबार तुलसीपुर उच्च अदालतका मुख्य न्यायाधीश नहकुल सुवेदीले डिसीलाई शपथ गराएका हुन् । प्रदेश प्रमुखको कार्यालयमा भएको विशेष समारोहमा प्रदेश प्रमुख उमाकान्त झा, मुख्यमन्त्री शंकर पोखरेल, सभामुख पूर्णबहादुर घर्ती, मन्त्री कुलप्रसाद केसीको उपस्थिति थियो । दाङका कानुन व्यवसायी डिसीलाई मुख्यमन्त्री शंकर पोखरेलको सिफारिसमा प्रदेश प्रमुख उमाकान्त झाले नियुक्त गरेका थिए । यसअघि मुख्य न्यायाधिवक्ताको शपथ कसले गराउने विषयमा केही अन्योल समेत भएको थियो । माघ २० गते मन्त्रीपरिषद्को बैठकले मुख्य न्यायाधिवक्ताको शपथको ढाँचा पारित गरेको थियो ।"
"सपथ साढे ५ बजे मात्रै, को को बन्दै मन्त्री ?","काठमाडौँ: नयाँ मन्त्रीहरुको सपथ साँझ साढे ५ बजेका लागि सारिएको छ । एमाले र माओवादी केन्द्रले तय गरिसकेका मन्त्रीहरुको सपथ साँझ साढे ५ बजेका लागि सरेको जानकारी प्रधानमन्त्रीको सचिवालयले दिएको छ । यसअघि अपरान्ह ४ बजे नयाँ मन्त्रीलाई सपथ खुवाउने कार्यक्रम थियो । प्रतिनिधि सभाका उपसभामखुको निर्वाचन लम्बिएपछि सपथ पनि सरेको हो । त्यसैरी आजको मन्त्रिमण्डल विस्तारका क्रममा संघीय समाजवादी फोरमलाई पनि सरकारमा ल्याउने प्रधानमन्त्री केपी शर्मा ओलीले प्रयास जारी राखेकाले सपथ समय पछि सरेको हो । ओली सरकारको मन्त्री हुने सूचीमा नेकपा एमालेबाट प्रदीप ज्ञवाली, गोकर्ण बिष्ट, रवीन्द्र अधिकारी, रघुवीर महासेठ, शेरबहादुर तामाङ, जगत बिश्वकर्मा र गोकुल बाँस्कोटा रहेका छन्। त्यसैगरी नेकपा माओवादी केन्द्रका तर्फबाट बर्षामान पुन, शक्ति बस्नेत, चक्रपाणी खनाल (बलदेव), गिरिराजमणि पोखरेल र वीना मगर मन्त्री बन्ने भएका छन् ।"
ओली सरकारमा ११ नयाँ मन्त्री थपिए,"काठमाडौं : एमाले अध्यक्ष केपी शर्मा ओली नेतृत्वको सरकारमा ११ जना नयाँ मन्त्री थपिएका छन् । प्रधानमन्त्री ओलीले शुक्रबार तेस्रो पटक मन्त्रिपरिषद् विस्तार गर्दै नयाँ मन्त्री थपेका हुन् । नयाँ मन्त्रीले शुक्रबार साँझ राष्ट्रपति कार्यालय शीतल निवासमा पद तथा गोपनियताको शपथ लिएका छन्। एमलेको तर्फबाट ६ जना मन्त्री बनेका छन् । एमाले सांसद प्रदीप ज्ञवाली परराष्ट्र, गोकर्ण विष्ट श्रम तथा रोजगार, रवीन्द्र अधिकारी पर्यटन, शेरबहादुर तामाङ कानुन, जगत विश्वकर्मा युवा तथा खेलकुद, रघुवीर महासेठ भौतिक तथा पूर्वाधार मन्त्री बनेका छन्। त्यसैगरी यसअघि वातावरण मन्त्रालय सम्हालेका लालबाबु पण्डितको मन्त्रालय परिवर्तन गरिएको छ। अब पण्डित संघीय मामिला तथा सामान्य प्रशासन मन्त्री बनेका छन्। माओवादीको तर्फबाट पाँच जना मन्त्री थपिएका छन् । वर्षमान पुन ऊर्जा, गिरिराजमणि पोखरेल शिक्षा, चक्रपाणि खनाल बलदेव कृषि सहकारी, शक्ति बस्नेत वन, बिना मगर खानेपानी मन्त्री बनेका छन्। ओली सरकारमा यसअघि नै एमालेको तर्फबाट थममाया थापा महिला तथा बालबालिका, लालबाबु पण्डित सामान्य प्रशासन, ईश्वर पोखरेल रक्षा, युवराज खतिवडा अर्थ मन्त्री बनिसकेका छन् । माओवादीको तर्फबाट रामबहादुर थापा बादल गृह र मातृका यादव उद्योग तथा आपूर्ति मन्त्री बनिसकेका थिए । सरकारमा शुक्रबार नै चार राज्यमन्त्री थपिएका छन् । एमालेको तर्फबाट पद्मा अर्याल स्वास्थ्य तथा जनसंख्या, गोकुलप्रसाद बाँस्कोटा सञ्चार तथा सूचना प्रविधि, धनबहादुर बुढा संस्कृति, पर्यटन तथा नागरिक उड्यन राज्यमन्त्री बनेका छन् भने माओवादीको तर्फबाट रामकुमारी चौधरी कृषि, भूमि व्यवस्था तथा सहकारी राज्यमन्त्री बनेकी छन् । शुक्रबारको मन्त्रिपरिषद् विस्तारसँगै ओली नेतृत्वको सरकार २२ सदस्यीय बनेको छ । संघीय समाजवादी फरोरम र राजपा पनि सरकारमा सहभागी हुने बताइएको भए पनि शुक्रबारको मन्त्रिपरिषद् विस्तारमा मधेसकेन्द्रीत दलका मन्त्री बनेनन् । संविधान संशोधनको अडानलाई चर्को रुपमा अघि सार्दै आएका मधेसवादी दलले केही बुँदामा लिखित सहमतिपछि मात्र सरकारमा सहभागी हुने अडानलाई दोहोर्याएका छन् ।"
कांग्रेसको गलत प्रवृत्तिविरुद्ध सिटौको आक्रोश,"काठमाडौँ : नेपाली कांग्रेसका पूर्वमहामन्त्री कृष्णप्रसाद सिटौलाले पार्टीमा गलत प्रवृत्ति हाबी हुँदै गएको भन्दै पार्टीमा आमूल परिवर्तनको आवश्यकता रहेको बताएका छन्। पार्टीको १३ औँ महाधिवेशनबाट अस्तित्वमा देखिएको सिटौला समूहका शुक्रबार आयोजित नेता कार्यकर्ता भेलामा उनले निर्वाचनपछिको अवस्थामा कांग्रेसले नयाँ मार्गचित्रका साथ अघि बढ्नुको विकल्प नभएको बताए। नेता सिटौलाले पार्टीभित्र अहिले पनि सामन्ती संस्कार कायम रहेको बताउँदै यसलाई हटाउन पार्टीमा व्यावहारिक रुपमा लोकतान्त्रिक संस्कार निर्माण गर्नु जरुरी रहेको समेत बताए। वर्तमान सरकारबाट सर्वसत्तावाद लागू गर्ने संकेत देखिन थालेको बताउँदै उनले त्यसलाई रोक्न सशक्त र बलियो काग्रेसको आवश्यकता औँल्याए। आफू सही बाटोमा नहिँडी अरुलाई सही बाटोमा हिँडाउन नसकिने नेता सिटौलाको तर्क थियो। कार्यक्रममा काग्रेस केन्द्रीय सदस्य गगनकुमार थापाले पार्टी सुधारका लागि जोखिम मोलेर भए पनि बोल्नुपर्ने र दबाब दिने बेला आएको उल्लेख गर्दै अन्यथा थप मूल्य चुकाउनुपर्ने धारणा व्यक्त गरे। उनले निर्वाचनमा कांग्रेसले हार व्यहोरे पनि नयाँ संविधानमार्फत मुलुकमा संघीय लोकतान्त्रिक गणतन्त्र संस्थागत गरेर राजनीतिक मुद्दा जितेको जिकिर गरे।कांग्रेस केन्द्रीय सदस्य उमाकान्त चौधरीले पार्टीको टिकट वितरणमा पैसावाल र व्यापारी हाबी भएकोप्रति चिन्ता व्यक्त गर्दै पार्टीमा योगदान गरेका र दुःख पाएका कार्यकर्ता कहाँ जाने भनी प्रश्न गरे। नेता चौधरीले हिजोका दिनमा नाकाबन्दी लगाउन सहयोग गर्ने र नाकाबन्दीको घोर विरोध गर्नेहरु आज एक भएको प्रसंग उल्लेख गर्दै वर्तमान सरकार खिचडी गठबन्धनको सरकार भएको आरोप लगाए। पार्टी केन्द्रीय सदस्य प्रदीप पौडेलले पार्टीमा व्यक्ति नभई विधान प्रधान हुनुपर्ने बताउँदै पार्टी सुधारका लागि संगठन सुदृढीकरणको आवश्यकता रहेको बताए। उनले भने , 'कांग्रेस सुध्रिएर सच्चियो भने काँग्रेसलाई कसैले हराउन सक्दैन।' कांग्रेस समूहका भेला बढ्दै कांग्रेसमा रहेका विभिन्न समूहले निर्वाचनपछि आफ्ना भेला तथा छलफललाई तीव्रता दिएका छन्। बिहीबारमात्रै वरिष्ठ नेता रामचन्द्र पौडेल समूहका नेता कार्यकर्ता भेला भई पार्टी कमजोर भएको भन्दै कसरी बलियो बनाउने भन्ने सम्बन्धमा छलफल गरेका थिए। भेलामा गाउँस्तरमा पार्टीको संरचना कसरी बलियो बनाउने, यही चैत ९ गते बस्ने केन्द्रीय कार्यसमिति बैठकमा छलफल गर्ने विषयका बारेमा समेत छलफल भएको नेता नवीन्द्रराज जोशीले जानकारी दिए। निर्वाचन परिणामको विषयलाई लिएर काँग्रेसमा आरोप प्रत्यारोप जारी छ। मंसिर १० र २१ गते दुई चरणमा सम्पन्न भएको प्रतिनिधिसभा सदस्यको निर्वाचनमा कांग्रेसले अनपेक्षित परिणाम व्यहोरेको थियो। उक्त निर्वाचनमा कांग्रेसले १६५ निर्वाचन क्षेत्रमध्ये २३ स्थानमा मात्र जित हासिल गरेको थियो। काँग्रेस केन्द्रीय कार्यसमितिमा निर्वाचनपछि परिणामका बारेमा विस्तृत रुपमा समीक्षा हुन सकेको छैन। त्यसका लागि यही चैत ९ गते केन्द्रीय कार्यसमितिको बैठक बोलाइएको छ। पार्टीको १३ औँ महाधिवेशनमा वर्तमान सभापति शेरबहादुर देउवा, वरिष्ठ नेता पौडेल र नेता सिटौला तीन समूह बनाएर निर्वाचनमा होमिनुभएको थियो। त्यसपछि यी तीन समूह पार्टीमा सतही रुपमा देखिएका हुन्।रासस"
कहिले सरकारमा जान्छ फोरम ?,"काठमाडौँः संघीय समाजवादी फोरम केपी ओली नेतृत्वको सरकारमा जाने कुराको अझै टुंगो लाग्न सकेको छैन । आफ्ना मुद्दाहरु सम्बोधन हुने गरी सरकारमा जाने निर्णय गरेको फोरमले प्रधानमन्त्रीले लिखित प्रतिवद्धता नजनाएसम्म खुट्टो उचाल्ने छाँट नदेखएको हो । प्रधानमन्त्री ओलीले शुक्रबार तेस्रो पटक मन्त्रिपरिषद् विस्तारको तयारीमा रहेका बेला फोरमले भने अझै केही दिन कुर्ने अडान लिएको हो । फोरमले गृह, परराष्ट्र, सञ्चार र रक्षाबाट एक, भौतिक, सहरी विकास, स्वास्थ्य, कृषिमध्येबाट एक र सामान्य, वातावरण, भूमिसुधारमध्येबाट एक मन्त्रालयबाट दिनुपर्ने अडान राखेको छ। प्रदेशको सीमांकनसहितका आफ्ना मागको सम्बोधन हुने ग्यारेन्टी नभएसम्म सरकारमा नजाने फोरमका महासचिव रामसहाय यादवले बताए । फोरमबाट अध्यक्ष उपेन्द्र यादव सरकारमा जाने पक्का पक्की छ । तर अर्को मन्त्रालय लिने नेताबारे अहिलेसम्म टुंगो लागेको छैन । राजेन्द्र श्रेष्ठले अर्को मन्त्रालयमा बलियो दाबेदारी गरेका छन् । तर, उनीसँगै मोहम्मद इस्तियाक राई र रेणु यादवले पनि बलियो दाबेदारी प्रस्तुत गरेका छन् । संघीय समाजवादी फोरम र राष्ट्रिय जनता पार्टीलार्इ पनि सरकारमा ल्याउन केपी ओली नेतृत्वको सरकारले मन्त्रालय बढाउने निर्णय पनि गरिसकेको छ । फोरमसँगै राष्ट्रिय जनता पार्टिले पनि सरकारमा जान ओली सरकारसँग कम्तिमा पनि ३र३ मन्त्रालय मागेका छन् । फोरमलाई ओलीले शुक्रबारै सरकारमा ल्याउन खोजेका छन् । तर फोरमले सरकारमा जाने व्यक्तिबारे पदाधिकारी बैठकबाट सहमति जुटाएकै छैन । आकांक्षी धेरै भएपछि अध्यक्ष यादव अफ्ठेरोमा परेका छन् । फोरमले यसअघि नै सरकारमा जाने निर्णय गरिसकेको छ । राजपाले भने सरकारलार्इ समर्थन गरे पनि सरकारमा जाने निर्णय गरिसकेको छैन । उसले पनि तीन मन्त्रालय मागेको छ । फोरम र राजपा सरकारमा जाने भएमा ओली नेतृत्वको मन्त्रिमण्डल कम्तिमा पनि २२ सदस्यीय हुनेछ । सरकारमा संविधानअनुसार संघीय सरकारका २५ सदस्यसम्म मन्त्री रहन सक्नेछन् ।"
माओवादी केन्द्रबाट चार मन्त्री थपिँदै,"काठमाडौं : माओवादी केन्द्रमा मन्त्रीको लागि रस्काकस्सी भइरहँदा अन्तिम अवस्थामा गिरीजामणि पोखरेल, वर्षमान पुन, जनार्दन शर्मा र बीना मगर मन्त्री बन्ने पक्का भएको छ । कुनै अप्रिय अवस्था नआएमा यिनै चारजनाले शुक्रबार अपरान्ह ४ बजे शपथ लिनेछन् । पुरानाले मन्त्रीको महत्वकांक्षा राखेपछि नयाँले 'चान्स' पाउने सम्भावना कम देखिएकाे छ । माओवादी केन्द्रका अध्यक्ष पुष्पकमल दाहाल प्रचण्डकी बुहारी तथा माओवादी केन्द्रकी नेतृ बीना मगरबाहेक सबै पुरानै अनुहारका मन्त्री बन्दैछन् । माओवादीले ऊर्जा, सहरी विकास, वन र कृषि मन्त्रालय पाउने सम्भावना छ । प्रदेश २ बाट पोखरेल, प्रदेश ५ बाट पुन, प्रदेश ६ बाट शर्मा र प्रदेश ७ बाट मगर मन्त्री बन्ने भएका हुन् । प्रदेश ३ बाट रामबहादुर थापाबादल गृह र प्रदेश २ बाट मातृका यादव उद्योग तथा वाणिज्य मन्त्री यसअघि नै भइसकेको छन् । प्रदेश २ बाट दुईजनाले मन्त्री बन्ने अवसर पाउँदैछन् भने प्रदेश १ र ४ बाट कोही पनि मन्त्रिपरिषद्मा नपर्ने भएका छन् । मधेसवादी संघीय समाजवादी फोरम र राष्ट्रिय जनता पार्टी मधेसवादी दल पनि सरकारमा आउने भएपछि प्रधानमन्त्री केपी शर्मा ओलीले तीनवटा मन्त्रालय थप्ने निर्णय गरेका छन्। प्रधानमन्त्रीको कार्यालयसहित अब मन्त्रालयको संख्या २१ पुग्ने भएको छ। देश संघीयतामा गएपछि गठित उच्चस्तरीय समितिले १५ वटा मात्रै मन्त्रालय संघीय सरकारमा राख्न सुझाव दिएको थियो। तर, तीन तिहाइको सरकार निर्माणमा अग्रसर प्रम ओलीले मधेसवादी दलका लागि मन्त्रालय थप्ने निर्णय गरेका हुन्। थपिएका मन्त्रालयहरुमा सिचाइँ, युवा तथा खेलकुद र श्रम तथा रोजगार मन्त्रालय रहेका छन्। यी मन्त्रालय हाल रहेका मन्त्रालय फुटाएर बनाइएको हो। ओली सरकारले शिक्षा, विज्ञान तथा प्रविधि र युवा तथा खेलकुद मन्त्रालय फुटाएको छ। जस अनुसार अबबाट शिक्षा र युवा तथा खेलकुद मन्त्रालय अलग्गै अस्तित्वमा हुनेछन्। त्यसैगरी ओली सरकारले श्रम, रोजगार तथा महिला बालबालिका मन्त्रालय पनि फुटाएको छ। अबबाट श्रम तथा रोजगार र महिला तथा बालबालिका फरक फरक मन्त्रालय हुने भएका छन्। दलहरुबीच भागबन्डा मिलाउने नाममा मन्त्रालय टुक्राउन नहुने विज्ञहरुले सुझाव दिएका छन्। धेरै जसो अधिकार प्रदेश र स्थानीय तहमा गइसकेको भनदै केन्द्रमा सानो मन्त्रिपरिषद् हुँदा राम्रो हुने प्रशासन विज्ञले सुझाएका छन्। ओलीले सबैलाई भाग मिलाउन मन्त्रालय फुटाउन लागेका हुन्। फोरमले गृह, परराष्ट्र, सञ्चार र रक्षाबाट एक, भौतिक, सहरी विकास, स्वास्थ्य, कृषिमध्येबाट एक र सामान्य, वातावरण, भूमिसुधारमध्येबाट एक मन्त्रालयबाट दिनुपर्ने अडान राखेको छ। संघीय समाजवादी फोरम अध्यक्ष उपेन्द्र यादवकै नेतृत्वमा सरकारमा जाने तयारी गरेको छ। उसले दुई मन्त्रालय मात्र पाउने सम्भावना रहेको बुझिएको छ। यादवसँगै राजेन्द्र श्रेष्ठ पनि सरकारमा जाने करिब पक्का जस्तै छ। यसरी भागबण्डा मिलाउँदा माओवादीको तर्फबाट चारजना मात्र मन्त्री बन्ने भएका हुन्।"
सरकारलाई आजै पूर्णता दिने तयारी,"काठमाडौं : प्रधानमन्त्री केपी ओलीले सरकारको नेतृत्व सम्हालेको ३० दिनपछि शुक्रबार मन्त्रिपरिषदलाई पूर्णता दिने तयारी गरेका छन्। आफ्नै पार्टी एमाले, माओवादी, संघीय फोरम र राजपासमेतलाई समेटेर सरकारलाई पूर्णता दिने तयारीमा प्रधानमन्त्री ओली लागेका हुन्। यसका लागि उनले बिहीबार माओवादी अध्यक्ष पुष्पकमल दाहाल र संघीय फोरमका अध्यक्ष उपेन्द्र यादव र राजपाका नेताहरूसँग अनौपचारिक छलफल गरेका थिए। प्रधानमन्त्री ओलीले आफ्नै दलका शीर्ष नेतासँग बिहीबार छलफल गरे भने बालुवाटारमै माओवादी केन्द्र र संघीय फोरमलाई आन्तरिक पार्टी छलफल र अन्तरपार्टी छलफलको वातावरणसमेत मिलाइदिए। राष्ट्रपति चुनावपछि सरकारलाई पूर्णता दिने बताउँदै आएका प्रधानमन्त्रीले त्यसयताको तीन दिन माओवादी अध्यक्ष दाहालसँग लगातार छलफल गर्दै आइरहेका थिए। मंगलबार, बुधबार मात्रै होइन, ओलीदाहालले बिहीबार पनि बालुवाटारमा छलफल गरेका थिए। यी भेटघाट हरेक दिन रुटिङ नै जस्तो एक घण्टासम्म चल्ने र उठ्ने गरेको थियो। शुक्रबारै मन्त्रिपरिषद्लाई पूर्णता दिने तयारीसाथ बिहीबार भने ओलीदाहालबीच साँझबिहान दुई पटक भेटवार्ता भएको थियो। प्रधानमन्त्रीज्यूले मन्त्रिपरिषद् विस्तार शुक्रबार नै गर्ने तयारी गर्नुभएको छ, प्रधानमन्त्रीका प्रमुख राजनीतिक सल्लाहकार विष्णु रिमालले अन्नपूर्णसँग भने, कुनै परिघटना भएन भने शुक्रबार अब मन्त्रिमण्डलले पूर्णता पाउँछ। फोरम र राजपासँग पनि प्रधानमन्त्रीले औपचारिकअनौपचारिक छलफल गरेका कारण सकभर दुवै पार्टीलाई सरकारमा ल्याएर मन्त्रिमण्डललाई पूर्णता दिने गरी छलफल भइरहेको रिमालले बताए। राजपाका शीर्ष नेताको छलफल पनि बिहीबार प्रधानमन्त्रीको सरकारीनिवास बालुवाटारमै बसेको थियो। तीन वटै पार्टीले आआफ्ना पार्टी नेतासँग बिहीबारै आन्तरिक छलफल गरेपछि पुनः तीन शीर्ष नेताबीच मन्त्रालय भागबन्डा र संख्याका विषयमा केन्द्रित रहेर छलफल भएको थियो। सरकारले पूर्णता नै पाउने विषय अन्य दलको तयारीले के हुन्छ तर शुक्रबार दुईचार जना भए पनि मन्त्रिमण्डल बिस्तार हुन्छ, माओवादी नेता शक्ति बस्नेतले भने। सरकारमा संघीय फोरम पनि सहभागी हुने नै भएपछि एमालेमाओवादीले यसअगाडि भागबन्डा गरेको मन्त्रालय संख्यामा दुवैका एकएकवटा घटाएर फोरमको व्यवस्थापन गर्ने तयारी भएको छ। त्यसो हुँदा एमालेलाई प्रधानमन्त्रीसहित १०, माओवादीलाई ६ र फोरमलाई २ मन्त्रालय भाग आउनेछ। त्यस्तै राजपा सरकारमा आए उसले पनि दुई मन्त्रालय पाउनेछ। मन्त्रालयको संख्या र कुन मन्त्रालय कुन पार्टीलाई भन्ने विषयमा टुंगो भने लागिसकेको छैन, माओवादी प्रवक्ता पम्फा भुसालले भनिन्, यी विषय छलफलकै क्रममा छन्, अझै टुंगिएका छैनन्। माओवादीका तर्फबाट यसअघि नै गृहमा रामबहादुर थापा र उद्योग वाणिज्य तथा आपूर्तिमा मातृका यादवले मन्त्रीको रूपमा सरकारमा काम गरिरहेका छन्। ६ मन्त्रालय पाउँदा उसले प्रदेश ७ बाट बिना मगर, प्रदेश २ बाट गिरिराजमणि पोखरेल, प्रदेश ५ बाट वर्षमान पुन र प्रदेश ६ बाट नेताद्वय जनार्दन शर्मा र शक्ति बस्नेतमध्ये एकलाई पठाउने तयारी गरेको छ। एमालेबाट भने प्रदेश १ बाट भानुभक्त ढकाल, योगेश भट्टराई, वसन्त नेम्बाङ, २ बाट रघुवीर महासेठ, ३ बाट कृष्णगोपाल श्रेष्ठ, गोकुल बास्कोटा, प्रदेश ४ बाट रवीन्द्र अधिकारी, प्रदेश ५ बाट प्रदीप ज्ञवाली र छविलाल विश्वकर्मा, ७ बाट प्रेम आले र नारदमुनि रानाको नाम चर्चामा छ। एमालेले अब पाँच वटा मन्त्रालयमा मन्त्री पठाउनुपर्नेछ। उपराष्ट्रपति दोहोरिने, राष्ट्रियसभा उपाध्यक्षमा शशिकला बालुवाटारमा बिहीबार बसेको माओवादी केन्द्रीय कार्यालयको विस्तारित बैठकले उपराष्ट्रपतिमा नन्दबहादुर पुनलाई नै दोहोयाउन पार्टी बैठकमा सिफारिस गरेको छ। राष्ट्रियसभा उपाध्यक्ष भने प्रदेश २ की सांसद शशिकला दाहाललाई बनाउने विषयमा छलफल चलेको छ। राष्ट्रियसभा उपाध्यक्षमा शशिकला दाहालको सम्भावना बढी हुनेगरी छलफल चलेको छ, नेता देवेन्द्र्र पौडेलले बताए। ककसको सम्भावना ? एमाले प्रदेश १ भानुभक्त ढकाल, योगेश भट्टराई, वसन्त नेम्बाङ प्रदेश २ रघुवीर महासेठ प्रदेश ३ कृष्णगोपाल श्रेष्ठ, गोकुल बास्कोटा प्रदेश ४ रवीन्द्र अधिकारी प्रदेश ५ प्रदीप ज्ञवाली र छविलाल विश्वकर्मा प्रदेश ७ प्रेम आले र नारदमुनि राना माओवादी प्रदेश ७ बिना मगर प्रदेश २ गिरिराजमणि पोखरेल प्रदेश ५ वर्षमान पुन प्रदेश ६ जर्नादन शर्मा र शक्ति बस्नेत"
आज सरकार विस्तार : भागबन्डा मिलाउन तीन मन्त्रालय थप्न गृहकार्य,"काठमाडौं : सरकारले तीन मन्त्रालय थप गरी आज सरकार विस्तार गर्ने गृहकार्य गरेको छ। मन्त्रालय भागबन्डा नमिलेपछि तीनवटा मन्त्रालय थपेर आज मन्त्रिपरिषद् विस्तार गर्ने अन्तिम तयारी रहेको हो। सरकारले ३० मन्त्रालयलाई घटाएर तीन साताअघि १७ मन्त्रालय बनाउने निर्णय गरेको थियो तर संघीय समाजवादी फोरमसँगको पटकपटक छलफलका क्रममा भागबन्डा नमिलेपछि सरकार तीन मन्त्रालय थप्न वाध्य भएको हो। प्रधानमन्त्री केपी शर्मा ओलीले नेकपा माओवादी केन्द्रका अध्यक्ष तथा संघीय समाजवादी फोरमका अध्यक्ष उपेन्द्र यादवबीच पटकपटक छलफल गरेका छन्। बिहीबार राति १२ बजेसम्म मन्त्रिपरिषद् बैठक बसेको थियो। सो क्रममा पाँचवटासम्म मन्त्रालय टुक्राउने बारेमा छलफल भएपनि तीन वटा मात्र थप गर्न निर्णय भएको एक मन्त्रीले जानकारी दिए। सरकारले उद्योग वाणिज्य तथा आपूर्ति मन्त्रालय टुक्राएर छुट्टै अपुर्ति मन्त्रालय थप्ने गृहकार्य गरेको छ। त्यस्तै भूमि, कृषि सहकारीबाट कृषि तथा सहकारी मन्त्रालय बनाउने सरकारको तयारी छ। शिक्षा, विज्ञान, प्रविधि, युवा तथा खेलकुद मन्त्रालय टुक्राएर युवा तथा खेलकुद मन्त्रालय छुट्टै बनाउने सरकारको गृहकार्य रहेको छ। भागबन्डा मिलाउन मन्त्रालय टुक्राउन नहुने विज्ञहरुले सुझाव दिएका छन्। धेरै जसो अधिकार प्रदेश र स्थानीय तहमा गइसकेको भनदै केन्द्रमा सानो मन्त्रिपरिषद् हुँदा राम्रो हुने प्रशासन विज्ञले सुझाएका छन्। फोरमले गृह, परराष्ट्र, सञ्चार र रक्षाबाट एक, भौतिक, सहरी विकास, स्वास्थ्य, कृषिमध्येबाट एक र सामान्य, वातावरण, भूमिसुधारमध्येबाट एक मन्त्रालयबाट दिनुपर्ने अडान राखेको छ। संघीय समाजवादी फोरम अध्यक्ष उपेन्द्र यादवकै नेतृत्वमा सरकारमा जाने तयारी गरेको छ। उसले दुई मन्त्रालय मात्र पाउने संभावना रहेको बुझिएको छ। याे पनि पढ्नुहाेस् सरकारलाई आजै पूर्णता दिने तयारी अझै मिलेन भागबन्डा"
अझै मिलेन भागबन्डा,"काठमाडौं : प्रधानमन्त्री एवं एमाले अध्यक्ष केपी ओली, माओवादी अध्यक्ष पुष्पकमल दाहाल र संघीय समाजवादी फोरमका अध्यक्ष उपेन्द्र यादवले मन्त्रालय भागबन्डामा परामर्श गरेका छन्। तीन नेताबीच बिहीबार साँझ मन्त्रालय भागबन्डा विषयमा परामर्श भए पनि निष्कर्ष भने ननिस्केको स्रोतले जानकारी दिएको छ। एमालेमाओवादीबीच प्रधानमन्त्रीसहित ११ मन्त्रालयमा एमाले र माओवादीको भागमा ७ मन्त्रालय रहने गरी शक्ति बाँडफाँट भएको थियो। मन्त्रिपरिषद्को मर्यादा क्रममा दोस्रो वरीयता तथा शक्ति, विकास र सामान्य गरी तीन मन्त्रालयको नेतृत्व फोरमले दाबी गरेपछि भागबन्डामा कुरा नमिलेको हो। फोरमले गृह, परराष्ट्र, सञ्चार र रक्षाबाट एक, भौतिक, सहरी विकास, स्वास्थ्य, कृषिमध्येबाट एक र सामान्य, वातावरण, भूमिसुधारमध्येबाट एक मन्त्रालयबाट दिनुपर्ने अडान राखेको छ। फोरमका अध्यक्ष यादवले बैठकबारे जानकारी दिँदै भने, टुंगोमा पुगिसकेका छैनौं। वार्ता जारी छ। वार्तामा प्रधानमन्त्री ओलीले शुक्रबारै सरकार विस्तार गर्नुपर्ने भएकोले फोरमबाट सहयोगको अपेक्षा राखेका थिए। स्रोतले भन्यो, फोरमले संविधान संशोधनको कार्यतालिकासहित सहमतिपत्रमा हस्ताक्षरबिना सरकारमा जान नसक्ने अडान राख्यो। ओलीले आफू प्रधानमन्त्री भएको एक महिना पुग्दासमेत सरकारले पूर्णता नपाउनु परिवर्तनकारी एमाले, माओवादी र फोरमका लागि अप्ठ्यारो स्थिति सिर्जना हुनु भएको तर्क गर्दै शुक्रबार नै सरकारलाई पूर्णता दिने योजना बनाएको बताएका थिए। मन्त्रालय भागबन्डा विषयमा छलफल गर्न शुक्रबार पनि तीन दलका शीर्ष नेताबीच छलफल हुनेछ। राजपालाई सरकारमा ल्याउन लागि प्रधानमन्त्रीले पहल गरे पनि संशोधनको विषय टुंगो नलागेको भन्दै आफू तत्काल सरकारमा सहभागी नहुने राजपा अध्यक्षमण्डलका नेता अनीलकुमार झाले जानकारी दिए। राजपाले संविधान संशोधनपछि मात्रै सरकारमा सहभागी हुने रणनीति बनाएको छ। संविधान संशोधन गर्ने प्रधानमन्त्रीको लिखित प्रतिबद्धता पाएपछि मात्र सत्तामा जाने वा नजाने निर्णय लिने राजपा महामन्त्री केशव झाले बताए। राजपा अध्यक्ष महन्थ ठाकुरले प्रधानमन्त्री ओलीसँग नियमित टेलिफोन वार्ता गरी कैलाली १ बाट निर्वाचित सांसद रेशम चौधरीलाई शपथ खुवाउने वातावरण मिलाइदिन आग्रह गरिरहेका छन्।"

शीर्षक,विवरण
व्यापार घाटा चुनौती,"गत आर्थिक वर्षमा नौ खर्ब ८४ अर्ब रुपैयाँको वस्तु नेपाल भित्रिए । तर निर्यात ७४ अर्ब ७१ करोडमै सीमित हुन पुग्यो । एक रुपैयाँको वस्तु बेच्दा १३ रुपैयाँको वस्तु किन्यौं । आयात उच्च (२७ प्रतिशत) वृद्धि भएपछि वर्षभरिको व्यापार घाटा नौ खर्ब नौ अर्ब पुगेको छ । यो व्यापार घाटा अघिल्लो वर्षको तुलनामा २९ प्रतिशत बढी हो । एकै वर्षमै व्यापार घाटा दुई खर्ब पाँच अर्बले बढेको छ । भारतसँग मात्र ६ खर्बको घाटा बेहोर्नुपर्यो । कुल व्यापारको एकतिहाइ भारतसँग हुँदै आएको छ । आत्मनिर्भर हुन सकिने कृषिजन्य वस्तुमा समेत परनिर्भरता बढ्दै जाँदा व्यापार घाटा कहालिलाग्दो बन्दैछ । गएको वर्ष २४ अर्बको धानचामल भित्रियो । तराईमा प्रशस्त धान, दाल, तेलहन उत्पादन हुन्थ्यो, सो उत्पादन भारत, बंगलादेश हुँदै खाडी मुलुकसम्म पुग्थ्यो । तराईका चामल पहाड र हिमाली भेगतिर लैजान सडक थिएन, अधिकांश निर्यात नै हुन्थ्यो । पहाडका मानिस मकै, कोदो, फापर उत्पादन गरी खान्थे । यसले व्यापार सन्तुलन कायम गरेको थियो । समयको परिवर्तनसँगै पहाडका कुनाकाप्चासम्म सडक सुविधा पुग्यो । तराईको चामल पहाड, हिमालतिर पुग्न थाल्यो । पहाडका मानिस मकै, कोदो उत्पादन गर्नुभन्दा चामल किनेर उपभोग गर्न थाले । नेपालीमा उपभोग संस्कृति बढ्दै गयो, तर उत्पादकत्व बढ्न सकेन । वैदेशिक रोजगारमा गएकाले मनग्गे रेमिट्यान्स पठाउन थाले । हातमा पैसा भएपछि अल्छीपना बढ्न थाल्यो, अन्ततः किनेर खाने संस्कृति हाबी भयो । जनशक्ति निर्यात गरी आवश्यक सामान आयात गर्ने देशमा परिणत भएको छ । अनाज उत्पादन हुने खेतबारी बाँझै छन् । सहरी क्षेत्रको उर्वर भूमि कंक्रिटमा रूपान्तरण भएको छ । कुनै समयमा धान निर्यात गर्ने मुलुकका वासिन्दा भारतबाट चामल नभित्रिए भोकै बस्नुपर्ने अवस्था छ । सरकारले कृषि उत्पादकत्व बढाउने उपयुक्त नीति ल्याउन जरुरी छ । नेपालमा उत्पादन नहुने सवारी साधन, पेट्रोलियम पदार्थ, मेसिनरी औजार, इलेक्ट्रोनिक्स सामान, फलाम तथा स्टिल, सुनचाँदी, लत्ताकपडाको आयात झनै कहालीलाग्दो छ । नेपालबाट उच्च निर्यात हुनेमा कार्पेट, चिया, कफी, तरकारी, हस्तकला पर्छन् । तर आयातको तुलनामा निर्यात कतिसम्म नगण्य छ भने ७४ अर्ब रुपैयाँको सामान बेच्ने देशले एक खर्ब ४० अर्बको पेट्रोलियम र १७ अर्ब रुपैयाँको बिजुली आयात गरेको छ । अर्थतन्त्रका अधिकांश सूचक सकारात्मक हुँदा पनि व्यापार घाटा कहालीलाग्दो छ । यसमा सुधार गर्न निर्यात बढाउनुपर्ने हो । तर हामीसँग निकासी गर्ने वस्तुकै अभाव छ । कच्चा पदार्थ अभावका कारण विदेशबाट कच्चा पदार्थ आयात गरी निकासी गर्न प्रतिस्पर्धी हुँदैन । कृषिको व्यावसायीकरण गरी खाद्यान्नमा आत्मनिर्भर हुन असम्भव छैन । यति मात्र हैन, उच्च हिमाली भेगमा बहुमूल्य हुने कृषि उत्पादन गरी निर्यातको सम्भावना पनि नभएको हैन । तर कृषिको विविधीकरण, निर्वाहमुखीबाट व्यावसायिक खेती प्रणालीको विकास नै अहिलको उच्च आवश्यकता हो । कृषिजन्य वस्तुमा आत्मनिर्भर बन्न सके मात्र खर्बौंको आयात प्रतिस्थापन हुन्छ । कतिपय औद्योगिक वस्तु स्वदेशमै उत्पादन गर्न सकिन्छ । पछिल्लो समय मुलुक सिमेन्ट, चिनी, माछामासुमा करिब आत्मनिर्भर हुने संकेत देखिएको छ । अहिले ऊर्जा अभावले औद्योगिक उत्पादन महँगो हुने गरेको छ । सरकारले ऊर्जा समस्या हल गरे मात्र पनि नेपालको औद्योगिक वस्तुको निर्यात बढ्नेछ । नेपालले वस्तु निर्यात गरेर व्यापार घाटा कम गर्न असम्भव छ । नेपाल पर्यटन र जलविद्युत्का लागि ठूलो सम्भवना भएको मुलुक हो । ठूलो संख्यामा खर्चालु पर्यटक भित्राउन र प्रशस्त जलविद्युत् उत्पादन गरी निर्यात गर्न सकेमा व्यापार घाटा सन्तुलनमा ल्याउन सकिन्छ ।"
प्याउली घटनाको छानविन गर्न माग,"भोजपुर : गत असार १२ गते पूर्वी अरुण गाउँपालिका ३, प्याउली मराङडाँडामा तीन बालबालिकाको रहस्यमय मृत्यु भएको घटनाको अनुसन्धान चाँडो गरी दोषीको पहिचान गर्न माग गरिएको छ। नेकपा एमाले निकट युवा संघ नेपालले प्रमुख जिल्ला अधिकारीमार्फत प्रधानमन्त्रीलाई ध्यानाकर्षण पत्र पठाएको छ। युवा संघले ज्ञापनपत्र बुझाउनु अघि बुधबार दिउँसो भोजपुर सदरमुकाममा घटनाको सत्यतथ्य छानविनको माग गर्दै नाराजुलुसहित र्याली निकालेको थियो। सरकारले घटनाको छानविनमा खासै ध्यान नदिएको युवा संघ नेपाल भोजपुरका अध्यक्ष सन्दिप राईले बताए। मराङडाडाँ निवासी ३६ बर्षीय चेतनाथ फुँयालका १४ बर्षीया छोरी सुष्मा र ८ बर्षका छोरा प्रदीप र स् ४६ बर्षीय रविन्द्र सापकोटाका १४ बर्षीय छोरा रन्जितको रहस्यमय मृत्यु भएको थियो। उनीहरुको शव घर नजिक रहेको पोखरीमा तैरिएको अवस्थामा फेला परेको थियो।"
राजनीतिक दललाई निरुत्साहित गर्ने मनसाय नरहेको गृहमन्त्रीको स्पष्टीकरण,"काठमाण्डौंगृहमन्त्री जनार्दन शर्मा प्रभाकर ले राजनीतिक दललाई निरुत्साहित गर्ने मनसाय नरहेको स्पष्टीकरण दिनु भएको छ । प्रतिनिधि सभा सदस्यको निर्वाचन सम्बन्धमा ब्यवस्था गर्न बनेको विधेयक२०७४ मा राजनीतिक दलहरुलाई निरुत्साहित गर्ने मनसााय नरहेको गृहमन्त्री शर्माले बताएका हुन । संसदको राज्य व्यवस्था समितिको बैठकमा बुधबार प्रतिनिधि सभा सदस्यको निर्वाचन सम्बन्धमा व्यवस्था गर्न बनेको विधेयक२०७४ बारे बोल्दै मन्त्री शर्माले त्यस्तो प्रष्टीकरण दिएका हुन । विगतका ऐनहरुमा रहेको व्यवस्थालाई बिधेयकमा समावेश गरिएको जानकारी दिँदै मन्त्री शर्माले भने,समितिमा छलफलको क्रममा आउने निष्कर्षको आधारमा विधेयकलाई परिमार्जन गर्न सकिन्छ । निष्पक्ष रुपमा निर्वाचन गर्नका लागि आवश्यक सिद्धान्तहरुलाई मध्यनजर गरेर हाम्रो आवश्यकता र मागलाई संवोधन गर्ने कुरा विधेयकमा प्रस्तुत गरिएको छ मन्त्री शर्माले भने,महिला, अल्पसंख्यक, आदिवासी जनजाती, थारु, दलित, मधेशी, मुस्लिम, अपांङगता भएका व्यक्तिहरु तथा पिछडिएको क्षेत्रको प्रतिनिधित्व सुनिश्चित गर्ने व्यवस्था विधेयकमा प्रस्तावित भएका छन् । सांसदहरुले पेश गरेको संशोधन प्रस्तावको बारेमा समितिमा दफावार छलफल गरेर निष्कर्षमा पुग्न सकिने उल्लेख गर्दै मन्त्री शर्माले तोकिएको समयमा प्रतिनिधिसभाको निर्वाचन सम्पन्न गर्नका लागि विधेयक प्रस्तुत गरिएको बताए । पूर्व गृहमन्त्री बामदेव गौतमले मतदाताले मत दिन्न भन्ने व्यवस्था जर्बस्ती ल्याईएको बताए । यो व्यवस्थाका कारण एनजिओहरुले जनतालाई भड्काउन सक्छन्, संविधानमा मत दिन्न भन्ने प्रावधान छैन, अनि ऐनमा कसरी आउन सक्छ ? उनले प्रश्न गरे । उनले अगाडि भनेयो व्यवस्था असंवैधानिक छ,यसले नेपालको राजनीतिक प्रणालीलाई अवज्ञा गर्न खोजेको छ । सांसद मिना पुनले विदेशमा रहेका नेपालीले उतैबाट मत हाल्न पाउने र समानुपातिक तर्फ उम्मेद्वार हुन पाउने व्यवस्था हुनेगरी विधेयक परिमार्जन गर्नुपर्ने बताइन । सांसद शक्ति बस्नेतले प्रतिस्पर्धी दुई उम्मेद्वारको बराबर मत आएमा दुवैलाई विजयी घोषित गरेर पालैपालो काम गर्ने अवसर दिनुपर्ने बताए ।"
नारायणगढमुग्लिन सडकको हिलोमा प्रधानमन्त्री देउवाको दौड (फोटोफिचर),"चितवन : प्रधानमन्त्री शेरबहादुर देउवाले मुग्लिननारायणगढ सडकखण्डको निर्माण कार्य द्रुत गतिमा अघि बढाउन निर्देशन दिएका छन्। निर्माणाधीन मुग्लिननारायणगढ सडकको अनुगमनमा बुधबार चितवन पुगेका देउवाले यस्तो निर्देशन दिएका हुन्। नारायणगढमुग्लिन सडकखण्डको हिलाम्य सडकमै पसेर प्रधानमन्त्री देउवाले अवलोकन गरेका छन्। निर्माणका क्रममा अप्ठेरो परे सरकार सहयोग गर्न तयार छ तर बाटो जति सक्दो छिटो बन्नु पर्यो सरोकारवालासँगको अन्तक्रिया कार्यक्रममा देउवाले भने। उक्त सडकखण्ड मुलुकै लाइफलाइन भएकाले मानवीय संवेदनालाई ख्याल गरी यथासीध्र काम सम्पन्न गर्न देउवाले आग्रह गरे। दासढुंगाको प्रेसिडेन्सी रिसोर्टमा आयोजित कार्यक्रमा यातायातमन्त्री वीरबहादुर बलायरले अबका दिनमा कुनैपनि बहाना पारेर म्याद थप गर्न नदिने स्पष्ट पारे। कार्यक्रममा अयोजना प्रमुख चन्द्र नारायण यादवले हालसम्म भएका कामको प्रगति विवरण प्रधानमन्त्रीसामु प्रस्तुत गरेका थिए। अनुगमन कार्यक्रममा पूर्वमन्त्रीहरु प्रकाशसरण महत, बालकृष्ण खाँड लगायतको समेत उपस्थिति थियो। त्यसैगरी प्रधानमन्त्री कार्यलयका सचिव चन्द्र घिमिरे, भौतिक पूर्वाधार तथा यातायत मन्त्रालयका सचिव देवेन्द्र कार्की सहभागी थिए। अनुगमनमा गएका प्रधानमन्त्री देउवाले निर्माणाधीन सडकको विभिन्न खण्डको अवलोकन गरेका थिए। सडकको स्तरोन्नतिका लागि दुई वर्षमा सक्ने गरी सन २०१५ अप्रिलमा काम सुरु गरिएको थियो। सडक निर्माणका लागि हालसम्म दुई पटक म्याद थपिएको छ। पछिल्लो समय २०१८ फेब्रुवरीमा काम सक्ने गरी म्याद थपिएको छ। तीन ठेकेदार कम्पनीले जिम्मा लिएको यस सडकखण्डको काम समयमै नहुँदा पहिरो गइरहने गरेको छ। जसका कारण यस सडकबाट यात्रा गर्ने यात्रुले सास्ती व्यहोर्दै आएका छन्। यसक्रममा पहिरोका कारण प्रहरीसहित थुप्रै यात्रुले ज्यान गुमाइसकेका छन्।"
"जिसस संयोजकमा माओवादी, उपसंयोजकमा कांग्रेस","जाजरकोट : जिल्ला समन्वय समिति (जिसस) जाजरकोटमा नेपाली कांग्रेस र नेकपा माओवादी गठबन्धनले जित हासिल गरेको छ। संयोजकमा माओवादी केन्द्र र उपसंयोजकमा कांग्रेसका उम्मेदवार विजयी भएका छन्। जिसस गठनका लागि बुधबार भएको निर्वाचनबाट माओवादी केन्द्रका उम्मेदवार मनबहादुर रावल संयोजकमा विजयी भएका हुन्। १४ मत मध्ये ८ मत ल्याएर रावल विजयी भए भने उनका निकटतम प्रतिद्वन्दी एमालेका गोरे कार्कीले ६ मत पाएको मुख्य निर्वाचन अधिकृतको कार्यालयले जनाएको छ। यस्तै उपसंयोजकमा नेपाली कांग्रेसका उम्मेदवार ज्ञानी प्रसाद शर्मा विजयी भएका छन्। सदस्यहरुमा कांग्रेसका तेजविक्रम शाह, कल्दर सिंह, जनक बादी र जुनकिरी दमाई निर्वाचित भए भने माओवादी केन्द्रबाट वीरबहादुर रावत गरीमा शाही र सरस्वती विष्ट शाह निर्वाचित भएको मुख्य निर्वाचन अधिकृत लिलाराज अधिकारीले बताए। जिल्लाका सात वटा स्थानीय तहका प्रमुख उपप्रमुख गरी १४ जनाले जिससको ९ पदका लागि मतदान गरेका थिए।गत वैशाख ३१ गते भएको निर्वाचन अनुसार जाजरकोटमा एमालेका ६, माओवादी केन्द्र ५ र कांंग्रेससँग ३ मत रहेको थियो।"
सजिलो छैन प्रदेश नं २ मा मधेसी दलसँग तालमेल,"जनकपुरधाम : नेपाली कांग्रेस र नेकपा माओवादी केन्द्रका शीर्ष नेताहरुले आन्दोलनरत मधेसकेन्द्रित दलसँग चुनावी तालमेल गरेर प्रदेश नं २ को स्थानीय निर्वाचनमा भाग लिने बताइरहे पनि स्थानीयस्तरमा भने त्यस किसिमको कुनै पहल भएको छैन। केन्द्रीय नेताले तेस्रो चरणको स्थानीय निर्वाचनमा तालमेलको प्रयास भइरहेको दाबी गरे पनि स्थानीय तहमा भने त्यस्को कुनै प्रभाव देखिँदैन। मधेसकेन्द्रीत दलका स्थानीय कार्यकर्ता नै प्रमुख राजनीतिक दलको भनाइमा विश्वास गर्ने अवस्था नरहेको बताउँछन्। पछिल्लो समय प्रदेश नं २ का आठ जिल्लामा प्रभाव जमाउन सम्पूर्ण शक्ति केन्द्रित गरेको शीर्ष दलले दाबी गरिरहेका छन्। प्रदेश नं दुईका कार्यकर्ता प्रशिक्षण कार्यक्रमका लागि जनकपुर आएका माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहालले मंगलबार पनि सोही किसिमको अभिव्यक्ति दिए। राजपा निर्वाचनमा जान्छ। त्यसमा पनि हामी मधेसवादी दलसँग तालमेल गर्न तयार छौं', उनले भने। तर, दाहालको उक्त भनाइ निराधार रहेको राष्ट्रिय जनता पार्टी (राजपा) धनुषाका संयोजक सञ्जय सिंहको भनाइ छ। आफूहरू अहिले पनि संविधान संशोधनकै पर्खाइमा रहेकाले कुनै पनि राजनीतिक दलसँग तालमेलको कुरा नभएको उनले बताए। मधेसमा आफ्नो प्रभाव देखाउन मधेसवादीसँग तालमेलको कुरा गर्ने प्रमुख राजनीतिक दलको नाटकबाट जनता सचेत हुनुपर्ने उनको भनाइ छ। अधिकारको आन्दोलनमा निर्वाचन ठूलो कुरा होइन, हामी निर्वाचनमा भाग नलिन पनि सक्छौं। जनतालाई मूर्ख बनाउने कुरा गरेर मधेसको सेन्टिमेन्ट जित्न खोज्ने प्रयास भइरहेको छ', उनले भने। दुई चरणका निर्वाचनमा राम्रो मतपरिणाम प्राप्त गर्न नसकेको कांग्रेस पनि तेस्रो चरणमा पहिलो पार्टी हुन लागिपरेको छ। पछिल्लो समय कांग्रेसका शीर्ष नेताको जनकपुरमा सक्रियता बढेको छ। कांग्रेस नेताले पनि मधेसको माग सम्बोधन गराउन आफूहरू लागिपरेको दाबी गरिरहेका छन्। तर मधेसका लागि कांग्रेस सबैभन्दा ठूलो खतरा भएको जनकपुर उद्योग वाणिज्य संघका अध्यक्ष शिवशंकर साहको भनाइ छ। कांग्रेसले राजपालाई निर्वाचनमा आउनै नदिन षड्यन्त्र गरेको छ', उनले भने, एमालेले स्पष्ट रूपमा संविधान संशोधनको विपक्षमा आफ्नो कुरा राखे पनि कांग्रेस एकातर्फ मधेसीको हितैषीजस्तो पनि देखिने र अर्कोतर्फ यहाँका माग कहिल्यै पूरा हुनुहुँदैन भन्नेमा पनि देखिन्छ।' त्यसैले मधेसका लागि माओवादी वा एमालेभन्दा पनि बढी घातक कांग्रेस रहेको उनले बताए। मधेसको मागका लागि निर्वाचन बहिष्कार गर्दै आएको राजपा आठ जिल्लामा विनासंविधान संशोधन चुनावमा जाने प्रचारबाजी गर्नु मूर्खतापूर्ण रहेको राजपा नेत्री विभा ठाकुरले बताइन्। मधेसका माग सम्बोधन गराउनेतर्फ नलाग्ने र निर्वाचनमा तालमेलको कुरा गर्ने कांग्रेस र माओवादीजस्ता दलबाट जनता सजग हुनुपर्ने उनको भनाइ छ। मधेसलाई भोट बैंकका रूपमा प्रयोग गर्न प्रमुख दलका नेताले विभिन्न बयानबाजी जारी राखे पनि ती सबै मधेसीलाई अधिकारसम्पन्न देख्न नचाहने नै रहेको राजपाका युवा नेता ज्ञानेन्द्र झाको दाबी छ। माओवादी अध्यक्ष दाहाल सत्तामा हुँदा उनले थुप्रै बाचा गरे पनि मधेस आन्दोलनका क्रममा लगाइएका मुद्दा फिर्ता नलिएको, आन्दोलनमा ज्यान गुमाएकालाई सहिद घोषणा नगरेको र घाइतेलाई हालसम्म क्षतिपूर्तिसमेत दिलाउन नसकेको अवस्थामा उनीहरूलाइर्ए पत्याउन नहुने उनको भनाइ छ। कांग्रेसले समेत निर्वाचनको मुखमा आएर संशोधनको कुरा गर्ने र हालसम्म संशोधनका लागि खासै पहल नगरेकाले ऊसँग पनि सतर्क रहनुपर्ने उनले बताए।"
जिसस मुगुमा एमाले विजयी,"मुगः मुगु जिल्ला समन्वय समिति (जिसस) मा नेकपा एमालेको प्यानल निर्विरोध निर्वाचित भएको छ। एक नगरपालिका र तीन गाउँपालिका रहेको मुगु जिल्लाको समन्वय समितिको निर्वाचनका लागि एमालेका तर्फबाट मात्र उम्मेदवारी परेपछि निर्विरोध चयन भएको हो। एक नगरपालिकाको मेयर सहित दुई गाउँपालिकाको प्रमुखसहित ३ स्थानमा बिजयी गरेको नेपाली कांग्रेसले समन्वय समितिको कुनै पनि पदमा उम्मेदवारी दिएन भने एक गाउँपालिका प्रमुखसहित तीन गाउँपालिकाको उपप्रमुख गरी ५ स्थानमा विजयी गरेको एमाले मात्र जिससमा उम्मेदवारी दर्ता गराएको थियो। एमालेको मात्र एकल उम्मेदवारी परेकाले निर्वाचन बिना नै विजयी घोषणा गरिएको जिल्ला मुख्य निर्वाचन कार्यालयले जनाएको छ। संयोजकमा पूर्ण बहादुर रोकाया र उपसंयोजकमा कर्णशिला मल्ल चयन भएका छन् भने सदस्यहरुमा मनोशरा टमटा, नरकला भाम, शोभा बुढा, दल बहादुर शाही, झमान सिहं कुमाई र जानुदेवी शाही चयन भएका छन्।"
भरतपुरका मेयर उम्मेदवारका छोरा पक्राउ,काठमाडौ: भरतपुर महानगरपालिकामा एमालेका तर्फबाट मेयरका उम्मेदवार देवी ज्ञवालीका छोरा निरव ज्ञवालीलाई प्रहरीले पक्राउ गरेको छ। नेकपा माओवादी केन्द्रको तर्फबाट सोही महानगरपालिकाकी मेयरकी उम्मेदवार रेणु दाहाललाई सामाजिक सञ्जालमा गाली बेइजति गरेको आरोपमा निरबलाई पक्राउ गरिएको प्रहरीले जनाएको छ । प्रहरीका अनुसार निरवलाई साइबर अपराध अन्तर्गत पक्राउ गरिएको हो। महानगरीय प्रहरी अपराध महाशाखाका एसपी प्रकाशजंग कार्कीका अनुसार जिल्ला प्रहरी कार्यालय चितवनको पत्रका आधारमा निरवलाई पुतली सडकबाट पक्राउ गरिएको हो । थप अनुसन्धान जारी छ कार्कीले अन्नपूर्णसँग भने निरवले गाली बेइजति गरेपछि रेणुका श्रीमान अनिलकुमार पाठकले चितवन प्रहरीलाई दिएको उजुरीका आधारमा काठमाडौमा पक्राउ गरिएको हो । जेठ १४ गत राती मतपत्र च्यातिएपछि निरवले रेणुलाई गाली गरेर सामाजिक सञ्जालमा लेखेका थिए । भरतपुर महानगरपालिका वडा नम्बर १९ मा पुन शुक्रबार मतदान हुँदैछ । च्यातिएका ९० वटा मत्रपत्र निर्वाचन आयोगको केन्द्रीय कार्यालयमा थन्किएका छन भने सो वडामा खसेका अन्य मत मंगलबार जलाइएको छ ।
जब सिँचाई मन्त्री एक्कासी सडकमा घोप्टिए,"बर्दिया : सिँचाई मन्त्री संजय गौतम सोमवार गृह जिल्ला बर्दिया आउने कार्यक्रम अनुसार बाँके बर्दियाको सिमानामा पर्ने मानखोला नजिक बर्दियातर्फ मन्त्रीलाई स्वागत गर्न कुरेर बसीरहेका बर्दियावासीहरुको भीड थियो । आफ्नै जिल्लाबाट सिँचाई मन्त्री बनेका गौतमलाई बर्दियाका व्यापारी, कर्मचारी, पार्टीका कार्यकर्ता लगायत स्थानीयहरु हातमा खादा, माला तथा पुष्पगुच्छा लिएर स्वागतको लागि सडक छेउमा लाईन लागेर बसेका थिए । केही समयको प्रतिक्षापछि सिँचाई मन्त्रीसहित गाडीहरुको ताँती लागेर आयो । बर्दियाको सिमानामा मन्त्रीको गाडी टक्क रोकियो । मन्त्री गाडीबाट ओर्लिए अनि बर्दियाको भुमीमा एक्कासी शिरको भादगाउँले टोपी फुकालेर घोप्टिएपछि स्वागतका लागि आतुर बनेका शुभेच्छुकहरु दङ्ग परे, अनि भावुक वने । सिँचाई मन्त्रीको कर्मभूमी भएकाले उनी मन्त्री वनेपछि गृह जिल्लामा पहिलो पटक पाईला टेकेको हुनाले बर्दियाको भुमीलाई सडकमै घोप्टिएर दण्डवत गरेका थिए । मन्त्री सँञ्जय गौतमले बर्दियाको भूमी र जिल्लावासीले नै आफूलाई जिम्मेवार पदमा पुयाएकाले बर्दियाको भूमीमा साष्टाङ्ग नमन गरेको बताएका छन् । मन्त्री गौतमको कर्मभूमी, मातृभूमीको झुकावले अहंकार त्याग्नु पर्छ भन्ने प्रेरणा दिएको स्थानीयहरुको वुझाई छ ।"
डेढ वर्षपछि कांग्रेस कार्यसमिति विस्तार,"कुश्मा: १३ औ जिल्ला अधिवेशन सम्पन्न भएको डेढ वर्षपछि नेपाली कांग्रेस पर्वतको कार्यसमिति विस्तार भएको छ। कांग्रेस पर्वतका सभापति खिमप्रसाद भुसालले पार्टीको विधान तथा नियमावलीको अधिनमा रही बुधवार जिल्ला कार्यसमिति विस्तार गरेको जनाएका छन्। मनोनित गरेका कार्यसमिति सदस्यहरुमा क्रमशः खगेन्द्रप्रसाद तिवारी, कुलप्रसाद उपाध्याय, डा चूडामणि शर्मा र मानबहादुर भुषाल छन्। तिवारी १३ औं जिल्ला अधिवेशनमा सभापति भुसालसँगै चुनाव लडेका हुन् भने उपाध्याय पार्टीका पूर्व सचिव तथा नेपाल शिक्षक संघ पर्वतका पूर्व अध्यक्ष हुन्। त्यस्तै डा शर्मा पनि नेपाल शिक्षक संघ पर्वतका पूर्व अध्यक्ष र भुसाल पार्टीका पूर्व जिल्ला सदस्य भएको कांग्रेसले जनाएको छ। सभापति भुसालले पर्वत क्षेत्र नं १ बाट ६ जना र पर्वत क्षेत्र नं २ बाट ७ जना व्यक्तिहरुलाई आमन्त्रित सदस्यमा मनोनित गरेको समेत बताए। जसमा क्षेत्र नं १ बाट रामचन्द्र जोशी, विद्वान गुरुङ, युवराज जोशी, सोम पुन, हेमराज सापकोटा र कमला शर्मा रहेका छन् भने क्षेत्र नं २ बाट डम्बरकुमार प्रधान, एकनारायाण न्यौपाने, डिल्लीराम उपाध्याय, जीतबहादुर नेपाली, देवीप्रसाद विलासी, हरि न्यौपाने र मिना बस्याललाई सदस्यमा मनोनित गरिएको छ। यस्तै १८ सदस्यीय सल्लाहकार समिति समेत चयन गरिएको छ। लालकाजी गुरुङ, नबराज गुरुङ, ऋषिकेश तिवारी, लोकनाथ आचार्य, रामशर्मा पौडेल, बसन्तबहादुर सिके, डा कुशुमाकर न्यौपाने, गिरीराज गौतम, कृष्ण गौंडेल, ललितकला गुरुङ, बलभद्र शर्मा, गंगाराज शर्मा, काशीकुमार जोशी, तिलकबहादुर कुँवर, सोमलाल आचार्य, धनबहादुर राना, ताराप्रसाद भट्टराई र भगवती शर्मा समितिमा रहेका छन्। पर्वतका दुईवटा निर्वाचन क्षेत्रबाट अझै चारजना सदस्यहरु जिल्ला कार्यसमितिमा मनोनित गर्न बाँकी रहेको जिल्ला सचिव युक्तप्रसाद श्रेष्ठले जानकारी दिए।"
प्रधानमन्त्रीको मुग्लिननारायणगढ सडक अनुगमन,"चितवन : प्रधानमन्त्री शेरबहादुर देउवाले मुग्लिननारायणगढ सडकखण्डको निर्माण कार्य द्रुत गतिमा अघि बढाउन निर्देशन दिएका छन् । निर्माणाधीन मुग्लिननारायणगढ सडकको अनुगमनमा बुधबार चितवन पुगेका देउवाले यस्तो निर्देशन दिएका हुन् । निर्माणका क्रममा अप्ठेरो परे सरकार सहयोग गर्न तयार छ तर बाटो जति सक्दो छिटो बन्नु पर्यो सरोकारवालासँगको अन्तक्रिया कार्यक्रममा देउवाले भने । उक्त सडकखण्ड मुलुकै लाइफलाइन भएकाले मानवीय संवेदनालाई ख्याल गरी यथासीध्र काम सम्पन्न गर्न देउवाले आग्रह गरे । दासढुंगाको प्रेसिडेन्सी रिसोर्टमा आयोजित कार्यक्रमा यातायातमन्त्री वीरबहादुर बलायरले अबका दिनमा कुनैपनि बहाना पारेर म्याद थप गर्न नदिने स्पष्ट पारे । उनले चेतावनी दिदै भने, 'दशैं अगाडि यो बाटो सुधार भएको यात्रुले महसुस गर्ने गरी काम हुनुपर्छ। अब पटक पटक म्याद थप गर्ने तर काम नहुने भयो भने मन्त्रालयका लागि सह्य हुँदैन।' कार्यक्रममा अयोजना प्रमुख चन्द्र नारायण यादवले हालसम्म भएका कामको प्रगति विवरण प्रधानमन्त्रीसामु प्रस्तुत गरेका थिए । अनुगमन कार्यक्रममा पूर्वमन्त्रीहरु प्रकाशसरण महत, बालकृष्ण खाँड लगायतको समेत उपस्थिति थियो । त्यसैगरी प्रधानमन्त्री कार्यलयका सचिव चन्द्र घिमिरे, भौतिक पूर्वाधार तथा यातायत मन्त्रालयका सचिव देवेन्द्र कार्की सहभागी थिए । अनुगमनमा गएका प्रधानमन्त्री देउवाले निर्माणाधीन सडकको विभिन्न खण्डको अवलोकन गरेका थिए । सडकको स्तरोन्नतिका लागि दुई वर्षमा सक्ने गरी सन २०१५ अप्रिलमा काम सुरु गरिएको थियो । सडक निर्माणका लागि हालसम्म दुई पटक म्याद थपिएको छ । पछिल्लो समय २०१८ फेब्रुवरीमा काम सक्ने गरी म्याद थपिएको छ । तीन ठेकेदार कम्पनीले जिम्मा लिएको यस सडकखण्डको काम समयमै नहुँदा पहिरो गइरहने गरेको छ । जसका कारण यस सडकबाट यात्रा गर्ने यात्रुले सास्ती व्यहोर्दै आएका छन् । यसक्रममा पहिरोका कारण प्रहरीसहित थुप्रै यात्रुले ज्यान गुमाइसकेका छन् ।"
आगामी चुनावमा पनि कागजकै मतपत्र,"काठमाडौं : निर्वाचन आयोगले प्रतिनिधिसभा र प्रदेशसभा चुनावमा विद्युतीय मेसिन (इलेक्ट्रोनिक भोटिङ मेसिन) को प्रयोगबारे दलहरूसँग मंगलबार औपचारिकता निर्वाह गर्न छलफल गरेको छ । निर्वाचनको समय, मेसिन प्रयोग गर्न मतदाता शिक्षाको दृष्टिकोणले पनि आगामी चुनावमा विद्युतीय मेसिन प्रयोग हुन सक्ने अवस्था नरहे पनि आयोगले भारतीय र बेलायती दुई कम्पनीका मेसिनबारे २२ दलका नेतालाई जानकारी गराएको थियो । आयोगले यस्तै छलफल स्थानीय तह निर्वाचनको केही दिनअघि मात्र पनि दलहरूसँग गरेको थियो । तर, त्यो छलफल विनानिष्कर्षमा टुंगिएपछि आयोगले स्थानीय तहको निर्वाचनमा मतपत्र नै प्रयोगमा ल्याएको थियो । अहिले पनि समय अभावले प्रतिनिधिसभा र प्रदेशसभाको निर्वाचनमा विद्युतीय मेसिन प्रयोग गर्न सकिने अवस्था छैन, आयोगका एक उच्च अधिकारीले अन्नपूर्णसँग भने । तर, आयोगका प्राविधिकले भारतको निर्वाचन आयोगद्वारा प्रमाणित दुई कम्पनीले माग गरेको चार महिनाभित्र विद्युतीय मेसिन उपलब्ध गराउन सक्ने जनाएका छन् । चार महिनाभित्र मेसिन आयो भने त्यसको प्रयोगबारे मतदाता शिक्षा, ढुवानी र प्रयोगका लागि भने समय अपुग हुने आयोगकै अधिकारी बताउँछन् । आयोगका सचिव महेश्वर न्यौपानेका अनुसार आयोग स्वयंले विद्युतीय मेसिन खरिद गर्नुको साटो सरकारले नै खरिद गरेर आयोगलाई उपलब्ध गराउनुपर्ने निष्कर्षमा आयोग पुगेको छ । राजनीतिक दलले कस्तो मेसिन उपयुक्त हुने निर्णय गर्न बाँकी रहेकोे र विद्युतीय मतदानको व्यवस्थापन गर्न पनि पर्याप्त समय आवश्यक भएकाले प्रतिनिधिसभा र प्रदेशसभामा प्रयोग गर्न कठिन हुने सचिव न्यौपाने बताउँछन् । गत बिहीबार आयोगका पदाधिकारीलाई आगामी प्रतिनिधिसभा र प्रदेशसभाको निर्वाचनमा जनताको एक मत पनि बदर नहुने गरी चुनाव गराउन प्रधानमन्त्री शेरबहादुर देउवाले आग्रह गरे । आयोगलाई विद्युतीय मतदानबाट निर्वाचन गराउन उपयुक्त हुने प्रधानमन्त्रीले बताएका थिए । पहिलो चरणमा १० प्रतिशत मत बदर भयो भने दोस्रोमा ४३ लाख ८० हजार २ सय ७१ मत बदर भयो । जुन १२ दशमलव ६८ प्रतिशत हो । यति धेरै मत बदर भएपछि प्रधानमन्त्री देउवाले चिन्ता प्रकट गर्दै आयोगलाई निर्वाचन प्रणालीमै सुधार गर्न सुझाएका थिए । ०७० सालको संविधानसभा निर्वाचनमा ४ प्रतिशत मत बदर भएको थियो । मतदाता शिक्षा प्रभावकारी रूपमा जनतामाझ नपुग्दा यति धेरै मत बदर भएको हो । धेरै मत बदर हुँदा आयोगले कागजी मतपत्रमा मतदान गर्ने विकल्प पनि सोचेको छ तर त्यो कार्यान्वयन हुन सकिरहेको छैन । आयोगका प्रमुख आयुक्त डा अयोधीप्रसाद यादव बदर मत शून्य गर्ने उपाय विद्युतीय मतदान मात्र भएको बताउँछन् । अहिले आयोग मतदानका लागि मेसिन कहाँबाट ल्याउने, कस्तो ल्याउने छलफल मात्रै चलाइरहेको छ । मंगलबार पनि आयोगले २१ दल बोलाएर विद्युतीय मतदानको महत्व र आवश्यकताबारे विचारविमर्श गरेको छ । राजनीतिक दलले विद्युतीय मतदानको आवश्यकता महसुस गरे पनि उपयोगमा ल्याउन सहमति जनाइसकेका छैनन् । त्यस्तै, सरकारले पनि मेसिन खरिद गर्न बजेट दिएको छैन । आयोगका प्रवक्ता सूर्यप्रसाद शर्माले राजनीतिक सहमतिपछि मात्रै आयोगले तयारी थाल्ने भए पनि अहिले समय अभाव भइसकेको बताए । मतदाता र राजनीतिक दललाई पनि मेसिन र मतदानबारे शिक्षा दिनुपर्ने हुन्छ । पहिलो र दोस्रो निर्वाचनमा आयोगले प्रतिमतदाता ४ सय ८८ रुपैयाँ खर्च गरेको छ । दोस्रो चरणको निर्वाचनमा आयोगले १ करोड ६२ लाख मतपत्र छापेको थियो । विद्युतीय मेसिन उपयोगमा ल्याए मतपत्रको छपाइ र ढुवानीमा हुने खर्च बचत हुने आयोगको भनाइ छ । मेसिनबाट मतदान गराउँदा धेरै पार्टी धेरै तहको चुनाव गर्न पनि सम्भव हुन्छ । निर्वाचनमा पारदर्शिता र छिटो परिणाम थाहा पाउनसमेत यसको अपरिहार्यता स्वीकार गरिएको छ । दृष्टिविहीनले समेत आवाज सुनेको भरमा मतदान गर्न सक्छन् । नेपालको सन्दर्भमा स्थानीय, प्रतिनिधिसभा र प्रदेशसभाको निर्वाचन एकै समय गर्न सम्भव हुने देखिएको निर्वाचन आयोगका प्राविधिकको भनाइ छ। अहिले १ करोड ४० लाख ८४ मतदाता छन् । यति नै मतदातालाई प्रदेशसभाको निर्वाचनमा सहभागी गराउन विद्युतीय मतदान मेसिन १ लाख ५० हजार ब्यालेट युनिट र २५ वर्ग युनिट कन्ट्रोल आवश्यक पर्ने प्रारम्भिक अनुमान प्राविधिकले गरेका छन् । अध्ययन र परीक्षणमै सीमित प्रत्येक निर्वाचनमा आयोगले राजनीतिक दललाई सहभागी गराएर आयोगमै विद्युतीय मतदानको नमुना परीक्षण गरिरहेको छ ।०६४ सालको संविधानसभा चुनावमा भारतले सहयोगस्वरूप १२ सय थान विद्युतीय मेसिन नेपाललाई उपलब्ध गराएको थियो । काठमाडौं क्षेत्र १ मा सफल भएपछि भएका ६ वटा क्षेत्रको उपनिर्वाचनमा पनि तिनै मेसिनबाट मतदान गराइएको थियो । ०७० सालको संविधानसभामा पनि कैलाली र रोल्पामा आयोगले विद्युतीय मतदान गराएको थियो । प्रतिनिधिसभा र प्रदेशसभाका निर्वाचन विद्युतीय मेसिनबाट गराउन भन्दै आयोगको एउटा टोली ०७४ असार २९ मा भारत पुगेर फिर्ता भएको छ । टोली त्यहाँका दुईवटा कम्पनीबाट उत्पादित मेसिनबारे अध्ययन गरी साउन पहिलो साता फर्किएको हो । सूचना प्रविधि महाशाखा प्रमुख लक्ष्मीप्रसाद यादव नेतृत्वको टोलीले नेपालको भौगोलिक स्थिति, दलको संख्या, मतपत्रको छपाइ तथा मसी र स्वस्तिक चिह्नको प्रयोग र मतगणना निकै लामो हुँदा राजनीतिक दल र जनता निराश हुने भएकाले विद्युतीय मतदान नेपालका लागि आवश्यक देखिएको र राजनीतिक दलसँग त्यसका लागि तयार हुन सुझाएको छ । आयोगले मेसिनको आवश्यकताअनुसार अध्ययन र नमुना परीक्षण गरे पनि कार्यान्वयनमा आउनुभन्दा प्रचारमै सीमित बनिरहेको छ । अहिले आयोगमा रहेका विद्युतीय मतदान मेसिन राजनीतिक दलका अधिवेशनमा प्रयोग हुने गरेका छन् ।"
राजपालाई चुनावमा भाग लिन राजदूत पुरीको सुझाव,"काठमाडौं : भारतीय राजदूत मन्जिभ सिंह पुरीले राष्ट्रिय जनता पार्टी (राजपा) नेपाललाई चुनावमा जान सल्लाह दिएका छन् । 'तपार्इंहरू चुनावमा जानुहोस् । माग पूरा गराउन पनि चुनावमा सहभागी हुुनु अत्यावश्क छ । वर्तमान सरकारले तपाईंहरूका माग पूरा गराउने विश्वास हामीले लिएका छौं', राजदूत पुरीको सुझाव छ । लैनचौरस्थित भारतीय दूतावासमा राजपा अध्यक्ष महन्थ ठाकुर, नेता राजेन्द्र महतो, महेन्द्रराय यादव, शरत्सिंह भण्डारी र अनिल झासँगको मंगलबार बिहानको ब्रेक फास्ट वार्तामा राजदूत पुरीले यस्तो सुझाव दिएका हुन् । असोज २ मा हुने तेस्रो चरणको स्थानीय चुनावमा केन्द्रित बैठकमा राजपाका नेताले संविधान संशोधन, जनसंख्याका आधारमा निर्वाचन क्षेत्र निर्धारणलगायत आफ्ना तीनबुँदे माग कांग्रेसमाओवादीको गठबन्धन सरकारले पूरा नगरेको दुखेको गरेको स्रोतको दाबी छ । राजपा नेताले गठबन्धनबाट प्रधानमन्त्री बनेका पुष्पकमल दाहाल र शेरबहादुर देउवाले मधेसका माग पूरा गर्ने भन्दै आफूहरूलाई झुक्याएको धारणा व्यक्त गरेका थिए । राजदूत पुरीसँग केन्द्र (संसद्) र प्रदेश चुनावबारे पनि छलफल भएको थियो । राजपाका नेताहरूले संविधान संशोधनविना आफूहरू चुनावमा जान सक्ने वातावरण नै हुन नसक्ने तर्क गरेका थिए । ब्रेक फास्टमा सहभागी राजपाका पाँचै नेताले पुरीसँग समसामयिक राजनीतिक विषयमा परामर्श गरेको जानकारी राजपाका महासचिव केशव झाले दिए । संशोधनको विषय निर्णयार्थ पेस भएर आउने परिणामप्रति पुरीले जिज्ञासा राख्दा राजपाका नेताले सरकारले माग पूरा गर्ने मात्रै भन्ने तर कार्यान्वयनमा नलैजाने भन्दै माग पूरा नहुँदा चुनावमा जान नसक्नेतर्फ विचार गरिदिन राजदूतसँग आग्रह गरेका थिए । राजपा अध्यक्ष ठाकुरले वार्तामा सरकार निर्माणमा दुईतिहाइ पुर्याउन प्रयास गर्ने नेतृत्वले संशोधनमा किन नगरेको प्रश्न गर्दै सरकारका लागि मधेस र मधेसी मुख्य एजेन्डा नभएको जिकिर गरेका थिए । 'संशोधन विधेयक पास गराउने दायित्व सरकारको हो । संशोधन भएन भने हामी चुनावमा जान सक्दैनौं', राजपाका अध्यक्ष ठाकुरले बैठकमा धारणा व्यक्त गरेको एक सदस्यले जानकारी दिए । मुद्दा फिर्ता, बन्दी रिहाइ, क्षतिपूर्तिलगायत माग पूरा गरी निर्वाचनमा जान वातावरण तयार पार्न सरकारले कुनै काम नगरेको दुखेको राजपा नेताले राजदूतसमक्ष दुखेको गरेका थिए । राजदूत पुरीले चुनावमा जान राजपाका नेतालाई आग्रह गर्दै भनेका थिए, ' प्रधानमन्त्री देउवा संविधान संशोधन गरेरै भारत भ्रमणमा जान चाहनुहुन्छ । त्यसका लागि एमालेलाई पनि सहज हुने गरी देउवाले संशोधन राख्ने जानकारी आफूले पाएको छु ।' 'यस्तो भयो भने तपार्इंहरूको पनि फेस सेभिङ हुन सक्छ । चुनावमा जाने वातावरण पनि बन्छ', पुरीले जोड दिएका थिए । पार्टी एकीकरणपछिको अवस्थाबारे पनि राजदूतले जिज्ञासा राखेका थिए । जवाफमा राजपा नेताले पार्टीलाई व्यवस्थित गर्ने कार्य भइरहेको जानकारी गराएका थिए । नेपालमा रहेका भारतीय पत्रकारसँग मंगलबार अपराह्नको भेटमा पनि राजदूत पुरीले प्रधानमन्त्री देउवा एमालेको सहमतिमा संविधान संशोधन गरी भारत जान चाहेको जानकारी दिएका थिए । भेटमा सहभागी एक वरिष्ठ पत्रकारले भने, 'केही बुँदामा मात्र भए पनि संशोधन हुनेछ । यसले सरकार, एमाले, राजपाको फेस सेभिङ हुनेछ ।'"
नेपालमा चीन विरोधी गतिविधि नभएकोमा प्रशंसा,"काठमाडौं : चीननिकट नेपाल विज्ञ हु सिसेङले तिब्बतीको गैरकानुनी प्रवेश नियन्त्रणमा नेपालले खेलेको भूमिकाको मुक्तकण्ठले प्रशंसा गरेका छन् ।नेपालचीन दौत्य सम्बन्धको ६२ औं वर्षगाँठका अवसरमा बेइजिङस्थित नेपाली दूतावासले मंगलबार आयोजना गरेको कार्यक्रममा सिसेङले सन् १९७४ यता दलाई लामा नेपाल प्रवेश गर्न नसकेको समेत बताए । 'नेपाल सरकार स्वतन्त्र तिब्बतका गतिविधि नियन्त्रण गर्न र तिब्बतीको गैरकानुनी प्रवेश रोक्न चीनसँग मिलेर काम गरिरहेका छन्', उनले भने, 'सन् २००५ यता नेपाल प्रवेश गर्ने तिब्बतीको संख्या न्यून छ ।' तत्कालीन राजा ज्ञानेन्द्रले लिएको कडा नीतिपछि गैरकानुनी रूपमा नेपाल प्रवेश गर्ने तिब्बतीको संख्या घट्न थालेको उनले बताए । 'विगतमा वार्षिक सरदर २ हजार तिब्बती गैरकानुनी रूपमा नेपाल पसेर तेस्रो देश जाने गरेको भए पनि पूर्वराजा ज्ञानेन्द्रको शासनकालपछि संख्या घटेर एक सयमा झरेको छ', उनले भने । नेपालले चीनबारे लिएको मित्रतापूर्ण नीतिकै कारण दलाई लामा कहिल्यै नेपाल प्रवेश गर्न नसकेको उनको भनाइ थियो । 'सन् १९७४ यता नेपालले कुनै पनि चीनविरोधी गतिविधि आफ्नो भूमिमा हुन दिएको छैन । चीनलाई नेपालबाट कुनै समस्या आएन । चीन र नेपाल एकअर्काको आधारभूत स्वार्थका विषयमा संवेदनशील छन्', उनले भने । नले चीनले भारत र नेपालसँगका मामिलामा व्यवहार गर्दा सतर्कता अपनाउनुका साथै कहिल्यै पनि नेपाललाई चीन र भारत कसैको पनि पक्ष लिन बाध्य नपारेको बताए । छिमेकी भारतसँगको हाम्रो सम्बन्ध भने बेलाबखत उत्पन्न हुने विवादका कारण अप्ठ्यारोमा पर्दै आएको उनले बताए । 'म अहिले यो सोच्न थालेको छु कि पाकिस्तानले किन भारतसँगको सम्बन्ध सामान्यीकरण गर्नुअघि कास्मिर मुद्दा हल गर्न चाहन्छ । यस सन्दर्भमा चीन र भारतले उनीहरूको सम्बन्ध सामान्यीकरण अहिलेसम्म गर्न सकेका छैनन्', भारत र चीनबीच डोक्लाम क्षेत्रको विवादबारे संकेत गर्दे उनले भने। 'चीन र नेपालबीच विश्वासको आधारमा सम्बन्ध अघि बढेको छ भने हामी एकअर्काको आन्तरिक मामिलामा हस्तक्षेप पनि गर्दैनौँ । यसको एउटा प्रस्ट उदाहरण हो माओवादी नेतृत्वको १०बर्से द्वन्द्वमा चीनले कहिल्यै समर्थन गरेन', उनले भने, 'तर चीनले वार्तामार्फत द्वन्द्व समाधान गर्न राजनीतिक दलसँग यदाकदा आग्रहचाहिँ गरेको थियो । चीनले नेपालमा अहस्तक्षेपकारी नीति अख्तियार गरेको थियो ।' चीनले माओवादीलाई कहिल्यै सहयोग नगरेको बताउँदै उनले नेपालको विकास र एकताका लागि माओवादीलाई हतियार बिसाउन र वार्तामार्फत मूलधारको राजनीतिमा जान प्रोत्साहनचाहिँ गरेको बताए ।"
सर्वोच्चको आदेशपछि चूडामणि 'न्यायिक हिरासतमा',"काठमाडौं : पाँचजना न्यायाधीश संलग्न सर्वोच्च अदालतको पूर्ण इजलासले व्यापारिक फर्मलाई कर छुट दिँदा अनियमितता गरेको आरोपसहित अख्तियार हिरासतमा राखिएका आन्तरिक राजस्व विभागका तत्कालीन महानिर्देशक चूडामणि शर्मालाई 'न्यायिक हिरासत' मा राख्न मंगलबार आदेश दिएको छ। सर्वोच्चको आदेशअनुरूप अख्तियार हिरासतबाट छुटाएर शर्मालाई प्रहरीको न्यायिक हिरासतमा राखिएको छ । 'सर्वोच्चको आदेशपछि हामीले अख्तियारबाट प्रहरीको जिम्मा लगाएका छौं,' अख्तियारका प्रवक्ता जीवराज कोइरालाले अन्नपूर्णसँग भने । सर्वोच्चको आदेशपछि शर्मालाई न्यायिक हिरासतमा राख्न साँझ महानगरीय प्रहरी परिसर हनुमानढोकामा लगिएको शर्माका भाइ परशुरामले जानकारी दिए ।सर्वोच्चका न्यायाधीश दीपकराज जोशी, दीपककुमार कार्की, केदारप्रसाद चालिसे, शारदाप्रसाद घिमिरे र अनिलकुमार सिन्हाको पूर्णइजलासले हिरासतबाट छुटाउन अख्तियारलाई आदेश दिएको हो । अख्तियार दुरुपयोग अनुसन्धान आयोगले अधिकारक्षेत्र भन्दा बाहिर गई गैरकानुनी थुनामा राखेको दाबीसहित शर्माले ५ साउनमा सर्वोच्चमा बन्दीप्रत्यक्षीकरण रिट दिएका थिए । भ्रष्टाचारको आरोपसहित शर्मा १९ जेठमा पक्राउ परेका थिए । 'यस इजलासमा पक्षहरूको सुनुवाइ नसकिएको र रिट निवेदनको अन्तिम निर्णय नभएसम्म रिट निवेदक वन्दी चूडामणी शर्मालाई विपक्षीमध्येको अख्तियार दुरुपयोग अनुसन्धान आयोगको हिरासतमा राखिराख्नु उपयुक्त नदेखिँदा, रिटको टुंगो नलागेसम्म न्यायिक हिरासतमा राख्नुपर्ने देखिएकाले अख्तियारको थुनाबाट छुटाई न्यायिक हिरासतमा रहने र निरन्तर सुनुवाइ भइरहेकाले पेसीका दिन अदालतमा उपस्थित गराउने गरी नेपाल प्रहरीको जिम्मा लगाइदिनू', सर्वोच्चको आदेशमा भनिएको छ। शर्माविरुद्ध कर निर्धारण गर्दा अनियमितता (राजस्व चुहावट) गरी भ्रष्टाचार गरेको अभियोगसहित १ साउनमा अख्तियारले विशेष अदालतमा मुद्दा दायर गरेको थियो ।शर्माको रिटमा सर्वोच्चले यसअघि रिटको अन्तिम टुंगो नलागेसम्मका लागि उक्त मुद्दासमेत यथास्थितिमा राख्न विशेषलाई आदेश दिएको थियो । सर्वोच्चको आदेशपछि शर्माका कानुन व्यवसायी अधिवक्ता भीमार्जुन आचार्यले सर्वोच्चबाट अख्तियारलाई कुनै 'म्यासेज' दिन खोजेको हुन सक्ने बताए । आचार्यले भने, 'अख्तियारको नियन्त्रणबाट बाहिर लान खोजेको देखिन्छ । बन्दीलाई यातना दिएको भन्ने परिवारको आरोपलाई कोर्टले समर्थन गरेको हुन सक्छ । कुनै म्यासेज दिन खोजेको देखिन्छ ।' तर, सर्वोच्चको मंगलबारको आदेशले मात्र विशेष अदालतमा चलेको मुद्दा र बन्दीप्रत्यक्षीकरण रिटको मूल तथ्यमा कुनै असर नपार्ने आचार्यले प्रस्ट्याए । शर्माका कानुन व्यवसायीले कर फस्र्योट ऐनअनुसार अख्तियारले छानबिन गर्न नपाउने र अनुसन्धान नै नहुने विषयमा थुनामा राख्न नमिल्ने भन्दै रिहाइको माग गर्दै आएका थिए । कर फस्र्योट आयोग ऐनअनुसार कर निर्धारणको निर्णयउपर कतै मुद्दा नलाग्ने जिकिर उनीहरूको छ । आयोगले करदातासँग आपसी कुराकानी (नेगोसिएसन) द्वारा कर निर्धारण गर्न सक्ने भएकाले अख्तियारको छानबिन क्षेत्राधिकारबाहिर रहेको जिकिर शर्माका कानुन व्यवसायीको छ । तर, महान्यायाधिवक्ता रमनकुमार श्रेष्ठलगायत सरकारी वकिलले अख्तियार दुरुपयोग गरेको विषय रहेकाले भ्रष्टाचार निवारण ऐनअनुरूप छानबिन र कारबाही हुन सक्ने दाबी गर्दै आएका छन् । सर्वोच्चको आदेशपछि शर्मालाई अख्तियार हिरासतबाट छुटाएर महानरीय प्रहरी परिसर हनुमानढोकाको न्यायिक हिरासतमा राखिएको छ ।"

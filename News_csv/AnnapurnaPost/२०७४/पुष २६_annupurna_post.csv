शीर्षक,विवरण
छाउविरुद्ध जागरण,"महिनावारीजस्तो नियमित र सामान्य शारीरिक प्रक्रियाबारे समाजमा रहेको अन्धविश्वासकै कारण किशोरी र युवतीहरूले बारम्बार ज्यान गुमाउनु दुःखद हो। सुदूरपश्चिमको अछाममा छाउगोठ मा सुतेकी एक युवतीको आइतबार भएको मृत्युले छाउपडी र छुई लगायतका अन्य विभेदी प्रथाहरू निर्मूल पार्न भएका सरकारी प्रयास अझै निस्प्रभावी रहेको बुझिन्छ। छाउगोठ महिनावारी (छाउ) भएका महिलालाई राख्न बनाइएको सानो गोठ हो। विज्ञान र मानव ज्ञानले संसारमा अकल्पनीय परिवर्तन गरिसकेको आजको समयमा पनि मान्छेलाई जनावर झैं व्यवहार गरिने यस्तै कुप्रथाका कारण संसारमा हाम्रो दुर्नाम भइरहेको छ। दुई वर्षपहिले नै सरकारी अगुवाइमा छाउगोठमुक्त घोषणा गरिएको अछामको भैरवस्थानलगायतका ठाउँमा छाउपडी प्रथा नहट्नुले यो कुप्रथाले पश्चिम नेपालको समाजमा डरलाग्दोसँग जरो गाडेर बसेको बुझिन्छ। गत जेठ र साउनमा छाउगोठ बस्दा सर्पको टोकाइका कारण एक किशोरी र अर्की युवतीले ज्यान गुमाएका थिए। छाउ नबार्दा देउता रिसाउलान् भनेर छाउ बार्नेहरूलाई सम्झाउन त कठिन छँदैछ, यस भेगका शिक्षित मान्छेसमेत सामाजिक बहिस्कारको डरले महिनावारीका बेला आफ्ना किशोरी छोरीहरूलाई गाईवस्तुको गोठ या छाउगोठमा बस्न बाध्य पार्छन्। संसारभर महिलाहरू जोखिम मा छन्, किशोरीहरू झन् जोखिममा। दक्षिण एसियाका मुलुक र त्यो पनि कम जागरण र शिक्षा भएको पश्चिम नेपालमा छाउ र छुई मात्रै होइन, सबैखाले अन्धविश्वासका कारण महिला, किशोरी र बालबच्चा सबैभन्दा उच्च जोखिममा छन्। छाउगोठमा बस्दा निसास्सिएर अनि सर्पको टोकाइ र चिसोले मर्ने त छँदैछ, यदाकदा ती युवती र किशोरी बलात्कारको जोखिममा समेत पर्छन्। कहिलेकाहीं प्रहरी र प्रशासनको साथमा तामझामयुक्त कार्यक्रम गरेर गैरसरकारी संस्थाले छाउगोठ त भत्काउँछन्, तर आम मान्छेको अन्धविश्वास भत्काउन नसक्दा प्रतिरोध र प्रश्न गर्न नसक्ने महिला र किशोरीहरू बारम्बार पीडित बन्न बाध्य छन्। पश्चिम नेपालको छाउ अन्धविश्वास पश्चिममा मात्र सीमित छैन, धेरै नेपालीका घर र भान्छासम्म जोडिएको छ। किनकि अहिले पनि भगवान् रिसाउने वा परम्परा छोड्न नहुने नाममा छुई बार्ने चलन धेरैजसो आर्य समाजमा विद्यमान छ। कतिसम्म भने विदेशी अत्तर लगाएर बेलुकी बारमा गएर विदेशी रक्सी खाने सहरीया परिवार मा समेत छुईजस्तो कुरीति अझै जारी छ। पश्चिम नेपालमा मरे पनि मरिन्छ, छाउ त बार्नुपर्छ भन्छन्, बाँकी भागमा परम्परा र प्रथाका नाममा यो विभेद जारी छ। छाउ बार्दा हुने गरेका सबै हत्या प्रहरीप्रशासनसामु पुग्दैनन्। अवस्था कति डरलाग्दो छ भने छाउगोठमा हुने बलात्कारलगायतका कतिपय मुद्दा गाउँकै अगुवाले मिलापत्रमै टुंग्याइदिन्छन्। प्रकृतिले सम्भावित गर्भावस्थाको तयारीका लागि निर्माण गरेको हर्मोनजन्य प्रक्रिया र प्रतिक्रियाको नाम हो महिनावारी। तर यति स्वाभाविक र पवित्र प्रक्रियाका लागि किशोरी र महिलालाई दोषी र पापी करार गर्दै उनीहरूलाई बेग्लै राख्नु, छोइछिटो गर्नु गम्भीर अपराध हो। छाउपडी भत्के पनि गोठमा छाउपडी कायम राख्नु, गोठ नरहे पनि बरन्डामा छाउपडी रहनुले कठोर कानुनी व्यवस्था र प्रभावकारी शिक्षा र जागरणले मात्र यो हट्न सम्भव देखिन्छ। महिनावारी हुँदा हर्मोनको उतारचढावका कारण मानसिक तनाव बढ्छ। बरु यस्तो अवस्थामा आफ्ना दिदीबहिनी तथा भाउजूपत्नीलाई हरिया सागपात, ताजा फलफूल र कालो चकलेटजस्ता खाद्य खुवाएर छुई मा सहयोग गर्नु आवश्यक हुन्छ। महिनावारीको समयमा यस्तो खाद्यले हर्मोनजन्य असन्तुलन हटाउने पोषणविद्हरूको राय छ। नियमित रूपमा महिनावारी स्वस्थ जीवनको संकेत पनि हो। पश्चिमा समाजमा ह्याप्पी पिरियड भन्दै महिनावारीमाथि गर्व गर्ने चलन छ। त्यसैलाई आधार मानेर आफन्तको महिनावारीमा खासगरी युवापुस्ताले शुभ महिनावारी भन्दै उत्सवका रूपमा त्यसलाई मनाउन थाले छाउ र छुईजन्य गलत धारणा समाजबाट हटाउन झनै सहज हुने थियो।"
खुरापातमा पीएचडी गर्नेले याे हिउँदमा घाम ताप्दा हुन्छ : अाेली,"काठमाडौं : नेकपा एमालेका अध्यक्ष केपी शर्मा ओलीले एमाले र माओवादीको एकता भाड्ने प्रयास सफल नहुने बताएका छन्। नियमित स्वास्थ्य परीक्षणका लागि बैंकक जानेक्रममा त्रिभुवन अन्तराष्ट्रिय विमानस्थलमा संचारकर्मीसँग बोल्दै एमाले अध्यक्ष ओलीले एकता भाड्ने प्रयासमा खुरापातमा पीएचडी गरेकाहरु लागिरहेको बताए। उनले भने, दुई पार्टीबीचको एकताबाट आत्तिएका, तर्सिएका शक्तिहरु यसलाई बिथोल्नका लागि नाङ्गै, अलोकतान्त्रिक तरिकाले, अरुका आन्तरिक मामलामा हस्तक्षेप गर्ने, एकता देख्न नसक्ने, देशलाई अस्थिरतामा लान खोज्ने प्रतिक्रियावादी भूमिकामा उद्धत भएको देखिन्छ। अध्यक्ष ओलाीले भने, म भन्दिन चाहन्छु यी प्रयास सफल हुने छैनन्। अध्यक्ष ओलीले तालमेल विकसित हुदै पार्टी एकता निकट भविष्यमा हुने घोषणा गरे। उनले भने,यो तालमेल विकसित हुँदै अघि बढ्छ र पार्टी एकता पनि निकट भविष्यमा हुन्छ। अध्यक्ष ओलीले एमाले र माओवादी एकता भाड्ने निरर्थक कोसिसको अभ्यास र मिहेनत नगर्न चेतावनी दिए। उनले भने, 'यहाँ कतिपय खुरापाती विद्यामा पीएचडी गरेका डाक्टर लागेका छन, त्यो खुरापति विषयमै पीएचडी गरेका छन्। अर्को केमा पीएचडी गरे मलाई थाहा भएन , केही पीएचडी यस्ता छन् जो खुरापातमा पीएचडी गरेका छन्। ती विद्यावारिधीलाई म भनीदिन चाहन्छु, यिनका बुद्धिले यस पटक घाम ताप्छ। यो हिउँदमा घाम तापे हुन्छ ।' प्रचण्ड पार्टी अध्यक्ष बन्ने सम्भावना कति छ ? भन्ने प्रश्नमा अध्यक्ष ओलीले भने, अहिले यसको जवाफ दिन हतार हुन्छ कि, १५ दिनमा एकता हुदैछ भने किन हतार गर्ने ? नेतृत्वको व्यवस्थामा विषयमा ओलीले व्यङ्गात्मक उत्तर दिदै भने, हामीलाई व्यवस्थापनको चिन्ता छ गरिबको, कार्यकर्तालाई पैसा बाँड्ने होइन तराईंमा कमल बाड्ने कुराको, नेताको व्यवस्थापन कि जनताको व्यवस्थापन ? ठूलाको होइन जनताको व्यवस्थापन हुनुपर्छ। माओवादी केन्द्र र एमालेबीच प्रदेशसभाको गठन, राष्ट्रिय सभाको गठनका लागि कार्यदल बनेको सार्वजनिक भइसकेको बताउँदै ओली बैककबाट फर्किएर अरु आवश्यक कार्यदल बनााउने बताए। उनले आफू फर्किएर आएपछि पार्टी एकताको कामले तिब्रताका पाउने बताए। अध्यक्ष ओली निर्वाचन आयोग ब्ल्याकमेलिङको शिकार भएको आरोप लगाए। उनले प्रदेश प्रमुख र प्रदेश केन्द्र तोक्ने काम सरकारको भएको बताए। उनले सरकारले विभिन्न बाहना बनाएर सरकार लम्ब्याउने काम गरिरहेको बताए। मलाई स्वास्थ्य समस्या केही छैन : अाेली"
पार्टी एकताका लागि दुई अध्यक्षको कार्यदललाई विशेष निर्देशन,"काठमाडौं : नेकपा एमाले अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डले पार्टी एकताका लागि विशेष निर्देशन दिएका छन्। मंगलबार गठन गरिएको कार्यदललाई नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष प्रचण्डले राष्ट्रिय सभा, प्रदेश सरकार निर्माण र मुख्य मन्त्री छनोटका विषयमा विशेष निर्देशन दिएका हुन्। कार्यदलले निर्देशनअनुसार एकता प्रक्रिया प्रक्रिया अघि बढाउने छ। बैठकमा दुई अध्यक्षसहित ईश्वर पोखरेल, शंकर पोखरेल, सुवास नेम्वाङ, बर्षमान पुन, रामबहादुर थापा बादल उपस्थित भएका थिए। कार्यदलमा नेता सुरेन्द्र पाण्डे र मातृका यादव उपत्यकाबाहिर रहेकाले बैठकमा उपस्थित हुन सकेनन् । एमाले अध्यक्ष नियमित स्वास्थ्य परीक्षणका लागि आज एक बजे थाईल्यान्ड जादैँ छन्। उनी आउनुअघि राष्ट्रियसभा लगायतका विषयमा कार्यदल टुंग्योमा पुग्ने बताइएको छ। एकता प्रक्रिया सुरुभएदेखि नै एकता समितिमार्फत एकता प्रक्रियाबारे छलफल जारी भएको नेताहरुले जानकारी दिएका छन्।"
"अदालत अवहेलना मुद्दामा बहस जारी, आजै निर्णय सुनाउने तयारी","काठमाडौं : डा गोविन्द केसीविरुद्ध दायर अदालत अवहेलना मुद्दामा बहस भइरहेको छ। केसी विरुद्ध दायर मुद्दामाथि न्यायाधीशहरू बमकुमार श्रेष्ठ र पुरुषोत्तम भण्डारीको इजलासमा बहस सुरु भएको हो। सुरुमा सर्वोच्चका तर्फबाट बहस भइरहेको छ। वरिष्ठ अधिवक्ता श्याम खरेल, मनकुमार श्रेष्ठ, उपेन्द्रकेशरी न्यौपाने लगायतले बहस गर्दैछन्। सर्वोच्चको तर्फबाट बहस सकिएपछि केसीका कानुन व्यवसायीले बहस गर्नेछन्। दुबैतर्फको बहस सुनिसकेपछि आजै निर्णय सुनाउने तयारीमा सर्वोच्च अदालत छ। बयान केसीले मंगलबार न्यायाधीशहरू ओम प्रकाश मिश्र र केदारप्रसाद चालिसेको इजलासमा बयान दिएका थिए। बयानमा केसीले अदालतको सम्मान गरेको दाबी गर्दै अवहेलनामा प्रधानन्यायाधीशलाई नै कारबाही हुनुपर्ने माग गरेका छन्। निज (प्रधानन्यायाधीश) बाटै अदालतको अवहेलना भएकाले निजउपर अदालतको अवहेलनामा कारबाही हुनुपर्ने हो। म उपर लगाएको आरोप झुटा हो। मैले अदालतको अवहेलना गरेको छैन, केसीले बयानमा भनेका छन्, निज सम्माननीय प्रधानन्यायाधीश गोपाल पराजुलीलाई न्यायिक छानबिनको दायरामा ल्याई कारबाही गरे न्यायालयको गरिमाको वृद्धि हुन्छ। अदालत जनताको आस्थाको केन्द्र बन्छ। तर, उनले प्रधानन्यायाधीशबाट के कुन प्रकरणमा अदालतको अवहेलना गरेका हुन् भनेर जवाफमा खुलाएका भने छैनन्। उनले जवाफमा अदालतप्रति सम्मान रहेको उल्लेख गरेका छन्। बयान लगत्तै स्वास्थ्यमा समस्या देखिएपछि वीर अस्पताल लगिएका डा केसीलाई बुधबार बिहान प्रहरीले सर्वोच्चमा उपस्थित गराएको थियो। सडकमा विरोध चिकित्सा शिक्षा तथा स्वास्थ्य सेवामा सुधारका विषय उठाएर यसअघि १३ पटक अनसन बसिसकेका त्रिभुवन विश्वविद्यालय चिकित्साशास्त्र अध्ययन संस्थानका वरिष्ठ हाडजोर्नी रोग विशेषज्ञ डा गोविन्द केसीलाई सोमबार अनसनस्थलबाटै पक्राउ गरिएपछि सर्वत्र विरोध भएको छ। १४ औँ अनसनका क्रममा उनलाई पक्राउ गरिएपछि सामाजिक सञ्जालबाट सुरु भएको विरोध मंगलबार सडकमा पनि देखिएको थियो। बुधबार पनि माइतीघर मण्डलामा केसीको रिहाइको मागसहित विरोध प्रदर्शन गरिने उनका समर्थकहरूले जनाएका छन्। मंगलबार काठमाडौंको माइतीघरमा भएको प्रदर्शनमा पूर्व प्रधानमन्त्री डा बाबुराम भट्टराईदेखि दलका नेताहरू र विभिन्न पेशा व्यवसायसँग सम्बद्ध व्यक्तिहरू सहभागी भए। १४ औँ पटकको अनसन बसेको केही घण्टामै सोमबार उनलाई पक्राउ गर्न सर्वोच्चले आदेश दिएको थियो। सर्वोच्चका न्यायाधीश डम्बरबहादुर शाहीको एकल इजलासले अदालतको अवहेलनाजनक अभिव्यक्ति दिएको अभियोगमा पक्राउ गरी हाजिर गराउन आदेश दिएपछि प्रहरीले उनलाई पक्राउ गरेको हो। केसीका माग डा केसीले अनसन घोषणा गर्दै पाँचवटा माग राखेका छन्। प्रधान न्यायाधीश गोपाल पराजुलीको राजीनामा र उनका क्रियाकलापमाथि छानबिन उनको पहिलो माग छ। उनले प्रधानन्यायधीश पराजुलीलाई 'भ्रष्ट' तथा 'माफिया' भनेका छन्। 'पदीय मर्यादाविपरीत न्यायालयमा भ्रष्टाचार संस्थागत गर्ने तथा न्यायलाई बिक्रीको विषय बनाउने भ्रष्ट प्रधान न्यायाधीश गोपाल पराजुलीद्वारा पदबाट तत्काल राजीनामा गरियोस्', केसीको माग छ, 'तत्पश्चात उनका भ्रष्ट क्रियाकलापहरुमाथि छानबिन र कारबाही गरियोस्।' न्यायलय न्यायको किनबेच गर्ने भ्रष्ट र अपराधीहरूको संरक्षण गर्ने तथा इमान्दारहरूलाई दण्डित गर्ने गिरोहको नियन्त्रणमा रहेको केसीको आरोप छ। 'कानुन र विधिको शासन हावी हुनुपर्नेमा कानुनलाई निकृष्ट व्यक्तिगत स्वार्थ पूर्ति गर्ने माध्यम तथा आफ्ना न्यायिक अपराध छोप्ने खोल बनाइएको' दावी गर्दै उनले भनेका छन् 'न्यायालयको मर्यादा बचाउन पनि भ्रष्ट र माफिया प्रधान न्यायाधीश गोपाल पराजुलीविरुद्ध लड्नुको अब विकल्प छैन।' 'भ्रष्ट र अपराधीरूको पक्षमा फैसला भएर न्याय विक्री भइरहेको दुर्भाग्यपूर्ण अवस्था छर्लंग रहेको' केसीले उल्लेख गरेका छन्।"
राष्ट्रि सभा निर्वाचनका लागि माघ १० मा उम्मेदवारको मनोयन,"काठमाडौं : निर्वाचन आयोगले राष्ट्रिय सभाको निर्वाचनको कार्यतालिका सार्वजनिक गरेको छ। पुस २१ मा सरकारले माघ २४ गतेका लागि निर्वाचनको मिति घोषणा गरेको थियो। प्रमुख निर्वाचन आयुक्त डाअयोधीप्रसाद यादवको अध्यक्षतामा बसेको बुधबारको बैठकले राष्ट्रिय सभा निर्वाचनको कार्यतालिका सार्वजनिक गर्ने निर्णय गरेको हो। आयोगले सार्वजनिक गरेको कार्यतालिका अनुसार माघ ७ गते नामावली प्रकाशन गर्र्ने माघ ९ मा अन्तिम नामावली प्रकाशन गर्ने, १० गते उम्मेदवारको मनोयन पत्र दर्ता गर्ने, १५ गते उम्मेदवारलाई निर्वाचन चिन्ह प्रदान गर्ने र २४ गते बिहान १० बजेदेखि अपराह्न ३ बजेसम्म मतदान गर्ने कार्यक्रम रहेको छ। २४ गते मतदान भएपनि २६ गतेसम्म सबै परिणाम सार्वजनिक गर्ने आयोगको तयारी छ।"
वाम गठबन्धनले प्रदेश सरकार गठनको तयारी थाल्यो,"काठमाडौं : वाम गठबन्धन प्रदेश सरकार गठनको तयारीमा जुटेको छ। सरकारले प्रदेश प्रमुख नियक्तिको अन्तिम तयारी गरिरहँदा वाम गठबन्धनका एमाले र माओवादी केन्द्रले प्रदेश सरकार गठनको आन्तरिक तयारी थालेका हुन्। मंगलबार पार्टी एकता संयोजन समितिले गठन गरेको दुई दलीय कार्यदललाई एमाले र माओवादी केन्द्रका अध्यक्षले बुधबार विशेष निर्देश दिएका छन्। उनीहरूले राष्ट्रिय सभा, प्रदेश सभा, प्रदेश सरकार गठनका सम्बन्धमा प्रतिवेदन पेश गर्न कार्यदललाई निर्देशन दिएका हुन्। सरकारले प्रदेश प्रमुख नियुक्त गर्नेबित्तिकै प्रदेशसभाका सदस्यहरूको सपथ हुनेछ र प्रदेश सरकार गठनको बाटो खुल्नेछ। एमाले अध्यक्ष केपी शर्मा ओलीको निवास बालकोटमा बुधबार बिहान भएको बैठकमा ओली र माओवादी केन्द्रका अध्यक्ष पुष्पकमल दाहाल 'प्रचण्ड'ले कार्यदलमा रहेका नेतालाई प्रदेश सभा र प्रदेश सरकारको कार्यविभाजन टुंग्याउन निर्देशन दिएका हुन्। नेकपा एमालेका नेता सुवास नेम्वाङले दुई दलका अध्यक्षले कार्यदललाई ब्रिफिङ गरेको जानकारी दिए। 'कार्यदलले प्रदेशसभा र राष्ट्रियसभा गठनका सम्बन्धमा चाँडो प्रतिवेदन दिन निर्देशन दिनुभयो', नेम्वाङले अन्नपूर्णसँग भने, 'हामी भोलि (बिहीबार) ३ बजे बैठक बस्छौँ र जतिसक्दो चाँडो प्रतिवेदन दिन्छौँ।' मंगलबार पार्टी एकता संयोजन समितिको बैठकले राष्ट्रियसभा, प्रदेशसभा र प्रदेश सरकार गठनका लागि दुई दलका नेता सम्मिलित कार्यदल निर्माण गरेको थियो। कार्यदलमा सुवासचन्द्र नेम्वाङ, शंकर पोख्रेल, सुरेन्द्र पाण्डे, रामबहादुर थापा 'बादल', बर्षमान पुन र मातृका यादव छन्। कार्यदलले प्रदेशसभाका सभामुख, उपसभामुख, प्रदेशका मुख्यमन्त्री र मन्त्रीको पद बाँडफाट गर्नेछ। बुधबारको बैठकमा अध्यक्ष ओली र प्रचण्डसहित एमाले महासचिव ईश्वर पोखरेल, शंकर पोखरेल, सुवास नेम्वाङ, वर्षमान पुन, रामबहादुर थापा बादल उपस्थित थिए। सुरेन्द्र पाण्डे र मातृका यादव उपत्यकाबाहिर रहेकाले बैठकमा उपस्थित हुन सकेनन्। माओवादी केन्द्रका नेता वर्षमान पुनले राष्ट्रिय सभा र प्रदेशसभा गठन तथा प्रदेश सरकार गठनमा कसरी पद विभाजन गर्ने भन्ने विषयमा प्रारम्भिक छलफल भएको बताए। एमाले नेता शंकर पोखरेलले राष्ट्रियसभा निर्वाचनमा मतभारलाई आधार बनाइ मापदण्ड बनाएर टुंग्याउने बताए। सरकारले राष्ट्रियसभाको निर्वाचन माघ २४ गते गर्ने घोषणा यसअघि नै गरिसकेको छ। राष्ट्रियसभा निर्वाचन सम्पन्न भएपछिमात्र प्रतिनिधिसभातर्फको अन्तिम मतपरिणाम सार्वजनिक गरेपछि संघीय संसद पूर्ण हुनेछ र संघीय सरकार गठनको बाटो खुल्नेछ। हालै सम्पन्न प्रदेशसभा निर्वाचनमा प्रदेश नम्बर २ बाहेक अन्य ६ वटा प्रदेशमा वाम गठबन्धनको बहुमत छ। संघीय संसदमा पनि वाम गठबन्धन सुविधाजनक बहुमतमा छ।"
मलाई स्वास्थ्य समस्या केही छैन : अाेली,"काठमाडौं : नियमित स्वास्थ्य परीक्षणका लागि बैंकक उड्नुअघि एमाले अध्यक्ष केपी शर्मा ओलीले आफूलाई खास स्वास्थ्य समस्या केही नभएको बताएका छन्। मृर्गौला फेरेपछि नियमित स्वास्थ्य परीक्षणका लागि थाइल्याण्ड जाँदै आएका ओलीले त्रिभुवन अन्तराष्ट्रिय विमानस्थलमा पत्रकारसँग भने, खास स्वास्थ्यमा समस्या केही छैन। मृर्गौला फेरेको मान्छे भएकाले समयसमयमा स्वास्थ्य परीक्षण गर्नु राम्रो हुन्छ। चिकित्सिकको सल्लाहा पनि त्यही हुन्छ। बुधबार दिउँसाे अध्यक्ष ओली बैंककस्थित वुङरुगाड अस्पतालमा नियमित चेकजाँचका लागि थाइल्याण्ड प्रस्थान गरेका हुन्। उनको साथमा धर्मपत्नी राधिका शाक्य, भतिजा राजेश शाक्य र चिकित्सकसमेत थाइल्याण्ड गएका छन्। ओलीले आफू स्वास्थ्य परीक्षण गराएर स्वदेश फर्किएपछि पार्टी एकता र नयाँ सरकार गठनको विषयमा छलफल हुने बताए। बैंककबाट फर्किएपछि अरु आवश्यक कार्यदल बन्छन्। पार्टी एकताको काम तिब्रताका साथ हुन्छ, ओलीले माओवादी र एमालेबीच पार्टी एकताको विषयमा बोल्दै भने। ओलीले दुई पार्टीको एकताबाट आत्तिएका र तर्सिएका शक्तिहरु एकता विथोल्न सक्रिय भएको भन्दै ति प्रयास सफल नहुने बताए। दुई पार्टीबीचको एकताबाट आत्तिएका, तर्सिएका शक्तिहरु यसलाई बिथोल्नका लागि नंग्न तरिकाले लागेका छन्, ओलीले ति प्रयास सफल नहुने बताउदै भने, अरुका आन्तरिक मामलामा हस्तक्षेप गर्ने, देशलाई अस्थिरतामा लान खोज्ने प्रतिक्रियावादी भूमिकामा उद्धत देखिन्छ। यी प्रयास सबै सफल हुने छैनन्।"
एमाले अध्यक्ष केपी ओली स्वास्थ्य उपचारका लागि थाइल्याण्ड प्रस्थान,"काठमाडौं : नेकपा (एमाले) अध्यक्ष केपी शर्मा ओली नियमित स्वास्थ्य परीक्षणका लागि बुधबार थाइल्याण्डको बैंकक प्रस्थान गरेका छन्। अध्यक्ष ओलीले बैंककस्थित वुङरुगाड अस्पतालमा नियमित चेकजाँचका लागि थाइल्याण्ड प्रस्थान गरेका हुन्। उनको साथमा धर्मपत्नी राधिका शाक्य, भतिजा राजेश शाक्य र चिकित्सक समेत थाइल्याण्ड गएका छन्। मिर्गौला प्रत्यारोपण गरेपछि नियमित स्वास्थ्य परीक्षणका लागि ओली बैंकक जाने गरेका छन्। ओलीलाई बिदाई गर्न वामदेव गौतम, सुवासचन्द्र नेम्वाङ, ईश्वर पोखरेललगायतका एमाले नेता त्रिभुवन अन्तराष्ट्रिय विमानस्थलमा पुगेका थिए । निर्वाचनको बेला दौडधुपका कारण ओलीको स्वास्थ्यमा परीक्षण गराउनुपर्दछ भनी चिकित्सकको सुझावअनुसार उनी बैंकक जान लागेका हुन्। निर्वाचनअघि नै स्वास्थ्य परीक्षण गराउने चिकित्सकको सल्लाह भए पनि निर्वाचनको कारण उनी जान सकेका थिएनन्। स्वास्थ्य परीक्षण गराई ओली माघ २ गते स्वदेश फर्कने कार्यक्रम रहेको उनका प्रेस संयोजक चेतन अधिकारीले जानकारी दिए।"
राजनीतिलाई उमेरले होइन एजेण्डाले निर्देशित गर्नुपर्छ : कांग्रेस प्रवक्ता शर्मा,"काठमाडौं : नेपाली कांग्रेसका केन्द्रीय सदस्य एवं प्रवक्ता विश्वप्रकाश शर्माले राजनीतिलाई उमेरले होइन एजेण्डाले निर्देशित गर्नुपर्ने बताएका छन्। पार्टी प्रवक्तामा मंगलबार नियुक्त भएपछि उनले बुधबार कांग्रेस केन्द्रीय कार्यालयमा सञ्चारकर्मीसँग अन्तरक्रिया गर्दै निर्वाचनमा पार्टीको पराजयपछि कांग्रेस जस्तो लोकतान्त्रिक पार्टीमा फरक फरक धारणा आउनु स्वभाविक भएको बताए। निर्वाचनपछिको अवस्थाका बारेमा समीक्षा गर्न केन्द्रीय कार्य समितिको बैठक कहिले बस्छ भन्ने सञ्चारकर्मीको जिज्ञासामा नेता शर्माले भने, पार्टी तत्काल राष्ट्रिय राजनीतिका महत्वपूर्ण कार्यमा व्यस्त छ, तर यही अवधिमा पार्टी सभापतिज्यूले बैठक बोलाउनुहुन्छ। उनले केन्द्रीय समिति बैठकमा पार्टीले निर्वाचन सम्पन्न गरी ऐतिहासिक जिम्मेवारी पुरा गरेको र पार्टीले अपेक्षा गरेअनुसारको परिणाम नआएको सम्बन्धमा समीक्षा गर्नुपर्ने बताए। आफू पनि सञ्चार क्षेत्रको पृष्ठभूमिबाटै आएको बताउँदै नेता शर्माले आगामी दिनमा प्रवक्ताको नाताले सञ्चारकर्मीसँग पार्टीका सूचनाको सहजता र नजिक भएर काम गर्ने प्रतिबद्धता व्यक्त गरे।"
डा गोविन्द केसी साधारण तारेखमा रिहा,"काठमाडौं : अदालतको अवहेलना मुद्दामा प्रा डा गोविन्द केसीलाई सर्वोच्च अदालतले साधारण तारेखमा छोड्न आदेश दिएको छ। केसीको स्वास्थ्य अवस्था समेतलाई विचार गर्दापछि बुझ्दै जाँदा ठहरे बमोजिम सजाय हुने गरी हाललाई साधारण तारेखमा छोड्न सर्वोच्चले आदेश दिएको हो। डा केसीका कानुन व्यवसायी डा सुरेन्द्र भण्डारीको जिम्मा छोडी बाँकी कारबाही गर्नु भन्ने कुरा आदेशमा उल्लेख गरिएको छ। सर्वोच्चको आदेशमा काठमाडौं जिल्ला प्रशासन कार्यालयबाट प्रधानन्यायाधीश गोपाल पराजुलीले लिएका नागरिकताको प्रतिलिपि झिकाउन र न्याय परिषद्बाट उमेरका सम्बन्धमा भएको निर्णय तथा शैक्षिक योग्यताको प्रमाणपत्रको प्रतिलिपिहरु पनि झिकाउन आदेश जारी गरिएको छ। सँगै बुधबारको आदेशमा प्राडा शशी शर्मा विपक्षी रहेको त्रिवि कुलपति तथा प्रधानमन्त्री समेत रहेको मुद्दामा गत पुस २३ गते आइतबारको भएको फैसला झिकाउन पनि आदेश भएको छ । साधारण तारिखमा सार्वोच्चबाट रिहा भए लगत्तै केसीलाई अस्पताल लगिएको छ।  अवहेलना मुद्दामा सर्वोच्च अदालतको पक्षबाट वरिष्ठ अधिवक्ता रमणकुमार श्रेष्ठ, श्याम खरेल, माधवकुमार बस्नेतले बहस गरे। यता डा केसीको पक्षमा वरिष्ठ अधिवक्ता श्रीहरी अर्याल, कृष्णप्रसाद भण्डारी, सुरेन्द्र भण्डारी, गोपाल सिवाकोटीलगायतले बहस गरेका थिए। अदालतको अवहेलना गरेको भन्दै प्रहरीले डा केसीलाई त्रिवि शिक्षण अस्प्ताल महाराजगञ्जबाट सोमबार राति पक्राउ गरेको थियो। अवहेलना मुद्दामा सर्वोच्च अदालतको आदेशपछि केसीलाई प्रहरीले अनसनस्थलबाटै सोमबार राति पक्राउ गरेको हो। प्रधानन्यायाधीशको राजीनामा माग गर्दै १४ औँ अनसन बसेका डा केसीलाई अनसनस्थल त्रिवि शिक्षण अस्पतालबाट महानगरीय प्रहरी परिष्र काठमाडौंको टोलीले पक्राउ गरेको थियो । डा केसीलाई सोमबार राति महानगरीय प्रहरी वृत्त सिंहदरबारमा राखिएको थियो। मंगलबार बिहान ९ बजे केसीलाई अदालतमा उपस्थित गराइएको थियो। सर्वोच्च अदालतमा मंगलबार सुनुवाइ भएपछि बुधबार दिनभर बहस भएपछि उनको मुद्दाको फैसला भएको हो। न्यायाधीश डम्बरबहादुर शाहीको एकल इजलासले आजै सोमबार अवहेलनाको मुद्दामा डा केसीलाई मंगलबार बिहान अदालतमा उपस्थित गराउन गृह मन्त्रालय र प्रहरी प्रधान कार्यालयको नाममा आदेश जारी गरेको थियो। प्रधानन्यायाधीश गोपाल पराजुलीको राजीनामा माग्दै सोमबार अनशन बसेकै दिन केसीलाई पक्रन सर्वोच्चले आदेश दिएको थियो। प्रधानन्यायाधीश गोपाल पराजुली र न्यायलयविरुद्ध गम्भीर लान्छना लगाएको अभियोगमा सर्वोच्च अदालतले आदेश दिए लगत्तै प्रहरीले उनलाई नियन्त्रणमा लिएको थियो। त्रिभुवन विश्वविद्यालय शिक्षण अस्पतालका वरिष्ठ हाडजोर्नी विशेषज्ञ डा केसीले सोमबार १४ औँ पटक अनसन घोषणा गरेका थिए। उनले सोमबार दिउँसो ४ बजेदेखि अनसन बस्ने घोषणा गरे लगत्तै गृहमन्त्रालय र प्रहरी प्रधान कार्यालयका नाममा सर्वोच्चले पक्राउ आदेश जारी गरेको थियो। डा केसीले न्यायालयको जनआस्थामाथि गम्भीर खलल पुर्याएको भन्दै सर्वोच्चकै शाखा अधिकृत नेत्रबन्धु अर्यालले सोमबारै सर्वोच्चमा अवहेलना मुद्दा प्रतिवेदन दिएका थिए। सोही आधारमा सर्वोच्चका न्यायाधीश डम्बरबहादुर शाहीको एकल इजलासले डा केसीलाई पक्राउ गरी मंगलबार विहान नौ बजे सर्बोच्चमा हाजिर गराउन आदेश दिएको थियो।मेडिकल माफियाको स्वार्थ अनुकूल न्यायालय चलेको आरोप लगाउँदै केसीले प्रधानन्यायाधीश गोपाल पराजुलीको राजीनामा माग गरेका थिए। सर्वोच्च अदालतले त्रिवि चिकित्साशास्त्र अध्ययन संस्थान (आइओएम) का तत्कालीन डिन डा शशी शर्माको पुनरबहाली गर्न आइतबार परमादेश दिएपछि डा केसीले प्रधान न्यायाधीशविरुद्ध लड्ने घोषणा गरेका थिए। उनले पाँच बुँदे माग अघि सारेर अनसन सुरु गरेका थिए।"
पौडेल पक्षको निष्कर्ष : कांग्रेस हारको प्रमुख कारण आन्तरिक,"काठमाडौं : निर्वाचन पराजयसँगै नेपाली कांग्रेसमा विवाद बढ्दै गएको छ। प्रधानमन्त्रीसमेत रहेका पार्टी सभापति शेरबहादुर देउवाको असफल नेतृत्वको कारण पराजय भोग्नु परेको वरिष्ठ नेता रामचन्द्र पौडेल पक्षकाे आरोप छ भने देउवा पक्ष वाम गठबन्धन हार प्रमुख कारण भन्दै जोगिने प्रयासमा छ। पराजयको पीडासँगै आरोप प्रत्यारोपका साथै छुट्टाछुटै भेला, छलफल हुन थालेका छन् । निर्वाचन सकिएको एक महिना बितिसक्दा पनि समीक्षा बैठकसमेत बस्न सकेको छैन। युवा नेताले केन्द्रीय समितिको बैठकदेखि अर्लि महाधिवेशनसम्म माग गरिरहेका छन्। प्रधानमन्त्रीसमेत रहेका सभापति देउवाले केन्द्रीय समितिको बैठकसम्म बाेलाएका छैनन्। पौडेल पक्षधरले छुट्टै भेला गरेर विकल्प खोज्न थालेका छन्। पौडेल पक्षधरले हारको प्रमुख कारण आन्तरिक भएको निष्कर्ष निकालेको छ। उनीहरु छिटो भन्दा छिटो केन्द्रीय समितिको बैठक बसेर मार्गप्रशस्त गर्न माग गरिरहेका छन्। केन्द्रीय समितिको बैठकसम्म छिटो गर्न दबाब दिन आन्तरिक भेला र छलफल भइरहेको छ। पौडेल पक्षका केन्द्रीय सदस्य दीपक गिरी र युवा नेता गुरुराज घिमिरे हारको प्रमुख कारण आन्तरिक भएको बताउँछन्। पौडेल पक्षका केन्द्रीय सदस्य गिरीले यथाशक्य केन्द्रीय समितिको बैठक बोलाएर पार्टीको समीक्षा गर्न सभापतिलाई दबाब दिन बैठक गरिएको बताए। चुनावको समीक्षा हुनुपर्छ, पार्टी विधान सम्मत चल्नुपर्छ भन्ने उद्देश्यले बैठक गरिएको हाे, अरु कुनै कारण छैन, उनले भने , चुनावको परिणाम आएको एक महिना भइसक्यो, खै अहिलेसम्म समीक्षा गरेको छ ? उनले पार्टीको पराजयमा कोही पनी वाम गठबन्धनलाई देखाएर पन्छिन नपाउने बताए। उनले भने, हारको कारण वामगठबन्धन मात्र होइन, पार्टी भित्रको आन्तरिक कारण नै ठूलो छ । उनले आफूलेसमेत हार्नुको प्रमुख कारण आन्तरिक भएको बताए। उनले भने, ३४ हजार मत ल्याएर म हारें, के के कारणले हारेँ, त्यो सम्झियो भने रुन मन लाग्छ, के त्यसको समीक्षा नहुने, गल्ती मैले पनि गरेको छु भने सजाय मैले पाउनु पर्छ, प्रचण्डकी छोरीलाई किन त्यति गरेर जिताइयो ? त्यसको उत्तर कार्यकर्तालाई दिनु पर्याे कि परेन, केन्द्रीय समितिमा हामीले उत्तर खोजेका छौं।' केन्द्रीय सदस्य गिरीले पार्टीको विधान विपरित कार्यसम्पादन समिति बनाइएर जथाभावी निर्णय भइरहेको आरोप लगाए। उनले आफ्नै समूहका नेताहरुले समेत विधानविपरित बनाएको कार्यसम्पादन समिति र संसदीय समितिमा बसेर सहमति जनाएकोमा आलोचना भएको बताए। उनले समाुनपातिकमा पार्टी नेतृत्वले जबरजस्ती नाम राख्ने र निकाल्ने जस्तो घृणित काम गरेको आरोप लगाए। पद पाउने हाम्रो तर्फका साथीहरुले विधान विपरितको कामलाई ओके गरे उनले भने, बिपी, गणेशमान र सुर्वणशम्शेरले बनाएको कांग्रेसको हालत किन त्यस्तो भयाे ? नेता गिरीले पार्टी कसरी विधान सम्मत ल्याउने विषय आफू गम्भीर भएको बताए। उनले विभागसमेत नबनाएर एकलौटी ढंगबाट पार्टीलाई चलाएको बताए। उनले पार्टीका भातृसंगठनको अधिवेशन, पदाधिकारी चयन जस्ता कामसमेत नभएको बताए। काँग्रेसले विभाग बनाएको छैन, एक उपसभापति, एक महामन्त्री र एक सहमहामन्त्री अहिलेसम्म नियुक्त गरिएको छैन। अर्का केन्द्रीय सदस्य गुरुराज घिमिरेले केन्द्रीय समितिको बैठक तत्काल महासमिति बैठक बोलाउन माग गरे। युवा नेता घिमिरेले केन्द्रीय समितिमार्फत् महासमिति बैठक बोलाएर ढिलो गरेका कांग्रेसलाई ठूलो क्षति हुने बताए। युवा नेता घिमिरेले घाउ लाग्ने वित्तिकै उपचार नगरे त्यसले ठूलो क्षति गराउने बताए। उनले भने,घाउ लाग्ने वित्तिकै उपचार गर्नुपर्छ, धेरै रगत बगेपछि निको हुन गाह्रो हुन्छ । उनले चुनावमा पराजयको एक कारण वाम गठबन्धन भएपनि आन्तरिक कारण प्रमुख रहेको बताए। हारको एउटा कारण वाम गठबन्धन होला तर, प्रमुख कारण आन्तरिक हो। सरकारमा पार्टी रहेको अवस्थामा कसरी यस्तो लज्जापद पराजय भयो ? उनले भने, हामी मात्र होइन अरु पार्टीका साथीसमेत तिमीहरुले कसरी त्यति नराम्रोसँग हार्याैँ भन्छन्, पार्टी भित्र मात्र होइन बाहिरसमेत कांग्रेसको हारकाे कारण खाेजिएकाे छ । उनले हारमा संस्थागत कमिकमजोरी नेतृत्वकै कारणले भएको बताए। उनले निरन्तर मन्त्री हुनेदेखि टिकट वितरणसम्ममा भएको कमिकमजोरीले पराजय भोग्नु परेको बताए। उनले प्रश्न गरे ,हाम्रा मन्त्रीले के गरे, जनतासँग किन पुगेनन् ? उनले आफनै नेतृत्व रहेको सरकारले गराएको चुनावमा पराजय भोग्नु पर्दा देशभरका कार्यकर्तामा निरासा, चिन्ता र अन्यौलता छाएको बताए। नेता घिमिरे भन्छन्, 'देशभर कार्यकर्ता चिन्तामा छन्, तनावमा छन् ।' उनले हारको जिम्मेवारी लिन सक्नु् पर्ने बताए। युवा नेता घिमिरेले हारभित्र नेतृत्वदेखि युवा नेतासम्मको कमिकमजोरी भएपनि जिम्मेवारी लिन तयार हुनु पर्ने बताए। उनले पार्टीलाई पुर्नजीवित र पुर्नजागरण गर्न आवश्यक रहेको बताए। आफुहरुले गुटबन्दी भन्दा माथि उठ्ने प्रयास गरेको दाबी गरे। देशभरका १४१५ सय कार्यकर्ताबीच छलफल चलाउन महासमिति बैठक बाेलाउनु पर्ने अधिकांशको माग रहेको उनले बताए। कांग्रेसलाई कसरी अगाडि लाने र भोलिका लागि कसरी तयार पर्ने त्यस विषयमा देशभरका कार्यकर्ताबीच छलफल गर्नुपर्छ', उनले भने।"
राप्रपा (प्रजातान्त्रिक) मा प्रधान र गुरुङलाई जिम्मेवारी,"काठमाडौं : राप्रपा (प्रजातान्त्रिक) का अध्यक्ष पशुपती शमशेर राणाले पार्टीको संगठन विभाग प्रमुखमा महामन्त्री धुर्वबहादुर प्रधानलाई नियुक्त गरेका छन् । त्यसैगरी महामन्त्री राजाराम श्रेष्ठलाई केन्द्रिय सचिवालयको जिम्मेवारी दिइएको पार्टी प्रवक्ता राजेन्द्र गुरुङद्वारा जारी विज्ञप्तिमा उल्लेख गरिएको छ । विज्ञप्तिमा भनिएको छ, राष्ट्रिय प्रजातन्त्र पार्टी (प्रजातान्त्रिक) का अध्यक्ष पशुपती शम्शेर जबरा बाट विधानको धारा २१ बमोजिम संगठन विभाग प्रमुखको जिम्मेवारी श्री ध्रुवबहादुर प्रधानलाई र धारा ४५ बमोजिम केन्द्रिय सचिवालयको जिम्मेवारी महामन्त्री श्री राजाराम श्रेष्ठलाई दिनु भएको छ ।"
नेताकी पत्नीलाई बिनाप्रतिस्पर्धा उपमहानगरपालिकामा जागिर,"धरान : धरान उपमहानगरपालिकाका मेयर तारा सुब्बाले बिनाप्रतिस्पर्धा एमाले नेताका श्रीमतीलाई जागिर खुवाएका छन् । नेताका श्रीमतीलाई बोलीकै भरमा खरिदार पदमा भर्ती गरेपछि एमाले कार्यकर्तामा असन्तुष्टि बढेको छ । उपमहानगरपालिकामा कर्मचारी आवश्यक परे पदपूर्ति समितिले लिखित र मौखिक परीक्षा लिएर बढी अंक ल्याउने उम्मेदवारलाई मात्र नियुक्त गर्ने प्रावधान छ । तर, मेयर सुब्बाले आफूखुसी नेताका श्रीमतीलाई खरिदार तहको जागिर दिलाएका हुन् । खरिदार जागिर पाउनेमा एमाले सुनसरी क्षेत्र नम्बर १ का अध्यक्ष इन्द्र राईकी श्रीमती विजयकला राई र एमाले धरानका सचिव राजमणि निरौलाकी श्रीमती प्रमिला निरौला छन् । उनीहरूलाई ६ महिनाको नियुक्ति दिएर उपमहानगरपालिकाको एकीकृत सहरी विकास आयोजनाअन्तर्गतको वडा नम्बर १७ स्थित खानेपानीको बिल काउन्टरमा खटाइएको छ । कांग्रेस धरानका सभापति तिलक राईले खुला प्रतिस्पर्धाबिना नेताका श्रीमतीलाई जागिर दिँदा गलत सन्देश गएकाले उक्त निर्णय तत्काल खारेज गर्नुपर्ने बताए । धरान उपमहानगरपालिका एमाले कार्यकर्ता भर्ती गर्ने थलो होइन, उनले भने, सुब्बा जनताको काम गर्न होइन, एमाले कार्यकर्ता भर्ती गर्न मेयर भएका रहेछन् । एमाले क्षेत्र नम्बर १ का सदस्य डम्बर गुरुङले पनि नेताका श्रीमतीलाई जागिर लगाएको विषयमा असन्तुष्टि जनाए । पार्टी काम र निर्वाचनका बेला खटिने कार्यकर्तालाई बेवास्ता गरी केही नेतालाई खुसी पार्ने गरी नियुक्ति दिनुले सर्वहारालाई अवहेलना गरेको पुष्टि भएको उनको दाबी छ । उपमहानगरपालिकाका वरिष्ठ प्रशासकीय अधिकृत गणेश तिम्सिनाले बोर्ड बैठकको निर्णयानुसार दुवै जनालााई खरिदार पदमा ६ महिनाका लागि करारमा नियुक्ति गरिएको बताए ।"
गोविन्द केसी गिरफ्तारीको विरोध,"काठमाडौं : अदालतको अवहेलना गरेको अभियोगमा समातिएका प्राडा गोविन्द केसीबारे नेताहरूले मुख खोलेका छन्। केसीको गिरफ्तारीबारे ठूला दलहरूको धारणा नआउँदै उनीहरूले सामाजिक सञ्जालमार्फत विरोध जनाएका हुन्। केही साना दलले विज्ञप्ति जारी गरी केसीप्रति समर्थन जनाउँदै अदालतको विरोध गरेका छन्। राष्ट्रिय जनमोर्चा, विवेकशील साझा, नयाँ शक्ति, नेकपा क्रान्तिकारी माओवादीलगायत साना दलले अदालतले शान्तिपूर्ण रूपमा विरोध जनाउन पाउने नागरिकको अधिकार कुण्ठित गर्न खोजेको भन्दै सर्वोच्च अदालतप्रति खेद व्यक्त गरेका छन्। पूर्वसभामुख ओनसरी घर्तीमगरले केसीले उठाउँदै आएका माग जायज रहेको भन्दै उचित निकास निकाल्नुपर्नेमा जोड दिएकी छन्। उनले ट्विटमा भनेकी छन्, पदमा छँदा भनें पनि, गरें पनि, आज पनि भन्छु, प्रयास गर्छु, केसीका माग ठीक छन्। यसलाई ठीक विधिमा ढालेर समाधान गर्नुपर्छ।' माओवादी केन्द्रका नेता नारायणकाजी श्रेष्ठले केसीको पक्राउलाई कानुनका नाममा अदालतले ज्यादती गरेको टिप्पणी गरेका छन्। उनले ट्विटमा भनेका छन्, अदालतले अवहेलनालाई सत्याग्रहीविरुद्धको हतियार बनाइनु नितान्त गलत छ। फेरि दोहोर्याएर भन्छु, अदालत देवता होइन।' यस्तै, कांग्रेस नेता बालकृष्ण खाँणले केसीका विषयमा सर्वोच्चले आफ्नो निर्णय पुनर्विचार गर्नुपर्नेमा जोड दिएका छन्। केसीले स्वास्थ्य र शिक्षासम्बन्धी महत्वपूर्ण मुद्दा उठान गरेको भन्दै उनले भनेका छन्, उहाँका जायज विचारलाई राज्यले सम्बोधन गर्नुपर्छ।' मंगलबार बिहान केसीलाई अदालत लैजानुअघि नै माइतीघर मण्डल पुगेर नयाँ शक्ति पार्टीका संयोजक एवं पूर्वप्रधानमन्त्री डा बाबुराम भट्टराई, कांग्रेस युवा नेता गगन थापा र विवेकशील साझा पार्टीका संयोजक रवीन्द्र मि श्रले केसीप्रति समर्थन जनाएका थिए। एमाले सचिव प्रदीप ज्ञवालीले केसीका मागबारे बहस गर्न सकिए पनि अदालतको व्यवहारलाई उचित मान्न नसकिने बताएका छन्। उनले ट्विटमा भनेका छन्, अदालत उहाँको विरुद्धमा जसरी प्रस्तुत भयो यसलाई उचित मान्न सकिन्न। निर्णयमा प्रतिशोध, प्रर्वाग्रह या अन्यथा गन्ध भेटियो भने यसले न्यायालयको मान बढ्दैन, उल्टो घट्छ।' चिकित्सक संघद्वारा रिहाइ माग नेपाल चिकित्सक संघले डाकेसीको यथाशीघ्र रिहाइको माग गरेको छ। संघका महासचिव डालोचन कार्कीद्वारा जारी विज्ञप्तिमा डाकेसी चिकित्सा शिक्षा र स्वास्थ्य क्षेत्रमा देखिएका विकृति, विसंगतिविरुद्ध निरन्तर सत्याग्रहको माध्यमबाट आफ्नो शरीर सधैं दाउमा राखी सरोकारवाला निकायको ध्यानाकर्षण गराउँदै आएको उल्लेख छ।"

शीर्षक,विवरण
सेना र संविधान,"नेपालको वर्तमान अवस्था, अनिश्चित राजनीति र संविधान अनि त्यसका कारण आर्थिक समृद्धिको यात्रामा तेर्सिएको तगारोबाट नेपालीहरू आजित भइसकेका छन् । विगत १० वर्षको शान्ति प्रक्रिया र यसअघिको द्वन्द्वको एकदसकको पृष्ठभूमिबाट मुलुकलाई मुक्त गरी राजनीतिक स्थायित्व र आर्थिक विकासमा लैजानुपर्नेमा सिद्धान्ततः आम सहमति भए पनि राजनीति र दलहरूको विखण्डीकरण अनि बाह्य मध्यस्थताको छातामा नराखिएका संस्था र शक्तिप्रति देखाएको या गरिएको निषेधको राजनीतिका कारण संक्रमण लम्बिएको हो । संक्रमण लम्बिएको र त्योसँगै अराजकता फैलिरहेको अहिलेको अवस्था राजनीतिक दलहरूसमेतबाट नेपाल सेना' को भूमिका बढ्नुपर्ने जस्ता आवाज उठ्नुले जनतामा व्याप्त निराशा र आक्रोशको आयतन नाप्न सकिन्छ । नेपालमा एक दसक लामो द्वन्द्वको अन्तिम पाँच वर्षमा सेना र माओवादीबीच प्रत्यक्ष भिडन्त हुन थालेपछि नै माओवादीले शान्ति प्रक्रियामार्फतको बाटो खोजेको हो । त्यो बाटो दिल्ली हुँदै काठमाडौं भित्रिएपछि नेपाली जनताले राजनीतिमा आफ्नो निर्णायक निर्णय गुमेको अनुभूति गर्न थालेका हुन् । तर शान्ति प्रक्रियापछि माओवादीले मात्र हैन, अन्तर्राष्ट्रिय समुदायको ठूलो हिस्सा, नागरिक समाज, मानव अधिकारवादी संस्थासमेतले माओवादी जनसेना' नभएको भए नेपाली सेनाले हामीलाई सिध्याउँथे' भन्ने सार्वजनिक अभिव्यक्ति दिएर सेनाको सैतानीकरणलाई नै आफ्नो अभीष्ट बनाएका थिए । अझ दुर्भाग्य द्वन्द्वको प्रारम्भदेखि राजा ज्ञानेन्द्रले प्रत्यक्ष शासन आफ्नो हातमा लिएको १४ महिनाबाहेकका अवधि सत्ताको नेतृत्व गरेका कांग्रेस, एमालेलगायतका दलहरूले समेत आफ्नै आदेशमा परिचालित त्यसबेलाको शाही नेपाली सेना' को बचाउ गरेनन् । बुधबार नेपाली सेनाको अधिकृत तह (सेकेन्ड लेफ्टिनेन्ट) को तालिम सफलताका साथ सम्पन्न गरेका क्याडेट' लाई सम्बोधन गर्दै मुलुकको राष्ट्रियता, भौगोलिक अखण्डता, सार्वभौमसत्तासँगै नेपाली जनता र प्रचलित संविधानको रक्षा गर्ने प्रमुख दायित्व र गहन जिम्मेवारी' सेनाको भएको बनाएका छन्, प्रधानमन्त्री पुष्पकमल दाहालले । तर राष्ट्रियता, भौगोलिक अखण्डता तथा सार्वभौमसत्ताप्रति राजनीतिक नेतृत्व या जगत्को एक हिस्साको बफादारी प्रश्नको घेरामा आउँदा र राजनीति एजेन्डा निर्धारणमा नेपाली नगारिकको भन्दा विदेशी शक्तिको भूमिका ठूलो हुन जाँदा के सेनाले त्यो दायित्व पूरा गर्न सक्ला ? पक्कै पनि नेपाली सनोले संविधानबाटै आफ्नो वैधानिकता र शक्ति आर्जन गर्छ । उ संविधान र कानुनभन्दा माथि छैन । राजनीतिक नेतृत्वले विधिसम्मत तथा वैधानिक रूपमा सुम्पेको जिम्मेवारीमा समेत उसको बचाउमा कोही नआएपछि सेना र राजनीतिक नेतृत्वबीच विश्वासको संकट उत्पन्न गर्छ यसले । त्यसैले राजनीतिक नेतृत्व विश्वसनीय, संविधान र मुलुकको स्थायित्व, हित र सार्वभौमसत्ताप्रति प्रतिबद्ध हुनु र देखिनु आवश्यक छ । सेना बर्दीको निकाय भएकाले उसले राजनीतिक अभिव्यक्ति दिन मिल्दैन, तर उसको संवैधानिक हैसियत र भूमिका पर्याप्त ढंगले सुरक्षित नभएको महसुस भएमा त्यहाँबाट आउने प्रतिक्रिया खतरनाक हुन्छ । सेनाको भूमिका बढाएर प्रस्तुत गर्नुको साटो शान्ति प्रक्रियाका नाममा बाह्य र आन्तरिक शक्तिहरूको सहकार्यबाट उसको छविमाथि पुर्याइएका घाटाबारे समीक्षा र सुधार गरेमा सेनाले अनावश्यक रूपमा त्रसित हुने आवश्यकता पर्दैन ।"
२०७३ः राजनीतिक उपलव्धिविहीन वर्ष,"काठमाडौः संविधान जारी भएर त्यसको कार्यन्वयन गरी मुलुक आर्थिक समृद्धितर्फ अघि बढ्नुपर्ने बेला दलहरुको खिचातानीले २०७३ सालपनि राजनीतिक रुपमा निराशाजनक बर्षको रुपमा देखियो । संविधानको कार्यन्वयन गर्न मुलुकै पुर्नसंरचना हुनेगरी देखिने गरी प्रगति हुनुपर्नेमा केन्द्र, प्रदेश र स्थानीय तीन तहको चुनावको समेत सुनिश्चितता नहुदा यो बर्ष पनि राजनीतिकशास्त्रीहरुको दृष्टिमा खेर गएको छ । विषेशगरी यो बर्ष सयुक्त लोकतान्त्री मधेसी मोर्चाले बर्षभरीनै आन्दोलन जारी राख्यो देखिने वा नदेखिने रुपमा । नयाँ बर्ष सुरु भएको केही महिनामै दोस्रो पटक प्रधानमन्त्रीको कुर्चीमा पुगेका माओवादी केन्द्रका अध्यक्ष पुष्पकमल दाहाल यो कार्यकाल त्यति विवादमा त आएनन तर राजनीतिक रुपमा गर्नै पर्ने महत्वपूर्ण काम पुरा गर्न भने सफल भएनन् । साउनमा सत्तारोहण गरेका दाहालले आठ महिना वितिसक्दा पनि संविधान कार्यन्वयन हुने विश्वसनिय वातवारण अझै गराउन सकेका छैनन् । बैशाख ३१ गते तोकिएको चुनाव हुन्छ नै भनेर अझै आम जनताले विश्वास गर्न सकेका छैनन । एकातिर मधेसी मोर्चाको बहिष्कार र अर्कोतिर सरकारकै न्युन तयारीले पनि अर्का महिना तोकिएको चुनाव एकै चरणमा हुन्छनै भनेर विश्वास गर्न सकिने वातावराण देखिदैन । राजनीतिशास्त्र डालोकराज बराल घोषित संविधान कार्यन्वयनको ग्यारेन्टी भैसक्नु पर्ने बेलामा अझै एउटा चुनाव समेत हुने अवस्था नदेखिएकाले अघिल्लो बर्षलाई निराशाजनक बर्षको रुपमा टिप्पणी गर्नुहुन्छ । संविधान अझै कार्यन्वयन नभएको र राजनीतिक संक्रमण एथावतनै भै स्थायित्व हुन नसकेकाले गत बर्ष राजनीतिक रुपमा निराशाजनक बर्ष भयो' डाबरालले अन्नपूर्णसँग भन्नु भयो । सत्ता पक्षले पेश गरेको संविधान संशोधनकै विरोध गरेर प्रतिपक्ष एमालेलेनै झण्डै दुई महिना संसद चल्न नदिएर राजनीतिक रुपमा मुलुकलाई डेडलक'को अवस्थामा राख्यो । सरकारले पेश गरेको संविधान संशोधन प्रस्तावमाथि अमुक राष्ट्रघाती' टिप्पणी गरेर एमालेले सत्ताबाट हट्नु परेको तितो पोख्यो । प्रतिपक्ष र सत्तापक्षको यो तिक्तताले सरकार गठन भएको सुरुका झण्डै चार महिना प्रशासनिक काममा मात्रै सरकार सिमिति रहयो । संविधान कार्यान्व्यन गर्न आवस्यक ऐनकानुन, चुनाव लगायतका विषय सरकारको प्राथमिकतमा खासै परेनन् । जव सरकारको म्याद सकिन लाग्यो अनि बल्ल सरकारले सत्ता घटकसँग भएको सहमतिभन्दा एक महिना ढिलो चुनावको मिति तोक्यो । अर्का राजनीतिक विश्लेषक निलाम्बर आचार्य २०७३ साल राजनीतिक रुपमा अकमर्य र असहिष्णुको बर्षको रुपमा टिप्पणी गर्छन् । यो बर्ष अकमर्यता, अन्यौलताको बर्ष भयो' आचार्यले भने, संविधान कार्यन्वयनको हिसावले संशोधनको पक्ष विपक्षमा आरोप प्रत्यारोप मात्रै भए भने पार्टीहरुको सम्वन्धका हिसावले पनि असैहिष्णु भयो ।' बर्षको सुरुमै एमाले र माओवादीको सत्ता गठवन्धन तोडिको यस बर्ष त्यसपछि दलहरुको सम्वन्ध पनि त्रिकोणत्मक आरोप प्रत्यारोपको रुपमा अघि बढ्दै गए । सत्ता गठवन्धन भत्किएको आवेगमा एमाले सरकारलाई पूर्ण असहयोग गर्ने गरी अघि बढ्यो भने कांग्रेस र माओवादी मधेसी मोर्चा फकाउन तर्फ लागे । तर न मोर्चा सहमतिमा आयो न त प्रतिपक्ष एमालेनै । संविधान संशोधनको चार बुदे संशोधन प्रस्तावले दलहरुबीच झनै सम्वन्ध विग्रिदै गयो । मोर्चालाई समतिमा ल्याउन संसदमा दर्ता गरेको चार बुदे संविधान संशोधन प्रस्ताव दर्ता गरेकै दिनदेखि मोर्चानै विरोधमा उत्रिएपछि त्यसले लामो समय राजनीतिक अन्यौलता कायम गराई राख्यो । प्रतिपक्ष एमालेले त झनै संसदनै चल्न नदिएर संसदलाईनै आन्दोलनको थलो बनायो । सडक खासै नताते पनि यो बर्ष सदन अवरोधले राजनीतिक गाठा झन बलियो बनायो' आचार्यले भने, समग्रमा कहिले प्रदेश सिमांकनमा देखिएको धु्रविकरण कहिले मोर्चा, एमाले र कांग्रेसमाअोवादीबीच् देखिएको ध्रुविकरणले यो बर्षलाई असहिष्णु बर्षको रुपमा पनि हेर्न सकिन्छ ।' त्यसोत मधेसी र एमाले दुवैलाई मनाउन अघिल्लो हप्ता ल्याएको नयाँ संशोधन प्रस्तावले समेत राजनीति गाठो फुकाउने संकेत गरेको छैन। मोर्चा र एमाले दुवैले उक्त प्रस्तावको विरोध गरेपछि यसअघि पेश भएको चार बुदे प्रस्ताव फिर्ता गरेर सरकारले झनै आफ्नो दृष्टिकोण कमजोर बनाएको देखिन्छ । राजनतिक अस्थिरताले संविधान कार्यन्वयन अगाडी बढ्दै बढेन' आचार्यले भने, झण्डै बर्षभरीनै राजनीतिक संविधान संंशोधन प्रस्तावको वरिपरिनै अलमलिएर उपलव्धिविहिन बर्ष बन्यो ।' अख्तियार दुरुपयोग अनुसन्धान आयोगका प्रमुख लोकमानसिह कार्कीलाई महाअभियोग दर्ता भएपछि सर्वोच्चले उनको नियुक्तिनै बदर गरेर लोकप्रियता लिएको अदालतले पछिल्लो समय प्रहरी महानिरीक्षक नियुक्तिमा गरेको फैसला भने विवादास्पद बन्यो । महान्यायधीवक्तालेनै वहश बहिष्कार गर्नुपर्ने गरी सर्वोच्चकी प्रधान न्यायधीश सुशीला कार्कीले बेञ्च गठन गर्ने, कार्यसम्पादन मुल्यांकनको जोडघटाउमा फरक पर्ने जस्ता कारण अदालत पनि यो बर्ष विवादमा मुछिएको छ । प्रहरी महानिरीक्षक नियुक्ति नितान्त सरकारको अधिकार क्षेत्रभित्र पर्नेभन्दै सर्वोच्चको उक्त फैसला गलत भएको भन्दै मुलुककै सबैभन्दा पुरानो लोकतान्त्रीक पार्टी कांग्रेसले समेत अदालतको फैसलामा प्रश्न गर्नुपर्ने अवस्था सृजना भयो । त्यसैले यो बर्ष कार्यकारीको अधिकार र न्यायलयको अधिकार क्षेत्रका विषयमा पनि विवादास्पद बर्षको रुपमा देखियो । समग्रमा २०७३ साल राजनीतिक स्थायित्व कायम गर्ने हिसावले शुन्य उपलव्धि भएको बर्षको रुपमा देखियो ।"
स्थानीय तहमा महिला प्रतिनिधित्व सुनिश्चित गराउन पहल,"काठमाडौः स्थानीय तहको निर्वाचनमा महिला प्रतिनिधित्व सुनिश्चित गर्न विभिन्न राजनीतिक दल र भगिनी संगठनमा आबद्ध महिलाले राष्ट्रपति विद्यादेवी भण्डारीसँग विचार विमर्श गरेका छन् । स्थानीय तह चुनावमा महिला सहभागितासम्बन्धी संवैधानिक प्रावधानबाट नेतृत्ववमा कसरी सुनिश्चित गर्न सकिन्छ जानकारी लिन राष्ट्रपति भण्डारीले महिला नेताहरूलाई बिहीबार राष्ट्रपति निवास शीतल निवासमा निम्त्याएर विचार विमर्श गर्नुभएको हो । स्थानिय निकायको निर्वाचनमा महिलाको उम्मेदवारी कस्तो छ, उम्मेदवार भएका महिलालाई जिताउन सक्ने अवस्था कस्तो छ र पार्टिका केन्द्रिय तहमा रहेका महिला नेताले आ आफ्नो पार्टिमार्फत के कस्तो तयारी गरिरहेका छन् भन्ने विषयमा पनि राष्ट्रपति भण्डारीले सहभागी नेत्रीहरुसँग छलफल गर्नुभयो । कार्यक्रममा अन्तरपार्टि महिला सञ्जालकी अध्यक्ष प्रतिभा राणाले अबका दिनमा स्थानिय निकाय निकै शक्तिशाली निकायको रुपमा आउने हुनाले यसमा महिला प्रतिनिधित्व पनि राम्रो हुनुपर्ने बताउनुभयो । महिला प्रतिनिधित्व सुनिश्चित गराउने सम्बन्धमा सञ्जाल चिन्तित रहकाले हालै पनि विभिन्न दस वटा पार्टिका पुरुष नेताहरुलाई बोलाएर छलफल गरेको उहाँले बताउनुभयो । प्रत्येक वडामा वडा सदस्यमध्ये दुई महिला र त्यसमा पनि अनिवार्य रुपमा एक दलित महिला हुनुपर्ने ब्यवस्था कानुनमा छ । यद्यपी देशका करिव ७ वटा जिल्लामा दलित महिला नै नरहेका अवस्थामा दलित महिलाको सिट खाली नराखी अध्यादेश वा राजनीतिक सहमतिबाट महिलाले पाउने अवस्था सिर्जना गर्न उहाँले सुझाव दिनुभयो । संविधानले स्थानिय निकायको निर्वाचनमा महिलाको ४० प्रतिसत प्रतिनिधित्व कायम गरेको छ । यस्तो अवस्थामा पार्टिले टिकट दिने सुनिश्चितता भए पनि जित्ने र जिताउने सुनिश्चितता नरहने नेपाली काँग्रेस नेत्री उमा रेग्मीले बताउनुभयो । आदिवासी, जनजातिलगायतका महिला सक्षम हुँदाहुँदै पनि सिट नपाइरहेको अवस्थामा दलित महिलालाई भने खोज्नु पर्ने अवस्था रहेकाले यसरी संविधानसँग बाजिएका कानुनलाई खारेज गर्नुपर्ने उहाँले बताउनुभयो । गाउँपालिका र नगरपालिकामा वडा अध्यक्षमा आरक्षणको ब्यवस्था नभएकाले वडा अध्यक्ष महिला धेरै आउन गाह्रो हुने यथार्थ प्रस्तुत गर्दै मेयर र उपमेयरमध्ये पनि पुरै उपमेयरमा मात्रै तयारी भइरहेको अवस्था उहाँले औंल्याउनुभयो । पूर्वमन्त्री एवं नेकपा एमालेकी महिला इन्चार्ज राधा ज्ञवालीले गाउँपालिका र नगरपालिकामा तोकेर महिलालाई वडा अध्यक्षमा यति प्रतिसत उठाउने नभनिएकाले कतै पनि महिलालाई सिफारिस गर्ने अवस्था नदेखिएको गुनासो गर्नुभयो । समानुपातिक समावेशी सिद्धान्तका आधारमा संविधानलाई कार्यान्वयन गराउने कुरामा निश्चित कोटा तोक्न उहाँले राजनीतिक दललाई आग्रह गर्नुभयो । स्थानिय निकायको निर्वाचनमार्फत देशभरका गाउँपालिका तथा नगरपालिकाहरुमा करिव १४ हजार महिला कार्यकारिणी पदमा आउने देखिएको छ । यो निश्चय नै खुसीको कुरा भए पनि प्रमुख पदहरुमा महिला विजयी हुनलाई अर्थले पनि ठूलो महत्व राख्ने नेकपा माओवादी केन्द्रकी अमृता थापाले बताउनुभयो । पुरुषको तुलनामा महिलाको आर्थिक पहुँच कम नै हुने भएकाले निर्वाचन आयोगले पनि चुनावमा अनावश्यक खर्च गर्न नदिने ब्यवस्था मिलाउनुपर्ने उहाँको विचार छ । कार्यक्रममा उपस्थित मधेशी मोर्चाका महिला नेताहरुले आफूहरु संविधान शंसोधन नभई चुनावमा नजाने अडान राख्दै महिलाको प्रतिनिधित्व सुनिश्चित गराउने सवालमा भने एकमत जनाए । तराई मधेश लोकतान्त्रिक पार्टीकी महामन्त्री चन्द्रा चौधरीले आफूले हालै देशका ३, ४ वटा जिल्ला घुमेर हेर्दा महिलाले आर्थिक अवस्था बलियो नभएका कारणले पनि कानुनले दिएको ४० प्रतिसत सिट सुनिश्चित गराउन नसक्ने देखेको बताउनुभयो । अर्थकै कारणले महिलालाई समस्या पर्न नदिन राज्य र पार्टिले पनि सुविधा दिनुपर्ने उहाँको भनाई छ । देशका आधाभन्दा बढी जनसंख्यालाई बाहिर राखेर चुनावमा गए दुर्भाग्य निम्तिन सक्ने भएकाले मोर्चाका मागलाई सम्बोधन गर्न राष्ट्रपति भण्डारीलाई पहल गरिदिन संघिय समाजबादी फोरम नेपालकी केन्द्रिय सदस्य निर्मला यादवले आग्रह गर्नुभयो । स्थानिय तहमा महिलाको प्रतिनिधित्वबारे रहेको संबैधानिक प्रावधान महिला समानताको लागि एक ठुलो उपलब्धि रहेको र आउँदो निर्वाचनमा सो उपलब्धिको रक्षा गर्नु पर्नेमा राष्ट्रपति भण्डारीले जोड दिनुभयो । निर्वाचनमा महिलाको प्रतिनिधित्व सुनिश्चित गराउने सम्बन्धमा आफूले पनि विभिन्न राजनीतिक दलका नेताहरु र निर्वाचन आयोगसँग पहल गर्ने बताउँदै उहाँले कार्यक्रममा उपस्थित महिला एवं सम्पूर्ण देशबासीलाई नयाँ वर्षको सुभकामना दिनुभयो ।"
"बीजेपीका नेता उपाध्याय भन्छन्,वुद्धि बिग्रेका नेताले नेपालभारत सम्बन्ध बिगारे","दमौलीः भारतीय जनता पार्टीका वरिष्ठ नेता डा दिनेश उपाध्यायले केही वुद्धि खराब भएका नेताहरुका कारण भारत र नेपालको सम्बन्धमा दरार ल्याउन खोजिएको बताउनु भएको छ। महर्षि वेदव्यासको जन्मस्थल दमौलीको प्रचारका लागि आयोजना गरिएको १८ महिने अखण्ड हरिनाम संकिर्तन ६ महिना पुगेको अवसरमा व्यास गुफामा आयोजित कार्यक्रममा सहभागी हुन आउनु भएका डा उपाध्यायले भारत र नेपाल दुवैतर्फका केही खराब राजनीतिज्ञले दुवै देशको सम्बन्ध बिगार्ने काम गरेको आरोप लगाउनुभयो। नेपाल हाम्रो छिमेकीमात्र होइन हामीसँग नातेदारको सम्बन्ध पनि छ, पौराणिककालमा भगवान रामले देवी सीतासँग विवाह गरेको प्रसँग जोड्दै उहाँले भन्नुभयो,हामी जहिले पनि नेपालसँग मित्रवत सम्बन्धको पक्षमा छौं। भारतले नेपाललाई नाकाबन्दी लगाएको भन्ने प्रश्नको खण्डन गरे पनि नेता उपाध्यायले केही खराब राजनीतिज्ञले राजनीति गर्ने नाममा दुई देशको सम्बन्ध बिगारेको बताउनु भयो। तपाईं र हामी दुवैतिर केही खराब व्यक्तिले राजनीतिक रोटी पकाउनका लागि सम्बन्ध बिगार्ने प्रयास गरेका छन्, उहाँले भन्नुभयो,यो लामो समय चल्दैन। हिन्दु धर्मबारे जनमत संग्रह गर्न सुझाव हिन्दु धार्मिक नेताहरुसँग नजिकको सम्बन्ध भएका भारतीय जनता पार्टीका वरिष्ठ नेता उपाध्यायले अन्नपूर्णसँगको कुराकानीमा नेपालमा धर्म निरपेक्षताका विषयमा जनमत संग्रह हुनुपर्ने बताउनुभयो। नेपाल विश्वमै एक मात्र हिन्दुराज्य थियो, उहाँले भन्नुभयो,यो अब पनि रहिरहनुपर्छ भन्ने हाम्रो मान्यता हो। नेपालमात्र नभएर भारतसमेत हिन्दु राज्य हुनुपर्छ भन्ने पक्षमा आफु रहेको बताउँदै त्रिपाठीले नेपालको धर्म निरपेक्षताको विषयलाई जनमत संग्रहतर्फ लैजानुपर्नेमा जोड दिनुभयो। हामी जनमतसंग्रहको पक्षमा छौं। जनताभन्दा ठूलो नेता कोही छैन, उहाँले भन्नुभयो,जनप्रतिनिधिले आफ्नो धर्म पालना गरुन्।"
स्थानीय चुनावमा सहभागी हुन मधेसी माेर्चालार्इ माओवादी केन्द्रको आग्रह,"काठमाडौंः नेकपा माओवादी केन्द्रले वैशाख ३१ मा हुने स्थानीय निकायको निर्वाचनमा सहभागी हुन मधेसी मोर्चालाई आग्रह गरेको छ। शुक्रबार प्रधानमन्त्रीको सरकारी निवासमा बसेको माओवादी केन्द्रको केन्द्रीय कार्यालयको बैठकले मोर्चालाई वार्ता र सहमतिका आधारमा समस्याको समाधान गरेर निर्वाचनमा सहभागी हुन आग्रह गरेको प्रवक्ता पम्फा भुसालले जानकारी दिनुभयो। उहाँले वार्ता र छलफलबाटमात्रै समस्याको समाधान हुने भएकाले वार्तामा आउन समेत बैठकले आह्वान गरेको बताउनुभयो। बैठकले मधेशी मोर्चासँग निरन्तर वार्ता गरेर चुनावमा सहभागी हुने वातावरण तयार पार्न सरकारलाई आग्रह गरेको छ। यस्तै बैठकले स्थानीय निर्वाचनका लागि पार्टीको मूल नारा पनि तय गरेको भुसालले जानकारी दिनुभयो। उहाँका अनुसार निर्वाचनका लागि माओवादी केन्द्रको उपहार, गाउँनगरमा सिंहदरबार भन्ने मूल नारा तय गरिएको छ। बैठकले बैशाख ९ गते १ बजे देशका ७४४ वटै महानगरपालिकानगरपालिका र गाउँपालिकामा चुनावी जनसभा गर्ने निर्णय गरेको छ। स्थानीय निर्वाचनमा माओवादी केन्द्रका उम्मेदवारलाई विजयी गराउन देशैभर घरदैलो कार्यक्रम सञ्चालन गर्ने निर्णय पनि बैठकले गरेको प्रवक्ता भुसालले जानकारी दिनुभयो। माओवादी केन्द्रले बैशाख ९ गतेसम्म स्थानीय निर्वाचनमा पार्टीका तर्फबाट चुनाव लड्ने उम्मेदवार टुंगो लगाउने भएको छ।"
कास्कीमा प्रमुख तीन दलबीच नै कडा प्रतिस्पर्धा,"पोखरा: आसन्न स्थानीय तहको निर्वाचनमा कास्कीका तीन प्रमुख राजनीतिक दलबीच प्रतिस्पर्धा हुने देखिएको छ ।निर्वाचनको मिति नजिकिँदै जाँदा राजनीतिक दलहरु आमसभा, कोणसभा, सञ्चार माध्यमबाट प्रचारप्रसार तथा घरदैलो जस्ता कार्यक्रम गरी मतदातालाई आफनो पक्षमा आकर्षित गर्न थालेपनि आजका दिनसम्म प्रमुख राजनीतिक दलहरुले उमेदवारको टुङ्गो लगाउन सकेका छैनन् । चार निर्वाचन क्षेत्र भएको कास्कीमा २०७० सालको दोस्रो संविधानसभाको निर्वाचनमा काँग्रेस र एमालेले दुईदुई सिट जितेका थिए भने २०६४ सालको पहिलो संविधानसभाको निर्वाचनमा नेकपा माओवादी केन्द्रले तीन र एमालेले एक सिट जितेको थिए । त्यस्तै २०५४ सालमा भएको स्थानीय निकायको निर्वाचनमा नेकपा एमालेले साविकको पोखरा उपमहानगरपालिकाको प्रमुख र उपप्रमुख, जिल्ला विकास समितिको सभापति, उपसभापतिलगायत बहुमत गाविसका अध्यक्ष,उपाध्यक्ष तथा वडाध्यक्ष र वडासदस्य जितेको थियो। २०४९ सालको स्थानीय निकाय निर्वाचनमा नेपाली काँग्रेसले त्यसरी नै बहुमत हासिल गरेको थियो। सबै दल योग्य उम्मेदवार छान्नमै व्यस्त भएको देखिन्छ । नेकपा एमालेले चार गाउँपालिकामा उम्मेदवार छान्न एकएकजना संयोजक तोकेको छ। संयोजकले दिएको सिफारिसका आधारमा उम्मेदवारको टुङ्गो लगाइने प्रचारप्रसार विभागका संयोजक तेजनारायण अधिकारीले जानकारी दिनुभयो ।नेपाली काँग्रेसले पनि वैशाख २ वा ३ गतेभित्र उम्मेदवारको टुङ्गो लगाउने पार्टीका जिल्ला अध्यक्ष कृष्ण केसी बताउनुहुन्छ। पार्टी आमसभा र कोणसभामा लागेको र यी कार्यक्रम सकेपछि उम्मेदवार टुङ्गो लगाउनेतिर पार्टी लाग्ने उहाँको विचार छ। यतिबेला केहीले पोखरालेखनाथ महानगरपालिकाको प्रमुखको उम्मेदवार बन्ने भन्दै पत्रकार सम्मेलन गरेको पाइन्छ। नेपाल ट्रेडयुनियन काँग्रेसका वरिष्ठ उपाध्यक्ष रामजी कुँवर, युवा नेता नन्दप्रसाद तिवारी, ऋृषि काफ्ले, एमालेका राजीव पहारी, कृष्ण थापाले प्रमुख पदमा दाबी गरेका छन्।त्यस्तै उपप्रमुखमा महिलातर्फ एमालेका प्रभा कोइराला, देवका पहारी, मीना गुरुङ, काँग्रेसबाट कोपिला रानाभाट, सरस्वती गुरुङ, माओवादीबाट गोमा ढकाल, निर्मला न्यौपाने र कञ्चन खनालको चर्चा चलेको छ । रासस"
स्थानीय तहको निर्वाचन कुनै पनि बहानामा रोकिँदैन: खनाल,"काठमाडौं: नेकपा एमालेका वरिष्ठ नेता झलनाथ खनालले आगामी स्थानीय तहको निर्वाचन कुनै पनि बहानामा नरोकिने बताउनुभएको छ । एमालेनिकट नेपाल निजामती कर्मचारी सङ्गठनका नेता भोलनाथ पोखरेलले नयाँ वर्ष २०७४ सालको उपलक्ष्यमा आयोजना गर्नुभएको शुभकामना आदानप्रदान कार्यक्रममा उहाँले स्थानीय तहको निर्वाचन कुनै पनि बहानामा नरोकिने र एमालले रोक्न नदिने बताउनुभयो । वरिष्ठ नेता खनालले निर्वाचन भाँड्नका लागि अनेक ढङ्गले लागेको उल्लेख गर्दै त्यस्तो प्रवृत्तिलाई सबैले परास्त गर्नुपर्नेमा जोड दिनुभयो । संविधान कार्यान्वयन, देशमा शान्ति, स्थायित्व र विकासका लागि स्थानीय तहको निर्वाचन अनिवार्य भएको र सोही अनुसार निर्वाचनको तयारी गर्नका लागि आफ्ना कार्यकर्तालाई निर्देशनसमेत गर्नुभयो । नेपाल निजामती कर्मचारी सङ्गठनका नेता पोखरेलले श्रमिक कर्मचारी हकहितका लागि कर्मचारी सङ्गठन आवश्यक रहेको बताउनुभएको थियो । रासस"
राजसंस्था शब्द हटाउने निर्णय नसच्याए कडा संघर्ष गर्छौं : राप्रपा,"काठमाडौं : राष्ट्रिय प्रजातन्त्र पार्टीको केन्द्रीय कार्यसम्पादन समितिको शुक्रबारको बैठकमा सरकार छाड्ने कि नछाड्ने विषयमा छलफल भएको छ । राप्रपाकी प्रवक्ता रोशन कार्कीका अनुसार पार्टीका केही जिम्मेवार पदाधिकारीले सरकारको काम गराइ चित नबुझेको भन्दै सरकार छाड्नुपर्ने धारणा बैठकमा राखेका थिए। निर्वाचन आयोगविरुद्ध कडा रूपमा प्रस्तुत हुनुपर्ने तथा सरकारको काम सन्तोषजनक नभएको भन्दै सरकार छाड्न उनीहरूले सुझाव दिएका थिए । पार्टी अध्यक्ष कमल थापाले चाहिँ निर्वाचन गराउन पार्टी सरकारमा सहभागि भएको र अहिले नै सरकारबाट हट्दा वर्तमान सरकार नै ढल्ने हुँदा निर्वाचन प्रभावित हुने कुराप्रति सचेत गराउँदै पदाधिकारीको विरोधलाई धामथुम पारेका थिए । तर बैठकमा आयोग विरुद्धको आन्दोलनलाई जारी राख्दै निर्वाचनमा सहभागी हुनु पर्नेमा अधिकाँश पदाधिकारी सहमत देखिएका छन् । आयोग विरुद्ध आन्दोलन राप्रपाले स्थानीय तहको निर्वाचनसँगसँगै आन्दोलनका कार्यक्रम समेत अगाडि बढाउने भएको छ । आयोगले यसअघि राप्रपाको विधानबाट हिन्दुराष्ट्र राजसंस्था शब्द संविधानसँग बाझिएको भन्दै हटाउने निर्णय गरेको थियो । राप्रपाले गत चैत ७ गते आयोगको निर्णय विरुद्ध प्रदर्शन गर्दै ज्ञापनपत्र बुझाएको थियो । सो क्रममा राप्रपाका नेता पशुपति शमशेर राणा प्रहरीको लाठी चार्जबाट घाइते भएका थिए । राप्रपाले निर्वाचन आयोगलाई आफ्नो विधानका विषयमा भएको निर्णय सच्याउन यही बैशाख ३ गते स्मरण पत्र दिने भएको छ । त्यस्तै बैशाख ५ गते ७ सय ४४ गाउँ र नगरपालिकामा आयोगको निर्णयको प्रतिलिपी जलाउने कार्यक्रम तय गरेको छ । बैशाख ६ गते चितवनमा विशाल विरोध सभा गर्ने, त्यस्तै बैशाख ८ गते ७२ जिल्लाका विरोध सभा र काठमाडौँ उपत्यकामा शक्ति प्रदर्शन गर्ने भएको छ । सोही दिनै निर्वाचन आयोग अगाडि एक घण्टा धर्ना दिने कार्यक्रम समेत राप्रपाले सार्वजनिक गरेको छ ।'निर्वाचन आयोगले अप्रजातान्त्रिक निर्णय भएकाले आन्दोलन गर्नुपर्छ भन्ने निचोडमा पार्टी पुगेको छ, आयोगले आफ्नो निर्णय पुनर्विचार नगरे कडा आन्दोलन गर्ने निष्कर्षमा पार्टी पुगेको छ । प्रवक्ता रोशन कार्कीले अन्नपूर्ण पोष्टसँग भनिन् ।"
सल्लाहकार परिषद्मा अधिकारी नियुक्त,"काठमाडौंः नेकपा (एमाले) केन्द्रीय सल्लाहकार परिषद्को पाँचौं पूर्ण बैठकले रिक्त पदमा मनोनयन गरेको छ । बैठकले केन्द्रीय सल्लाहकार परिषद्को उपाध्यक्षमा खगराज अधिकारी र सचिवमा राजेन्द्र गौतमलाई सर्वसम्मतिले मनोनयन गरेको हो । बैठकले मुलुकको समसामयिक परिस्थितिको ठोस विश्लेषण गर्दै पार्टीले अगाडि सार्नुपर्ने प्रमुख कार्यभारका बारेमा, स्थानीय निर्वाचन र त्यसको व्यवस्थापनका सम्बन्धमा र पार्टीले निकाल्ने केन्द्रीय घोषणापत्रमा समावेश गर्नुपर्ने विषयमा सुझाव दिने निर्णय भएको परिषद्का अध्यक्ष केशवप्रसाद बडालले बताउनुभयो । स्थानीय तहहरु (गाउँपालिका, नगरपालिका, उपमहानगरपालिका, महानगरपालिका) ले अनिवार्य आआफ्ना स्थानीय घोषणापत्र (प्रतिबद्धता) जारी गर्दै पार्टीलाई आन्तरिक रुपमा सुदृढ र एकतावद्ध बनाएर निर्वाचनमा जाने, स्थानीय तहको निर्वाचनमा पार्टीलाई पहिलो पार्टीका रुपमा स्थापित गर्ने भूमिका खेल्ने बैठकले निर्णय गरेको बडालले बताउनुभयो । परिषद्का अध्यक्ष एवम् स्थायी समितिका सदस्य केशवप्रसाद बडालको अध्यक्षता एवम् पार्टी कार्य वाहक अध्यक्ष ड वामदेव गौतमको प्रमुख आतिथ्यमा बिहीबार पार्टी कार्यालय धुम्बाराहीमा बैठक बसेको थियो ।"

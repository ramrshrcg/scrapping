शीर्षक,विवरण
गोरखाको राइफल रोल्पा पुर्याउने दीपेन्द्र पुन प्रदेशसभामा निर्वाचित,"रोल्पा : रोल्पाको निर्वाचन क्षेत्र ख बाट प्रदेशसभाका लागि वाम गठबन्धनका उम्मेदवार एवम् माओवादी केन्द्रका पोलिट ब्यूरो सदस्य दीपेन्द्रकुमार पुनमगर विजयी भएका छन् । माओवादी केन्द्रका रोल्पा र रुकुम जिल्ला इन्चार्ज समेत रहेका पुनमगर २४ हजार ४ सय ९० मतसहित विजयी भएका हुन्। लोकतान्त्रिक गठबन्धनका उम्मेदवार एवं नेपाली कांग्रेसका नेता खगेन्द्रप्रकाश हमाल ९ हजार ९ सय ६९ मत ल्याएर निकटतम प्रतिद्वन्द्वी बनेका छन्। हमाल भन्दा पुनले १४ हजार ५ सय २१ मत बढी मत ल्याएर जित हासिल गरेका हुन्। निर्वाचन क्षेत्र ख मा ३८ हजार ८ सय ६८ मतदान भएको थियो। गणनाको कार्य सकिए पनि विजयी घोषणा गर्ने तयारीमा मुख्य निर्वाचन अधिकृतको कार्यालय जुटेको छ। विजयी प्रमाण पत्र भने भोली दिइनेछ । २०५२ साल फागुन १ गते होलेरी चौकी आक्रमणमा संलग्न हुँदै भूमिगत बनेका पुनमगर सिजल नामबाट परिचित छन्। २०६४ सालको पहिलो संविधानसभा निर्वाचनका लागि पाल्पाबाट पाएको सभासद्को उम्मेदवारी टिकट छाडेका पुनमगर पहिलो पटक गृह जिल्लाबाटै उम्मेदवार बनेर विजयी बनेका हुन्। त्यसताका रोल्पा इन्चार्ज रहेका पुनमगर माओवादी केन्द्रका अध्यक्ष पुष्पकमल दाहाल प्रचण्ड रोल्पाबाट संविधान सभा उम्मेदवार बनेकाले अध्यक्षलाई जिताउन कै लागि पाल्पाबाट पाएको टिकट छोडेको बताउछन् । माडीगाउँपालिका६ कोर्चाबाङमा जन्मिएका पुनमगर पार्टीभित्र चलाख नेताका रुपमा चिनिन्छन्। युद्धका वेला आन्तरिक दुघर्टना हुँदा हात गुमाएका पुनमगर जनक्रान्तिका घाइते तथा अपांग योद्धा संघको केन्द्रीय अध्यक्ष समेत हुन्। भौतिक पूर्वाधार, सडक, विद्यालय भवन निर्माण गर्ने र कृषिको व्यवसायीकरण र शैक्षिक जागरणबाट जनस्तर र आर्थिक समृद्धिको आधार तयारमा जुट्ने विजयी पश्चात उनले दावी गरेका छन् । को हुन् दीपेन्द्र ? २०३२ चैत्र १० गते बुबा सर्वजित पुनमगर र आमा कौशिला पुनगमरको कोखबाट जन्मिएका पुनमगर नेकपा माओवादी केन्द्रका पोलिटब्यूरो सदस्य हुन्। रोल्पा नगरपालिकाको माडीचौरमा बस्दै आएका पुनमगर २०४२ सालबाट विद्यार्थी संगठन हुँदै राजनीतिमा प्रवेश गरेका हुन्। अनेरास्ववियु छैठौंको सदस्य बनेका उनी २०४९ मा महेन्द्र बहुमुखी क्याम्पस दाङको विद्यार्थी संगठनको अध्यक्ष हुँदै जिल्लाकै नेतृत्व गरेका थिए। पञ्चायतको विरुद्ध सक्रिय म २०५१ देखि युद्धको तयारीका गतिविधिमा संलग्न भएँ, प्रदेश सांसद निर्वाचित पुनमगर भन्छन्, होलेरी चौकी आक्रमणको सर्वेमा म संलग्न थिएँ। फागुन १ गते आक्रमण गर्दै म पनि भूमिगत भएको थिएँ । २०५८ सालमा माओवादीका जिल्ला सेक्रेटरी बनेका उनी २०५९ मा गण्डक पठाइए। गण्डमा जिल्ला इन्चार्ज बनेका उनी २०६१ सालमा पार्टीको लाबाङ बैठकबाट केन्द्रीय समिती सदस्य भए । चुनबाङ बैठकबाट बिग्रेड कमिसार बनेका पुनमगर पाल्पा र नवलपरासी इन्चार्ज समेत रहे। शान्ति प्रक्रियापछि उनी रोल्पा इन्चार्ज बने। २०६० यता रोल्पा र रुकुम इन्चार्ज रहेका उनी एकवर्ष अघिदेखि पोलिट ब्यूरो सदस्य छन्। नेपाल सरकारको द्वन्द्वपीडित लगत संकलन कार्यदलको संयोजक समेत बनिसकेका पुनमगर कार्यकर्ता तहमा सटिक बोल्ने नेतको कोटीमा पर्छन्। जनयुद्ध घोषणा नहुँदै गोरखामा लुकाई राखिएको थ्री नट थ्री हतियार तत्कालीन जिल्ला सभापति झक्कु सुवेदीसँगै रोल्पा भित्र्याउनेमा संलग्न थिए। सात भाइबहिनीसँगै हुर्किएका भए पनि उनका ४ जना परिवारका सदस्य बितिसकेका छन्। दुई बहिनी र उनी एक्ला भाइ हुन्। उनको घरमा पत्नी दिलकुमारी, दुई छोरा र बुहारी छन्।"
प्रतिनिधिसभातर्फ जित र अग्रता ताजा अपडेट,"काडमाडौं : मंसिर १० र मंसिर २१ मा सम्पन्न प्रतिनिधिसभा र प्रदेशसभा निर्वाचनको मतगणनाको नजिताम आउँने क्रम जारी रहेको छ । ९ बजेसम्म अन्नपूर्ण इलेक्सन पोर्टलमा प्राप्त नतिजा अनुसार प्रतिनिधिसभा तर्फ ४९ स्थानको नतिजा सार्वजनिक भएको छ । जसअनुसार एमालले २८ स्थानमा जित हासिल गरेको छ भने माओवादी केन्द्रले १२ र कांग्रेसले ६ स्थानमा जित हात पारेको छ । संघीय समाजवादी फोरम १, नयाँशक्ति १, स्थानमा विजयी भएका छन् भने एक स्थानमा स्वतन्त्र उम्मेदवार विजयी भएका छन् । मतगणना जारी रहेका स्थान मध्ये प्रतिनिधिसभातर्फ एमाले सबैभन्दा बढी ५२ स्थानमा अगाडी रहेको छ भने माओावदी २३, कांग्रेस १८, फोरम ८ र राजपा १० स्थानमा अगाडी रहेका छन् । प्रतिनिधिसभातर्फ हालसम्मका विजयीहरु एमाले १शेरबहादुर तामाङ, सिन्धुपाल्चोक२ २घनश्याम खतिवडा, मोरङ१ ३ गणेशसिंह ठगुन्ना, दार्चुला ४पार्वत गुरुङ, दोलखा ५भानुभक्त ढकाल, मोरङ३ ६ कृष्णगोपाल श्रेष्ठ, काठमाडौं९ ७ जीवनराम श्रेष्ठ, काठमाडौं८ ८ दामोदर भण्डारी, बैतडी ९ धनबहादुर बुढा, डोल्पा १० पोल्देल छोपाङ गुरुङ, मनाङ ११ लालबाबु पण्डित, मोरङ६ १२वसन्त कुमार नेम्वाङ, पाँचथर १३भुमिप्रसाद त्रिपाठी, धादिङ१ १४योगेशकुमार भट्टराई, ताप्लेजुङ १५गोपाल बहादुर बम, मुगु १६लालबहादुर थापा, बाजुरा १७प्रेमप्रसाद तुलाचन, मुस्ताङ १८कृष्ण बहादुर राई, काठमाडौं३ १९भैरवबहादुर सिंह,बझाङ २०भुपेन्द्रबहादुर थापा,म्याग्दी २१सूर्य प्रसाद पाठक, बाग्लुङ१ २२कृष्णलाल महर्जन, ललितपुर२ २३खेमप्रसाद लोहोनी, धादिङ२ २४यज्ञराज सुनुवार, ओखलढुंगा २५माधबकुमार नेपाल, काठमाडौं२ २६रविन्द्र अधिकारी, कास्की २७रिवन्द्रराज शर्मा, दैलेख २८ विशाल भट्टरार्इ, खोटाङ माओवादी केन्द्र १कमला रोका, रुकुम पूर्व २पम्फा भुषाल, ललितपुर३ ३शक्तिबहादुर बस्नेत, जाजरकोट ४देवेन्द्र पौडेल, बाग्लुङ२ ५जनार्दन शर्मा रुकुम पश्चिम ६अमनलाल मोदी मोरङ४ ७गजेन्द्र बहादुर महत, जुम्ला ८अग्निप्रसाद सापकोटा, सिन्धुपाल्चोक१ ९हेमकुमार राई, सोलुखुम्बु १० शिवकुमार मण्डल,मोरङ ११दुर्गबहादुर रावत, कालिकोट १२देव गुरूङ, लमजुङ नेपाली कांग्रेस १ प्रकाशमान सिंह, काठमाडौं१ २ गगनकुमार थापा, काठमाडौं४ ३राजेन्द्रकुमार केसी, काठमाडौं१० ४मिनेन्द्र रिजाल,मोरङ२ ५मोहन आचार्य, रसुवा ६भीमसेनदास प्रधान,काठमाडौं६ संघीय समाजवादी फोरम १उपेन्द्र यादव, सप्तरी नयाँ शक्ति डाबाबुराम भट्टरार्इ, गोरखा२ स्वतन्त्र छक्कबहादुर लामा, हुम्ला"
गोरखा २ प्रदेशसभा (ख) मा कांग्रेस विजयी,गोरखा : गोरखा क्षेत्र नम्बर २ को प्रदेशसभा (ख) मा नेपाली कांग्रेस विजयी भएको छ । कांग्रेसका प्रकाशचन्द्र दवाडी १५ हजार ८ सय ५३ मत ल्याएर विजयी भएका हुन् । उनका निकटतम प्रतिद्वन्द्वी माओवादी केन्द्रका अमर तमुले १३ हजार ४ सय ११ मत ल्याएका छन् । दवाडी र तमुबीचको मत अन्तर २४ सय ४२ रहेको छ । गोरखा क्षेत्र नम्बर २ मा भने नयाँ शक्तिका संयोजक बाबुराम भट्टराईको जित सुनिश्चित भए पनि घोषणा गर्न भने बाँकी नै छ । नारायणकाजी श्रेष्ठले बाबुरामसँगको हार स्वीकार गर्दै उनलाई बधाई दिइसकेका छन् ।
पूर्व डीआईजी नवराज सिलवाल विजयी (फोटोफिचरसहित),तस्बिर : सुनिता डंगोल काठमाडौं : पूर्व डीआईजी नवराज सिलवाल ललितपुर क्षेत्र नम्बर १ बाट निर्वाचित भएका छन्। नेपाली कांग्रेसका उम्मेदवार उदयशम्शेर राणालाई ६ हजार २ सय २२ मतले पछि पार्दै सिलवाल निर्वाचित भएका हुन्। सिलवाल २६ हजार ९ सय ५१ मतसहित विजयी भए। उनका प्रतिद्वन्द्वी राणाले २० हजार सात सय २९ मत प्राप्त गरेका छन्। पूर्व डीआईजी सिलवाल प्रहरी बढुवामा असन्तुष्ट भएको केही महिनामै माननीय बनेका हुन्। नेपाल प्रहरीको महानिरीक्षक पदमा बढुवा सिफारिसमा असन्तुष्ट भएपछि एमाले प्रवेश गरेका सिलवाल ललितपुर क्षेत्र नम्बर १ बाट निर्वाचित भएका हुन्। शेरबहादुर देउवा प्रधानमन्त्री हुँदा मर्यादाक्रममा पहिलो नम्बरमा रहे पनि आफूलाई आईजीपी नबनाएको भन्दै सर्वोच्च पुगेका सिलवाल आफूले न्याय नपाएको भन्दै राजनीतिमा प्रवेश गरेका थिए। इन्सपेक्टरबाट नेपाल प्रहरीमा प्रवेश गरेका सिलवाल पूर्व डीआईजी हुन् ।
सप्तरीमा उपेन्द्र यादव विजयी,सप्तरी : सप्तरी निर्वाचन क्षेत्र नम्बर २ बाट प्रतिनिधिसभा सदस्यमा संघीय समाजवादी फोरमका अध्यक्ष उपेन्द्र यादव विजयी भएका छन् उपेन्द्र २१६३० मत प्राप्त गरी विजयी भएका हुन् उनका निकटतम प्रतिद्वन्द्वी पूर्व सिंचाई मन्त्री माओवादी केन्द्रका उमेश यादवले ११५८४ मत ल्याए ।
धनकुटा प्रदेशसभा क मा वाम गठवन्धनका निरन राई विजयी,धनकुटा : धनकुटा प्रदेशसभा क तर्फ वाम गठवन्धनका निरन राई विजयी भएका छन्। निकटम प्रतिद्वन्द्वी लोकतान्त्रिक गठवन्धनका मनोहरनारायण श्रेष्ठलाई ६ हजार ६ सय ४६ मतान्तरले पराजित गर्दै राई विजयी भएका हुन्। विजयी राईले २० हजार ८८ मत र श्रेष्ठले १३ हजार ४ सय ४२ मत प्राप्त गरेको मुख्य निर्वाचन अधिकृत विनोद पोखरेलले बताए। नेपाल एमाले धनकुटाका सहसचिव रहेका राईलाई माओवादी केन्द्रले समर्थन गरेको थियो। भने नेपाली कांग्रेसका पूर्वसभापति तथा निवर्तमान सांसद रहेका श्रेष्ठलाई राष्ट्रिय प्रजातन्त्र पार्टी (प्रजातान्त्रिक) सहित संघीय समाजवादी फोरम नेपालले समर्थन गरेको थियो। यस अघि धनकुटा प्रदेश सभा (ख) मा पनि वाम गठवन्धनकै इन्द्रमणी पराजुली विजयी भएका थिए।
नयाँ इतिहास : मकवानपुर २ प्रदेशसभा ख मा कांग्रेस निर्वाचित,"मकवानपुर : २०१५ सालको आम निर्वाचनमा विश्वबन्धु थापाले पूर्वी चितवन र मकवानपुर समेटिएको ५१ नम्बर क्षेत्रबाट निर्वाचन जितेपछि पाँच दशकमा एउटा पुस्ताले नै मकवानपुरमा त्याग र समर्पणको राजनीति गर्नुपर्यो। कांग्रेस मकवानपुरका जिल्ला सदस्य रहेका इन्द्र बानियाँले ५५ वर्षपछि मकवानपुर १ मा २०७० को निर्वाचनमा काँग्रेसको पुनः बिउ रोप्न सफल भएका थिए। कांग्रेस मकवानपुरका सभापति समेत रहेका बानियाँले वामपन्थीको गढ मानिएको मकवानपुरमा यस पटक पनि कांग्रेसलाई क्लिन स्विप हुनबाट जोगायो। मकवानपुर २ (ख) बाट उनी वामपन्थी गठबन्धनका राजाराम स्याङ्तानलाई १४ सय ११ मतले हराउँदै प्रदेस सभा सदस्यमा निर्वाचित भएका हुन्। उनले १९ हजार २ सय ४५ मत र स्याङ्तानले १७ हजार ८ सय ३४ मत प्राप्त गरे। यी क्षेत्रमा ४० हजार ३ सय १२ मत खसेक थियो । स्याङ्तान मकवानपुर २ (ख) अन्तर्गत साविक मकवानपुर ४ बाट सांसद निर्वाचित भएका थिए। प्रतिनिधिसभा सांसदबाट प्रदेससभामा प्रतिस्पर्धा गरेकोमा बानियाँ बाजी मार्न सफल भएका हुन्। जितपछि प्रतिक्रिया दिँदै पूर्व गृह राज्यमन्त्री समेत रहेका बानियाँले भने, मैले पूर्वी मकवानपुरमा थालेको विकासको लहड पश्चिमी बिकट चेपाङ र तामाङ बस्तीसम्म फैल्याउनेछु । २०४६ सालमा मकवानपुर बहुमुखी क्याम्पसमा स्ववियु उपसभापति हुँदै विजयीको टिका लगाएका ४७ वर्षीय बानिँयाले २०७० र २०७४ मा पनि मकवानपुर बहुमुखी क्याम्पसबाटै विजयी यात्रा निकाल्ने अवसर पाएका छन्। प्रमाणपत्र तहसम्म अध्यनन गरेका बानियाँ सांसद सँगै सफल व्यवसायी पनि हुन् ।"
मुगुमा वाम गठबन्धन विजयी,"गमगढी : मंसिर १० गते सम्पन्न प्रतिनिधिसभा र प्रदेशसभा सदस्य निर्वाचनमा जिल्लाका तीन वटै क्षेत्रमा बाम गठबन्धनका उम्मेदवार विजयी भएका छन् । प्रतिनिधिसभा सदस्यका लागि बाम गठबन्धनका तर्फबाट एमाले उम्मेदवार गोपालबहादुर बम, प्रदेशसभा सदस्यका लागि निर्वाचन क्षेत्र क मा दानसिंह परियार र ख क्षेत्रमा चन्द्रबहादुर शाही विजयी भएको मुख्य निर्वाचन अधिकृत जवारप्रसाद सिंहले जानकारी दिए । शनिवार दिउँसो ३ बजे निर्वाचन मत गणनाको अन्तिम परिणाम सार्वजनिक भएको हो । मत परिणाम अनुसार बमले १३ हजार ३४ मत प्राप्त गरि विजयी बनेका हुन । उनका निकटतम प्रतिद्वन्द्वी नेपाली कांग्रेसका हस्तबहादुर मल्लले ९ हजार ८ सय ६१ मत प्राप्त गरेका थिए । त्यस्तै प्रदेश सभाका क मा बाम गठबन्धनका तर्फबाट एमालेका उम्मेदवार दानसिंह परियारले ५ हजार ६ सय ५३ मत प्राप्त गरि विजयी भएका छन भने उनका निकटतम प्रतिद्धन्द्धी नेपाली काँग्रेसका उम्मेदवार तिलकबहादुर मल्लले ५ हजार २ सय ९९ मत प्राप्त गरेका थिए । त्यस्तै प्रदेश सभाको ख मा सदस्य उम्मेदवार बनेका नेकपा एमालेका चन्द्रबहादुर शाहीले ६ हजार ८ सय ४५ मत प्राप्त गरि विजयी बनेका छन भने उनका निकटतम प्रतिद्वन्द्वी नेपाली कांग्रेसका खडगबहादुर शाहीले ४ हजार ६ सय ९ मत प्राप्त गरेका थिए । २०४८ सालको आम निर्वाचन र २०५१ को मध्यावधी निर्वाचनमा जित हासिल गरेको कांग्रेसले २०५४ सालको स्थानीय निर्वाचन देखि लगातार हार व्यहोर्दै आएको छ । २०५४ को स्थानीय निर्वाचनमा जिल्लाभर एमालेले विजय हासिल गरेको थियो भने २०५६ को संसदिय चुनावमा एमाले , २०६४ को संविधान सभामा नेकपा माओवादी र २०७० को संविधान सभाको निर्वाचनमा एमालेले नेपाली कांग्रेसलाई पराजित गरेका थिए । गत वैशाख ३१ गते सम्पन्न स्थानीय तहको निर्वाचनमा दुई गाउँपालिका र एक नगरपालिकामा कांग्रेसले जित हासिल गरेको थियो । प्रतिनीधी सभा र प्रदेश सभा सदस्यका लागि गरिएको प्रत्यक्ष तर्फको निर्वाचनको मतगणना सम्पन्न भएको र शनिवार साँझ देखि नै समानुपातिक तर्फ भएको निर्वाचनको मत गणना सुरु गरिने मुख्य निर्वाचन अधिकृतको कार्यालयले जानकारी दिएको छ ।"
बाबुरामलाई नारायणकाजीको बधाई,"काठमाडौं : गोरखा क्षेत्र नम्बर २ का वाम गठबन्धनका उम्मेदवार नारायणकाजी श्रेष्ठले हार स्वीकार गर्दै बाबुराम भट्टराईलाई बधाइ दिएका छन्। सबैभन्दा धेरै चर्चामा रहेको गोरखा क्षेत्र नम्बर २ मा आफू पराजित हुने निश्चित भएपछि श्रेष्ठले भट्टराईलाई बधाई दिएका हुन्। ट्विटरमार्फत् बाबुरामलाई बधाइ दिँदै नारायणकाजीले हार स्वीकार गरेका हुन्। गोरखा २ का आदरणीय मतदाताको निर्णयलाई शिरोधार्य गर्दे विजयका निम्ति डा बाबुराम भट्टराईलाई हार्दिक बाधाइ। निर्वाचनमा मलाई समर्थन र सहयोग गर्नुहुने मतदाता, वाम गठबन्धनका नेता कार्यकर्ताहरु, आफन्तजन, शुभेच्छुकहरु सबैलाई आभार तथा धन्यवाद, ट्विटरमा श्रेष्ठले भनेका छन्, मैले सधै नेपाली कम्युनिस्ट आन्दोलनको एकीकरण र वाम गठबन्धनको पक्षमा प्रयत्न गरिरहेँ। व्यक्तिगत रुपमा मेरो पराजय भए पनि वाम गठबन्धनको शादार विजयबाट म अत्यन्त खुशी छु। मेरा लागि यो नै ठूलो विजय हो। वाम सरकारद्वारा समाजवाद उन्मुख समृद्धि हाँसिल गर्न र पार्टी एकता सफल पार्न लागि पर्नेछु ।"
भोजपुर प्रदेशसभाको दुवै क्षेत्रमा वाम विजयी,भोजपुर : बिहिबार साँझ ५ बजेदेखि सुरु भोजपुरको प्रदेशसभा र प्रतिनिधिसभा निर्वाचनको मतगणनामा प्रदेशसभातर्फ भोजपुरको क्षेत्र नं (क) र (ख) दुवैमा वाम गठबन्धन विजयी भएको छ। विजयी हुने वाम गठबन्धनका साझा उम्मेदवार नेकपा एमालेका वैकल्पिक पोलिटव्यूरो सदस्य तथा पूर्वमन्त्री शेरधन राई र अर्का नेकपा एमालेका युवा नेता राजेन्द्र कुमार राई भारी मतले विजयी भएका हुन्। भोजपुर (क) मा वाम गठबन्धनका राजेद्रकुमार राईले कुल १९ हजार २ सय ९७ मत र भोजपुर (ख) मा वामगठबन्धनकै शेरधन राईले कुल २० हजार ३ सय ३४ मत ल्याउँदै विजयी भएका हुन्। राजेन्द्रले आफ्ना निकटतम प्रतिद्धन्दी लोकतान्त्रिक गठबन्धनबाट उम्मेदवार बनेका अजम्बर राई काङमाङलाई ७ हजार ७ सय ५६ मतको फराकिलो मतान्तरले पछि पार्दै जित हाँसिल गरेका हुन् भने भोजपुर (ख) मा शेरधनले आफ्ना निकटतम प्रतिद्धन्दी लोकतान्त्रिक गठबन्धन साझा उम्मेदवार नेपाली कांग्रेसका गोविन्दबहादुर कार्कीलाई १३ हजार २ सय २९ मतको भारी अन्तर पराजित गर्दै विजयी भएका हुन्। भोजपुर (क) मा राजेन्द्रलाई पछ्याउने क्रममा अजम्बर राईले कुल ११ हजार ५ सय ४१ मत ल्याउँदा भोजपुर (ख)मा शेरधन पछाडी गोविन्द कार्कीले कुल ७ हजार १ सय पाँच मत ल्याएका थिए। भोजपुरको दुवै क्षेत्रमा वाम र लोकतान्त्रिक गठबन्धनको प्रतिस्पर्धा भइरहँदा नेकपा माले तेश्रो स्थानमा आएको छ। तेश्रो स्थानमा आउने नेकपा मालेका तर्फबाट भोजपुर (क)मा पर्शुराम राईले कुल ७ सय ४८ मत ल्याउँदा भोजपुर (ख)मा नेकपा मालेकै यादव कुमार पाण्डेले कुल सात सय ८९ मत ल्याएका थिए।
नारायणकाजीलाई सात हजार मतले हराउँदै बाबुराम विजयी,गोरखा : सबैभन्दा धेरै चर्चामा रहेको गोरखा क्षेत्र नम्बर २ मा नयाँ शक्तिका संयोजक बाबुराम भट्टराई विजयी भएका छन्। माओवादी केन्द्रका नेता नारायणकाजी श्रेष्ठलाई ६ हजार आठ सय ७४ मतले पछाडि पार्दै बाबुराम विजयी भएका हुन्। बाबुराम भट्टराईले ३१ हजार ८०७ मत पाएका छन् भने नारायणकाजीले २४ हजार ९३३ मत प्राप्त गरेका छन्। को हुन् बाबुराम ? बाबुराम भट्टराई नयाँ शक्ति नेपालको तर्फबाट गोरखा निर्वाचन क्षेत्र नम्बर २ का प्रतिनिधिसभा उम्मेदवार हुन्। यो क्षेत्रमा उनलाई नेपाली कांग्रेसले समर्थन गरेको छ। उनको जन्म २०११ साल असार ४ गते गोरखा जिल्लाको खोप्लाङ बेलवास गाउँमा पिता भोजप्रसाद भट्टराई र आमा धर्मकुमारी भट्टराईको कोखबाट भएको हो। कक्षामा सधैं प्रथम हुने उनी २०२६ सालको एसएलसी परीक्षामा बोर्ड फर्स्ट भएका थिए। २०२८ मा काठमाडौंको अमृत साइन्स कलेजमा बोर्ड प्रथम भएर उनी कोलोम्बो प्लान छात्रवृत्ति अन्तर्गत आर्किटेक्चरल इञ्जिनियरिङ पढ्न २०२९ मा भारतको चण्डीगढ गए। २०३४ सालमा आर्किटेक्चरमा बीई सकेर छात्रवृत्तिमै 'टाउन एण्ड कन्ट्री प्लानिङ' मा स्नातकोत्तर गर्न दिल्लीको स्कूल अफ प्लानिङ एण्ड आर्किटेक्चरमा भर्ना भए। २०३६ सालमा अनर्ससहित स्नातकोत्तर सकेर २०३७ मा उनी अर्को छात्रवृत्तिमा 'रिजनल डेभलपमेन्ट प्लानिङ' मा पीएचडी गर्न दिल्लीको जवाहरलाल नेहरु विश्वविद्यालय गए। २०४२ सालमा विद्यावारिधि पूरा गरे। २०४२ सालपछि भूमिगत पार्टीको पूर्णकालीन कार्यकर्ता बनेका बाबुरामकै नेतृत्वमा २०५२ साल माघ २२ गते संयुक्त जनमोर्चाको तर्फबाट तत्कालीन प्रधानमन्त्री शेरबहादुर देउवालाई ४० सूत्रीय माग पेश गरिएको थियो। यसको आडमा फागुन १ गतेबाट सशस्त्र युद्ध थालनी भयो। २०५८ सालपछि समानान्तर सत्ता र सरकारको रुपमा संयुक्त क्रान्तिकारी जनपरिषद् घोषणा भएपछि उनी त्यसको प्रमुख बने। २०७० मंसिर ४ गते भएको दोस्रो संविधानसभा निर्वाचनमा उनी गोरखा क्षेत्र नं १ बाट सबैभन्दा बढी मतान्तरले निर्वाचित भए। उनी अर्को निर्वाचन क्षेत्र रुपन्देही४ बाट भने पराजित भए। दोस्रो संविधानसभाको महत्वपूर्ण समिति संवैधानिकराजनीतिक संवाद तथा सहमति समितिको सभापतिको रुपमा उनले काम गरे। उनी पुष्पकमल दाहाल प्रचण्ड नेतृत्वको गणतन्त्र नेपालको पहिलो मन्त्रीमण्डलमा अर्थमन्त्री भए। उनी प्रधानमन्त्री हुँदा माओवादी सेनालाई नेपाली सेनासँग समायोजन गरिएको थियो।
स्थगित मथुरा नन्दराम आधारभूत केन्द्रमा मतदान,"सन्धिखर्क : मंसिर २१ गते स्थगित मथुरा नन्दराम आधारभूत विद्यालयमा उत्साहका साथ मतदान भएको छ। अर्घाखाँची जिल्लाको सन्धिखर्क नगरपालिका ५ मा रहेको क र ख दुवै मतदान केन्द्रमा शनिबार पुनः मतदान भएको हो। बिहीबार निर्वाचन अधिकृतको हस्ताक्षर विनाको मत पत्रमा मतदान गरेको भन्दै बिहीबार मतपत्र जालाउनुका साथै मतपेटिका समेत फालिएको सो मतदान स्थलमा उत्साहका साथ मतदान भयो। यी दुई केन्द्रमा गरी २ हजार ४४ मतदाता रहेको क र ख मा गरी ६५४ र ६१८ गरी १२७२ मत खसेको मतदान केन्द्र क का मतदान अधिकृत लिलबहादुर राउत क्षेत्रीले जानकारी दिए। निर्वाचन सम्पन्न गर्नका लागि मतदान केन्द्र क मा जिल्ला शिक्षा अधिकारी लिलबहादुर राउत र ख मा सिचाई कार्यालय प्रमुख टंकबहादुर केसी मतदान अधिकृत रहेका थिए। बिहीबार ख का मतदान अधिकृत (शिक्षक) सुरेन्द्रराज अधिकारीले मतदातालाई हस्ताक्षर नगरी मतपत्र दिएका थिए। मथुरामा भएको चुनावमा प्रमुख जिल्ला अधिकारी खिमराज भुसाल, प्रहरी नायव उपरीक्षक एकनारायण कोइराला पनी मतदान स्थलमा थिए।"
महिला लडाकुको संसदमा ह्याट्रिक,"हेटौंडा : १६ वर्षको उमेरमा सशस्त्र युद्धमा होमिएकी महिला लडाकु कुमारी मोक्तानले तेस्रो पटक संसदको यात्रा तय गरेकी छिन्। वाम गठबन्धनको तर्फबाट माओवादी केन्द्रकी उम्मेदवार मोक्तान मकवानपुर २ प्रदेशसभा (क) मा निर्वाचित भएकी हुन्। मोक्तानले लोकतान्त्रिक गठबन्धनका यतिराज सापकोटालाई १३ हजार ८९ मतको फराकिलो अन्तरले हराएकी हुन्। उनले २७ हजार २ सय ४३ र कांग्रेसका उम्मेदवार सापकोटाले १४ हजार १ सय ५४ मत प्राप्त गरेका थिए। तत्कालीन नेकपा माओवादी शान्ति सम्झौतामार्फत् संसदीय राजनीतिमा आएपछि उनी २०६३ सालमा संसद सदस्य मनोनित भएकी थिइन्। २०६४ सालमा मकवानपुर ४ बाट सांसद निर्वाचित मोक्तान नेकपा माओवादी केन्द्रकी पोलिटब्युरो सदस्य तथा मकवानपुर इन्चार्ज हुन्। जितपछि प्रतिक्रिया दिँदै मोक्तानले यो जित आफ्नो नभई २ नम्बरबासीको भएको बताइन्। मेरो पाँच वर्ष यसै क्षेत्रको विकास र समृद्धिमा खर्च गर्नेछु, मोक्तानले भनिन्, जनतासँग गरेको बाचा पुरा गर्नेछु । तत्कालीन नेकपा माओवादीले २०५२ सालमा सशस्त्र युद्ध सुरु गरे लगत्तै उनी विद्यालय शिक्षा छाडेर युद्धमा होमिएकी थिइन्। उनी मकवानपुरकी जुझारु महिला नेतृ हुन्।"
स्याङ्जामा आइतबारदेखि मतगणना गर्ने सहमति,"स्याङ्जा : बिहीबार सम्पन्न प्रतिनिधिसमा र प्रदेशसभा निर्वाचन मतगणना सम्बन्धी शनिबार साँझ बसेको सर्वदलीय बैठकले आइतबारदेखि मतगणना गर्ने सहमति गरेको छ। दलबीच सहमति जुटेपछि स्याङ्जामा ४ दिनपछि मात्र मतगणना हुने भएको हो। निर्वाचन आयोग, निर्वाचन कार्यालय र उम्मेदवारसहितको सर्वदलीय बैठक बसेर आइतबार बिहान ११ बजेदेखि मतगणना गर्ने सहमति भएको हो। सर्वदलीय एवं सर्वपक्षीय सहमती अनुसार आइतबार बिहान पनि पुन: एकपटक बैठकबसी मतगणनाका बारेमा विस्तृत छलफल गर्ने सहमति भएको छ। यसैबीच, स्याङ्जामा स्थगित मतगणना कार्य सुरु गर्न निर्वाचन आयोगद्धारा शनिबार पत्र प्राप्त भएको थियो। प्रतिनिधिसभा सदस्य क्षेत्र २ अन्र्तगतका विभिन्न मतदान केन्द्रमा मतदान हुदा बुथ कब्जागरी एकलौटी मतदान कार्य गरेकोले त्यस्ता मतदान केन्द्रको मतदान बदरगरी पुनः मतदान गरिपाऊँ भनी नेपाली कांग्रेस, नेकपा एमाले र नेकपा माओवादी केन्द्रका तर्फबाट निर्वाचन कार्यालयमा निवेदन परेको थियो। सोही निवेदनका आधारमा मतदान कार्य समाप्त भई रितपूर्वक मतपेटिका निर्वाचन अधिकृतको कार्यालयमा प्राप्त भइसकेको अवस्थामा आवश्यक सुरक्षा व्यवस्था मिलाई तत्काल मतगणना सुरु गर्न सम्बन्धित निर्वाचन अधिकृत र आवश्य सुरक्षा व्यवस्था मिलाउन जिल्ला प्रशासन कार्यालय स्याङ्जालाई आयोगको निर्देशन छ। पत्र प्राप्त भएपछि मुख्य निर्वाचन अधिकृत रमेशकान्त अधिकारीको सक्रियतामा सर्वदलीय बैठक बोलाएर मतगणना गर्ने वातावरण तयार भएको हो।"
सिरहाको प्रदेशसभा ३ (क)मा पूर्वमन्त्री यादव विजयी,सिरहा : सिरहाको प्रदेशसभामा वाम गठबन्धनले खाता खोलेको छ। निर्वाचन क्षेत्र नम्बर ३ को प्रदेशसभा ३ (क)बाट वाम उम्मेदवार रामकुमार यादव विजयी भएका हुन्। माओवादी केन्द्रका नेता तथा पूर्व सामान्य प्रशासन मन्त्री समेत रहेका उनले ११ हजार ८ सय ६६ मत ल्याएर विजयी भएको मुख्य निर्वाचन अधिकृत सुदर्शनराज पाण्डेले जानकारी दिए। उनका निकटम प्रतिस्पर्धी संघीय समाजवादी फोरम नेपालका मनोज सिंहले १० हजार ९ सय ३३ मत प्राप्त गरेका छन् ।
दाङ २ बाट कृष्णबहादुर महरा विजयी,दाङ : दाङ क्षेत्र नं २ बाट वाम गठबन्धनका उम्मेदवार माओवादी केन्द्रका नेता कृष्णबहादुर महरा विजयी भएका छन् । उनले आफ्ना प्रतिद्वन्द्वी कांग्रेसका राजु खनाललाई १२२७२ मतान्तरले पराजित गरेका छन् । महराले ३८३०८ मत पार्इ विजयी भएका हुन । उनका मुख्य प्रतिस्पर्धी कांग्रेसका राजु खनालले २६०३६ मत पाएका छन् । २०६४ को पहिलो संविधानसभामा दाङबाट निर्वाचत भएका महरा दोस्रो संविधानसभा निर्वाचन २०७० मा रोल्पाबाट निर्वाचित भएका थिए ।
दाङ ३ प्रदेशसभा खमा वाम गठबन्धनका वली विजयी,दाङ : दाङ निर्वाचन क्षेत्र ३ प्रदेशसभा ख मा वाम गठबन्धनबाट उम्मेदवार बनेका एमालेका उत्तर वली विजयी भएका छन् । वलीले कांग्रेसका उम्मेदवार बुद्धिराम भण्डारीलाई पराजित गरेका हुन् । वलीले २३ हजार ९ सय ७० मत प्राप्त गरेका छन् भने उनका निकटतम प्रतिद्वन्द्वी कांग्रेसका बुद्धिराम भण्डारीले १७ हजार ५ सय ३६ मत पाएका छन् ।
ललितपुरमा वाम गठबन्धनको विजय जुलुस (फोटोफिचर),"काठमाडौं : ललितपुरका क्षेत्र नम्बर २ र ३ का विजयी उम्मेदवार विजय जुलुसमा सहभागी भएका छन् । प्रतिनिधिसभा तर्फ क्षेत्र नम्बर २ मा एमालेको तर्फबाट विजयी कृष्णलाल महर्जन र क्षेत्र नम्बर ३ मा माओवादीको तर्फबाट विजयी पम्फा भुसाल विजयी जुलुसमा सहभागी भएका हुन् । कृष्णलालको जुलुस जावलाखेल, पुलचोक, मंगलबजार हुँदै सुन्धारा पुगेको थियो भने पम्फा भुसालको जुलुस जावलाखेल, कुमारीपाटी, लगनखेल, महालक्ष्मीस्थानहुँदै कुसुन्तीसम्म पुगेको थियो । जुलुसमा वाम गठबन्धनका कार्यकर्ता उत्साहका साथ उपस्थित देखिन्थे ।"
भक्तपुर क्षेत्र २ प्रदेशसभा (क) मा वाम गठबन्धनका शशिजंग विजयी,भक्तपुर : भक्तपुर क्षेत्र २ प्रदेशसभा (क) मा वाम गठबन्धनका शशिजंग थापा विजयी भएका छन्। एमालेको तर्फबाट उम्मेदवारी दिएका थापा १९ हजार पाँच सय १५ मत ल्याएर विजयी भएका हुन्। उनले कांग्रेसका अंगद खड्कालाई १० हजारभन्दा बढी मतले पछि पारेका छन्। प्रतिद्वन्द्वी खड्काले ९ हजार एकसय १५ मत ल्याएका छन्। मतपरिणमको औपचारिक घोषणा भने हुन बाँकी छ।
जाजरकोटमा शक्ति बस्नेत सहित वामगठबन्धन विजयी,जाजरकोट : जाजरकोट प्रतिनिधिसभा सदस्यमा वामगठबन्धनका उम्मेदवार शक्तिबहादुर बस्नेत विजयी भएका छन् । बस्नेत ३२ हजार २ सय ८१ मत ल्याएर विजयी भएका हुन् । उनका निकटम प्रतिद्वन्दी नेपाली कांग्रेसका राजिवविक्रम शाहले २३ हजार २ सय ८९ मत ल्याएका छन् । उनीहरु विच ८ हजार ९ सय ९२ मतान्तर भएको हो । यस अघि जाजरकोट क्षेत्र नं १ बाट विजयी बस्नेत माओवादी केन्द्रका सचिवालय सदस्य तथा ६ नं प्रदेश ईन्चार्ज हुन् । पुर्व गृहमन्त्री बस्नेत र कांग्रेस उम्मेदवार शाह विच कडा टक्कर हुने ठानिएपनि बस्नेतले फराकिलो मतान्तरले विजय हासिल गरेका छन् । उनले देशको समग्र विकासका साथै जिल्लाको विकासमा जोड दिने बताए । उनले सडक यातायातको विस्तार नै मुख्य प्राथमिकता रहेको प्रतिक्रिया दिएका छन् । जनजरकोटमा ६० हजार ८ सय ९७ मत खसेको थियो । त्यस्तै जाजरकोटमा प्रदेशसभा तर्फ दुईवटै क्षेत्रमा बामगठबन्धनका उम्मेदवार विजयी भएका छन् । फराकिलो मतले प्रतिस्पर्धीलाई पछि पादै गठबन्धनले बाजी मारेको हो । प्रदेश क बाट वाम गठबन्धनका उम्मेदवार गणेशप्रसाद सिंह विजयी भएका छन् । माओवादी केन्द्रका सिंहले १६ हजार ९ सय ११ मत ल्याएर विजयी भएका हुन् । उनका निकतम प्रतिद्वन्दी नेपाली कांग्रेसका बेदराज सिहले १२ हजार ८ सय ७८ मत प्राप्त गरेका छन् । चार हजार ३३ मतान्तरले सिंह विजयी भएका हुन् । प्रदेश क मा ३२ हजार ६ सय ६ मत खसेको थियो । प्रदेश ख बाट वाम गठबन्धनका उम्मेदवार करवीर शाही विजयी भएका छन् । एमालेका शाहीले १५ हजार एक सय ८५ मत ल्याएर विजयी भएका हुन् । उनका निकतम प्रतिद्वन्दी नेपाली कांग्रेसका दीपक जंग शाहले १० हजार तीन सय ६० मत प्राप्त गरेका छन् । चार हजार ८ सय २१ मतान्तरले शाही विजयी भएका हुन् । प्रदेश ख मा २८ हजार २ सय ९१ मत खसेको थियो । त्यहाँ एक हजार नौ सय ७९ मत बदर भएको थियो ।
मकवानपुर २ प्रदेशसभा (ख) मा ७० वर्षीय डोरमणि पौडेल विजयी,"हेटौंडा : मकवानपुर क्षेत्र नम्बर २ प्रदेशसभा (ख)का उम्मेदवार डोरमणि पौडेल विजयी भएका छन्। लोकतान्त्रिक गठबन्धनका अशोक शाक्यलाई चार हजार एक सय २२ मतले पछि पार्दै वाम गठबन्धनका उम्मेदवार पौडेल विजयी भएका हुन्। पौडेलले २० हजार ७ सय ३ मत प्राप्त गरे भने शाक्यले १६ हजार ५ सय ८१ मत ल्याएका छन्। हेटौंडाको विकासका योजनाकार पौडेल २०६४ र २०५४ मा हेटौंडा नगरपालिकाको मेयर निर्वाचित भएका थिए। एक दशक मेयर रहेर काम गरेका उनलाई पाँच वर्ष यसै क्षेत्रको विकासमा जुट्ने अवसर मिलेको छ। मसँग हेटौंडा र यससँग जोडिएको मेरो क्षेत्रको विकासको स्पष्ट खाका छ,उनले विजयी भएपछि प्रतिक्रिया दिए, हेटौंडा अब एउटा व्यवस्थित विकासको खाकामा अघि बढ्छ । ७० वर्षीय पौडेल ३८ वर्षदेखि राजनीतिमा सक्रिय छन्। २०५४ सालदेखि निरन्तर नेपाल नगरपालिका संघका अध्यक्ष रहेका उनी राजनीतिक मुद्धामा चार पटक कैद सजाय र १८ पटक प्रहरी हिरासतमा परेका छन् ।"
काठमाडौं २ मा माधव नेपाल भारी मत अन्तरले विजयी,काठमाडौं : काठमाडौं क्षेत्र नम्बर २ मा एमालेका वरिष्ठ नेता माधवकुमार नेपाल भारी मत अन्तरले विजयी भएका छन्। कांग्रेसका उम्मेदवार दीपक कुँइकेललाई १२ हजार ४ सय ६४ मतले हराउँदै वाम गठबन्धनको तर्फबाट उम्मेदवा बनेका नेपाल विजयी भएका हुन्। नेपालले २७ हजार ३ सय ६६ मत ल्याएका छन् भने उनका निकटतम प्रतिद्वन्द्वी लोकतान्त्रिक गठबन्धनका कुँइकेलले १४ हजार ९ सय २ प्राप्त गरेका छन्।
मोरङ ४ मा अमनलाल मोदीले महेश आचार्यलाई हराए,विराटनगर : कमजोर उम्मेदवार मानिएका वाम गठबन्धनका उम्मेदवार अमनलाल मोदीले पटकपटक मन्त्री बनिसकेका कांग्रेसका प्रभावशाली नेता महेश आचार्यलाई पराजित गरेका छन्। मोरङ ४ का उम्मेदवार मोदीले ३३ हजार ५ सय २९ मत प्राप्त गरेर विजयी भए भने उनका निकटतम प्रतिद्वन्द्वी आचार्यले २६ हजार ८ सय मत मात्र पाए। कमजोरी पारिवारिक पृष्ठभूमिका उनी माओवादीको शसस्त्र द्वन्द्वबाट उदाएका नेता हुन्। मोदी ७० सालको संविधान सभाको निर्वाचनमा समानुपातिक तर्फ सँविधानसभा सदस्यमा छानिएका थिए। सांसद भए पनि मोदी जनताको घरदैलोमा पुगिरहने नेताको रुपमा चिनिन्छन्।
जनकपुरमा मतगणना स्थगित,"जनकपुरधाम : मतदान अधिकृतको हस्ताक्षर नै नभएको मतपत्र भेटिएपछि धनुषाको प्रतिनिधिसभा निर्वाचन क्षेत्र नम्बर ४ को मतगणना रोकिएको छ । यहाँको जिल्ला शिक्षा कार्यालय शैक्षिक तालिम केन्द्रमा जारी क्षेत्र नम्बर १,२ र ४ को मतगणनाको क्रममा जनकपुर उपमहानगरपालिका १९ बक्समा मतदान अधिकृतको हस्ताक्षर नभएको दुईवटा मतपत्र भेटिएपछि राजनीतिक दलका प्रतिनिधिहरुले विवाद उत्पन्न गरेका छन् । विवादका कारण मतगणनाको कार्य स्थगित भएको हो । क्षेत्र नम्बर ४ बाट फोरमका महाजन यादव, नेपाली कांग्रेसका महेन्द्र यादव र वाम गठबन्धनका रघुबीर महासेठ बिच चुनावी प्रतिस्पर्धा रहेको छ ।"
मतपत्र घटेपछि प्रदेशसभा सिरहा १(क) को मतगणना स्थगित,"सिरहा : सिरहाको निर्वाचन १ को प्रदेशसभा १(क) को मतगणना स्थगित भएको छ। मतगणना गर्ने क्रममा खसेको मतमध्ये ५६ मतपत्र मतपेटिकामा नभेटिएपछि नेपाली कांग्रेसका प्रतिनिधिले विरोध गरेपछि दिउँसो ३ बजेबाट मतगणना स्थगित भएको हो। प्रदेशसभा १(क) का निर्वाचन अधिकृत महेश खनालका अनुसार लहान नगरपालिका १२ को एक मतदान केन्द्रमा खसेको मतभन्दा ५६ मत पेटिकामा कम भेटिएको छ। मुचुक्लका अनुसारको मतपत्र मतपेटिकामा नभेटिएपछि कांग्रेस प्रतिनिधिले विरोध गर्दा गणना स्थगित गरिएको हो। निर्वाचन अधिकृत खनालले मुचुल्कामा लेख्न गल्ती भएको हुनसक्ने वा सामानुपातिक मतपेटिकामा पनि मतदाताले झुक्किएर खसाएको हुनसक्ने बताए। उनले विवाद मिलाउन छलफल भइरहेको पनि जानकारी दिए। उनले भने, दलका प्रतिनिधिहरुसँग छलफल जारी राखेका छौं। सो प्रदेशसभा सदस्यका लागि उम्मेदवारका लागि नेपाली कांग्रेसबाट सन्तोष चौधरी र वाम गठबन्धनका लगनलाल चौधरीबीच कडा प्रतिस्पर्धा भइरहेको छ। प्रारम्भिक मतपरिणामअनुसार वाम उम्मेदवार तथा नेकपा एमाले नेता लगनलालले ५ हजार ६८२ मत ल्याएर अगाडी छन्। उनका निकटम प्रतिद्वन्दी कांग्रेसका उम्मेदवार सन्तोषले ४ हजार ९५५ मत प्राप्त गरेका छन्।"
जित र अग्रता : हालसम्मको ताजा अपडेट,"काडमाडौं : मंसिर १० र मंसिर २१ मा सम्पन्न प्रतिनिधिसभा र प्रदेशसभा निर्वाचनको मतगणनाको नजिताम आउँने क्रम जारी रहेको छ । ३ बजेसम्म अन्नपूर्ण इलेक्सन पाेर्टलमा प्राप्त नतिजा अनुसार प्रतिनिधिसभा तर्फ ३९ स्थानको नतिजा सार्वजनिक भएको छ । जसअनुसार एमालले २४ स्थानमा जित हासिल गरेको छ भने माओवादी केन्द्रले ९, कांग्रेसले ५ स्थानमा जित हात पारेको छ । एक स्थानमा स्वतन्त्र उम्मेदवार विजयी भएका छन् । मतगणना जारी रहेका स्थान मध्ये प्रतिनिधिसभातर्फ एमाले सबैभन्दा बढी ५६ स्थानमा अगाडी रहेको छ भने माओावदी २४, फोरम ८, राजपा १० र नयाँशक्ति १ स्थानमा अगाडी रहेका छन् । प्रतिनिधिसभातर्फ हालसम्मका विजयीहरु एमाले १शेरबहादुर तामाङ, सिन्धुपाल्चोक२ २घनश्याम खतिवडा, मोरङ१ ३ गणेशसिंह ठगुन्ना, दार्चुला ४पार्वत गुरुङ, दोलखा ५भानुभक्त ढकाल, मोरङ३ ६ कृष्णगोपाल श्रेष्ठ, काठमाडौं९ ७ जीवनराम श्रेष्ठ, काठमाडौं८ ८ दामोदर भण्डारी, बैतडी ९ धनबहादुर बुढा, डोल्पा १० पोल्देल छोपाङ गुरुङ, मनाङ ११ लालबाबु पण्डित, मोरङ६ १२वसन्त कुमार नेम्वाङ, पाँचथर १३भुमिप्रसाद त्रिपाठी, धादिङ१ १४योगेशकुमार भट्टराई, ताप्लेजुङ १५गोपाल बहादुर बम, मुगु १६लालबहादुर थापा, बाजुरा १७प्रेमप्रसाद तुलाचन, मुस्ताङ १८कृष्ण बहादुर राई, काठमाडौं३ १९भैरवबहादुर सिंह,बझाङ २०भुपेन्द्रबहादुर थापा,म्याग्दी २१सूर्य प्रसाद पाठक, बाग्लुङ१ २२कृष्णलाल महर्जन, ललितपुर२ २३खेमप्रसाद लोहोनी, धादिङ२ २४यज्ञराज सुनुवार, ओखलढुंगा माओवादी केन्द्र १कमला रोका, रुकुम पूर्व २पम्फा भुषाल, ललितपुर३ ३शक्तिबहादुर बस्नेत, जाजरकोट ४देवेन्द्र पौडेल, बाग्लुङ२ ५जनार्दन शर्मा रुकुम पश्चिम ६अमनलाल मोदी मोरङ४ ७गजेन्द्र बहादुर महत, जुम्ला ८अग्निप्रसाद सापकोटा, सिन्धुपाल्चोक१ ९हेमकुमार राई, सोलुखुम्बु नेपाली कांग्रेस १ प्रकाशमान सिंह, काठमाडौं१ २ गगनकुमार थापा, काठमाडौं४ ३राजेन्द्रकुमार केसी, काठमाडौं१० ४मिनेन्द्र रिजाल,मोरङ२ ५मोहन आचार्य, रसुवा अन्य छक्कबहादुर लामा, हुम्ला"
यस्तो देखियो धादिङमा वाम गठबन्धनको विजयउत्सव (फोटो फिचरसहित),धादिङ : प्रदेश तथा प्रतिनिधिसभा सदस्य निर्वाचनमा धादिङका सबै प्रदेश र क्षेत्रबाट वाम गठबन्धनका उम्मेदवार विजयी भएका छन्। नेकपा एमाले र माओवादी केन्द्रको वाम गठबन्धन तथा नेपाली कांग्रेस र राप्रपाको लोकतान्त्रिक गठबन्धनबीच भएको प्रतिस्पर्धामा वाम गठबन्धनका सबै उम्मेदवारले बाजी मारेका हुन्। गत बैशाखमा भएको स्थानीय तहको मत परिणामअनुसार धादिङको क्षेत्र १ मा वाम गठबन्धनका उम्मेदवारले सहज जित हाँसिल गर्ने पूर्वानुमान गरिएको भएपनि क्षेत्र २ मा भने कडा प्रतिस्पर्धा हुने अवस्था थियो। अन्तिम मत परिणाम सार्वजनिक हुँदा धादिङको सबै क्षेत्र र प्रदेशमा वाम गठबन्धनका उम्मेदवार विजयी बने। विजयी भएपछि वाम गठबन्धनले धादिङको सदरमुकाम धादिङवेसीमा भव्य विजय जुलस निकालेको छ।
बैतडीका सबै क्षेत्रमा वाम गठबन्धनका उम्मेदवार विजयी,बैतडी : प्रतिनिधिसभाका लागि एक र प्रदेशसभाका लागि दुई निर्वाचन क्षेत्र रहेको बैतडीमा तीनै क्षेत्रमा वाम गठबन्धनका उम्मेदवार विजयी भएका छन्। प्रतिनिधिसभामा एमालेका दामोदर भण्डारी ३९ हजार पाँच सय २४ मतसहित विजयी भएका छन्। भण्डारी २०७० सालको निर्वाचनमा पनि बैतडी क्षेत्र १ बाट विजयी भएका थिए। उनी केपी ओली प्रधानमन्त्री हुँदा अर्थ राज्यमन्त्री थिए। भण्डारीका निकटतम प्रतिस्पर्धी कांग्रेसका नरबहादुर चन्दले २८ हजार दुई सय ९१ मत प्राप्त गरे । चन्द पनि २०७० को निर्वाचनमा बैतडी क्षेत्र २ बाट निर्वाचित भएका थिए। ७६ हजार १७६ मत खसेकोमा सात हजार ५४ मत बदर भएको मुख्य निर्वाचन अधिकृत विष्णुप्रसाद गौतमले जानकारी दिए । यस्तै प्रदेशसभा क मा वाम गठबन्धनका उम्मेद्वार माओवादी केन्द्रका प्रेमप्रकाश भट्ट १८ हजार ९३ मत ल्याएर विजयी भएका हुन्। उनका निकटतम् प्रतिस्पर्धी नेपाली कांग्रेसका हरिमोहन भण्डारीले १५ हजार १२६ मत प्राप्त गरे। भट्टले भण्डारीलाई दुई हजार ९६७ मतले पराजित गरेका हुन्। प्रदेशसभा सदस्यमा विजयी भएका भट्ट माओवादी युद्धकालमा भूमीगत थिए। प्रदेशसभा ख मा पनि वाम गठबन्धनका उम्मेद्वार लिलाधर भट्ट विजयी भएका छन्। उनका निकटतम् प्रतिद्वन्द्वी लोकतान्त्रिक गठबन्धनका उम्मेद्वार राप्रपा गणेश चन्दले १५ हजार २४७ मत प्राप्त गरे। भट्टले चन्दलाई ५ हजार ७१ मतले पराजित गरेका हुन्।
काठमाडौं ६ मा झक्कु सुवेदीलाई हराउँदै भीमसेनदास प्रधान विजयी,काठमाडौं : काठमाडौं ६ मा लोकतान्त्रिक गठबन्धका उम्मेदवार भीमसेन दास प्रधान विजयी भएका छन्। रक्षामन्त्री समेत रहेका कांग्रेस नेता प्रधान १६ हजार सात सय ८५ मत ल्याएर विजयी भएका हुन्। उनका निकटतम प्रतिद्वन्द्वी वाम गठबन्धनका झक्कुप्रसाद सुवेदी १५ हजार चार सय ८५ मत ल्याएका छन्। माओवादी केन्द्रका नेता सुवेदी १३ सय मत अन्तरले पराजित भएका हुन्। नेता सुवेदी पहिलो संविधानसभाको चुनावमा काठमाडौं क्षेत्र नम्बर २ मा एमालेका तत्कालीन महासचिव माधव नेपाललाई पराजित गर्दै चर्चामा आएका थिए। विवेकशील साझाका रमेश चिलुवालले चार हजार २ सय २५ मत ल्याएका छन्।
गोरखामा नयाँ शक्तिका आचार्य विजयी,गोरखा : नयाँ शक्ति नेपालले गोरखाको प्रदेशसभामा जित हात पारेको छ। गोरखा क्षेत्र नम्बर २ क बाट नयाँ शक्तिका उम्मेदवार हरिशरण आचार्य प्रदेशसभामा विजयी भएका हुन्। आचार्यले १५ हजार ३४३ मत ल्याएका छन्। उनका निकटतम प्रतिद्वन्द्वी माओवादी केन्द्रकी कमला नहर्कीले १२ हजार ६५ मत ल्याइन्। कूल २९ हजार १२६ मतमा एक हजार ६७ मत बदर भएको छ। विजयी आचार्य पालुङटार नगरपालिका १ खोप्लाङका बास्न्दा हुन्। ३९ वर्षीय आचार्य प्रवीणता प्रमाण तह उत्तीर्ण हुन्। उनी नयाँ शक्ति नेपालका केन्द्रीय परिषद् सदस्य छन्।
काठमाडौं १ प्रदेशसभा (ख) मा १९ मतले एमाले विजयी,काठमाडौं : काठमाडौं क्षेत्र नम्बर १ प्रदेशसभा (ख) मा वाम गठबन्धनको तर्फबाट उम्मेदवार बनेका एमालेका गणेशप्रसाद दुलाल १९ मत अन्तरले विजयी भएका छन्। एमालेका उम्मेदवार गणेशप्रसाद दुलाल ४ हजार २ सय ४२ मत ल्याएर विजयी भएका हुन्। उनका प्रतिद्वन्द्वी सुरजचन्द्र लामिछानेले ४ हजार २ सय २३ मत ल्याएका छन्। दुई उम्मेदवारबीचको मत अन्तर १९ मात्र रहेको छ। प्रतिनिधिसभा तर्फ भने काठमाडौं १ मा नेपाली कांग्रेसका प्रकाशमान सिंह विजयी भइसकेका छन्। सिंहले विवेकशील साझा पार्टीका संयोजक रवीन्द्र मिश्रलाई आठ सय १९ मत अन्तरले पराजित गरेका हुन्।
पर्वतमा वाम गठबन्धनका गिरी अगाडि,कुश्मा : प्रतिनिधिसभा र प्रदेशसभा सदस्य निर्वाचनको मतगणना पर्वतमा शुक्रबाररातीदेखि निरन्तर जारी छ।पछिल्लो मत परिणामअनुसार पर्वतमा वाम गठबन्धनका उम्मेदवारको अग्रता कायमै रहेको छ। वाम गठबन्धन र लोकतान्त्रिक गठबन्धनबीच प्रतिस्पर्धा रहेको पर्वतमा वाम गठवन्धन उम्मेदवार मतान्तर बढाउँदै गएका छन्। जिल्लाका १ सय ३९ वटा मतदान केन्द्र मध्ये ६९ केन्द्रको मत गणना गर्दा वाम गठबन्धनका तर्फबाट प्रतिनिधिसभा सदस्यका उम्मेदवार पदम गिरी ६ हजार ६ सय तीन मतका साथ अग्र स्थानमा रहेका छन्। उनले २० हजार १५ मत प्राप्त गर्दा उनका निकटतम प्रतिद्वन्द्वी नेपाली कांग्रेसका उम्मेदवार अर्जुनप्रसाद जोशीले १३ हजार ४ सय १२ मत प्राप्त गरेका छन्। पृथ्वीनारायण क्याम्पस पोखराका स्ववियू सभापति भएपछि एकाएक राजनीतिमा चुलिएका एमालेका युवा नेता गिरीले झण्डै १० हजार मतान्तरले विजयी हुने आंकलन सुरु भएको छ। अहिले मतगणना स्थल बाहिर हजारौको संख्यामा एमाले र माओवादीका कार्यकर्ताको बाक्लो उपस्थित छ। लगातार तीनपटकसम्म पर्वत क्षेत्र १ बाट सांसद बन्दै आएका नेपाली कांग्रेसका केन्द्रीय सदस्य समेत रहेका जोशीको पराजय भने निश्चित जस्तै भइसकेको छ। प्रदेशसभा सदस्यतर्फ पर्वत क्षेत्र १ मा माओवादी केन्द्रका नेत्र अधिकारीले अग्रता हाँसिल गरिरहेका छन्। उनले ९ हजार १ सय ५६ मत प्राप्त गरेका छन् भने उनका निकटतम प्रतिद्वन्द्वी नेपाली कांग्रेसका नवराज गुरुङले ८ हजार १ सय ३७ मत प्राप्त गरेका छन्। यसैगरी प्रदेशसभातर्फ पर्वत क्षेत्र २ मा एमालेका विकास लम्साललेले झण्डै एक हजार मतले अग्रता लिएका छन्। उनको पक्षमा ८ हजार ९ सय ५४ मत प्राप्त भएको छ भने उनका प्रतिस्पर्धी नेपाली कांग्रेसका राजेन्द्र तिवारीले ७ हजार ९ सय ८९ मत प्राप्त गरेका छन्। अन्य साना राजनीतिक दलहरुको मत संख्या भने न्यून रहेको छ। पर्वतमा झण्डै ५० प्रतिशत मतगणना सकिएको छ।
"निर्वाचित भएपछि पाण्डेले भने, ३ नम्बर प्रदेशको मुख्यमन्त्री मै हुँ","धादिङ : धादिङको क्षेत्र नं १ को प्रदेश सभा १ बाट विजयी भएका नेकपा एमालेका पोलिटब्युरो सदस्य एवं पूर्वमन्त्री राजेन्द्र प्रसाद पाण्डेले ३ नम्वर प्रदेशको मुख्य मन्त्रीको पद अब आफूले सम्हाल्ने बताएका छन्। निर्वाचित भएपछि अन्नपुर्णसँग छोटो कुराकानीका क्रममा पाण्डेले मुख्यमन्त्री चलाउन पाको, अनुभवी र सक्षम व्यक्ति नै आवश्यक पर्ने भएकाले पार्टीले नै आफूलाई अघि सारेको बताए। उनले भने, मैले विगतका चारवटा संसदीय निर्वाचनमा विजयी भएर पार्टीको विभिन्न पद र संसदमा लामो अनुभव बटुलेको छु, पहिलो पटक चयन हुने मुख्य मन्त्रीमा पनि अनुभवी मान्छेहरु अघि सर्नुपर्छ भन्ने पार्टीबाटै कुरा आएपछि म प्रदेश सभामा आएको हुँ।' नाम नतोकेपनि एमालेका अन्य केन्द्रीय नेताहरुले पनि मुख्यमन्त्रीको टिकट दावी गरिरहेको हल्ला निराधार रहेको बताउदै पाण्डले भने, अहिले प्रचारमा ल्याइएको जस्तो नेकपा एमालेका अन्य नेताहरुले ३ नम्वर प्रदेशको मुख्यमन्त्री दावी गरेका छैनन्, जजस्को नाममा हल्ला चलाइएको छ, उनीहरुकै प्रस्ताव र सल्लाहमा म प्रदेश सभामा आएको हुँ।' पाण्डेले पार्टीले नै अगाडि सारेको कुरा गरिरहदाँ धादिङ जिल्लाको स्थानीय कमिटीले भने पाण्डेलाई प्रदेश सभामा उम्मेद्वार नै सिफारिस गरेको थिएन। प्रतिनिधिसभाकै चुनाव लड्ने मनस्थिति बनाएर टिकट दावी गरिरहँदा गुटका कारण प्रतिनिधिसभाको टिकट नपाउने निश्चि प्रायः भएपछि केन्द्रीय तहको हस्तक्षेपबाटै स्थानीय तहबाट सिफारिस भएका नेत्र पौडेललाई जिल्लाउँदै पाण्डेले प्रदेश सभाको टिकट हत्याएका थिए। नेकपा एमालेको बाहुल्यता रहेको क्षेत्रबाट प्रदेशको टिकट लिएपछि उनलाई मुख्यमन्त्रीको दावेदारको रुपमा प्रचार गरिदै आएको छ। यद्यपि, नेकपा एमालेबाट ३ नम्वर प्रदेशको मुख्यमन्त्रीको रुपमा अन्य जिल्लाका नेताहरुले पनि दावी गरिरहेकै छन्।"
सुरु भयो धनुषा ४ को मतगणना,"जनकपुरधाम : मतदान अधिकृतको हस्ताक्षर नै नभएको मतपत्र भेटिएपछि स्थगीत भएको धनुषा प्रतिनीधिसभा निर्वाचन क्षेत्र नम्बर ४ को मतगणना सुरु भएको छ। जिल्ला शिक्षा कार्यालय शैक्षिक तालिम केन्द्रमा जारी क्षेत्र नम्बर १, २ र ४ को मतगणनाको क्रममा अधिकृतको हस्ताक्षर नभएको मतपत्र भेटिएको हो। जनकपुर उपमहानगरपालिका १९ को मतदान केन्द्रको मतपत्रमा अधिकृतको हस्ताक्षर नभेटिएपछि विवाद उत्पन्न भएको थियो। निर्वाचन अधिकृतको हस्ताक्षर नभएको मतपत्रलाई बदर गर्ने सहमति भएपछि मतगणना सुरु भएको हो। क्षेत्र नम्बर ४ बाट फोरमका महाजन यादव, नेपाली कांग्रेसका महेन्द्र यादव र वाम गठबन्धनका रघुवीर महासेठबीच चुनावी प्रतिस्पर्धा रहेको छ।"
गुल्मीमा एमालेका खड्ग केसी विजयी,गुल्मी : निर्वाचन क्षेत्र नं २ को प्रदेशसभा सदस्यका वामगठबन्धका उम्मेदवार एमालेका खड्गबहादुर खत्री विजयी भएका छन्। खत्रीका निकटतम प्रतिद्वन्द्वी कांग्रेसका शालिक पन्थीले ११६७३ मत लिएर पराजित भएका छन्। खत्रीले १६१६५ मत लिएर विजयी भएका हुन्। आमा विष्णु खत्री र बुवा गोविन्द बहादुर खत्रीको काँखबाट २०१४ असार ३ गते मुसिकोट नगरपालिकाको वामी मैदानमा जन्मिएका खत्री २०२८ सालदेखि राजनितिमा सक्रिय भएका थिए। कम्युनिष्ट आन्दोलनमा सहभागी भएका उनी विभिन्न जेलजीवन बिताएका छन्। २०३६ सालमा संविधान विरोधी आन्दोलनमा सहभागी हुँदा उनको हँुदा खादाको सरकारी शिक्षकको जागिर समेत गुमाउनु परेको थियो। पार्टीको संगठित सदस्यको रुपमा रहेका खत्रीले पार्टीमा विभिन्न योगदान दिएका कारण उम्मेदवार बनेका थिए। खत्रीले स्नातक तहसम्मको अध्यनन गरेका छन् भने उनकी श्रीमति सावित्री खत्री हुन्।
मोरङ २ मा मिनेन्द्र रिजाल विजयी,विराटनगर: मोरङ निर्वाचन क्षेत्र नम्बर २ मा नेपाली कांग्रेसका नेता मिनेन्द्र रिजाल निर्वाचित भएका छन्। रिजालले वामगठबन्धनका उम्मेद्वार ऋषिकेश पोख्रेललाइ १ हजार ८ सय ५ मतले पछि पारेका हुन्। दोस्रो संविधानसभा निर्वाचनमा एमालेबाट निर्वाचित बनेका पोख्रेलले यो पटक माओवादीको भोटसमेत आउँदा जित निश्चित भएको दावी गर्दै आएपनि उनले ३४ हजार १४ मत प्राप्त मात्र प्राप्त गरे भने विजयी रिजालले ३५ हजार ८ सय १९ मत प्राप्त गरे। गिरिजाप्रसाद कोइरालाले यही क्षेत्रबाट निर्वाचन लड्दै आएका थिए। कांग्रेसको ऐतिहासिक महत्व बोकेको स्थानमा रिजाललाई उम्मेदवार बनाउँदा केही कार्यकर्ता असन्तुष्टसमेत बनेका थिए।
दोलखामा ३० हजार मतान्तरले वाम गठबन्धन विजयी,चरीकोट : प्रतिनिधिसभा र प्रदेशसभाको लागि भएको निर्वाचनमा दोलखामा वाम गठबन्धनका उम्मेदवारले सानदानर जित हाँसिल गरेका छन्। शनिबार सम्पन्न मतगणनामा कांग्रेसका उम्मेदवारलाई पछि पार्दै वाम गठबन्धनका उम्मेदवारले जित हाँसिल गरेका छन्। एक प्रतिनिधिसभा र दुई प्रदेशसभा रहेको दोलखामा ८७ हजार ४ सय ९८ मत खसेको थियो। जस्मा प्रतिनिधिसभातर्फ नेकपा एमालेका उम्मेदवार पार्वत गुरुङले ५५ हजार ९ सय ५४ मत ल्याएर विजयी भएका छन् भने उनका प्रतिस्पर्धी कांग्रेसका उम्मेदवार रुद्रबहादुर खड्काले २५ हजार ८ सय १ मत प्राप्त गरेका छन्। यस्तै प्रदेशसभा १ तर्फ माओवादी केन्द्रका उम्मेदवार विशाल खड्काले २८ हजार ३ सय ५० मत प्राप्त गरी विजयी भएका छन् भने कांग्रेसका उम्मेदवार बर्मा लामाले १२ हजार ९ सय ५६ मत ल्याएका छन्। प्रदेशसभा २ तर्फ एमालेबाट उम्मेदवार बनेका पशुपति चौलागाईले २३ हजार ५८ मत ल्याएका छन् भने उनका निकटतम प्रतिद्वन्द्वी कांग्रेसका केशजराज चौलागाईले १० हजार ८ सय ८० मत ल्याएका छन्। यस्तै मालेबाट उम्मेदवार बनेका लालकुमार केसीको ३ हजार ४ सय ४ मत छ ।
आलुचप बेचेर पढाएका छोरा मोदी फेरि बने सांसद : मन्त्री भएको देख्ने आमाको सपना,"अन्नपूर्ण अर्काइभबाट शनिवार, कात्तिक २५, २०७४ मा प्रकाशित लेख मोरङ ४ मा अमनलाल मोदीले महेश आचार्यलाई हराए विराटनगर : बालोदेवी मोदी (थारू) ६७ वर्षकी भइन् । मोरङको ग्रामीण थारू महिलाभन्दा खासै फरक छैन उनको जीवनशैली । घरधन्दासँगै आयआर्जनको काम पनि गर्छिन् । भन्नेहरू उनलाई नेताकी आमा हौ अब काम नगर पनि भन्छन् । तर मन कहाँ मान्थ्यो र मलाई काम नगरी बस्दा पट्यार लाग्छ अरू दिन बारीको काम भए पनि हटियाको दिन आलुचपप्याजी बेच्न आउँछु, मोदीले भनिन्, आलुचप बेचेरै हो सकी नसकी त्यो कान्छो छोरो र छोरीलाई पढाएको । अहिले उनका तिनै कान्छो छोरो अमनलाल मोदी (वर्ष ३६) गिरिजाप्रसाद कोइरालाको छत्रछायाबाट राजनीतिमा बे्रक्र पाएका पूर्वअर्थमन्त्री महेश आचार्यलाई मोरङ क्षेत्र नम्बर ४ मा प्रतिनिधिसभा सदस्य निर्वाचनमा वाम गठबन्धनका तर्फबाट टक्कर दिँदै छन् । बूढीगंगा गाउँपालिका७ तिलाठी चौकको हाटमा भेट्दा बालोदेवी परम्परागत अचरा खड्गी लगाएरै आलुचप बनाउँदै थिइन् । १५ वर्ष भयो यो कर्म थालेको । हातगोडा लागुन्जेल काम नछाड्ने योजना बुनेकी छन् । हाम्रो टोलवरिपरि पहाडी समुदायको बसोवास थियो । उनीहरूका छोराछोरी सधैं विद्यालय गएको देख्थें, मलाई पनि छोराछोरी पढाउन पाए हुन्थ्यो भन्ने लाग्थ्यो तर पैसा हुँदैनथ्यो, विगत सम्झँदै मोदीले भनिन्, श्रीमान् बितेकाले मलाई छोराछोरी हुर्काउन निकै कठिन भयो, कान्छो अमनलाई त आलुचप बेचेर पढाएँ, माहिली छोरी शान्तिलाई वकिल बनाएँ । एमाओवादीका निवर्तमान सांसद अमनलाल मोदीकी आमा बालोदेवीलाई गाउँमा नेताकी माई छिय अब यी काम छोड्दिय (नेताकी आमा हौ अब यो काम छादिदेऊ) भन्दै छिमेकीले दबाब दिन खोज्छन् तर उनलाई आफ्नो कामप्रति कुनै पश्चात्ताप र हीनताबोध छैन बरु गर्व छ । मोदीले प्याजी र आलुचप बिक्री गरेको १५ वर्ष भइसकेको छ । एक पटकमा ७ सय रुपैयाँ कमाइ गर्छिन् । पति पवनलाल हटिया घुमेर चामल बिक्री गर्थे । तर, ०४३ सालमा उनको मृत्यु भएपछि व्यवहार धान्न निकै गाह्रो भयो । बनिबुतो र आलुचप बिक्री गरेर छोराछोरीलाई पढाइन् । दुःखमा हुर्किएका अमनलालले डंग्राहाको नारायणी माविमा कक्षा ८ सम्म र त्यसपछि सुनसरी दुहबीको सरस्वती माविबाट विद्यालयस्तरीय पढाइ पूरा गरे । विराटनगरमा महेन्द्र मोरङ क्याम्पस पढ्थे । त्यहीबेला उनी माओवादीमा संगठित भएर भूमिगत भए । अमन पक्राउ परेर अढाई वर्ष जेल बसे । अमन पक्राउ पर्दा बालोदेवीले तीन दिनसम्म अन्न खाइनन् । अब एकपटक बाँसको टाटीले बेरेको घरमा जन्मिएर राजनीतिमा होमिएको छोरो मन्त्री बनेको हेर्ने रहर छ, मोदी भन्छिन्, मलाई यो छोरोले यस्तो सानो काम नगर भनेर कहिल्यै निरुत्साहित गरेको छैन बरु कामलाई माया गर्न हौस्याएको छ ।अहिले छोरी पूर्णकला र सीता सामाजिक कार्यकर्ता छन् । मान्ति टेलर्स व्यवसायी र विष्णु जागिरे छन् । अमनलाल मोदी दोस्रो संविधानसभा सदस्य निर्वाचन ०७० मा माओवादी केन्द्रबाट सांसद बनेका थिए । संसद्को सुशासन समितिका सदस्य पनि भए । उनले पार्टीको भूमिगत आन्दोलन, जेलजीवन र थारू राष्ट्रिय मुक्ति मोर्चाको केन्द्रीय सदस्य भएर काम गरे । नेताका रूपमा उनको परिचय जे भए पनि गाउँमा भने उनी बालोदेवीके छोट्का बेटा अर्थात् बालोदेवीको कान्छो छोरा भनेर आमाकै परिचयबाट चिनिएका छन् । उनी भन्छन्, मलाई अहिले पनि बालोदेवीके बेटा भनेर बोलाइन्छ । मलाई आमाले दुःख गरेर पढाएको र राजनीतिमा मैले भोगेको हन्डर सारा गाउँलेले बिर्सिएका छैनन् । मलाई स्नातकसम्म पढ्न सक्नु आमाकै मिहिनेत हो, नत्र त्यतिबेला थारूको बच्चाले कहाँ बिए पढ्थे ? ०५६ मा मोदीको हजुरआमाले गाउँकै एकजनाबाट १५ हजार रुपैयाँ सापटी लिएकी थिइन् । त्यो बापत जग्गा बन्धकी राखिएको थियो । हजुरआमा बितिन् । पछि आमा बालोदेवीले जग्गा उकास्न खोजिन् तर महाजनले पैसा फिर्ता गर्दा पनि जग्गा दिएनन् । क्रान्तिकारी स्वभावका र लक्का जवान मोदीलाई गरिबका लागि आन्दोलन गर्ने सनक चढ्यो अनि होमिए माओवादी पार्टीतिर । राजनीतिक जिम्मेवारीमै रहेका मोदी पक्राउ परे । अनि ०६२ मा माओवादी शान्ति प्रक्रियामा आउने क्रम सुरु भएपछि छुटे । मोदी सम्झन्छन्, मेरो राजनीतिको युटर्न त्यही १५ हजार रुपैयाँ र बन्धकी राखिएको जग्गा थियो । बालोदेवी सपनामा पनि छोरोले जितेर अबिर जात्रा गरेको देख्छिन् । भन्छिन्, आफ्नै समुदायका मानिसले भोट दिए भने त जित्छ पनि होला । मोदी आफ्नो निर्वाचन क्षेत्र थारू बहुल क्षेत्र भएकाले आफ्नो जित सुनिश्चित भएको दाबी गर्छन् । मैले बाम गठबन्धनको विराटनगर महानगरका वडामा वाम गठबन्धनलाई जोगाउँदै त्यहाँबाट ४ हजार मत ल्याए भने जित्छु, मोदीले भने, यो प्रतिस्पर्धा दुई वर्गबीचको पनि हो भन्ने मेरो बुझाइ छ। मोरङ४ मा दुई गाउँपालिका ग्रमथान, कटहरी, बेलबारी नगरपालिकाका वडा नम्बर ५, ६ र ७, विराटनगर महानगरपालिकाका १, २, ३, ८, १० र १९ वडा समेटिएको छ ।स्थानीय तह चुनावमा कांग्रेसले १७ हजार ७ सय ११, एमालेले १६ हजार ६ सय ४४ र एमाओवादीले ५ हजार ४ सय ६१ मत प्राप्त गरेका थिए ।"
मोरङका सबै क्षेत्रको नतिजा सार्वजनिक : एक कांग्रेस बाँकी सबै वाम,विराटनगर : मोरङका सबै क्षेत्रका प्रतिनिधि सभा सदस्यको अन्तिम नतिजा सार्वजनिक भएको छ। पछिल्लो पटक सार्वजनिक भएको मोरङ क्षेत्र नम्बर ५ मा माओवादी नेता शिवकुमार मण्डल विजयी बनेका छन्। मण्डलले २२ हजार ९ सय ४५ मत प्राप्त गरे भने कांग्रेसका अमृत अर्यालले १९ हजार १ सय ५३ मत प्राप्त गरे। कांग्रेसले ६ क्षेत्र मध्ये एक स्थानमा मात्र जीत निकाल्न सक्यो। क्षेत्र नम्बर २ मा कांग्रेसका मिनेन्द्र रिजालले एमालेका ऋषिकेश पोख्रेललाई पराजित गरे। त्यस्तै मोरङ १ मा एमालेका घनश्याम खतिवडाले कांग्रेस जिल्ला सभापति समेत रहेका डिगबहादुर लिम्बुलाई पराजित गरे भने क्षेत्र ३ मा एमाले नेता भानुुभक्त ढकालले कांग्रेस उम्मेदवार सुनिलकुमार शर्मालाई पराजित भए। त्यस्तै मोरङ ४ मा माओवादीका अमनलाल मोदीले कांग्रेसका प्रभावशाली नेता महेश आचार्यलाई फराकिलो मत अन्तरले पराजित गरे। कुल ६ लाख ४४ हजार ७ सय ८२ मतदाता रहेको जिल्लामा ४ लाख ६८ हजार ३ सय २७ मत खसेको थियो। प्रतिनिधि सभा सदस्यको मत गणना सकिएको मोरङमा प्रदेश सभाका मत धमाधम गनिँदैछ। आइबार साँझसम्ममा प्रदेश सभाका सबै सिटको अन्तिम नजिता सार्वजनिक हुने मुख्य निर्वाचन अधिकृत राजुकुमार खतिवडाले जानकारी दिए।
कर्णालीबाट मुख्यमन्त्रीका दाबेदार तीनै जना विजयी,"सुर्खेतः कर्णालीबाट प्रदेश नम्बर ६ को मुख्यमन्त्रीका दाबेदार तीनै जना उम्मेदवारहरु विजयी भएका छन् । यो प्रदेशको भावी मुख्यमन्त्रीका लागि चर्चामा रहेका उनीहरु प्रदेशसभा सदस्यमा विजयी भएका हुन् । कर्णालीबाट प्रदेशको मुख्यमन्त्रीमा दाबी गर्दै आएका कांग्रेसका जीवनबहादुर शाही, माओवादी केन्द्रका नेता नरेश भण्डारी र माओवादीकै महेन्द्रबहादुर शाही प्रदेश सभा सदस्यमा निर्वाचित हुन सफल भएका हुन् । कांग्रेसले भावी मुख्यमन्त्रीमा प्रस्ताव गरेका जीवनबहादुर शाही हुम्लाको प्रदेश सभा (ख) बाट विजयी भएका छन् । उनले चार हजार पाँच सय १९ मत प्राप्त गरे । उनका प्रतिस्पर्धी वाम गठबन्धनका उम्मेदवार विजय भण्डारीले तीन हजार नौ सय ९३ मत प्राप्त गरेका छन् । कांग्रेस केन्द्रीय सदस्य तथा पूर्वपर्यटन मन्त्रीसमेत रहेका शाहीलाई यो प्रदेशमा कांग्रेसले मुख्यमन्त्रीको रुपमा अगाडि सारेको छ । भावी मुख्यमन्त्रीका दाबेदार शाही एमाले र माओवादीको वाम गठबन्धनलाई हराउँदै भावी मुख्यमन्त्रीको दौडमा आफूलाई सामेल गराउन सफल भएका हुन् । यस्तै कर्णालीबाटै मुख्यमन्त्रीको दाबी गर्दै आएका माओवादी नेता महेन्द्रबहादुर शाही कालिकोटको प्रदेश सभा (ख) बाट विजयी भएका छन् । उनले १२ हजार तीन सय ५३ मत प्राप्त गरे । उनका प्रतिस्पर्धी कांग्रेसका कालीबहादुर सहकारीले नौ हजार तीन सय ४२ मत प्राप्त गरेका छन् । विना विभागीय मन्त्रीसमेत रहेका महेन्द्र शाहीलाई पनि कर्णालीबाट भावी मुख्यमन्त्रीको रुपमा हेरिएको छ । मुख्यमन्त्रीकै आश्वासन पाएका कारण उनी प्रदेशसभाको निर्वाचनमा लडेका हुन् । उनले पनि प्रदेश सभामा विजयी भएर मुख्यमन्त्रीको लागि आफूलाई उभ्याएका छन् । निर्वातित भएपछि शाहीले यो प्रदेशको समृद्धि र विकासका लागि आफूले नेतृत्वदायी भूमिका निर्वाह गर्ने बताए । यस्तै जुम्लाको प्रदेश सभा (क) बाट १२ हजार पाँच सय ७४ मत प्राप्त गर्दै माओवादी केन्द्रका नेता नरेश भण्डारी विजयी भएका छन् । भण्डारीले पनि निर्वाचन अघि आफूलाई मुख्यमन्त्रीको रुपमा मत मागेका थिए । विजयी घोषणा भएसँगै भण्डारीले भने,अब मेरो नेतृत्वमा नै यो प्रदेश अगाडि बढ्नेछ, यो प्रदेशलाई देशकै नमूना बनाउन काम गर्नेछु । जुम्लालाई प्रदेश ६ को गृष्मकालीन राजधानी बनाइनेछ, यसका लागि मेरो मुख्य पहल रहनेछ । भण्डारीका प्रतिस्पर्धी कांग्रेसका राजुसिंह कठायतले आठ हजार पाँच सय ३५ मत प्राप्त गरे । भण्डारीले पनि आफू यो प्रदेशको मुख्यमन्त्री बन्ने र कर्णालीलाई न्याय दिलाउने बताउँदै आएका छन् । कर्णालीमा मुख्यमन्त्रीको एजेण्डा लिएर निर्वाचनमा होमिएका तीनै जनाले यो प्रदेशको भावी मुख्यमन्त्री बन्ने बाटो सुरक्षित गरेका छन् । यस्तै यो प्रदेशमा भावी मुख्यमन्त्रीका लागि दाबेदारका रुपमा हेरिएका सुर्खेत क्षेत्र नं २ प्रदेश सभा (क) का उम्मेदवार एमाले नेता यामलाल कँडेल र सल्यानबाट प्रदेश सभाका उम्मेदवार एमालेकै नेता प्रकाश ज्वालाको अन्तिम मत परिणाम आउन बाँकी नै छ । उनीहरु पनि भावी मुख्यमन्त्रीका लागि आफ्नो दाबेदारी पेश गर्दै मत मागेका थिए । यो प्रदेशको पहिलो मुख्यमन्त्री कर्णालीले नै पाउने आंकलन गरिएको छ । सुर्खेतमा प्रदेश राजधानी हुने भएपछि कर्णालीले मुख्यमन्त्री पाउनुपर्ने माग बलियो बनाउन थालेको छ । मुख्यमन्त्री पाएमा कर्णालीलाई न्याय हुने र विकासमा पनि एकरुपता हुने कर्णालीबाट विजयी उम्मेदवारहरुले बताउन थालेका छन् । मुख्यमन्त्रीका तीनै जना दाबेदार विजयी भएकाले पनि मुख्यमन्त्री आफूहरुले नै पाउने सम्भावना बढेको कर्णालीबासीको भनाइ छ ।"
दाङ २ ख मा डाँगी विजयी,दाङ : दाङ क्षेत्र नम्बर २ को प्रदेश सभा ख मा एमालेका अमरबहादुर डाँगी विजयी भएका छन् । उनले आफ्ना प्रतिष्पर्धीभन्दा ८२६० मत बढी ल्याएर विजयी भएका हुन् । एमालेका अमरबहादुर डाँगीले २१४५० मत ल्याई विजयी भएका हुन् । उनका प्रतिष्पर्धी कांग्रेसका उम्मेदवार भरतबहादुर न्यौपानेले १३१९० मत ल्याएका छन् ।
प्रदेशसभा नतिजा : कुन प्रदेशमा को विजयी ? ताजा अपडेट,"काठमाडौं : अन्नपूर्ण इलेक्सन पोर्टलमा प्राप्त नतिजा अनुसार राति ११ बजेसम्म प्रदेशसभासभाका ८८ स्थानको नतिजा प्राप्त भएको छ । जस अनुसार एमालेले ४८ स्थानमा जित हासिल गरेको छ । माओवादीले २७, कांग्रेसले ८ र नयाँ शक्तिले २ स्थानमा जित हात पारेको छ।संघीय समाजवादी फोरमले २ र राजपाले १ स्थानमा जित हात पारेको छ । कुन प्रदेशमा कस्ले कति जित्यो? प्रदेश १ : ५६ (निर्वाचन क्षेत्र) एमाले १राजेन्द्र कुमार राई, भोजपुर (क) २बुद्धिकुमार राजण्डारी, सोलुखुम्बु (ख) ३शेरधन राई, भोजपुर (ख) ४उत्तमकुमार बस्नेत, सोलुखुम्बु (क) ५बलबहादुर, साम्सोहाङ, ताप्लेजुङ (क) ६इन्द्रमणि पराजुली, धनकुटा (ख) ७राजन राई खोटाङ (क) ८निरन राई, धनकुटा (क) ९इन्द्रमणि पराजुली, धनकुटा (ख) माओवादी १टंक आङबुहाङ लिम्बु, ताप्लेजुङ (ख) २रामकुमार राई खोटाङ (ख) प्रदेश २ : ६४ (निर्वाचन क्षेत्र) माओवादी १रामकुमार यादव सिरहा३(क) फोरम जनत अंसारी, पर्सा(क) प्रदेश ३ : ६६ (निर्वाचन क्षेत्र) एमाले १गणेशप्रसाद दुलाल, काठमाडौं१(ख) २पशुपति चौलागाई, दोलखा (ख) ३रामकुमार अधिकारी, धादिङ२(क) ४राजेन्द्रप्रसाद पाण्डे, धार्दिङ१(क) ५शशिजंग थापा, भक्तपुर(क) ६ डोरमणी पौडेल मकवानपुर१ (ख) ७जीवन खड्का, ललितपुर (ख) ८ राजेन्द्रमान श्रेष्ठ,भक्तपुर२(ख) माओवादी १शालिकराम जमरकट्टेल, धादिङ१(ख) २विशाल खड्का, दोलखा (क) ३जगत सिंखडा धादिङ२(ख) ४ कुमारी मोक्तान, मकवानपुर(क) ५प्रेमबहादुर पुलामी, मकवानपुर१ (क) कांग्रेस १प्रभात तामाङ, रसुवा (क) २छिमी दोर्जेलामा काठमाडौं३ (ख) ३इन्द्र बानियाँ, मकवानपुर२ (ख) नयाँशक्ति प्रेमबहादुर तामाङ, रसुवा (ख) प्रदेश ४ : ३६ (निर्वाचन क्षेत्र) एमाले १नरदेवी राना मगर, म्याग्दी (ख) २इन्द्रलाल सापकोटा बाग्लुङ१(क) ३महेन्द्रबहादुर थकाली, मुस्ताङ (ख) ४इन्द्रधारा डादु विष्ट,मुस्ताङ(क) ५पृथ्वी सुब्बा गुरुङ, लमजुङ१(ख) माओवादी १विनोद केसी, म्याग्दी (क) कांग्रेस १चिन्तबहादुर घले, मनाङ (क) २बिन्दुकुमार थापा, कास्की२ (क) ३प्रकाशचन्द्र दवाडी, गोरखा२(क) नयाँशक्ति हरिशरण आचार्य, गोरखा(ख) प्रदेश ५ : ५२ (निर्वाचन क्षेत्र) एमाले १अमुरबहादुर डाँगी, दाङ२(ख) २शंकर पोखरेल, दाङ२ (क) ३अमरबहादुर थापा, दैलेख (ख) ४कविताराम थारु बर्दिया१(क) ५रेवतीरमण शर्मा, दाङ१(ख) माओवादी १दिपेश थारु, बर्दिया२(ख) २तेजबहादुर वली, रुकुम पूर्व (क) ३इन्द्रप्रसाद खरेल, बाँके३ (ख) ४पूर्णबहादुर घर्ती, रुकुम पूर्व(ख) ५ सुदर्शन वराल, गुल्मी१(क) ६ तुलाराम घर्ती। पाल्पा२(ख) फोरम १विजयबहादुर यादव, बाँके२(क) प्रदेश ६ : २४ (निर्वाचन क्षेत्र) एमाले १कुर्मराज डाँगी, कालिकोट (क) २नन्दसिंह बुढा, डोल्पा (क) ३चन्द्रबहादुर शाही, मुगु(ख) ४दल रावल हुम्ला (क) ५दानसिंह परियार, मुगु (क) ६पदमबहादुर रोकाय, जुम्ला (ख) ७करवीर शाही जाजरकोट (ख) माओवादी १गणेशप्रसाद सिंह, जाजरकोट (क) २नरेश भण्डारी, जुम्ला(क) ३रातो कामी, रुकुम पश्चिम (क) ४बीरबहादुर शाही, डोल्पा(ख) ५गोपाल शर्मा, रुकुम पश्चिम(ख) ६महेन्द्रबहादुर शाही, कालिकोट(ख) ७धर्मराज रेग्मी, दैलेख (क) ८कुलप्रसाद केसी, रोल्पा (क) कांग्रेस १जीवनबहादुर शाही, हुम्ला (ख) प्रदेश ७ : ३२ (निर्वाचन क्षेत्र) एमाले १बलदेव रेग्मी, बाजुरा (क) २प्रकाशबहादुर शाह, बाजुरा (ख) ३लिलाधर भट्ट, बैतडी (ख) ४पठानसिंह बोहरा, डडेलधुरा (क) माओवादी १प्रेमप्रकाश भट्ट बैतडी(क) कांग्रेस १कर्णबहादुर मल्ल, डडेलधुरा(ख)"
"स्याङ्जामा निषेधित क्षेत्र घोषणा, मतगणना अनिश्चित","स्याङ्जा : जिल्ला प्रशासन कार्यालय स्याङ्जाले जिल्ला समन्वय समितिको मुख्य निर्वाचन अधिकृतको कार्यालय भवन आसपासको तीन किलोमिटर क्षेत्रलाई शुक्रबार साँझदेखि निषेधित क्षेत्र घोषणा गरेको छ। दोश्रो चरणको प्रतिनिधि र प्रदेशसभा निर्वाचन शान्तिपूर्ण तरिकाले बिहीबार सम्पन्न भए पनि स्याङ्जामा मतगणना सुरु हुन सकेको छैन। शुक्रबार सर्वदलीय बैठक बसेर मतगणना सुरु गर्ने भनिएता पनि दलहरूबीच सहमति हुन नसकेपछि मतगणना हुन नसकेको हो। लोकतान्त्रिक र वाम गठबन्धनका उम्मेदवारहरूले बल प्रयोग गरी मतदातालाई मतदान गर्न नदिई आफूखुशी मतदान केन्द्र नै कब्जा गरेको आरोपमा दुवै पक्षले पुनः मतदानको माग गर्दै निर्वाचन अधिकृतको कार्यालयमा उजुरी दर्ता गराएका छन्। तर, रीतपूर्वक सिलबन्दी भएका मतपेटिकाहरू निर्वाचन अधिकृतको कार्यालयमा दाखिला भएको र मतदान अधिकृतले शान्तिपूर्ण तरिकाले निर्वाचन सम्पन्न भएको प्रतिवेदन बुझाएका छन्। तर, वाम गठबन्धनका तर्फबाट क्षेत्र २ का प्रतिनिधिसभा सदस्य उम्मेदवार पद्मा अर्याल र लोकतान्त्रिक गठबन्धनका तर्फबाट समानुपातिक उम्मेदवार माया राना मगरलाई राममन्दिर मावि दार्सिङ र जनहित मावि चण्डीभञ्ज्याङ मतदान केन्द्रमा दलका कार्यकर्ताले दुर्व्यवहार गरी मतदातालाई मतदान कार्यमा अवरोध पुर्याएको आरोप लगाउँदै ती मतदान केन्द्रमा पुनः मतदानको माग गरेका छन्। क्षेत्र नम्बर २ का निर्वाचन अधिकृत हरिकृष्ण श्रेष्ठमाथि वाम गठबन्धनका कार्यकर्ताहरूबाट हातपात भएपछि प्रहरीले उनलाई छेकेर जोगाएको थियो। यसैगरी जिल्ला प्रशासन कार्यालयको प्रवेशद्वारमा धर्नामा बसेका एमालेका नेता कृष्ण खाँण प्रहरीको लाठीचार्जबाट घाइते भएका छन्। कार्यालयको प्रवेशद्वारमा रहेका वाम गठबन्धनका कार्यकर्ताले प्रहरी उपरीक्षक प्रकाश विष्टलाई दुर्व्यवहार गरेपछि प्रहरीले कार्यकर्तामाथि लाठीचार्ज गर्दा खाँणको टाउकोमा चोट लागेको हो। निर्वाचनका क्रममा कांग्रेसले पाँच र वाम गठबन्धनले चार वटा मतदान केन्द्रमा बुथ कब्जा भएको भन्दै निर्वाचन कार्यालयमा उजुरी परेका कारण शुक्रबार बस्ने भनिएको सर्वदलीय बैठक बस्न नसकेपछि मतगणना कार्य रोकिएको हो। स्याङ्जाका पाँच वटा मतदान केन्द्र (कालीगण्डकी गाउँपालिका १ जनहित मावि चण्डीभञ्ज्याङ, धुरडाँडा प्रावि, कालीगण्डकी ३ स्थित अमरदीप प्रावि, गल्याङ नगरपालिकास्थित सत्यशिवालय प्रावि, गल्याङ ७ पेलाकोटस्थित राष्ट्रिय माविमा रहेका मतदानकेन्द्रमा एमालेले बुथ कब्जा गरेको कांग्रेसको आरोप छ। यसैगरी, चापाकोट नगरपालिका ५ दीनदयालु प्रावि र जनसक्रिय प्रावि, चापाकोट ३ स्थित डिसिङकोट आधारभूत मावि चापाकोट ४ स्थित राममन्दिर माविलगायत चार वटा मतदानकेन्द्रमा कांग्रेसले बुथ कब्जा गरेको भन्दै क्षेत्र २ को निर्वाचन कार्यालयमा एमालेले उजुरी गरेको बताइएको छ।"
रुकुममा जनार्दन शर्मा भारी मतले विजयी,"रुकुम : रुकुम पश्चिम प्रतिनिधिसभा सदस्य निर्वाचनमा वामगठबन्धनका साझा उम्मेदवार जनार्दन शर्मा फराकिलो मतान्तरले विजयी भएका छन् । उनले नेपाली कांग्रेसका गोपालजी जंग शाहलाई १८ हजार ७ सय ४३ मत बढी ल्याउँदै विजयी भएका हुन् । वामगठबन्धनका शर्माले ३४ हजार ४ सय २ मत ल्याउँदा नेपाली कांग्रेसका शाहले १५ हजार ६ सय ५९ मत ल्याए । पूर्व गृहमन्त्री समेत रहेका माओवादी केन्द्रका शर्माले नेपाली कांग्रेसका शाहलाई दोस्रो पटक पराजित गरेका हुन् । २०७० सालको संविधानसभा सदस्य निर्वाचनमा साविकको सिंगो रुकुममा २ ओटा निर्वाचन क्षेत्र रहेकामा निर्वाचन क्षेत्र नं। २ बाट शर्माले शाहलाई पराजित गरेका थिए । त्यसअघि भने २०४८ सालमा भएको प्रतिनिधिसभा सदस्यको निर्वाचनमा शाहले शर्मालाई पराजित गरेका थिए । त्यतिबेला जनमोर्चाबाट चुनाव लडेका शर्मालाई नेपाली कांग्रेसबाट चुनाव लडेर शाह पराजित गरेका थिए तत्कालिन नेकपा माओवादीले १० वर्षे सशस्त्र संघर्ष सुरु गरेपछि भने रुकुममा माओवादीको प्रभाव राम्रो छ । २०६४ र ०७० मा भएको संविधानसभा सदस्य निर्वाचन तथा २०७४ सालमा भएको स्थानीय तह निर्वाचनमा माओवादी विजयी भएको थियो । रुकुम पश्चिममै प्रतिनिधि सभा सदस्यमा नेकपा मालेका उम्मेदवार कलवहादुर नाथले ७ सय ८३, नयाँ शक्तिका शरुण बाँठाले ६ सय २४, संघीय समाजवादी फोरम नेपालका जगत चन्दले २ सय ५६ र राष्ट्रिय जनमोर्चाका खड्कसिंह खड्काले १ सय ९१ मत प्राप्त गरे । प्रतिनिधिसभामा ५५ हजार ३ सय ८५ मत खसेकामा ५१ हजार ९ सय ४५ मत सदर हुँदा ३ हजार ४ सय ७० मत बदर भयो ।"
मोरङ १ मा घनश्याम खतिवडा विजयी,विराटनगर : मोरङ १ मा घनश्याम खतिवडा विजयी भएका छन् । उनले निकटतम प्रतिद्वन्द्वी कांग्रेसका डिग बहादुर लिम्बुलाइ ६ हजार ८८ मतले फराकिलो मत अन्तरले पछि पारेका हुन् । खतिवडाले ३७ हजार ५ सय २४ मत प्राप्त गरे भने कांग्रेस मोरङ सभापती समेत रहेका लिम्बुले ३१ हजार ४ सय ३६ मत मात्र प्राप्त गरेका हुन् । यस अघिको निर्वाचनमा लिम्बुले खतिवडालाई पराजित गरेका थिए । तर उक्त हारको बदला लिँदै खतिवडाले फराकिलो मत अन्तरले लिम्बुलाइ पछि पारे ।
"बैतडी अपडेट : दुबै प्रदेशमा वाम उम्मेदवार विजयी, प्रतिनिधिसभामा वामकै अग्रता",बैतडी : बैतडीमा प्रदेशसभा सदस्यका लागि दुवै निर्वाचन क्षेत्रमा वाम गठबन्धनका उम्मेदवार विजयी भएका छन्। शुक्रबार राति घोषणा भएको मतपरिणाम अनुसार प्रदेशसभा क्षेत्र नम्बर १ मा वाम गठबन्धनका उम्मेदवार नेकपा माओवादी केन्द्रका प्रेमप्रकाश भट्ट १८ हजार ९३ मत ल्याएर विजयी भएका हुन्। भट्टका निकटतम् प्रतिद्वन्द्वी नेपाली कांग्रेसका हरिमोहन भण्डारीले १५ हजार १२६ मत प्राप्त गरे। भट्टले भण्डारीलाई २ हजार ९६७ मतले पराजित गरेका हुन्। प्रदेशसभा क्षेत्र नम्बर १ मा कुल खसेको ३८ हजार १८ मत मध्ये ३ हजार १३६ मत बदर भएका छन्। यस्तै प्रदेशसभा क्षेत्र नम्बर २ मा पनि वाम गठबन्धनका उम्मेदवार लिलाधर भट्ट विजयी भएका छन्। उनका निकटतम् प्रतिद्वन्दी लोकतान्त्रिक गठबन्धनका उम्मेदवार राप्रपा गणेश चन्दले १५ हजार २४७ मत प्राप्त गरे। भट्टले चन्दलाई ५ हजार ७१ मतले पराजित गरेका हुन्। प्रदेशसभा क्षेत्र नम्बर २ मा ३८ हजार १५५ मत खसेकोमा २ हजार ५९० मत बदर भएका थिए। प्रतिनिधिसभाका लागि एक मात्र निर्वाचन क्षेत्र रहेको बैतडीमा वाम गठबन्धनको अग्रता कायमै रहेको छ। वाम गठबन्धनका उम्मेदवार एमालेका नेता दामोदर भण्डारीले अग्रता लिइरहेका छन् भने उनलाई नेपाली कांग्रेसका नेता नरबहादुर चन्दले पछ्याइरहेका छन्। ताजा परिणामअनुसार भण्डारीले ३४ हजार ५ मत पाएका छन् भने चन्दले २३ हजार ३२६ मत पाएका छन्।
वामगठबन्धनका बसन्त नेम्बाङ विजयी,फिदिमः पाँचथरमा बाम गठबन्धन बसन्त नेम्बाङ प्रतिनिधिसभा सदस्यमा विजयी भएका छन्। उनका निकटतम प्रतिद्वन्द्वी नेपाली कांग्रेसका भीष्मराज आङ्देम्बेलाई १० हजार छ सय १६ मतले पछि पार्दै नेम्बाङ बिजयी भएका हुन्। ७७ हजार नौ सय १३ मतमध्ये नेम्बाङले ३८ हजार छ सय ४१ मत पाए भने आङ्देम्बेले २८ हजार २५ मत पाएका हुन्। बिहीबार साँझदेखि सुरु गरिएको मतगणनाको प्रारम्भिक चरणदेखि नै अग्रता लिएका नेम्बाङ गणनाको अन्तिम समयमा फराकिलो मत अन्तरले विजयी बनेका हुन्। मुख्य निर्वाचन अधिकृत मनोज केसीले नेम्बाङलाई विजयी घोषणा गरेपछि बाम गठबन्धनका कार्यकर्ताहरुले फिदिम बजारमा विजय र्याली निकालेका छन्। विजयी घोषणापछि पत्रकारहरुसँग संक्षित प्रतिक्रिया दिँदै नेम्बाङले जिल्लालाई आर्थिक सम्पन्नताका लागि काम गर्ने बताएका छन् ।
गुल्मीमा वाम गठबन्धनको अग्रता,गुल्मी : गुल्मीमा पछिल्लो मतपरिणाम अनुसार वामगठबन्धनले अग्रता लिइरहेको छ । जिल्लाका दुई निर्वाचन क्षेत्रमा वाम गठबन्धनका उम्मेदवार अगाडि रहेका छन् भने चार वटा प्रदेशसभामा पनि गठबन्धननै अगाडि देखिएको छ । क्षेत्र नं १ मा एमालेका चर्चित नेता प्रदिप ज्ञवालीले १० हजार एक सय ६६ मत प्राप्त गरेका छन् भने निकटतम प्रतिद्वन्द्वी कांग्रेसका युवा नेता चन्द्र भण्डारीले ८ हजार एक सय ५५ मत प्राप्त गरेका छन् । यो मत कुल १८ हजार ६ सय ४७ मत गणना भइसक्दाको परिणाम हो । त्यस्तै क्षेत्र नं दुईमा पनि एमालेका युवा नेता गोकर्ण विष्टले झण्डै दोब्बर मतकासाथ अगाडी छन् । विष्टले ११ हजार ६ सय ९० मत प्राप्त गरेका छन् उनका निकटतम प्रतिद्वन्द्वी कांग्रेसका चन्द्र केसीले ५ हजार ८ सय ३८ मत प्रात गरेका छन् । यो कुल १८ हजार ४ सय ३२ मत गणना भइसक्दाको परिणाम हो। प्रदेशसभातर्फ निर्वाचन क्षेत्र नं १ को क मा वाम गठबन्धनको तर्फबाट माओवादीका सुदर्शन बरालले ६ हजार ४ सय ८५ मत प्रात गरेका छन् । उनका निकटतम प्रतिद्वन्द्वी काग्रेसका पृथ्वी फौदारले ५ हजार ३ सय ८ मत प्राप्त गरेका छन् । यो मत १२ हजार ७ सय २५ गणना भइसक्दाको हो । प्रदेश ख मा एमालेका कमलराज क्षेष्ठले ६ हजार ४ सय तीन मत प्राप्त गरेका छन् भने काग्रेसका धनेन्द्र कार्कीले ४ हजार ९ सय एक मत प्राप्त गरेका छन् छ । क्षेत्र नं २ को क मा एमालेका खड्ग बहादुर खत्रीले १० हजार ४ सय ६१ मतका साथ अगाडी छन् भने प्रतिद्वन्द्वी कांग्रेसका शालिक पन्थीको ७ हजार ८ सय १७ मत प्राप्त गरेका छन् । यो परिणाम १८ हजार ९ सय ८४ मत गणना भइसक्दाको हो । ख मा वाम गठबन्धनको तर्फबाट माओवादीका दिनेश पन्थीले १० हजार ४ सय २४ मत प्राप्त गरेका छन् भने काग्रेसका छन्द पहराई मगरले ५ हजार ८ सय २७ मत प्राप्त गरेका छन् । यो परिणाम १७ हजार २ सय ९० मत गणना भइसक्दाको हो । क्षेत्र नं १ मा कुल खसेको मत ७० हजार ६ सय ५० हो भने क्षेत्र नं दुईमा ५८ हजार ८९ मत खसेको थियो ।
"काठमाडौं ५ मा विवादै विवाद, कांग्रेस प्रतिनिधि निकालिए","काठमाडौं : काठमाडौं क्षेत्र नम्बर ५ को प्रतिनिधि सभाको मतगणना तेस्रो पटक रोकिएको छ। शुक्रबार दिउँसो २ बजे स्थगित भएको मतगणना राति ८ बजे सुरु हुनासाथ रोकिएको थियो भने शनिबार बिहान ९ बजे सुरु भएको एक घण्टा नबित्दै पुनः स्थगित भएको हो। १२८२ मत गनेपछि साढे १० बजे चारवटा बुथमा पाँचवटा फरक हस्ताक्षर देखिएपछि मतगणना पुनः स्थगित भएको हो। नेपाली कांग्रेसका प्रतिनिधि अशोक न्यौपानेका अनुसार गुठीघर सत्तल क र युनिभर्सल स्कुल ख, सरस्वती मावि ख, स्काईलार्क क को मत गणना भइरहेको थियो। हस्ताक्षर नमिलेको भन्दै विवाद गरेपछि नेपाली कांग्रेसका प्रतिनिधि उत्तर पाठकलाई मतगणना स्थलबाट बाहिर निकालिएको छ। उनले सुरक्षाकर्मी लगाएर अलोकतान्त्रिक शैलीमा आफूलाई मतगणना स्थलबाट बाहिर निकालेको जानकारी दिए। मतगणना स्थलमा रहेका स्वतन्त्रका उम्मेदवार एक प्रतिनिधिले भने पाठकले निर्वाचन अधिकृतसँग आक्रामक शैलीमा अभद्र व्यवहार देखाएकाले निष्कासन गरिएको जानकारी दिए। गएराति ८ बजे पुनः गणना गर्न खोज्दा पनि मुचुल्का भन्दा तीन भोट बढी मत देखिएपछि मतगणना हुन सकेको थिएन। शुक्रबार बिहान ११ बजेदेखि सुरु भएको मतगणना मध्याह्न २ बजेतिर मुचुल्क गर्दाको भन्दा १२ मत बढी देखिएपछि स्थगित भएको थियो। यसअघि ९ मत कम हुँदाको विवाद भने आपसमा छलफल गरी गणना नरोक्ने सहमति भएको थियो। हालसम्मको गणनाअनुसार, काठमाडौं क्षेत्र ५ मा वामगठबन्धनबाट एमालेका ईश्वर पोखरेलले ४ हजार ९० मत ल्याएका छन् भने उनका प्रतिष्पर्धी कांग्रेसका नेता प्रकाशरण महतले दुई हजर दुई सय ६१ मत ल्याएका छन्। विवेकशील साझा पार्टीका उज्जव थापाको ८ सय ९ मत आएको छ। क्षेत्र नम्बर ५ मा ३५ मत बदर भएको छ।"
मुख्यमन्त्रीका दावेदार शंकर पोखरेल भारी मतले विजयी,"दाङ : वाम गठबन्धनको तर्फबाट ५ नं प्रदेशको मुख्यमन्त्रीको रुपमा चित्रण गरिएका एमाले नेता शंकर पोख्रेल दाङ क्षेत्र नं २ (क)को प्रदेश सभामा विजयी भएका छन् । पोख्रेलले आफना प्रतिस्पर्धी कांग्रेसका उम्मेदवार कमल किशोर घिमिरेलाई झण्डै ९ हजार मतान्तरले जित निकालेका हुन् । २ (क) को मतगणनाको अन्तिम परिणाम अनुसार पोख्रेलले २० हजार ४ सय ९४ मत पाएका छन् भने कांग्रेस उम्मेदवार कमलकिशोर घिमिरेले ११ हजार १ सय ६९ मत प्राप्त गरेका छन् । ५१ हजार ७ सय मतदाता रहेका यस क्षेत्रमा ३५ हजार ५ सय ४२ मत खसेको थियो । दाङ २ बाट प्रतिनिधि सभामा उम्मेदवार बन्न खोजेका पोख्रेल मुख्यमन्त्रीको पक्का भए पछि प्रदेशमा झरेर कृष्ण बहादुर महरालाई प्रतिनिधि सभाका लागि ठाउँ छोडिदिएका थिए । एमाले स्थायी समिति सदस्य रहेका पोख्रेल पाटीभित्र बौद्विक र तार्किक नेताको रुपमा चिनिन्छन् । अर्थशास्त्रबाट स्नाकोत्तर गरेका पोख्रेल यस अघि २०५१ सालमा पनि यहीँ क्षेत्रबाट निर्वाचित भएका थिए भने २०७० सालको संविधान सभा निर्वाचनमा दाङ क्षेत्र नं ४ बाट काग्रेसका जिल्लास्तरीय नेता बुद्धिराम भण्डारीसँग हार बेहोरेका थिए । दाङ दुई नम्वर क्षेत्रका संघ र दुई वटै प्रदेशमा गठबन्धनका उम्मेदवारहरु भारी मतले अगाडी छन् । जिल्लामा ३ (क) बाहेक अन्य सबै क्षेत्रमा वाम गठबन्धनको अग्रता कायमै रहेको छ । जिल्लाको निर्वाचन क्षेत्र ३ (१)मा भने काग्रेस उम्मेदवार डिल्ली बहादुर चौधरीले अग्रता लिएका छन् । गठबन्धनका उम्मेदवार भन्दा अहिले सम्म आठ सय मतले चौधरी अघि देखिएका छन् । को हुन् पोखरेल विक्रम सम्वत २०१९ साल फागुन १५ गते तुलसीपुर उपमहानगरपालिका वडा नं १९, हाडिमेमा बुवा केशवराज शर्मा र आमा तिलकादेबीको कान्छो सन्तानको रुपमा जन्मिएका पोखरेल हाल नेकपा एमालेको स्थायी कमिटी सदस्य छन् । विद्यार्थी राजनीतिबाट पार्टी राजनीतिमा प्रवेश गरेका पोखरेलको बैचारिक र राजनीतिक क्षमता र संगठनात्मक कार्यकुशलमा उदाहरणीय मानिन्छन् । भारतमा अध्ययनरत छँदा उनले प्रवासी नेपाली विद्यार्थीहरुको नेताको रुपमा भूमिका खेलेका उनी अखिल भारत नेपाली स्वतन्त्र विद्यार्थी युनियनका संस्थापक अध्यक्ष हुन् । कुनै समय जननेता स्वर्गीय मदन भण्डारीसँग निकै निकट रहेर काम गरेका पोखरेल अनेरास्ववियुको अध्यक्ष, त्रिभुवन विश्वविद्यालयको स्ववियु सभापतिको जिम्मेवारी सम्हालेका थिए । २०३६ सालमा भएको विद्यार्थी आन्दोलन, २०४५४६ मा पञ्चायती व्यवस्था अन्त्यका लागि भएको आन्दोलनकोमा नेतृत्वदायी भूमिका खेलेका पोखरेलले २०६२६३ को जनआन्दोलनमा काठमाडौको मोर्चावाट आन्दोलनको नेतृत्व गरेका थिए । माओवादी आन्दोलन उत्कर्षमा रहेको बेला हिंसाको अन्त्य र प्रजातान्त्रिक निकासका पक्षमा जनमत सिर्जना गर्न राप्ती अञ्चलका पहाडी जिल्लाहरुमा उनले शान्ति पदयात्राको नेतृत्व गरेका थिए । माओवादी आन्दोलनको अध्ययन र समस्याको समाधानका सन्दर्भमा पार्टीले गठन गरेको कार्यदलको उनी सचिव बनेका थिए । संविधानसभामार्फत राज्यको पुनसंरचना आवश्यक रहेको निष्कर्षका साथ उनले पार्टीमा राज्य पुनसंरचना सम्बन्धी लिखित दस्तावेज समेत प्रस्तुत गर्ने व्यक्ति हुन् । पहिलो संविधानसभामा राज्य पुनर्संरचनाको खाका कोर्न महत्वपूर्ण भूमिका खेलेका पोखरेल दोस्रो संविधान सभाको निर्वाचनमा भने प्राविधिक भने संसदमा पुग्न सकेनन् । ३२ वर्षको उमेरमा पहिलो पटक २०५१ सालमा दाङको क्षेत्र नम्बर २ बाट ससदमा निर्वाचित भएका पोख्रेल उच्चस्तरको बैचारिक क्षमता र कुशलवक्ताको रुपमा रहेका छन् । त्रिभुवन विश्वविद्यालयबाट एमबीएतहको अध्ययन पुरा गरेका पोख्रेल भू राजनीति र अर्थशास्त्रबारे राम्रो ज्ञान भएका नेतामध्येका एक हुन् । हाल पार्टीमा पोखरेलले पार्टि स्कुल विभागको उपप्रमुखको जिम्मेवारी निर्वाह गरिरहेका छन् । विगतमा पार्टी सचिवको रुपमा काम गरिसकेका पोखरेलले सूचना तथा संचार मन्त्रीको जिम्मेवारी समेत सम्हालिसकेका छन् । पोखरेलका राजनीतिक, बैचारिक र समाजका विविध क्षेत्रमा थुप्रै पुस्तक र लेख रचनाहरु प्रकाशित छन् । पटकपटक जेल र दर्जनौ पटक हिरासतमा बसेका राजनीतिक स्वतन्त्रता, जनहित र समानताको पक्षमा संघर्ष गरेका पोखरेल समग्र नेपालको आर्थिक विकासको खाका कोर्न सक्ने सीमित नेताहरु मध्ये एक मानिन्छन् । पोखरेलकी श्रीमती एमाले नेतृ सुजिता शाक्य हाल एमाले केन्द्रीय सदस्य र अखिल नेपाल महिला संघको सचिव छन् । उनीहरुका दुई छोरी छन् ।"
मतान्तर बढाउँदै प्यूठानमा वामगठवन्धन,प्यूठान : प्यूठानमा शुरुवाती गणनादेखि वामगठवन्धनबाट प्रतिनिधिसभाका लागि उम्मेदवार बनेकी राजमोकी केन्द्रीय उपाध्यक्ष दुर्गा पौडेल अघि देखिएकी छन् । शुरुवाती मतगणनामा पौडेल र उनका प्रतिस्पर्धी लोकतान्त्रिक गठवन्धनबाट उम्मेदवार बनेका नेपाली कांग्रेसका प्राडागोविन्दराज पोख्रेलबीच ५१ मतको अन्तर थियो । शनिवार बिहान ९ बजेसम्म मतान्तर बढेर २ हजार एक सय १५ पुगेको छ । मतान्तर अझै बढ्नसक्ने अनुमान गरिएको छ । प्रतिनिधिसभा सदस्यका लागि एकमात्र निर्वाचन क्षेत्र रहेको जिल्लामा वामगठवन्धन र लोकतान्त्रिक गठवन्धनबीच प्रतिस्पर्धा भएको छ । प्रदेशसभाका लागि दुवै निर्वाचन क्षेत्रमा वामगठवन्धन अगाडि छ । प्रदेश १ का लागि वामगठवन्धनबाट एमालेका निवर्तमान अध्यक्ष हरी रिजाल र लोकतान्त्रिकबाट कांग्रेसका क्षेत्रीय सभापति टेक प्रसाद भण्डारी उम्मेदवार बनेका छन् । प्रदेश २ का लागि वागगठवन्धनबाट माओवादी केन्द्रका जिल्ला संयोजक कृष्णध्वज खड्का र लोकतान्त्रिकबाट नेपाली कांगेसका जिल्ला सभापति अमंरप्रसाद भण्डारी प्रतिस्पर्धामा छन् । जिल्लाभर एक लाख ३८ हजार ६ सय ४१ मतदाता रहेका छन् । यसमध्ये ६५ दशमलव ३१ प्रतिशत मत खसेको छ ।
ओखलढुंगामा वामगठबन्धन विजयी,ओखलढुंगामा प्रतिनिधिसभामा वामगठबन्धनका तर्फबाट उम्मेदवार बनेका नेकपा एमालेका नेता यज्ञराज सुनुवार विजयी भएका छन्। शनिबार बिहान घोषणा गरिएको मतपरिणाम अनुसार उनले ३२ हजार ५ सय ८० मत ल्याएका छन् भने उनका निकटम प्रतिद्वन्द्वी कांग्रेसका रामहरी खतिवडाले २७ हजार ३ हजार २७ मत प्राप्त गरे। प्रदेश सभा क मा एमालेकै अम्बीरबाबु गुरुङ ७ हजार २ मतान्तरले विजयी भएका छन्।
मतान्तर बढाउँदै रामवीर,काठमाडौं : काठमाडौं क्षेत्र नम्बर ७ मा वामगठबन्धनका साझा उम्मेदवार रामवीर मानन्धरले मतान्तर बढाउँदै लगेका छन् । उनले झण्डै दोब्बर मत लिएर अग्रता लिइरहेका छन् । उनले ६७०५ मत ल्याएका छन् भने लोकतान्त्रिक गठबन्धनका बिक्रम थापाको ३७३१ मत ल्याएका छन् । विवेकशील साझाका अनुपा श्रेष्ठले १९५९मत ल्याएकी छिन् ।
भोजपुरमा शेरधन राई विजयी,"भोजपुर: बिहीबार साँझदेखि सुरु भोजपुरको प्रदेशसभा र प्रतिनिधिसभा निर्वाचनको मतगणनामा प्रदेशसभातर्फ भोजपुर (ख) मा वामगठबन्धनबाट साझा उम्मेदवार बनेका नेकपा एमालेका वैकल्पिक पोलिट्व्यूरो सदस्य एवम् पूर्वमन्त्री शेरधन राई ठूलो मतान्तरले विजयी भएका छन्। उनी २० हजार ३ सय ३४ मत ल्याउँदै विजयी भएका हुन्। उनले आफ्ना निकटतम प्रतिद्वन्द्वी लोकतान्त्रिक गठबन्धनका साझा उम्मेदवार नेपाली कांग्रेसका गोविन्द बहादुर कार्कीलाई १३ हजार २ सय २९ मत अन्तरले पराजित गरेका हुन। कार्कीले कुल ७ हजार १ सय पाँच मत ल्याउँदा तेश्रो स्थानमा पछ्याईरहेका नेकपा मालेका उम्मेदवार यादव कुमार पाण्डेले सात सय ८९ मत ल्याएका थिए। मुख्यमन्त्रीका दाबेदार बनेका राईले विजयी घोषणापश्चात अबको सरकारबाट भोजपुरको समग्र विकासको लागि सरिक रहने बताए। उनले आफूलाई अमूल्य मत दिएर विजयी गराउने मतदातालाई धन्यवाद दिँदै आभारी प्रकट गरे । उनले भने, मलाई भारी मतले विजयी गराउनुहुने सम्पूर्ण भोजपुरबासी जनताप्रति आभारी छु । मेरो अबको काम भनेको भोजपुरको समग्र विकास र समृद्धि गर्ने हो । भोजपुरको सडक, विजुली र स्वच्छ खानेपानीलाई प्राथमिकता राख्दै रोजगारीको सुनिश्चिता गर्ने आफ्नो प्रमुख काम रहेको उनले बताए।।"
आमाको दाहसंस्कार छाडेर मतगणना,"गोरखा : म नौ बजे आउँछु भनेको थिएँ नि, आइहालें होइन त !' मुख्य निर्वाचन अधिकृत वसन्तराज पौडेलले मतपरिणाम सार्वजनिक गर्न माइक्रोफोनअघि कुर्चीमा बसेर फिस्स हाँदै पत्रकारसँग भने। सञ्चारकेन्द्रका पत्रकार मुखामुख गरेर मुस्कुराए। लगत्तै उनले मतपरिणाम सुनाए र बिदा भए। जिल्ला न्यायाधीशसमेत रहेका पौडेलकी ९५ वर्षीया आमा हुमादेवीको बिहीबार दिउँसो चार बजे निधन भएको थियो। आमाको दाहसंस्कार छाडेर पनि उनी मतगणना कार्यक्रम सफल बनाउन निरन्तर लागिरहे। बिहीबार दिउँसो ४ बजे मतगणनाका लागि सर्वदलीय बैठक बसिरहँदा उनको आमाको निधन भएको खबर आएको थियो। केहीबेर त उनी किंकर्तव्यविमूढ भएका थिए। मंसिर १० गते सम्पन्न निर्वाचनको मुखमै आएको मतगणना छाडेर बिदामा जानु पनि उनले उचित ठानेनन्। मैले जुन काम जिम्मा लिएको थिएँ, त्यो चटक्कै छाडेर जानसक्ने अवस्था थिएन', उनले भने, कान्छो छोरो भएकाले आमाको दाहसंस्कारमा जानु पनि उत्तिकै महत्वपूर्ण दायित्व थियो।' मेरा लागि मतगणना गराउनु र अन्तिम अवस्थामा आमाको मुख हेर्नु दुवै उत्तिकै महत्वपूर्ण।' तर, उनी मुटु दह्रो पारेर केही नभएजस्तो गरी काममा लागिरहे। निर्वाचन सम्पन्न गराउनु र आमाको अन्तिम अवस्थामा मुख हेर्नु आफ्ना लागि उत्तिकै अवस्था रहेको उनले बताए। निर्वाचनको काम अघि बढाएर काजकिरियामा सहभागी भएँ', उनले भने। संयमित भएर उनले निर्वाचन आयोगमा खबर गरे तर भनेकै बेला आयोगले अर्को कर्मचारी पठाउन सकेन। रातभरि आमा सम्झँदै उनले मतपत्र गन्ने काम जारी राखे। उनको विवशता बुझेर आयोगले नवलपरासीबाट न्यायाधीश रितेन्द्र थापालाई पठायो। त्यसपछि मात्रै पौडेल आमाको काजकिरियाका लागि पोखरालेखनाथ महानगरपालिका २५ स्थित घरतर्फ प्रस्थान गरेका थिए।"
तनहुँमा रामचन्द्र पौडेल तीन हजार मतले पछाडि : पछिल्लो मत परिणाम,"दमौली : तनहुँ क्षेत्र नम्बर १ बाट प्रतिनिधिसभा सदस्य उम्मेदवार कांग्रेस वरिष्ठ नेता रामचन्द्र पौडेल वाम गठबन्धनका किसान श्रेष्ठ भन्दा तीन हजार बढी मतले पछाडि परेका छन् । ६७ हजार ७ सय ९९ मध्ये ३१ हजार ७७ मत गणना हुँदा पौडेल ३ हजार १ सय ६० मतले पछि परेका हुन् । पौडेलले १२ हजार ६ सय ६४ मत पाउँदा उनका प्रतिद्वन्द्वी वाम गठबन्धनका उम्मेदवार श्रेष्ठले १५ हजार ८ सय २४ मत पाएका छन् । काङ्ग्रेसको प्रभाव क्षेत्रको समेत मतगणना भएकाले आम मतदातामा यसले अनौठो नतिजा दिएको छ । मतगणनाको सुरुदेखि नै एमालेका तर्फबाट वाम गठबन्धन उम्मेदवार श्रेष्ठले अग्रता लिइरहेका छन् । काङ्ग्रेसको प्रभावक्षेत्र व्यास नपासँगै वाम र कांग्रेसको बराबरी रहेको देवघाट, बन्दीपुर र भानुको मत पालैपालो गणना भइराखेको छ । क्षेत्र १ अन्तर्गतको प्रदेश सभामा पनि वाम उम्मेदवारको अग्रता छ । प्रदेस १ (क) मा कांग्रेस केन्द्रीय सदस्य गोविन्द भट्टराई एमालेका रामबहादुर गुरुङभन्दा केही मतले पछाडि छन् । उता क्षेत्र २ मा काङ्ग्रेस केन्द्रीय सदस्य शंकर भण्डारी एमालेका प्रतिनिधिसभा उम्मेदवार केदार सिग्देलसँग पछाडि छन् । प्रदेस २ (ख) मा भने कांग्रेस उम्मेदवार ध्रुव वाग्लेले एमाले प्रदेस इन्चार्ज किरण गुरुङमाथि केही सय मतले अग्रता लिएरहेका छन् । प्रदेस २ (क) मा भने माओवादी नेतृ आशा कोइराला र कांग्रेस केन्द्रीय सदस्य प्रदीप पौडेलबीच कडा प्रतिस्पर्धा छ । ।"
दार्चुलामा वामगठबन्धन विजयी,दार्चुला: दार्चुलामा वाम गठबन्धनले एक प्रतिनिधि सभा र दुबै प्रदेशसभामा विजयी हात पारेको छ। प्रतिनिधिसभा तर्फ वामगठबन्धनका उम्मेदवार एमालेका नेता गणेशसिंह ठगुन्ना २८ हजार ९ सय ९८ मत ल्याएर विजयी भएका छन्। कांग्रेसका उम्मेदवारले भने २० हजार १६७ मतले पराजित भए। प्रदेशसभा क' मा १६ हजार ५३ मत ल्याएर नेकपा एमालेका गेल्बु सिंह बोहरा विजयी भएका छन्। उनका प्रतिस्पर्धी नेपाली कांग्रेसका मदन गिरीले १२ हजार ५ सय ९८ मत प्राप्त गरे। यस्तै प्रदेशसभा ख' मा माओवादी केन्द्रका मानबहादुर धामी १२ हजार ९ सय ५६ मतसहित विजयी भए भने उनका प्रतिस्पर्धी नेपाली कांग्रेसका जगदीशबहादुर पालले ९ हजार ५ सय ७५ मत प्राप्त गरे।
दीपक मनाङे : अपराध यात्रादेखि माननीयसम्म,"काठमाडौं : गुन्डा नाइकेका रुपमा परिचित राजीव गुरुङ उर्फ दीपक मनाङेको ठमेलबाट सुरु भएको अपराधको यात्रा अब राजनीतिक चक्रतर्फ मोडिएको छ। प्रारम्भमा राजावादीसँग निकट कमल थापा नेतृत्वको राप्रपा हुँदै एमाले प्रवेश गरेका मनाङे अब माननीय बनेका छन्। मनाङको प्रदेश (ख) बाट प्रदेशसभामा एक हजार चार सय १० मत ल्याएर स्वतन्त्र उम्मेदवारमा विजयी भएका हुन्। उनका प्रतिस्पर्धी कर्म गुरुङले एक हजार २० मत ल्याएका थिए। ०५०५१ सालतिर ठमेलमा मनाङका मानिसले होटल तथा रेस्टुरेन्ट खोल्न थालेपछि ठमेल भनेकै मनाङेहरूको हो भन्ने अफवाह फैलाउँदै मनाङेले हप्ता एवं मासिक असुली गर्न थालेका थिए। धम्क्याउँदै पैसा असुल्दै आएका उनको आपराधिक यात्राको बाधक बने केही समय चक्रे मिलन। राप्रपामा खासै उपलब्धि नभएपछि उनी लक्ष्मण चौधरीको संघीय समाजवादी पार्टीमा प्रवेश गरे। ०६८ मा उक्त पार्टीमा प्रवेश गरेका उनी केही समय भूमिगतजस्तै बने। ठमेलमा रेस्टुरेन्ट व्यवसायीबाट सलामी (कमिसन) उठाउने मनाङे पटकपटक पक्राउ पर्दै जेल परेर छुटेका अभियुक्त थिए। अकुत सम्पत्तिमा सम्पत्ति शुद्धीकरण विभागले मनाङेविरुद्ध विशेष अदालतमा मुद्दासमेत चलाएको थियो तर उनले सफाइ पाए। २० वर्षदेखि उनी राजधानीको गुन्डागर्दीमा संलग्न थिए। गुन्डागर्दीसँगै ठेक्कापट्टा, होटल, डान्सबार र रेस्टुरेन्ट सञ्चालकसमेत बने। राजनीति गरे अपराध छिपाउन सकिन्छ र प्रहरी चंगुलबाट बच्न सकिन्छ भन्ने अभिप्रायले नै उनी विभिन्न दलमा प्रवेश गरेको बुझिन्छ। ०६० साल पुस ११ गते चक्रे मिलनलाई धारिलो हतियार प्रयोग गरेको अभियोगमा उनी पक्राउ परेका थिए। जेल बसेर छुटेका उनी त्यसपछि ०६५ साल फागुन र ०७० साल फागुनमा पक्राउ परे। सेनाका मेजरलाई कुटपिट गरेको आरोपमा पक्राउ परेका मनाङेलाई तत्कालीन काठमाडौंका सीडीओले ६ महिना कैद सुनाएपछि पछि अदालतले एक वर्ष कैद सजाय सुनाएको थियो। उनी महानगरीय प्रहरी वृत्त लैनचौर, हनुमानढोका परिसर, टेकु परिसरसँगै काठमाडौंका धेरै प्रहरी कार्यालयका थुनामा बसिसकेका छन्। ०७३ पुस २८ गते राप्रपा प्रवेश गरेका उनी ०७४ असोजमा एकाएक एमालेमा पुगे। तर एमालेबाट टिकट नपाएपछि उनी स्वतन्त्र हैसियतमा माननीय बनेका छन्। स्थानीय तह चुनावमा समेत प्रहरीले मनाङेलाई पक्राउ गरेको थियो। नेपाल प्रहरीका पूर्वप्रहरी नायब महानिरीक्षक (डीआईजी) हेमन्त मल्ल ठकुरी भन्छन्, राजनीतिक संस्कार नै गलत भएपछि मनाङेले जित्नु नौलो होइन तर आपराधिक चरित्रका व्यक्ति उपल्लो तहमा आउँदा उसले दिने सेवामाथि प्रश्नचिह्न उठ्नु स्वाभाविक हो।' उनले मनाङेले जित्दा उनीमाथि मात्रै दोष थोपार्न नहुने बताए। टिकट दिनेले दिए, उसले राजनीतिको भरपुर प्रयोग गर्यो र जित्यो। हिजो विमानस्थलभित्रै ठेक्का लगाएर सुन, डलर, लागुऔषध तस्करी गर्नेमाथि पनि प्रश्न उठ्नु जरुरी छ,' ठकुरीले भने।"
बागलुङमा कांग्रेस क्लीन स्वीप,"बागलुङ : बागलुङ जिल्लामा नेपाली कांग्रेस क्लिन स्वीप भएको छ। गत २०७० सालको संविधानसभा निर्वाचनमा कम्युनिष्टलाई क्लीन स्वीप गरेको कांग्रेस चार बर्ष पछि भएको निर्वाचनमा सबै स्थानमा पराजित भएको छ। नेकपा एमाले, नेकपा माओवादी केन्द्र र राष्ट्रिय जनमोर्चाले दुईदुई सिट जितेका छन्। शनिवार बिहान सार्वजनिक अन्तिम मत परिणाम अनुसार बागलुङ निर्वाचन क्षेत्र नं १ बाट प्रतिनिधिसभातर्फ वामगठवन्धनका साझा उम्मेदवार रहेका नेकपा एमालेका युवा नेता डा सुर्य पाठकले शानदार विजयी हासिल गरेका छन्। पाठकले बहालवाला राज्यमन्त्रीलाई १३ हजार ४१ मतको फराकिलो अन्तरले हराउदै प्रभावशाली जित हासिल गर्न सफल भएका हुन्। उनले ३३ हजार ६ सय ५७ मत लिएर विजयी भएको मुख्य निर्वाचन अधिकृतको कार्यालयले जनाएको छ। उनका निकटम प्रतिद्वन्द्वी नेपाली काग्रेसका चम्पादेवी खड्काले २० हजार ६ सय १६ मत प्राप्त गरेकी छिन्। विजयी पाठक २०७० को निर्वाचनमा साविक क्षेत्र नम्वर दुईमा पराजित भएका थिए भने खड्का २०७१ मा आफ्ना पति हरिबहादुर खड्काको सवारी दुर्घटनामा परि निधन भए पछि बागलुङ क्षेत्र नम्बर १ मा भएको उपनिर्वाचनबाट सभासद भएकी थिइन्। खड्का हाल सहकारी तथा गरिवी निवारण राज्यमन्त्री रहेकी छिन्। प्रतिनिधिसभा क्षेत्र नं २ बाम गठबन्धनका साझा उम्मेदवार रहेका नेकपा माओवादी केन्द्रका देबेन्द्र पौडेल ८ हजार ९ सय २२ मतको फराकिलो अन्तरले विजयी भएका छन्। पौडेलले २८ हजार ८ सय २७ मत प्राप्त गरेका छन्। उनका निकटतम प्रतिद्वन्द्वी नेपाली कांग्रेसका पूर्व सांसद निरज पुनले १९ हजार ९ सय ५ मत प्राप्त गरेका छन्। प्रदेशसभा सदस्यतर्फ बागलुङ क्षेत्र १ को प्रदेश क बाट वाम गठबन्धनका साझा उम्मेदवार बनेका नेकपा एमालेका ईन्द्रलाल सापकोटा विजयी भएका छन्। सापकोटाले १७ हजार ९ सय १३ मत ल्याएका छन् भने उनका निकटतम प्रतिद्वन्द्वस् नेपाली कांग्रेसका जिल्ला सभापति दिपेन्द्र बहादुर थापाले ११ हजार ९ सय ८४ मत ल्याएका छन्। प्रदेश ख बाट वामगठबन्धनका साझा उम्मेदवार रहेका राष्ट्रिय जनमोर्चाका कृष्ण थापा विजयी भएका छन्। उनले १४ हजार ३ सय ७२ मत ल्याएका छन् भने निकटतम प्रतिद्वन्द्वी नेपाली कांग्रेसका पूर्व साँसद समेत रहेका प्रकाश पौडेललेले ८ हजार २ सय ४६ मत ल्याएका छन्। बागलुङ निर्वाचन क्षेत्र नम्बर २ को प्रदेश क' बाम गठबन्धनबाट उम्मेदवार बनेका नेकपा माओवादीका चन्द्रबहादुर बुढा सागर' विजयी भएका छन्। बुढाले १७ हजार ४ सय १५ ल्याएका छन् भने उनका निकटतम प्रतिद्वन्द्वी नेपाली कांग्रेसका मञ्जेशबम मल्लले ११ हजार ५ सय ४६ मत प्राप्त गरेका छन्। प्रदेश ख' मा वाम गठबन्धनका उम्मेदवार रहेका राष्ट्रिय जनमोर्चाका टेकबहादुर घर्तीले ११ हजार ८ सय ८४ मत लिएर विजयी हासिल गरेका छन्। उनका निकटतम प्रतिद्वन्द्वी नेपाली कांग्रेसका जीत शेरचनले ८ हजार ६ सय २४ मत ल्याएका छन्।"
सिन्धुपाल्चोकका दुबै क्षेत्रमा वाम गठबन्धन विजयी,सिन्धुपाल्चोक : सिन्धुपाल्चोकमा वाम गठबन्धन विजयी भएको छ। सिन्धुपाल्चोकका प्रतिनिधिसभातर्फ क्षेत्र नम्बर १ र क्षेत्र नम्बर २ मा वाम गठबन्धनका उम्मेदवारहरू भारी मतले विजयी भएका हुन्। सिन्धुपाल्चोक प्रतिनिधिसभा क्षेत्र नं १ मा वाम गठबन्धनका तर्फबाट माओवादी केन्द्रका उम्मेदवार अग्निप्रसाद सापकोटाले भारी मतले विजयी भएका छन्।सापकोटा ४० हजार पाँच सय चार मत ल्याएर विजयी भएका छन् भने उनका निकट्तम पतिद्वन्द्वी नेपाली कांग्रेसका मोहनबहादुर बस्नेतले २९ हजार सात सय ९८ मत प्राप्त गरे। त्यसैगरी क्षेत्र नं २ मा नेकपा एमालेका शेरबहादुर तामाङले ३८ हजार चार सय एक मत ल्याएर विजयी भएका छन्। उनका निकट्तम प्रतिद्वन्द्वी राप्रपा प्रजातान्त्रिकका पशुपति शमसेर राणाले ३० हजार तीन सय ६९ मत प्राप्त गरेका छन्।
रसुवामा लोकतान्त्रिक गठवन्धनका आचार्य विजयी,नुवाकोट: मंसिर १० गते आइतबार सम्पन्न पहिलो चरणमा भएको मतदानको अन्तिम मत परिणाम सार्वजनिक भएको छ। एउटा प्रतिनिधिसभा र दुई वटा प्रदेश तह रहेको रसुवामा लोकतान्त्रिक गठबन्धनका उम्मेदवारहरु विजयी भएका छन्। रसुवामा प्रतिनिधिसभातर्फ लोकतान्त्रिक गठबन्धनका मोहन आचार्य विजयी भएका छन् । उनले १० हजार चारसय ५३ मत प्राप्त गरी विजयी भएको रसुवाका मुख्य निर्वाचन अधिकृत पुनाराम खनालले जानकारी दिए। उनका निकटतम प्रतिद्वन्दी एमालेका जनार्दन ढकालले १० हजार दुई सय ७८ मत प्राप्त गरेको खनालले बताए। रसुवामा २६ हजार ८७ मतगणना हुँदा एकहजार एकसय ४५ मत बदर भएको बताइएको छ। रसुवाको उत्तरगया गाउँपालिका वडा नं ५ लहरेपौवा घर भएका ४३ वर्षीय आचार्य पेशाले इन्जिनियर हुन्। एक दशकदेखि कांग्रेसमा आवद्ध आचार्य कांग्रेसको महासमिति सदस्यसमेत हुन्। प्रदेशसभामा पनि लोकतान्त्रिक विजयीः रसुवाका दुई वटै प्रदेश तहमा लोकतान्त्रिक गठबन्धन विजयी भएको छ। शनिवार बिहानको अन्तिम मतपरिणाम अनुसार रसुवाको प्रदेश ख मा लोकतान्त्रिक गठवन्धनका उम्मेदवार नयाँ शक्ति पार्टी रसुवाका संयोजक प्रेमवहादुर तामाङ विजयी भएका छन्। विजयी तामाङले सात हजार ४० र उनका निकटतम प्रतिद्वन्दी वामगठबन्धनका इन्द्र गौतम जगतजंगले पाँचहजार ६ सय ९२ मत प्राप्त गरे। रसुवाको प्रदेश सभा क मा पनि शुक्रवार कांग्र्रेसका प्रभात लामा विजयी भएका छन्। उनले ६ हजार नौ सय ७७ र उनका निकटतम प्रतिद्वन्दी एमाले रसुवाका अध्यक्ष कन्र्याल लामाले ५ हजार एकसय ५२ मत प्राप्त गरे। रसुवामा विजेताहरुको निर्वाचन अधिकृतको कार्यालयले घोषणा गरिसकेको छ।
"धादिङमा वाम गठबन्धनको जित, कांग्रेस शून्य",धादिङ : प्रदेश तथा प्रतिनिधिसभा निर्वाचन अन्तर्गत धादिङका सबै क्षेत्र र प्रदेशमा वाम गठबन्धनले जित हासिल गरेको छ। प्रतिनिधिसभा क्षेत्र नम्बर १ अन्तर्गत वाम गठबन्धनका उम्मेदवार भूमि त्रिपाठीले नेपाली कांग्रेसका उम्मेदवार विश्व अर्याललाई २७ हजार १ सय ५३ मतअन्तरले पराजित गर्दै विजयी भएका हुन्। त्रिपाठीले ४९ हजार १ सय २१ मत पाए भने अर्यालले २१ हजार ९ सय ६८ मत पाएका छन्। त्यस्तै प्रतिनिधिसभा क्षेत्र नम्बर २ मा पनि वाम गठबन्धन अन्तर्गत नेकपा एमालेकै उम्मेदवार खेम लोहनी विजयी भएका छन्। निकै कडा प्रतिस्पर्धा भएको क्षेत्र नम्बर २ मा लोकतान्त्रिक नेपाली कांग्रेसका उम्मेदवार वर्तमान कानुन राज्यमन्त्री दिलमान पाख्रिनलाई जम्मा ६ सय ३९ मतले हराउँदै लोहनी विजयी भएका हुन्। लोहनीले ३६ हजार २ सय ५३ मत पाए भने पाख्रिनले ३५ हजार ६ सय १४ मत पाए। क्षेत्र नमब्र १ अन्तर्गत प्रदेशसभा १ मा एमाले उम्मेदवार राजेन्द्र पाण्डे विजयी भएका छन्। कांग्रेसका उम्मेदवार मधुकुमार श्रेष्ठलाई १३ हजार ६ सय ९६ मतले पराजित गर्दै पाण्डे विजयी भएका हुन्। ३ नम्बर प्रदेशको मुख्यमन्त्रीको दावेदार रहेका पाण्डेले २७ हजार ३ सय ३१ मत ल्याएका थिए भने श्रेष्ठले १३ हजार ६ सय ३५ मत पाएका छन्। प्रदेशसभा २ मा माओवादी केन्द्रका शालिग्राम जम्कटेल विजयी भएका छन्। कांग्रेसका प्रभात किरण सुवेदीलाई १२ हजार ९ सय ७५ मतले पराजित गर्दै जम्कटेल विजयी भएका हुन्। जम्कटेलले २३ हजार ३ सय ८२ मत पाए भने सुवेदीले १० हजार ४ सय ७ मत पाएका छन्। क्षेत्र नम्बर २ अन्तर्गत प्रदेश सभा १ मा वाम गठबन्धनका डा रामुकमार अधिकारीले आफ्ना प्रतिस्पर्धी रमेश धमलालाई १३ सय ४८ मतले हराउँदै विजयी बने। निकै प्रतिस्पर्धा देखिएको यो क्षेत्रमा अधिकारीले २० हजार ३ सय ६३ मत पाए भने धमलाले १९ हजार १५ मत पाए। प्रदेश सभा २ मा माओवादी केन्द्रका उम्मेदवार जगत सिंखडा विजयी भएका छन्। वाम गठबन्धनको समर्थनमा जगतले १७ हजार ६ सय ५ मत ल्याएर विजयी भएका हुन् भने उनका प्रतिस्पर्धीमा लोकतान्त्रिक गठबन्धन अन्तर्गत राप्रपाका डम्बर तामाङले १५ हजार ७ सय ७४ मत ल्याएका छन्। तामाङको भन्दा सिंखडाले १८ सय ३१ मत बढी ल्याएका छन भने उनको क्षेत्रमा २२ सय २८ मत बदर भएको थियो।
काठमाडौं ८ मा वामगठबन्धनका जीवनराम श्रेष्ठ विजयी,काठमाडौं: निकै प्रतिस्पर्धा देखिएको काठमाडौं क्षेत्र नम्बर ८ मा एमालेका जीवनराम श्रेष्ठ विजयी भएका छन्। उनले नेपाली कांग्रेसका नेता नविन्द्रराज जोशीलार्इ पराजित गरे। श्रेष्ठले १३ हजार ३ सय ९७ मत ल्याएर विजयी भएका हुन् भने उनका निकटतम प्रतिद्वन्द्वी कांग्रेसका नविन्द्रराज जोशीले १२ हजार ९ सय ५३ मत ल्याए।
मन्त्रीलाई भारी मतले हराउदै बागलुङ १ बाट एमालेका पाठक विजयी,बागलुङ : बागलुङ निर्वाचन क्षेत्र नं १ बाट प्रतिनिधिसभातर्फ वामगठवन्धनका साझा उम्मेदवार रहेका नेकपा एमालेका युवा नेता डा सुर्य पाठकले सानदार बिजयी हासिल गरेका छन् । पाठकले बहालवाला राज्यमन्त्रीलाई १३ हजार ४१ मतको फराकिलो अन्तरले हराउदै प्रभावशाली जित हासिल गर्न सफल भएका हुन् । उनले ३३ हजार ६ सय ५७ मत लिएर विजयी भएको मुख्य निर्वाचन अधिकृतको कार्यालयले जनाएको छ । उनका निकटम प्रतिद्वन्द्वी नेपाली काग्रेसका चम्पादेवी खड्काले २० हजार ६ सय १६ मत प्राप्त गरेकी छिन् । विजयी पाठक २०७० को निर्वाचनमा साविक क्षेत्र नम्वर दुईमा पराजित भएका थिए भने खड्का २०७१ मा आफ्ना पति हरिबहादुर खड्काको सवारी दुर्घटनामा परि निधन भए पछि बागलुङ क्षेत्र नम्बर १ मा भएको उपनिर्वाचनबाट सभासद भएकी थिइन् । खड्का हाल सहकारी तथा गरिवी निवारण राज्यमन्त्री रहेकी छिन् ।
मोरङ ३ मा भानुभक्त ढकाल विजयी,"विराटनगर : मोरङ क्षेत्र नम्बर ३ मा भानुभक्त ढकालले कांग्रेसका सुनिलकुमार शर्मालाई पराजित गरेका छन् । ढकाल १९ सय ६ मतको अन्तरले विजयी बनेका हुन् । निर्वाचन कार्यलयको अन्तिम मत परिणाम अनुसार ढकालले ४२ हजार ४ सय १३ मत प्राप्त गरेका छन् भने शर्माले ४० हजार ५ सय ७ मत प्राप्त गरेका छन् । जितपछि अन्नपुर्णसँग छोटो प्रतिक्रिया दिँदै ढकालले मोरङ ३ मा इमान र निष्ठाको राजनीतिको जित भएको बताए । हामीले आफ्ना एजेण्डा जनता समक्ष लिएर जाँदा जनताले मन पराएर अनुमोदन गरिदिएका छन्, हामी जनताको विश्वास ढगमगाउन दिनेछैनौँ ।' उनले भने । ढकाल २०४५ साल देखि राजनीतिमा सक्रिय छन् भने शर्मा विराटनगरस्थित नोवेल मेडिकल कलेजका सञ्चालक हुन् ।"
रुकुम पश्चिम क मा रातो कामी विजयी,रुकुम : रुकुम प्रदेशसभा क मो १६ हजार ८ सय १० मत ल्याएर संयुक्त वाम गठबन्धनका तर्फबाट उम्मेदवार बनेका माओवादी नेता रातो कामी विजयी भएका हुन् । कामीले ८ हजार २ सय ३३ मतले नेपाली कांग्रेसका उम्मेदवार कृष्णबहादुर रोकालाई पछि पार्दै उनि विजयी भएका हुन् । रोकाको जम्मा ८ हजार ५ सय ७७ मत ल्याएको मुख्य निर्वाचन अधिकृतको कार्यलय रुकुम पश्चिमले जनाएको छ । कुल खसेको २७ हजार १ सय ७४ मत मध्ये जम्मा २५ हजार ८ सय ५९ मत सदर भएको छ भने बाँकी १ हजार ३ सय १५ मत बदर भएको छ ।
मोरङ ६ मा लालबाबु पण्डित विजयी,"विराटनगर : सबैलाई चकित पार्दै मोरङ ६ मा लालबाबुु पण्डितले शेखर कोइरालालाई ६ सय ७५ मतले पराजित गरेका छन् । बिहान सबेरै सार्बजनिक गरिएको अन्तिम नतिजाअनुसार पण्डितले ३३ हजार ९ सय ४१ मत प्राप्त गरे । जितपछि पण्डितले आफूले जनताको सेवा गरे वापत पुरस्कार पाएको बताएका छन् । उनले निर्वाचनका बेला जनतलाइ गरेको बाचा नभुल्ने बताउँदै सँधैभरि जनताको सेवामा लाग्ने प्रतिक्रिया दिए । सामान्य प्रशासन मन्त्री हुँदा डिभि पिआर प्राप्त राष्ट्रसेवक कर्मचारप्रति कसिलो नियम ल्याउदाँ पण्डितले लोकप्रियता हाँसिल गरेका थिए । उनको उक्त लोकप्रियताको कारण पनि जित निकाल्न सहज भएको धेरैको बुुझाई छ । मोरङ ६ काँग्रेसको बलियो पकड रहेको क्षेत्र थियो । लालबाबु र शेखरको प्रतिस्पर्धालाई निकै रोमाञ्चक ढंगले लिएको थियो, अन्ततः पण्डितले जित निकाल्न सफल बने ।"
ललितपुर ३ मा पम्फा भुसाल विजयी,ललितपुर : प्रतिनिधिसभा३ मा नेकपा (माओवादी केन्द्र)का प्रवक्ता पम्फा भुसाल विजयी भएकी छिन्। भुसाल २४ हजार ३६ मत ल्याएर विजयी भएकी हुन्। उनका निकटतम प्रतिद्वन्द्वी नेपाली काँग्रेसका मदनबहादुर अमात्यले २२ हजार ३२९ मत पाएका छन्। भुसाल दोस्रो पटक यस क्षेत्रबाट विजयी भएकी हुन्। उनी यसअघि २०६४ सालको पहिलो संविधानसभा निर्वाचनमा पनि यही क्षेत्रबाट विजयी भएकी थिइन। उनले एमालेका रघुजी पन्तलाई पराजित गरेकी थिइन्। २०७० को संविधानसभा निर्वाचनमा भने वैद्य नेतृत्वको माओवादीमा संलग्न भएकी भुसालले चुनाव बहिष्कार गरेकी थिइन्। भुसाल प्रतिनिधिसभामा काठमाडौँ उपत्यकाबाट विजयी घोषणा भएकी पहिलो महिला उम्मेदवार हुन्। भुसाल लामो समयदेखि ललितपुर क्षेत्रमा बसोबास गर्दै आएकी छिन्।
"राजधानीमै धेरै मत बदर : मतदाता शिक्षामा करोडौं खर्च, उपलब्धि शून्य","काठमाडौं : राजधानीमै मत बदर हुने क्रम बढेको छ। राजनीतिक रूपमा प्रशिक्षित र सचेत वर्गको बसोवास रहेको राजधानीमा बढी मत बदर हुनुले निर्वाचन आयोगको मतदाता शिक्षा कार्यक्रमलाई नै व्यंग्य गरेको छ। काठमाडौं क्षेत्र ९ र १० को मतगणना क्रममा सयौं मतपत्र बदर भएका छन्। शुक्रबार अन्तर्राष्ट्रिय सम्मेलन केन्द्र बानेश्वरमा क्षेत्र ९ को सयौं मत बदर भएपछि एमाले उम्मेदवार कृष्णगोपाल श्रेष्ठ अचम्ममा परे। उक्त क्षेत्रमा तीन हजार मत गन्दा तीन सयभन्दा बढी मत बदर भएको थियो। सोही अनुपातमा मत बदर हुने क्रम बढिरहेको छ। कतिपय मतपत्रमा त ल्याप्चेसमेत हानिएको थियो। सूर्य, रूख, तराजु, हँसिया हथौडालगायत चिह्नमा ल्याप्चे लगाएको पाइएपछि मतगणनामा खटिएका कर्मचारी नै जिल्ल परेका थिए। निर्वाचन आयोगले राजधानीमा मतदाता शिक्षा कार्यक्रमलाई प्रभावकारी बनाउन नसकेकाले यस्तो समस्या आएको हुन सक्ने कर्मचारीको भनाइ छ। काठमाडौंका मतदाताले नै निर्वाचन चिह्नमा ल्याप्चे हान्ने गरेको भेटियो भने अन्य जिल्लाका मतदाताको हालत के होला ? निर्वाचन आयोगको मतदाता शिक्षा कार्यक्रमप्रति व्यंग्य गर्दै निर्वाचन अधिकृतको कार्यालयका एक अधिकारीले प्रश्न गरे। एमाले उम्मेदवार श्रेष्ठले पनि मतदाता शिक्षाको अभावमा मतपत्रमा ल्याप्चे लगाइएको बताए। कतिपय मतदाताले सूर्य र रूख दुवै चिह्नमा भोट हालेको पाइएको छ भने कतिपयले तीनचारवटा चिह्नमा लगातार स्वस्तिक छाप हानेका छन्। यस्तै समस्या देखियो क्षेत्र १० मा पनि। शुक्रबार मतगणना भइरहँदा त्यहाँ पनि ल्याप्चे हानिएको र दुई तीनवटा चिह्नमा भोट हालिएका कैयौं मतपत्र भेटिए। ल्याप्चे हानिएका मतपत्र धेरै पाइएको मतदान स्थलमा खटिएका एजेन्ट हरिश महर्जनले बताए। महर्जनका अनुसार बूढाबूढी तथा काठमाडौंका केही विपन्न बस्तीबाट आएको मतपत्रमा ल्याप्चे लगाएको पाइएको हो। उनले पनि मतपत्रमा ल्याप्चे लगाएको भेटिनुले निर्वाचन आयोगको मतदाता शिक्षा कार्यक्रमले राजधानीको गाउँबस्तीलाई पनि राम्ररी छुन नसकेको दाबी गरे। कर्मचारीका अनुसार केही मतदाताले जानाजान तीनचारवटा चिह्नमा भोट हालेर मतपत्र बदर गराएको जस्तो देखिन्छ। निर्वाचन आयोगका प्रवक्ता नवराज ढकालले भने केही मद बदर हुँदैमा मतदाता शिक्षा कार्यक्रम प्रभावकारी नभएको भन्न नमिल्ने बताए। उनले धेरैभन्दा धेरै मत सदर गराउन आयोगले सबै प्रकारका उपाय अपनाएको दाबी गरे। निर्वाचन आयोगले मतदाता शिक्षा कार्यक्रममा करोडौं रुपैयाँ खर्चिएको थियो।"
काठमाडौं ४ बाट गगन विजयी,काठमाडौं: काठमाडौं निर्वाचन क्षेत्र नम्बर ४ प्रतिनिधिसभा सदस्यका उम्मेदवार गगन थापा विजयी भएका छन्। उनले आफ्ना निकट्तम प्रतिद्वन्दी डा राजन भट्टराईलाई ३ हजार ४ सय ११ मतको अन्तरले पराजित गरेका छन्। थापाले कुल खसेको मतमा २१ हजार ५ सय ५१ मत प्राप्त गरेका थिए भने भट्टराईले १८ हजार १ सय ४० मत प्राप्त गरेका थिए।

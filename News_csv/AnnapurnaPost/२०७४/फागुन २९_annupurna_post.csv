शीर्षक,विवरण
हवाई सुरक्षा : छानबिन कर्मकाण्डी नहोस्,"सोमबार दिउँसो त्रिभुवन विमानस्थलमा यूएसबंगला एयरलाइन्सको विमान दुर्घटना भएपछि फेरि एक पटक हवाई सुरक्षा गम्भीर बहसको विषय बनेको छ। जबजब विमान दुर्घटना हुन्छ, असुरक्षित नेपाली अकाश विमर्शको विषय बन्छ। दुर्घटनाको कारण पत्ता लगाउन छानबिन समिति गठन गरिन्छन्। समितिले निश्चित समयमा प्रतिवेदन दिन्छ। प्रायसः प्रतिवेदनमा मानवीय त्रुटि औंल्याइन्छ। एउटा कर्मकाण्डी प्रक्रिया पूरा भएपछि हवाई सुरक्षाजस्तो संवेदनशील विषय त्यसउप्रान्त सरकारको प्राथमिकतामा खासै पर्दैन। सोमबारको दुःखद दुर्घटनापछि हवाई सुरक्षा केन्द्रीय प्रश्न भएको छ। सबैको चासो यसमा छ। सरकारले तत्काल पूर्व पर्यटन समिति यज्ञप्रसाद गौतमको संयोजकत्वमा ६ सदस्यीय उच्चस्तरीय छानबिन समिति बनाएको छ र छिटो तथ्य सहितको प्रतिवेदन बुझाउन निर्देश गरेको छ। यस्तो संवेदनशील विषयमा सरकारले तत्काल कदम चाल्नु सकारात्मक हो। यद्यपि, विगतका नजिर हेर्ने हो भने यस्ता छानबिन समिति र तिनका प्रतिवेदन नितान्त औपचारिक प्रक्रियाकै बन्दी भएका छन्। त्यस्तो जोखिम यसपटक पनि छ। त्यसर्थ अहिल्यै भन्नुपर्ने हुन्छ, सरकारले छानबिन समितिलाई कर्मकाण्डी मात्रै नबनाओस्। यसले निकालेका निष्कर्ष र हवाई सुरक्षामा अपनाउन सुझाएका सुझावलाई गम्भीरतापूर्वक कार्यान्वयनमा लैजान सकोस्। हवाई दुर्घटनासँग सम्बन्धित धेरै प्रतिवेदनले मानवीय त्रुटि खासगरी पाइलटको गल्तीलाई औंल्याउने गरेको पाइन्छ। सोमबारको दुर्घटनामा पनि पाइलटकै त्रुटि भएको दाबी त्रिभुवन विमानस्थल कार्यालयको छ। कार्यालयले पाइलटले एयर ट्राफिकको निर्देशन अवज्ञा गरेकाले विमान दुर्घटना भएको दाबी गरेको छ। एयर ट्राफिकले दक्षिणतर्फबाट अवतरण गर्न निर्देशन दिँदादिँदै पाइलटले अटेरी गरेकाले दुर्घटना भएको दाबी विमानस्थल कार्यालयको छ। मानवीय त्रुटि मात्रै यो दुर्घटनाको कारक हो वा अन्य प्राविधिक समस्या पनि जहाजमा थियो ? वा एयर ट्राफिक र पाइलटबीचको समन्वयमा केही त्रुटि थियो कि ? अथवा अरू केही कारण पनि यस दुर्घटनाका पछाडि छन्। सबै पक्षबाट गम्भीर अध्ययन गर्दै समितिले छानबिन गर्नु आवश्यक छ। यो घटनाले फेरि एकपटक घना बस्तीबीच विमानस्थल हुनुको जोखिमलाई उजागर गरेको छ। यसतर्फ पनि समिति र सरकारको ध्यान जानु जरुरी छ। नेपालमा भएको घरेलु र अन्तर्राष्ट्रिय हवाई दुर्घटनाका दौरान थुपै्र मानिसको ज्यान गइसकेको छ। ६ अक्टोबर १९७३ मा पहिलो पटक नेपाल वायुसेवा निगमको डी एच सी सिक्स ट्वीनअटर जहाज लुक्ला विमानस्थलमा दुर्घटना हुँदा तीन यात्रु र चालक दलका तीन सदस्य घाइते भएका थिए। त्यसयता पटक पटक भएका दुर्घटनामा ५ सयभन्दा बढी मानिसको ज्यान गइसकेको छ। ३१ जुलाई १९९२ मा थाई एयरलाइन्सको विमान दुर्घटना हुँदा एक सय १३ जनाको ज्यान गयो। त्यो नेपालमा भएको पहिलो अन्तर्राष्ट्रिय विमान दुर्घटना थियो। २८ सेप्टेम्बर १९९२ मा पाकिस्तान एयरलाइन्स दुर्घटनामा १६७ जनाको ज्यान गएको थियो। अहिले यूएस बंगलाको अर्को अन्तर्राष्ट्रिय विमान दुर्घटनामा कम्तीमा ४९ जनाले ज्यान गुमाए। घरेलु वा अन्तर्राष्ट्रिय विमान दुर्घटनाले नेपाली आकाशको असुरक्षालाई मात्रै उजागर गर्दैन, यसले मुलुकको पर्यटन उद्योगमा गम्भीर असर पर्न सक्छ। उसै त नेपाली आकाश असुरक्षित भनी विश्वमै नकारात्मक सन्देश प्रवाह भइरहँदा यस्ता दुर्घटनाले यस सेवाप्रतिको विश्वसनीयतामाथि पनि थप प्रश्न उठ्छ। जसको असर अन्ततः नेपाली अर्थतन्त्रमै पर्छ। त्यसकारण पनि नेपाली आकाशका असुरक्षाका मुद्दा सम्बोधित हुन आवश्यक छ। छानबिन समितिले दुर्घटनाको कारण पहिल्याउँदै हवाई सेवाको जोखिम न्यून गर्ने उपाय सुझाउनु आवश्यक छ। सरकारले हवाई सेवालाई जोखिमरहित, सुरक्षित र भरपर्दो बनाउने विषयलाई उच्च प्राथमिकतामा राख्नु जरुरी छ।"
राष्ट्रपतिमा विद्याको दोस्रो इनिङ : यस्तो छ राजनीतिक यात्रा,"काठमाडौं : विद्यादेवी भण्डारी पुनः राष्ट्रपति निर्वाचित भएकी छन्। लोकतान्त्रिक गणतन्त्र नेपालको दोस्रो राष्ट्रपति र नेपालको संविधान घोषणा भएपछि निर्वाचित हुने पहिलो राष्ट्रपति भण्डारी पुनः मुलुकको सर्वोच्च पदमा निर्वाचित भएकी हुन्। जम्मा मतको दुई तिहाइ भन्दा बढी मतसहित भण्डारी दोस्रो कार्यकालका लागि राष्ट्रपतिमा निर्वाचित भएकी हुन् । संघीय गणतन्त्र नेपालको पहिलो राष्ट्रपतिमा निर्वाचित हुने क्रममा उनले ३९ हजार २७५ मत प्राप्त गरिन् । उनकी निकटतम् प्रतिस्पर्धी कुमारी लक्ष्मी राईले ११ हजार ७३० मत ल्याउन सफल भइन् । उनी २०७२ साल कात्तिक ११ गते (इस्वी सम्बत् २०१५ अक्टोबर २८) मा पहिलोपटक राष्ट्रपति निर्वाचित भएकी थिइन्। भण्डारीको राजनीतिक यात्रा भण्डारीको जन्म २०१८ साल असार ५ गते नेपालको पूर्वी पहाडी जिल्ला भोजपुरको मानेभन्ज्याङ गाउँमा भएको थियो। आमा मिथिला पाण्डे र बुबा स्व रामबहादुर पाण्डेका पाँच छोराछोरीमा उनी जेष्ठ सन्तान हुनु। सामान्य किसान परिवारमा जन्मेर राष्ट्रपतिजस्तो गरिमामय जिम्मेवारीमा पुग्न सफल भण्डारीले विद्यालय र कलेजको शिक्षा क्रमशः भोजपुर र मोरङमा आर्जन गरेकी थिइन्। भोजपुर क्याम्पसमा अध्ययनरत उनी निरङ्कुश राजतन्त्र र निर्दलीय पञ्चायती व्यवस्था विरोधी लोकतान्त्रिक आन्दोलनमा सक्रिय सहभागी भइन्। त्यस क्रममा उनले ८ वर्षसम्म अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) को पूर्वी क्षेत्र सङ्गठनको नेतृत्वमा रहिन्। यसै अवधिमा उनी विराटनगरको महेन्द्र मोरङ आदर्श बहुमुखी क्याम्पसको स्वतन्त्र विद्यार्थी युनियनको निर्वाचनमा कोषाध्यक्ष पदमा निर्वाचित भइन्। भोजपुरको विद्योदय माध्यमिक विद्यालयमा अध्ययन गर्ने क्रममै उनी नेपालको कम्युनिष्ट आन्दोलनप्रति आकर्षित भएकी थिइन्। २०३५ सालमा नेपाल कम्युनिष्ट पार्टी (माले) को स्थापनालगत्तै त्यस पार्टीको युथ लिगको कार्यकर्ताको रूपमा उनको सङ्गठित राजनीतिक जीवनको आरम्भ भयो र एक वर्षपछि उनले उक्त पार्टीको सदस्यता प्राप्त गरिन्। उनी २०३७ सालमा नेकपा (माले) निकट अखिल नेपाल महिला सङ्घको सदस्य बनिन्। महिला सङ्घमा आवद्ध भएदेखि नै उनले नेपाली महिलाहरूले भोग्नुपरेका उत्पीडनका विरुद्ध निरन्तर आवाज उठाइरहिन्। यसरी उनको राजनीतिक जीवन विद्यार्थी आन्दोलनको अग्रणी, महिला अधिकारको सक्रिय अभियन्ता र लोकतन्त्रका निम्ति सङ्घर्षरत पार्टीको प्रतिवद्ध कार्यकर्ताका रूपमा तीनवटा आयाममा सँगसँगै अगाडि बढ्यो। २०३९ सालमा उनको विवाह कम्युनिष्ट पार्टीका लोकप्रिय नेता मदन भण्डारीसँग भयो। तर नेता मदन भण्डारीको २०५० साल जेठ ३ गतेको एक रहस्यमय सडक दुर्घटनामा दुखद निधन भएसँगै उनको दाम्पत्य जीवन ११ वर्षको छोटो समयमै समाप्त भयो। पतिको दुखद अवसानपश्चात् नाबालक नै रहेका छोरीहरू उषाकिरण र निशा कुसुमको लालनपालनको साथसाथै थप राजनीतिक जिम्मेवारी उनले लिइन्। २०५४ माघमा सम्पन्न नेकपा एमालेको छैटौं राष्ट्रिय महाधिवेशनबाट उनी पार्टीको केन्द्रीय कमिटी सदस्यमा निर्वाचित भइन्। त्यसयता लगातार उनले पार्टीको नीतिनिर्माणको तहमा रहेर महत्वपूर्ण भूमिका निर्वाह गरिन्। २०५९ सालमा सम्पन्न सातौं महाधिवेशनबाट केन्द्रीय कमिटी सदस्यमा पुनः निर्वाचित हुँदै उनी २०६५ सालमा आयोजित आठौं राष्ट्रिय महाधिवेशनबाट केन्द्रीय उपाध्यक्षमा निर्वाचित भइन्। २०७१ सालमा आयोजित नवौं राष्ट्रिय महाधिवेशनमा उनी पुनः पार्टीको केन्द्रीय उपाध्यक्ष तथा स्थायी कमिटी सदस्यमा निर्वाचित भइन्। संसदीय निर्वाचनमा पनि उनको परिचय लोकप्रिय र सफल नेताको रूपमा रहेको छ। संसदीय निर्वाचनमा उनको सहभागिता पति मदन भण्डारीको निधनपछि रिक्त पदका लागि गरिएको २०५० सालको उपनिर्वाचनसँगै सुरु भयो। सो उपनिर्वाचनमा काठमाडौँ निर्वाचन क्षेत्र नम्बर १ बाट उनी प्रतिनिधिसभा सदस्यमा पहिलोपटक निर्वाचित भइन्। २०५१ सालको मध्यावधि निर्वाचन र २०५६ सालको प्रतिनिधि सभा सदस्यको निर्वाचन गरी उनी काठमाडौंका विभिन्न निर्वाचन क्षेत्रबाट तीन पटक लगातार प्रतिनिधि सभा सदस्यमा विजयी भइन्। २०५५ सालमा उनी अखिल नेपाल महिला सङ्घको अध्यक्षमा निर्वाचित भइन्। त्यसयता उनी लगातार तीन पटकसम्म उक्त सङ्गठनको अध्यक्ष निर्वाचित भइन्। २०६२ ६३ को आन्दोलनपछि पुनर्स्थापित प्रतिनिधिसभामा प्रस्तुत गरिएको राज्यका हरेक अङ्गमा न्यूनतम ३३ प्रतिशत महिला सहभागिता सुनिश्चित गर्नुपर्ने विशेष प्रस्तावको प्रस्तावक भण्डारी नै थिइन्। संसदले उक्त प्रस्तावलाई सर्वसम्मत ढङ्गले पारित गर्दै सरकारलाई यसको कार्यान्वयनका लागि विशेष निर्देशन दिएको थियो। सोही प्रस्ताव अनुरूपको विधेयक तयार गर्ने प्रक्रियामा समेत उनको अहम् भूमिका रहेको थियो। २०७२ असोज ३ गते संविधानसभाबाट पारित नेपालको संविधानले राजनीतिक प्रतिनिधित्व र सरकारी सेवामा महिलाको न्यूनतम ३३ प्रतिशत सुनिश्चित गरेको छ। यस व्यवस्थासँगै नेपाली महिलाहरूले युगान्तकारी संवैधानिककानुनी उपलव्धि हासिल गरेका हुन् र महिला सहभागिताका दृष्टिले नेपाल विश्वमा उदाहरणीय बन्नपुगेको हो। नेपाली महिलाहरूले प्राप्त गरेको यस सफलतामा वर्तमान राष्ट्रपतिको उल्लेखनीय योगदान रहेको यथार्थ नेपाली समाजमा स्थापित छ। २०५४ सालमा वातावरण तथा जनसङ्ख्या मन्त्रीका रूपमा उनले पहिलो कार्यकारी भूमिका निर्वाह गरेकी थिइन्। उनले २०६६ सालमा रक्षामन्त्रीको जिम्मेवारी सम्हालिन्। रक्षामन्त्रालयको पदभार सम्हाल्ने उनी नेपालकै पहिलो महिला हुन्। रक्षामन्त्रीका हैसियतले त्यस अवधिमा उनले नेपाली सेनामा पूर्व माओवादीलडाकुहरूको समायोजन र राष्ट्रिय सुरक्षानीतिको तर्जुमा गर्ने जस्ता महत्वपूर्ण दायित्व कुशलतापूर्वक सम्पादन गरेकी थिइन्। संविधानसभा सदस्य र संविधानसँग सम्बन्धित जटिल विवादहरूलाई निष्कर्षमा पुर्या्उने महत्वपूर्ण वार्तामा सक्रिय सहभागीका हैसियतले नेपालको संविधानको निर्माणमा महत्वपूर्ण भूमिका खेल्ने भण्डारी पहिलोपटक राष्ट्रपतिमा निर्वाचित हुनु अगाडिसम्म नेकपा एमालेका उपाध्यक्ष, अखिल नेपाल महिला सङ्घका अध्यक्ष र व्यवस्थापिकासंसद सदस्यको जिम्मेवारीमा थिइन्।"
प्रदेशलाई अधिकार प्रत्यायोजनमा ढिलाइ,"बुटवल : प्रदेश ५ का मुख्यमन्त्री शंकर पोखरेलले संघीय सरकारबाट प्रदेशलाई अधिकार प्रत्यायोजन नहुँदा काम गर्न नसकिएको बताएका छन्। मन्त्रिमण्डल गठन र प्रदेशसभा सञ्चालनबाहेक अन्य अधिकार प्रदेश सरकारलाई नभएकाले थप काममा जटिलता आएको बताए। केन्द्रबाट चलेका निकाय प्रदेश मातहत आएका छैनन्। ती निकाय प्रदेशमा नआउँदासम्म संघीयता कार्यान्वयनमा चुनौती छ, मुख्यमन्त्री पोखरेलले भने, छिटो अधिकार प्रत्यायोजन गर्ने कानुन बनाउन संघीय सरकारलाई आग्रह गर्दछु। बुटवलमा सोमबार बिहान पत्रकार सम्मेलन गरी मुख्यमन्त्री पोखरेलले भौतिक पूर्वाधारको व्यवस्थापन र कर्मचारी समायोजन हुन ढिलाइ हुँदा संघीयता कार्यान्वयनमा ढिलाइ भइरहेको बताएका हुन्। अस्थायी मुकाममा मन्त्रालय र विभागका लागि पर्याप्त भवन व्यवस्थापन जटिल भएको भन्दै मुख्यमन्त्री पोखरेलले पूर्वाधार व्यवस्थापनसँगै मन्त्रिपरिषद् विस्तार हुने जानकारी दिए। मन्त्री आएपछि सहज रूपमा काम गर्न पाउनुपयो। त्यो वातावरण नबन्दासम्म मन्त्री मात्रै थपेर के गर्नु ? , उनले भने। मुख्यमन्त्री पोखरेलले भौतिक पूर्वाधार व्यवस्थापन गर्नसमेत प्रदेश सरकारलाई अधिकार नभएको बताए। जिल्ला प्रशासनलाई भवन व्यवस्थापन गर्ने जिम्मा छ। ऊ एकसरो भवन खोजेर काम सकेको भन्दै चुप छ। मर्मतको जिम्मा भवन डिभिजनलाई छ, मुख्यमन्त्री पोखरेलले भने, हामीलाई स्थान खोज्ने अधिकार पनि छैन। तापनि चुप बस्ने कुरा भएन। भवन व्यवस्थापनको काम गरिरहेका छौं। तत्कालका लागि मन्त्रीको आवासभन्दा पनि कार्यालय व्यवस्थापन महŒवपूर्ण रहेको भन्दै उनले सहयोगका लागि आग्रहसमेत गरेका छन्। प्रादेशिक सेवा आयोग गठन नहुँदासम्म कर्मचारी व्यवस्थापनमा समस्या हुने भन्दै उनले तत्कालका लागि खुलेर काम गर्ने वातावरण बनि नसकेको जानकारी दिए। प्रदेशका लागि खटिएका कर्मचारी तत्कालै आउनुपर्ने उनको भनाइ छ। सरकार गठनपछि कानुन निर्माणको काम सुरु भइसकेको भन्दै कानुन निर्माणपछि जनअपेक्षाअनुरूप प्रदेश सरकारले काम अघि बढाउने उनले प्रतिबद्धता जनाए। प्रादेशिक योजना निर्माण गर्न सरकार प्रादेशिक योजना आयोग गठनको तयारीमा रहेको पनि उनले जानकारी दिए। कानुन आयोगले काम थालिसकेको छ। योजना निर्माण गर्न प्रादेशिक योजना आयोग बनाउने चरणमा छौैं, उनले भने। असारमा बजेट ल्याउने तयारी सुरु भएको जानकारी दिँदैै त्यसमा पर्यटन, कृषि, उद्योग र पूर्वाधार तथा सामाजिक विकास प्राथमिकतमा पर्ने बताए। हाल केन्द्र सरकारबाट आएको निःसर्त अनुदानलाई आयोजनाको डीपीआर निर्माण खर्च गर्ने तयारी रहेको उनको भनाइ छ। मुख्यमन्त्री पोखरेलले सरकारले बजेट निर्माणअघि प्रदेशको वस्तुस्थितिसहितको श्वेतपत्र जारी गर्ने तयारी गरेको पनि बताए। समग्र प्रदेशकै समुचित विकास गर्न पालिकालाई गुरुयोजना निर्माण गर्न पठाउने र त्यसका आधारमा बजेटका प्राथमिकता तोकिने बताए। मन्त्रिपरिषद् निर्माण प्रसंगमा मुख्यमन्त्री पोखरेलले प्रदेश सरकारमा एमाले र माओवादी केन्द्रका साथै अन्य दललाई सहभागी गर्ने विषयमा छलफल चलिरहेको बताए। संघीय सरकारमा सहभागी हुने दलका आधारमा प्रदेशमा पनि सरकारमा सहभागी हुने सम्भावना छ, उनले भने। मन्त्रालय गठनसमेत नमिलेको भन्दै त्यसलाई टुक्र्याएर थप मन्त्रालय बनाउने उनले संकेत गरे। कानुन र आन्तरिक मामिला एकै ठाउँ राखिएको छ। सुरक्षाको व्यवस्था हेर्ने र कानुन बनाउने मन्त्री एउटैै हुँदा कार्यसम्पादनमा चुनौती हुन्छ, उनले भने, अन्य मन्त्रालय पनि आवश्यकताका आधारमा परिवर्तन हुन्छ। प्रदेश ५ मा पर्यटन, कृषि, पूर्वाधार मन्त्रालय छुट्टाछुट्टै बनाउनुपर्ने उनको भनाइ छ। मुख्यमन्त्री पोखरेलले प्रदेशको नामकरणको विषयमा कुनै विवाद नहुने भन्दै स्थायी राजधानी तोक्ने काम सहमतिका आधारमा हुने स्पष्ट पारे। नाम त अहिले संसद्मा लगे पनि पास हुन्छ, उनले भने, राजधानीका लागि उपयुक्त समयमा प्रस्ताव ल्याउँछौं। स्थायी राजधानीमा दीर्घकालीन प्रभावसहितका पूर्वाधार निर्माण गरिने बताए। मुख्यमन्त्री पोखरेल संसद्बाट विश्वासको मत पाएपछि मात्रै सार्वजनिक अन्तत्र्रियामा सहभागी भएका हुन्।"
विद्यादेवी भण्डारी दोस्रो पटक राष्ट्रपतिमा निर्वाचित,"काठमाडौँ: बहालवाला राष्ट्रपति विद्यादेवी भण्डारी दोस्रो पटक राष्ट्रपतिमा निर्वाचित भएकी छन् । जम्मा मतको दुई तिहाइ भन्दा बढी मतसहित भण्डारी दोस्रो कार्यकालका लागि राष्ट्रपतिमा निर्वाचित भएकी हुन् । संघीय गणतन्त्र नेपालको पहिलो राष्ट्रपतिमा निर्वाचित हुने क्रममा उनले ३९ हजार २७५ मत प्राप्त गरिन् । उनकी निकटतम् प्रतिस्पर्धी कुमारी लक्ष्मी राईले ११ हजार ७३० मत ल्याउन सफल भइन् । विद्यादेवीलाई एमाले र माओवादी केन्द्रले साझा उम्मेदवार बनाएका थिए । पराजित भएकी पूर्वसांसद् कुमारी लक्ष्मीलाई नेपाली कांग्रेसले उम्मेदवारकारुपमा अघि सारेको थियो । विजयी भण्डारी र पराजित राई दुवैजना भोजपुरमा जन्मिएका हुन् । राष्ट्रपतिका लागि प्रतिनिधिसभा, प्रदेशसभा र राष्ट्रियसभाका ८७९ जना मतदाताले भोट हालेका थिए । राष्ट्रियसभामा मनोनित युवराज खतिवडा, रामनारायण बिडारी, विमला पौडेल राई तथा प्रतिनिधि सभाका रेशम चौधरी र प्रदेशतर्फका सांसद दीपक मनांगे गरी पाँचजना मतदाता सूचीमा थिएनन् । कुल ८८४ मतदातामध्ये ८७९ जना मात्रै सहभागी भएका थिए । राष्ट्रपति तथा उपराष्ट्रपति निर्वाचनसम्बन्धी ऐन २०७४ अनुसार केन्द्रीय संसद्को मतभार ७९ र प्रदेशको मतभार ४८ कायम गरिएको थियो। ८७९ जना मतदाताको कुल मतभार ५२ हजार ४२२ हुन्छ। राष्ट्रपतिमा बहुमतसहित निर्वाचित हुन २६ हजार २ सय १२ मतभार आवश्यक पर्थ्यो। वाम गठबन्धनसहित राजपा तथा संघीय फोरमले पनि विद्यादेवी भण्डारीलाई भोट हाल्ने जनाएकाले उनको जित सुनिश्चित थियो। वाम गठबन्धनको भागबन्डाअनुसार एमालेको भागमा राष्ट्रपति पद परेको थियो। गत मंगलबार बसेको एमाले स्थायी समिति बैठकले राष्ट्रपतिमा भण्डारीलाई दोहोर्याउने निर्णय गरेको थियो। माओवादी केन्द्रको भागमा परेको उपराष्ट्रपतिमा पनि नन्दबहादुर पुन नै दोहारिने भएका छन्। उपराष्ट्रपति निर्वाचन भने एक साताभित्र हुने छ। भण्डारी अब पाँच वर्षका लागि निर्वाचित भएकी छिन्। नयाँ संविधान जारी भएपछि २०७२ कात्तिक १२ मा राष्ट्रपति निर्वाचित भण्डारीले दुई वर्ष राष्ट्रपतिको पदमा रहेर भूमिका निर्वाह गरिसकेकी छन्। ०६५ साल जेठ १५ मा नेपालमा गणतन्त्र स्थापना भएपछि मुलुककै पहिलो राष्ट्रपतिमा डा रामवरण यादव निर्वाचित भएका थिए। यादवले सात वर्ष राष्ट्रपति पदमा रहेर भूमिका निर्वाह गरेका थिए। भण्डारीको राजनीतिक यात्रा भण्डारीको जन्म विसं २०१८ असार ५ गते नेपालको पूर्वी पहाडी जिल्ला भोजपुरको मानेभन्ज्याङ गाउँमा भएको थियो। आमा मिथिला पाण्डे र बुबा स्व रामबहादुर पाण्डेका पाँच छोराछोरीमा उनी जेष्ठ सन्तान हुनु। सामान्य किसान परिवारमा जन्मेर राष्ट्रपतिजस्तो गरिमामय जिम्मेवारीमा पुग्न सफल भण्डारीले विद्यालय र कलेजको शिक्षा क्रमशः भोजपुर र मोरङमा आर्जन गरेकी थिइन्। भोजपुर क्याम्पसमा अध्ययनरत उनी निरङ्कुश राजतन्त्र र निर्दलीय पञ्चायती व्यवस्था विरोधी लोकतान्त्रिक आन्दोलनमा सक्रिय सहभागी भइन्। त्यस क्रममा उनले ८ वर्षसम्म अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) को पूर्वी क्षेत्र सङ्गठनको नेतृत्वमा रहिन्। यसै अवधिमा उनी विराटनगरको महेन्द्र मोरङ आदर्श बहुमुखी क्याम्पसको स्वतन्त्र विद्यार्थी युनियनको निर्वाचनमा कोषाध्यक्ष पदमा निर्वाचित भइन्। भोजपुरको विद्योदय माध्यमिक विद्यालयमा अध्ययन गर्ने क्रममै उनी नेपालको कम्युनिष्ट आन्दोलनप्रति आकर्षित भएकी थिइन्। विसं २०३५ सालमा नेपाल कम्युनिष्ट पार्टी (माले) को स्थापनालगत्तै त्यस पार्टीको युथ लिगको कार्यकर्ताको रूपमा उनको सङ्गठित राजनीतिक जीवनको आरम्भ भयो र एक वर्षपछि उनले उक्त पार्टीको सदस्यता प्राप्त गरिन्। उनी २०३७ सालमा नेकपा (माले) निकट अखिल नेपाल महिला सङ्घको सदस्य बनिन्। महिला सङ्घमा आवद्ध भएदेखि नै उनले नेपाली महिलाहरूले भोग्नुपरेका उत्पीडनका विरुद्ध निरन्तर आवाज उठाइरहिन्। यसरी उनको राजनीतिक जीवन विद्यार्थी आन्दोलनको अग्रणी, महिला अधिकारको सक्रिय अभियन्ता र लोकतन्त्रका निम्ति सङ्घर्षरत पार्टीको प्रतिवद्ध कार्यकर्ताका रूपमा तीनवटा आयाममा सँगसँगै अगाडि बढ्यो। विसं २०३९ सालमा उनको विवाह कम्युनिष्ट पार्टीका लोकप्रिय नेता मदन भण्डारीसँग भयो। तर नेता मदन भण्डारीको २०५० साल जेठ ३ गतेको एक रहस्यमय सडक दुर्घटनामा दुखद निधन भएसँगै उनको दाम्पत्य जीवन ११ वर्षको छोटो समयमै समाप्त भयो। पतिको दुखद अवसानपश्चात् नाबालक नै रहेका छोरीहरू उषाकिरण र निशा कुसुमको लालनपालनको साथसाथै थप राजनीतिक जिम्मेवारी उनले लिइन्। २०५४ माघमा सम्पन्न नेकपा एमालेको छैटौं राष्ट्रिय महाधिवेशनबाट उनी पार्टीको केन्द्रीय कमिटी सदस्यमा निर्वाचित भइन्। त्यसयता लगातार उनले पार्टीको नीतिनिर्माणको तहमा रहेर महत्वपूर्ण भूमिका निर्वाह गरिन्। २०५९ सालमा सम्पन्न सातौं महाधिवेशनबाट केन्द्रीय कमिटी सदस्यमा पुनः निर्वाचित हुँदै उनी २०६५ सालमा आयोजित आठौं राष्ट्रिय महाधिवेशनबाट केन्द्रीय उपाध्यक्षमा निर्वाचित भइन्। २०७१ सालमा आयोजित नवौं राष्ट्रिय महाधिवेशनमा उनी पुनः पार्टीको केन्द्रीय उपाध्यक्ष तथा स्थायी कमिटी सदस्यमा निर्वाचित भइन्। संसदीय निर्वाचनमा पनि उनको परिचय लोकप्रिय र सफल नेताको रूपमा रहेको छ। संसदीय निर्वाचनमा उनको सहभागिता पति मदन भण्डारीको निधनपछि रिक्त पदका लागि गरिएको २०५० सालको उपनिर्वाचनसँगै सुरु भयो। सो उपनिर्वाचनमा काठमाडौँ निर्वाचन क्षेत्र नम्बर १ बाट उनी प्रतिनिधिसभा सदस्यमा पहिलोपटक निर्वाचित भइन्। २०५१ सालको मध्यावधि निर्वाचन र २०५६ सालको प्रतिनिधि सभा सदस्यको निर्वाचन गरी उनी काठमाडौंका विभिन्न निर्वाचन क्षेत्रबाट तीन पटक लगातार प्रतिनिधि सभा सदस्यमा विजयी भइन्। २०५५ सालमा उनी अखिल नेपाल महिला सङ्घको अध्यक्षमा निर्वाचित भइन्। त्यसयता उनी लगातार तीन पटकसम्म उक्त सङ्गठनको अध्यक्ष निर्वाचित भइन्। २०६२ ६३ को आन्दोलनपछि पुनर्स्थापित प्रतिनिधिसभामा प्रस्तुत गरिएको राज्यका हरेक अङ्गमा न्यूनतम ३३ प्रतिशत महिला सहभागिता सुनिश्चित गर्नुपर्ने विशेष प्रस्तावको प्रस्तावक भण्डारी नै थिइन्। संसदले उक्त प्रस्तावलाई सर्वसम्मत ढङ्गले पारित गर्दै सरकारलाई यसको कार्यान्वयनका लागि विशेष निर्देशन दिएको थियो। सोही प्रस्ताव अनुरूपको विधेयक तयार गर्ने प्रक्रियामा समेत उनको अहम् भूमिका रहेको थियो। २०७२ असोज ३ गते संविधानसभाबाट पारित नेपालको संविधानले राजनीतिक प्रतिनिधित्व र सरकारी सेवामा महिलाको न्यूनतम ३३ प्रतिशत सुनिश्चित गरेको छ। यस व्यवस्थासँगै नेपाली महिलाहरूले युगान्तकारी संवैधानिककानुनी उपलव्धि हासिल गरेका हुन् र महिला सहभागिताका दृष्टिले नेपाल विश्वमा उदाहरणीय बन्नपुगेको हो। नेपाली महिलाहरूले प्राप्त गरेको यस सफलतामा वर्तमान राष्ट्रपतिको उल्लेखनीय योगदान रहेको यथार्थ नेपाली समाजमा स्थापित छ। २०५४ सालमा वातावरण तथा जनसङ्ख्या मन्त्रीका रूपमा उनले पहिलो कार्यकारी भूमिका निर्वाह गरेकी थिइन्। उनले २०६६ सालमा रक्षामन्त्रीको जिम्मेवारी सम्हालिन्। रक्षामन्त्रालयको पदभार सम्हाल्ने उनी नेपालकै पहिलो महिला हुन्। रक्षामन्त्रीका हैसियतले त्यस अवधिमा उनले नेपाली सेनामा पूर्व माओवादीलडाकुहरूको समायोजन र राष्ट्रिय सुरक्षानीतिको तर्जुमा गर्ने जस्ता महत्वपूर्ण दायित्व कुशलतापूर्वक सम्पादन गरेकी थिइन्। संविधानसभा सदस्य र संविधानसँग सम्बन्धित जटिल विवादहरूलाई निष्कर्षमा पुर्याउने महत्वपूर्ण वार्तामा सक्रिय सहभागीका हैसियतले नेपालको संविधानको निर्माणमा महत्वपूर्ण भूमिका खेल्ने भण्डारी पहिलोपटक राष्ट्रपतिमा निर्वाचित हुनु अगाडिसम्म नेकपा एमालेका उपाध्यक्ष, अखिल नेपाल महिला सङ्घका अध्यक्ष र व्यवस्थापिकासंसद सदस्यको जिम्मेवारीमा थिइन्।"
"राणाद्वारा सर्वोच्चको पूर्ण इजलास बहिष्कार, अवहेलना मुद्दा दर्ताको तयारी","आचारसंहिता र अदालतमाथि ठाडो प्रहार : बार प्रधानन्यायाधीशद्वारा राष्ट्रपतिसँग आकस्मिक भेट काठमाडौं : न्यायाधीश चोलेन्द्रसमशेर राणाले प्रधानन्यायाधीश पराजुलीसहित सात जना न्यायाधीश संलग्न सर्वोच्च अदालतको बृहत् पूर्ण इजलास बहिष्कार गरेका छन्। पूर्ण इजलासमा सोमबार नबसी राणाले बाहिरबाटै इजलास बहिष्कारको आदेश लेखेका हुन्। उनले प्रधानन्यायाधीश पराजुलीको अवकाश हुने समय गत साउन २१ गते नै रहेकाले पेसीमा तोकिएका अदालतको अवहेलनासम्बन्धी मुद्दा हेर्न नमिल्ने कारण आदेशमा दर्शाएका छन्। तर, सर्वोच्च अदालतको वेबसाइट मा भने ती मुद्दा सुनुवाइका लागि सोमबार बृहत् बेन्च नै नबसेको जनाइएको छ। राणाको इजलास बहिष्कार गर्ने निर्णयका कारण कान्तिपुर पब्लिकेसन्स र डागोविन्द केसीविरुद्ध दायर भएका अवहेलनासम्बन्धी मुद्दाको सुनुवाइ अवरुद्ध भएको छ। राणाको कार्यशैलीका कारण न्यायपालिकाभित्रको राजनीतिले नाटकीय रूपमा नयाँ मोड लिने सम्भावना देखिएको छ। न्यायपालिकामा विकसित पछिल्ला घटनाक्रमलाई लिएर प्रधानन्यायाधीश गोपाल पराजुलीले सोमबार साँझै राष्ट्रपति विद्यादेवी भण्डारीसँग भेट गरेका छन्। स्रोतका अनुसार राष्ट्रपतिसँगको भेटमा स्वतन्त्र न्यायपालिका कमजोर पार्न स्वार्थी समूहबाट सुनियोजित रूपमा एकपछि अर्को आक्रमण भएको भन्दै पराजुलीले गुनासो पोखेका थिए। राणाले आइतबारको सुनुवाइमा सामेल भएर सोमबार इजलास बहिष्कार गर्ने अनौठो र अस्वाभाविक व्यवहार प्रदर्शन गरेको भन्दै न्यायिक वृत्तमा आश्चर्य जनाइएको छ। नेपाल बारले सोमबारै एक विज्ञप्ति प्रकाशित गरी न्यायाधीश राणाको व्यवहारप्रति आपत्ति जनाएको छ। बृहत् पूर्ण इजलासका एक जना माननीय न्यायाधीश चोलेन्द्रसमशेर राणाबाट जारी भएको वक्तव्य न्यायमूर्तिको आचारसंहिताविपरीत र अदालतमाथिको प्रहार हो भन्ने नेपाल बारको ठम्याइ छ, नेपाल बारको आकस्मिक बैठकपछि जारी विज्ञप्तिमा भनिएको छ, सर्वोच्चको न्यायाधीशजस्तो पदमा आसीन व्यक्तिले पेसी सूचीमा चढेको मुद्दाको तथ्यभन्दा बाहिर इजलासको मर्यादाविपरीत न्यायपरिषद्बाट वक्तव्यमा उल्लिखित विषयको टुंगो लागी संवैधानिक परिषद्को सिफारिसबमोजिम नियुक्त भई न्याय सम्पादनमा संलग्न सम्माननीय प्रधानन्यायाधीशज्यूप्रति गलत लाञ्छना लगाउने, न्यूनतम मर्यादा तथा आचारणसमेतलाई ख्याल नगरी वक्तव्यबाजी गर्ने कार्यप्रति नेपाल बार दुखित भएको छ। न्यायमूर्तिबाटै अतिरञ्जित र अराजक क्रियाकलाप भएको भन्दै बारले सम्पूर्ण न्यायकर्मी र न्यायमूर्तिले न्यायालयप्रतिको आस्था एवं धरोहरलाई अक्षुण्ण राख्न उत्तरदायित्वपूर्ण न्यायपालिकाको पक्षमा उभिन बारले अपिलसमेत गरेको छ। बारले कोही व्यक्ति विशेष, समूह, तह र तप्कालाई चित्त बुझेन भन्दैमा समग्र न्यायिक निकायलाई प्रयोगशालाका रूपमा प्रयोग गर्न खोज्ने, दबाब दिने, धम्क्याउने र गुटबन्दी गर्ने कार्य शोभनीय नरहेको उसले जनाएको छ। यस्ता गतिविधि बारलाई सह्य नहुने चेतावनीसमेत बारले दिएको छ। यसले विधि र कानुनी शासनको उपहास गरेको नेपाल बारको ठहर छ, बैठकपछि महासचिव खम्मबहादुर खातीद्वारा जारी विज्ञप्तिमा उल्लेख छ। सर्वोच्चमा विचाराधीन मुद्दामा अनावश्यक रूपमा प्रतिशोध साँधी संविधान र कानुनको खिल्ली उडाउने कार्य रोकिनुपर्ने माग बारको छ। यस्तै, प्रेस स्वतन्त्रताका नाममा स्वच्छन्दता भएमा निर्देशित र नियन्त्रित न्यायपालिकालाई नै मलजल गर्ने निष्कर्षसमेत बारको छ। आफूअनुकूलका फैसला र आदेश नभएमा संवैधानिक विधि र प्रक्रियामार्फत पदमा रहेका संवैधानिक व्यक्तिको राजीनामा माग गर्ने, आमरण अनशन बस्ने र निश्चित स्वार्थपूर्तिको अनुचित दौडले स्वतन्त्र प्रेस र न्यायपालिकाको जगेर्नामा बाधा पुर्याउने निक्र्योल बार बैठकले गरेको छ। यसैगरी, पूर्वप्रधानन्यायाधीश एवं राष्ट्रिय मानवअधिकार आयोगका पूर्वअध्यक्ष केदारनाथ उपाध्यायले राणाको कार्यशैलीले न्यायपालिकामा गलत संस्कार र विकृति जन्मिने खतरा उत्पन्न भएको भन्दै दुःख व्यक्त गरे। इजलासमा बसिसकेपछि निर्णयमा नपुग्दै आदेश लेख्ने यस्तो कार्य न्यायपालिकामा पहिले कहिल्यै भएको थिएन। किन यस्तो भयो, निकै दुःखद कुरा हो, उपाध्यायले अन्नपूर्णसँग भने, यस्तो कुराले गलत संस्कारको विकास हुन्छ। चित्त नबुझे कि पहिल्यै इजलासमा बस्नु हुँदैन, कि त अन्तिम फैसला हुँदा फरक राय लेख्ने हो। अन्तिममा मात्र राय लेख्न पाइने प्रचलन छ। सर्वोच्चका पूर्वन्यायाधीश बलराम केसीले अघिल्लो दिन बेन्चमा बसेर भोलिपल्ट नबस्ने राणाको कार्य अनौठो प्रकृतिको रहेको बताए। यो अनौठो र अशोभनीय कार्य हो, यस्तो कार्यले न्यायपालिकाको जनआस्थामाथि उठाउन मद्दत गर्दैन, केसीले भने, बेन्च नै नबसी सात जनामध्ये एक जना न्यायाधीशले मात्र आदेश लेख्न मिल्दैन। राणाले पुनरावेदनका तत्कालीन न्यायाधीश सुरेन्द्रवीरसिंह बस्न्यातको उमेरसम्बन्धी विवादमा सर्वोच्च अदालतले स्थापित गरेको नजिरसमेत उल्लंघन गरेको बताए। केसीले यस्तो विवाद सतहमा ल्याउनुभन्दा आन्तरिक रूपमा मिलाइनुपर्ने पनि बताए। यस्तै, नेपाल बारका पूर्वअध्यक्ष एवं अन्तरिम संविधान २०६३ का मस्यौदाकार हरिहर दाहालले न्यायाधीश राणाका कामकारबाही अवहेलनाजन्य रहेको भन्दै उनको कार्यले न्यायसम्पादनमा गम्भीर आघात पुगेको बताए। इजलासमा बसिसकेपछि फुत्त बाहिर निस्केर बस्दिनँ भन्न सामान्य नैतिकताले पनि मिल्दैन। इजलासको मर्यादा निर्वाह गर्ने काम न्यूनतम पनि देखिएन, उनले भने। वरिष्ठ अधिवक्ता प्राध्यापक डायुवराज संग्रौलाले अमेरिकी सर्वोच्च अदालतको ब्राउन भर्सेज एजुकेसन बोर्डको मुद्दामा भएको निर्णयको प्रसंग सुनाए। उक्त मुद्दा सुनुवाइ क्रममा इजलासमा संलग्न प्रधानन्यायाधीशको हर्ट एट्याक भएर मृत्यु भएपछि तत्कालीन राष्ट्रपतिले अल वारनलाई प्रधानन्यायाधीशमा नियुक्त गरे। त्यसपछि अमेरिकी सिनेटले पास गयो। संग्रौलाका अनुसार उक्त मुद्दामा पछि प्रधानन्यायाधीश वारनको नेतृत्वमा नौ न्यायाधीश संलग्न बेन्च गठन भएको थियो। त्यो मुद्दामा एक जना न्यायाधीशले राजनीतिक विषय भनेर फैसला गर्न नहुने अडान लिए र फरकमत लेख्ने भनेर सुरुमा इजलासमै सहभागी नहुने दाबी राखे। ती न्यायाधीशका कारण मुद्दा सुनुवाइमा केही समय ढिलाइ भयो। तर पछि फैसला हुने क्रममा आठका विरुद्ध एकको स्थिति भयो। अन्तिममा ती न्यायाधीशले आफ्नो विचार यथावत् रहे पनि अदालत र न्यायिक मर्यादामा खलल नपुगोस् भनेर भिन्नै रायसहित आठ जनाको निर्णय प्रक्रियामा सहमति जनाए, अमेरिकी दृष्टान्त सुनाउँदै संग्रौलाले भने, बेन्चमा बसेपछि असहमति हुन्छ तर बीचमै उठेर हिँड्ने कार्य स्वतन्त्र न्यायपालिकाको मर्यादा, नैतिकता र अवधारणाविपरीत हो। वरिष्ठ अधिवक्ता हरि उप्रेतीले पनि आदेश गर्नका लागि पहिले इजलास तोकेर न्यायाधीश संलग्न हुनुपर्ने बताए। उनले आइतबार नै कुरो नउठाएर सोमबार मात्रै किन राणाले कुरो उठाए भनेर अनौठो भएको बताए। अर्का वरिष्ठ अधिवक्ता यदुनाथ खनालले पनि न्यायिक इतिहासमै इजलासको मर्यादा र संस्कारविरुद्ध कार्य भएको बताउँदै यो विषय न्यायाधीशको आचारसंहिताभन्दा माथि रहेको भनाइ राखे। राणाको अमर्यादित कार्य न्यायपालिकाकै अहितमा छ, खनालले भने। यसैबीच, न्यायाधीश राणाविरुद्ध दुई कानुन व्यवसायीले मंगलबार सर्वोच्च अदालतमा अवहेलना मुद्दा दायर गर्ने तयारी गरेका छन्। सोमबारै मुद्दा पेस भए पनि प्राविधिक कारणवश दर्ता हुन नसकेपछि फिर्ता भएको छ। सोमबार राणाविरुद्ध अर्को अवहेलना मुद्दा दर्ता हुन्छ, निवेदक रहेका अधिवक्ता तोयानाथ ढुंगानाले भने।"
एउटै भवनबाट तीन वडा कार्यालय सञ्चालन,"धनकुटा : वडा केन्द्र कहाँ तोक्ने भन्ने विषयको विवाद र कर्मचारी अभावले धनकुटाको सहिदभूमि गाउँपालिकाको तीन वडा कार्यालय एउटै भवनवाट सञ्चालन भइरहेका छन्। एउटै भवनबाट तीन वटा वडा कार्यालय सञ्चालन हुँदा कार्यसञ्चालन गर्न कठिनाइ भएको छ। साविक छिन्ताङ गाविस हालको सहिदभूमि गाउँपालिका २ को वडा कार्यालयबाटै अहिले १ र ३ को वडा कार्यालय सञ्चालन भइरहेका छन्। संयुक्त रूपमा वडा कार्यालय सञ्चालन हुँदा जनतालाई दैनिक सेवा प्रभाव गर्न कठिनाइ भएको सहिदभूमि गाउँपालिका२ का वडाध्यक्ष रत्नबहादुर राईले बताए।हामीलाई नै वडा सञ्चालन गर्न पर्याप्त कोठा अभाव छ, उनले भने, अन्य दुई वडा पनि यही भवनबाट सञ्चालन हुँदा वडा कार्यालय अस्तव्यस्त बनेको छ। वडा नम्बर २ का वडासचिव टंकप्रसाद राईका अनुसार एउटा वडा कार्यालय सञ्चालन गर्न कम्तीमा पनि ५ वटा कोठा भएको भवन आवश्यक पर्छ। वडा कार्यालयभित्र वडाध्यक्ष, वडासचिव र लेखापालका लागि बेग्लै कार्यकक्ष आवश्यक पर्छ। त्यस्तै, बैठक हल र स्टोरलाई पनि भिन्नै कोठा आवश्यक पर्ने वडासचिव टंकबहादुरले बताए। अहिले संयुक्त रूपमा वडा कार्यालय सञ्चालन भइरहेको भवनभित्रको हलमा तीनवटै वडाका वडाध्यक्षको कार्यकक्ष संयुक्त राखिएको छ। हरेक कोठालाई बेग्लाबेग्लै वडासचिव रहने गरी वडा कार्यालय छन्। वडा कार्यालय सञ्चालन गर्न हरेक वडासचिवलाई ११ कोठा छ्ट्याइएको छ। गाउँगाउँमा सिंहदरबाको अधिकार स्थानीय जनताले प्रत्याभूति गर्न नपाइएको स्थानीयले गुनासो गरेका छन्। वडा कार्यालयको केन्द्र कहाँ रहने भन्ने विषयमा टुंगो नलाग्दा अहिलेसम्म वडा नम्बर १ को वडा कार्यालय स्थापना हुन सकेको छैन। प्रस्ताव गरिएको घंगरी सेन्टर, सेतीचोक, सफाइधापमध्ये केन्द्र कहाँ राख्ने भन्ने विषयमा टुंगो नलाग्दा वडा कार्यालय स्थापना हुन नसकेको हो। स्थानीय तह पुनःसंरचना आयोगले पहिलो पटक घंगरीमा राख्ने निर्णय गरेको थियो। त्यसपछि उक्त निर्णय फेरबदल भएर धाममा राख्ने निर्णय भयो। अहिले फेरि वडासमितिका सदस्यहरू आआफूमा विभाजित हुँदा वडा कार्यालय केन्द्रको टुंगो नलागेको सहिदभूमि गाउँपालिका प्रमुख मनोज राईले बताए। स्थानीय सरकार सञ्चालन ऐन २०७४ को दफा ६ उपदफा ७ मा स्पष्ट व्याख्या गरिएअनुसार वडा समितिको परामर्शमा तत्काल रहेको गाउँ सभाको पहिलो पटकको सामान्य बहुमतले, दोस्रो पटक भए दुईतिहाइ बहुमतले निर्णय गर्छ भनिएको उनले बताए।"
रेशम चौधरीका सहयोगीको अनसन स्थगित,"धनगढी : टीकापुर घटनाको आरोपमा कैलाली कारागारमा रहेका बन्दीहरुले, कैलाली निर्वाचन क्षेत्र नम्बर १ बाट प्रतिनिधि सभामा विजयी रेशलाल चौधरीलाई प्रमाणपत्र र सपथ दिलाउनुपर्ने सहितका तीन बँदे माग राख्दै गरेको ९ दिन देखिको आमरण अनसन सोमबार तोडेका छन। कारागार प्रशासन र कैदी आन्दोलन समितिबीच चार बँदे सहमति भएपछि कैलालीका प्रमुख जिल्ला अधिकारी गोविन्द रिजालले अनसरत बन्दीहरुलाई जुस खुवाएर अनसन तोडे। रेशम चौधरीले कैलाली जिल्ला अदालतमा आत्मसमर्पण गरेछि उनलाई कैलाली कारागार पठाइएको केही दिनपछि रेशम सहित त्यहाँ रहेका राजपाका नेता लक्ष्मण चौधरी, लाहुराम चौधरी सहितका २४ जना बन्दीहरुले फागुन २० गते बेलुकी ४ बजेदेखि आमरण अनसन सुरु गरेका थिए। उनीहरुले रेशम चौधरीलाई प्रमाणपत्र दिएर सपथ खुवाउनुपर्ने, टीकापुरको घटनालाई राजनीतिक मुद्धा मानेर सबै कैदी बन्दीलाई क्षतीपुर्ती सहित रिहा गर्नुपर्ने र थरुहट संघर्ष समितिले उठाएको सीमाकंनको मुद्धामा अधिकार सम्पन्न सीमांकन आयोग गठनको मागगर्दै आमरण अनसन सुरु गरेका थिए। आमरण अनसनमा रहेका रेशम चौधरीललाई शनिबार स्वास्थ्य अवस्था विग्रीएको भन्दै काठमाण्डौ लगिएको थियो भने अरु कैदी बन्दी कैलाली कारागारमै अनसनमा थिए। रेशमको बीर अस्पतालमा उपचार भईरहेको छ। सोमबार थारु अगुवाहरु, विभिन्न राजनीतिक दलहरुको प्रयासमा चार बुँदे सहमति गरेर अनसन स्थिगित गरिएको हो। दुबै पक्षबीच कैलालीको टीकापुर घटनाको आरोपमा आदालतमा आत्मसमर्पण गरेका रेशम चौधरीलाई विजयको प्रमाणपत्र र सपथका बारेका प्रधानमन्त्री तथा मन्त्रिपरिषदको कार्यालय, प्रतिनिधि सभा सभामुखको सचिवालय, तथा संघीय संदद सचिवालयमा अयथासिघ्र जानकारी गराउने सहमति भएको छ। यस्तै टीकापुर घटना पछि कैलाली कारागारमा रहेका २५ जना कैदी बन्दीहरु माथि लगाइएको मुद्धा राजनीतिक होस र १५ दिनभीत्र सम्बोधन होस भन्ने मागलाई नेपाल सरकार प्रधानमन्त्री तथा मन्त्रि परिषदको कार्यालय र गृह मन्त्रालयमा जानकारी गराउने र उक्त निकायबाट आएको जवाफ, आएको तीन दिनभीत्र बन्दीहरुलाई उपलब्ध गराउने पनि सहमति भएको छ। सोमबार विहान कैलालीका राजनीतिक दलहरुले आमरण अनसनमा बसेका कैदी बन्दीहरुको जीवन रक्षाको मागगर्दै जिल्ला प्रशासन कार्यालय कैलालीलाई ज्ञापन बुझाएका थिए। कारागार र बन्दी आन्दोलन समिति बीच राजनीति दलहरु, मानवअधिकारकर्मीको अनुरोधलाई पनि मध्यनजर गर्दै आमरण अनसन फिर्ता लिने सहमति भएको छ। कैलालीका प्रमुख जिल्ला अधिकारी गोविन्द रिजालले कारागारमा रहेका बन्दीहरुले राखेका तीन वटै मागहरु केन्द्र सरकारले मात्रै पुरा गर्न सक्ने भएकाले यहाँ आमनरण अनसनको औचित्य नरहेको बताए। उनले रेशम चौधरीको सपथ, टीकापुरको घटना राजनीतिक हुनुपर्ने र सीमांकनको आयोगको कार्य केन्द्र सरकारकै अधिकार क्षेत्रमा रहेको बताए। तर जेलमा रहेका लक्ष्मण चौधरीले भने आफुहरुले १५ दिनका लागि आमरण अनसन स्थगित गरेको बताए। गृहमन्त्रालयले १५ दिनभीत्रै कुनै न कुनै सकारात्मक निर्णय हुने आश्वासन दिएपछि आफुहरुले आमरण अनसन स्थिगित गरेको उनले बताए। लक्ष्मणले १५ दिनभीत्र राज्यले सुनवाई नगरे पेरि जेलभीत्रै आन्दोलन गर्ने चेतावनी दिए।"
आज राष्ट्रपति निर्वाचन,"राष्ट्रपतिमा बहुमतसहित निर्वाचित हुन २६ हजार २ सय ५१ मतभार आवश्यक पर्छ। वाम गठबन्धनकी भण्डारीको पक्षमा स्पष्ट बहुमत छ। काठमाडौं : नेपालमा गणतन्त्र स्थापना भएपछि तेस्रो राष्ट्रपति पदका लागि मंगलबार निर्वाचन हुँदै छ। राष्ट्रपतिका लागि मंगलबार बिहान १० बजेदेखि दिउँसो ३ बजेसम्म संघीय संसद् भवन नयाँ बानेश्वरमा मतदान हुँदै छ। प्रतिनिधिसभा, प्रदेशसभा र राष्ट्रियसभाका ८७९ जना मतदाता निर्वाचनमा सहभागी हुँदै छन्। राष्ट्रियसभामा मनोनीत युवराज खतिवडा, रामनारायण बिडारी, विमला पौडेल राई तथा प्रतिनिधि सभाका रेशम चौधरी र प्रदेशतर्फका सांसद दीपक मनांगे गरी पाँचजना मतदाता सूचीमा नभएकाले कुल ८८४ जना मतदातामध्ये ८७९ जना मात्रै सहभागी हुन लागेका हुन्। राष्ट्रपतिका लागि एमालेबाट वर्तमान राष्ट्रपति विद्यादेवी भण्डारी र कांग्रेसबाट लक्ष्मी राई प्रतिस्पर्धामा छन्। संयोगवश दुवै भोजपुरका हुन्। राष्ट्रपति तथा उपराष्ट्रपति निर्वाचनसम्बन्धी ऐन २०७४ अनुसार केन्द्रीय संसद्को मतभार ७९ र प्रदेशको मतभार ४८ कायम गरिएको छ। ८७९ जना मतदाताको कुल मतभार ५२ हजार ४२२ हुन्छ। राष्ट्रपतिमा बहुमतसहित निर्वाचित हुन २६ हजार २ सय १२ मतभार आवश्यक पर्छ। वाम गठबन्धनसहित राजपा तथा संघीय फोरमले पनि विद्यादेवी भण्डारीलाई भोट हाल्ने जनाएकाले उनको जित सुनिश्चित छ। वाम गठबन्धनको भागबन्डाअनुसार एमालेको भागमा राष्ट्रपति पद परेको थियो। गत मंगलबार बसेको एमाले स्थायी समिति बैठकले राष्ट्रपतिमा भण्डारीलाई दोहोर्याउने निर्णय गरेको थियो। माओवादी केन्द्रको भागमा परेको उपराष्ट्रपतिमा पनि नन्दबहादुर पुन नै दोहारिने भएका छन्। उपराष्ट्रपति निर्वाचन भने एक साताभित्र हुने भएको छ। भण्डारी अब पाँच वर्षका लागि निर्वाचित हुँदै छिन्। नयाँ संविधान जारी भएपछि २०७२ कात्तिक १२ मा राष्ट्रपति निर्वाचित भण्डारीले दुई वर्ष राष्ट्रपतिको पदमा रहेर भूमिका निर्वाह गरिसकेकी छन्। ०६५ साल जेठ १५ मा नेपालमा गणतन्त्र स्थापना भएपछि मुलुककै पहिलो राष्ट्रपतिमा डा रामवरण यादव निर्वाचित भएका थिए। यादवले सात वर्ष राष्ट्रपति पदमा रहेर भूमिका निर्वाह गरेका थिए। राष्ट्रपति निर्वाचनको सबै तयारी पूरा भएको निर्वाचन आयोगले जनाएको छ। मुख्य निर्वाचन अधिकृत तिलप्रसाद श्रेष्ठले मतदानका लागि सबै तयारी गरिएको जानकारी दिए। संसद् भवन बानेश्वरको चौरमा दुई लाइनमा बसेर मतदान गर्ने व्यवस्था मिलाइएको छ। संघीय संसद् र प्रदेशसभाका लागि छुट्टाछुट्टै दुईवटा मतदान केन्द्र स्थापना गरिएको मुख्य निर्वाचन अधिकृत श्रेष्ठले अन्नपूर्णलाई बताए। आयोगले राष्ट्रपति निर्वाचनका लागि दुईखाले मतपत्र तयार गरेको छ। संघीय संसद्का मतदाताका लागि ७९ मतभार तोकिएको हरियो रंगको र प्रदेशसभाका सदस्यका लागि ४८ मतभार तोकिएको रातो रंगको मतपत्र छापिएको छ। मतदाताले उम्मेदवारको नाम भएको कोठाभित्र स्वस्तिक छाप लगाउनु पर्नेछ। ठिक ढंगबाट मतदान गर्न १३ वटा राजनीतिक दलका प्रतिनिधिलाई आयोगले आइतबार प्रशिक्षणसमेत दिइसकेको छ। निर्वाचन आयोगले मतदातालाई सांसदको प्रमाणपत्र वा मतदाता परिचयपत्र वा नेपाली नागरिकताको आधारमा मतदानमा सहभागी हुने व्यवस्था मिलाएको छ। प्रमुख निर्वाचन आयुक्त डा अयोधीप्रसाद यादवको अध्यक्षतामा सोमबार बसेको आयोग बैठकले मंगलबार हुने राष्ट्रपति निर्वाचनका लागि आयोगले तयार गरेको निर्वाचक मण्डलको अन्तिम मतदाता नामावलीमा नाम समावेश भएका मतदाताले मतदान गर्न पाउने निर्णय गरेको छ। सच्याइएको प्रतिनिधिसभा, प्रदेशसभा र राष्ट्रियसभाका ८७९ जना मतदाता निर्वाचनमा सहभागी हुँदै छन्। राष्ट्रियसभामा मनोनीत युवराज खतिवडा, रामनारायण बिडारी, विमला पौडेल राई तथा प्रतिनिधि सभाका रेशम चौधरी र प्रदेशतर्फका सांसद दीपक मनांगे गरी पाँचजना मतदाता सूचीमा नभएकाले कुल ८८४ जना मतदातामध्ये ८७९ जना मात्रै सहभागी हुन लागेका हुन्।"
राष्ट्रपति चयनका लागि मतदान सुरू,"काठमाडौं : नेपालको तेस्रो राष्ट्रपति चयनका लागि मतदान सुरू भएको छ । मंगलबार बिहान १० बजे संघीय संसद् भवन नयाँ बानेश्वरमा मतदान सुरू भएको हो । मतदान दिउँसो ३ बजेसम्म चल्नेछ । प्रतिनिधिसभा, प्रदेशसभा र राष्ट्रियसभाका ८७९ जना मतदाता निर्वाचनमा सहभागी हुँदै छन्। राष्ट्रियसभामा मनोनीत युवराज खतिवडा, रामनारायण बिडारी, विमला पौडेल राई तथा प्रदेशतर्फका सांसद दीपक मनांगे गरी चार जना मतदाता सूचीमा नभएका र रेशम चौधरी मतदानमा सहभागी हुन नपाउने भएकाले कुल ८८४ जना मतदातामध्ये ८७९ जना मात्रै सहभागी हुन लागेका हुन्। राष्ट्रपतिका लागि एमालेबाट वर्तमान राष्ट्रपति विद्यादेवी भण्डारी र कांग्रेसबाट लक्ष्मी राई प्रतिस्पर्धामा छन्। राष्ट्रपति तथा उपराष्ट्रपति निर्वाचनसम्बन्धी ऐन २०७४ अनुसार केन्द्रीय संसद्को मतभार ७९ र प्रदेशको मतभार ४८ कायम गरिएको छ। ८८० जना मतदाताको कुल मतभार ५२ हजार ४२२ हुन्छ। राष्ट्रपतिमा बहुमतसहित निर्वाचित हुन २६ हजार २ सय १२ मतभार आवश्यक पर्छ।"
पार्टी भागबण्डामा न्यायाधीश बन्दा सर्वोच्चमा विवाद : कमल थापा,"काठमाडौं : राष्ट्रिय प्रजातन्त्र पार्टी (राप्रपा)का अध्यक्ष कमल थापाले दालतमा हुँदै आएको राजनीतिक भागबण्डाले सर्वोच्च अदालतमा अहिलेको विवाद सिर्जना भएको बताएका छन् । अदालतभित्रको विवाद र छाडापनको अन्त्य गर्न २०६२६३ को परिवर्तनपछि अदालतमा भएको राजनीतिकरण भएको उनको भनाइ छ । थापाले यस्तो विवाद र छाडापनको अन्त्यका लागि २०६२६३ पछिको बाटो सच्याउनुपर्ने साहस आवश्यक भएको बताएका छन् । उनले २०६२६३ को राजनीतिक परिवर्तनपछि दलहरुले न्यायाधीशमा समेत भागबण्डा गरेपछि अहिलेको स्थिति सिर्जना भएको दाबी गरेका छन्। सर्वोच्च अदालतमा हाल देखिएको विवाद र छाडापनको मूलजड २०६२६३ को परिवर्तनलाई संस्थागत गर्नेक्रममा भएको समाजको तिव्र राजनीतिकरण, राज्य संयन्त्रको पार्टीकरण र कसैसँग डराउनु नपर्ने जवाफदेही विहीन संस्कार र सिण्डिकेटतन्त्र हो, थापाले ट्विटमा थप लेखेका छन्, यसलाई सच्याउन २०६२६३ पछिको गलत बाटो परिवर्तन गर्ने साहस आवश्यक छ । सर्वोच्च अदालतमा हाल देखिएको विवाद र छाडापनको मूलजड ६२६३ को परिवर्तनलाई संस्थागत गर्नेक्रममा भएको समाजको तिव्र राजनीतिकरण, राज्यसंयन्त्रको पार्टीकरण र कसैसंग डराउनु नपर्ने जवाफदेही विहीन संस्कार र सिण्डिकेटतन्त्र हो।यसलाई सच्याउन ६२६३ पछिको गलत बाटो परिवर्तन गर्ने साहस आवश्यक छ   ()  ,"
"अर्थमन्त्री बुधबारदेखि भारत भ्रमणमा, राजनीतिक भेट नहुने","नयाँ दिल्लीः नेपाल सरकारका अर्थमन्त्री डा युवराज खतिवडा बुधबार दिल्ली आउँदैछन् । बुधबारदेखि हरियाणा राज्यको गुरुग्राममा शुरु हुने प्रतिआतंकवाद सम्मेलन २०१८ (काउन्टर टेरोरिज्म कन्फरेन्स) मा भाग लिन उनी दिल्ली आउन लागेका हुन् । तीन दिने सो सम्मेलनको उद्घाटन सत्रमा कि नोट स्पिकर (मुख्य वक्ता) को रुपमा अर्थमन्त्री खतिवडा सहभागी हुँदैछन् । उद्घाटन सत्रमा गुहमन्त्री राजनाथ सिंहका साथ अर्थमन्त्री खतिवडाले मञ्च साझा गर्नेछन् । वाम गठबन्धनको नेतृत्वमा बनेको नयाँ सरकारका तर्फबाट भारत आउन लागेका उनी पहिलो मन्त्री हुन् । अर्थमन्त्री खतिवडा बुधबार अपरान्ह दिल्ली आएर उदघाटन सत्रमा सहभागी हुने कार्यक्रम छ, नयाँ दिल्ली स्थित नेपाली दूतावासका प्रवक्ता हरि ओडारीले अन्नपूर्णसँग भने विहीबार नै फर्किने गरि आउन लागेका अर्थमन्त्रीको द्विपक्षीय राजनीतिक भेटघाटको कार्यक्रम नरहेको उनले बताए । बधबार साँझ सम्मेलनको उद्घाटन सत्र रहेको छ । अर्थमन्त्री खतिवडा बुधबार अपरान्ह दिल्ली आएर विहीबार विहान फर्किने कार्यक्रम रहेको प्रवक्ता ओडारीले जानकारी दिए । सम्मेलनमा खतिवडाले प्रतिआतकंवादबारेमा नेपालको धारणा राख्नेछन् । सत्तारुढ भारतीय जनता पार्टीनिकट थिंक ट्यांकहरुको संस्था इण्डिया फाउन्डेसनको आयोजनामा हुन लागेको सम्मेलनको चौथो संस्करणको विषय बैश्विक आतंकवादको परिवर्तित स्वरुप रहेको छ । नेपाल सरकारको अन्तिम समयको निर्णयपछि सम्मेलनमा सहभागी हुन अर्थमन्त्री खतिवडा आउन लागेका हुन् । सामान्तः सुरक्षा चासोका यस्ता कार्यक्रममा गृहमन्त्री सहभागी हुने प्रचलन छ । गत वर्ष यही कार्यक्रममा तात्कालिन गृहमन्त्री विमलेन्द्र निधि सहभागी भएका थिए । विशेष वक्ताका रुपमा नयाँ शक्ति पार्टीका संयोजक डा बाबुराम भट्टराईले त्यसबेला कार्यपत्र प्रस्तुत गरेका थिए । त्यसैगरी बुलेट टु ब्यालेट पुस्तकका लेखक आदित्य अधिकारी समेत त्यस सम्मेलनमा सहभागी थिए । सम्मेलनमा यस पटक नेपालका तर्फबाट वरिष्ठ पत्रकार युवराज घिमिरे पनि सहभागी हुने कार्यक्रम छ । सुचना प्रविधिको तीब्र विकासले परिवर्तित आतंकवादको स्वरुप अनि विश्वकोलागि बढ्दै गएको चुनौतीबारेमा सम्मेलनमा बृहत् छलफल हुनेछ । शुक्रबारसम्म चल्ने सम्मेलनमा नयाँ युगमा आतंकवादको प्रवृति, विश्व आतंकबादका बौद्धिक चुनौती, वैश्विक आतंकबादको केन्द्र अफगानिस्तान पाकिस्तान, आतंकवादको राजनीति तथा आतंकवादको भविष्य विषयहरुमा छलफल हुने कार्यक्रम छ । कार्यक्रममा आतंकवादसँग जुधिरहेको विश्वका विभिन्न मुलुकबाट राजनीतिज्ञ, बौद्धिक क्षेत्रका विज्ञ, सैन्य अधिकारी , आइटी, इन्टेलिजेन्स एक्सपर्ट लगायत संचार क्षेत्रका विज्ञहरुको सहभागिता हुँदैछ ।"

शीर्षक,विवरण
नैतिकता देखाऊ,"राष्ट्रियसभा गठनसम्बन्धी अध्यादेश प्रमाणीकरणपछि गतिरोधको गाँठो फुक्ने अपेक्षा गरिए पनि राजनीतिक वृत्तमा अन्योल कायमै छ। खासगरी नयाँ सरकार गठनमा भइरहेको विलम्बलाई लिएर आशंका, अन्योल र असन्तुष्टि प्रकट हुन थालेका छन्। एमाले र निर्वाचन आयोगबीच त जुहारी नै चलेको छ। निर्वाचन आयोगले चुनाव सम्पन्न भएको एक महिना बितिसक्दा पनि परिणाम सार्वजनिक गरेको छैन। उसले राष्ट्रियसभा निर्वाचनपछि मात्रै प्रतिनिधिसभा समानुपातिक तर्फको नतिजा सार्वजनिक गर्ने अडान राखेपछि वाम गठबन्धन आयोगसँग रुष्ट बनेको छ। सोमबार पनि वाम गठबन्धनका नेताले आयोगलाई छिटोभन्दा छिटो राष्ट्रियसभा गठनको निर्वाचन तय गर्न दबाब दिएका छन्। मुलुकले ताजा जनादेश प्राप्त गरिसकेको अवस्थामा विभिन्न प्राविधिक अड्चन देखाएर सरकार गठनमा ढिलाइ हुँदै जानु उचित होइन। यसका आयोगले छिटो राष्ट्रियसभा चुनाव तोक्ने र समानुपातिक नतिजा सार्वजनिक गर्न विलम्ब गर्नु हुँदैन। जनादेशअनुसार नयाँ सरकार गठन प्रक्रिया जति टाढिँदै जान्छ, त्यति नै मूल्य र नैतिकताको राजनीति कमजोर हुँदै जाने, अस्थिरता र अन्योल बढ्नेछ। नयाँ संविधानअनुसार चुनाव सम्पन्न गर्न सकेको कांग्रेस नेतृत्वको शेरबहादुर देउवा सरकारले चुनावी पराजयसँगै नयाँ सरकार गठनका लागि मार्गप्रशस्त गर्न सक्नुपर्थ्यो। चुनाव सफलतापूर्वक सम्पन्न गरेको जस देउवा सरकारलाई जान्छ। तर, त्यसपछि नतिजालाई स्वाभाविक र सहज रूपमा लिँदै सत्ता हस्तान्तरण प्रक्रिया बढ्नुपर्थ्यो, त्यसतिर देउवाको रुचि कम देखिनुले राजनीतिमा नैतिकताको विषय पुनः उठेको छ। चुनावी पराजयसँगै त्यसको नैतिक दायित्व लिँदै पार्टी सभापतिसमेत रहेका देउवाले नयाँ सरकार गठनको बाटो आफंैले खोलिदिएको भए त्यसले राजनीतिमा नैतिकताको गतिलो नजिर कायम राख्न सक्थ्यो। तर, कांग्रेस नेतृत्व यतिबेला पराजयको आत्मसमीक्षा गर्नेभन्दा पनि वाम गठबन्धनलाई टुटाउने अभ्यासतिर अभिप्रेरित छ। महामन्त्री शशांक कोइरालाले त खुलस्तै माओवादी केन्द्रका अध्यक्ष पुष्पकमल दाहाल र एमाले अध्यक्ष केपी ओलीलाई मिल्न दिनुहुन्न भनेर बोलेकै छन्। कांग्रेसले यो बेला अरूभित्र विभाजन ल्याउनेतिर ऊर्जा लगाउनुभन्दा आफ्ना कमजोरी सच्याउँदै पार्टीभित्र उठेको पुनर्जागरणको नारालाई बल दिनेतर्फ कस्सिनुपर्छ। राजनीतिमा नैतिकताकै प्रश्न उठ्दै गर्दा माओवादी नेतृत्व पनि अछुतो छैन। त्यसो त पूरै नेपाली राजनीति मूल्य, आदर्श र नैतिकताबाट टाढिँदै गएको आभास हुन धेरैलाई भएको छ। यद्यपि, सत्तासँग जोडिएको अवस्थामा दल र नेताको नैतिक आचरण बढी नै सतहमा आउने गर्छ। माओवादी केन्द्रका बिनाविभागीय मन्त्रीहरू यसका थप प्रस्ट उदाहरण हुन्। माओवादीले चुनावी तालमेल र पार्टी एकता गर्ने भन्दै एमालेसँग गठबन्धन गयो तर सरकार छाडेन। सरकार छाड्दा कांग्रेस नेतृत्वको सरकारले चुनाव गर्नेमा आशंका छ, चुनावको निश्चिततासँगै सरकार छाड्ने भनेका माओवादी मन्त्रीहरू बिनाविभागीय हैसियतमा ओर्लिंदा पनि सरकार छाड्न तयार भएनन्। असोज २१ मै बिनाविभागीय बनाइएका १६ माओवादी मन्त्रीले आजका मितिसम्म पनि सरकारी सुरक्षा र तलबभत्ता लिइरहेका छन्। सरकारी निवास ओगटिरहेका छन्। राजनीतिमा नैतिकता, न्याय र समताका कुरा बारम्बार उठाउने माओवादी मन्त्री सरकारमा अझै टाँसिनुले स्वयं यस पार्टी नेतृत्वमाथि पनि प्रश्न उठेको छ। यतिबेला चुनावी जनादेशअनुसार नयाँ सरकार गठनको मार्गप्रशस्त देउवा सरकारले नै गर्नुपर्छ। यद्यपि, माओवादी मन्त्रीले पनि राजनीतिमा नैतिकता र मूल्य जोगाउनकै लागि सरकारमा लिसो टाँसिएझैँ टाँसिनु उचित होइन। सत्ता, सुविधा, पदभोगी प्रवृत्ति रहेसम्म स्थिर सरकार बन्न सक्दैन भन्ने यथार्थलाई आत्मसात् गर्दै नेतृत्वले राजनीतिमा नैतिकतालाई उच्च प्राथमिकतामा राख्नु अपरिहार्य छ।"
राष्ट्रिय सभाको निर्वाचन माघ २५ गते,"काठमाडौं : राष्ट्रिय सभाको निर्वाचन अगामी माघ २५ गते गर्न निर्वाचन आयोगले सरकारलाई प्रस्ताव गरेको छ। प्रमुख निर्वाचन आयुक्त अयोधीप्रसाद यादवले मंगलबार प्रधानमन्त्री शेरबहादुर देउवालाई भेटेर निर्वाचनको मिति प्रस्ताव गरेका हुन्। प्रधानमन्त्री देउवाले आयोगको प्रस्ताव अनुसार नै माघ २५ गते राष्ट्रिय सभाको मिति तोक्ने जानकारी प्रमुख आयुक्त यादवलाई गराएको आयोग पदाधिकारीले बताएका छन्। तयारी लगायतका सबै प्रक्रिया पूरा गरी निर्वाचन गराउन ४० दिन जति लाग्ने भएकाले आयोगले त्यही अनुरुप समय प्रस्ताव गरेको हो, आयोगका सह सचिव दिनेश घिमिरेले अन्नपूर्णसँग भने, प्रधानमन्त्री ज्यूले आगामी मन्त्रिपरिषद्को बैठकबाट माघ २५ गते बिहीबार राष्ट्रिय सभा सदस्यको निर्वाचनको मिति घोषणा गर्ने जानकारी दिनुभएको छ। निर्वाचन आयोग ऐन २०७३ अनुसार संघीय कानुनमा व्यवस्था भएकोमा बाहेक सरकारले निर्वाचनको मिति तोक्ने तर त्यस्तो निर्वाचनको मिति तोक्नु भन्दाअघि सरकारले आयोगको परामर्श लिनु पर्ने स्पष्ट व्यवस्था भए अनुरूप आयोगले निर्वाचनको मिति सरकारलाई प्रस्ताव गरेको थियो। प्रदेश प्रमुख तथा प्रदेश तर्फको निर्वाचितहरुको घोषणा भएपछि पनि निर्वाचनको सबै प्रक्रिया पूरा गर्न डेढ महिना समय लाग्ने सह सचिव घिमिरेले बताए। राष्ट्रपति विद्यादेवी भण्डारीले शुक्रबार राष्ट्रियसभा निर्वाचन अध्यादेश जारी गरेसँगै आयोगले निर्वाचनको तयारीका काम सुरू गरेको छ। निर्वाचन आयोगले राष्ट्रियसभा सदस्य निर्वाचनका लागि १५ दिनभित्र दल दर्ता गर्न दलहरुलाई बिहीबार नै आह्वान गरिसकेको छ। सरकारले मिति घोषणा गरेपछि मात्रै निर्वाचन कार्यक्रम राजपत्रमा प्रकासित हुनेछ। सोही अनुरुप आयोगले आफ्ना कार्यक्रम अगाडि बढाउने छ। राष्ट्रियसभा निर्वाचनका लागि सात प्रदेश राजधानीमा माघको पहिलो हप्ता नै निर्वाचन केन्द्र तोक्ने तयारी आयोगले गरेको छ। त्यसपछि सात वटै प्रदेशमा न्यायपरिषद्को सिफारिसमा जिल्ला न्यायधीशलाई निर्वाचन अधिकृतको रुपमा नियुक्त गर्ने छ। अध्यादेश पारित भएपनि निर्वाचन सम्वन्धी नियमावली बनाउने काम बाँकी नै छ। त्यसको लागि अझ १० दिन समय लाग्ने आयोगका प्रवक्ता दिनेश घिमिरेले बताए। निर्वाचन आयोगले निर्वाचनका कार्यक्रम कार्यतालिका बनाएर सोही अनुरुप तयारीलाई तिव्र पार्ने उनले बताए। अहिले प्रदेशसभा समानुपातिक तर्फको मतपरिणम घोषणा भइसकेको छैन भने प्रदेश प्रमुख तथा मुकाम तोक्नु पर्ने जस्ता विषय बाँकी नै छन्। प्रदेश सभाका निर्वाचित सदस्यले प्रदेशप्रमुखबाट सपथ खानु पर्ने कानुनी प्रावधान छ। प्रदेश तर्फको परिणाम सार्वजनिक भएको सातदिन भित्रै प्रदेश प्रमुखलाई बुझाउनु पर्नै कानुनी व्यवस्था छ। राष्ट्रिय सभाको निर्वाचनका लागि यी विषय अत्यावश्यक भएकाले पनि प्रदेश प्रमुखको नियुक्ति तथा मुकाम सरकारले तोक्नुपर्ने हुन्छ। त्यसकारण पनि प्रदेश प्रमुख र मुकाम तोक्ने विषयमा सहमति जुटाउन प्रधानमन्त्री शेरबहादुर देउवाले बिहीबार सर्वदलीय बैठक बोलाएका छन्। संविधानको भाग ८ को धारा ८६ अनुसार ५९ सदस्यीय राष्ट्रियसभा गठन हुनेछ। त्यस्तै संविधानको धारा ८६ ले राष्ट्रियसभा एक स्थायी सदन हुने स्पष्ट भनेको छ। यसको पदावधि छ वर्षको हुनेछ। तर, यो संविधान प्रारम्भ भएपछि पहिलोपटक सदस्यको पदावधि कायम गर्दा गोलाप्रथाको माध्यमबाट एक तिहाइको दुई वर्ष, अर्को एक तिहाइको चार वर्ष र बाँकी एक तिहाइको छ वर्ष पदावधि कायम रहनेछ। राष्ट्रियसभा निर्वाचनका लागि प्रदेशसभाका ५५० सदस्य तथा ७५३ स्थानीय तहका प्रमुख र उपप्रमुख एक हजार ५०६ गरी दुई हजार ५६ जना मतदाता हुनेछन्।्। राष्ट्रिय सभा निर्वाचनका लागि गाउँपालिका अध्यक्ष र उपाध्यक्ष तथा नगरपालिकाका प्रमुख र उपप्रमुखको मतभार १८ तथा प्रदेशसभाका सदस्यको मतभार ४८ कायम गरिएको छ। राष्ट्रिय सभा एकल संक्रमणीय र बहुमतीय प्रणालीबाट राष्ट्रिय सभाको निर्वाचन हुन लागेको हो। राष्ट्रियसभामा प्रत्येक प्रदेशबाट तीन महिला तथा एक एक दलित र अपाङ्गता वा अल्पसंख्यकसमेत गरी आठ आठ जनाका दरले ५६ जना निर्वाचित हुने संवैधानिक व्यवस्था छ। ५९ सदस्यीय राष्ट्रिय सभामा सरकारको सिफारिसमा राष्ट्रपतिबाट एक महिलासहित तीन जना मनोनयन गर्ने व्यवस्था छ। प्रतिनिधिसभाको एक तिहाइ महिला हुनै पर्ने संवैधानिक व्यवस्थानुरुप राष्ट्रियसभामा २२ महिलाको प्रतिनिधित्व हुनुपर्ने छ।"
संविधान मिचेर निर्वाचन परिणाम घोषणा गर भन्नु निरंकुशता : धनराज गुरुङ,"काठमाडौं : कांग्रेस नेता धनराज गुरुङले एमालेतर्फ लक्षित गर्दै संविधान मिचेर निर्वाचन आयोगलाई समानुपातिक मतपरिणाम तत्काल घोषणा गर भन्नु निरंकुशता भएको बताएका छन्। राष्ट्रिय सभामा कुनै दलका मानौ ९ जना पुरुष निर्वाचित भए तर उक्त दलबाट राष्ट्रिय सभामा एकजना पनि महिला निर्वाचित हुन सकेन भने सो दलले प्रतिनिधिसभाको समानुपातिकबाट महिला एक तिहाई पुर्याउनु पर्छ,नेता गुरुङ ट्विटरमा लेख्छन्, संविधान आफैँ लेख्ने अनि निर्वाचन आयोगलाई संविधान मिचेर परिणाम निकाल भन्नु निरंकुशताको संकेत हो। संविधानले संघीय संसद भनेर प्रतिनिधि सभा र राष्ट्रिय सभालाई उल्लेख गरेको छ। नेता गुरुङले भने, संघीय सांसदमा महिलाको संख्या एक तिहाई पुग्नु पर्ने संवैधानिक व्यवस्था छ। तर, केही साथीहरु तत्काल निर्वाचन परिणाम घोषणा गर भन्दै आयोगलाई दबाब दिनुहुन्छ, राष्ट्रिय सभाको निर्वाचन नभई कसरी महिलाको एकतिहाईको सुनिश्चिता हुन्छ, यो त संविधान विपरित हिँड भन्नु जस्तै भएन र ? संविधानमा व्यवस्था भए अनुसार राष्ट्रिय सभामा महिलाको संख्या एक तिहाई नपुगेका प्रतिनिधि सभाबाट त्यसलाई पुर्याउनुपर्छ। नेता गुरुङले कांग्रेसको थप उदाहरण दिँदै भने, अहिले नेपाली कांग्रेसले समानुपातिकतर्फ ४०, प्रत्यक्ष २३ जना निर्वाचित छन्। मानौ हाम्रो राष्ट्रिय सभामा ९ जना जम्मा निर्वाचित हुँदा ७२ हुन्छ। ७२ को एक तिहाइका लागि २१ महिला निर्वाचित हुनैपर्छ। यदि राष्ट्रियसभामा पुरुष नै पुरुष भए प्रतिनिधिसभाबाट पूर्ति गर्नुपर्छ। यो संवैधानिक प्रावधान हो। नेता गुरुङले एमालेलाई सत्ताको लागि हतार नगर्न सुझाव दिए। उनले आयोगलाई संविधान अनुसार अगाडि बढ्न दिनु पर्ने बताए। राष्ट्रीयसभामा कनै दलको मानौ ९ जना पुरुष निर्बाचित भए तर उक्त दलबाट राष्ट्रीयसभामा एक जना पनि महिला निर्बाचित हुन सकेन भने सो दलले प्रतिनिधिसभाको समानुपातिकबाट महिला एक तिहाई पुयाउनु पर्छ। संविधान अाफैले लेख्ने अनि निअालाई संविधान मिचेर परिणाम निकाल भन्नु निरङ्कुश्ताको संकेत हो    ()  ,"
"विद्यार्थीको प्रदर्शनमा प्रहरीले हान्यो अश्रुग्यास, झडपमा केही घाइते",काठमाडौं : इन्धनको मूल्य वृद्धि र निर्वाचन आयोगका गतिविधिविरुद्ध प्रदर्शनमा उत्रिएका विद्यार्थीमाथि प्रहरीले हस्तक्षेप गरेको छ। एमाले निकट अखिल नेपाल स्वतन्त्र विद्यार्थी युनियन (अनेरास्ववियु)को जुलुसमाथि प्रहरीले अश्रुग्यास प्रहार गरेको हो। मुर्दासहित जुलुसमा निस्किएका विद्यार्थीलाई तितरबितर पार्न प्रहरीले अश्रुग्यास प्रहार गरेको हो। प्रहरी हस्तक्षेपपछि भएको झडपमा केही विद्यार्थी घाइते भएका छन्। अनेरास्ववियुका नेता आरसी लामिछानेका अनुसार प्रहरी हस्तक्षेपछि त्रिचन्द्र कलेज क्षेत्रमा तनाव भएको छ। नेपाल आयल निगमले सोमबार मात्र दुई महिनाको अवधिमा चौथोपक मूल्य वृद्धि गरेको थियो। अनेरास्ववियुलेले तत्काल मूल्य वृद्धि फिर्ता लिन सरकारसँग माग गरेको छ। सँगै उसले निर्वाचन आयोगलाई समानुपातिकतर्फ प्रतिनिधिसभाको मतगणना समेत तत्काल सार्वजनिक गर्न माग गरेको छ।
"माओवादी केन्द्रको बैठक खुमलटारमा, यस्ता छन् एजेन्डा","काठमाडौँ : नेकपा माओवादी केन्द्रको केन्द्रीय कार्यालयको बैठक अध्यक्ष पुष्पकमल दाहाल प्रचण्ड निवास खुमलटारमा बसिरहेको छ। बैठकमा एमालेसँगको पार्टी एकता, समसामयिक राजनीतिक परिस्थिति र सरकार गठन लगायतका विषयमा छलफल भइरहेको प्रचण्डका स्वकीय सचिव मनहरि तिमल्सिनाले जानकारी दिएका छन् । बैठकमा एमालेसँग पार्टी एकता तथा पछिल्लो राजनीतिक अवस्था र नयाँ सरकार गठनमा देखिएको जटिलताबारे विस्तृत छलफल हुने भएको छ । मंसिरमा भएको प्रदेश र प्रतिनिधि सभाको निर्वाचन लगत्तै एमाले र माओवादीबीच एकता प्रक्रिया अगाडि बढाउने वाम गठबन्धनको निर्णय अझै अलपत्र परेको अवस्थामा माओवादी केन्द्रको यो बैठक बसेको हो । एमालेसँगको एकताका लागि नेतृत्वको विषयमा सहमति जुट्न नसक्दा दुई पार्टीबीचको पार्टी एकता संयोजन समितिको समेत बस्न सकेको छैन । यद्यपि प्रचण्ड र एमाले अध्यक्ष ओलीबीच भने परामर्श भइरहेको छ । माओवादीले एकीकृत पार्टीको नेतृत्व प्रचण्डलाई दिनुपर्ने अडान राखिरहेको छ । तर एमालेको पक्षबाट भने ओली नै अध्यक्ष र प्रधानमन्त्री पनि बन्ने धारणा आइरहेको छ ।"
माओवादीको बैठकमा के के भए निर्णय ?,"काठमाडौ : एमालेसँगको एकताको सम्बन्धमा निर्णायक छलफल गर्ने निर्णय गर्दै नेकपा माओवादी केन्द्रको बैठक सकिएको छ । अध्यक्ष पुष्पकमल दाहाल'प्रचण्ड' निवास खुमलटारमा भएको बैठकले एकतामा पार्टीका नेता व्यवस्थापन गर्न बरिष्ठ नेता रामबहादुर थापा 'बादल'को नेतृत्वमा एक कार्यदल बनाएको छ । कार्यदलमा टोपबहादुर रायमाझी, गीरिराजमणि पोखरेल, मातृका यादव, शक्ति बस्नेत, लेखराज भट्ट, साबित्रीकुमार काफ्ले, देवेन्द्र पौडेल, सुनिल मानन्धर छन् । बैठकले प्रतिनिधि सभा र प्रदेश सभाको निर्वाचनमा गोरखामा नारायणकाजी श्रेष्ठ र पर्सामा उर्मिला अर्याल लगायतका नेतालाई अन्र्तघात गरी हराएको निश्कर्ष निकाल्दै अन्तर्घातको छानविन गर्न नेता अमिक शेरचनको नेतृत्वमा छानविन समिति बनाएको छ । समितिमा लिलामणि पोखरेल, गणेश शाह, हितराज पाण्डे र रेखा शर्मा सदस्य रहेका छन् । बैठकले नयाँ सरकार गठनको लागि बाटो खोलिदिन प्रधानमन्त्री शेरबहादुर देउवा समक्ष माग गरेको छ । राजनीतिक गतिरोध अन्त्य, नयाँ सरकार गठन र पार्टी एकताका विषयमा बैठकमा छलफल भएको पार्टी प्रवक्ता पम्फा भुषालले जानकारी गराएकी छन् ।"
एमालेले संविधान मान्नुपर्दैन ? कसले दियो मनपरी गर्ने छुट,"काठमाडौँ: नेपाली कांग्रेसका नेता बालकृष्ण खाँडले मंसिरको निर्वाचनबाट सबैभन्दा ठुलो दल बनेको नेकपा एमाले संविधान पालनामा चुकिरहेको आरोप लगाएका छन् । नेकपा एमालेले निर्वाचनमा ठुलो दल भएको घमण्डमा संवैधानिक निकायहरुमाथि अनुचित दबाव दिइरहेको बताउँदै खाँडले यस्ता गतिविधि तत्काल रोकिनुपर्ने जिकिर गरे । निर्वाचनपछिका कानुनी प्रत्रिया पुरा गर्ने काममा सरकार र निर्वाचन आयोग सक्रिय छन् । मतपरिणाम सार्वजनिक गर्ने काममा पनि आयोग लागि रहेको छ । तर संवैधानिक निकायलाई अनुचित दबाव दिने काम अहिले भइरहेको छ । राष्ट्रपति र निर्वाचन आयोगमाथि पछिल्लो समय एमालेले दिएको दबावलाई स्वीकार्नै नसकिने बताउँदै उनले संविधान र कानुन अनुसार निर्णय हुने कुरामा कसैले बलमिच्याइँ गर्न नहुने उल्लेख गरे । संविधानको पालना गर्नु सबै दलको दायित्व हो । एमालेका नेताले निर्वाचन आयोगलाई दिएको दबाव बेठीक छ, उनले भने, यसअघि एमालेले राष्ट्रिय सभा गठनसम्बन्धी विधेयक पारित नगराउन राष्ट्रपतिलाई पनि उक्साएको हो । यी घटनाले एमाले गैह्रजिम्मेवार बन्दै गएको देखाउँथ्यो । बढी सिट जितेपछि एमाले र उसका नेताहरु संविधानप्रति उत्तरदायी हुनुपर्ने हो, अध्यादेश प्रमाणिकरण गर्नु राष्ट्रपतिको दायित्व भएको बताउँदै खाँडले भने, यदि हारेको भए एमालेका नेताहरु संविधान च्यात्दै सडकमा निस्कन्थे । नेता खाँडले यो पटकको निर्वाचनमा हारेका स्थानमा एमालेले मतपरिणम बहिष्कार गर्दै हिँडेको बताउँदै यस्ता गतिविधिले उसको राजनीतिक इमानमा प्रश्न उठाएको उल्लेख गरे । प्रदेश प्रमुख पहिले नेता खाँडले फरक प्रसङ्गमा राष्ट्रिय सभा गठनका लागि तत्काल प्रदेश प्रमुखको नियुक्ति हुनुपर्ने बताएका छन् । त्यसभन्दा अगाडि प्रधानमन्त्रीले पाँचवटै राष्ट्रिय दलसँग परामर्श गरेर निकास निकाल्न आवश्यक रहेको उनले बताए । मंगलबार बसेको कांग्रेसका शीर्ष नेताको बैठकमा हामीले प्रधानमन्त्रीलाई पाँचवटै राष्ट्रिय दलका नेतासँग बस्न भनेका छौँ, उनले भने, राष्ट्रिय सभाको तिथि घोषणासँगै प्रदेश प्रमुखहरुको नियुक्ति पनि तत्काल टुंग्याउनु जरुरी छ। राष्ट्रिय सभाको निर्वाचन नभइ प्रतिनिधिसभाले पूर्णता नपाउने बताउँदै उनले प्रतिनिधि सभामा निर्वाचितको सूची प्रदेश प्रमुखलाई पठाउनुपर्ने तर्फ दलहरुले ध्यान दिनुपर्ने उल्लेख गरे । सबै प्रक्रिया पुरा गर्दा राष्ट्रिय सभाको निर्वाचन माघको तेस्रो साता मात्रै सम्भव देखिन्छ, उनले भने, प्रदेश प्रमुखको नियुक्ति आवश्यक भएकाले यसतर्फ अघि बढ्न हामीले प्रधानमन्त्रीलाई भनिसकेका छौँ । हामी सत्ता हस्तान्तरण गर्न आतुर छौँ ।"
प्रदेश प्रमुख तोक्ने सरकारको तयारी,"काठमाडौं : सरकारले प्रमुख दलहरुको आवश्यक परामर्शमा प्रदेश प्रमुख नियुक्ति गर्ने र राष्ट्रिय सभा निर्वाचनको मिति तोक्ने तयारी गरेको छ । प्रधानमन्त्री निवास बालुवाटारमा मंगलबार बिहान बसेको बैठकमा नेपाली कांग्रेसका शीर्षनेताले प्रधानमन्त्री एवं पार्टी सभापति शेरबहादुर देउवालाई सुझाव दिएपछि सरकारको तयारी सुरु हुन थालेको बैठकमा सहभागी नेता बालकृष्ण खाँणले बताए । कांग्रेस पदाधिकारी र प्रभावशाली नेतासँगको छलफलपछि प्रधानमन्त्री देउवाले तत्काल प्रमुख दलका शीर्षनेतासँग आवश्यक परामर्श गर्ने बताए । छलफलपछि प्रधानमन्त्री देउवाले नेकपा (एमाले)का अध्यक्ष केपी शर्मा ओली, नेकपा (माओवादी केन्द्र)का अध्यक्ष पुष्पकमल दाहाल, राष्ट्रिय जनता पार्टी नेपाल अध्यक्षमण्डलमा अध्यक्ष महन्थ ठाकुर र संघीय समाजवादी फोरम नेपालका अध्यक्ष उपेन्द्र यादवसँग सो विषयमा शीघ्र परामर्श गर्ने बताएका थिए । बैठकमा नेताहरुले अविलम्ब प्रदेश प्रमुख नियुक्त गर्न, राष्ट्रियसभा निर्वाचनको मिति तोक्न तथा निर्वाचनका लागि आवश्यक पूर्वाधारलगायत निर्णय गर्न सुझाव दिएका थिए। निर्वाचन आयोगका पदाधिकारीले केही दिनअघि प्रधानमन्त्री देउवासँग भेटी राष्ट्रियसभा निर्वाचन मिति तोक्न र प्रदेश प्रमुख नियुक्त गर्न आग्रह गरेका थिए। आयोगले प्रदेशसभाको अन्तिम निर्वाचन मतपरिणाम प्रदेश प्रमुखलाई नै बुझाउनुपर्ने कानुनी प्रावधान छ । बैठकमा निर्वाचनपछि पार्टी पंक्तिमा तत्काल केन्द्रीय समिति र महासमितिको बैठक बोलाउनुपर्ने आवाज उठेको सम्बन्धमा पनि छलफल भएको नेता खाँणले बताए। छलफलमा प्रधानमन्त्री देउवाले पार्टीमा बृहत्तर एकताको आवश्यकता औँल्याउँदै केन्द्रीय समिति र महासमिति बैठक बोलाउने बेला भएकाले सुझाव मागेका थिए । सहभागी नेताहरुले राष्ट्रियसभा निर्वाचन तयारीसँगै पार्टीको केन्द्रीय समिति बैठक बोलाउन र उक्त बैठकले नै महासमिति बैठक बारेमा निर्णय लिनुपर्ने सुझाव दिएका थिए । ् बैठकमा पार्टी सभापति देउवा, वरिष्ठ नेता रामचन्द्र पौडेल, महामन्त्री डा शशांक कोइराला, कोषाध्यक्ष सीतादेवी यादव तथा नेता खुमबहादुर खड्का, पूर्णबहादुर खड्का, विमलेन्द्र निधि, डा रामशरण महत, डा प्रकाशशरण महत, महेश आचार्य, डा मीनेन्द्र रिजाल खाँणलगायत उपस्थित थिए ।रासस"
प्रधानमन्त्री देउवा र प्रचण्डबीच भेटवार्ता,काठमाडौं : प्रधानमन्त्री शेरबहादुर देउवालाई भेट्न माओवादी केन्द्रका अध्यक्ष पुष्पकमल दाहाल प्रचण्ड प्रधानमन्त्री निवास बालुवाटार पुगेका छन् । मंगलबार साँझ प्रधानमन्त्री निवास बालुवाटार पुगेर प्रचण्डले भेटवार्ता गरेका हुन् । प्रचण्डले देउवासँगको भेटमा राष्ट्रिय सभा निर्वाचनको मिति तत्काल तोक्न र प्रदेश प्रमुखको नियुक्ति राजनीतिक सहमतिका आधारमा मात्र गर्न ध्यानाकर्षण गराएका छन्। प्रचण्डका स्वकीय सचिव मनहरि तिमल्सिनाका अनुसार प्रचण्डले सरकार र निर्वाचन आयोगले बिलम्व गर्दा नयाँ सरकार गठनमा ढिलाई भएको भन्दै छिटोभन्दा छिटो राष्ट्रिय सभाको निर्वाचन गर्न र राजनीतिक सहमति गरेर मात्र प्रदेश प्रमुख नियुक्त आग्रह गरेका हुन् । भेटमा प्रधानमन्त्री देउवाले छिटै राष्ट्रिय सभाको निर्वाचन गर्न निर्वाचन आयोगसँग परामर्श भइरहेको बताएका छन् । माओवादी बैठक सकेर प्रचण्ड सिधै प्रधानमन्त्री निवास पुगेका हुन् ।
वाम गठबन्धन तोड्ने रणनीति : फकाउनेदेखि तर्साउनेसम्म,"काठमाडौं : कांग्रेसराजपालगायत लोकतान्त्रिक गठबन्धनले माओवादी अध्यक्ष पुष्पकमल दाहाललाई वाम गठबन्धनबाट अलग गराउन फकाउन थालेको छ । एमालेमाओवादीबीच पार्टी एकता हुन नदिने रणनीतिका साथ लोकतान्त्रिक गठबन्धनले दाहाललाई फकाउने रणनीति अख्तियार गरेको हो ।निर्वाचन परिणामपछि खुम्चिएको कांग्रेसले एमालेमाओवादी गठबन्धन तोड्न राजनीतिक अभियान नै चलाएको छ । दाहाललाई फकाउन उसले प्रलोभन देखाउनेदेखि घुमाउरो शैलीमा सत्य निरूपण तथा मेलमिलाप आयोग (टीआरसी) को मुद्दा देखाएर खबरदारीसमेत गर्न थालेको छ । दाहाललाई कांग्रेसले आगामी पाँच वर्षका लागि प्रधानमन्त्री बन्न अफर मात्रै गरेको छैन, द्वन्द्वकालको मुद्दा कांग्रेसमाओवादीले मात्रै टीआरसीमार्फत टुंगो लगाउन सक्नेसम्मको प्रस्ताव पठाएको छ । दाहालले वाम गठबन्धनमै रुचि देखाएमा टीआरसीको मुद्दामा माओवादी नेताहरू अन्तर्राष्ट्रिय अदालतमा तानिने घुमाउरो भाषामा कांग्रेस नेताहरूले प्रेसर दिएको स्रोतले बतायो । दाहाल के गर्दा फकिन्छन्, त्यही अस्त्रको प्रयोग अहिले कांग्रेस नेतृत्वको लोकतान्त्रिक गठबन्धनले गर्न खोजेको छ । वाम एकता टुटाउन अनेक तिक्डम र प्रयास जारी नै छन्, माओवादी केन्द्रका नेता मणि थापाले अन्नपूर्णसँग भने, तर जतिसुकै कोसिस गरे पनि त्यस्तो योजना सफल हुने देखिँदैन । एमालेमाओवादीबीच पार्टी एकता संयोजन समितिको बैठक बस्न नसकेको, नेताहरूको पदीय व्यवस्थापनमा अझै ठोस प्रगति हुन नसकेको र नयाँ सरकार गठनका लागि अझै महिना दिन लाग्ने देखिएपछि लोकतान्त्रिक गठबन्धनले आफ्नो मुभ बढाएको हो । एमालेमाओवादीमा देखिएको अलमलमा खेल्न सकिने विश्वासमा लोकतान्त्रिक गठबन्धन देखिन्छ । सोमबार मात्रै पनि दाहालको मुड बुझ्न र एमालेसँगको गठबन्धन टिकाउ नहुने सन्देश दिन राजपा अध्यक्ष मण्डलका नेता राजेन्द्र महतो र कांग्रेस सांसद अमरेश सिंह दाहालनिवास खुमलटार पुगेका थिए । दिउँसो ३ बजे महतो र सिंहले दाहालसँग करिब ४५ मिनेट गोप्य वार्ता गर्दै संविधान संशोधन, गठबन्धनलगायत विषयमा धारणा बुझ्ने प्रयास गरेका थिए । कांग्रेस नेताहरूले दाहाललाई फकाउन प्रयास गरिरहेकै बेला सोमबार महतो र सिंह दाहालनिवास छिरेका हुन् । दाहाललाई फकाउन कांग्रेसले प्रलोभन देखाउनेदेखि घुमाउरो शैलीमा टीआरसीको मुद्दा देखाएर खबरदारीसमेत गर्न थालेको छ । यो भेटलाई दाहालको निजी सचिवालयले भने खुलाउन चाहेको छैन तर भेटको पुष्टि राजपा अध्यक्षमण्डलका नेता महतोले गरेका छन् । प्रचण्डजीसँग व्यक्तिगत रूपमा भेट गर्न गएको हुँ, महतोले अन्नपूर्णसँग भने । आइतबार मात्रै पनि कांग्रेस महामन्त्री डा शशांक कोइरालाले माओवादी अध्यक्ष दाहाललाई वाम गठबन्धनबाट अलग्याउनुपर्ने बताएका थिए । उनले पोखराको एक कार्यक्रममा भनेका थिए, दाहाललाई गठबन्धनबाट अलग्याउने कुरा उठेको छ, साथीहरूले कुरा गर्नुपर्यो भनेका छन्, म कुरा गर्ने मनिस्थितिमा छु । शशांकले दाहाललाई वाम गठबन्धनबाट अलग्याउन सके मात्रै अहिलेको सन्दर्भमा आफूहरूको रणनीति सफल हुने जिकिर गरेका थिए । त्यसको भोलिपल्टै काग्रेस सांसद सिंह र महतो दाहालनिवास पुग्नुलाई अर्थपूर्ण रूपमा लिइएको छ । सोमबारका लागि तोकिएको माओवादी सचिवालयको बैठक स्थगन भएपछि दाहालसँग महतो र सिंहले भेट गरेका थिए । हामीले संविधान संशोधनका विषयमा प्रचण्डको कुरा बुझ्न खोजेका थियौं, माओवादीले यसअगाडि संविधान संशोधनको कुरा गरेको र त्यहीअनुसार छलफल पनि भएको थियो । संविधान संशोधन गर्ने गरी नै प्रचण्ड प्रधानमन्त्री पनि बनेका थिए, महतोले भने, तर अहिले चुनावको नतिजा आइसकेपछि उहाँको धारणा के रहेछ भनेर बुझ्न गएको हुँ । महतोका अनुसार दाहालले संविधान संशोधनका विषयमा अझै पनि आफू सकारात्मक रहेको प्रतिक्रिया दिएका थिए । लोकतान्त्रिक गठबन्धनले एमालेसँगको सहकार्य तोडेमा कांग्रेस, माओवादी, संघीय समाजवादी र राजपा सम्मिलित गठबन्धन सरकारको प्रधानमन्त्री बन्न पाउने प्रस्ताव दाहालसामु यसअघि नै राखेको थियो । त्यस्तो प्रस्ताव दाहाललाई स्वयं कांग्रेस सभापति तथा प्रधानमन्त्री शेरबहादुर देउवाले पुस १ गतेको भेटमै गरेका थिए । त्यसको खुलासा दाहालले पार्टी बैठकमा गरेका थिए । कांग्रेस ६३, माओवादी ५३, संघीय समाजवादी १७ र राजपा १६ गरी प्रतिनिधिसभामा कुल १४९ सिट पुग्ने र त्यस्तो सरकारको सम्भावना रहेको जिकिर गर्दै दाहाललाई कांग्रेसले प्रधानमन्त्री प्रस्ताव गरेको हो । संसद्मा बहुमत प्राप्त गर्न कुल १३८ सिट भए पुग्छ। तर, दाहालले भने गठबन्धन तोड्ने आशयका साथ आउने सन्देश तथा नेताहरूसँग एमालेमाओवादी पार्टी एकता अब कसैले रोक्न नसक्ने प्रतिक्रिया दिँदै आएका छन् । एमालेमाओवादी एकता अहिलेको आवश्यकता हो, यो जनअनुमोदित भइसकेको पनि छ, अब यसबाट कोही दायाँबायाँ हुनै सक्दैन, दाहालकहाँ पुग्ने लोकतान्त्रिक गठबन्धनका नेताहरूसँग व्यक्त गर्ने गरेको भनाइ उद्धृत गर्दै माओवादीका एक नेताले भने, अहिले कांग्रेसले वाम गठबन्धन तोडाउने त्यस्तो अभियानमा नलागी प्रतिपक्षमै पाँच वर्ष बस्न तयार हुनुपर्छ ।"
केपी ओलीको निर्वाचन खर्च २४ र कृष्णप्रसाद सिटौलाको २३ लाख,"बनियानी : प्रतिनिधिसभा तथा प्रदेशसभा सदस्यका लागि उम्मेदवारी दिएका चार नेतासहित ३० जनाले चुनावी खर्च विवरण बुझाएका छन् । गत मंसिर २१ गते सम्पन्न निर्वाचनमा प्रतिनिधिसभातर्फ ५७ र प्रदेशसभातर्फ ८४ जना गरी १४१ उम्मेदवारमध्ये ३० जनाले १९ दिनभित्रै चुनावी खर्चको विवरण बुझाएको निर्वाचन अधिकृत गोपाल आचार्यले जानकारी दिए । तिनमा ११ जना प्रतिनिधिसभा सदस्य र १९ जना प्रदेशसभा सदस्यका उम्मेदवार थिए । शीर्ष नेतातर्फ झापा क्षेत्र नं ३ बाट प्रतिनिधिसभा सदस्यको उम्मेदवार बन्नुभएका नेपाली कांग्रेसका कृष्णप्रसाद सिटौला, क्षेत्र नं ५ बाट नेकपा ९एमाले०का अध्यक्ष केपी शर्मा ओली, क्षेत्र नं १ बाट नेकपा (माओवादी केन्द्र)का नेता सुरेन्द्रकुमार कार्की र सोही क्षेत्रबाट कांग्रेसका नेता विश्वप्रकाश शर्माले आआफ्नो चुनावी खर्च विवरण बुझाएका छन्। एमाले अध्यक्ष ओलीले २४ लाख एक हजार १६०, कांग्रेस नेता सिटौलाले २२ लाख ६८ हजार, माओवादी केन्द्रका नेता कार्कीले २४ लाख १० हजार र काँग्रेस नेता शर्माले रु २१ लाख ६८ हजारको खर्च विवरण बुझाएको जिल्ला निर्वाचन कार्यालयले जनाएको छ । त्यसैगरी क्षेत्र नं ५ बाट प्रतिनिधिसभा सदस्यका उम्मेदवार कांग्रेसका डा खगेन्द्र अधिकारीले रु २४ लाख ७५ हजार, क्षेत्र नं ४ बाट एमालेका लालप्रसाद साँवा लिम्बूले रु २३ लाख ६३ हजार, क्षेत्र नं ३ बाट राष्ट्रिय जनता पार्टीका सुन्दरलाल साहले रु छ लाख ५० हजार, क्षेत्र नं ४ बाट एकीकृत राप्रपा ९राष्ट्रवादी०का तेजबहादुर थापाले रु तीन लाख पाँच हजार, क्षेत्र नं ३ बाट विवेकशील साझा पार्टीका साजन सुब्बाले रु ६३ हजार, क्षेत्र नं २ बाट देशभक्त जनगणतान्त्रिक मञ्चका हेमचन्द्र घिमिरेले रु ६५ हजार र विवेकशील साझा पार्टीका नवीन बाँस्तोलाले एक लाख नौ हजार २०० खर्च भएको विवरण पेश गरेका छन्। निर्वाचन आयोगले प्रतिनिधिसभा सदस्यतर्फ उम्मेदवारले रु २५ लाख र प्रदेशसभा सदस्य उम्मेदवारले १५ लाखसम्म खर्च गर्न पाउने खर्च सीमा निर्धारण गरेको थियो ।रासस"
वाइसिएलको प्रस्ताव : अब मन्त्री र सांसद बढीमा २ पटक मात्र,"काठमाडौं : वाइसिएलले एमालेसँग एकता जनयुद्ध, जनभावना र क्रान्तिकारी स्प्रिडका आधारमा गर्नु पर्ने निर्णय गरेको छ । पुष १६ र १७ गते भएको केन्द्रीय पदाधिकारीको विस्तारित बैठकले सो निर्णय गरेको हो।पार्टीले सबै नेता कार्यकर्तालाई समान अवसर प्रदान गर्नु पर्ने निर्णय वाइसिएलको गरेको छ । वाइसिएलले समान अवसर प्रदानका लागि पार्टीलाई खाका सहितको सुझाव दिएको छ। बैठकमा समानुपातिक प्रणालीबाट संसदमा प्रतिनिधित्व जम्मा १ पटक, मन्त्रिमण्डलमा प्रतिनिधित्व जम्मा २ पटक, प्रत्यक्ष संसदमा चुनाव लड्ने जम्मा २ पटक र तेस्रोपटक लड्न इच्छुक रहे १ पटक होल्डमा बस्ने गरी वा यस्तै कुनै बैज्ञानिक नीति र विधिको विकास गर्न पार्टी नेतृत्व समक्ष आग्रह गर्ने निर्णय भएको छ । पार्टीको प्रमुख नेताको हकमा भने यस्तो व्यवस्थामाथि विचार गर्न सकिने सुझाव वाइसिएलले दिएको छ । सम्पूर्ण संगठनको ध्यान मुलुकको सम्बृद्धि तथा स्वरोजगारमा केन्द्रीत गर्ने निर्णय गर्दै ६ महिनामा १ हजार युवालाई रोजगारी प्रदान गर्न विशेष पहल गर्ने निर्णय गरिएको वाइसिएल महासचिव सुवोधराज शेर्पालीले जानकारी दिए । समानान्तर संगठन निर्माणमा सहभागी भएका केन्द्रीय सदस्यहरु दीपक पट्टेल, कमल न्यौपाने, रबि राम र अरुणकुमार यादवलाई ७ दिनभित्र आत्मआलोचना पत्र केन्द्रीय समितिमा बुझाउन र सुध्रिन चेतावनी दिने निर्णय भएको शेर्पालीले जानकारी दिए। । ७ दिनभित्र आत्मआलोचना पत्र नबुझाए स्वत निलम्बन भएको ठहरिने निर्णय भएको उनले बताए । संगठनका केन्द्रीय सदस्य इन्द्र कठायतलाई नेपाली कांग्रेससँग साँठगाँठ गरेका कारण साधारण सदस्यसमेत नरहने गरी निस्कासन गरिएको छ । वाइसिएल अध्यक्ष राम प्रसाद सापकोटा 'दीपशिखा'को अध्यक्षमा बसेको बैठकमा प्रतिनिधि सभा र प्रदेश सभा निर्वाचनको समिक्षा समेत भएको छ । बैठकले स्थानिय तहमाबाट ११ जनालाई संगठनको केन्द्रीय योजनामा क्षमता अभिबृद्धि तथा सिपमुलक तालिम दिने निर्णय गरेको छ । वाइसिएलले फागुन महिनाभित्र वडादेखि प्रदेशसम्मका सम्मेलन सम्पन्न गर्ने निर्णय गरेको छ । संगठनका केन्द्रीय सचिव रंजित यादव, केन्द्रीय सदस्य अनिल पासवान, गणेश राउतलाई २ नं प्रदेशको क्रमश: इन्चार्ज, सहइन्चार्ज र संयोजक तोकेको छ । बैठकमा रोल्पाका शहिद परिवार मंगले दम्पत्तिको परिवारलाई पार्टी नेता वर्षमान पुनले आवासको व्यवस्था गरेकोमा संगठनले लत्ता कपडा र घरमा आवश्यक पर्ने सम्पूर्ण कपडा र भरणपोषणमा सहयोग गर्ने निर्णय समेत भएको छ ।"
गाउँपालिकाको केन्द्र परिवर्तनको विरुद्धमा आन्दोलन,"प्यूठान : गाउँपालिकाको केन्द्र परिवर्तनको विरुद्धमा गौमुखी गाउँपालिका५ स्थित ठूलाबेसी बजारका स्थानीय आन्दोलनमा उत्रिएका छन् । गाउँसभाको बैठकले सोमबार ठूलाबेसीबाट केन्द्र परिवर्तन गरी वडा नम्बर ४ स्थित पूजा लिवासेमा सार्ने निर्णय गरेपछि स्थानीयले विरोध जनाएका हुन् । लिवासेमा केन्द्र राख्ने गाउँसभाबाट बहुमत आएको छ । मतदान अनुसार गाउँपालिकाको हाल संचालन भएको कार्यालय ठूलाबेसी बजारमा २० र लिवासेका लागि १७ मत प्राप्त भएको गाउँपालिका अध्यक्ष विष्णु कुमार गिरीले जानकारी गराए । उनका अनुसार ठूलाबेसी र लिवासे करिब डेढ किलोमिटर दुरीको अन्तरमा छन् । बहुमतले जहाँ तोक्छ त्यही केन्द्र रहन्छ,गिरीले भने,यसका विरुद्धमा उत्रिनु राम्रो होइन, । विरोधमा उत्रिएका ठूलावेसीका स्थानीयले मंगलबार बिहानैदेखि यातायात, बजार र विद्यालय ठप्प पारेका छन् । गाउँपालिकाको कार्यालयमा ताला लगाइएको छ । साविकका अर्खा, रजवारा, पुजा, खुङ, लिवाङ(१६) र नारीकोट गाविस गौमुखी गाउँपालिकामा समावेश भएका छन् । केन्द्र तोक्न अध्ययनका लागि खटिएको प्राविधिक टोलीले समेत ठूलावेसीलाई उपयूक्त स्थान छनौट गरेको स्थानीयले जनाएका छन् । आफ्नो माग पुरा नभएसम्म आन्दोलन जारी रहने स्थानीय व्यवसायी जनक केसीले बताए । उनका अनुसार आक्रोशित स्थानीयले ठूलावेसी बजार नजिकै सडकमा रुख तेस्राएर सडक अवरुद्ध गरेका छन् । प्राविधिक टोलीले तोकेकै स्थानमा केन्द्र हुनुपर्ने स्थानीयको माग छ । ठूलावेसीमा बजार विस्तार भइसकेको छ । लिवासेमा हाल पूजा हेल्थोष्ट र प्रहरी चौकी मात्र संचालनमा रहेका छन् ।"
कांग्रेसका युवा नेताबीच होडबाजी,"काठमाडौं : पुसको पहिलो साता कांग्रेसका युवा नेता चन्द्र भण्डारी, गगन थापा, प्रदीप पौडैल, धनराज गुरुङलगायत नेताले बैठक राखे भन्ने सूचना सार्वजनिक भएको केही घन्टामै पार्टीका विभिन्न भ्रातृसंगठनका अध्यक्षहरूको बैठक बसेको सूचनासमेत सार्वजनिक भयो । खासगरी प्रतिनिधि र प्रदेशसभा निर्वाचनमा पार्टी कमजोर देखिएसँगै पार्टीका युवापंक्तिका नेताहरू पनि दुई धारमार्फत समानान्तर गतिविधिमा उत्रिएका छन् । भण्डारी र थापासहितको पंक्तिले पार्टीभित्र ठूलो परिर्वतनको अपेक्षा राखेको छ भने अर्को समानान्तर बैठक गरेको भ्रातृ संगठनका अध्यक्षहरू पार्टी सभापति शेरबहादुर देउवाको प्रतिरक्षामा उत्रिएको भान हुन्छ । नेविसंघका अध्यक्ष नैनसिंह महरको अगुवाइमा भइरहेको खेमाको युवा बैठकले सातवटै प्रदेशमा समीक्षा गोष्ठी गर्ने निष्कर्ष निकालेको छ । आतबार मात्रै भण्डारी, थापा, पौडैलसहितका सात युवा नेताले संयुक्त रूपमा सार्वजनिक अपिल नै जारी गर्दै पार्टी नेतृत्वलाई केन्द्रीय कार्यसमितिको बैठक आह्वान गरेर महासमिति बैठक डाक्न माग गरे । यो समूहको अगुवाइ गरिरहेका भण्डारी भन्छन्, हामी सम्रगमा पार्टीसामु आइपुगेको चुनौती कसरी सामना गर्ने भन्नेबारे चिन्तित भएर लागेका छौं । तर, केही युवा साथीले त्यसलाई गलत ढंगले लिनुभयो । नेविसंघका अध्यक्ष महरले आफूहरूले भण्डारी, थापालगायत युवा समूहले गरिरहेका गतिविधिलाई इन्काउन्टर दिनेगरी बैठक र कार्यक्रम नगरेको दाबी गरे । उनले अन्नपूर्णसँगको कुराकानीमा भने, हामी पार्टीको वैधानिक निकाय हौं, त्यही भएर पार्टी निर्वाचनमा किन र कसरी कमजोर भयो भनेर समीक्षा मात्रै गर्न लागेका हौं । महरले यसो भनिराखे पनि कांग्रेसभित्रका युवा समूह दुई कित्तामा बाँडिएको कुरा उनीहरूको गतिविधिबाट प्रस्ट भएको छ। पार्टीमा व्यापक परिर्वतन गर्न माग गरिरहेका चन्द्र भण्डारी, गगन थापा, प्रदीप पौडैल पक्षको गतिवधिलाई इन्काउन्टर दिनेगरी नेविसंघसहित कांग्रेसका भ्रातृसंगठनका अध्यक्षहरू पनि सक्रिय। आइतबारै राष्ट्रिय मेलमिलाप दिवसको अवसरमा महरालगायत नेविसंघ नेतृत्वले गरेको कार्यक्रमलाई चुनाती दिनेगरी संघकै अर्को समूहको आयोजनामा त्रिचन्द्र क्याम्पसमा छुट्टै कार्यक्रम भएको थियो । महर नेतृत्वमा नेविसंघले आयोजना गरेको कार्यक्रममा सभापति देउवासहित उनका पक्षहरूको मात्र उपस्थिति थियो भने त्रिचन्द्र क्याम्पसमा आयोजना गरिएको कार्यक्रममा भने पौडेल समूहका नेताहरूको मात्रै उपस्थिति थियो । त्यसअघि शनिबार नेविसंघकै एउटा खेमाले चन्द्र भण्डारी, गगन थापा, प्रदीप पौडैललगायत नेतालाई मात्रै निम्त्याएर कार्यक्रम गर्न भ्याएको थियो । नेविसंघका अध्यक्ष महरले भने, हाम्रै केही युवा साथी पनि स्वार्थमा परेको भान भइरहेको छ तर त्यसले फरक पार्दैन, हामी पार्टीसामु आइपरेको चुनौतीलाई व्यवस्थापन गर्न लागिपर्छौं । कांग्रेस नेता भण्डारीले नेविसंघलगायत भ्रातृ संगठनले गरिरहेका बैठक तथा कार्यक्रमलाई आफूहरूको अभियानसँग तुलना नगर्न आग्रह गरे । उनले भने, वाम गठबन्धनले बहुमतसहित जित्नु भनेको कांग्रेसका लागि ठूलो चुनौती हो, यसलाई हामीले गम्भीर ढंगले समीक्षा गर्न सकेनौं भने यो हाम्रा लागि दुर्भाग्यपूर्ण हुनेछ । भण्डारीले आफूहरूले उठाएका कुरा पार्टीको कुनै व्यक्ति वा नेतृत्वसँग सम्बन्धित नरहेको समेत जिकिर गरे । उनले भने, यसलाई त्यसरी व्याख्या गरेर विषयान्तर गर्न खोज्नु हुँदैन । निर्वाचनको परिणामलगत्तै कांग्रेसभित्रको एउटा तप्काले पार्टी नेतृत्वको आलोचना गर्दै विशेष महाधिवेशनको माग गर्दै नेतृत्व परिवर्तनको मागसमेत गरेको थियो ।भण्डारी र थापाहरूले समूहगत रूपमै बैठक र छलफल गर्न थालेपछि नेविसंघका महरलगायत अन्य भ्रातृसंगठनका प्रमुखसमेत छुट्टै सक्रिय भएका देखिन्छन् ।"
एमालेसँग पार्टी एकता गरेमा माओवादी तीन टुक्रा हुन्छ : गजुरेल,"सिरहा : देशभक्त जनगणतान्त्रिक मोर्चा नेपालका अध्यक्ष सीपी गजुरेलले नेकपा एमालेसँग प्रचण्डले पार्टी एकता गरेमा माओवादी तीन टुक्रामा विभाजन हुने खुलासा गरेका छन् । सिरहाको लहानमा मंगलबार आयोजित पत्रकार सम्मेलनमा उनले एमालेसँग एकता गरेमा प्रचण्डसँग केही नेता मात्र जाने बताए । उनले बाँकी दुई टुक्रा अलग हुने दावी गरे । उनले प्रचण्डसँग एकतामा सहभागी नहुने नेताहरुलाई आफूले फकाउने प्रयास गरिरहेको बताए । नेता गजुरेलले जनयुद्धको सबै एजेण्डालाई लत्याएर एमालेसँग पार्टी एकता गर्न लागेकोमा प्रचण्डसँग आक्रोश पोखे । '१० बर्षे जनयुद्धको मुख्य एजेण्डा लोकतान्त्रिक गणतन्त्र होइन्, जनगणतन्त्र थियो, उनले भने, तर लोकतान्त्रिक गणतन्त्रलाई नै जनगणतन्त्र भनिदैछ । यो गलत हो । हामीले जनगणतन्त्र चाहेका छौं । माओवादी भनेकै प्रचण्ड हो भन्ने भ्रम फैलिएछ' उनले थपे । उनले संविधानकै आडमा सरकार संस्थागत भ्रष्टाचारमा लागेको आरोप लगाएका छन् । सरकारले आफै पेट्रोलियम पदार्थको मूल्य बृद्धि गर्नुका साथै गैरकानुनी ढंगबाट करोडौं रुपैया बाँडेर संस्थागत भ्रष्टाचार गरिरहेको उनकाे आरोप छ । उनले सरकारद्वारा विकासको नाममा विघटित सांसदलाई पैसा बाँड्ने कार्य गतल भएको बताए । उनले भने, 'यो संविधान देशलाई पश्चगमनतिर लगिरहेको छ । देशमा राजनीतिक विकृति चरम अवस्थामा पुगेको छ । नेताहरुकै गलत हर्कतले राजनीति बेश्यावृति बनेको छ ।'"
टुंगो लाग्यो सात प्रदेशका प्रस्तावित राजधानीको नाम,"काठमाडौं : सरकारले सातवटै प्रदेशको अस्थायी राजधानीको प्रस्तावित नाम टुंगो लगाएको छ । प्रधानमन्त्री तथा मन्त्रिपरिषद्को कार्यालय र शहरी विकास मन्त्रालयले सातवटै प्रदेशको अस्थायी मुकामको खाका तयार पारेको हो। मन्त्रिपरिषद् कार्यालयका प्रवक्ता हरिप्रसाद पन्थीले भौतिक पूर्वाधारका आधारमा ती अस्थायी मुकामको खाका तयार भएको जानकारी दिए। उनका अनुसार प्रदेश नम्बर १ को विराटनगर, प्रदेश नम्बर २ को जनकपुर, प्रदेश नम्बर ३ को भक्तपुरको ठिमी, प्रदेश नम्बर ४ को पोखरा, प्रदेश नम्बर ५ को दाङ, प्रदेश नम्बर ६ को सुर्खेत र प्रदेश नम्बर ७ को धनगढी अस्थायी मुकाम तोकिएको छ। शहरी विकास मन्त्रालयले स्थलगत अध्ययनपछि ती ठाउँ उपयुक्त हुने भएपछि मुकाम राख्नका लागि प्रस्ताव गरेको हो। मन्त्रालयका सहसचिव राजेन्द्र पौडेलको टोलीले प्रत्येक प्रदेशका सबै ठाउँको स्थलगत अध्ययन गरी ती स्थानमा मुकामको प्रस्ताव गरेको हो। टोलीले स्थलगत अध्ययनपछि ती ठाउँ उपयुक्त हुन्छ भनेर पठाएपछि हामीले खाका तयार पारेका हौँ, प्रवक्ता पन्थीले भने, अब आवश्यक अध्ययनपछि मन्त्रिपरिषद्को बैठकले ती प्रस्ताव गरेका मुकामलाई तोक्ने छ। अस्थायी रुपमा तोकिएका ती मुकाम प्रदेश सरकारले पुनः हेरफेर गर्न सक्नेछ। संवैधानिक रुपमा प्रदेश सरकारको दुई तिहाइ बहुमतले तोक्न सक्नेछ। सहसचिव पन्थीले भौतिक पूर्वाधार, कर्मचारीको उपलब्धता, सञ्चार, साधनको उपलब्धता र विद्युत् आपूर्तिको हिसाबले ती अस्थायी सरकारमुकाम तोकिएको बताए। रासस"
विद्यार्थी र प्रहरीबीच झडप : अखिल उपाध्यक्ष र महासचिव घाइते,काठमाडौं : प्रतिनिधिसभाको समानुपातिकतर्फको मतपरिणाम सार्वजनिक गर्न र पेट्रोलियम पदार्थको मूल्य वृद्धि फिर्ता गर्न माग गर्दै मंगलबार प्रदर्शनमा उत्रिएका विद्यार्थी र प्रहरीबीच झडप भएको छ । अनेरास्ववियुले सोमबार दिउँसो प्रधानमन्त्री शेरबहादुर देउवा र निर्वाचन आयोगका प्रमुख आयुक्त डा अयोधीप्रसाद यादवको पुत्लासहित प्रदर्शन गरेपछि झडप भएको हो । त्रिचन्द्र क्याम्पस अगाडि विद्यार्थीले प्रधानमन्त्री देउवा र प्रमुख निर्वाचन आयुक्त यादवको पुत्ला प्रहरीले खोसेपछि झडप भएको अनेरास्ववियुका उपाध्यक्ष सुनिता बरालले जानकारी दिइन्। पुत्ला खोस्ने क्रममा प्रहरीले लाठी प्रहार गरेको थियो ।झडपमा विद्यार्थीले ढुङ्गा हान्न थालेपछि प्रहरीले अश्रुग्यास प्रहार गरिएको थियो । अश्रुग्यास प्रहारपछि विद्यार्थी तितरवितर भएका थिए। लाठी प्रहारबाट अनेरास्ववियुका उपाध्यक्ष महेश बर्तौला र महासचिव ऐन महर घाइते भएका छन् । बर्तौलाको टाउको र महरको खुट्टामा चोट लागेको छ ।बर्तौलाको टाउकामा १७ वटा टाँका लगाइएको सचिव समीक बडालले जानकारी दिए। दुबैको प्रदर्शनी मार्गस्थित काठमाडौँ मोडल अस्पतालमा उपचार भइरहेको छ ।रासस

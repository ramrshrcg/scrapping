शीर्षक,विवरण
कर्णाली प्रदेशको पाठ,"प्रदेश ६ को शनिबार बसेको प्रदेशसभा बैठकले प्रदेशको नाम र स्थायी राजधानी तोकेको छ। प्रदेशको नाम सर्वसम्मतिमा कर्णाली राखिएको छ। राजधानी सुर्खेतको वीरेन्द्रनगर राख्ने निर्णय प्रदेशसभाको अत्यधिक बहुमतले गरेको थियो, यो निर्णयको विपक्षमा जम्मा एक मत परेको थियो। नेपालको संविधानको धारा २८८(२) मा प्रदेशको स्थायी राजधानी प्रदेशसभामा तत्काल कायम रहेका सदस्य संख्याको दुईतिहाई बहुमतबाट निर्णय हुने उल्लेख छ। धारा २८८(३) मा स्थायी राजधानी नतोकिएसम्म सरकारले तोकेको स्थानबाट कार्यसञ्चालन हुने प्रावधान छ। त्यस्तै धारा २९५(२)मा प्रदेशको नामकरण प्रदेशसभाको दुईतिहाई बहुमतबाट गरिनुपर्ने प्रावधान छ। यिनै संवैधानिक प्रावधानअनुसार कर्णाली प्रदेश नामकरण र राजधानी तोक्ने विषयमा पहिलो भएको छ। अस्थायी केन्द्र र नामकरणको विषय जटिल मानिँदै आएको पृष्ठभूमि र सन्दर्भमा जुन सहजताका साथ प्रदेश ६ ले निर्णय गर्न सक्यो, त्यो अन्य प्रदेशका लागि गतिलो पाठ बनेको छ। विगतमा सरकारले प्रदेशका अस्थायी केन्द्र तोक्दा विभिन्न असन्तुष्टि प्रकट भएका थिए। संवैधानिक प्रावधान हुँदाहुँदै पनि प्रदेशको अस्थायी मुकाम तोक्दा विरोध गर्दै विभिन्न स्थानमा आन्दोलन भएका थिए, प्रदेश ४ र ६ मा बाहेक। ती आन्दोलन उग्र हुन सक्ने भय पनि उत्पन्न भएका थिए। अहिले पनि प्रदेशको नामकरण र खासगरी राजधानी तोक्ने निर्णयले असन्तुष्टि ल्याउने हो कि भन्ने आशंका ती प्रदेशमा छ। प्रदेशको संस्थागत विकास र समृद्धितर्फ बढ्ने हो भने कर्णाली प्रदेशले गरेको यो सहज अभ्यासलाई अरूले अनुशरण गर्नु बुद्धिमानी हुन्छ। राजधानी निर्धारण गर्दा प्रदेशसभाहरूले प्रदेशका सबैजसो भूभागबाट भौगोलिक सुगमता, राजधानीका लागि पूर्वाधार भएको र भविष्यमा बढ्न सक्ने पूर्वाधार र जनसंख्या थेग्नसक्ने स्थान तोक्नु उचित हुन्छ। त्यसमा सांसद र दलहरूका बीचमा अनौपचारिक र घनीभूत छलफल भएपछि प्रदेशसभामा प्रस्ताव गरेर निर्णय गर्नु ठीक हुन्छ। विगतमा दलका नेता र प्रतिनिधिहरूले लोकप्रियताका लागि आफ्नो निर्वाचन क्षेत्रलाई पायक पर्ने स्थानमा राजधानी बनाउन कोसिस गर्ने बचन दिएका थिए। यसैकारणले पनि प्रदेश राजधानी निर्धारण पेचिलो विषय बनेको हो। नेताहरूले जनतालाई सम्झाइबुझाइ गर्नुपर्नेमा उनीहरू भीडको मनोविज्ञानबाट निर्देशित हुने र तदनुरूप बोल्ने गरेका छन्। नेताहरूको यस्तो प्रवृत्तिले विवाद र द्वन्द्व निवारण गर्नेभन्दा पनि उल्टै बढाउने गरेको छ। मुलुक अहिले धेरै लामो राजनीतिक संक्रमण टुंग्याएर संघीयताको संस्थागत कार्यान्वयनको चरणमा छ। यसबीचमा अस्थायी राजधानीहरूमा प्रदेशसभा भवन, मुख्यमन्त्री कार्यालय, मन्त्रालय, उच्चपदस्थ कर्मचारीको कार्यालय र आवासको उचित व्यवस्था हुन नसकेको विषयलाई लिएर संघीयता कार्यान्वयनलाई अवमूल्यन गर्ने प्रवृत्ति पनि देखिएको छ। यसलाई नकारात्मक रूपमा लिनुभन्दा पनि संघीयता कार्यान्वयनका सुरुवाती चरणमा भएका सानातिना र समयक्रममा समाधान गर्न सकिने कठिनाइका रूपमा लिनु उचित हुन्छ। संघीयता कार्यान्वयनको इतिहासमा यी कदम सधैं स्मरणयोग्य रहिरहने छन्। कर्णाली प्रदेशको नामकरण र स्थायी राजधानी तोक्ने कार्य शान्तिपूर्ण रूपमा हुनु यो प्रक्रियाको पहिलो कडी हो। त्यसलाई पछ्याउँदै अरू प्रदेशले पनि नामकरण र राजधानी तोक्ने कामलाई सकेसम्म चाँडै सम्पन्न गरेर विकास र समृद्धिलगायत जनहितका काममा लाग्नु उचित हुन्छ। यही विषयलाई धेरै समय थाती राखिरहनुले दल र जनप्रतिनिधिको निर्णय क्षमतामा प्रश्न उठ्छ।"
रामबहादुर थापा 'बादल': जनयुद्धका मिथकीय पात्रदेखि गृहमन्त्रीसम्म,"काठमाडौँ: तत्कालीन नेकपा माओवादीले सञ्चालन गरेको जनयुद्धका मिथकीय पात्र बादल दोस्रो पटक गृहमन्त्रीका रुपमा सिंहदरबार प्रवेश गरेका छन् । 'बादल' अर्थात् रामबहादुर थापा पुष्पकमल दाहालप्रचण्ड नेतृत्वको सरकारमा रक्षामन्त्री भएका थिए । संविधानसभाको पहिलो निर्वाचनमा चितवन क्षेत्र नं ३ बाट निर्वाचित थापा पछिल्लो पटक राष्ट्रियसभा सदस्य हुँदै मुलुकको शान्ति सुरक्षाको नेतृत्व गर्ने तहमा आइपुगेका छन् । एमालेमाओवादी एकताका सेतु नेकपा एमाले र नेकपा माओवादी केन्द्रको सहकार्य र पार्टी एकताका समेत सेतु थापा राजनीतिक रुपमा इमान्दार र पार्टी राजनीतिमा सधैँ संगठन विभागको नेतृत्वमा रहँदै आएका थिए । जनयुद्धकालदेखि शान्तिप्रक्रियामा सहभागी हुँदा समेत उनलाई माओवादी केन्द्रका अध्यक्ष दाहालका सहपाठी र सहयोगीका रुपमा भूमिका निर्वाह गर्दै आएको इमान्दार पात्रका रुपमा लिइन्छ । पछिल्लो पटक पार्टी एकता र वाम एकताका लागि नेता थापाले खेलेको भूमिकाका कारण पनि उनलाई केपी शर्मा ओली नेतृत्वको सरकारमा गृह मन्त्रालयको जिम्मेवारी दिइएको बताइएको छ । पछिल्ला दिनमा गृह मन्त्रालयको जिम्मेवारी सम्हाल्न माओवादी केन्द्रका विभिन्न नेताले चासो देखाएको र विवाद भएको भन्ने चर्चा चलिरहँदा आज मात्रै पार्टीका अध्यक्ष दाहालले नेता थापाको नेतृत्वमा माओवादी सरकारमा सहभागी हुने जनाउँदै प्रधानमन्त्री ओलीलाई मन्त्रीको नामावली बुझाएका थिए । गुल्मीमा जन्म पिता कर्णबहादुर र माता नन्दकुमारीका जेठा छोराका रुपमा २०१२ साल वैशाख १९ गते गुल्मीमा जन्मनुभएका थापाले रामपुर कृषि क्याम्पसबाट बिएस्सीएजी गरेका छन् । विसं २०३१ मा रामपुर कृषि क्याम्पसमा माओवादी केन्द्रका अध्यक्ष दाहालसँग भेट भएपछि शुरु भएको सहकार्य आजसम्म निरन्तर छ । माक्र्सवादी अध्ययन समूह बनाएर नेपाली कम्युनिष्ट आन्दोलनमा लाग्नुभएका नेता थापालाई हालका माओवादी केन्द्रका नेता अमिक शेरचनले कम्युनिष्ट पार्टीको सदस्यता दिएका थिए । विसं २०४२ मा नेकपा मशालको केन्द्रीय सदस्य बनेका थापा माओवादीले सञ्चालन गरेको जनयुद्धका क्रममा एक मिथकीय पात्रका रुपमा परिचित थिए । वाम एकताको बाटोमा अध्यक्ष दाहालसँग असहमति जनाउँदै मोहन वैद्यको नेतृत्वमा तत्कालीन माओवादी फुटाएर नयाँ पार्टी बनाएका नेता थापा २०७२ सालमा बृहत् वाम एकताको अवधारणासहित पार्टी एकतामा समाहित भए । बृहत् वाम एकता र सहकार्यलाई अगाडि बढाउनुपर्छ भन्ने धारणा राख्दै आएका नेता थापा पछिल्लो पटक एमाले र माओवादी केन्द्रको एकताको एक सूत्राधारका रुपमा परिचित छन् । पछिल्लो पटक प्रदेश नं ३ बाट राष्ट्रियसभा सदस्यमा वाम गठबन्धनका तर्फबाट निर्वाचित थापा माओवादी केन्द्रको केन्द्रीय कार्यालय सदस्य हुन् । विगतमा माओवादीको महासचिव, संगठन विभाग प्रमुख र सैन्य कमाण्डरका रुपमा समेत उनले जिम्मेवारी निर्वाह गरिसकेका छन् । शान्ति सुरक्षाको जिम्मेवारी सम्हाल्ने गृहमन्त्रीका रुपमा दोस्रो पटक सिंहदरबार प्रवेश गरेका नेता थापाले जनताको अपेक्षानुसार शान्ति सुरक्षा प्रदान गर्ने र सुरक्षा निकायलाई जनताप्रति जवाफदेही बनाउने बताए ।"
"उद्योगमन्त्री बन्दै मातृका यादव, जसले एलडिओलाई शौचालयमा थुने",काठमाडौँ: सोमबार बिस्तार हुन लागेको केपी ओली नेतृत्वको मन्त्रिपरिषद्मा माओवादी केन्द्रबाट दुईजनाले मात्रै सपथ लिने भएका छन् । संघीय समाजवादी फोरम नेपाल पनि सरकारमा आउन सहमत भएपछि माओवादीले हाललाई दुईजना मात्रै मन्त्री पठाएर सरकारमा समावेश हुने भएको हो । स्रोतका अनुसार माओवादी केन्द्रका अध्यक्ष पुष्पकमल दाहाल प्रचण्डले वरिष्ठ नेता रामबहादुर थापा 'बादल' लाई गृह र अर्का नेता मातृकाप्रसाद यादवलाई उद्योग मन्त्री बनाउन लागिएको जानकारी पार्टी नेतालाई गराइसकेका छन् । उनले आज बन्ने दुई मन्त्रीको सूची प्रम ओलीलाई पनि बुझाइसकेका छन् । माओवादी केन्द्रका वरिष्ठ नेता बादल गृहमन्त्री बन्ने टुंगो भइसकेको छ। २०६५ सालमा प्रचण्ड प्रधानमन्त्री हुँदा थापा रक्षामन्त्री भएका थिए । माओवादीबाट मातृका उद्योग बाणिज्य तथा आपूर्ति मन्त्री बन्दैछन् । उनी यसअघि एकपटक मन्त्री भइसकेका छन् । उनले त्यो बेला एकजना स्थानीय विकास अधिकारीलाई शौचालयमा थुनेर चर्चामा आएका थिए । कसलाई थुनेका थिए यादवले पहिलो संविधानसभाको निर्वाचनपछि प्रचण्डको नेतृत्वमा सरकार बनेको थियो । त्योबेलाका माओवादीका चर्चित नेता मातृका यादवले एकजना स्थानीय विकास अधिकारीलाई शौचालयमा थुनेका थिए । त्यसअघि तत्नकालीन प्रधानमन्त्री गिरिजाप्रसाद कोइरालासँग क्याबिनेट बैठकमै बाझेर उनी चर्चित भइसकेका थिए । मातृकाले वन तथा भूसंरक्षण मन्त्रालयको कार्यभार सम्हालेको केही समयपछि ललितपुर जिल्ला विकास समितिका तत्काली स्थानीय विकास अधिकारी (एलडिओ) लाई शौचालयमा थुनेर चर्चमा आएका थिए । वनमन्त्री यादवले ललितपुरका एलडीओलाई ट्वाइलेटमा थुन्नुको कारण थियो खानी सञ्चालन । ललितपुरको एक सामुदायिक वनमा सञ्चालित ढुंगाखानीले वातावरण विनाश गरेको भन्दै स्थानीयले विरोध गर्दा पनि जिविसले सुनेको नसुन्यै गरेको थियो । अवैधरुमा ढुंगाखानी सञ्चालन हुँदा पनि त्यसलाई रोक्न चासो नदेखाई अनियमितता गरेको भन्दै यादवले एलडिओलाई थुनेका थिए शौचालयमा । यो घटनापछि मातृकाको चर्को आलोचना भयो भने समर्थनमा पनि जनमत देखियो । मन्त्रीजस्तो व्यक्तिले कानुन हातमा लिएर यस्तो काम गरेको भन्दै कतिपयले तीब्र आलोचना गरे । अनियमितता गरेको भन्दै मन्त्रीले शौचालयमा थुनेका तत्कालीन एलडिओ थिए डन्डुराज घिमिरे । उनी केपी ओली नेतृत्वको सरकार बनेपछि पर्यटन मन्त्रालयमा सरुवा भए । अनियमिता गरेको भन्दै मन्त्रीले शौचालयमा थुनेपछि उनी वन मन्त्रालय सरुवा भए । वन मन्त्रालयमा लामो समय बसेका घिमिरे त्यहीँ सहसचिव भए । लालबाबु पण्डित मन्त्री भएपछि सामान्य प्रशासन मन्त्रालय सरुवा भएका सहसचिव घिमिरेले पण्डितको विश्वासपात्रका रुपमा काम गरे । लालबाबुलाई नजिकबाट सहयोग गर्नेमा उनी पनि एक थिए ।
काठमाडौँमा भारतीय रेल आउनुपर्छ,"काठमाडौं : नेपाल भ्रमणमा रहेका भारतीय जनता पार्टीका नेता भगतसिंह कोस्यारीले काठमाडौँमा भारतीय रेल ल्याउने अवधारणामा भारत अगाडि बढेको बताएका छन्।काठमार्डौमा आयोजित एक साक्षात्कारमा उनले भने,काठमार्डौमा भारतीय रेल आउनुपर्छ भन्ने अवधारणमा भारत अघि बढेको छ । उनले नेपालभारत सम्बन्धलाई प्रगाढ बनाएर दुवै मुलुकले विकास र समृद्धिलाई ध्यान दिनुपर्ने बताए। नेपालभारत सम्बन्धलाई समग्रतामा अध्ययन गरी सुझाव पेश गर्न गठित प्रबुद्ध व्यक्ति समूह (इपिजी)का भारतका संयोजक कोस्यारीले भने , प्रजातान्त्रिक पद्धतिबाट नयाँ सरकार गठन हुनु ठूलो उपलब्धि हो । उनले संविधानअनुसार निर्वाचनमार्फत सरकार गठन भएकोमा खुशी व्यक्त गरे। नेपालसँग भारतको सम्बन्ध राजनीतिक दल र जनस्तरमा अटुट रहेको विश्वास गर्दै भने , भारतनेपाल सम्बन्ध दूधमा मिलाएको चिनी जस्तै हो । कोस्यारीले भर्खरै गठन भएको सरकारसँग जनताको उच्च अपेक्षा रहेकाले जनआकांक्षा पूरा हुने विश्वास व्यक्त गरे। उनले दुई देशमा हुने साइबर अपराध एवं अन्य सुरक्षा चासो र विकासका मुद्दालाई एकापसमा मिलेर समाधान गर्न चाहेको बताए ।कोस्यारीले आफ्नो नेपाल भ्रमणका क्रममा प्रधानमन्त्री केपी ओली, पूर्व प्रधानमन्त्री तथा नेपाली कांग्रेसका सभापति शेरबहादुर देउवा र नेकपा (माओवादी केन्द्र)का अध्यक्ष पुष्पकमल दाहालसँगको भेटमा दुवै देशको आपसी सम्बन्ध र चासोका विषयमा छलफल भएको जानकारी दिए।"
प्रदेश ३ को प्रदेशसभा नियमावली पारित,"हेटौंडा: प्रदेश नम्बर ३ को प्रदेशसभाले प्रदेशसभा नियमावली२०७४ पारित गरेको छ। सोमबार बसेको प्रदेशसभा बैठकले सर्बसम्मत नियमावली पारित गरेको हो।नियमावली पारित भएसँगै प्रदेश तीनको प्रदेशसभा आफ्नै नियमावलीको आधारमा सञ्चालन हुने पहिलो प्रदेशसभा बनेको छ। नियमावली अभावमा अन्तरिम कार्यविधिको आधारमा प्रदेशसभा सञ्चालन हुँदै आएको थियो। प्रदेशसभा बैठक सुरु भएलगत्तै सभामुख सानुकुमार श्रेष्ठले प्रदेशसभा सदस्यलाई नियमावलीको मस्यौदा प्रस्तावमाथि बोल्न समय दिएका थिए। छलफलमा बोल्दै नेकपा एमालेका रामेश्वर फुयाल, माओवादी केन्द्रका युवराज दुलाल, नेपाली कांग्रेसकी राधा घले, विवेकशील साझा पार्टीकी शोभा शाक्य, राप्रपा प्रजातान्त्रिककी रिना गुरुङ, राप्रपाकी रिता माझीले नियमावलीलाई समर्थन गरेका थए। छलफलमा मस्यौदा समितिका सभापति पाण्डेले नियमावलीमा भएका विषयमा प्रष्ट पारेका थिए। नियमावली पारित भएपछि अब सभामुखदेखि सभासदसम्म नियममा बाँधिएको उनले बताए। नियमावली बनेपछि अब सभामुखले गल्ती कमजोरी हेरेर सभासदलाई निलम्बन गर्नेसम्म अधिकार पाएको छ, उनले भने, हामी एउटा कानूनमा बाँधिएका छौं, एउटा विधिमा हिँड्ने माध्यम बनेको छ। सभापति पाण्डेले नियमावलीको मस्यौदामाथि थप प्रष्ट पारेपछि सभामुख श्रेष्ठले प्रदेशसभा नियमावली पारित गरियोस् भनि बैठकमा प्रस्ताव गरेका थिए। प्रदेशसभा बैठकमा सभामखु सानुकुमार श्रेष्ठ ।तस्बिर :कृष्ण सारु मगर बैठकमा पारित नगरियोस् भन्ने पक्षमा कोही सभासदले मत नदिएपछि नियमावली सर्बसम्मत पारित भएको हो। ४५ पृष्ठको मस्यौदामा ६ नियमावली र २१७ नियम छन्। माघ २८ गते गठन भएको समितिले फागुन १० र ११ गते बैठक बसेर नियमावलीको मस्यौदालाई अन्तिम रुप दिएका थिए। नियमावली पारितसँगै अर्को सूचना जारी नभएसम्मको लागि सभामुख श्रेष्ठले प्रदेशसभा स्थगित गरेका छन्। २३ वटा कानून निर्माणको तयारी आन्तरिक मामिला तथा कानून मन्त्रालयले २३ वटा कानून तथा नियमावली निर्माणको तयारी थालेको छ। कानूनको अभावमा सरकार तथा सांसदले काम गर्न समस्या परेपछि प्रदेश तीनको प्रदेशसभाबाट २३ वटा कानून निर्माणको गृहकार्य भइरहेको आन्तरिक मामिला तथा कानूनमन्त्री शालिकराम जम्कट्टेलले बताए। प्रदेशसभाले डेढ महिना उक्त कानूनभित्र निर्माण गरिसक्ने उनले बताए। २३ वटामध्ये सोमबारमात्रै प्रदेशसभा नियमावली पारित भएको छ, जम्कट्टेलले भने, केही कानून फास्ट ट्रायाकको माध्ययमाबाट पनि निर्माण गछौं। प्रदेश सरकारले मुख्य न्यायधिवक्ताको काम, कर्तव्य तथा अधिकारका सन्र्दभको कानून, प्रदेश प्रमुख र प्रदेश सरकारको नाममा हुने निर्णय वा आदेश सम्वन्धि अधिकार पत्रको कानून, प्रदेश सरकारको कार्य सञ्चालन र कार्यविभाजन नियमावलीसहित २३ वटा कानून निर्माणको लागि छलफल तीव्र बनाइएको उनले जानकारी दिए।"
थपिए केपी ओली सरकारका चार नयाँ सारथी,काठमाडौँः प्रधानमन्त्री केपी शर्मा ओलीले आफ्नो मन्त्रिमण्डलमा चार नयाँ सदस्य थपेका छन् । ओलीले नेकपा एमालेबाट २ र नेकपा माओवादी केन्द्रबाट २ जनालाई मन्त्रीमा नियुक्त गरेका हुन् । मन्त्रीको नियुक्ति लिनेहरुमा नेकपा एमालेबाट ईश्वर पोखरेल र डा युवराज खतिवडा छन् । त्यसैगरी माओवादी केन्द्रबाट रामबहादुर थापा बादल र मातृकाप्रसाद यादव रहेका छन् । ओलीले मन्त्रिपरिषद्को दोस्रो बरियतामा राख्दै पोखरेललाई रक्षामन्त्री बनाएका छन् । त्यसैगरी अर्थमन्त्रालयको जिम्मेवारी डा खतिवडालाई सुम्पेका छन् । ओलीले माओवादी केन्द्रबाट रामबहादुर थापा बादललाई गृहमन्त्रालयको जिम्मेवारी दिएका छन् । त्यसैगरी नेता यादवले उद्योग मन्त्रलायको जिम्मेवारी पाएका छन् । चारै नयाँ मन्त्रीहरुलाई राष्ट्रपति विद्यादेवी भण्डारीले राष्ट्रपतिको कार्यालय शीत्तल निवास महाराजगञ्जमा पद तथा गोपनीयताको सपथ खुवाएकी छन् ।
तीन सचिवसहित चार हजार स्वेच्छिक अवकाशमा जाने,"काठमाडौँ : करिब चार हजार निजामती कर्मचारीले स्वेच्छिक अवकाशका लागि निवेदन दिएका छन्। सामान्य प्रशासन मन्त्रालयले संघ, प्रदेश र स्थानीय तहमा समायोजन हुन नचाहने कर्मचारीलाई स्वेच्छिक अवकाश रोज्नका लागि निवेदन आह्वान गरेकामा करिब तीन हजार ७४८ हजारले निवेदन दिएको मन्त्रालयका स्वेच्छिक अवकाश एकाई शाखाका प्रमुख धर्मराज रोकायले जनाकारी दिए। मन्त्रालयले गत पुस २८ गते राजपत्रमा सूचना प्रकाशित गरेर समायोजनमा जान नचाहने कर्मचारीलाई स्वेच्छिक अवकाशका लागि दरखास्त आह्वान गरेको थियो। पैंतालीस दिनको समयसीमा राखेर स्वेच्छिक अवकाशमा जाने कर्मचारीलाई निवेदन दिन आग्रह गरिएको थियो। त्यसै अनुसार कर्मचारीले निवेदन दिएका हुन्। गत पुस २९ देखि फागुन १३ गतेसम्म कर्मचारीले आफू कार्यरत कार्यालय र निकायमा स्वेच्छिक अवकाशको निवेदन दर्ता गराउने व्यवस्था गरिएको थियो। उनले दरखास्त दिएका निवेदनलाई आवश्यक छानबिन गरी समायोजन गरिने बताए । मन्त्रालयले ५० वर्ष उमेर पुगेका र बीस वर्षे सेवाअवधि पूरा गरी निवृत्तिभरण पाउने अवस्थामा रहेका कर्मचारीले अवकाश लिन पाउने व्यवस्था गरिएको थियो। स्वेच्छिक अवकाश लिनेमा तीन सचिव, १३ सहसचिव र ४५ उपसचिव समेत रहेका छन्। सबभन्दा बढी तल्लो तहका श्रेणीविहीन कर्मचारीले स्वेच्छिक अवकाश लिएको रोकायले बताए। भूमिसुधार तथा व्यवस्था मन्त्रालयका सचिव शम्भु कोइराला, संसद् सचिवालयका सचिवद्वय हिमलाल सुवेदी र वीरेन्द्र कार्कीले स्वेच्छिक अवकाशका लागि निवेदन दिएका छन्। उपसचिव रोकायले सम्बन्धित कार्यालयमा स्वेच्छिक अवकाशका लागि निवेदन दिएका दरखास्तको यही १९ गतेसम्म संकलन गरिने जानकारी गराए। आवश्यक अध्ययनपछि अर्थ मन्त्रालयसँग समन्वय गरेर मन्त्रिपरिषद्मा स्वेच्छिक अवकाशका लागि लैजाने उनले बताए। मुलुकभरि करिब ८३ हजार निजामती कर्मचारी रहेका छन्।"
ईश्वर पोखरेल रक्षामन्त्री,"काठमार्डौ : एमालेका महासचिव ईश्वर पोखरेलले रक्षामन्त्रालयको जिम्मेदवारी पाएका छन्। अर्थमन्त्रीको लविङ गरिरहेका पोखरेललाई रक्षामन्त्री बनाइएको छ । प्रधानमन्त्री केपी शर्मा ओलीले अर्थशास्त्री डा युवराज खतिवडालाई अर्थमन्त्री बनाएपछि पोखरेललाई रक्षाको जिम्मेवारी दिएका हुन् । अर्थमा पोखरेल, खतिवडा, उपमहासचिव बिष्णु पौडेल, सचिव प्रदिप ज्ञवाली र पूर्व अर्थमन्त्री सुरेन्द्र पाण्डेको तिब्र लविङ गरेको थियो । प्रधानमन्त्री ओलीले एमालेबाट पोखरेललाई रक्षा र डा खतिवडालाई अर्थ तथा माओवादी नेता रामबहादुर थापाबादललाई गृह र मातृका यादवलाई उद्योग बाणिज्य तथा आपुर्ति मन्त्रादयको जिम्मेदवारी सहित मन्त्रिपरिषदको बिस्तार गरेका छन् । चारै जनाको सोमबार सपथ ग्रहण गरिएको छ ।"
प्रधानमन्त्री र प्रचण्डबीच भेट : चार बजे मन्त्रीको सपथ,"काठमाडौं : प्रधानमन्त्री केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डबीच सरकार विस्तारका विषयमा छलफल भएको छ। प्रधानमन्त्री निवास बालुवाटारमा सोमबार भएको भेटवार्तामा अध्यक्ष दाहालले पार्टीको तर्फबाट सरकारमा सहभागी हुने मन्त्रीको नामसमेत प्रधानमन्त्रीलाई बुझाएका छन्। अध्यक्ष दाहालका प्रमुख स्वकीय सचिव जोखबहादुर महराका अनुसार अपराह्न ४ बजे मन्त्रीको शपथ ग्रहण गराउने तयारी भएकाले पार्टीको तर्फबाट मन्त्रीको नाम प्रधानमन्त्रीलाई बुझाइएको हो। माओवादी केन्द्रले नेता रामबहादुर थापाको नेतृत्वमा सरकारमा सहभागी हुने तयारी गरेको छ। माओवादी केन्द्रका अनुसार सबै प्रदेशको प्रतिनिधित्व र कार्यक्षमता प्रदर्शन गर्न सक्नेलाई मन्त्रिमण्डलमा पठाइएको छ। प्रधानमन्त्रीलाई पार्टीका तर्फबाट सरकारमा सहभागी हुने मन्त्रीको नाम बुझाइएको भए पनि प्रमुख स्वकीय सचिव महराले भने नाम सार्वजनिक गर्न चाहेनन्। उनले भने, 'सबै वर्ग, क्षेत्र तथा कार्यक्षमता हेरेर पार्टीले निर्णय गरेको छ। शपथ ग्रहण समारोहमा नै नाम सार्वजनिक भइहाल्छ।' प्रधानमन्त्री केपी शर्मा ओलीले सोमबार दोस्रोपटक मन्त्रिमण्डल विस्तार गर्न लागेका हुन्। फागुन ३ गते ओली नेतृत्वमा वाम गठबन्धनको सरकार गठन भएको थियो। नेकपा (एमाले र माओवादी केन्द्रमा मन्त्रीका आकांक्षी बढी भएपछि छलफलका लागि समय लागेका कारण मन्त्रिमण्डल विस्तारमा ढिलाइ हुँदै आएको थियो। राष्ट्रपति कार्यालयले आज अपराह्न ४ बजे शपथ ग्रहणको तयारी गरेको छ। प्रधानमन्त्री ओलीले पद तथा गोपनीयताको शपथ लिँदा मन्त्रिमण्डल तीन सदस्यीय बनाएका थिए। सम्बन्धित समाचार आज सरकार विस्तार माओवादीबाट बादल गृहमन्त्री पक्का"
"अन्ततः बादल गृहमन्त्री, ओली सरकारमा थपिए चार मन्त्री","काठमाडौँः नेकपा माओवादी केन्द्रबाट नेता रामबहादुर थापा बादलले ओली सरकारको नेतृत्व गर्ने भएका छन् । नेता बादलले गृहमन्त्रीसहित ओली सरकारमा माओवादीको नेतृत्व गरेका छन् । गृहमन्त्रीका लागि अर्का नेता बर्षमान पुनले चर्को लविङ गरे पनि बादल नै गृहमा जाने पक्का भएको हो । गृहका लागि बादल, पुन र जनार्दन शर्माले पार्टीमा तीब्र लविङ गरेका थिए । माओवादी केन्द्रका एक नेताका अनुसार सोमबार भएको भेटमा माओवादी केन्द्रका अध्यक्ष पुष्पकमल दाहाल प्रचण्डले सरकारमा जाने मन्त्रीको सुची बुझाइसकेका छन् । जसअनुसार ओली सरकारमा माओवादी केन्द्रबाट रामबहादुर थापा बादल, बर्षमान पुन, जनार्दन शर्मा, गिरिराजमणि पोखरेल, शक्ति बस्नेत, मातृका यादव र बिना मगर मन्त्री बनेका हुन् । तर यो पटक पनि ओली मन्त्रिपरिषद्ले पूर्णता नपाउने भएको छ । माओवादीबाट केही र एमालेबाट केही मन्त्रीले मात्रै सपथ लिएका छन् । संघीय समाजवादी फोरम पनि सरकारमा जान सहमत भएपछि परराष्ट्रसहितका केही मन्त्रालय खाली राखेर आज एमाले र माओवादीबाट मन्त्री हुनेहरुलाई सपथ खुवाइएको हो ।"
"फोरम पनि सरकारमा जाने, उपेन्द्र यादव परराष्ट्रमन्त्री","काठमाडौँः संघीय समाजवादी फोरम नेपाल पनि एमाले अध्यक्ष केपी शर्मा ओली नेतृत्वको सरकारमा जाने भएको छ । सरकारमा जानका लागि फोरम अध्यक्ष उपेन्द्र यादवसँग एमाले र माओवादीका शीर्ष नेताले प्रधानमन्त्रीको सरकारी निवास बालुटारमा वार्ता गरेका थिए । त्यो वार्तामा फोरमले सरकारमा जान सहमति जनाएको थियो । त्यो वार्तामा संविधान संशोधन प्रक्रिया आपसी सहमतिमा टुंग्याउने सहमति दुई पक्षबीच भएको थियो । फोरमले सरकारमा जानका लागि दुई मन्त्रालय मागेको छ । अध्यक्ष यादवले परराष्ट्र मन्त्रालय सम्हाल्दैछन् । ओली नेतृत्वको सरकारमा जानका लागि सोमबार दिउँसो फोरम नेपालको पदाधिकारीको बैठक तीनकुनेस्थित कार्यालयमा बसेको छ । सरकारमा जाने पक्का भइसके पनि सत्तारुढ दल नेकपा एमाले र नेकपा माओवादी केन्द्रसँग गरिने सम्झौताबारेमा पदाधिकारी बैठकमा छलफल भइरहेको छ । फोरम अध्यक्ष यादव सरकारमा जानुहुनेभएको छ, उहाँले परराष्ट्र मन्त्रालय सम्हाल्ने निश्चित जस्तै छ, फोरमका एक नेताले भने, तर, सरकारसँग सम्झौतामा हस्ताक्षर गरेपछि मात्रै सरकारमा जान्छौँ, त्यो अर्को चरणमा हुन्छ । फोरमलाई सरकारमा ल्याउन ओली र माओवादी केन्द्रका अध्यक्ष पुष्पकमल दाहाल प्रचण्ड दुवैले पहल गरेका थिए । दुईतिहाइ बहुमतको सरकार बनाउने उद्धेश्यका साथ फोरमलाई सरकारमा ल्याउन लागिएको हो । फोरम सरकारमा आएपछि एमालेमाओवादीबीच भएको मन्त्रालयको भागवण्डामा पनि तलमाथि हुने भएको छ । दुई दलले लिएका मन्त्रालय र तिनको संख्यामा पनि तलमाथि हुने भएको छ । फोरम सरकारमा जाने भएसँगै ओली मन्त्रिपरिषद् पनि सोमबार पूर्ण विस्तार नुहने भएको छ ।"
बाम गठबन्धनको सरकारबाट लोकतन्त्रलाई खतरा : गच्छदार,"वीरगन्ज : नेपाली कांग्रेसका वरिष्ठ नेता एंव पूर्व उपप्रधानमन्त्री विजय गच्छदारले दुई ठूला कम्युनिष्ट दल मिलेर बनाएको बाम गठबन्धन नेतृत्वको सरकारबाट लोकतन्त्रलाई खतरा रहेको बताएका छन्। वीरगन्जमा सोमबार नेपाली कांग्रेसले आयोजना गरेको कार्यकर्ता भेटघाट कार्यक्रमलाई सम्बोधन गर्दै कांग्रेस नेता गच्छदारले कम्युनिष्टको एकताले कांग्रेससामु ठूलो चुनौती तेर्सिएको पनि बताए। खतरामा परेको लोकतन्त्रलाई बचाउने जिम्मा अब कांग्रेसको काँधमा आएको भन्दै कांग्रेस नेता गच्छदारले भने , कांग्रेसका सामु अब ठूलो चुनौती छ , अबको समय कांग्रेसका लागि अत्यन्त अप्ठ्यारो पनि छ , त्यसैले पार्टीभित्रको गुटउपगुट र आन्तरिक मतभेदलाई खतम गरेर एक ढिक्का भएर अगाडि बढ्नु जरुरी छ। अबको पाँच वर्षभित्रमा कांग्रेसलाई पुरानै स्थानमा फर्काउनका लागि आफू मिसन लिएर अगाडि बढिरहेको उनले बताए।पार्टीको संसदीय दलको नेता गुट उपगुटमा लागेर नभइ सर्वसहमतिका आधारमा चयन गर्नुपर्ने पक्षमा आफू रहेको भन्दै नेता गच्छदारले संसदीय दलको नेता बन्नका लागि आकांक्षी रहेका पार्टी सभापति शेरबहादुर देउवा, महामन्त्री शशांक कोइराला र प्रकाशमान सिंहसँग आफूले पराशर्म गरिरहेको बताए। कम्युनिष्टको एकताले लोकतन्त्र खतरामा पर्ने सम्भावना देखेपछि आफूले कांग्रेससँग पार्टी एकता गरेको गच्छदारले बताए। हालै सम्पन्न चुनावको पूर्व सन्ध्यामा एमाले अध्यक्ष केपी ओलीले चुनावी गठबन्धन बनाएर निर्वाचनमा भाग लिन आफूलाई आग्रह गरेको खुलासा गर्दै गच्छेदारले भने, तर मैले ओलीको प्रस्ताव ठाडै अस्वीकार गरिदिए किन कि मेरो नेचर र आइडोलोजी कम्युनिष्ट हुँदै होइन , म लोकतन्त्रवादी हुँ, त्यसैले मैले आफ्नो पुरानो पार्टी कांग्रेससँग नै पार्टी एकता गरेको हुँ। कम्युनिष्टसँग एकता गर्दा मन्त्री पद पाउने निश्चित हुँदा पनि आफूले मन्त्री पदका लागि नभइ लोकतन्त्रको रक्षाको लागि नै कांग्रेससँग एकता गरेको भन्दै गच्छदारले सांसदमा निर्वाचित भएपनि पार्टी भने हारेकाले आफू जितेर पनि खुशी नभएको बताए। मधेसी , जनजाति , मुश्लिमलगायतका विभेदमा परेकाहरुको हक अधिकारका लागि आफूले २०६४ सालमा कांग्रेस पार्टी परित्याग गरेर मधेसी दलमा गएको भन्दै गच्छदारले भने , त्यति बेला मैले कांग्रैस पार्टी फोडेर वा तोडेर छुटटै पार्टी बनाएको होइन, कांग्रेस परित्याग मात्रै गरेर गएको थिए , यो १० वर्षको अवधीमा मैले कांग्रेसलाई नोक्सान वा आँच पुरयाउने खालका कुनै पनि काम गरिन। २०७० सालको निर्वाचन पछि संविधान निर्माण ताका ठूला तीन दलका शीर्ष तीन तीनतिर फर्किएका बेला उनीहरुलाई आफूले नै एक ठाउँमा ल्याएर संविधान जारी गराउन सफल भएको दाबी समेत गरे। नेपाली कांग्रेस पर्साका सभापति अजय कुमार द्विवेदीको अध्यक्षतामा भएको कार्यक्रममा कांग्रेसका केन्द्रीय सदस्य अजय चौरसीया, पूर्वमन्त्री सुरेन्द्र चौधरी, पूर्व सहायकमन्त्री दुर्गा देवी महत्तो , विधायक ओम प्रकाश शर्मा र शंकर चौधरी, वीरगन्ज उपमहानगरपालिकाकी उपमेयर शान्ति कार्की , नेताहरु वीरेन्द्र लाल नेपाली ,राजकृष्ण अमात्य, हरेन्द्र सिंह ,श्याम पटेल , किशोरी साह कानु , इम्तियाज आलम , राजु कुमार गुप्तालगायतको सहभागीता रहेको थियो।"
आत्मसमर्पण लगत्तै रेशम चौधरीको बयान सुरु,"कैलाली : सोमबार बिहान अदालतसमक्ष आत्मसमर्पण गरेका रेशम चौधरीको बयान लिइँदैछ। कैलाली जिल्ला अदालतको इजलास नम्बर १ मा चौधरीको बयान सुरु भएको छ। नयायाधीश परशुराम भट्टराइको इजलासमा जारी बयानमा चौधरीको पक्षमा गंगाराम पाध्य, मिलन राई, गजेन्द्र बहादुर केसी सहित चारजना अधिवक्ताले बहस गर्नेछन्। पढ्नुस्ः रेशम चौधरीले गरे आत्मसमर्पण २०७२ भदौ ७ गते कैलालीको टीकापुरमा भएको हिंसात्मक घटनामा एसएसपी लक्ष्मण न्यौपाने र दुई वर्षिय बालक सहित ८ जनाको हत्या भएपछि चौधरी फरार थिए । उक्त घटनामा चौधरीसहितका ५६ जनाको संलग्नता रहेको आरोपमा मुद्दा चलिरहेको थियो। ५६ मध्ये २५ जनालाई प्रहरीले पक्राउ गरिसकेको छ। २३ जना कैलाली कारागारमा छन्। घटनामा संलग्नको आरोप लागेका दुईजना किशोरलाई भने प्रहरीले परिवारको जिम्मा लगाइसकेको छ। फरार रहेकै अवस्थामा चौधरी राजपाको तर्फबाट कैलाली १ मा प्रतिनिधिसभा सदस्य उम्मेदवारी दिएका थिए। उनी ३४ हजार ३ सय ४१ मतसहित विजयी भएका थिए। रेशमसँगै कैलाली घटनामा नाम जोडिएका लक्ष्मण चौधरी पनि चुनाव लडेका थिए । कैलाली क्षेत्र नम्बर ५ मा कांग्रेस नेतृ आरजु देउवा राणासँग चुनाव लडेका उनी भने पराजित भए। उनी अहिले जिल्ला कारागारमा थुनामा छन्।"
देउवामाथि पौडलको प्रश्न : गुट संरक्षकबाहेक के गर्नुभयो?,"काठमाडौं : कांग्रेस वरिष्ठ नेता रामचन्द्र पौडेलले सभापति शेरबहादुर देउवामाथि आफू र आफ्नो गुटको संरक्षक बन्नेबाहेक अन्य केही नगरेको आरोप लगाएका छन्। कांग्रेस केन्द्रीय समितिको आइतबार बसेको बैठकमा चारपृष्ठ लामो अवधारणा राख्दै पौडेलले सभापति देउवामाथि पार्टीका सबै निकाय, भ्रातृ संगठन तहसनहस अवस्थामा पुर्याएको समेत आरोप लगाएका छन्। पार्टीको १३ औं महाधिवेशनलगत्तै आफूले देउवालाई भेटेर समूहको संरक्षक नभई सिंगो कांग्रेसको नेता बन्न आग्रह गरेको स्मरण गर्दै पौडेलेले भनेका छन्, कांग्रेसको नेता हुन देउवाजी तपाईं तयार हुनु भएन। परिणाम आज के भयो ? कांग्रेसले कांग्रेसलाई हराएर आनन्द मान्ने ठाउँमा पुगेको छ। पार्टीको सबै निकाय, भ्रातृ संगठन तहसनहस अवस्थामा पुर्याउँदै आफू र आफ्नो गुटको संरक्षक बन्नेबाहेक अन्य के गर्नुभयो। तपाईंको नेतृत्वले आफ्नो गुट मजबुत बन्यो होला तर, बिचरा कांग्रेस झन्झन् दुर्बल बन्दै कम्युनिस्टलाई सत्ता सुम्पिन बाध्य भएको आरोप पौडेलले लाए। कामचलाउ सरकार भएपछि जनतालाई दिएको राहतसमेत अपजसको भारी बनेको भन्दै पौडेलले आक्रोश पोखे। चुनावमा कांग्रेस हार्नुको मुख्य कारण कांग्रैस नै रहेको दाबी गर्दै पौडेलले भनेका छन्, सातमध्ये एउटै प्रदेशमा पनि सत्ता नेतृत्व किन गर्न सकेन। कांग्रेस हरेक कोणबाट हरेक क्षेत्रमा दयनीय अवस्थामा पुगेको छ। यसको जिम्मेवार देउवाले दिनैपर्छ। कांग्रेस केन्द्र र प्रदेशमा प्रतिपक्षी भए पनि सरकारका गलत निर्णय सच्याउन दबाब दिने बलसम्म नहुँदा निरीह बनेर संसद्मा बस्नुको विकल्प नरहेको उनको तर्क छ। चुनाव पराजयमा पार्टी सभापतिले नैतिक जिम्मेवारी नलिनु आपत्तिजनक कुरा हो भन्दै पौडेलले भनका छन्, अब कांग्रेसमा नैतिक शब्दको अर्थान्तर भइसक्यो। उनले देउवासमक्ष तत्काल महाधिवेशन आह्वान गर्न पनि आग्रह गरेका छन्। महासमिति बैठक बोलाएर संघीय लोकतान्त्रिक गणतन्त्रअनुरूप विधान बनाउन र १४ औं महाधिवेशनमा तत्काल जान देउवालाई आग्रह गरेका छन्। पौडेलले जम्बो मन्त्रिपरिषद्को गठन, प्रधानन्यायाधीशमाथिको महाअभियोगदेखि आईजीपी प्रकरण, राजदूत नियुक्तिलगायतमा आफ्नो सुझावलाई बेवास्ता गरेको परिणाम कांग्रेस निर्वाचनमा पराजित भएको आरोप लगाए। गुटको राजनीति अन्त्य गर्न ज्ञापन कांग्रेस केन्द्रीय कार्यालय सानेपामा केन्द्रीय कार्यसमितिको बैठक जारी रहँदा नेपाल विद्यार्थी संघले प्रदर्शन गर्दै तत्काल पार्टीभित्र गुटउपगुटको राजनीति अन्त्य गर्न माग गरेको छ। नेविसंघको झन्डा, ब्यानरसहित बिहान ९ बजे सानेपा पुगेका कार्यकर्ताले पार्टी केन्द्रीय कार्यालयको मूल ढोकामा धर्ना दिँदै नाराबाजीसमेत गरेका थिए। बैठकमा सहभागी हुन आएका सभापति देउवालाई उनीहरूले पार्टीभित्र गुटको राजनीतिक अन्त्य गर्दै एकीकृत पार्टीको नीति अवलम्बन गर्न सुझाव दिएका थिए। उनीहरूलाई गुटको राजनीतिबाट पार्टीलाई मुक्त गराउन चस्मा उपहार दिएका हुन्। पार्टीभित्रको समस्या देख्न नसकेको भन्दै नेविसंघले देउवालाई चस्मा उपहार दिएको हो। देउवाले चस्मा नलिएपछि उनीविरुद्ध नेविसंघले नाराबाजीसमेत गरेको थियो। महामन्त्रीका प्रत्यासी दीपक भट्टराई र हिमालदत श्रेष्ठले देउवालाई पार्टी नेतृत्वबाट वि श्राम लिन र युवापुस्तालाई नेतृत्व हस्तान्तरण गर्न भन्दै चस्मा उपहार दिएका थिए। २१ गते संसदीय दल नेता कांग्रेसले फागुन २१ संसदीय दल नेता चयन गर्ने भएको छ। पार्टी केन्द्रीय कार्यालयमा आइतबार बसेको बैठकले दल नेता चयनका लागि मिति तय गरेको हो। पार्टी सभापति शेरबहादुर देउवाको अध्यक्षतामा बसेको बैठकले संसदीय दलको संशोधित विधान अनुमोदन गर्दै दल नेता चयनका लागि तीन सदस्यीय निर्वाचन समिति बनाएको छ। समितिको संयोजकमा चीनकाजी श्रेष्ठ र सदस्यद्वयमा नवीन्द्रराज जोशी र भीष्मराज आङ्देम्बे छन्। दलको नेतामा पार्टी सभापति देउवा र पूर्वमहामन्त्री प्रकाशमान सिंहले उम्मेदवारी दिने तयारी गरेका छन्। युवा नेताहरू गुरुराज घिमिरे, धनराज गुरुङ, प्रदीप पौडेललगायतले महामन्त्री डाशशांक कोइरालालाई सर्वसम्मत रूपमा दलको नेता बनाउने लबिङमा छन्। कोइरालाले सर्वसम्मत रूपमा भए आफू संसदीय दलको नेता बन्ने सार्वजनिक अभिव्यक्ति दिइसकेका छन्। महामन्त्री कोइरालाले आफूले संसदीय दलको नेतामा उम्मेदवारी नबन्ने बताएका छन्। उनले केन्द्रीय समितिको बैठकपछि सञ्चारकर्मीसँग भने, सर्वसम्मत भएमात्र संसदीय दलको नेता बन्छु, अन्यथा उम्मेदवारी दिने मेरो मनस्थिति छैन। पार्टी दयनीय अवस्थामा पुगेका बेला चुनाव लड्नुको अर्थ रहँदैन। किंकर्तव्यविमूढ कांग्रेस तीनै तहका निर्वाचनमा नराम्रोसँग पराजित कांग्रेस किंकर्तव्यमुढ अवस्थामा पुगेको धारणा विश्लेषकहरूले राखेका छन्। उनीहरूले तत्कालका लागि कांग्रेसले राजनीतिक निकास दिन सक्ने अवस्था पनि नरहेको तर्क गर्दै भनेका छन्, कांग्रेसले भन्दै आएको राष्ट्रियता, समाजवाद र प्रजातन्त्र पनि संग्रहालयमा पुगेको छ। कांग्रेस अहिले ठेकेदार, डन, भ्रष्टाचारी र नातेदारको केन्द्रबिन्दु बनेकोतर्फ इंगित गर्दै उनीहरूको सुझाव छ, जनताको कांग्रेस नभएसम्म उसलाई पत्याउने आधारसम्म छैन। संयुक्त राष्ट्रसंघका पूर्वस्थायी प्रतिनिधि प्राडा जयराज आचार्य भन्छन्, इतिहासमै नराम्ररी पराजय भोगेको कांग्रेस चुनौतीको घेराबन्दीमा बस्न बाध्य छ। कांग्रेसले पराजयको पीडालाई शान्त पार्न नयाँ ढंगमा जानुपर्छ। राष्ट्रियता, प्रजातन्त्र र समाजवादलाई जनतामा लग्ने नीति, कार्यक्रम र विश्वसनीय नेतृत्व अपरिहार्य छ। प्राध्यापक डाउद्धव प्याकुरेलले कांग्रेसको भावी नीति भनेको जनमुखी कार्यक्रम ल्याउनुरहेको तर्क गर्छन्। उनी भन्छन्, कसको नेतृत्व र एजेन्डामा पार्टीलाई किन र केका लागि अघि बढाउने भन्ने नीतिगत स्पष्टताको आवश्यकता छ, त्यो नभएसम्म कांग्रेस असफल भइरहन्छ। कांग्रेसको वर्तमान नेतृत्वले अविकसित देशमा राजनीतिक नारा ठूलो कुरा हो भन्ने बुझ्नु जरुरी रहेकोमा उनले जोड दिए। धन, डन, भ्रष्ट र नातामा कांग्रेस छैन भन्ने प्रमाणित गर्नैपर्छ, अन्यथा आरालो लागेको मृगलाई बाछोले पनि खेद्छ भनेझैं अब कांग्रेस खेदिने मात्र हो, उनले भने ।"
मन्त्रीहरुको सूची ओली र प्रचण्डको गोजीमा !,"काठमाडौँः आकांक्षीहरुको संख्या दोब्बर भन्दा धेरै भएपछि नेकपा एमाले र नेकपा माओवादी केन्द्रको शीर्ष नेतृत्वले मन्त्रीहरुको सूची अन्तिम समयमा पनि सार्वजनिक गर्न सकेको छैन । १० जना मन्त्रीको कोटा लिएको नेकपा एमालेमा मन्त्रीका आकांक्षी २५ जना भन्दा धेरै भएपछि अध्यक्ष केपी शर्मा ओली दबाबमा परेका छन् । एउटै प्रदेशबाट कम्तिमा पनि ३ देखि ५ जनासम्म सांसदहरु मन्त्रीका लागि चर्को लविङमा लागेपछि प्रधानमन्त्री समेत रहेका ओली दबाबमा परेका हुन् । स्पष्ट दुई गुट हावी रहेको एमालेमा अध्यक्ष ओली र वरिष्ठ नेता माधवकुमार नेपाल पक्षका सांसदहरु मन्त्रीका लागि लविङमा छन् । प्रम ओलीमाथि आफ्नो पक्षका तथा वरिष्ठ नेता माधव नेपाल, झलनाथ खनाल र उपाध्यक्ष वामदेव गौतमनिकट सांसदहरुलाई पनि मन्त्री बनाउनुपर्ने दबाब छ । गुटको सन्तुलन पनि मिलाउनुपर्ने भएकाले मन्त्रीको सपथ खुवाउनु २ घण्टाअघिसम्म पनि ओलीले मन्त्रीको सूची सार्वजनिक गरेका छैनन् । मन्त्री बन्ने चर्चामा धेरैजना नेताको नाम सुनेका छौँ तर अन्तिम सूचीमा कोको परे थाहा छैन, एमालेका एकजना पोलिटब्युरो सदस्यले भने, आकांक्षीहरु धेरै भएका कारण अध्यक्ष ओली तथा अन्य नेताहरु दबाबमा छन्, त्यहीकारण पनि सूची सार्वजनिक गर्न नसकिएको हुन सक्छ । मन्त्री हुनेहरुको सुची सार्वजनिक नगरिएपछि यसअघि लालबाबु पण्डितलाई जस्तै यो पटक पनि धेरै सांसदलाई ओलीले सरप्राइज दिएर मन्त्री बनाउने एमालेका अर्का नेता बताउँछन् । को को छन् चर्चामा ? एमालेबाट महासचिव इश्वर पोखरेल अर्थमन्त्री बन्ने चर्चा छ । तर, यही मन्त्रालयलाई लिएर एमालेमा सबैभन्दा ठुलो विवाद भएको छ । अर्थमा महासचिव ईश्वर पोखरेल, उपमहासचिव विष्णु पौडेल, सचिव प्रदीप ज्ञवाली र पूर्वअर्थमन्त्री सुरेन्द्र पाण्डेले लविङ गरिरहेका छन् । उता नेपाल राष्ट्र बैंकका पूर्वगभरनर डा।युवराज खतिवडा पनि अर्थको लविङमा छन् । स्रोतका अनुसार नेकपा माओवादी केन्द्रका अध्यक्ष पुष्पकमल दाहाल प्रचण्डले एमाले नेता पाण्डेलाई अर्थमन्त्री बनाउन ओलीलाई सुझाव दिएका छन् । तर ओली भने राष्ट्रिय योजना आयोगका पूर्व उपाध्यक्ष समेत रहेका खतिवडालाई अर्थमन्त्री बनाउने पक्षमा छन् । ओलीले खतिवडापछि एमालेमा बौद्धिक नेताका रुपमा परिचित ज्ञवालीलाई अर्थमन्त्री बनाउने मुडमा छन् । पोखरेलले अर्थमन्त्रीका लागि तीब्र लविङ गरिरहे पनि ओलीले भने उनलाई अर्थमा नलाने मुडसहित उनलाई कन्भिन्स गर्न आफ्ना प्रमुख सल्लाहकार विष्णु रिमाललाई आइतवार उनको निवासमै पठाएको समाचार पनि सार्वजनिक भएको छ । स्रोतका अनुसार सोमबार अपरान्ह ४ बजे ओली सरकारमा महासचिव पोखरेल, प्रदीप ज्ञवाली, योगेश भट्टराई र रवीन्द्र अधिकारीले मन्त्रीको सपथ लिने स्रोतले जनाएको छ । त्यसैगरी रघुवीर महासेठ, एमालेको चुनाव चिन्ह लिएर चुनाव जितेका हृदयश त्रिपाठी र कैलालीमा कांग्रेस सभापति शेरबहादुर देउवा पत्नी आरजु राणा देउवालाई पराजित गरेका नारदमुनि राना पनि मन्त्री बन्ने लाइनमा छन् । त्यस्तै डोटीका सांसद प्रेम आले पनि यो लाइनमा छन् । एमालेबाट मन्त्रीको छबिलाल विश्वकर्मा, सुरेन्द्र पाण्डे, यज्ञराज सुनुवार, कृष्णगोपाल श्रेष्ठ, गोकुल बास्कोटा, शेरबहादुर तामाङ र धनकुटाका राजेन्द राई पनि मन्त्री बन्ने चर्चा छन् । चर्चामा रहेकामध्ये ओलीले मन्त्रीको अन्तिम सूचीमा कसलाई राख्छन्, धेरैलाई सरप्राइज नै हुनेछ । माओवादीमा पनि लफडा उता नेकपा माओवादी केन्द्रमा पनि मन्त्रीका आकांक्षी २० भन्दा धेरै भएपछि अध्यक्ष पुष्पकमल दाहाल प्रचण्ड तनावमा छन् । रामबहादुर थापा बादल ले प्रधानमन्त्री केपी शर्मा ओलीको सरकारमा माओवादीबाट नेतृत्व गर्ने पक्का भइसकेको छ। बादलसँगै मन्त्री बन्ने सातजनाको चर्चमा मातृका यादव, जनार्दन शर्मा, बर्षमान पुन, गिरिराजमणि पोखरेल र बीना मगरको नाम अग्रपंक्तिमा छ । त्यसैगरी अमनलाल मोदी, सुरेश राई र सुदन किरातीको नाम पनि चर्चामा छ । माओवादीबाट रामबहादुर थापा बादल गृहमन्त्री बन्ने पक्का पक्की छ । माओवादीबाट मन्त्री बन्नेहरुलाई पनि आझै सपथ खुवाउने कार्यक्रम छ ।"
रेशम चौधरीले गरे आत्मसमर्पण,काठमाडौं : टिकापुर घटनाका फरार अभियुक्त रेशम चौधरीले आत्मसमर्पण गरेका छन् । कैलाली क्षेत्र नं १ बाट प्रतिनिधि सभा सदस्यमा निर्वाचित भएका चौधरीले सोमबार बिहान जिल्ला अदालत कैलालीमा आत्मसमर्पण गरेको कैलालीका प्रमुख जिल्ला अधिकारी गोविन्दप्रसाद रिजालले जानकारी दिएका छन् । २०७२ भदौ ७ गते कैलाली टीकापुर पशुहाट बजारमा भएको नरसंहार हत्याकाण्डमा उनी मुख्य दोषि रहेको आरोप लाग्दै आएको छ । चौधरी टीकापुर घटनापछि भारत बस्दै आएका थिए । भारतमै रहेर राजपाको तर्फबाट कैलाली १ मा प्रतिनिधिसभा सदस्य उम्मेदवारी दिएका चौधरी ३४ हजार ३ सय ४१ मतसहित विजयी भएका थिए। उनकी निकटतम प्रतिद्वन्द्वी एमालेकी मदनकुमारी शाह १३ हजार ४०६ मत ल्याएर पराजित भएकी थिइन्।
संसद एजेन्डाविहिन,"बुटवल : छलफलको विषय नै नभएपछि प्रदेश ५ को प्रदेशसभा बैठक स्थगित गरिएको छ। उपसभामुख निर्वाचनपछि आइतबारका लागि तोकिएको बैठक सूचना टाँसेर स्थगित गरिएको हो। संसद्लाई सरकारले बिजनेस नदिएपछि बैठक स्थगित गरेर फागुन २७ गते बोलाउने निर्णय गरिएको कार्यव्यवस्था समितिका सदस्य तथा माओवादी प्रमुख सचेतक दधिराम न्यौपानेले बताए। संसद्मा छलफल गर्ने कुरै केही भएन, त्यसैले स्थगित भयो, उनले भने। सरकारका तर्फबाट विधयेक ल्याउन ढिलाइ हुने देखिएपछि सचिवालयले सूचना टाँस गरेको संसद् सचिवालयका सचिव मानबहादुर विश्वकर्माले बताए। फागुन ३ गते पहिलो बैठक बसेको मन्त्रिपरिषद्ले कुनै विधयेक संसद्मा दर्ता गरेको छैन। सात मन्त्रालयका लागि आवश्यक दर्जनौं कानुन बनाउने समयमा सरकारले विधयेक ल्याउन ढिलाइ गर्दा कामकाज नै प्रभावित हुने देखिएको छ। आगामी असारभित्रै बजेट ल्याउने तयारी गरिहेको आर्थिक मामिला तथा योजना मन्त्रालयका सचिव थानेश्वर गौतमले कम्तीमा एक दर्जन ऐन निर्माण आवश्यक रहेको बताए। प्रदेशसभाले ऐन नियमावलीहरू पास नगर्दासम्म बजेट ल्याउन सकिँदैन, उनले भने। चालु आर्थिक वर्षकै लागि बजेट प्रस्तुत नहुने भएपछि असारमै पहिलो बजेट ल्याउने तयारी मन्त्रालयको छ। बजेट पारित तथा त्यसको कार्यान्वयनका लागि विनियोजन ऐन, पेस्की खर्च ऐन, आर्थिक कार्यविधि ऐन तथा नियमावली, सार्वजनिक खरिद ऐन, आर्थिक ऐन, आकस्मिक कोष ऐन, कर तथा गैरकर राजस्व संकलन ऐन आवश्यक छ। मुख्यमन्त्री तथा मन्त्रीहरूलाई पारि श्रमिक दिन पनि ऐन निर्माण आवश्यक छ। स्थानीय तहका प्रमुखउपप्रमुखको पारि श्रमिकसमेत प्रदेश सरकारले नै तोक्नुपर्नेछ। ऐन नभएकै कारण अहिले प्रदेश सरकार शून्य बजेटमा सञ्चालित छ। मन्त्रालय व्यवस्थापनका लागि भइरहेको खर्च केन्द्र सरकारकै बजेटअनुसार भवन डिभिजन कार्यालयले गरिरहेको छ। सरकारका प्रवक्ता तथा पूर्वाधार विकासमन्त्री बैजनाथ चौधरीले विभिन्न ऐन कानुनहरूको मस्यौदा बन्ने क्रममा रहेको बताए। मस्यौदा निर्माणकै क्रममा रहेकाले केही समयभित्रै ससंद्मा पठाइने उनले बताए। फागुन ६ गते बसेको बैठकले संसद् सञ्चालन नियामली मस्यौदाका लागि समिति गठन गरेको थियो। १५ दिन म्याद पाएको सो समितिले मस्यौदा बनाइनसकेकाले संसद्मा छलफलको विषय नै भएन। फागुन २७ गते बस्ने बैठकमा मुख्यमन्त्री शंकर पोखरेलले विश्वासको मत लिने कार्यसूची छ। फागुन ३ गते शपथ लिएका मुख्यमन्त्री पोखरेलले ३० दिनभित्रै विश्वासको मत लिनुपर्ने संवैधानिक बाध्यता छ। सबै मन्त्रालय स्थापना प्रदेश ५ मा सातवटै मन्त्रालय स्थापना भएका छन्। भवन टुंगो लागेपछि कुन भवनमा कुन मन्त्रालय राख्ने विषयमा टुंगो लागेको थिएन। बुटवल उपमहानगरपालिकाद्वारा बसपार्कमा निर्मित व्यावसायिक भवनमा सामाजिक विकास मन्त्रालय राखेसँगै सबै मन्त्रालय स्थापना भएका हुन्। मन्त्रालयसँगै विभागीय कार्यालयहरू राख्ने भवनको पनि व्यवस्था गरिँदै छ। दरबारमार्गमा रहेको भवन, भूमिगत जलस्रोत, यातायात व्यवस्था र बसपार्कको व्यावसायिक भवनमा सात वटा मन्त्रालय राखिएका छन्। मन्त्री र उपसभामुको निवास भैलभुजको कार्यालय भैरहवा र सीप विकास तामिल केन्द्रमा सभामुखको निवास रहनेछन्। मुख्यमन्त्री भने आन्तरिक राजस्व कार्यालय भवनमा बस्दै आएका छन्। मन्त्रालयको व्यवस्थापनसँगै संसद्का विभिन्न उपसमित र संसदीय दलको कार्यालय व्यवस्थापनको काम सुरु भएको छ। माओवादी केन्द्रका सचेतक शर्माले हाल संसद् भवन रहेकै क्षेत्र आसपासमा संसदीय दलको कार्यालय राख्ने तयारी भइरहेको बताए।"
आज सरकार विस्तार,"काठमाडौं : प्रधानमन्त्री केपी ओलीले आफू प्रधानमन्त्री नियुक्त भएको ११ दिनपछि सोमबार मन्त्रिपरिषद् विस्तार गर्न लागेका छन्। पार्टी एकतामा सहमत माओवादी र आफ्नै पार्टी नेतालाई समेटेर प्रधानमन्त्रीले दो श्रो चरणमा सोमबार मन्त्रिपरिषद् विस्तार गर्न लागेका हुन्। मन्त्रिपरिषद् विस्तारको तयारीका लागि एमालेमाओवादी दुवैले आइतबार आआफ्ना पार्टी नेतासँग सामूहिक, एक्लाएक्लै छलफलसमेत गरी आन्तरिक तयारी गरेका थिए। प्रधानमन्त्री ओलीले माओवादी अध्यक्ष दाहालसँग आइतबार साँझ प्रधानमन्त्री निवासमा झन्डै एक घण्टा एक्लै भेट गरी सरकार विस्तारका विषयमा छलफल गरेका थिए। प्रधानमन्त्रीले अब सरकार विस्तार गर्नुहुन्छ, एमाले महासचिव ईश्वर पोखरेलले अन्नपूर्णसँग भने, सरकार विस्तारकै लागि उहाँले माओवादी अध्यक्षसँग छलफल गर्नुभएको छ। साेमबार चारबजेसम्म सरकार बिस्तार हुन्छ ।' स्रोतका अनुसार, प्रधानमन्त्री ओली र दाहालबीचको भेटमा दुवै पार्टीले सरकारमा पठाउन खोजेका मन्त्रीको प्रारम्भिक नाम र सरकारको नीति तथा कार्यक्रमका विषयमा समेत केन्द्रित रहेर कुराकानी भएको छ। ओली नेतृत्वको सरकारमा १८ मन्त्रालय राख्ने र त्यसमा एमालेले प्रधानमन्त्रीसहित ११ र माओवादी केन्द्रले ७ मन्त्रालय लिने गरी भागबन्डा भएको थियो। १० फागुनमै मन्त्रालय भागबन्डा लगाए पनि दुवै पार्टीले आफ्ना भागमा परेका मन्त्रालयमा मन्त्रीको आकांक्षी धेरै हँुदा टुंगो लगाउन सकेका थिएनन्। मन्त्री बन्न दुवै पार्टीका आकांक्षीको प्रेसर थेग्न ओलीदाहाल दुवैलाई सकस परेपछि निर्णयमा पुग्न ढिलाइ भएको हो। प्रधानमन्त्रीले पार्टीबाट मन्त्रिपरिषद्मा पठाउने नेताहरूको नामका विषयमा पार्टीका वरिष्ठ नेता माधव नेपाल, झलनाथ खनाल र महासचिव ईश्वर पोखरेलसँग पनि आइतबार छलफल गरेका थिए। प्रधानमन्त्रीले नेता नेपालसँग एक्लै र अन्य नेतासँग भने सामूहिक रूपमा सरकारमा पठाउने मन्त्रीहरूको विषयमा परामर्श गरेको ओलीका प्रेस संयोजक चेतन अधिकारीले जानकारी दिए। प्रधानमन्त्रीले दाहालदेखि पार्टीकै वरिष्ठ नेतासँग सरकार विस्तारका विषयमा केन्द्रित रहेर कुराकानी गर्नुभएको छ, ओलीका प्रेस संयोजक अधिकारीले भने, सम्भवतः सोमबार मन्त्रिपरिषद् विस्तार हुन्छ। अझै टुंगिएन मन्त्री प्रधानमन्त्री र माओवादी अध्यक्षबीच सोमबार मन्त्रिपरिषद् विस्तार गर्ने समझदारी भए पनि दुवै पार्टीले अझै सरकारमा पठाउने मन्त्रीको टुंगो भने लगाउन सकेका छैनन। दुवै पार्टीमा आकांक्षी नेताको संख्या बढी भएको र आकांक्षीमध्ये पनि धेरैले गृह, अर्थजस्ता महŒवपूर्ण मन्त्रालयमै दाबी नछाडेका कारण ओलीदाहाल दुवै निर्णयमा पुग्न सकिरहेका छैनन्। माओवादीले प्रदेशस्तरबाट सम्भावित मन्त्रीहरूको सूची तयार पारेर छनोटको काम बाँकी राखेको छ। एमालेमा पनि अध्यक्ष ओलीले वरिष्ठ नेतासँग परामर्श गरेर नाम तय गर्न थालेका छन्। यद्यपि निर्णयमा भने ओली पनि पुगिसकेका छैनन्। दुवै पार्टीले सांसदहरूको प्रेसर कम गराउन भए पनि सोमबार मध्यान्ह्सम्म मात्रै नाम फाइनल गर्ने गरी तयारी गरेका छन्। सोमबार बिहान कार्यालयको बैठक बसेर मात्र पार्टीबाट सरकारमा जाने मन्त्रीको नाम फाइनल हुन्छ, अहिले नै टुंगिहालेको छैन, माओवादी केन्द्रकी प्रवक्ता पम्फा भुषालले भनिन्। माओवादी कार्यालयमा अध्यक्ष दाहाल, वरिष्ठ नेता नारायणकाजी श्रेष्ठ र रामबहादुर थापा छन्। माओवादीमा वरिष्ठ नेता रामबहादुर थापाको नेतृत्वमा सरकारमा जाने करिब निर्णयजस्तै छ। यद्यपि उनको मन्त्रालयको विषय भने टुंगिएको छैन। उनले सरकारमा उपप्रधानसहित गृहमा रुचि देखाएका छन्। माओवादीमै नेताहरू वर्षमान पुन र जर्नादन शर्माले पनि गृहमै दाबी प्रस्तुत गरेका छन्। माओवादीवाट गिरिराजमणि पोखरेल, पम्फा भुषाल, मातृका यादव, शक्ति बस्नेत, बीना मगर, अमनलाल मोदी, सुदन किराँती, सुरेश राई (हिमाल), देवेन्द्र पौडेल, हरि अधिकारी, चक्रपाणि खनाललगायत नेतामध्येबाट मन्त्री बनाउने गरी रोस्टर तयार भएको छ। उता एमालेमा महासचिव ईश्वर पोखरेल, उपमहासचिव विष्णु पौडेल, सचिव प्रदीप ज्ञवाली, सुरेन्द्र्र पाण्डे, भानुभक्त ढकाल, रवीन्द्र अधिकारी, पद्मा अर्याल, छविलाल विश्वकर्मा, रघुवीर महासेठ, कृष्णगोपाल श्रेष्ठ, गोकुल बास्कोटा, वसन्त नेम्बाङ, प्रेम आले, पार्वत गुरुङ, राजबहादुर बुढालगायत नेता मन्त्रीका लागि लबिङमा छन्। यसअघि नै ओलीले लालबाबु पण्डित र थममाया थापामगरलाई मन्त्री बनाइसकेका छन्। ओलीले पनि सोमबार बिहान पुनः पार्टी नेतासँग एकचरण छलफल गरेर मात्र मन्त्रीको नाम टुंग्याउने तयारी गरेको ओलीनिकट स्रोतले बतायो। फोरम सोमबार नै नआउने उपेन्द्र्र यादव नेतृत्वको संघीय समाजवादी फोरमलाई पनि सरकारमा सहभागी गराउन प्रधानमन्त्री ओली र माओवादी अध्यक्ष दाहालले प्रयास गरे पनि त्यसले सार्थकता पाउन सकेको छैन। त्यसका कारण सोमबारको मन्त्रिपरिषद् विस्तारमै यादवको पार्टी सरकारमा सहभागी हुने सम्भावना भने छैन। तर, उसले ओली नेतृत्वको सरकारमा सहभागी हुनका लागि लचिलो बन्दै सकारात्मक संकेत दिएको छ। फोरम नेता शिवजी यादवका अनुसार प्रधानमन्त्री तथा माओवादी अध्यक्षसँग फोरम अध्यक्षको अनौपचारिक छलफल भइरहेको छ। सरकारमा सहभागिताका लागि फोरमले चारबुँदे प्रस्ताव अगाडि सारेको थियो हामीले माग राखेपछि उहाँहरूले कार्यदल बनाउने कुरा हुनुपर्थ्यो, भइसकेको छैन, सम्भवतः अब कार्यदल बन्छ होला, यादवले अन्नपूर्णसँग भने, पहिले कार्यदल बन्यो भने त्यसपछिको अवस्था हेरेर फोरम सरकारमा जान्छ।"
सरकार विस्तार आज : बादल गृहमन्त्री पक्का,"काठमाडौं : नेकपा माओवादी केन्द्र रामबहादुर थापा बादलको नेतृत्वमा सरकारमा सहभागी हुने पक्का भएको छ। आकांक्षी धेरै भएका कारण मन्त्रीहरू छान्न नसकिरहेका बेला माओवादी केन्द्रले बादललाई गृहमन्त्रालयको जिम्मेवारीसहित सरकारमा पठाउने तय भएको स्रोतले जानकारी दियो। सरकारमा पठाउनेहरूको नाम तय गर्ने जिम्मा माओवादी केन्द्रले अध्यक्ष पुष्पकमल दाहाल प्रचण्डलाई दिएको थियो। उनले आज बिहानै प्रधानमन्त्री केपी शर्मा ओलीसँग मन्त्रिपरिषद् विस्तारबारे छलफल गरेका छन्। स्रोतका अनुसार जनार्दन शर्मा, वर्षमान पुन, मातृका यादव र गिरिराजमणि पोखरेल पनि मन्त्री बन्ने भएका छन्। प्रधानमन्त्री नियुक्त भएको ११ दिनपछि प्रधानमन्त्री ओलीले सोमबार मन्त्रिपरिषद् विस्तार गर्ने तयारी गरेका छन्। पार्टी एकतामा सहमत माओवादी र आफ्नै पार्टी नेतालाई समेटेर प्रधानमन्त्रीले दोश्रो चरणमा सोमबार मन्त्रिपरिषद् विस्तार गर्न लागेका हुन्। ओली नेतृत्वको सरकारमा १८ मन्त्रालय राख्ने र त्यसमा एमालेले प्रधानमन्त्रीसहित ११ र माओवादी केन्द्रले ७ मन्त्रालय लिने गरी भागबन्डा भएको छ। १० फागुनमै मन्त्रालय भागबन्डा लगाए पनि दुवै पार्टीले आफ्ना भागमा परेका मन्त्रालयमा मन्त्रीको आकांक्षी धेरै हुँदा टुंगो लगाउन सकेका थिएनन्।"

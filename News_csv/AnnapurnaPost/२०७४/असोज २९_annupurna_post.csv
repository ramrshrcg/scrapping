शीर्षक,विवरण
चुनावी सुनिश्चितता,"शुक्रबार साँझ प्रधानमन्त्री शेरबहादुर देउवाले ५६ सदस्यीय मन्त्रिमण्डललाई बढाएर ६४ पुर्याएपछि राजनीतिक वृत्तमा उत्पन्न शंकाउपशंका टरेको छ । राष्ट्रपति विद्यादेवी भण्डारीले शनिबार बेलुका नवनियुक्त मन्त्रीहरूलाई शपथ गराएपछि द्वन्द्व बढेर राजनीतिक दुर्घटना हुन सक्ने आशंका निरूपण भएको छ । यसअघि निर्वाचन आयोगका प्रमुख आयुक्त अयोधीप्रसाद यादवले मन्त्रिपरिषद् विस्तारले चुनावलाई प्रभावित नपार्ने अभिव्यक्ति दिएपछि परामर्शमा रहेकी राष्ट्रपति भण्डारीलाई शपथ गराउने बाटो सहज भएको थियो । शपथअघि रूपान्तरित संसदको अन्तिम बैठकमा प्रधानमन्त्री र दलका नेताहरूबीच आचारसंहिता उल्लंघन र प्रधानमन्त्रीय अधिकारका विषयमा वादप्रतिवाद भए । शीर्ष तहमा तर्कवितर्क, छेडछाड भए पनि सहज ढंगबाट संसद्को अन्त्य हुनुले चुनावप्रतिको संशय निवारण गरेको छ । यतिबेला आसन्न चुनाव नेपाली राजनीतिको केन्द्रीय प्रश्न हो । संविधानको संस्थागत विकास र स्थायित्वका लागि स्थानीय तहजस्तै प्रदेश र केन्द्रका चुनाव सफलतापूर्वक सम्पन्न हुन जरुरी छ । यी चुनाव सम्पन्न नभई केही विघ्नवाधा आएमा त्यसले पूर्ण कार्यान्वयनतर्फ उन्मुख संविधानमाथि संकट आउन सक्छ, जसले अस्थिर र लामो समयदेखिको संक्रमणकालीन नेपाली राजनीतिलाई थप संकटग्रस्त बनाउन सक्छ । त्यसर्थ पनि चुनाव सुनिश्चिततातर्फ उन्मुख हुनु सकारात्मक हो । निश्चय पनि यसबीच दलहरूका क्रियाकलाप उत्साहप्रद छैनन् । राजनीतिक थप अस्थिर र बेइमानीतर्फ उन्मुख छ । केही दिनअघि सरकारलाई मन्त्रिपरिषद् विस्तार गरेकोमा आचारसंहिता उल्लंघन गरेको ठहर गर्दै उक्त निर्णय सच्याउन आग्रह गर्ने निर्वाचन आयोग अर्कोपटक विस्तार हुँदा किन उल्लंघन देख्दैन ? प्रधानमन्त्री आचारसंहिता पालना गर्छु भनेर हस्ताक्षर गर्छन् र मसी नसुक्दै त्यसको ठाडै उल्लंघन गर्छन् । निर्वाचन आयोग सरकारकै लाचार छायामा परिणत हुन्छ । संसदीय व्यवस्थामा प्रधानमन्त्री अधिकारसम्पन्न हुन्छन्, यद्यपि के चुनावको मुखमा ६४ सदस्यीय मन्त्रिमण्डल त्यसमा पनि आधा दर्जनभन्दा बढी विना विभागीय मन्त्री किन आवश्यक पर्छ ? औचित्य नै नभएको मन्त्रिपरिषद् विस्तार यहीं हुन्छ । अनि यहीं चुनावी तालमेल र पार्टी एकीकरण विपक्षीसँग र सत्ता सहकार्य सत्तारुढ दलसँग गर्ने अनौठो राजनीतिक संस्कारको अभ्यास हुन्छ । यसरी नेपाली राजनीतिमा एकपछि अर्को अस्वाभाविक र अनौठा गतिविधि हुँदा पनि नैतिक प्रश्न गौण हुन्छ । यस्ता विसंगतिपूर्ण र निराशाजनक अभ्यास हुँदाहुँदै पनि चुनाव सार्ने हो कि भन्ने आशंका व्याप्त भएको यस समयमा प्रधानमन्त्री देउवा प्रतिबद्ध देखिनुले निर्वाचन सुनिश्चित गरेको छ । चौथोपटक प्रधानमन्त्री भएका देउवाले स्थानीय निकायको दोस्रो र तेस्रो चरणको चुनाव गरिसकेका छन् । यसैगरी अब उनी प्रदेश र केन्द्रको चुनाव गराउनेतर्फ केन्द्रित हुनुपर्छ । स्वच्छ र सफलतापूर्वक चुनाव गराउन सके देउवाको लागि यो ठूलो राजनीतिक उपलब्धि हुनेछ । विगतका केही विवादास्पद कर्मका कारण आज पनि देउवाको विश्वसनीयतामाथि प्रश्न उठ्छ र उनलाई आमरूपमै आशंकाको नजरले हेरिन्छ । इतिहासकै जम्बो मन्त्रिपरिषद् पटकपटक बनाएर आलोचित देउवाले चुनावलाई सफलतापूर्वक सम्पन्न गर्न सके उनको त्यो छविमा सुधार आउन सक्छ । इतिहासले दिएको यो अवसरलाई सही ढंगले उपयोग गर्न उनी चुक्नु हँदैन । लोकतन्त्र भनेको विधिको शासन हो । विधि नमान्ने, आचारसंहिता उल्लंघन गर्ने, अधिकारप्राप्त संस्थाले भनेको नमान्ने यो चरित्र लोकतन्त्रमा सुहाउने कुरा होइन । यो लज्जास्पद हो । लोकतन्त्रलाई बलियो बनाउँदै लैजान यी प्रवृत्तिहरूको अन्त्य र निरुत्साहित हुन जरुरी छ । त्यसका लागि राजनीतिक स्थिरता र संस्कार आवश्यक पर्छ । यतिबेला राजनीतिक स्थायित्व र स्थिरताका लागि नयाँ संविधानको सुदृढ विकास आवश्यक छ । त्यस्तो विकासको माध्यम चुनाव मात्रै हो । संसदको आयु सकिएको यस बेला सत्ताशक्ति प्राप्त गर्ने होडलाई स्वस्थ र प्रतिस्पर्धी ढंगले बढाउँदै सबैजना चुनावमा केन्द्रित हाऔं ।"
किन बसेनन् माओवादीका शीर्ष नेता समानुपातिकमा?,"काठमाडौं : माओवादी केन्द्रले संघीय संसद् (प्रतिनिधिसभा) का लागि पूर्वसभामुख ओनसरी घर्तीलगायत पार्टीका दोस्रो पुस्ताका नेतालाई मात्रै समानुपातिक उम्मेदवार बनाएको छ । निर्वाचन आयोगमा आइतबार समानुपातिकतर्फका पार्टी उम्मेदवारको बन्दसूची बुझाउँदै माओवादीले घर्तीलगायत नेतालाई समानुपातिकतर्फ उम्मेदवार बनाउँदै सूची बुझाएको हो । वरिष्ठ नेता रामबहादुर थापा (बादल) नेतृत्वको कार्यदलले गृहकार्य गरी अन्तिममा मुख्य तीन नेता बसेर बन्दसूची तयार पारेका थिए । निर्वाचन आयोगले तोकेको समयावधिको अन्तिम समयतिर साँझ ५ बजे आयोग पुगेर माओवादीले सूची बुझाएको प्रवक्ता पम्फा भुसालले जानकारी दिइन् । माओवादीले पूर्वसभामुख घर्तीका अतिरिक्त पूर्वमन्त्री हितराज पाण्डे, रेखा शर्मा, नेता मणि थापा, नारायण दाहाल, तिलक परियार, जयपुरी घर्ती, श्रवण वर्वरिया यादव, पूर्णकुमारी सुवेदी, देवी खड्का, विमला सुवेदी, पासाङ शेर्पा, सुरेश आलेमगर, नारायण शर्मा, धर्मशिला चापागाईं, बलावती शर्मालगायतको नाम समानुपातिक सूचीमा राखेको छ । माओवादीभित्र श्रीमान् श्रीमती नै राजनीतिमा सक्रिय भएकामध्येबाट कतिपयले प्रत्यक्ष तथा समानुपातिक दुवै तर्फका टिकट पाउने करिबकरिब पक्काजस्तै भएको छ । समानुपातिक सूचीमा परेकी पूर्वसभामुख ओनसरीको श्रीमान् वर्षमान पुन रोल्पाबाट प्रत्यक्षमा निर्वाचन लड्दै छन् । अध्यक्ष दाहालका भाइ नारायण दाहाल समानुपातिक सूचीमा परेका छन् । समानुपातिकमा परेकी पूर्वमन्त्री रेखा शर्मा कृष्णध्वज खड्काकी श्रीमती हुन् । खड्का प्युठानबाट प्रत्यक्षमा निर्वाचन लड्ने गरी सिफारिसमा परेका छन् । दर्जन हाराहारीमा श्रीमान्, श्रीमती प्रत्यक्ष र समानुपातिक उम्मेदवार बन्दै हुनुहुन्छ, माओवादीका ती नेताले भने, तर उहाँहरूले पार्टीमा योगदान पुर्याएर र जिम्मेवारीमै रहेका कारण उम्मेदवार बन्ने मौका पाउन लाग्नुभएको हो । शीर्ष नेता अध्यक्ष पुष्पकमल दाहाल, वरिष्ठ नेता नारायणकाजी श्रेष्ठ, रामबहादुर थापा बादललगायतलाई प्रत्यक्षमै निर्वाचन लडाउने गरी कसैको पनि नाम समानुपातिक सूचीमा राखिएको छैन । नेता बादललाई समानुपातिक उम्मेदवार बनाउने गरी माओवादीभित्र सुरुमा चर्चा चले पनि उनले प्रत्यक्षमै निर्वाचन लड्ने बताएपछि उनको नाम समानुपातिक सूचीमा राखिएको छैन । दाहाल चितवन ३, थापा चितवन २ र श्रेष्ठ गोरखा २ बाट निर्वाचन लडाउने माओवादी योजना छ । नेता कृष्णबहादुर महरा, वर्षमान पुन, चक्रपाणि खनाललगायतलाई माओवादीले प्रत्यक्षमै उम्मेदवार उठाउने भएको छ । पार्टी शीर्ष नेता प्रत्यक्षमै निर्वाचन लड्नुहुन्छ, समानुपातिकमा बस्नुभएको छैन, सूची बुझाउन निर्वाचन आयोग पुगेका नेता देवेन्द्र पौडेलले अन्नपूर्णसँग भने, बन्दसूचीमा पनि नाम सच्याउन आयोगले अझै समय छुट्ट्याएकाले अझै केही फेरबदल हुन सक्छ । आयोगमा बुझाएको नाममा माओवादीले संघीय संसद् (प्रतिनिधिसभामा) ११० र प्रदेशसभाका लागि २२० जनाकै नाम बुझाइएको प्रवक्ता भुसालले बताइन् । संघीय संसद् (प्रतिनिधिसभा) तर्फ ५७ महिला र ५३ पुरुषको नाम बुझाइएको छ ।प्रेमबहादुर र लोकमणि परे, साध्यबहादुर परेनन माओवादीले पार्टीको तर्फबाट समानुपातिक सूचीमा माओवादीको निर्वाचन चिह्न लिई निर्वाचन लड्न चाहेका समाजवादी जनता पार्टीका प्रेमबहादुर सिंह र जनजागरण पार्टीका लोकमणि ढकालको नाम समावेश गरेको छ । सिंहलाई पिछडिएको क्षेत्रमा राखेर नाम समावेश गरिएको छ । माओवादीसँग समानुपातिक सूचीमा नाम माग गरिरहेका जनमोर्चाका नेता साध्यबहादुर भण्डारीलाई भने माओवादीले बन्दसूचीमा नाम समेटेको छैन ।"
कांग्रेस र लोकतान्त्रिक फोरमबीच एकता हुन सकेन,"काठमाडौं : आज हुने भनिएको नेपाली कांग्रेस र नेपाल लोकतान्त्रिक फोरमबीचको एकता भोलिका लागि सरेको छ। एकताका विषयमा पार्टीका केही नेताको फरक धारणा आएपछि आइतबार हुने भनिएको एकता सोमबारका लागि सरेको हो। आज हुने भनिएको एकता असम्भव भएपछि लोकतान्त्रिक फोरम अध्यक्ष विजयकुमार गच्छदार सोमबार कांग्रेस प्रवेश गर्नेछन्। लोकतान्त्रिक फोरमका उपाध्यक्ष हरि न्यौपानेले पार्टी एकीकरण कार्य सोमबार हुने जानकारी दिए। प्रधानमन्त्रीका प्रेस संयोजक गोविन्द परियारले नेपाल लोकतान्त्रिक फोरमसंग आइतबार हुने भनिएको पार्टी एकता प्रािवधिक कारणले सोमबार बिहान ११ बजेका लागि सरेको बताए। परियारले आइतबार एकता हुन नसक्नुको दोष प्राविधिक कारण बताए पनि कस्तो प्राविधिक कारण हो भन्ने खुलाएनन्। उपप्रधान तथा स्थानीय विकास मन्त्री गच्छदार, भूमिसुधारमन्त्री एवं सहअध्यक्ष गोपाल दहित, संस्कृति पर्यटन तथा नागरिक उड्यनमन्त्री जितेन्द्र देव, लोकतान्त्रिक फोरम उपाध्यक्ष रामजनम चौधरीलगायत नेतासहितका नेता तथा कार्यकर्ता कांग्रेस प्रवेश गर्न गृहकार्य अन्तिम चरणमा पुर्याएका छन्। गच्छदार समूहको प्रवेशले कैलालीका ४, सुनसरीका ४, मोरङका ६, बाँकेका ३ र बर्दियाका एक सिट आफ्नो पक्षमा आउने कांग्रेसको दाबी छ । कांग्रेस र गच्छदारको सम्बन्ध कांंग्रेसका तत्कालिन सभापति गिरिजाप्रसाद कोइरालासँग विमति राख्दै शेरबहादुर देउवाको अगुवाईमा १५ वर्षअघि गठन भएको प्रजातान्त्रिक कांग्रेसमा गच्छदार पनि सहभागी थिए। उनी देउवा नेतृत्वको कांग्रेसमा महामन्त्री बनेका थिए। २०६४ मा उपेन्द्र यादव नेतृत्वको मधेसी जनअधिकार फोरमबाट चुनाव लड्न उनले प्रजातान्त्रिक कांग्रेस पनि छाडेका थिए। हाल नेपाल लोकतान्त्रिक फोरम अध्यक्ष गच्छदार नेतृत्वमा संसद्मा १७ सांसद थिए ।"
नेपालभारत सीमा बन्द या नियमन गर्ने प्रस्ताव भारतलाई अमान्य,"काठमाडौं : नेपालभारत सीमा नियमन गर्न नेपाली प्रबुद्ध समूह (ईपीजी) का तर्फबाट पेस भएको प्रस्ताव आफूलाई मान्य नहुने भारतीय पक्षले बताएको त्यहाँका सञ्चारमाध्यमले जनाएका छन् ।भारतको विदेश मन्त्रालय स्रोत उद्धृत गर्दै भारतीय दैनिक दि हिन्दुले शनिबार समाचारमा जनाएअनुसार भारत दुई देशका जनताको निर्वाध आवागमन हुनुपर्ने पक्षमा छ । प्रबुद्ध समूहका तर्फबाट सीमा नियमन गर्ने सुझाव पेस भए भारतलाई त्यो सुझाव मान्य हुने छैन । दुई देशका जनताबीच खुला अन्तरक्रिया हुनुपर्छ र यसका लागि खुला सीमा द्विपक्षीय सम्बन्धको हितमा छ, विदेश मन्त्रालयका ती अधिकारीले हिन्दुसँग नाम उल्लेख नगर्ने सर्तमा भनेका छन् । ती अधिकारीले प्रबुद्ध समूहको काम सुझाव दिने रहेको बताउँदै ती सुझाव स्वीकार गर्ने या नगर्ने अन्तिम निर्णय सरकारले गर्ने विषय भएको बताए । सीमा बन्द गर्न या जनताको स्वतन्त्र आवागमनमा बाधा अवरोध पुर्याउने काम द्विपक्षीय सम्बन्धमा दूरगामी हिसाबले हितकर छैन, उनले भने । एक साताअघि काठमाडौंमा सम्पन्न प्रबुद्ध समूहको पाँचौं बैठकमा नेपालतर्फका सदस्यले नेपालभारतबीच खुला सीमाबाट हुन सक्ने अवैध गतिविधि नियन्त्रण गर्न सीमा नियमन गर्नुपर्ने प्रस्ताव पेस गरेका थिए । उनीहरूले भारतसँगको सीमा बन्द गर्ने नभई नियमन गर्दा व्यावहारिक र समयानुकूल हुने प्रस्ताव अघि सारेका थिए । बैठकपछि पत्रकार सम्मेलनमा ईपीजीका नेपाल संयोजक डा भेषबहादुर थापाले भारतले आफ्नो सीमातर्फ केही वर्षयता सुरक्षा जाँच चौकीलगायत सुरक्षा संरचना निर्माण गरेको बताउँदै सीमा व्यवस्थापन गर्न कुनै किसिमको नियमन आवश्यक रहेको जानकारी दिए । उनले जनताको आवागमन प्रभावित नहुने गरी सीमा व्यवस्थापन चुस्त राख्न सके अन्तरदेशीय सीमापार अपराध नियन्त्रण हुने बताएका थिए । उनले दुई देशबीच हवाई यात्रामा राहदानी या नागरिकता चाहिएजस्तै जमिनबाट यात्रा गर्दा दुई देशका जनतालाई सोही खालको व्यवस्था गर्दा उपयुक्त हुने बताएका थिए। सन् १९५० को शान्ति तथा मैत्री सन्धि परिमार्जन गर्न नेपाली प्रबुद्ध समूहले भारतीय पक्षसँग राखेको प्रस्तावमा भारतबाट अहिलेसम्म ठोस जवाफ नआएको ईपीजीमा नेपालतर्फका एक सदस्यले बताए । समूहको नोभेम्बर दोस्रो साता दिल्लीमा बस्ने बैठकले दुवै सरकारलाई दिने प्रतिवेदनको खाका बनाउन सुरु गर्ने अपेक्षा गरिएको छ । नेपालतर्फका ईपीजीका सदस्यले मैत्री सन्धिमा नेपालका लागि असमान मानिएका धारा २, ५, ६ र ७ परिमार्जन गर्न चाहेको भारतीय पक्षसामु पाँचवटै बैठकमा स्पष्ट र खुला रूपमा राखेका थिए । भारतका तर्फबाट सीमा नियमन र सन् १९५० को सन्धि परिमार्जनजस्ता विषयमा ठोस धारणा नआउँदा अन्योल थपिएको उनले बताए । ईपीजीमा भारततर्फका सदस्यले सन्धि परिमार्जनसम्बन्धमा नेपालले स्पष्ट धारणा नराखेको दाबी गर्दै आएका छन् । सन् १९५० को सन्धिमा दुई देशबीच खुला आवागमनबारे उल्लेख छ ।"
एमाले ठूलो पार्टी भइसक्योः ओली,"भक्तपुर : नेकपा (एमाले) अध्यक्ष केपी शर्मा ओलीले एमालेविरुद्ध फैलाइएको भ्रम र झुटको खेतीलाई एमालेले चिरेर अगाडि बढ्ने बताएका छन्। बालकोटस्थित आफ्नै निवासमा राप्रपाका नेता एवं निवर्तमान उपसभामुख गंगाप्रसाद यादवलाई पार्टीमा स्वागत गर्दै अध्यक्ष ओलीले तराईमा एमालेविरुद्ध छर्न खोजिएको भ्रमलाई चिरेर अगाडि बढ्ने बताएका हुन्।घर हस्तान्तरण जस्ता विकासका काम शुरु गरे पनि त्यसपछिको सरकारले ती कार्यक्रमलाई अलपत्र पारेको उनको आरोप थियो । एमाले, नेकपा (माओवादी केन्द्र) र राप्रपा गठबन्धनबाट उपसभामुख हुनुभएका यादवले आजदेखि आफू एमाले भएको बताए। यादवले भने, मैले मेरो पूर्वपार्टीका अध्यक्ष कमल थापालाई उपसभामुख रहुञ्जेल नैतिकताका आधारमा पार्टी छाड्न मिल्दैन भनेको थिएँ, त्यसैले निवर्तमान भएकै भोलिपल्ट एमाले प्रवेश गरेको हुँ, ओली नेतृत्वको सरकारले गरेको काम र हिमाल, पहाड तराईलाई जोड्ने ओलीको सोचले नै एमालेमा समाहित भएको हुँ । कार्यक्रममा चन्द नेतृत्वको नेकपाका केन्द्रीय सदस्य दलबहादुर बस्नेत पनि एमाले प्रवेश गर्नुभएको थियो । यादव र बस्नेतलाई एमाले महासचिव ईश्वर पोखरेल र एमाले संसदीय दलका नेता सुवास नेम्वाङलगायतले टीका र खादा ओढाएर स्वागत गरे । रासस"
'१० वर्षको प्रयत्न पूरा हुन लाग्यो',"माओवादी केन्द्रका अध्यक्ष पुष्पकमल दाहालले संविधान बनाउन आफू र आफ्नो दलले निकै त्याग गरेको बताए। अहिले जति उपलब्धि हुन्छ, प्राप्त गरेर जादैँ छौं र बाँकी चिजका लागि संघर्ष गर्दै जाऔं भनेर हामीले अधिकतम सहमति गरेर संविधान बनाएका हौं', दाहालले भने, यो संविधानका धेरै सकारात्मक र प्रगतिशील पक्ष छन्।' आफ्नो पार्टी कांग्रेससँग मिल्दा एमाले बेखुसी हुने र एमालेसँग मिल्दा कांग्रेस बेखुसी हुने गरे पनि सबै दलसँग सहकार्य गर्ने र निकास दिने काम गरिएको दाहालले बताए। एमालेसँगको चुनावी तालमेल र पार्टी एकताबारे अनावश्यक आशंका नगर्न दाहालले कांग्रेस र अन्तर्राष्ट्रिय समुदायसँग आग्रह गरे। नेपालमा त कम्युनिस्ट एकाधिकार शासन आउन लाग्यो भन्ने विचित्रको प्रचार गरियो,' दाहालले भने, हामीले संविधानमार्फत सुधारिएको संसदीय प्रणाली स्वीकार गरिसकेका छौं। शान्तिपूर्ण प्रतिस्पर्धामार्फत विचार मिल्ने शक्ति एकठाउँ हुँदा अरू पार्टी हच्किनुपर्ने कुनै कारण छैन।' कम्युनिस्ट पार्टी भएका कारका बढीभन्दा बढी कम्युनिस्ट पार्टीलाई एकत्रित गर्नु आफ्नो कर्तव्य भएको उल्लेख गर्दै दाहालले १० वर्षदेखिको प्रयत्न यतिखेर आएर पूरा हुन लागेको बताए। यो एकता सरकार ढाल्ने, बनाउने, अस्थिरता बनाउने कुनै पनि परिलक्षित छैन भनेर प्रधानमन्त्रीलाई मैले भनेको थिएँ', दाहालले भने, तर प्रधानमन्त्रीलाई विश्वास भएन, दुःख लागेको छ।' शान्तिपूर्ण प्रतिस्पर्धाबाट अघि बढ्न खोजेका बेला अन्तर्राष्ट्रिय समुदायले पनि अनावश्यक आशंका गर्न नहुने दाहालले बताए। राप्रपा अध्यक्ष कमल थापाले संविधान जारीपछि पनि राजनीतिक स्थिरता कायम हुन नसकेको, सानै भए पनि विखण्डनकारी समूह जन्मेको र बाह्य चलखेल बढेको भन्दै दलहरू सचेत हुनुपर्ने बताए।"
समानुपातिकतर्फ उम्मेदवारको बन्दसूची पेश गर्ने क्रम जारी,काठमाडौँ: प्रतिनिधि सभा तथा प्रदेश सभा सदस्य निर्वाचनअन्तर्गत समानुपातिक निर्वाचन प्रणालीतर्फ राजनीतिक दलहरुले निर्वाचन आयोग कान्तिपथमा स्थापना भएको समानुपातिकतर्फको निर्वाचन अधिकृतको कार्यालयमा उम्मेदवारको बन्दसूची पेश गर्ने कार्यक्रम जारी रहेको छ। बन्दसूची पेश गर्नका लागि आज बिहान १० देखि अपराह्न ५ बजेसम्मको समय निर्धारण गरिएकामा अपराह्न ४ बजेसम्म विभिन्न ३० राजनीतिक दलले बन्दसूची पेश गर्न धरौटीबापतको शुल्क बुझाइसकेका छन्। बन्दसूची पेश गर्नका लागि राजनीतिक दल आयोगमा आउने क्रम जारी नै रहेको आयोगका प्रवक्ता नवराज ढकालले जानकारी दिए।
कांग्रेसले बुझायो समानुपातिक सूची,"काठमाडौँ: नेपाली कांग्रेसले संघीय संसद् र प्रदेश सभा निर्वाचनका लागि समानुपातिक सूची निर्वाचन आयोगमा दर्ता गरेको छ। संविधानअनुसार संघीय संसद्का लागि ११० र प्रदेश सभाका लागि २२० को सूची दर्ता गरिएको पार्टी कार्यालयका मुख्यसचिव कृष्णप्रसाद पौडेलले जानकारी दिए। संघीय संसद्को समानुपातिक सूचीमा खस आर्य पुरुष र महिला १७१७, जनजाति पुरुष र महिला १६१६, थारू महिला चार र पुरुष तीन, दलित महिला आठ र पुरुष सात, मधेशी महिला नौ र पुरुष आठ एवम् मुस्लिम महिला तीन र पुरुष दुईको सूची दर्ता गरिएको उनले जानकारी दिए। संघीय संसदमा जम्मा महिला ५७ र पुरुष ५३ को सूची तयार भएको कांग्रेस केन्द्रीय कार्यालयले जनाएको छ।"
नेविसंघले बृहत प्रशिक्षण कार्यक्रम गर्दै,"नेपाल विद्यार्थी संघ केन्द्रीय कार्यसमितिले देशभरमा रहेका आफ्ना नेता तथा कार्यकर्तालाई प्रशिक्षण गर्ने भएको छ। नेविसंघले असोज ३१ र कार्तिक १ गते गरी दुई दिने राष्ट्रिय रणनीतिक प्रशिक्षण गर्ने नेपाल विद्यार्थी संघका अध्यक्ष नैनसिंह महरले बताए। गाउँ जाऔं, नगर जाऔं, जनता जगाऔं, कांग्रेस जिताऔं' भन्ने मूल नाराका साथ स्थानीय तहको निर्वाचनदेखि नै नेविसंघले देशभरी चुनावी अभियान थालेको छ । आगामी प्रदेश सभा र प्रतिनिधि सभा चुनावलाई लक्षित गर्दै नेपाली कांग्रेसका उम्मेदवारलाई जिताउन देशभरबाट आएका नेविसंघ नेता कार्यकर्तालाई विशेष प्रतिक्षण दिइने अध्यक्ष महरले बताए। नेविसंघ केन्द्रीय समिति सदस्य, क्षेत्रिय सभापति, जिल्ला अध्यक्ष, विभिन्न क्याम्पस इकाई अध्यक्ष तथा स्ववियू सभापतिहरुको उपस्थिति रहने नेविसंघले जनाएको छ। कार्यक्रमको उद्घाटन प्रधानमन्त्री एवम् नेपाली कांग्रेसका सभापति शेरवहादुर देउवाले गर्ने बताइएको छ। प्रतिक्षार्थीलाई पार्टीका केन्द्रीय सदस्य प्रदीप गिरी, महेश आचार्य लगायतका प्रभावशाली नेताहरुले प्रशिक्षण दिने नेविसंघले जनाएको छ। आउँदो प्रदेश सभा चुनाव र प्रतिनिधि सभा चुनावमा बैचारिक एवम् रणनैतिक तवरले नेपाली कांग्रेसलाई विजयी गराउन विशेष रणनीति तयार गर्ने गरी प्रशिक्षणको आयोजना गरिएको अध्यक्ष महरले बताए। देशभरबाट प्रशिक्षणमा सहभागि हुन विद्यार्थी नेता तथा कार्यकर्ता काठमाडौं आउने क्रम जारी रहेको र तयारी समेत तीब्र रुपमा भइरहेको नेपाल विद्यार्थी संघ केन्द्रीय कार्यालयले जानकारी दिएका छ।"
निर्वाचन केन्द्रित भई कार्य सम्पादन गर्न निर्देशन,काठमाडौँ: राष्ट्रिय प्रजातन्त्र पार्टीले नवनियुक्त मन्त्रीलाई निर्वाचन केन्द्रित भई कार्य गर्न निर्देशन दिएको छ। धूम्रबाराहीस्थित पार्टी केन्द्रीय कार्यालयमा आज बसेको केन्द्रीय कार्य सम्पादन समितिको बैठकले आगामी मंसिरमा हुने प्रतिनिधिसभा र प्रदेशसभाको निर्वाचनलाई प्राथमिकतामा राखेर कार्य गर्न पार्टीले निर्देशन दिएको प्रवक्ता भुवन पाठकले जानकारी दिए। बैठकले सहभागी मन्त्रीलाई पार्टी संगठनमा कुनै पनि आँच नआउने गरी निष्ठापूर्वक काम गर्न सुझाव दिएको छ। सातै प्रदेशबाट सन्तुलित ढंगबाट प्रतिनिधिसभा र प्रदेशसभाका प्रत्यक्ष तथा समानुपातिक उम्मेद्वार छनोटका लागि नामावली सिफारिस समिति गठन गरेको छ।
माओवादी केन्द्रले बुझायो समानुपातिक सूची,"काठमाडौँ : नेकपा (माओवादी केन्द्र)ले प्रतिनिधि सभा र प्रदेश सभाका लागि समानुपातिक निर्वाचन प्रणालीका लागि उम्मेदवारको बन्द सूची निर्वाचन आयोगमा बुझाएको छ। माओवादी केन्द्रका नेताहरु आयोगको कार्यालय पुगेर सूची दर्ता गरेका हुन्। प्रवक्ता पम्फा भुसालले आयोगले तोकेको समयसीमा ५ बजेभित्र नै सूची दर्ता गरेको जानकारी दिइन्। संविधानअनुसार सबै वर्ग तथा क्षेत्रको प्रतिनिधित्व हुने गरी सूची बुझाइएको छ, उनले भने, संविधान कार्यान्वयनको महत्वपूर्ण दिशामा मुलुक प्रवेश गरेको छ। निर्वाचन सम्पन्न गराउने दायित्व पूरा गराउन सबै वर्ग तथा क्षेत्रको उत्तिकै सहयोग र सद्भाव जरुरी छ। प्रतिनिधिसभाको कुल २७५ स्थानमध्ये समानुपातिक निर्वाचन प्रणालीबाट ११० जना सांसद चयन हुनेछन्। यस्तै सातवटै प्रदेशमा प्रदेशसभाका लागि २२० सदस्य समानुपातिक निर्वाचन प्रणालीबाट निर्वाचित हुने व्यवस्था रहेको छ। संघीय संसद्को समानुपातिक सूचीमा खस आर्य पुरुष र महिला १७१७, जनजाति पुरुष र महिला १६१६, थारू महिला चार र पुरुष तीन, दलित महिला आठ र पुरुष सात, मधेशी महिला नौ र पुरुष आठ एवम् मुस्लिम महिला तीन र पुरुष दुई को सूची दर्ता गरिएको दिइन्। संघीय संसद्मा जम्मा महिला ५७ र पुरुष ५३ को सूची बुझाइएको प्रवक्ता भुसालले बताइन्।"
प्रगतिशील शक्तिलाई सहयोग गर्छौँः वैद्य,"काठमाडौं: नेकपा (क्रान्तिकारी माओवादी)का महासचिव मोहन वैद्यले प्रतिनिधिसभा र प्रदेशसभा निर्वाचनमा प्रगतिशील गणतान्त्रिक पक्षधरका उम्मेदवारलाई सहयोग गरिने बताएका छन्। पार्टीको यही असोज २२ देखि २६ गतेसम्म सम्पन्न प्रथम राष्ट्रिय सम्मेलनको निर्णय सुनाउन आयोजित पत्रकार सम्मेलनमा उनले आफूहरु निर्वाचनमा सहभागी नभए पनि साम्राज्यवादविरुद्ध लडेका प्रगतिशील शक्तिलाई सहयोग गरिने स्पष्ट गरे। नेकपा(एमाले) र नेकपा (माओवादी केन्द्र) बीच हुने एकतालाई दक्षिणपन्थीबीचको एकता भएको टिप्पणी गर्दै उनले नेकपा र राष्ट्रिय जनमोर्चासँग पार्टी एकता गर्नेबारेमा छलफल भइरहेको जानकारी दिए। उनीहरु र हामीबीच कैयौं कुरा मिल्दैनन्। तैपनि सच्चा कम्युनिष्ट पार्टीबीच एकीकरण गरौं भन्ने हो' उनले भने, पार्टी एकता गर्ने प्रयास जारी नै रहेको छ।' सम्मेलनले पार्टीको विधान परिमार्जन गर्दै महासचिव पद्धति अपनाउनाका साथै ९५ सदस्यीय केन्द्रीय कमिटी गठन गरेको सो पार्टीका नेता हरिभक्त कँडेलले जानकारी दिए।"
पूर्व उपसभामुख यादव एमालेमा,"काठमाडौं : पूर्व उपसभामुख गंगाप्रसाद यादव नेकपा (एमाले) मा प्रवेश गरेका छन् । आइतबार एमालेका अध्यक्ष केपी शर्मा ओली निवास वालकोटमा कार्यक्रममा यादव एमाले प्रवेश गरेका हुन् । यादवलाई अध्यक्ष ओली, महासचिव इश्वर पोखरेल, एमाले संसदीय दलका नेता सुवास नेम्वाङलगायत शीर्ष नेताले खादा तथा टिका लगाएर एमालेमा प्रवेश गराएका थिए । आफू कक्षा १० मा अध्ययनरत रहँदादेखि नै कम्युनिष्ट भएको भन्दै यादवले लामो समयपछि एमाले प्रवेश गर्न पाएकोमा खुसी व्यक्त गरे । उनले एमाले प्रवेश गर्दा कमल थापाले नेतृत्व गरेको राप्रपाको आलोचना गरे। ओली नेतृत्वको सरकारले गरेको काम र हिमाल पहाड तराईलाई जोडने ओलीको सोचका कारण उनले एमाले प्रवेश गरेको बताए ।उनले एमाले अध्यक्ष ओली राष्ट्रप्रेमी र विकासवादी भएको बताए ।मधेशको हितमा काम पनि एमालेले मात्रै गरेको उनको भनाई थियो । सोही अवसरमा बिप्लव नेतृत्वको नेकपा माओवादीका केन्द्रीय सदस्य दलबहादुर बस्नेत पनि एमाले प्रवेश गरेका थिए ।"
समानुपातिकतर्फ बन्दसूची पेश गर्ने क्रम सुरु,काठमाडौँ: आगामी मंसिर १० र २१ गते हुने प्रतिनिधिसभा तथा प्रदेशसभा सदस्यको निर्वाचनअन्तर्गत समानुपातिक निर्वाचन प्रणालीतर्फ राजनीतिक दलले उम्मेदवारको बन्दसूची पेश गर्ने कार्य सुरु भएको छ। कान्तिपथस्थित निर्वाचन आयोगको केन्द्रीय कार्यालयमा रहेको समानुपातिक निर्वाचन एकाइमा आइतबार बिहान १० बजे सबैभन्दा पहिला राष्ट्रिय यथार्थवादी पार्टी नेपालले प्रतिनिधिसभा सदस्य निर्वाचनअन्तर्गत समानुपातिक प्रणालीतर्फ ११ उम्मेदवारको बन्दसूची पेश गरेको आयोगका प्रवक्ता नवराज ढकालले जानकारी दिए। कान्तिपथस्थित निर्वाचन आयोगको केन्द्रीय कार्यालयमा रहेको समानुपातिक निर्वाचन एकाइमा आइतबार बिहान १० बजे सबैभन्दा पहिला राष्ट्रिय यथार्थवादी पार्टी नेपालले प्रतिनिधिसभा सदस्य निर्वाचनअन्तर्गत समानुपातिक प्रणालीतर्फ ११ उम्मेदवारको बन्दसूची पेश गरेको आयोगका प्रवक्ता नवराज ढकालले जानकारी दिए। आयोगका अनुसार राजनीतिक दलले प्रतिनिधिसभाको समानुपातिकतर्फ ११० तथा प्रदेशसभाको समानुपातिकतर्फ २२० पदका लागि बिहान १० देखि अपराह्न ५ बजेसम्म उम्मेदवारको बन्दसूची पेश गर्ने निर्वाचन कार्यतालिका छ। दलहरुले उम्मेदवारको बन्दसूची पेश गर्दा ५० प्रतिशत महिला उम्मेदवारसहित समानुपातिक र समावेशिताका आधारमा नामावली समावेश गर्नुपर्ने कानूनी व्यवस्था छ।
कांग्रेस र फोरम लोकतान्त्रिकबीच एकीकरण हुँदै,काठमाडौं: नेपाली कांग्रेस र विजय गच्छदार नेतृत्वको फोरम लोकतान्त्रिकबीच आज पार्टी एकीकरण हुने भएको छ। आज साँझ प्रधानमन्त्री निवास बालुवाटारमा दुर्इ पार्टीबीच एकता हुन लागेको कांग्रेस सभापति एवम् प्रधानमन्त्री शेरबहादुर देउवाका बरिष्ठ सञ्चार बिज्ञ गोबिन्द परियारले जनाए। पछिल्लो समय दुर्इ दलबीच एकताको प्रयास हुँदै आएपनि पदीय भागबण्डामा कुरा नमिल्दा एकीकरण टर्दै आएको थियो। बालुवाटार स्रोतका अनुसार दुर्इ दलबीच निर्वाचनपछि पदीय भागबण्डा टुंग्याउने गरी आज एकीकरण हुन लागेको हो। प्रमख दलहरु नेकपा एमाले र नेकपा माओवादी केन्द्रबीच तत्काल चुनावी तालमेल गर्ने गरी अगाडि बढ्ने सहमति भएपछि कांग्रेसले पनि लोकतान्त्रिक दलहरुसंग एकता प्रयासमा जोड दिएको हो। गच्छदार २०६४ सालमा सम्पन्न सविधान सभाको निर्वाचन अघि कांग्रेस छोडेर तत्कालिन मधेशी जनाधिकार फोरम प्रवेश गरेका थिए। पार्टी छोडेको करिव दश बर्षपछि उनी कांग्रेसमै फर्किन लागेका हुन्।
अखण्ड नेपाल कांग्रेसमा बिलय,"काठमाण्डौं: कुमार खड्का नेतृत्वको अखण्ड नेपाल पार्टी नेपाली कांग्रेसमा बिलय भएको छ। प्रधानमन्त्री निवास बालुवाटारमा आइतबार एक कार्यक्रमका बीच अखण्ड नेपाल कांग्रेससंग मिलेको हो। पार्टी अध्यक्ष खड्कासहितका नेताहरुलार्इ कांग्रेस सभापति एवम् प्रधानमन्त्री शेरबहादुर देउवा, बरिष्ठ नेता रामचन्द्र पौडेल र नेता कृष्ण सिटौलाले स्वागत गरेका थिए। लोकतान्त्रिक शक्तिहरुलार्इ मजबुत बनाउन कांग्रेससंग मिसिएको खड्काले प्रतिक्रिया दिए।"
मन्त्रीको जुलुस निकाल्ने हो,"प्रमुख विपक्षी एमाले अध्यक्ष केपी ओलीले मन्त्रिपरिषद् विस्तारप्रति आक्रोश पोख्दै प्रधानमन्त्री शेरबहादुर देउवाप्रति कटाक्ष गरेका छन्। रूपान्तरित संसद्को अन्तिम बैठकमा ओलीले संसद् समाप्त हुन लागेका बेला बहुमत देखाउने नाममा मन्त्रिपरिषद् विस्तारको औचित्य नभएको दाबी गरे। संसद् आज समाप्त हुँदै छ, भोलि मनोनयन छ', ओलीले भने, थप मन्त्री किन चाहियो ? कुस्ती खेल्न त होइन होला नि ? ' निर्वाचन आयोगले यसअघिका मन्त्री थप गर्ने निर्णय सच्याउन भनिसकेका बेला पुनः मन्त्री थप गर्नु चुनाव गराउन कि खानै मात्र जान खोजेको हो' भनी प्रश्न गरे। चुनाव गर्न गृह, अर्थजस्ता दुईतीनवटा मन्त्री भए पुग्छ, कि मन्त्रीकै जुलुस निकाल्ने हो', ओलीले प्रधानमन्त्रीप्रति व्यंग्य गरिरहँदा प्रधानमन्त्री देउवा भने आफ्नो लिखित भाषणमा थपघट गर्दै थिए। धेरै भयो भन्दा प्रधानमन्त्रीज्यू तात्नुहोला। ७० भन्दा ६ कम। ३ बिस ४' ओलीले व्यंग्य गर्दा सांसदहरू गलल्ल हाँसेका थिए। माओवादी केन्द्रले विपक्षी एमालेसँग चुनावी तालमेल र पार्टी एकता गर्ने निर्णय गरेपछि प्रधानमन्त्री देउवाले राप्रपाका मन्त्री थप गरेका थिए। प्रधानमन्त्री देउवालाई मन्त्रीको लिस्ट फिर्ता लिन ओलीले सुझाव दिए। भरे रातिबाट संसद् सकिन्छ। त्यसपछि कसले तपाईंविरुद्ध अविश्वास प्रस्ताव ल्याउँछ र ? बहुमतका नाममा मन्त्री थप्नुपर्यो,' ओलीले प्रश्न गरे। लोकतन्त्रको दुहाइ दिने कांग्रेसले निर्वाचन आचारसंहिता उल्लंघन गरेको र कानुन पालना गरेको भन्दै ओलीले व्यंग्य गरे। लोकतन्त्र भनेको कानुन नमान्नु, आचारसंहिता नमान्नु, मर्यादाभित्र नबस्नु,जवाफदेही नबन्नु हो ? ' ओलीले प्रश्न गरे। माओवादी केन्द्रसँगको चुनावी तालमेलबारे कांग्रेसका नेताहरूले गरेको टिप्पणीप्रति पनि ओलीले आक्रोश पोखे। कोको मिल्दा राम्रो हुने र कोको मिल्दा भुइँचालो किन ? भुइँचालोको इपिसेन्टर पनि थाहा हुँदैन ? ओलीले भने, इपिसेन्टर कांग्रेसतिरै हो कि अन्तै हो ? ' संसद् विघटन भइसकेकाले सरकार कामचलाउमा परिणत भएको दाबी गर्दै ओलीले सरकारको एक मात्र काम स्वतन्त्र, निष्पक्ष र धाँधलीरहित चुनाव गर्नु भएको बताए। संविधान जारी गर्दा छिमेकी भारतले नाकाबन्दी गरेको प्रसंग उल्लेख गर्दै ओलीले भने, छिमेकसँगको असमझदारी टुंग्याएका छौं। हाम्रो स्वाभिमानको कुरा गर्दा कसैले पनि चित्त दुःखाउनु पर्दैन। अनावश्यक चासो वा संलग्नता उचित हुँदैन। यसले सम्बन्ध सुमधुर बनाउँदैन।'"
राष्ट्रपतिलाई उचाल्ने काम भयो',"विपक्षी दलका नेता ओलीका व्यंग्य र प्रश्नले आक्रोशित बनेका प्रधानमन्त्री शेरबहादुर देउवाले संविधानअनुसार नै मन्त्री थप गरेको दाबी गरे। संविधानले दिएको अधिकार प्रयोग गर्न पाउनुपर्छ', देउवाले भने, हिजो राजालाई जस्तो राष्ट्रपतिलाई उचाल्नु भएन।' त्यसअघि एमाले अध्यक्ष ओलीले मन्त्री थप्ने काम आचारसंहिताविपरीत भएको भन्दै आफूले राष्ट्रपतिलाई त्यस विषयमा सोचविचार गर्न सुझाव दिएको कुरा संसद्मा जानकारी गराएका थिए। सम्माननीय राष्ट्रपतिप्रति मेरो उच्च सम्मान छ,' देउवाले भने। मन्त्री संख्या धेरै भयो भनी नआत्तिन देउवाले आग्रह गरे। मन्त्री धेरै भए नभने हुन्छ, ५७ दिनमा घट्न पनि सक्छ,' देउवाले भने। मन्त्रिपरिषद विस्तारले चुनाव गर्न कुनै फरक नपर्ने कुरा प्रमुख निर्वाचन आयुक्त डा अयोधीप्रसाद यादवले बताइसकेको उल्लेख गर्दै देउवाले भने, मेरो राष्ट्रपतिज्यूप्रति उच्च सम्मान, अयोधीप्रति उच्च सम्मान। राष्ट्रपतिज्यू उचालिनुहुने छैन भन्ने विश्वास छ।' त्यसअघि एमाले अध्यक्ष ओलीले मन्त्री थप्ने काम आचारसंहिताविपरीत भएको भन्दै आफूले राष्ट्रपतिलाई त्यस विषयमा सोचविचार गर्न सुझाव दिएको कुरा संसद्मा जानकारी गराएका थिए। सम्माननीय राष्ट्रपतिप्रति मेरो उच्च सम्मान छ,' देउवाले भने। मन्त्री संख्या धेरै भयो भनी नआत्तिन देउवाले आग्रह गरे। मन्त्री धेरै भए नभने हुन्छ, ५७ दिनमा घट्न पनि सक्छ,' देउवाले भने। मन्त्रिपरिषद विस्तारले चुनाव गर्न कुनै फरक नपर्ने कुरा प्रमुख निर्वाचन आयुक्त डा अयोधीप्रसाद यादवले बताइसकेको उल्लेख गर्दै देउवाले भने, मेरो राष्ट्रपतिज्यूप्रति उच्च सम्मान, अयोधीप्रति उच्च सम्मान। राष्ट्रपतिज्यू उचालिनुहुने छैन भन्ने विश्वास छ।'"
सिफारिस उल्टयाइए कडा प्रतिरोधमा उत्रने चेतावनी,"जुम्लाः नेकपा माओवादी केन्द्रबाट प्रदेशसभा र प्रतिनिधिसभा निर्वाचनका लागि सिफारिस गरिएको उम्मेदवारको विवाद चरम मोडमा पुगेपछि उम्मेदवारको टुग्यो अब पार्टी केन्द्रले गर्ने भएको छ। जिल्ला संयोजक वीरबहादुर कुँवरले बैठक नै नबसाली मनोमानी तरिकाले उम्मेदवार सिफारिस गरेको भन्दै नेता कार्यकर्ता तहमा सर्वत्र विरोध भएपछि केन्द्रलाई नै टुंग्याउने जिम्मेवारी दिएको माओवादी केन्द्र जुम्लाले जनाएको छ। उम्मेदवार सिफारिस गर्दा जिल्ला कमिटीको बहुमत आवश्यक रहेपनि जिल्ला कमिटीलाई कुनै जानकारी नै नदिई एकल निर्णयबाट नामावली पठाएको भन्दै माओवादी जिल्ला इन्चार्जदेखि पोलिटव्युरो सदस्य समेतले विरोध गरेका छन्। उम्मेदवार सिफारिसको नामावली सिफारिस विवाद समाजिक सञ्चालमा पुगेर पार्टीका नेताहरु नै दुई ध्रुवमा विभाजित भएपछि अब केन्द्रले निर्णय गर्ने भएको हो। संयोजकको निर्णयबाट असन्तुष्ट बनेका नेताहरुले केन्द्रले उक्त सिफारिस खाजेर गरी सबैलाई चित्त बुझाउनुपर्ने माग राखेका छन्। पार्टी संयोजक वीरबहादुर कुँवरले प्रदेशसभामा प्रत्यक्ष तर्फ र समानुपातिकतर्फ दुवैमा आफ्ना पतिपत्नीको नामा एक नम्बरमा सिफारिस गरेका छन्। केन्द्रमा भने पहिलेदेखि नै गजेन्द्रबहादुर महतको चर्चा चलेकाले खासै विवाद नदेखिएपनि प्रदेशसभामा सिफारिसमा एकलौटी आफ्नो परिवारको नाम सिफारिस भएको भन्दै तिव्र असन्तुष्टी देखिएको हो। पार्टीका पोलिटब्युरो सदस्य तथा पूर्व सांसद नरेश भण्डारीको यसअघि प्रदेश सभामा एक नम्बरमा सिफारिस हुने चर्चा चल्दै आएको थियो। तर उनलाई संयोजक कुँवरले आफूलाई एक नम्बरमा राखेर भण्डारीलाई दोस्रो नम्बरमा सिफारिस गरेको भन्दै असन्तुष्टी बढेको बताइएको छ। प्रदेशसभामा प्रत्यक्षतर्फ क्षेत्र नम्बर एकबाट संयोजक कुँवरले आफ्नो नाम एक नम्बर र वर्तमान पशुपंक्षी विकास राज्य मन्त्री तथा पत्नी गोमा कुँवरलाई सिफारिस गरेपछि पार्टीलाई परिवारभित्र केन्द्रीत गर्न खोजेको भन्दै नेताहरु दुई ध्रुवमा विभाजित भएका हुन्। सिफारिस सार्वजनिक भएलगतै पार्टीका जिल्ला इन्चार्ज नमराज न्यौपानेले विज्ञप्ती जारी गरी उक्त नामावली पार्टीको बैठकबाट नभई संयोजकको एकल निर्णयबाट भएको भन्दै आधिकारिक नभएको स्पष्ट पारेका थिए। तर सामाजिक सञ्जालमा संयोजक कुँवरले गाउँपालिका अध्यक्षको उम्मेदवार बनेको बेला आफुले टिकट दिलाएको भन्दै आफ्नो हैसियतमा बस्न चेताएका थिए। अन्नपूर्णसँग कुरा गर्दै इन्चार्ज विमुखले भने, इन्चार्जलाई कोही संयोजकले टिकट दिनसक्छ त्यो त पार्टीको बहुमत निर्णयबाट भएको हो, यस्ता कुतर्क गरेर आफ्नो गतल कामबाट उम्कन पाइदैँन। उहाँले जिल्ला कमिटीको बैठकबाट निर्णय भएको भन्दै झुटा कुरा उल्लेख गर्नुभएको छ।' केन्द्रीय कमिटीले हालको सिफारिस खारेज गरी सबैलाई सुहाउने तरिकाबाट उम्मेदवार छनौट गर्नुपर्ने बताएका छन्। निर्णय नसच्याइए त्यसको कडा प्रतिकार गर्ने चेतावनी समेत दिएका छन्। यता जिल्ला संयोजक कुँवरले जिल्ला कमीटीको बहुमत निर्णयबाट नै उम्मेदवार सिफारिस गरिएको दाबी गरेका छन्। चारदिनसम्म राजधानीमा बैठक बोलाउँदा नआएपछि आफुले पार्टीमा योगदानका आधारमा उम्मेदवार सिफारिस गरेको जिकिर गरे। हामीले सही व्यक्तिलाई नै छनौट गरी पठाएका छौं। जिल्लाको निर्णयलाई केन्द्रले मान्नुपर्ने हुन्छ।' सिफारिसविरुद्ध विज्ञप्ती निकाल्ने जिल्ला इन्चार्जलाई संयोजक कुँवरले पार्टीको निर्णयमा गाउँपालिका अध्यक्षको हैसियत नभएको समेत बताएका छन्। उम्मेदवार सिफारिस पार्टीको विषय हो। गाउँपालिका अध्यक्षले विज्ञप्ती निकाल्ने उहाँको हैसियत के हो विर्सनु भएको होला सायद।' निर्णय सच्याइए आफुहरु पार्टीकोविरुद्ध विद्रोहमा जाने समेत चेतावनी दिएका छन्। यता प्रदेश सभाका लागि क्षेत्र नम्बर एकबाट दावेदार मानिएका नरेश भण्डारीले जिल्ला संयोजकले केटौलेपन देखाएले केन्द्रले नै आवश्यक निर्णय गर्नुपर्ने बताए। उनले जनताको भावना र मर्म विपरित पारिवारिक नाम उम्मेदवारमा सिफारिस गरिएकाले केन्द्रले यही सिफारिस नसच्याए कुनैपनि हालतमा मान्य नहुने जिकिर गरेका छन्।"

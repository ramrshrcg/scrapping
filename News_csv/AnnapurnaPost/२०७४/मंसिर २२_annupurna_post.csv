शीर्षक,विवरण
संघीय संविधानको अनुमोदन,"प्रतिनिधिसभा र प्रदेशसभाको दोस्रो चरण चुनाव आज सम्पन्न हुँदैछ । यो नै यस्तो चुनाव हो, जसले एक दशकयता जारी गणतान्त्रिक संक्रमणको सफलतापूर्वक बैठान गर्दैछ । जनताले चुनेका प्रतिनिधिले दुई वर्षअघि जारी गरेको संविधान कार्यान्वयनका क्रममा विभिन्न आन्तरिक र बाह्य चुनौती देखा परे पनि अब यी दुई चरणका संघ प्रदेश चुनावमार्फत पूर्ण प्रयोगमा जाँदैछ । संविधान कार्यान्वयनका रूपमा हुँदै गरेको यो चुनाव अन्ततः संघीय लोकतान्त्रिक गणतन्त्रका पक्षमा जनताले दिएको अभिमतको अनुमोदन पनि हो । चुनावलाई लक्षित गरेर केही हिंसात्मक घटना भए पनि समग्रमा निर्वाचन प्रभावित हुने गरी सुरक्षा चुनौती देखिएको छैन । यद्यपि सरकारले चुनाव सम्पन्न नहुञ्जेल यसमा चनाखो हुन जरुरी छ । पहिलो चरणको निर्वाचनमा स्थानीयमा भन्दा तुलनात्मक कम मतदाता चुनावमा सरिक भए पनि आम मानिसमा चुनावप्रति अपेक्षा र आकर्षण देखिएको छ । मतदान सकिएपछि आजैबाट मतगणना प्रारम्भ हुने भएकाले आम जनता मतपरिणाम जान्ने उत्सुकता र व्यग्र प्रतीक्षामा छन् । मतगणना सकिएर परिणाम सार्वजनिक नहुञ्जेल चुनाव पूर्णरूपमा सकिएको हँदैन । त्यसकारण निर्वाचन आयोग, सरकार, सुरक्षा प्रशासन, दल सबै मतगणना नहुञ्जेल यो प्रक्रियालाई विवादरहित टुंग्याउनेतिर सचेत हुन आवश्यक छ ।जनमत सधैं अपेक्षित हुँदैन । सम्पन्न देशका वैज्ञानिक मत सर्वेक्षण समेत गलत ठहर्ने गरेका दृष्टान्त विश्वभर छन् । हाम्रो सन्दर्भमा त्यस्तो मत सर्वेक्षण नभए पनि अनुमानित जितहारको मात्रै चर्चा हुने गरेको छ । चुनावी माहौल राम्रो देखिँदा हौसिने र पछि माहौल आफ्नो पक्षमा नरहेको थाहा पाएपछि आत्तिने नेपाली राजनीतिक नेताकार्यकर्ताको चरित्र हो । २०७० सालको संविधानसभाको चुनावमा नेपाली सेनाले मतदान केन्द्रबाट सदरमुकामसम्म मत बाकस ल्याउने काम मात्रै गरेको थियो, तर पछि माओवादीले देशभर चुनावी परिणाम आफ्नो पक्षमा नआएपछि सेनाले कैफियत गरेको भन्दै मतगणनास्थल छोडेर हिँड्यो । विगतको त्यो तीतो अनुभवलाई अहिले पाठका रूपमा ग्रहण गर्नु आवश्यक छ । यसपटक पनि मंसिर ११ पछि थन्केका मतपत्र बाकसबाट निकाल्ने र गन्ने क्रममा कुनै खालका प्राविधिक त्रुटि नगर्नेतर्फ सचेतता आवश्यक छ । र, त्यस्तोमा सम्बन्धित दल, उम्मेदवार, सुरक्षाकर्मी, गणक कर्मचारीहरू सचेत र जिम्मेवार हुनुपर्छ । मत गन्नुपूर्व यी तमाम विषयबारे सोचेर र सर्वदलीय सहमति कायम गरेर अघि बढ्नु उचित हुन्छ । लोकतान्त्रिक विधिबाट चुनावी प्रतिस्पर्धामा उत्रिएपछि एउटाको हार र अर्को जित हुनु स्वाभाविक प्रक्रिया हो । पराजित हुने दल वा उम्मेदवारले पनि त्यसलाई सहज रूपमा लिने चरित्रको विकास हुनुपर्छ । वैज्ञानिक र पारदर्शी ढंगबाट मतगणनामा सामेल हुने र बाकसको मतलाई गणना नसकिएसम्म जोगाउने दायित्व सम्बन्धित सबैको हो । चुनाव गतिशील लोकतन्त्रको ब्यारोमिटर हो । त्यसैले चुनावमा सक्रिय सहभागिता र स्वस्थ प्रतिस्पर्धाले मात्रै लोकतन्त्र समृद्ध हुन्छ । एउटाले हारे लोकतन्त्र जित्ने र अर्कोले हारे लोकतन्त्र हार्ने भन्ने हुँदैन । व्यक्तिले हारे अर्को चुनावमा जित्न मिल्छ । पार्टीले हारे पनि अर्को चुनावसम्म जनमत आफ्नो पक्षमा ल्याउन समय मिल्छ । हजारौं जनताको बलिदानले प्राप्त लोकतान्त्रिक गणतन्त्र, आजसम्म अक्षुण्ण हाम्रो राष्ट्रियता र स्वभिमानले हायो भने त त्यसको फिर्ती कठिन हुन सक्छ । यसर्थ, जनमतको कदर गर्ने चरित्र विकास गरिनुपर्छ । पराजित हुने भय त्याग्दै परिणाम पक्षविपक्ष जस्तो आए पनि चुनावी परिणामलाई हार्दिकतापूर्वक स्विकार्नुपर्छ ।"
गगनभन्दा राजन ३६ मतले अगाडि,काठमाडौं: काठमाडौं क्षेत्र नं ४ मा नेपाली कांग्रेसका उम्मेदवार गगन थापालार्इ वामगठबन्धनका तर्फबाट उम्मेदवार बनेका नेकपा एमालेका नेता राजन भट्टरार्इले ३६ मतले पछाडि पारेका छन्। मतगणनाको प्रारम्भदेखि नै निकै प्रतिस्पर्धा रहेको यस क्षेत्रमा राजन ५०६३ मतसहित अग्रता कायमै राखेका छन् भने उनलार्इ पछ्याइरहेका कांग्रेसका उम्मेदवार गगनले ५०२७ मत प्राप्त गरेका छन्। विवेकशिल साझा पार्टीका तर्फबाट उम्मेदवार बनेकी सुबुना बस्नेतले २८६ मत ल्याएकी छिन्। अहिलेसम्म १० हजार ९०१ मतगणना सकिएको छ।
१२ हजार मत अन्तरले धादिङ १ प्रदेशसभा क मा जमरकट्टेल विजयी,धादिङ : धादिङ क्षेत्र नम्बर १ को प्रदेशसभा क मा वाम गठबन्धनको समर्थनमा माओवादी केन्द्रको तर्फबाट उम्मेदवार बनेका शालिग्राम जमरकट्टेल विजयी भएका छन्। लोकतान्त्रिक गठबन्धनका उम्मेद्वार प्रभात किरण सुवेदीलाइ १२ हजार ९ सय ७५ मतले पराजित गर्दै जम्कटेल विजयी भएका हुन् । जम्कटेलले २३ हजार ३ सय ८२ मत पाएका छन भने सुवेदीले १० हजार ४ सय ७ मत पाएका छन्।
प्रकाशमानलार्इ पछ्याउँदै रविन्द्र,काठमाडौं: काठमाडौं क्षेत्र १ मा नेपाली कांग्रेसका उम्मेदवार प्रकाशमान सिंह र विवेकशील साझा पार्टीका उम्मेदवार रविन्द्र मिश्रबीच कडा प्रतिस्पर्धा देखिएको छ। ११हजार ३५७ मत गणना हुँदा सिंहले ४६१९ मत पाएका छन् भने मिश्रले ४०५२ मतसहित सिंहलार्इ पछ्यार्इरएका छन्। वामगठबन्धनकातर्फबाट उम्मेदवार बनेका माओवादी नेता अनिल शर्माले १८८९ मत पाएका छन्। यहाँ २२४ मत बदर भएको छ।
काठमौं १ मा रवीन्द्र मिश्रलाई ८१८ मतले हराउँदै प्रकाशमान विजयी,"काठमाडौं : काठमाडौं क्षेत्र नम्बर १ मा विवेकशील साझा पार्टीका संयोजक रवीन्द्र मिश्रलाई ८ सय १८ मतले हराउदै कांग्रेसका नेता प्रकाशमान सिंह विजयी भएका छन् । नेता सिंह १० हजार ९ सय ३६ मत ल्याएर विजयी भएका छन् । उनका निकटतम प्रतिद्वन्द्वी मिश्रले १० हजार १ सय १८ मत पाए। तेस्रो नम्बरमा रहेका वाम गठबन्धनका उम्मेदवार अनिल शर्माले भने पाँच हजार ३ सय ३६ मत मात्र पाएका छन् । विजय लगत्तै प्रकाशमानले सबै मतदातालाई धन्यवाद दिएका छन् । उता रवीन्द्र मिश्रले समेत विज्ञप्ति सार्वजनिक गर्दै हार स्वीकार गरेका छन् । काठमाडौं क्षेत्र नं १ को परिणामबारे मिश्रकाे प्रेस विज्ञप्ति विवेकशील साझा पार्टीको तर्फबाट मैले काठमाडौं क्षेत्र नं १ मा प्रतिनिधिसभाका लागि दिएको उमेदवारीमा मलाई विश्वास गर्ने मतदाताहरू, नेपालभित्र र बाहिर रहेका सम्पूर्ण शुभेच्छुक, समर्थक, स्वयंसेवी, संचारकर्मी, सुरक्षाकर्मी तथा निर्वाचन आयोगप्रति हार्दिक आभार प्रकट गर्न चाहन्छु। काठमाडौं क्षेत्र नं १ बाट मेरोभन्दा ८१९ मत बढी लेराएर लगातार तेस्रो पटक विजयी हुनुभएका नेपाली कांग्रेसका नेता प्रकाशमान सिँहलाई मैले एकैछिन अघि फोन गरेर बधाई तथा शुभकामना दिएको छु। विवेकशील साझा पार्टी निर्माणको प्रक्रिया सुरु भएको ४ महिनामैं विना सङ्गठन उमेदवारी दिँदा पनि म लगायत हाम्रो पार्टीलाई भरपर्दो विकल्पका रूपमा हेरिएको तथ्यलाई मैले अत्यन्तै उत्साहजनकरूपमा लिएको छु। यो पटक राष्ट्रिय पार्टी, अर्को पटक देशको नेतृत्व नाराका साथ चुनावमा होमिएको विवेकशील साझाले राष्ट्रिय पार्टी बन्न प्रत्यक्षतर्फ कम्तिमा एउटा सिट जित्नु र समानुपातिकतर्फ कम्तिमा ३ प्रतिशत मत प्राप्त गर्नु पर्ने थियो। समानुपातिकतर्फ विवेकशील साझाले सोचेभन्दा बढी मत हासिल गर्ने अपेक्षा गरेका छौं। समष्टिगतरूपमा भन्नुपर्दा, नेपालको राजनीतिक इतिहासमा यति छोटो समयमा संभवत: कुनै पनि पार्टी यसरी राजनीतिमा उदाएको थिएन। अब देशभरी अभिव्यक्त सदभावलाई संगठनमा बदलेर अर्को चुनावपश्चात् यो देशको नेतृत्व गर्नका लागि आफुहरूलाई तयार पार्नु हाम्रो चुनौति हुनेछ। यो देश बनाएरै छोड्ने हाम्रो अठोटमा भविष्यमा पनि सबैको साथ र समर्थन रहने छ भन्नेमा हामी विश्वस्त छौँ। गरेरै छोड्ने हो, परिवर्तन हेरेरै मर्ने हो! रवीन्द्र मिश्र उमेदवार, काठमाडौं क्षेत्र नं १ संयोजक, विवेकशील साझा पार्टी"
मुस्ताङ प्रदेशसभा २ मा महेन्द्र थकाली विजयी,पोखरा : मुस्ताङ प्रदेशसभा २ मा वाम गठबन्धनका महेन्द्र थकाली विजयी भएका छन् । एमालेका थकाली वाम गठबन्धनबाट उम्मेदवार बनेका थिए । थकाली २५ सय ८४ मत ल्याएर विजयी भएका हुन् । उनका प्रतिस्पर्धी कांग्रेसका छिरिङ धावा गुरुङले २२ सय ५९ मत प्राप्त गरेका छन् । थकाली र गुरुङबीच चर्को प्रतिस्पर्धा भए पनि थकालीले बाजी मारेका हुन्।
बाजुरामा प्रदेशसभामा एमाले विजयी,बाजुरा: बाजुरा जिल्लाको प्रदेशसभा ख मा वामगठबन्धनका तर्फबाट नेकपा एमालेका उम्मेदवार प्रकाशबहादुर शाह विजयी भएका छन्। उनी १८हजार १८६ मतसहित विजयी भएका हुन्। उनका निकटतम प्रतिद्वन्दी नेपाली कांग्रेसका उम्मेदवार पदमबहादुर शाहीले १४ हजार ९७७ मत ल्याएका छन्।
हालसम्म विजयी र अग्रताको ताजा अपडेट,"काठमाडौं : पहिलो र दोस्रो चरणमा भएको प्रितिनिधिसभा र प्रदेशसभा निर्वाचन अन्तरगत हाल प्रतिनिधिसभातर्फ ७ क्षेत्रको मतपरिणाम सार्वजनिक भएको छ भने प्रदेशसभातर्फ १६ स्थानको अन्तिम मतपरिणाम सार्वजनिक भएको छ। प्रतिनिधिसभातर्फ एमालेका उम्मेदवार ५ स्थानमा विजयी भएका छन् भने १ स्थानमा माओवादीका उम्मेदवार र एक स्थानमा स्वतन्त्र उम्मेदवार विजयी भएका छन् । प्रदेशसभातर्फ ८ स्थानमा एमालेका उम्मेदवार विजयी भएका छन्, ६ स्थानमा माओावदी, एक स्थानमा कांग्रेस र एक स्थानमा स्वतन्त्र उम्मेदवार विजयी भएका छन् । हाल मतगणना भइरहेका स्थान मध्ये दिउँसो बेलुका ९ बजेसम्म अन्नपूर्ण इलेक्सन पोर्टलमा प्राप्त नतिजा अनुसार प्रतिनिधिसभातर्फ एमाले ६१, माओवादी २५, कांग्रेस १६, संघीय फोरम ५ , राजपा ५ र नयाँ शक्तिले १ स्थानमा अग्रता कायम गरेका छन् । प्रदेशसभातर्फ एमाले ६४, माओवादी ३९, कांग्रेस २५, फोरम ६, राजपा ३ र नयाँ शक्ति एक स्थानमा अगाडी रहेका छन् । हालसम्म विजयी १ रुकुम पूर्व प्रतिनिधिसभा माओवादी केन्द्रकी कमला रोका १०४३४ विजयी भएकी । प्रतिद्वन्द्वी नेपाली कांग्रेसका हरिशंकर घर्तीले ४४०६ । प्रदेशसभाक माओवादी केन्द्रः तेजबहादुर वली ५४२७ विजयी । प्रतिद्वन्द्वी नेपाली कांग्रेसः दुतकुमार पुन२१४४ । प्रदेशसभा ख माओवादी केन्द्रका पूर्वबहादुर घर्ती५८१६ विजयी । प्रतिद्वन्द्वी कांग्रेसःदत्तबहादुर बस्नेत३१११। २मुस्ताङ प्रतिनिधिसभा एमालेका प्रेमप्रसाद तुलाचन ३५४४ विजयी । प्रतिद्वन्द्वी कांग्रेसः रामी गौचनले ३१८१ प्रदेशसभा क एमालेका इन्द्रधारा दादु विष्ट ११६७ विजयी । प्रतिद्वन्द्वी कांग्रेसः मिक्युर६५७। प्रदेशसभा ख एमालेका महेन्द्रबहादुर थकालीः २५८४ विजयी। प्रतिद्वन्द्वी कांग्रेसः छिरिङ धावा गुरुङ२२५९ । ३मनाङ प्रतिनिधिसभा एमालेः पोल्देन छेपाङ गुरुङ २३०० विजयी । निकटतम् प्रतिद्वन्द्वीः कांग्रेसका टेकबहादुर गुरुङ २०२१ । प्रदेशसभा क कांग्रेसः चित्तबहादुर घले ९९८ विजयी । निकटतम् प्रतिद्वन्द्वीः दोर्जे डंडुल गुरुङले ८९६। प्रदेशसभाख स्वतन्त्रः राजीव गुरुङ १४१० विजयी । प्रतिद्वन्द्वी कांग्रेसका कर्म गुरुङ १०२० । ४ म्याग्दी प्रतिनिधिसभा एमालेः भुपेन्द्रबहादु थापा २३३०८ विजयी निकटतम् प्रतिद्वन्द्वी कांग्रेसखमबहादुर गर्बुजा २०९८० प्रदेशसभा क माओवादी केन्द्रः विनोद केसी १४७०४ विजयी । निकटतम् प्रतिद्वन्द्वीः राप्रपाका भीमप्रसाद गौचन१२१७५ प्रदेशसभा ख एमालेः नरदेवी पुन मगर१०८८६ विजयी निकटतम् प्रतिद्वन्द्वीः कांग्रेसः अमलाल फगानी पुन७९९० ५हुम्ला प्रतिनिधिसभा स्वतन्त्र छक्कबहादुर लामाः ८४९१ विजयी निकटतम् प्रतिद्वन्द्वीः कांग्रेसः मंगलबहादुर शाही८४४४ प्रदेशसभाक एमालेः दल रावल७१५८ विजयी निकटतम् प्रतिद्वन्द्वीः कांग्रेसः ठानबहनदुर रोकाया ४८११ प्रदेशसभा ख् कांग्रेसः जीवनबहादुर शाही४५१९ विजयी । प्रतिद्वन्द्वीः विजय भण्डारी ६ बझाङ प्रतिनिधिसभा एमालेका भैरबबहादुर सिंहले३४६१२ विजयी । प्रतिद्वन्द्वी कांग्रेसका पृथ्वीबहादुर सिंह२२२१८ प्रदेशसभा १ एमालेका अर्जुन थापा१७८६८ विजयी । प्रतिद्वन्द्वी नेपाली कांग्रेसकी चन्द्रा देवी जोशी१३११९ प्रदेशसभा २ माओवादी केन्द्रकी देवकी मल्ल थापा१६७४३ विजयी । प्रतिद्वन्द्वी नेपाली कांग्रेसका भैरबबहादुर सिंह १४२४२ ७ बाजुरा प्रदेशसभा क एमालेका बलदेव रेग्मी९८४०, विजयी । प्रतिद्वन्द्वी कांग्रेसका जनकराज गिरी७७२९ प्रदेशसभा ख एमालेका प्रकाशबहादुर शाह१८१८६, विजयी । प्रतिद्वन्द्वी कांग्रेसका पदमबशादुर शाही१४९७७ ८ धादिङ प्रदेशसभा २(ख) माओवादीः जगत सिंखडा १७६०५ मत पाएर विजयी । प्रतिद्वन्द्वी राप्रपाका डम्बर तामाङ १५७७४ ९रुकुम पश्चिम प्रदेशसभा क माओवादी केन्द्रका रातो कामी१६११० मत ल्याएर विजयी । प्रतिद्वन्द्वी कांग्रेसका कृष्ण्बबहादुर रोका८५७७ १० डोल्पा प्रतिनिधिसभा एमालेका धनबहादुर बुढा११७६१, विजयी, प्रतिद्वन्द्वीः कांग्रेसका अंगदक३मार बुढा३१६७ प्रदेशसभा क एमालेका नन्दबहादुर बुढा५४९० विजयी । प्रतिद्वन्द्वी कांग्रेसका बेगमसिंह ठकुरी१२१३"
१२ हजार पाँच सय ९१ मत अन्तरले योगेश भट्टराई विजयी,"ताप्लेजुङ : एक मात्र प्रतिनिधिसभा सदस्य रहेको ताप्लेजुङमा वाम गठबन्धनको तर्फबाट उम्मेदवार बनेका एमालेका सचिव योगेश भट्टराई भारी मत अन्तरले विजयी भएका छन् । भट्टराई लोकतान्त्रिक गठबन्धनबाट उम्मेदवार बनेका कांग्रेसका केशवप्रसाद दाहाललाई १२ हजार पाँच सय ९१ मतले हराउँदै विजयी भएका हुन् । भट्टराई २९ हजार ४ सय ७९ मत ल्याएर विजयी भए भने उनका प्रतिद्वन्द्वी दाहालले १६ हजार ८ सय ८८ मत ल्याएका छन्। को हुन् योगेश भट्टराई ? योगेश भट्टराईको जन्म २०२३ साल भदौ २१ गते ताप्लेजुङको साँघुमा बुबा स्व भिमलाल भट्टराई र आमा महेन्द्रादेवी भट्टराईको कोखबाट भएको हो। भट्टराई २०३६ सालको विद्यार्थी आन्दोलनबाट वाम राजनीतिमा प्रवेश गरेका थिए। उनी २०४० सालमा पञ्चाय विरोधी आन्दोलनका क्रममा केन्द्रीय कारागारमा पहिलो पटक जेल परे। २०४१ सालमा इलामको महेन्द्ररत्न क्याम्पसको स्ववियु उपसभापति र २०४३ सालमा सभापति पदमा निर्वाचित भए। २०४६ सालदेखि अनेरास्ववियुको केन्द्रीय सदस्य रहेका भट्टराई कार्यालय सचिव, प्रचार विभाग प्रमुख, सचिव र महासचिव हुँदै २०५१ देखि २०५६ सालसम्म अनेरास्ववियुको केन्द्रीय अध्यक्ष भए। २०६२६३ को जनआन्दोलनमा एमाले काठमाडौं उपत्यका कमिटीको सचिव, २०६४ सालमा ताप्लेजुङ सरोकार केन्द्रको संस्थापक महासचिव, २०६५ फागुनमा बुटवलमा सम्पन्न नेकपा (एमाले) को आठौं महाधिवेशनबाट केन्द्रीय कमिटी सदस्य र नवौं महाधिवेशनबाट एमालेको सचिव पदमा निर्वाचित भए। भट्टराई पहिलो र दोस्रो संविधानसभा निर्वाचनमा काठमाडौंबाट पराजित भएका थिए।"
४४ मतपत्र धेरै भेटिएपछि गोरखा २ मा मतगणना रोकियो,गोरखा : गोरखा क्षेत्र नम्बर २ मा विवाद हुँदा मतगणना रोकिएको छ। नयाँ शक्तिका संयोजक बाबुराम भट्टराई र माओवादी केन्द्रका नेता नारायणकाजी श्रेष्ठ प्रतिस्पर्धामा रहेको क्षेत्रमा विवाद हुँदा एक घण्टादेखि मतगणना रोकिएको हो। चतुरमाला माविको मुच्चोकको मतपेटिकामा मुचुल्कामा उल्लेख भएको भन्दा ४४ मतपत्र धेरै भेटिएपछि विवाद उत्पन्न भएको हो। मुचुल्काभन्दा धेरै मतपत्र भेटिएपछि लोकतान्त्रिक गठबन्धनका प्रतिनिधिले मतगणनामा अवरोध गरेका हुन्। गोरखा २ मा बाबुराम भट्टराई कांग्रेसको समर्थनमा लोकतान्त्रिक गठबन्धनको तर्फबाट उम्मेदवार बनेका हुन् भने नारायणकाजी वाम गठबन्धनको तर्फबाट उम्मेदवार बनेका हुन्। विवाद हुनुअघि बाबुरामले ११ हजार ३ सय ३९ मत ल्याएका छन् भने नारायणकाजीले ९ हजार ७ सय ४९ मत पाएका छन्।
धादिङ क्षेत्र २ प्रदेशसभा ख मा जगत सिम्खडा र क्षेत्र १ क मा राजेन्द्र पाण्डे विजयी,धादिङ : प्रदेशसभा तथा प्रतिनिधिसभाको निर्वाचन अन्तरगत धादिङको क्षेत्र २ को प्रदेशसभा ख मा नेकपा माओवादी केन्द्रका उम्मेद्वार जगत सिम्खडा विजयी भएका छन् । वाम गठबन्धन अन्तरगत माओवादी केन्द्रका जगतले १७ हजार ६ सय ५ मत ल्याएर विजयी भएका हुन् भने उनका प्रतिस्पर्धीमा लोकतान्त्रिक गठबन्धन अन्तरगत राप्रपाका डम्बर तामाङले १५ हजार ७ सय ७४ मत ल्याएका छन् । तामाङको भन्दा सिम्खडाले १८ सय ३१ मत बढी ल्याएका छन् भने उनको क्षेत्रमा २२ सय २८ मत बदर भएको थियो । प्रदेशसभा क्षेत्र १ र प्रतिनिधिसभाको भने मतगणना जारी रहेको छ । त्यस्तै क्षेत्र नं १ अन्तरगत प्रदेश सभा क मा पनि वाम गठबन्धन अन्तगरत नेकपा एमालेका उम्मेद्वार राजेन्द्र पाण्डे विजयी भएका छन् । आफ्ना प्रतिस्पर्धी नेपाली कांग्रेसका उम्मेद्वार मधुकुमार श्रेष्ठलाई १३ हजार ६ सय ९६ मतले पराजित गर्दै पाण्डे विजयी भएका हुन् । पाण्डेले २७ हजार ३ सय ३१ मत ल्याएका थिए भने श्रेष्ठले १३ हजार ६ सय ३५ मत पाएका छन् । पछिल्लो प्राप्त मतपरिणाम अनुसार धादिङको २ वटा प्रतिनिधिसभा र बाँकी २ वटा प्रदेश सभामा बाम गठबन्धनका उम्मेद्वार अगाडी छन् । नेकपा एमाले र माओवादी केन्द्रको बाम गठबन्धन तथा नेपाली कांग्रेस र राप्रपाको लोकतान्त्रिक गठबन्धनबीच तीव्र प्रतिस्पर्धा हुने अनुमान गरिएको निर्वाचनमा वाम गठबन्धन सहज रुपमा अगाडि देखिएको छ ।
"राजेन्द्र राईले अग्रता बढाए, सुनिल थापा हजार मतले पछाडि",धनकुटाः प्रतिनिधिसभा सदस्यतर्फ वामगठवन्धनका उम्मेदवार राजेन्द्र राई १ हजार मतसहित अगाडि छन्। ५ हजार मतगणना भइसक्दा वामगठवन्धनका राजेन्द्र राईले २८ सय १२ मत ल्याएका छन् भने लोकतान्त्रिक गठबन्धनका उम्मेदवार सुनिलबहादुर थापाले १८ सय १४ मत पाएका छन्। त्यस्तै प्रदेशसभा अन्तर्गत धनकुटा१ को २५ सय ३३ मत गणना भइसक्दा लोकतान्त्रिकका मनोहरनारायण श्रेष्ठको १ हजार ५३ र वामगठबन्धनका निरनकुमार राईको १ हजार ७७ मत रहेको छ। यसैगरी प्रदेशसभा अन्तर्गतकै धनकुटा२ को २४ सय ७ मतगणना भइसक्दा वामगठबन्धनका इन्द्रमणी पराजुलीको १३ सय ८२ र लोकतान्त्रिक गठबन्धनका अर्जुन थापाको ७ सय १४ मत रहेको छ। प्रतिनिधिसभामा २ सय ५५ मत बदर भएको छ। त्यस्तै प्रदेशसभा अन्तर्गत धनकुटा१ मा १ सय ४१ र धनकुटा२ मा १ सय २० मत बदर भएको छ। जिल्ला निर्वाचन कार्यालय धनकुटाका सूचना अधिकारी केशव पौडेलले एउटै मतपत्रमा धेरै चिन्हमा स्वस्तिक छाप हानेको बताए।
"गगन र राजनबीच रोचक प्रतिस्पर्धा, गगन फेरी अगाडि",काठमाडौं: काठमाडौं क्षेत्र नं ४ मा नेपाली कांग्रेसका उम्मेदवार गगन थापा फेरी अगाडि आएका छन्। उनले वामगठबन्धनका तर्फबाट उम्मेदवार बनेका नेकपा एमालेका नेता राजन भट्टरार्इलार्इ करिव ३ सय मतले पछाडि पारेका छन्। मतगणनाको प्रारम्भदेखि नै निकै प्रतिस्पर्धा रहेको यस क्षेत्रमा गगनले ६ हजार ७५१ मत ल्याएका छन् भने राजनले ६४५१ मतसहित गगनलार्इ पछ्याइरहेका छन्। विवेकशिल साझा पार्टीका तर्फबाट उम्मेदवार बनेकी सुबुना बस्नेतले ३९३ मत ल्याएकी छिन्। अहिलेसम्म १३ हजार ४०१ मतगणना सकिएको छ। ३३० मत बदर भएको छ।
काठमाडौं ४ मा राजन भट्टराई भन्दा गगन थापा ३८७ मतले पछाडि,काठमाडौं : चर्चामा रहेको काठमाडौं क्षेत्र नम्बर ४ मा वाम गठबन्धनका उम्मेदवार राजन भट्टराईले अग्रतालाई कायम गरेका छन्। पछिल्लो मत परिणाम अनुसार कांग्रेसका गगन थापालाई निरन्तर पछि पार्दै भट्टराई ३८७ मतले अगाडि छन्। भर्खरै प्राप्त जानकारी अनुसार राजनले २८ सय ३२ मत ल्याएका छन् भने गगनले २४ सय ४५ मत पाएका छन्। ५ हजार ५ सय ५२ मत गणना हुँदा क्षेत्र ४ मा १६२ मत बदर भएको छ।
भीमसेन दासलाई पछी पार्दै झक्कु सुवेदी,काठमाडौं : काठमाडौं क्षेत्र नम्बर ६ को प्रतिनिधिसभामा नेपाली कांग्रेसका उम्मेदवार भीमसेन दासलाई उछिन्दै वामगठबन्धनका उम्मेदवार झक्कु सुवेदी अघि बढेका छन् । सुवेदीले १७२५ मत ल्याउदाँ भीमसेन दासले १४६१ मत ल्याएका हुन् । हालसम्म ३५ सय गणना भइसकेको छ ।
"प्रकाशमानलार्इ पछ्याउँदै रविन्द्र, वामगठबन्धन तेस्रो",काठमाडौं: काठमाडौं क्षेत्र नं १ मा नेपाली कांग्रेसका उम्मेदवार प्रकाशमान सिंहलार्इ विवेकशील साझा पार्टीका उम्मेदवार रविन्द्र मिश्रले पछ्याइरहेका छन्। प्रकाशमानले ३५९० मतसहित अग्रस्थानमा छन् भने रविन्द्रले २९१४ मतले पछ्याइरहेका छन्। यहाँ वामगठबन्धनका उम्मेदवार अनिल शर्मा तेस्रो स्थानमा छन्। उनले १५३० मत ल्याएका छन्।
बैतडीमा मतान्तर बढाउँदै वामगठबन्धन,"बैतडी : बैतडीमा बिहीबार साँझदेखि सुरु भएको मतगणनामा वामगठबन्धनले लोकतान्त्रिक गठबन्धनँगको मतान्तर बढाउँदै लगेको छ। बिहीबार साँझ मतगणना सुरु भएदेखि नै अग्रता लिएको बामगठबन्धनले मतान्तर बढाउँदै लगेको हो। वामगठबन्धनले प्रतिनिधिसभा र प्रदेससभा दुवैमा बामगठबन्धनको अग्रता देखिएको छ। प्रतिनिधिसभाको २२ हजार बढी मत गनिसक्दा बामगठबन्धनका उम्मेदवार एमालेका नेता दामोदर भण्डारीले १२ हजार ७ मत ल्याएर अग्रता कायमै राखेका छन्। लोकतान्त्रिक गठबन्धनका उम्मेदवार नेपाली कांग्रेसका नेता नरबहादुर चन्दले ८ हजार ७०२ मत प्राप्त गरेका छन्। भण्डारी चन्दा भन्दा ३ हजार ३०५ मतले अघि देखिएका छन्। विवेकशील साझाका उम्मेदवार नारायणदत्त अवस्थीले १५६, राष्ट्रिय जनमोर्चाका विरेन्द्रसिंह भण्डारीले ९२ र एकीकृत राप्रपा राष्ट्रवादीका त्रिलोकबहादुर चन्दले ९२ मत प्राप्त गरेका छन्। प्रदेशसभाका दुवै क्षेत्रमा पनि बामगठबन्धनले मतान्तर बढाउँदै लगेको छ। प्रदेशसभा (क) क्षेत्रमा वामगठबन्धनका उम्मेदवार नेकपा माओवादी केन्द्रका प्रेमप्रकाश भट्टले १० हजार ९९३ प्राप्त गरेका छन् भने नेपाली कांग्रेसका हरिमोहन भण्डारीले ८ हजार ३५५ मत प्राप्त गरेका छन्। वामगठबन्धनका उम्मेदवार भट्ट कांग्रेसका भण्डारी भन्दा २ हजार ६३८ ले मत अघि छन्। जनसमाजवादी पार्टी नेपालका भगीरथसिंह कुवरले ६५३ मत प्राप्त गरेका छन् भने राष्ट्रिय मुक्ति आन्दोलन नेपालका दिलिपराज पाण्डेले २२६ मत प्राप्त गरेका छन्। राष्ट्रिय जनमोर्चाका अर्जुनसिंह मडैले ४२ मत प्राप्त गरेका छन्।प्रदेशसभा (ख) क्षेत्रमा बामगठबन्धन उम्मेदवार एमालेका लीलाधर भट्टले १२ हजार ३८ मत प्राप्त गरी अग्रता कायमै राखेका छन्। लोकतान्त्रिक गठबन्धनका उम्मेदवार राप्रपाका गणेश चन्दले ८ हजार ८९८ मत प्राप्त गरेका छन्। यसरी भट्ट चन्द भन्दा ३ हजार १४० मतले अघि छन्। कुल १ लाख ३२ हजार तीन सय १९ मतदाता रहेको बैतडीमा ७६ हजार तीन सय ४३ मत खसेको छ। बदर मतको संख्या बढ्दै बैतडीमा बदर मतको संख्या बढ्दै गएको छ। प्रतिनिधिसभाको २० हजार ३२५ मत गनिसक्दा १ हजार ९०९ मत बदर भएका छन्। प्रतिनिधि सभामा झण्डै १० प्रतिशत मत बदर भएको छ। यस्तै प्रदेशसभा (क) क्षेत्रमा २० हजार ६२६ मत गनिसक्दा १ हजार ७७३ मत बदर भएका छन्। यस्तै प्रदेशसभा (ख) क्षेत्रमा २० हजार २१२ मत गनिसक्दा १ हजार ३४८ मत बदर भएका छन्। बैतडीमा अहिले सम्म झण्डै दश प्रतिशत मत बदर भएको छ। मतदाता शिक्षा प्रभावकारी नहुँदा बदर मतको संख्या बढ्दै गएको हो। ढिलो गरी मतदाता शिक्षा सुरु हुनु, मतदाता शिक्षा स्वसेवक दक्ष नहुनु लगायतका कारणले बदर मतको संख्या बढ्दै गएको हुन सक्ने मुख्य निवाचन अधिकृत विष्णुप्रसाद गौतमले बताए। उनले भने जिल्लामा ढिलो गरी मतदाता शिक्षा कार्यक्रम सुरु भयो। त्यसमा पनि मतादाता शिक्षा स्वयंसेवकहरु सबै ठाउँमा नपुगेका हुन सक्छन्।'"
काठमाडौं १० मा राजेन्द्रकुमार केसी अगाडि,काठमाडौं : काठमाडौं क्षेत्र नम्बर नेपाली कांग्रेसका उम्मेदवारले अग्रता लिएका छन् । कांग्रेसका राजेन्द्र केसीको १४५९ मत आएको छ भने उनका प्रतिष्पर्धी वामगठबन्धनका हितमान शाक्य ७९३ को मत आएको छ । २६०४ मत गणना हुदाँ यस्तो परिणाम देखिएको हो ।
काठमाडौं ५ मा मतगणना स्थगित,काठमाडौं : काठमाडौं क्षेत्र नम्बर ५ को मतगणना स्थगित भएको छ । मत गन्ने क्रममा मुचुल्का उठाएको भन्दा कम र बढी भएपछि सबैको सहमतिमा मतगणना स्थगित भएको हो । २३२८ मत मतगणना हुदाँ मुचुल्का उठाएको भन्दा १२ मत कम देखिएपछि मतगणना स्थगित भएको । विष्णुपादुका क र नारायण शतल क खनाएर गन्ने क्रममा मुचुल्का उठाएको भन्दा १२ मत बढी देखिएका कारण विवाद देखिएको कांग्रेस प्रदेश सभाका उम्मेदवार अशोक न्यौपानेले बताए । विष्णुपादुका ख मा गणाना हुदाँ ९ भोट कम थियो । तर पट्टार गोजीमा हालेको या प्रदेशसभामा हालेको भन्दै कुनै वास्ता गरिएको थिएन । काठमाडौं क्षेत्र ५ मा १०९९ मत गणना हुँदा वामगठबन्धनका ईश्वर १४०० मत आएको छ । उनका प्रतिष्पर्धी कांग्रेसका नेता प्रकाशरण महतको २९८ मत आएको छ । सो क्षेत्रमा विवेकशील साझा पार्टीका उज्जव थापाको १८३ मत आएको छ । क्षेत्र नम्बर ५ मा ३५ मत बदर भएको छ ।
काठमाडौं ८ मा नविन्द्रराजलाई २८० मतले पछि पार्दै जीवनराम अगाडि,काठमाडौं : काठमाडौं ८ मा कांग्रेस उम्मेदवारलाई पछि पार्दै वाम गठबन्धनका उम्मेदवारले अग्रता लिएका छन्। कांग्रेसका नविन्द्रराज जोशीलाई २८० मतले पछि पार्दै वाम गठबन्धनका जीवनराम श्रेष्ठले अग्रता लिएका हुन्। सुरुवाती नतिजामा भने जोशी अगाडि थिए। पछिल्लो जानकारी अनुसार जीवनरामले ४१ सय ४६ मत पाएका छन् भने जोशीले ३८ सय ६६ मत पाएका छन्। विवेकशील साझा पार्टीका पुकार बमले १३६१ मत पाएका छन्।
सबैलाई छक्क पार्दै ४७ मतले विजयी भए छक्कबहादुर,"सिमकोट : देशकै ठूला वाम पार्टी नेकपा एमाले र नेकपा माओवादी सम्मिलित वाम गठबन्धनका आधिकारिक उम्मेदवारदेखि नेपाली कंग्रेसका उम्मेदवारलाई छक्क पार्दै स्वतन्त्र उम्मेदवार छक्कबहादुर लामाले ४७ मतको अन्तरले हुम्लाको प्रतिनिधिसभा सदस्यमा बाजी मारेका छन्। वाम गठबन्दनको बागीका रुपमा स्वतन्त्र उम्मेदवारी दिएका लामाले आफ्रनाे प्रतिद्धन्द्धी मंगलबहादुर शाहीलाई ४७ मतले अन्तर पार्दै ८ हजार ४ सय ९१ मत ल्याएर विजयी भएका छन्। उनका निकटतम प्रतिद्धन्द्धी कांग्रेस उम्मेरदार मंगलबहादुर शाहीले ८ हजार ४ सय ४४ मत प्राप्त गरेको मुख्य निर्वाचन अधिकृत मेदनीप्रसाद शर्मा पौड्यालले बताए। तत्कालिन् जनमोर्चाको तर्फबाट उम्मेदवार भएर २०४८ सालमा काका चक्रबहादुर शाहीलाई ८ मतले पराजित गरेका लामाले २६ वर्ष पछि उनका भतिजा मंगलबहादुर शाहीलाई ४७ मत अन्तरले पराजित गरेका हुन्। संविधानसभाको दोस्रो निर्वाचनमा तत्कालिन नेकपा माओवादीका तर्फबाट उम्मेदवार बनेका लामा पार्टीभित्रकै असहयोगका कारण पूर्वमन्त्री जीवनबहादुर शाहीसँग पराजित भएका थिए। आफू ०७० को निर्वाचनमा पराजित भएकाले यस पटक प्रतिनिधिसभामा टिकट पाउनुपर्ने दौडमा रहेका लामाले वाम गठबन्धनको तर्फबाट टिकट नपाएपछि स्वतन्त्र रुपमा उम्मेरदारी दिएर कलम चिन्हमा चुनाव लडेका थिए। २०१६ साल वैशाख १२ गते बुबा टाक्पा छेदेन लामा र आमा नाक्दार्मा लामाको सन्तानका रुपमा जन्मिएका हुन्। को हुन् छक्कबहादुर लामा ? कलम चिन्हमा चुनाव लडेका छक्क बहादुर लामा हुम्ला जिल्लाका कम्युन्ष्ट विचारका रुपमा चिनिन्छन्। उनलाई नै जिल्लाको पहिलो कम्युनिस्ट विचारधारा बोकेको नेता भएको नेकपा माओवादी केन्द्रका केन्द्रिय सचिवालय सदस्य तथा पूर्व संविधानसभा सदस्य कर्णजीत बुढाथोकीले बताए। उनका अनुसार कानुनमा स्नातक र समाजसास्त्रमा स्नातकोत्तर गर्दै गरेका छक्कबहादुर हुम्ला जिल्लाका वाम बुद्धिजीवी नेताका रुपमा मात्रै चिनिदैनन् उनी विभिन्न पाँच देशका भाषामा समेत दक्ष छन्। २०३१ सालबाट वाम राजनीति सुरु गरेका छक्कबहादुर ०३८ अखिल नेपालको छैटो केन्द्रीय सदस्य भएका थिए। विद्यार्थीकालदेखि नै वामपन्थी क्षेत्रमा संलग्न लामाले ०४२ सालमा नेकपा एकता केन्द्रको हुम्ला इन्चार्जको भूमिका निर्वाह गरेको उनका बारेमा जानकार माओवादी केन्द्रका पोटिब व्यूरो सदस्य छिरिङ्ग डम्डोल लामाले बताए। २०४८ संयुक्त जनमोर्चाको केन्द्रीय सदस्यहुँदै आम निर्वाचनबाटै सांसदमा ८ मतले विजयी बनेका लामाले माओवादीले सञ्चालन गरेको दश वर्षे जनयुद्धमा भुमिगत नभएपनि त्यसमा उनले प्रत्यक्ष वा अप्रत्यारुपमा सहयोग गरेका थिए। जनयुद्धमा आफ्नी छोरी सहीद भएपछि सार्वजनिक रुपमा अप्रत्यक्ष सहयोग गरेका लालमा राजा ज्ञानेन्द्रको प्रत्यक्ष शासनक काल २०६१ म स्थानीय विकास सहायक राज्य मन्त्री र पछि भौतिक योजना तथा निर्माण राज्य मन्त्रीको समेत भूमिका निर्वाह गरेका हुन्। भूमिगत नभएरै माओवादीलाई सहयोग गरेको आरोपमा पटक पटक राज्य र सुरक्षा निकायबाट नजरबन्ददेखि अनेक पीडा खप्नु परेपछि सिमकोटमै भएको बेला राज ज्ञानेन्द्रले सहायक राज्य मन्त्रीको जिम्मे दिएपछि काठमाडाैं आएका लामा लोकतान्त्रीक गणतन्त्र स्थापना भएपछि पुन वाम राजनीतिमै सक्रिय भएको वाम पत्रकार डा दिपेन्द्र रोकाया बताउँछन्। जिल्लाको गरिबी घटाउने प्रतिवद्धता स्वतन्त्र रुपमा निर्वाचित छक्कबहादुर लामाले आप्नो पाँच वर्षे कार्यकालका हुम्लाको गरिवी अन्त्य गर्ने प्रतिवद्धता व्यक्त गरेका छन्। एक मात्रै निर्वाचन क्षेत्र भएको हुम्लाको प्रतिनिधिसभा सदस्यमा निर्वाचित भएपछि अन्नपूर्णसँग संक्षिप्त कुराकानी गर्दै लामाले जिल्लाको गरिबीले आफूलाई निकै दुखित बनाएकोले आफ्नो पहिलो प्राथमिकता जिल्लाको गरिवी न्यूनिकरणमा हुने प्रतिक्रिया दिए। हुम्लालाई उत्तरको ताक्लाकोट र दक्षिणको रुपैडियालाई मात्रै जोड्न सक्ने हो भने मात्रै पनि हुम्लाको गरिवी आधाभन्दा बढी कम हुने बताएका लामाले भने 'म पाँचवर्षे कार्यकालमा जिल्लालाई पूर्णरुपमा सडक सञ्जालमा समाहित मात्रै गर्ने छैन जिल्लाको शिक्षा, स्वास्थ्यलगायत भौतिक पूर्वाधार र आयआर्जनका कार्यक्रमलाई प्राथमिकतामा राख्नेछु।'"
यस्तो छ ललितपुरको पछिल्लो मतपरिणाम,ललितपुर: ललितपुरमा मतगणना जारी छ। वाम गठबन्धन र नेपाली कांग्रेसका उम्मेदवारहरुबीच प्रतिस्पर्धा देखिएको छ। ललितपुर १ मा वाम गठबन्धनकातर्फबाट प्रतिनिधिसभा उम्मेदवार रहेका नेकपा एमालेका नेता नवराज सिलवालले अग्रता लिएका छन्। उनी १०५४ मतसहित अगाडि छन् भने नेपाली कांग्रेसका उम्मेदवार उदयशम्शेर राणा ८६२ मतसहित सिलवाललार्इ पछ्याइरहेका छन्। यस्तै ललितपुर २ मा पनि वामगठबन्धनकै उम्मेदवारले अग्रता लिएका छन्। वामगठबन्धनका तर्फबाट प्रतिनिधिसभा उम्मेदवा रहेका कृष्णलाल महर्जन १२हजार १३२ मतसहित अगाडि छन् भने कांग्रेसका उम्मेदवार ७हजार ७२१मतका साथ पछ्याइरहेका छन्। ललितपुर ३ भने कांग्रेसले अग्रता कायमै राखेको छ। कांग्रेसका तर्फबाट उम्मेदवार बनेका मदन अमात्य ८ हजार ७९३ मतसहित अगाडि छन् भने उनलार्इ माओवादीका उम्मेदवार पम्फा भूसालले पछ्याइरहेकी छिन्। उनले ८हजार ७७०मत ल्याएकी छिन्।
"बाबुराम र नारायणकाजीले मतदान गरेको केन्द्रको मतगणना सकियो, गोरखाको ताजा अपडेट","गोरखा : गोरखाको मतगणनाको पछिल्लो परिणाम अनुसार क्षेत्र नं १ मा प्रतिनिधिसभा र प्रदेशसभा दुवैमा वाम गठबन्धनका उम्मेदवारले अग्रता बनाएका छन् भने क्षेत्र नं २ मा लोकतान्त्रिक गठबन्धनका उम्मेदवार अगाडी रहेका छन् । बाबुराम र नारायण काजीको प्रतिस्पर्धाले निकै चर्चित बनेको गोरखा क्षेत्र नं २ को करीब एक तिहाइ मतगणना सकिएको छ । बाबुराम भट्टराई १५९० मतले अगाडी रहेका छन् । बाबुरामले मतदान गरेको पालुङटारको अन्नपूर्ण मावि, केन्द्र र नारायणकाजीले मतदान गरेको सिरानचोकको परोपकार आदर्श मावि जौवारी केन्द्र को मतगणना सकिएको छ । प्रतिनिधिसभा १ कांग्रेसका चीनकाजी श्रेष्ठ : ५४०६ माओवादीका हरिराज अधिकारी : ६३५८ प्रदेशसभा क : माओवादीका लेखबहादुर थापा : ५७२५ कांग्रेसका धिरण थापा : ४४७२ प्रदेशसभा ख एमालेका रामशरण बस्नेत : ५७१३ कांग्रेसका राजेन्द्र बजगाईं : ३८८७ प्रतितिधिसभा २ नयाँशक्तिका बाबुराम भट्टरार्इः ११३३९ माओवादीका नारायणकाजी श्रेष्ठः ९७४९ प्रदेशसभा क नयाँशक्तिका हरिशरण आचार्य : ५६०३ माओवादीकी कमला नहर्की : ५५५६ प्रदेशसभा ख कांग्रेसका प्रकासचन्द्र दवाडी : ६६५२ माओवादीका अमर तमु : ५२२३"
रसुवा प्रदेशसभामा कांग्रेस विजयी,"त्रिशूली, नुवाकोट: रसुवाको प्रदेश सभा क' को अन्तिम मतपरिणाम सार्वजनिक भएको छ। शुक्रवार अपरान्ह सार्वजनिक अन्तिम नतिजा अनुसार रसुवाको प्रदेश सभा क' मा नेपाली कांग्रेसका युवा उम्मेदवार प्रभात तामाङ विजयी भएका हुन्। तामाङले ६ हजार ९ सय ७६ मत ल्याएर विजयी भएको रसुवाका निर्वाचन अधिकृत पुनाराम खनालले जानकारी दिए। तामाङका निकटतम प्रतिद्वन्दी नेकपा एमालेका अध्यक्ष कन्र्याल तामाङले पाँच हजार एकसय ५२ मत ल्याए। रसुवाको गोसाइकुण्ड गाउँपालिका वडा नं ५ सानोभार्खु निवासी ४३ वर्षीय प्रभात तामाङ २०६७ सालदेखि कांग्रेसमा आवद्ध भएका थिए। कांग्रेस महासमिति सदस्यसमेत रहेका प्रभातले रसुवालाई चीनसंग आपसी व्यापार बढोत्तरी तथा नेपालचीनबीच हाल सञ्चालनमा रहेको एकमात्र रसुवागढी नाकाको बिस्तार गर्ने प्रतिवद्धता जनाए।"
कैलालीको मतपरिणाम : आरजु तेस्रोमा,धनगढी : कैलालीको निर्वाचन क्षेत्र नम्बर ५ मा गणना गरिएको १४०५ मतको परिणाम अनुसार प्रधानमन्त्री पत्नी आरजु देउवा तेस्रो स्थानमा रहेकी छिन। दिउँसो साढे १२ बजेबाट सुरु गरिएको मतपरिणामको पहिलो नतिजा केहीबेर अघि सार्वजनिक गरिएको हो। पहिलो सार्वजनिक मत परिणाम अनुसार वाम गठबन्धनका उमेदवार नारदमुनी राना ६२४ मतसहित अगाडि छन् भने टीकापुर घटनापछि जेलमा रहेका राजपाका नेता लक्ष्मण चौधरीको ३६० मत आएको छ। यस्तै प्रधानमन्त्रीपत्नी आरजु राणा देउवाको ३११ मत रहेको छ। यो मतपरिणाम थारु बाहुल्य रहेको कैलारी गाउँपालिकाको हो।
बझाङमा वामगठबन्धन विजयी,"बझाङ : प्रतिनिधिसभाका लगि एक र प्रदेशसभाको लागि दुई निर्वाचन क्षेत्र रहेको बझाड जिल्लामा तिनै क्षेत्रमा वामगठबन्धनले विजयी भएको छ। प्रतिनिधिसभामा नेकपा एमालेका भैरबबहादुर सिंहले ३४ हजार ६ सय १२ मतले विजयी भएका छन्। प्रदेशसभा निर्वाचन क्षेत्र १ बाट नेकपा एमालेका अर्जुन थापाले १७ हजार ८ सय ६८ मत ल्याएर विजयी भएका हुन्। प्रदेशसभा निर्वाचन क्षेत्र २ बाट नेकपा माओवादी केन्द्रकी देवकी मल्ल थापाले १६ हजार ७ सय ४३ मत ल्याएर विजयी भएका मुख्य निर्वाचन अधिकृत पुर्णप्रशाद बास्तोलाले बताए। प्रतिनिधि सभामा भैरबबहादुर सिंहका प्रतिद्वन्द्वी नेपाली कांग्रेसका उम्मेदवार पृथ्वीबहादुर सिंहले २६ हजार ९ सय १० मत ल्याएका छन्। यसैगरी प्रदेशसभा १ मा नेपाली कांग्रेसकी चन्द्रादेवी जोशीले १३ हजार १ सय ९९ मत पाएर पराजय भएकी हुन् । प्रदेशसभा निर्वाचन क्षेत्र २ मा नेपाली कांग्रेसका नरेशबहादुर सिंहले १४ हजार २ सय ४२ मत ल्याएर पराजए भएका हुन्। बझाड जिल्लामा प्रतिनिधिसभाका लागि सातवटा राजनीतिक दलका ७ जना उमेदावर प्रतिष्पर्धामा थिए। प्रदेशसभा १ मा ६ वटा र प्रदेश सभा २ मा ४ दलका उमेदवारहरुले भाग लिएका थिए। प्रतिनिधिसभामा विबेकशील साझा पार्टीका मीनबहादुर सिंहले ३५५ संघीय समाजवादी फोरमका भीमबहादुर थापाले ५ सय ३ मत पाएका थिए। यसैगरी देशभक्त जनगणतान्त्रीक मोर्चाका धरणीधर नाथले ३ सय ९ मत, नयाँशक्ती पार्टीका जोगीबहादुर कुवरले ४ सय ४३ मत र राष्ट्रिय जनमोर्चा पार्टीका कल्पना भण्डारीले ५१ मत पाएकी थिइन् । प्रदेश सभा निर्वाचन १ मा संघीय समाजवादी फोरमका राम बहादुर जाग्रीले २७३ मत, नयाँशक्ती पार्टीका डम्बरबहादुर रावलले १४७ मत पाएका छन्। यसैगरी देशभक्त जनगणतान्त्रीक मोर्चाका असोकबहादुर ओलीले ३३२ मत र विबेकशील साझा पार्टीका महोन सिंहले ३६२ मत पाएका थिए। यसैगरी प्रदेशसभा निर्वाचन क्षेत्र २ मा नयाँ शक्तिका कलक रोकायाले ३ सय ६७ मत विवेकशील साझा पार्टीका रविन्द्र बहादुर बमले ४ सय ५ मत पाएका थिए। बिहीवार साँझ ५ बजेबाट मतगणना गरेको बझाडमा शुक्रबार दिउँसो नै मतगणना सकिएको हो। मतगणना सकिएपछि मुख्य निर्वाचन अधिकृत पूर्णप्रशाद बास्तोलाले विजयी भएका तीनै जना उमेदवारलाई प्रमाणपत्र प्रदान गरेका थिए। बझाड जिल्लामा १ लाख ४ हजार २ सय ७५ मतदाता रहेपनि ६६ हजार ८ सय २७ मत खसेको थियो। यस मध्य ३ हजार ५ सय मत बदर भएका थिए।"
काठमाडौं १० मा मतान्तर बढाउँदै केसी,काठमाडौं : काठमाडौं क्षेत्र नम्बर नेपाली कांग्रेसका उम्मेदवारले अग्रता लिएका छन् । कांग्रेसका राजेन्द्र केसीको ४०७३ मत आएको छ भने उनका प्रतिष्पर्धी वामगठबन्धनका हितमान शाक्य २७४४ को मत आएको छ । विकवशीलको २४३ मत आएको छ । ८८९९ मत गणना हुदाँ यस्तो परिणाम देखिएको हो ।
काठमाडौं ६ मा आठ मतपेटिकाको एकसाथ गणना,काठमाडौं : काठमाडौं क्षेत्र नम्बर ६ मा मतगणनाको समयमा अलि फरक दृश्य देखियो। काठमाडौं जिल्ला समन्वय समितिको कार्यालय बबरमहलमा जारी गणनामा एकसाथ आठ मतपेटिकाको मतगणना भइरहेको छ। काठमाडौं ६ मा क्षेत्रमा नेपाली कांग्रेस निकटको लोकतान्त्रिक गठबन्धनबाट रक्षाामन्त्री समेत रहेका भीमसेनदास प्रधान र बाम गठबन्धनबाट झक्कुप्रसाद सुवेदी प्रतिस्पर्धामा छन्। निर्वाचन कार्यालयका अनुसार पछिल्लो परिणाम अनुसार सुवेदी एक हजार सात सय २५ मतका साथ अगाडी छन्। प्रधानको पक्षमा भने एक हजार चार सय ६१ मत छ।
मोरङको पछिल्लो अपडेट : सबै क्षेत्रमा वाम गठबन्धनको अग्रता,मोरङ : मोरङमा मतगणना जारी छ। क्षेत्र नम्बर ६ मा शेखर कोइराला र लालबाबु पण्डितबीच प्रतिस्पर्धा छ। कांग्रेसका कोइराला भन्दा वाम गठबन्धनका लालबाबु अगाडि छन्। शेखर कोइराला ४४९६ मत ल्याएका छन् भने लालबाबु पण्डित ५३१२ मत छ। त्यस्तै मोरङ १ मा समेत एमालेको अग्रता छ। एमालेका घनश्याम खतिवडा ३२८४ मत ल्याएका छन् भने कांग्रेसका डिक बहादुर लिम्बुले ३०७७ मत पाएका छन्। सँगै मोरङ ४ मा माओवादीका अमनलाल मोदी अगाडि छन्। माओवादीका मोदीले ३९९९ मत ल्याएका छन् भने कांग्रेसका महेश आचार्य २५८९ मत पाएका छन्। उता मोरङ ३ मा समेत एमालेको अग्रता छ। एमालेका भानुभक्त ढकालले २७३३ मत पाएका छन् भने कांग्रेसका सुनिल शर्माले २४०० मत ल्याएका छन्।
काठमाडौं ७ मा रामवीर मानन्धर अगाडि,काठमाडौं : काठमाडौं क्षेत्र नम्बर ७ मा वामगठबन्धनका साझा उम्मेदवार रामवीर मानन्धरले अग्रता लिएका छन् । उनले २१४८ मत ल्याएका छन् भने लोकतान्त्रिक गठबन्धनका बिक्रम थापाको १२८४ मत ल्याएका छन् । विवेकशील साझाका अनुपा श्रेष्ठले ६९२ मत ल्याएकी छिन् ।
काठमाडौं ९ मा कृष्णगोपाल अगाडि,काठमाडौं : काठमाडौं क्षेत्र नम्बर ९ मा वाम गठबन्धनका कृष्णगोपाल श्रेष्ठले ४२३३ मत ल्याएका छन् भने उनका प्रतिष्पर्धी ध्यानगोविन्द रञ्जितको २८७८ मत आएको छ । विवेकशीलको ९४३ मत आएको छ ।
दाङमा वामगठबन्धनको अग्रता,दाङ : दाङको निर्वाचन क्षेत्र नम्वर १ प्रतिनिधि सभा सदस्यका वाम गठबन्धनका उम्मेदवार मेटमणी चौधरीले ५६९ मत ल्याएर अघि देखिएका छन्।उनका प्रतिष्पर्धी काग्रेसका सुशीला चौधरीले ३२६ मत प्राप्त गरेकी छिन्। दाङ प्रदेशसभा १ क मा वाम गठबन्धनका तर्फबाट माओबादी केन्द्रका इन्द्रजित थारुले ३४० र काग्रेसका प्रदीप थापाले २१७ मत प्राप्त गरेका छन्।प्रदेश सभा २ मा नेपाली काग्रेसका प्रदेश सभा सदस्य जानकीलाल बस्नेतले २४८ मत र वाम गठबन्धनको तर्फबाट एमालेका रेवतीरमण शर्मा घिमिरेले २९८ मत प्राप्त गरेका छन्। त्यस्तै दाङ निर्वाचन क्षेत्र नम्वर २ को प्रतिनिधि सभा सदस्यका उम्मेदवार वाम गठबन्धनका कृष्णबहादुर महरा अग्रस्थानमा छन्। उनले १५८३ सय मत प्राप्त गरेका छन् भने उनका प्रतिष्पर्धी नेपाली काग्रेसका राजु खनालले १०७३ मत प्राप्त गरेका छन्। प्रदेश सभा २ क तर्फ वाम गठबन्धनबाट नेकपा एमालेका शंकर पोख्रेलले १६ सय ९६ र नेपाली काग्रेसका कमलकिशोर घिमिरेले ९३३ मत प्राप्त गरेका छन्। प्रदेश सभा २ ख मा अमरबहादुर डाँगी १६९० र भरतबहादुर न्यौपाने ९५८ मत प्राप्त गरेका छन्। क्षेत्र नम्वर ३ प्रतिनिधि सभा सदस्यका उम्मेदवार नेपाली काग्रेस दिपक गिरी ६०० र वाम गठबन्धनबाट एमालेका हिराचन्द्र केसी ४०० मत प्राप्त गरेका छन्। निर्वाचन क्षेत्र नम्वर ३ क मा वाम गठबन्धनबाट नेकपा माओबादीका जगप्रसाद शर्मा ७६६ र नेपाली काग्रेस डिल्ली बहादुर चौधरीले ६९५ प्राप्त गरेका छन्। प्रदेश सभा २ मा वाम गठबन्धनबाट एमालेका उत्तर कुमार ओलीले ८०५ र नेपाली काग्रेसका बुद्धिराम भण्डारीले ५८९ मत प्राप्त गरेका छन्। दाङमा आज शुक्रबार बिहान साढे ८ बजेदेखि मतगणना सुरु भएको थियो। एकैसाथ तीन स्थानबाट गणना सुरु भएको मुख्य निर्वाचन अधिकृतको कार्यालयले जानकारी दिएको छ।एक स्थानमा प्रतिनिधिसभा र अन्य एक एक स्थानमा प्रदेशसभा १ र २ को मतगणना सुरु गरिएको छ।
चितवन ३ मा प्रचण्ड भन्दा विक्रम पाण्डे २१४ मतले अगाडि (अपडेट),चितवन : सबैभन्दा बढी चर्चामा रहेको चितवन क्षेत्र नम्बर ३ मा राप्रपा प्रजातान्त्रिकका विक्रम पाण्डेले अग्रता लिएका छन्। वाम गठबन्धनका उम्मेदवार माओवादी केन्द्रका अध्यक्ष पुष्पकमल दाहाल प्रचण्डलाई पछि पार्दै पाण्डेले अग्रता लिएका हुन्। पछिल्लो जानकारी अनुसार पाण्डेले ६८७ मत पाएका छन् भने प्रचण्डले ४७३ मत पाएका छन्। पाण्डे र प्रचण्डबीचको मत अन्तर २१४ रहेको छ। अहिलेसम्म १२ सय मत गणना भएको छ।
काठमाडौंमा वाम गठबन्धन अगाडि,काठमाडौं : काठमाडौंका अधिकांश क्षेत्रमा वामगठबन्धन अगाडि देखिएको छ। काठमाडौंका क्षेत्र नम्बर ९ मा वाम गठबन्धनका कृष्णगोपाल श्रेष्ठले १७६५ मत ल्याएका छन् भने उनका प्रतिष्पर्धी ध्यानगोविन्द रञ्जितको ९३८ मत आएको छ।क्षेत्र नम्बरमा विवेकशीलको ४१६ मत आएको छ। काठमाडौं क्षेत्र नम्बर १० वामगठबन्धनका हितमान शाक्य ५१० को मत आएको छ भने उनका प्रतिष्पर्धी कांग्रेसका राजेन्द्र केसीको ३०२ मत आएको छ। काठमाडौं क्षेत्र ५ मा वामगठबन्धनका ईश्वर ६३८ म त आएको छ।उनका प्रतिष्पर्धी कांग्रेसका नेता प्रकाशरण महतको २९८ मत आएको छ।सो क्षेत्रमा विवेकशील साझा पार्टीका उज्जव थापाको ८५ मत आएको छ। क्षेत्र नम्बर ५ मा १०९९ मतगणना हुँदा १०९ बदर भएको छ। काठमाडौं क्षेत्र ७ मा रामवीर मानन्धरको १०५३ मत आएको छ भने उनका प्रतिष्पर्धी लोकतान्त्रिक गठबन्धनबाट उम्मेदवार बनेका राप्रपाका विक्रम थापाको ६७४ मत आएको छ।सो क्षेत्रमा विवेकशील अनुपा श्रेष्ठ ३३३ मत आएको छ।यहाँ २०१९ मतगणना हुँदा १०२ मत बदर भएको छ।
दाङमा मतगणना सुरु,दाङ : दाङको निर्वाचन क्षेत्र न २ को मतगणना बिहान ८ः ३० बजेबाट सुरु भएको छ । एक स्थानमा प्रतिनिधि सभा र अन्य एक एक स्थानमा गरी तीन स्थानमा गणना सुरु भएको हो । गणना स्थल उमेदवारहरु र प्रमुख जिल्ला अधिकारी सहित सुरक्षा प्रमुखको पनि उपस्थिति रहेको छ । अन्य २ निर्वाचन क्षेत्रको गणना पनि केहिबेरमै सुरु गर्ने तयारी भइरहेको छ ।
मोरङ ६ मा लालबाबु पण्डित र २ मा मिनेन्द्र रिजालको सुरुवाती अग्रता,विराटनगर : मोरङका ६ निर्वाचन क्षेत्र मध्ये निर्वाचन क्षेत्र नम्बर २ को प्रारम्भिक मत सार्वजनिक भएको छ। जसमध्ये प्रतिनिधिसभा सदस्य कांग्रेसका उम्मेदवार मिनेन्द्र रिजालले २३ सय ३ ल्याएका छन् भने वाम गठबन्धनका उम्मेदवार ऋषिकेश पोख्रेलले १९ सय ५५ मत प्राप्त गरेका छन्। त्यस्तै निर्वाचन क्षेत्र नम्बर ६ को समेत पहिलो प्रारम्भिक मत सार्वजनिक भएको छ। एमाले नेता लालबाबुु पण्डितको २६ सय २४ मत आएको छ भने कांग्रेसका शेखर कोइरालाको २२ सय ८६ मत आएको छ। अहिले ६ निर्वाचन क्षेत्रका १८ ओटा स्थानमा मत गणना जारी छ।
हुम्लामा ४७ मतले स्वतन्त्र उम्मेदवार छक्कबहादुर लामा विजयी,"हुम्ला : हुम्लाको प्रतिनिधिसभा सदस्यमा स्वतन्त्र उम्मेदवार छक्कबहादुर लामा विजयी भएका छन् । उनले कांग्रेसका उम्मेदवार मंगलबहादुर शाहीलाई ४७ मतले पछि पार्दै जित हात पारेका हुन् । लामाले ८४९१ मत प्राप्त गरे भने शाहीले ८४४४ मत प्राप्त गरे । माओवादी उम्मेदवार छिमी दोर्चे लामाले २११८ मत प्राप्त गरे । स्वतन्त्र रुपमा उम्मेवार बनेका छिमी दोर्जेलाई वाम गठबन्धनको समर्थन रहेको थियो । एमालेमाओवादी गठबन्धनकोतर्फबाट माओवादी पार्टीका जिल्ला इन्चार्ज तथा पूर्व संविधानसभा सदस्य छिमीदोर्जे लामालाई प्रतिनिधिसभाको टिकट दिएपछि पुर्वराज्यमन्त्रीसमेत रहेका छक्कबहादुर लामाले पार्टी निर्णयको विरोध गर्दै स्वतन्त्र उम्मेरदारी दर्ता गराएका थिए। पछि पार्टीका कार्यकर्ताले आधिकारिक उम्मेदवार छिमीदोर्जेभन्दा छक्कबहादुरकै जनाधार राम्रो रहेको निकर्ष निकालेपछि वाम गठबन्धनले स्वतन्त्र उम्मेदवारी दिएका छक्कबहादुरलाई नै समर्थन गरेको थियो। यो पनि पढ्नोस् बागीलार्इ वाम गठबन्धनको समर्थन, आधिकारिक उम्मेदवार फिर्ता"
नवलपरासीमा मतगणना सुरु,परासी : पश्चिम नवलपरासीमा शुक्रबार दिउँसोदेखि मतगणना सुरू भएको छ।दुई निर्वाचन क्षेत्र भएको जिल्लामा प्रतिनिधिसभा र प्रदेशसभा गरि ६ स्थानमा मतगणना सुरू भएको मुख्य निर्वाचन अधिकृत माभवेन्द्रराज रेग्मीले बताए । जिल्लामा ७७६० प्रतिशत मत खसेको उनले बताए।तीन नगरपालिका र चार गाउँपालिका रहेको जिल्लामा २ सय ५७ केन्द्र र १ सय २० मतदान स्थल कायम थिए।त्यहां २ लाख ८ हजार २ सय ३७ मतदाता रहेका छन्। पूर्वी नवलपरासीमा भने सबै मतपेटिका नआएकाले गणना सुरू भएको छैन। पहाडी क्षेत्रको बौदिकालीका र वुलिङ्टार गाउँपालिकाका मतदान केन्द्रबाट मतपेटिका ४ बजेसम्म आइपुग्ने मुख्य निर्वाचन अधिकृत बाबुराम सुवेदीले बताए।चार नगरपालिका र चार गाउँपालिका रहेको जिल्लामा २ सय ५८ मतदान केन्द्र र १ सय १२ मतदान स्थल कायम गरिएको थियो।त्यहाँ २ लाख २१ हजार ७ सय १६ मतदाता रहेका छन्।त्यहा ७१ प्रतिशत मत खसेको छ ।
प्रकाशमानले १७ सय मत ल्याउदा रवीन्द्र मिश्रको हजार ९६ मत (अपडेट),काठमाडौं : काठमाडौं क्षेत्र नम्बर १ मा कांग्रेसका प्रकाशमान सिंह र विवेकशील साझाका रवीन्द्र मिश्रबीच प्रतिस्पर्धा देखिएको छ। पछिल्लो मत परिणाम अनुसार प्रकाशमान सिंहले १७ सय ७ मत प्राप्त गरेका छन् भने रवीन्द्र मिश्रले १०९६ मत प्राप्त गरेका छन्। वाम गठबन्धनको तर्फबाट माओवादी केन्द्रका उम्मेदवार अनिल शर्माको भने ६ सय ५७ मत मात्र छ।
काठमाडौंकाे मतगणना पाँच स्थानमा,"काठमाडौं : पाँच स्थानमा काठाडौंका १० निर्वाचन क्षेत्रको मतगणना सुरु भएको छ। राष्ट्रिय सभागृहमा १, २, ३, ४ क्षेत्रको मतणना भइराखेको छ भने सहकारी विभाग नयाँ बानेश्वरमा ५ र ७ को गणना सुरु भएको छ। त्यसैगरी जिल्ला समन्वयस समितिको कार्यालय बबरमहलमा क्षेत्र नम्बर ६ र वन परिसर बबरमहलमै क्षेत्र नम्बर ८ को मतगणना सुरु भएको हो। अन्तराष्ट्रिय सम्मेलन केन्द्र नयाँ बानेश्वरमा भने काठमाडौं ९ र १० को मतगणना सुरु भएको छ। काठमाडौं १ मा कांग्रेसका प्रकाशमान सिंह, विवेकशील साझाका रवीन्द्र मिश्र र वाम गठबन्धनका अनिल शर्माबीच प्रतिस्पर्धा हुने देखिएको छ। काठमाडौं २ मा वाम गठबन्धनका माधवकुमार नेपाल र कांग्रेसका दीपकप्रसाद कुँइकेलबीच प्रतिस्पर्धा हुँदै छ। काठमडौं क्षेत्र नम्बर ३ मा गठबन्धनका कृष्णबहादुर राई र कांग्रेसकी अम्बिका बस्नेतबीच प्रतिस्पर्धा हुँदै छ। त्यसैगरी धेरै चर्चामा रहेको काठमाडौं क्षेत्र नम्बर ४ मा वाम गठबन्धनको तर्फबाट एमालेका राजन भट्टराई र कांग्रेसका गगन थापाबीच प्रतिस्पर्धा हुँदै छ। काठमाडौं ५ मा वाम गठबन्धनको तर्फबाट एमालेका ईश्वर पोखरेल र कांग्रेसका प्रकाशशरण महतबीच प्रतिस्पर्धा हुँदै छ। काठमाडौं क्षेत्र ६ मा कांग्रेसका भिमसेन दास प्रधान र वाम गठबन्धनको तर्फबाट माओवादी नेता झुक्कुप्रसाद सुवेदीबीच प्रतिस्पर्धा हुँदै छ। उता काठमाडौं क्षेत्र ७ मा भने गठबन्धनको तर्फबाट एमालेका रामवीर मानन्धर र लोकतान्त्रिक गठबन्धनका तर्फबाट राप्रपाका विक्रमबहादुर थापाको प्रतिस्पर्धा हुने देखिएको छ। काठमाडौँ ८ मा गठबन्धनको तर्फबाट एमालेका जीवनराम श्रेष्ठ र कांग्रेसका नविन्द्रराज जोशीबीच प्रतिस्पर्धा हुँदै छ। उता क्षेत्र ९ मा गठबन्धनको तर्फबाट कृष्णगोपाल श्रेष्ठ र कांग्रेसका ध्यानगोविन्द रंजित चुनावी मैदानमा छन्। काठमाडौं १० मा भने कांग्रेसका राजेन्द्रकुमार केसी र माओवादीका हितमान शाक्यबीच प्रतिस्पर्धा हुँदै छ।"
दैलेखमा मतगणना शुरु,दैलेख : दैलेखमा प्रतिनिधिसभा र प्रदेशसभा निर्वाचनको मतगणना दिउसो २ बजेवाट शुरु हुने तयारी गरिएको छ । जिल्लाका दुर्गमस्थानबाट मटपेटिका दिउसो १ वजेसम्ममा सदरमुकाम ल्याई पुयाउने भएकाले मतगणना २ बजेवाट मात्र शुरु गरीने बुझिएको छ । आज विहान १० वजेदेखि वसेको राजनैतिक दलहरु सहितको सर्वपक्षिय वैठकवाट मतगणना कार्य सो समयमा गरीने निर्णय गरीएको हो । मतगणना निर्वाचन क्षेत्र नं१ को जिल्ला अदालतको हल र निर्वाचन क्षेत्र नं २ को सरकारी वकिल कार्यालयको भवनमा गरीने सर्वपक्षिय निर्णय गरीएको छ । अन्य जिल्लामा मतगणनास्थलमा तारजालीसहित तयारी गरीएको भएपनि दैलेखमा सिसी क्यामराको निगरानीमा मात्र गरिने सर्वदलिय सहमती भएको छ । मतगणनास्थलमा रहने राजनैतिक दलका प्रतिनिधीहरुलाई केहि टाढा वस्ने व्यवस्था मिलाईएको छ । राजनैतिक समझदारीको आधारमा मतगणनास्थल निर्माण गरीएको प्रमुख निर्वाचन अधिकृत सनतचन्द्र लवटले जानकारी दिएका छन् । दोस्रो चरण अन्तर्गत मंसिर २१ गते सम्पन्न निर्वाचनमा दैलेख जिल्लामा ६६ दशमलव ४७ प्रतिशत मत खसेको थियो ।
यस्तो छ नुवाकोटको पछिल्लो मतगणना अपडेट,नुवाकोट : नुवाकोटको दुई प्रतिनिधिसभा र चार प्रदेशसभामा वाम गठवन्धनका उम्मेदवारहरुको अग्रता कायम रहेको छ। प्रतिनिधिसभातर्फ क्षेत्र नं १ मा माओवादी केन्द्रका हितबहादुर तामाङले काँग्रेसका डा रामशरण महतले भन्दा ८८९ बढी मत पाएका छन् । तामाङको ५०९९ र महतको ४२१० मत रहेको छ। क्षेत्र नं २ मा एमालेका नारायणप्रसाद खतिवडा २०२८ मतले काँग्रेसका अर्जुननरसिंह केसी भन्दा अगाडी देखिएका छन्। खतिवडाको ६५१८ र केसीको ३५९० मत रहेको छ । प्रदेशसभा अन्तरगत प्रतिनिधिसभा १ को प्रदेश सभा 'क' मा माओवादी केन्द्रका राधिका तामाङ काँग्रेसका महेन्द्र थिङ्ग भन्दा ६१३ मतले अगाडी छिन् तामाङको २२८६ र थिङको १६७३ मत रहेको छ । १ नम्बर प्रदेशसभा 'ख' मा एमालेका बद्री मैनाली काँग्रेसका रमेश महत भन्दा १४४४ मतले अगाडी छन् । मैनालीको ३१८४ र महतको १७४० मत रहेको छ । प्रतिनिधिसभा क्षेत्र नं २ को प्रदेश सभा क मा एमालेका केशबराज पाण्डे काँग्रेसका जगदीश्वरनरसिंह केसीभन्दा १२६३ मतले अगाडी छन् । पाण्डेको ३३६० र केसीको २१०३ मत रहेको छ । सोही क्षेत्रको प्रदेश सभा 'ख' मा माओवादी केन्द्रका हिरानाथ खतिवडा काँग्रेसका जगतबहादुर तामाङ भन्दा ५६४ मतले अगाडी छन् । खतिवडाको २६३५ र तामाङको २०७१ मत हरेको छ ।
काठमाडौं ८ मा कांग्रेसका नविन्द्रराज जोशीको प्रारम्भिक अग्रता,काठमाडौंः काठमाडौं क्षेत्र नम्बर ८ को प्रारम्भिक नतिजामा कांग्रेसका नविन्द्रराज जोशीले अग्रता लिएका छन् । जोशीले २१ सय ८२ मत ल्याएका छन् भने वाम गठबन्धनका जीवनराम श्रेष्ठले दुई हजार २१ मत ल्याएका छन् । त्यस्तै विवेकशील साझा पार्टीका पुकार बमले ६ सय ५३ मत ल्याएका छन् ।
प्रदेशबारे अझै अन्यौलमा छन् मतदाता,"काठमाडौं : प्रदेशसभा कसरी बन्छ र प्रदेशसभामा प्रतिनिधिका अधिकार के कति छन् भन्ने थाहा नपाएपनि मतदाताले बिहीबार मतदान गरेका छन्। प्रदेशकोे नेतृत्वका लागि भोट दिइसकेका मतदातामा प्रदेश के हो र त्यसको नेतृत्व गर्नेको अधिकार कति छ भन्नेमा अन्यौलता पाइएको हो। संघीयताको मुटु प्रदेशलाई मानिन्छ। संविधानले सबै भन्दा अधिकार स्थानीय तह र प्रदेशलाई दिएको छ। तर त्यसबारे उम्मेदवारले नबुझाउँदा मतदाताहरु अन्यौलमा परेका हुन्। प्रनिनिधिसमा र प्रदेशसभाका उम्मेदवारले उही एजेण्डा उठाउँदा पनि मतदाताहरुमा प्रदेशको महत्वबारे थाहा नभएको हो। उम्मेदवारहरु त्यस विषयमा प्रर्याप्त ज्ञान नहुनु तथा त्यसप्रति महत्व नदिदाँ मतदाताहरु अन्यौलका माँझ मतदान गर्न बाध्य बनेका हुन्। उम्मेदवारहरुले प्रतिनिधिसभालाई नै बढी महत्व दिएको र प्रदेशतर्फ खासै चासो नदिएकाले पनि मतदाताहरु प्रदेशबारे अनविज्ञ भएको पाटन मंगलबजार स्थायी घर भएका पेशाले इन्जिनियर लक्ष्मण महर्जनले बताए। उनले भने प्रदेशका उम्मेदवारले अलगै एजेण्डा लिएर मतदातासँग घरदैलो पनि नगरेकाले उनीहरु आफै अन्यौलमा परे जस्तो हामीलाई महशुस भएको छ।' उनले अन्नपूर्णसँग भने। प्रदेशमा अधिकारको धेरै प्रयोग गर्न सकिन्छ। प्रतिनिधिसभा भन्दा स्थानीय तहमा यसको महत्व ज्यादा छ, त्यो कुरा उम्मेदवारले नबुझाउँदा प्रदेशको महत्व कम भएको त्रिचन्द्र कलेजका पूर्व प्राध्यापक जगदिश लाल श्रेष्ठको भनाई। पहिलो पटक संघीयताको अभ्यास हुन लागेकाले पनि उम्मेदवारहरु पनि त्यसबारे अनविज्ञ हुँदा मतदाताको जिज्ञासा मेटाउने काम नभएको उनी बताउँछन्। प्रदेशका उम्मेदवार प्रतिनिधिसभाका उम्मेदवारकै एजेण्डा बोकेर मतदातासँग घरदैलो गरेको उनले सुनाए। शंकरदेव क्याम्पसमा स्नातकोत्तर गरिरहेका सानेपका निरज नेपाल प्रदेशको बारेमा बुझेर भोट हाल्ने मतदाता शहरमा पनि निकै कम भएको बताउँछन्। प्रदेश र प्रदेशसभाका उम्मेदवारबारे जानकार नभएपनि भोट दिएको उनले सुनाए। पुल्चोकका ६५ वर्षीय पूर्ण महर्जन पनि प्रदेशका उम्मेदवार नै घरदैलोमा नआएको गुनासो गरे। उम्मेदारले घरदैलोमै गएर यसको महत्वबारे बुझाउँदै मत माग्नु पर्ने हो तर त्यो भएन।' उनले अन्नपूर्णसँग भने। पाटन गावाहलका ८९ वर्षीय नाति महर्जनले यस अगाडिको जस्तै अहिलेको चुनावलाई बुझेका रहेछन्। सबै चुनावमा सहभागी हुँदै आएका उनी प्रदेशका लागि पहिलो पटक भोट दिएपनि त्यसबारे आफूलाई केही थाहा नभएको गुनासो गरे। टोल छिमेकमा यसबारे खासै चर्चा भएन। उम्मेदवार पनि भोट माग्दा त्यो विषयमा बुझाउने प्रयास नै गरेनन्' उनले भने। प्रदेशका प्रतिनिधिहरुकै कारण पनि प्रदेशसभा छाँयामा परेको ललितपुर कुपण्डोलकी प्रमिला महर्जन बताउँछिन्। केही सुँझबँुझ व्यक्तिमा पनि नेपाल जस्तो भौगोलिक र आर्थिक रुपमा सानो राष्ट्रले संघीयता थेग्न सक्छ कि सक्दैन भन्ने संशय पैदा गरेकाले यो छायाँमा परेको पूर्व प्राध्यापक श्रेष्ठको तर्क छ। यस्तो छन् अधिकार संघीय नेपालमा तीन तहमा विभाजित छ। संघ प्रदेश र स्थानिय तह। यिनीहरुको आआफ्नै महत्व र अधिकार क्षेत्र संविधानले नै स्पष्ट गरेको छ। प्रदेशको अधिकारबारे संविधानको अनुसूची ६ मा स्पष्ट गरिएको छ। प्रदेशसभामा निर्वाचनको अन्तिम परिणाम आएको २० दिनभित्र पहिलो प्रदेशसभा बैठक बोलाइसक्नु पर्ने व्यवस्था छ। प्रदेश संसद् बसेको ढिलोमा ३० दिनभित्र प्रदेश सरकार बन्नु पर्ने प्रावधान छ। पहिलो र दोस्रो चरणको निर्वाचनमा सातवटै प्रदेशबाट प्रत्यक्ष तर्फ ३३० र समानुपातिक तर्फ २२० गरी प्रदेशसभाबाट ५५० प्रतिनिधि निर्वाचित हुँदै छन्। नेपालको संविधानमा प्रदेशसभाको अधिकारबारे अनुसूचीमा केही अधिकार स्पष्ट गर्न खोजिएको छ। प्रदेशको नाम राख्ने र राजधानी तोक्ने अधिकार प्रदेशसभा बैठकले गर्दछ। प्रदेशमा प्रहरी, प्रशासन र शान्ति सुरक्षा केद्रीय बैंकको नीति अनुरुप वित्तीय संस्थाको सञ्चालन, केन्द्रको सहमतिमा वैदेशिक अनुदान र सहयोग, जग्गा रजिष्टेशन, विभिन्न कर दिने तथा दण्ड जरिवाना लगायत उल्लेख गरेको छ। संविधानले संघ र प्रदेशको अधिकार पनि तोकेको छ। त्यस्तै संविधानले राजश्वको बाँडफाँट संघ, प्रदेश र स्थानीय तहले आफ्नो आर्थिक अधिकार क्षेत्रका विषयमा कर लगाउन सक्ने र ती स्रोतबाट राजश्व उठाउन सक्ने व्यवस्था पनि गरेको छ। संघ प्रदेश र स्थानीय तहबीच राजश्वको बाँडफाँट गर्दा सन्तुलित र पारदर्शी रुपमा गर्नुपर्ने पनि व्यवस्था गरिएको छ। त्यसका लागि वित्त आयोगको परिकल्पना पनि संविधानले गरेको छ। प्रदेशमा मुख्य मन्त्री नै सर्वेसर्वा हुने व्यवस्था छ। त्यस्तै संघ, प्रदेश र स्थानीय तहका पनि केही साझा अधिकार छन्। त्यसको पनि संधिानको अनुसूची ९ मा स्पष्ट व्यवस्था गरिएको छ। संघीयता विद् खिमलाल देवकोटा प्रदेशको संवेदनशीलताबारे जनता अनविज्ञ हुनुमा राज्यका संयन्त्र नै दोषी रहेको उनको बुझाई छ। प्रदेश एउटा सवल र छुटै संरचना हो भन्ने कुरा दलका उम्मेदवारले बुझाउन नसक्दा अहिलेको स्थिति यो स्थिति पैदा भएको हो।' उनले अन्नपूर्णसँग भने।"
काठमाडौं २ मा माधव नेपालको अग्रता : कांग्रेस र विवेकशीलको प्रस्तिस्पर्धा,काठमाडौं : काठमाडौं क्षेत्र नम्बर २ मा वाम गठबन्धनको तर्फबाट एमालेका उम्मेदवार माधवकुमार नेपालले प्रारम्भिक अग्रता लिएका छन्। एमालेका नेता नेपालले १०२३ मत प्राप्त गरेका छन् भने कांग्रेसका दीपक कुइँकेलले ४६९ मत प्राप्त गरेका छन्। विवेकशील साझाका सूर्यराज आचार्यले ४२४ मत प्राप्त गरेका छन्। एमालेका नेता नेपाल अगाडि हुँदा कांग्रेस र विवेकशीलको प्रतिस्पर्धा देखिन्छ।
भोजपुरमा वाम गठबन्धन अगाडी,भोजपुर : पहिलो चरणको प्रदेशसभा र प्रतिनिधिसभा निर्वाचनको पछिल्लो मतपरिणाम अनुसार भोजपुरमा वाम गठबन्धन अगाडी देखिएको छ । पछिल्लो मतपरिणाम अनुसार भोजपुरको प्रतिनिधिसभा र प्रदेशसभाका ३ वटै क्षेत्रमा वामगठबन्धनका उम्मेदवारहरुले अग्रता कायम गरिरहेका छन् । शुक्रबार बिहान सवा ९ बजेसम्मको मतपरिणाम अनुसार प्रतिनिधिसभा अन्तरगत वाम गठबन्धनका उम्मेदवारेवादी केन्द्रका सुदन राईले ४९६५ मत ल्याएका छन् भने उनलाई पछ्याउँदै लोकतान्त्रिक गठबन्धनबाट उम्मेदवार बनेका नेपाली कांग्रेसका उमेशजंग रायामाझिले ३ ६०६ मत ल्याएका छन्। यस्तै प्रदेशसभातर्फ भोजपुर (क)मा नेकपा एमालेका राजेन्द्रकुमार राईको ३०७९ मत ल्याउँदा लोकतान्त्रिक गठबन्धनका ससफोबाट अजम्बर राई काङमाङले १८३८ मत ल्याएका छन् । यस्तै भोजपुर (ख) मा एमालेका शेरधन राईले ८३२७ मत ल्याउँदा उनका प्रतिद्धन्दी नेपाली कांग्रेसका गोविन्द बहादुर कार्कीले २८९७ मत ल्याएर पछ्याईरहेका छन् । मुख्यमन्त्रीका दाबेदार मानिएका पूर्वमन्त्री शेरधन राई भारी मतान्तरले अगाडी देखिएका छन् । राईले कार्कीको भन्दा ५४३० मतले अग्रता लिएका छन् । प्रदेशसभा र प्रतिनिधिसभा निर्वाचनका लागि कुल १ लाख १३ हजा ८ सय ९१ मतदाता संख्या रहेको भोजपुरमा कुल ५८०५ प्रतिशत मत खसेको थियो । कडा सुरक्षाकाबीच मतगणना भइरहेको छ । मूख्य निर्वाचन अधिकृतको कार्यालय परिसर १ सय मिटर वरपर सुरक्षाकर्मी तैनाथ गरिएका छन् ।
दाङ क्षेत्र २ मा वामगठबन्धन अगाडि,दाङ : दाङ क्षेत्र नम्बर २ मा तीन हजार मत गन गणना हुँदा वामगठबन्धन अघि देखिएको छ। वामगठबन्धनका साझा उम्मेदवार नेकपा माओवादी केन्द्रका नेता कृष्णबहादुर महराले १६०० मत ल्याएका छन्। उनका निकतम प्रतिष्पर्धी नेपाली कांग्रेसका नेता राजु खनालले १०६३ मत ल्याएका छन्। एक र तीन निर्वाचन क्षेत्रको सर्वदलीय बैठक सम्पन्न भएको र केही आन्तरिक तयारी गर्र्नुपर्ने देखिएकाले १२ बजेदेखि गणना सुरु हुने बताइएको छ।
संविधान जीवन्त होस्',"जहरसिंहपौवा (काठमाडौं) : शकुन्तला तामाङको बूढीऔंठामा कालोमसी धसिएको यो पहिलोपल्ट होइन । शंकरापुर३, कात्तिकेबाट जहरसिंहपौवा मतदान केन्द्रमा भोट खसालेर बाहिरिँदै गरेकी उनलाई खसोखास थाहा पनि थिएन, यो चुनाव किन हुँदै छ । तर, आफ्नो एक भोट उनले अर्पण गरिदिइन्, दुई वर्षअघि जनप्रतिनिधिले बनाएको संविधान अमर होस् है भनेर ! तामाङको गाउँमा उम्मेदवार बनेर एमाले नेता माधव नेपालदेखि कांग्रेस नेता दीपक कुइँकेलसम्म पुगे । हात जोड्दै भोट मागे अनि संविधान कार्यान्वयनदेखि विकास दिलाउने वाचा गरे । मैले नेताको सबै कुरा त बुझिनँ तर संविधान लागू गर्ने, विकास गर्ने यस्तै केके भन्नुभयो,' उनले अन्नपूर्णसँग भनिन्, मलाई नेताको कुरा धेरै विश्वास लाग्दैन तर भोट लाउनुपर्छ भन्ने थाहा छ ।' गाउँतिर पुग्दा थाहा हुन्छ उदाउँदो संघीय गणतन्त्रका नेताहरूको बोलीमा नागरिकको भरोसा बढिहालेको छैन तर यो संविधान कार्यान्वयन गरिछाड्ने प्रतिबद्धताहरू छन् । माओवादी युद्धको अन्त्यपछि शान्ति र लोकतन्त्र आएको थाहा छ । गणतन्त्र, संघीयता, राज्यका सबै निकायमा समावेशी समानुपातिक प्रतिनिधित्वको व्यवस्था संविधानमा छ भन्ने पनि थाहा छ तर जनता अब शक्तिशाली भइसके भन्ने तर्कमा तिनका आशंका कायमै छन् । यो चुनावले जनतालाई बल थप्ने तिनको विश्वास छ । शंकरापुरमै मतदाता झुरुप्प भेला भएर भन्दै थिए, जनता शक्तिशाली भइसकेका छैनन् । उनीहरूले जिताएका प्रतिनिधिलाई त संविधान नबनाई संविधानसभा विघटन भएको पनि टीभीमा हेरेर थाहा भयो ।' यसरी बोल्नेमध्ये कतिपयलाई लाग्छ, अझै पनि राष्ट्रिय शक्तिहरू राजनीतिमा निर्णायक भइसकेका छैनन् । अनि यो संघप्रदेश चुनाव पनि समयमा नहोस् ता कि संविधानै कार्यान्वयन हुन नसकोस् भनी बाह्य शक्तिले इच्छाएको तिनले सुनेका रहेछन् । तिनैमध्ये एक स्थानीय व्यापारीले भने, हाम्रो भोट हामी केही गर्न सक्दैनौं भन्नेका लागि जवाफ हो ।' यो चुनावले ठूलो विकास केही गर्ने होइन तर अब कतिवटा संविधान ल्याउने ? यो संविधान हामीले बचाउनुपर्छ ।' सोमनाथ ढुंगाना, डाँछी डाँछी, थलीस्थित कान्तिभैरव मावि मतदान केन्द्रमा भेटिएका ७२ वर्षीय सोमनाथ ढुंगाना भन्दै थिए, यो चुनावले ठूलो विकास केही गर्ने होइन, यसमा स्पष्ट भए हुन्छ तर अब कतिवटा संविधान ल्याउने ? यो संविधान हामीले बचाउनुपर्छ ।' ढुंगानाले पहिले खसालिएका मत पाँच वर्षे सरकार र संविधान निर्माणका लागि भएको तर यसपल्टको भोट संविधान रक्षाका लागि भएको व्याख्या पनि दिए । उनले अब स्थायी सरकार आएर बूढाबूढीको भत्ता बढाउनुपर्ने माग पनि राखे । यो चुनावको अर्को सबल पक्ष विप्लव समूहको बम आतंकसँग नागरिकहरू एकरत्ति तर्सिएको प्रमाण फेला परेन । भक्तपुरको बालकोट मनहरा खोलामा बम राखिएको हल्ला चलेपछि सेना र प्रहरी कडा पहरामा खटिए । छेवैका दुई मतकेन्द्रमा वृद्धदेखि युवा, अपांगदेखि सांग निर्धक्क मतदान गर्दै थिए । यो चुनाव हिंसाविरुद्धको जनमतसमेत भएको बताए, अमरबहादुर तामाङले । कुनै बेला शम्भुराम श्रेष्ठ नेतृत्वको नेपाल कम्युनिस्ट लिगका कार्यकर्ता रहेका तामाङ अहिले कुनै पार्टीमा छैनन्, वामपन्थी अनुराग भने बाँकी छ । शंकरापुर मतकेन्द्रमा भेटिएका उनले भने, नेपालीको जनमतविरुद्ध अब कोही पनि शक्ति जानु हुँदैन । त्यो जनादेशको अपमान हो ।' डाँछी७ मा भेटिएका पूर्वफुटबलर राजीव श्रेष्ठले जसले चुनाव जिते पनि अब देश स्थिर राजनीतिक व्यवस्थामा जाने, त्यसैबाट विकास र समृद्धि हुने उनले अपेक्षा राखे । निर्वाचन आयोगको प्रारम्भिक प्रक्षेपणअनुसार दोस्रो चरणको संघ प्रदेश चुनावमा झन्डै ६७ प्रतिशत मत खसेको छ । यो सूचकांकले भन्छ, जीवन्त लोकतन्त्रमा बहुविचार हुन सक्छन् तैपनि बहुसंख्यक जनता ठिकै निर्णय गर्छन् ।"
काठमाडौं ४ मा राजन भट्टराईको अग्रता : १९८ मतले गगन पछाडि,काठमाडौं : काठमाडौं क्षेत्र नम्बर ४ को प्रारम्भिक नतिजामा वाम गठबन्धनको तर्फबाट एमाले उम्मेदवार राजन भट्टराईले अग्रता लिएका छन्। भट्टाई कांग्रेसका गगन थापाभन्दा १ सय ९८ मतले अगाडि छन्। निर्वाचन आयोगले दिएको पछिल्लो मत परिणाम अनुसार एमालेका भट्टराईले १२ सय ३९ मत ल्याएका छन् भने कांग्रेसका थापाले १०४१ मत प्राप्त गरेका छन्।
धेरै दलभन्दा थोरै दल वा गठबन्धन नै ठीक',"काठमाडौं : एमालेमाओवादीले तत्काल चुनावी तालमेल र त्यसपछि पार्टी एकता नै गर्ने गरी वाम गठबन्धन' निर्माण गरेपछि कांग्रेसलगायत लोकतान्त्रिक शक्तिमाथि पनि गठबन्धन निर्माण गर्न दबाब सिर्जना भयो। कांग्रेसले पनि राप्रपा, नयाँ शक्ति, राप्रपा प्रजातान्त्रिकलगायत राजनीतिक शक्ति लिएर चुनावी गठबन्धन गर्यो। मधेसकेन्द्रित दल राष्ट्रिय जनता पार्टी र संघीय समाजवादी फोरमले पनि अलग्गै मोर्चाबन्दी गरे। चुनावी गठबन्धनले प्रत्यक्षतर्फ निर्वाचनमा प्रतिस्पर्धा गर्ने पार्टीको संख्या सीमित भयो। धेरै पार्टीका नेता बेग्लाबेग्लै भन्दा मिलेरै चुनाव लडेकालाई मतदाताले सहज रूपमा लिए। ललितपुर महानगरपालिका२१ सुनाकोठीका अष्टबहादुर महर्जनले भने, पहिलाजस्तो लामा मतपत्र छैनन्, मतदान गर्न पनि सजिलै भयो। धेरै राजनीतिक दल हुनुभन्दा थोरै भएकै राम्रो।' अस्थिरताको चपेटामा परेको देशको राजनीतिलाई स्थायित्व दिन पनि थोरै राजनीतिक शक्ति मात्र हुनुपर्ने तर्क मतदाताको छ। कीर्तिपुर७ का पुष्पराज महर्जनले भने, गठबन्धनका दलले सधैं मिलेर जान सके राम्रो।' उनको भनाइमा प्रतिनिधिसभा र प्रदेशसभाका प्रत्यक्ष तर्फका उम्मेदवारलाई मतदान गर्न यसपटक मतदातालाई सजिलो भएको छ। सानो मतपत्र, गठबन्धन दलका उम्मेदवारको मात्र चुनाव चिह्न रहेकाले मतदातालाई थोरै विकल्पमा रोजेर मतदान गर्नुपर्ने अवस्था थियो। निर्वाचन लक्षित कांग्रेस नेतृत्वको लोकतान्त्रिक गठबन्धन र पार्टी एकता लक्षित वाम गठबन्धनको भविष्य अहिले नै अनुमान भने लगाउन नसकिने मतदाता बताउँछन्। ललितपुर कोइलाछीगुठी खोकनामा मतदान गरेका ललितपुर२१ का आशाकाजी डंगोलले भने, गठबन्धनको भविष्य चुनावको परिणामपछि मात्र बताउन सकिएला।' एमालेमाओवादीको पार्टी एकता र कांग्रेस नेतृत्वको गठबन्धनको टिकाउको भविष्य निर्वाचन परिणामले मात्रै निर्धारण गर्ने उनको कथन छ। पहिले स्थानीय तहमा पनि कतिपय दलले चुनावमा तालमेल गरेका थिए तर आफ्तो उम्मेदवार जित्ने, अर्कोको उम्मेदवारलाई भोट नै नदिएको पनि देखिएको थियो, अहिले पनि बाकसमा भोट खसेको छ, अहिले नै गठबन्धनको भविष्यबारे टिप्पणी गरिहाल्न नसुहाउला,' उनले भने। राजनीतिक विश्लेषक लोकराज बराल बहुदलीय व्यवस्थाभित्र गठबन्धनको अभ्यासलाई स्वाभाविक मान्नुपर्ने तर्क गर्छन्। विगतमा चुनावका लागि उम्मेदवार मनोनयनपछि गठबन्धनको गृहकार्य भोटका लागि हुने गरे पनि यसपटक भने मनोनयन दर्ताअगावै भएकाले यसलाई नयाँ प्रयोगका रूपमा लिनुपर्ने ठान्छन्। गठबन्धनको भविष्य यसै होला भनेर अहिले नै ठम्याउन सकिँदैन,' बरालले अन्नपूर्णसँग भने, राजनीतिक पार्टी फुट्नेजुट्ने भइराख्छन्, यसलाई स्वाभाविक नै मान्नुपर्छ, निर्वाचन हुन्छहुँदैन भन्ने अन्योलबीच निर्वाचन सकिएको छ। तर, यतिमै राजनीतिक स्थायित्व भइहाल्छ भनेर अनुमान लगाउन सकिन्न, चुनावमा भएका गठबन्धनको भविष्य पनि अहिल्यै आकलन गर्न सकिन्न।'"
रुकुम पूर्वको प्रदेश सभा क' मा माओवादी केन्द्र विजयी,रुकुम पूर्व : रुकुम पूर्वको प्रदेश सभा क' मा माओवादी केन्द्रका तेजबहादुर ओली विजयी भएका छन्। संयुक्त वाम गठबन्धनका तर्फबाट उम्मेदवारर बनेका नेकपा माओवादी केन्द्रका नेता समेत रहेका ओलीले नेपाली कांग्रेसका दुतकुमार पुनलाई ३ हजार २ सय ८३ मतले पछि पार्दै जित हात पारेका हुन्। विजयी ओलीले ५ हजार ४ सय २७ मत ल्याएका छन् भने उनका मुख्य प्रतिस्पर्धी रहेका कांग्रेसका उम्मेदवार पुनले २ हजार १ सय ४४ मत ल्याएका छन्। तस्तै ८ सय ५१ मत ल्याएर नयाँ शक्ति पार्टी नेपालका उम्मेदवार राखिमान घर्ती तेस्रो स्थानमा रहेका छन् भने ५९ मत ल्यएर राष्ट्रिय जनमोर्चा नेपालका उम्मेदवार अनराम पुन चौथो स्थानमा रहेका छन्। रुकुम पूर्वको प्रदेश सभा क' बाट चार जना उम्मेदवारहरु चुनावी मैदानमा थिए। नेकपा माओवादी केन्द्र रुकुम पूर्वका इन्चार्ज रहेका ओली पूर्व जनमुक्ती सेनाका तेस्रो डिभिजन कमाण्डर हुन्। ओली पहिलोपल्ट प्रत्यक्ष निर्वाचनमा भिडेका हुन्। उनी माओवादी केन्द्रका क्रियाशील र प्रभावशाली युवा नेता समेत मानिन्छन्। कुल १३ हजार ९ सय ३ मतदाता रहेको रुकुम पूर्व प्रदेश सभा क' मा ८ हजार ८ सय ६१ मत खसेको थियो। यसमध्ये ८ हजार ४ सय ८४ मत सदर भएको छ भने बाँकी ३ सय ७७ बदर भएको छ। रुकुम पूर्वको प्रतिनिधिसभा सदस्यको गणना भने यसअघि नै सम्पन्न भैसकेको छ जसमा संयुक्त बाम गठबन्धनका तर्फबाट उम्मेदवार बनेकी माओवादी केन्द्रकी महिला नेतृ तथा पूर्व युवा तथा खेलकुद मन्त्री कमला रोका विजयी भइसकेकी छिन्। प्रदेश सभा ख' को मतगनणा जारी रहेको र आजै अपराह्न सम्ममा ख' को पनि मत परिणाम आइसक्ने मुख्य निर्वाचन अधिकृत दुर्गाबहादुर भुसालले जानकारी दिए।
रुकुम पूर्वको मतगनणा सकियो : सबै क्षेत्रमा वाम गठबन्धन विजयी,रुकुम पूर्व : रुकुम पूर्वको मतगनणा सम्पन्न भएको छ । प्रतिनिधिसभा सदस्यका लागि एक र प्रदेशसभाका लागि दुई निर्वाचन क्षेत्र रहेको रुकुम पूर्वमा प्रत्यक्षतर्फका तीनवटै सिटमा वाम गठबन्धनका उम्मेदवारहरु विजयी भएका छन् । बिहीबार साँझ ५ बजेबाट सुरु भएको मतगनणा शुक्रबार विहान सम्पन्न भएको हो । संयुक्त वाम गठबन्धनका तर्फबाट एमाले र माओवादीको संयुक्त उम्मेदवारका रुपमा नेकपा माओवादीका नेताहरुलाई रुकुम पूर्वमा संयुक्त उम्मेदवार बनाइएको थियो । प्रतिनिधिसभा सदस्यमा माओवादी केन्द्रकी महिला नेतृ तथा पूर्व मन्त्री कमला रोका र प्रदेश सभा क मा माओवादी केन्द्रकै तेजबहादुर खाम यस अघि नै विजयी भैसकेका छन् भने भर्खरै सम्पन्न मतगनणा अनुसार पूर्व रुकुख प्रदेश सभा ख मा नेकपा माओवादी केन्द्रकै पुर्ण बहादुर घर्ती विजयी भएका छन् । विजयी घर्ती विसं २०५२ सालदेखि २०६३ सम्म नेकपा माओवादीले सुरु गरेको सशस्त्र युद्धताका २०५७ साल मंसिर २९ गते समानान्तर सरकार (छायाँ सरकार)का रुपमा रुकुमको बाँफिकोटमा तत्कालीन माओवादीले घोषणा गरेको जनसरकारको पहिलो प्रमुख समेत बनेका थिए । कुल मतदाता १४ हजार २५ जना रहेको रुकुम पूर्वको ख मा ५ हजार ८ सय १६ मत ल्याएर पुर्णबहादुर घर्ती विजयी भएका छन् भने उनका मुख्य प्रतिद्वन्द्वी नेपाली कांग्रेसका दत्तबहादुर बस्नेतले ३ हजार १ सय ११ मत ल्याएका छन् । संयुक्त वाम गठबन्धन र नेपाली कांग्रेसले मात्रै उम्मेदवारी दर्ता गराएको यस निर्वाचन क्षेत्रमा यी दुई दल बीच नै प्रतिस्पर्धा भएको थियो । यस क्षेत्रमा ९ हजार १ सय २७ मत खसेको थियो भने यसमध्ये ८ हजार ९ सय २७ सत सदर हुदाँ ३ सय म बदर भएको छ । यससंगै रुकुम पूर्वमा प्रतिनिधीसभा र प्रदेशसभाको प्रत्यक्ष तर्फको मतगनणा सकिएको छ । समानुपातिक तर्फको मतगनणा भोली बिहानबाट सुरु गरिने मुख्य निर्वाचन अधिकृत दुर्गाबहादुर भुषालले जानकारी दिएका छन् ।
दोलखामा वामगठबन्धनको फराकिलो मतान्तर,चरीकोट : दोलखामा वामगठबन्धनका उम्मेदवारहरुको फराकिलो मत मतान्तर आएको छ।पहिलो चरणमा निर्वाचन सम्पन्न भएको दोलखामा वामगठबन्धनबाट प्रतिनिधिसभाको उम्मेदवार बनेका एमाले नेता पार्वत गुरुङले ७ हजार ६ सय ६३ मत ल्याएका छन् भने लोकतान्त्रीक गठबन्धनबाट उम्मेदवार बनेका कांग्रेस नेता रुद्रबहादुर खड्काले ३ हजार १ सय ३६ मत ल्याएका छन्। यस्तै वामगठबन्धन बाट प्रदेश सभा १ (क) तर्फ उम्मेदवार बनेका माओवादी केन्द्रका नेता विशाल खड्काले ६ हजार २ सय ३६ मत ल्याएका छन् भने लोकतान्त्रीक गठबन्धन बाट उम्मेदवार बनेका काँग्रेस नेता बर्मा लामाले २ हजार १ सय १ मत ल्याएका छन्। यस्तै प्रदेश सभा अन्र्तगत क्षेत्र नम्बर २ मा वामगठबन्धनबाट उम्मेदवार बनेका एमाले नेता पशुपति चौलागाइको ४ हजार ६ सय ८० र लोकतान्त्रीक गठबन्धनबाट उम्मेदवार बनेका कांग्रेस नेता केशवराज चौलागाईको १ हजार ७ सय ७१ रहेको छ भने नेकपा मालेबाट उम्मेदवार बनेका लालकुमार केशीको १ हजार ४ सय ७२ रहेको मुख्य निर्वाचन कार्यालय दोलखाले जनाएको छ।
बैतडीमा वामगठबन्धनको अग्रता कायमै,"बैतडी : बैतडीमा बिहीबार साँझदेखि सुरु भएको मतगणनामा बामगठबन्धन अघि देखिएको छ। शुक्रबार बिहान प्राप्त मतपरिणाम अनुसार प्रतिनिधिसभा र प्रदेससभा दुवैमा वामगठबन्धनको अग्रता देखिएको हो। प्रतिनिधिसभाको १३ हजार ८०५ मत गनिसक्दा वामगठबन्धनका उम्मेदवार एमालेका नेता दामोदर भण्डारीले ६९७२ मत ल्याएर अग्रता कायमै राखेका छन्। उनका प्रतिष्पर्धाी लोकतान्त्रिक गठबन्धनका उम्मेदवार नेपाली कांग्रेसका नेता नरबहादुर चन्दले ५हजार २६९ मत प्राप्त गरेका छन्। त्यस्तै विवेकशील साझाका उम्मेदवार नारायणदत्त अवस्थीले १२२, राष्ट्रिय जनमोर्चाका विरेन्द्रसिंह भण्डारीले ५५ र एकीकृत राप्रपा राष्ट्रवादीका त्रिलोकबहादुर चन्दले ९६ मत प्राप्त गरेका छन्। प्रदेशसभाका दुवै क्षेत्रमा वामगठबन्धनको अग्रता कायमै रहेको छ। प्रदेशसभा ९क० क्षेत्रमा वामगठबन्धनका उम्मेदवार नेकपा माओवादी केन्द्रका प्रेमप्रकाश भट्टले ६ हजार १४७ ले प्राप्त गरेका छन् भने नेपाली कांग्रेसका हरिमोहन भण्डारीले ४ हजार ७३८ मत प्राप्त गरेका छन्। जनसमाजवादी पार्टी नेपालका भगीरथसिंह कुवरले ३७८ मत प्राप्त गरेका छन् भने राष्ट्रिय मुक्ति आन्दोलन नेपालका दिलिपराज पाण्डेले १३९ मत प्राप्त गरेका छन्। राष्ट्रिय जनमोर्चाका अर्जुनसिंह मडैले २१ मत प्राप्त गरेका छन्। प्रदेशसभा ९क० क्षेत्रमा अहिले सम्म १२ हजार ५०२ मत गनिसकिएको छ। प्रदेशसभा 'ख' क्षेत्रमा बामगठबन्धन उम्मेदवार एमालेका लीलाधर भट्टले ६ हजार ४५३ मत प्राप्त गरी अग्रता कायमै राखेका छन्। लोकतान्त्रिक गठबन्धनका उम्मेदवार राप्रपाका गणेश चन्दले ४ हजार ८५७ मत प्राप्त गरेका छन्। प्रदेशसभा ९ख० क्षेत्रमा अहिले सम्म १२ हजार ४७ मत गणना गरिएको छ। कुल १ लाख ३२ हजार तीन सय १९ मतदाता रहेको बैतडीमा ७६ हजार तीन सय ४३ मत खसेको छ।"
'कर्मचारीलाई घुस खुवाउनु नपरोस्',"काठमाडौं : काठमाडौं निर्वाचन क्षेत्र नं ६ र ७ का बासिन्दाले प्रतिनिधिसभा र प्रदेशसभाको निर्वाचनमा मतदान हालिरहँदा अब निर्वाचित हुने प्रतिनिधिहरूले सरकारी सेवा प्रभावकारी र चुस्त दुरुस्त बनाउनु पर्ने माग गरेका छन्। मतदान गर्न विभिन्न मतदान केन्द्रमा आएका युवायुवतीदेखि वृद्धवृद्धासम्म सबैले सरकारी कार्यालयमा जाँदा दुःख र झन्झट मात्रै होइन घुस खुवाउनु पर्ने बाध्यता रहेको भन्दै दुःखमनाउ समेत गरे। काठमाडौं क्षेत्र नं ६ मा पर्ने तारकेश्वर नगरपालिका६ धर्मस्थलीमा मतदान गरेका ७१ बर्से स्थानीय समाजसेवी रामबहादुर महर्जन खासै उत्साहित थिएनन्। मत खसालीसकेपछि उनले असन्तुष्टि व्यक्त गर्दै भने, के गर्ने जतिपटक भोट हाले पनि हामीले दुःख नै पाउने हो।' उनको आक्रोश नेताका साथै सरकारी कर्मचारीप्रति पनि उत्तिकै थियो। विगतमा विभिन्न कामका लागि मालपोत, नापी, जिल्ला प्रशासन, भूमिसुधारलगायत कार्यालय जाँदा आफूले असाध्यै दुःखकष्ट बेहोर्नुपरेको उनको गुनासो थियो। अब निर्वाचित भएर सरकार चलाउने नेताहरूले पहिलो काम सरकारी सेवा जनप्रिय बनाउनु पर्ने उनले बताए। उनका अनुसार धेरै पल्ट जग्गासम्बन्धी कामले मालपोत कार्यालय डिल्लीबजार र मनमैजु जतिपल्ट जाँदा पनि घुस बिना काम नभएको सम्झेर मन खिन्न हुने उनले बताए। यस्तै गुनासो काठमाडौं क्षेत्र नं ७ कै पुरानो गुह्येश्वरी, लोलाङ हाइट केन्द्रमा मतदान गर्ने तथा क्षेत्र नं ६ को तारकेश्वर महांकाल क्षेत्रका मतदाताहरूले पनि गरे। उनीहरू लामो लाममा बसेर मत खसाल्ने पालो कुरिरहेका थिए। पुरानो गुहेश्वरी मतदान केन्द्रमा भेटिएका तारकेश्वर७ का झंकप्रसाद तिमिल्सिनाले सुशासन कायम हुन नसकेको र कर्मचारीले सर्वसाधारणलाई दुःख र झन्झट दिने गरेको पीडा पोखे। उनले केन्द्र र प्रदेश दुवै ठाउँका नेताहरूले सरकारी सेवा प्रभावकारी बनाउन पहिलो प्राथमिकता दिनुपर्ने बताए। सरकारी सेवा प्रभावकारी हुने गरी प्रदेशले नयाँ योजना र कार्यक्रम ल्याउनु पर्ने उनको सुझाव छ। हिजोका कर्मचारीले जनतालाई धेरै दुःख दिए। अब संघीय शासनमा पनि जनताले कर्मचारीबाट दुःख पाए संघीय शासन सफल हुन सक्दैन', उनले भने। उनले केही समयअघि निर्वाचन कार्यालयकै कर्मचारीबाट समेत आफूले धेरै दुःख र झन्झट बेहोर्नु परेको सम्झिए। सरकारी कार्यालयमा जाँदा घुस मागेर कर्मचारीले दिक्क पार्ने अनुभव पनि उनले सुनाए। विभिन्न स्थानमा भेटिएका मतदाताहरूको एउटै आवाज थियो, सबै नेता र कर्मचारी मिलेर जनताको काम गर्नुका साथै देशको विकास, प्रगति र समृद्धिमा ध्यान दिनुपर्छ।' केहीले मतदान गर्ने मन नभए पनि नेताहरू फेरि सच्चिएर आउलान्कि भन्ने आसले भोट हाल्न आएको बताए। तारकेश्वर ५ लोलाङ हाइटका अगन्धर तिवारीले भने, अब त नेताहरू सच्चिन्छन् होला र जनताको सुखदुःखमा साथ देलान् जस्तो लागेको छ।' केहीले नेताहरू जनता नचिन्ने रोगले ग्रसित नहोलान् भन्ने अपेक्षा गरे। अधिकांश मतदाताहरू नेता चुनावमा मात्रै आउने त्यसपछि नाकमुखै नदेखाउने भन्दै खिन्नता व्यक्त गरे। क्षेत्र नं ६ धर्मस्थली मतदान केन्द्रमा मत खसाल्न आएका बालकृष्ण नापीत र जीतबहादुर महर्जनले नेताहरूलाई निर्वाचनपछि रतन्धो लाग्ने गरेको भन्दै व्यंग्य गरे। उनीहरू दुवै जना २०४६ सालको जनआन्दोलनका घाइते हुन्। लोकतान्त्रिक आन्दोलनमा लाग्दा दुवै जनाको टाउको फुटेको थियो। हामीले रगत बगाएर लोकतन्त्र ल्यायौं, तर हाम्रो समस्या अहिले पनि जस्ताको तस्तै छ', उनीहरूले भने। उनीहरू पनि सरकारी कार्यालयका सेवाप्रति असन्तुष्ट छन्। लोलाङ, धर्मस्थली, पुरानो गुहेश्वरी, काभे्रस्थली, मनमैजुलगायत विभिन्न ठाउँमा मतदाताहरूले उनीहरू राजधानी नजिकका गाउँबस्तीमा भए पनि बत्तिमुनि अँध्यारो भनेजस्तो भएको बताए। आफ्नो गाउँ टोलमा बाटो, खानेपानी अभाव, ढल, असुरक्षालगायत समस्या यथावत रहेको उनीहरूको गुनासो थियो।"
रोल्पामा वामगठबन्धनको अग्रता,रोल्पा : रोल्पामा प्रतिनिधिसभा र प्रदेश सभामा वामगठबन्धनका उम्मेदवारको अग्रता रहेको छ । मुख्य निर्वाचन अधिकृतको कार्यालयका अनुसार प्रतिनिधिसभातर्फ ८ हजार ८ सय ३५ मत गणना हुँदा वामगठबन्धनका उम्मेदवार एवं माओवादी केन्द्रका नेता वर्षमान पुन अनन्त ५ हजार ५१ ले अग्रता लिएका छन् । उनका प्रतिष्पर्धी लोकतान्त्रिक गठबन्धनका उम्मेदवारी एवं सिंचाई राज्यमन्त्री अमरसिंह पुनको २ हजार ६ सय ४९ मतले पछ्याउँदै आएका छन् । प्रदेशसभाका लागि निर्वाचन क्षेत्र नं क मा वामगठबन्धनका उम्मेदवार एवं माओवादी केन्द्रका नेता कुलप्रसाद केसी १ हजार ८ सय ९४ ले अघि छन । उनका प्रतिष्पर्धी नेपाली कांग्रेसका उम्मेदवार शेरबहादुर महराले १ हजार ४ सय ९७ मत ल्याएका छन् । क मा ३ हजार ९ सय ४३ मत गणना भएको छ । निर्वाचन क्षेत्र ख मा ५ हजार २५ मत गणना हुँदा माओवादी केन्द्रका उम्मेदवार दिपेन्द्रकुमार पुनले ३ हजार ७ सय ११ मत सहित अग्रता कायम गरेका छ्न् भने उनका प्रतिष्पर्धी नेपाली कांग्रेसका उम्मेदवार खगेन्द्रप्रकाश हमालले ८ सय ६१ मत ल्याएको मुख्य निर्वाचन अधिकृतको कार्यालयले जनाएको छ ।
हिंसा चिर्दै चुनाव,"काठमाडौं : प्रतिनिधिसभा र प्रदेशसभा निर्वाचनमा सहभागी आममतदाता भन्छन्, हिंसालाई चिर्दै निर्वाचनमा सहभागी हुन आउनुको सन्देश शान्ति र आर्थिक विकास नै हो।' यो निर्वाचन विद्यमान संक्रमणकाल अन्त्यका लागि भएकाले अब बन्ने सरकारले हिंसालाई चिर्न शान्ति र आर्थिक विकासलाई उच्च प्राथकिमता दिनुपर्ने उनीहरूको तर्क छ। विप्लव समूहले करिब दुई महिनायता जारी राखेको दुई दर्जन हिंसात्मक घटनाका पछाडि माओवादी युद्धका समयमा संलग्न राष्ट्रिय तथा अन्तर्राष्ट्रिय शक्ति केन्द्रको हात रहेको आममतदाताको बुझाइ छ। अब बन्ने सरकारले यस्ता हिंसात्मक घटना अन्त्य गर्न विदेश, सुरक्षा र आर्थिकलगायत मुद्दामा राष्ट्रिय नीति तय गर्नुपर्ने उनीहरूको माग छ। आगामी सरकार ठोस नीति र कार्यक्रमसाथ अघि बढ्न नसके मुलुक १० वर्षअघिकै अवस्थामा फर्कन सक्ने त्रास पनि उनीहरूले व्यक्त गरेका छन्। त्यसका लागि मधेसको सिके राउत समूह र पहाडको विप्लव समूहबारे समयमै ठोस निर्णय लिनुपर्ने उनीहरू बताउँछन्। संविधान निर्माता नीलाम्बर आचार्यले यो मुलुकमा हिंसा चल्न दिनुहुँदैन र चल्दैन भन्ने नीति आउने सरकारको पहिलो उद्देश्य हुनुपर्ने बताए। काठमाडौं १ को इन्द्रधनुष स्कुल नयाँ बानेश्वरको बुथमा मतदान गरेका आचार्यले भने, हिंसालाई चिर्दै आममतदाता मतदान प्रक्रियामा आउनुको उद्देश्य दिगो शान्ति र आर्थिक विकास नै हो।' हिंसा पुनः उदय भएमा नेपालका राजनीतिक दल, सुरक्षा निकाय र आमसार्वभौम नेपालीमाथि समेत प्रश्न उठ्नसक्ने उनको धारणा छ। नयाँ सरकारले संविधान कार्यान्वयनमा अघि बढ्दा मुलुकमा अब कहिल्यै हिंसा हुँदैन र हिंसालाई छुट दिन्नँ भन्ने नीति लिनै पर्छ।' नीलाम्बर आचार्य केही वर्षयताको राजनीतिक चलखेल र देशीविदेशी शक्तिको सक्रियताबाट बर्बादीमा डुबेको मुलुकलाई अबको नेतृत्वले स्थायित्व दिन सक्नुपर्छ।' देवेन्द्रराज पाण्डे पहिलो संविधानसभामा संवैधानिक समिति सभापति रहेका आचार्यले भने, माघ ७ गतेसम्म नयाँ सरकार गठन भइसक्छ। नयाँ सरकार संविधान कार्यान्वयनमा अघि बढ्दा मुलुकमा अब कहिल्यै हिंसा हुँदैन र हिंसालाई छुट दिन्न भन्ने नीति लिनै पर्छ।' मुलुकमा अझै हिंसा भएमा अन्तर्राष्ट्रिय जगतमा समेत राजनीतिक दलबारे नकारात्मक प्रश्न उठ्न सक्ने उनको बुझाइ छ। ०४६ को आन्दोलनपछि गठित अन्तरिम सरकारका अर्थमन्त्री एवं नागरिक समाजका अगुवा डा देवेन्द्रराज पाण्डेले जनमतको सम्मानका लागि अब बन्ने सरकार राष्ट्रिय चिन्तनसाथ अघि बढ्नुपर्ने धारणा व्यक्त गरे। हिंसाको बीचमा पनि मतदान गर्नेहरूले १० वर्षे हिंसाको जगैदेखि अन्त्य चाहेको उनले बताए। दस वर्षे हिंसाको अन्त्यका रूपमा समेत यो निर्वाचनलाई लिनुपर्छ', उनले भने, केही वर्षयताको राजनीतिक चलखेल, राजस्वको विचलन, देशीविदेशी शक्तिको सक्रियतालगायतबाट बर्बादीमा डुबेको मुलुकलाई अबको नेतृत्वले स्थायित्व दिन सक्नुपर्छ।' काठमाडौं ४, जयवागेश्वरीस्थित वेद विद्या श्रम मतदान केन्द्रबाट मतदान गरी फर्केका ८८ वर्षीय कृष्णबहादुर कपालीले अहिलेका राजनीतिक दल र नेतृत्वलाई बीपी र पुष्पलालसँग तुलना गरेको मन परेको छैन। बीपी र पुष्पलालको कथनी र करनीमा समानता थियो भने अहिलेका नेताहरूको कथनी र करनीमा फरक रहेको उनी बताउँछन्। सोही केन्द्रमा मतदान गरेर फर्केका ७० वर्षीय सैन्चा संगतले गणतन्त्र राजनीतिक दलको आर्थिक आयका लागि नभएर राष्ट्रको ढुकुटीका लागि हुनुपर्ने बताए। हिंसाकै बीच मतदानका लागि मतदाता बाध्य हुनुमा शान्ति, समृद्धि र स्थायित्वको चाहना रहेको उनले बताए। हिमालय विद्यामन्दिर सिफलका ७० वर्षीय उत्तमनारायण महर्जनले राज्यसत्ता र राज्यशक्तिका लागि भएका कुनै पनि गठबन्धन विप्लव समूहको नेतृत्वमा भएको हिंसाको जिम्मेवार रहेको बताए। बानेश्वर गोल्डेनगेट मतदान केन्द्रबाट मतदान गरेकी जापानी भाषा शिक्षिका साबु पौडेलले मतदाताले आफ्नो अधिकार प्रयोग गरेको र उम्मेदवारले सत्तामा जाने सिँढी चढेको बताइन्। मतदातामा कांग्रेस र कम्युनिस्टको विकल्प छैन तर नेतृत्वमा इच्छाशक्ति छैन। यो नेतृत्वभन्दा कुलमान घिसिङ धेरै योग्य र बफादार भएकाले मुलुक लोडसेडिङबाट मुक्त भएकोमा उनीप्रति हर्ष व्यक्त गर्छु', उनले भनिन्। सोही मतदान केन्द्रमा मतदान गरेकी सेवा सदनकी शिक्षिका अञ्जु श्रेष्ठले राजनीति नै बिक्री वितरणमा गएको देशमा युवाको इच्छा र चाहना पूरा नहुने बताइन्। एक दिन मेरो सन्ततीले मेरो इच्छाको नेतृत्व जन्माउनेछ र मुलुकको समग्र विकास हुने कुरामा दृढ रहँदै मतदान गर्नेछ', उनले भनिन्। काठमाडौं १, रत्नराज्य मावि केन्द्रमा मतदान गरेका ६१ वर्षीय गोविन्द पन्तले यो निर्वाचनले पाँच वर्षका लागि एकमना सरकार जन्माउने र त्यसले आगामी निर्वाचनका मतदातालाई हिंसाका बीच मतदान गर्न आउनु नपर्ने वातावरण सिर्जना गर्ने विश्वास व्यक्त गरे। सोही केन्द्रमा मतदान गरेका वन मन्त्रालयका अधिकृत रामनारायण यादवले संविधानमा सम्पूर्ण नेपालीको पहुँच नभएकाले द्वन्द्व भएको तर्क गरे। बानेश्वर क्याम्पस केन्द्रमा मतदान गरेका गंगारमण खरेलले संविधान र राष्ट्रियताविपरीत नजाने गरी कुनै पनि द्वन्द्वरत पक्षसँग नयाँ सरकारले वार्ता गरी मुलुकलाई हिंसाबाट जोगाउनुपर्ने बताए। ७० वर्षीय पूर्वशिक्षक खरेलले आगामी सरकारको नीति तथा कार्यक्रमको उद्देश्य नै मुलुकलाई सदाका लागि हिंसा मुक्त गराउनु रहेकोमा जोड दिए।"
बमले रोकेन वृद्धवृद्धालाई,"गोदावरी (ललितपुर) : गोदावरी नगरपालिकाको ठैवमा बिहीबार एकाबिहानै घरै हल्लिने गरी शक्तिशाली विस्फोट गराइयो। भूकम्पमा झैं वरिपरिका घर हल्लिए। सिसाका झ्यालहरू चर्किए। चार बजेर १० मिनेट जाँदा चर्को आवाज आयो। सुतेका मान्छे ब्युँझिए। मैले बाहिर निस्केर हेरेँ। आकाशमा धुवाँको मुस्लो उडेको देखेँ,' ठैव दसघर चोकका प्रह्लाद महतले अन्नपूर्णसँग भने, घर थर्किंदा मैले त भूकम्प नै गएको भन्ठानेको थिएँ तर बम पड्किएको रहेछ।' ठैवस्थित महतको घरनजिकैको फुलचोकी मावि मतदान केन्द्रलाई लक्ष्य गर्दै विस्फोट गराइएको थियो। उक्त केन्द्रमा १२ सय ३३ मतदाता छन्। तर, विस्फोटबीच पनि त्यहाँ वृद्धवृद्धाले समेत उत्साहपूर्वक मत खसाले। त्यहीँ नजिकै रहेको नगरपालिकाको, १ वडास्थित मूलपानीको मतदान केन्द्रनजिक राखिएका दुईवटा बमलाई बिहान सेनाको डिस्पोजल टोलीले निष्क्रिय गरेको थियो। बमको डरले वृद्धवृद्धा र महिला केही समय रोकिए पनि साढे सात बजेपछि मतदानमा सहभागी भए। मतदान सुरु भएलगत्तै ९० वर्षकी व्यतिमाया शाहीले फुल्चोकी मावि केन्द्रमा मतदान गरिन्। त्यसपछि ८५ वर्षका नरबहादुर नापितले मत हाले। बम विस्फोट भए पनि मतदान सुरु भएसँगै वृद्धवृद्धा, महिला सबैले उत्साहपूर्वक मतदानमा सहभागिता जनाएका छन्,' फुल्चोकी मावि क' केन्द्रका मतदान अधिकृत ध्रुव सुवेदीले अन्नपूर्णसँग भने, महिलाको सहभागिता झन् उत्साहवद्र्धक छ।' गोदामचौरकै विसंखुनारायण मावि केन्द्रमा पनि ९० वर्षकी कुमारी कार्कीले मत खसालिन्। सोही केन्द्रमा अर्की ८० वर्षीया सावित्री आचार्यले पनि मतदान गरेकी छन्। यही केन्द्रमा अर्का ८७ वर्षका तुलाध्वज कार्कीले पनि मतदान गरे। यस केन्द्रमा पनि मतदानपछि नगरपालिकाको वडा नम्बर १, मूलपानीका ८८ वर्षीय हरिबहादुर राना र उनकी ८४ वर्षीय पत्नी भेटिए। हामीले यो उमेरमा आइपुग्दा यस्ता बम गोली धेरै पचाइसक्यौं। अब केको डर ? ,' कार्कीले फुर्तीसाथ भने। सोही केन्द्रमा अर्की ८५ वर्षीया मनोदरी खड्काले पनि ढुक्कसँग मत हालिन्। हामीले यो उमेरमा आइपुग्दा यस्ता बमगोली धेरै पचाइसक्यौं। अब केको डर ? '  तुलाध्वज कार्की उता, वडा नम्बर २ को किटाचौरमा रहेको केन्द्रमा ९५ वर्षकी टीकाकुमारी विष्ट मतदानमा सहभागी भइन्। यहाँ एकदम राम्रोसँग निर्वाचन भयो। यतिसम्म कि सुरक्षाका लागि प्रहरीले मोबाइल, सुर्ती र गुट्खासम्म पनि मतदान केन्द्रसम्म लैजान दिएन,' वडा नम्बर २ का वडाध्यक्ष वीरेन्द्रकुमार बस्नेतले भने, धेरै उत्साहसाथ महिला भोट हाल्न आएका छन्।' कतिपय महिला आफ्ना साना नानीबाबु बोकेर मतदानको लाइनमा उभिएका थिए। यता, ५ नम्बर वडा कार्यालयको बुथमा ९७ वर्षका हर्कलाल नगरकोटीले मतदान गरे। सोही केन्द्रमा ९४ वर्षका खड्क कार्की पनि मतदानमा सहभागी भए। लेले तिलेश्वरस्थित सरस्वती उच्च मावि केन्द्रमा पनि ९५ वर्षका मानबहादुर महतले मत खसाले। यही केन्द्रमा ९४ वर्षीया वृद्धा सानुमाया महतले मत दिएकी छन् भने ८४ वर्षकी कान्छी पन्थ पनि सहभागी भइन्। ललितपुरका कतिपय मतदान केन्द्रमा प्रदेशसभाका लागि आफूले चाहेअनुसारको चुनाव चिह्न नपाएको भन्दै मतदाता अलमलमा परेको भेटिएको छ। मतदाताले नै मतदान अधिकृतलाई मेरो चिह्न खोइ ? ' भन्दै सोधेका थिए। यता, ललितपुरको क्षेत्र नम्बर ३ अन्तर्गत वडा नम्बर १२ को कोइलाक्षी केन्द्रमा पतिको किरियामा रहेकी राममाया डंगोल र किरियापुत्री दुई छोराले मतदान गरेका छन्। आयोगको कमजोरीले यो केन्द्र निकै साँघुरो भएको गुनासो मतदाताको थियो। ग्रामीण क्षेत्रको मतदानमा पुरुषभन्दा महिलाको उपस्थिति उल्लेखनीय देखिएको छ। महिलालाई तेस्रोलिंगीको परिचयपत्र क्षेत्र नम्बर १ मा रहेको लेलेस्थित सरस्वती उच्च मावि केन्द्रमा मत हाल्न पुगेकी स्थानीय गंगा घलानको मतदाता परिचयपत्रमा निर्वाचन आयोगले तेस्रोलिंगी' उल्लेख गरेपछि केहीबेर विवाद भयो। उनको १७३४२४८६ नम्बरको परिचयपत्रमा यस्तो लेखिएको भेटिएपछि घलान आफ्नो पहिचान बदलेको भन्दै आक्रोशित भएकी थिइन्। केहीबेर विवाद भएपछि आयोगले गल्ती गरेको भन्दै घलानलाई सम्झाइबुझाइ गरिएको थियो। उक्त केन्द्रमा खटिएका मतदान अधिकृत राजु पराजुलीले आयोगको त्रुटिले लिंग फरक पर्न गएको बताए। उहाँ महिला नै हो तर यस्तो भूल भएछ,' पराजुलीले भने।"
"माओवादी केन्द्रको विजय सुरुवात, रुकुम पूर्वमा कमला विजयी",रुकुम पूर्व : हिजो साँझबाट सुरु भएको रुकुम पूर्वको मतगनणाको प्रतिनिधिसभाको अन्तिम नतिजा सार्वजनिक भएको छ। जसअनुसार संयुक्त बाम गठबन्धनका तर्फबाट उम्मेदवार बनेकी नेकपा माओवादी केन्द्रकी कमला रोका विजयी भएकी छिन्। प्रतिनिधिसभा सदस्यमा एक मात्र निर्वाचन क्षेत्र रहेको जिल्लामा प्रतिनिधिसभा सदस्यमा विजयी कमला रोकाले कुल १० हजार ४ हजार ३४ मत ल्याएकी छिन् भने उनका प्रतिद्धन्दी नेपाली कांग्रेसका उम्मेदवार हरिशंकर घर्तीले ४ हजार ४ सय ६ मत प्राप्त गरेका छन्। कुल मतदाता २७ हजार ९ सय २८ रहेको रुकुम पुर्वमा रोकाले ६ हजार २८ मतको फराकिलो अन्तरमा कांग्रेस उम्मेदवारलाई पराजित गरेपछि अहिले सदरमुकाम रुकुमकोटमा वाम गठबन्धनका कार्यकर्ताहरुमा उत्साह छाएको छ। यस बाहेक प्रदेश सभा सदस्य क र ख मा पनि यतिबेला मतगणना जारी राहेको छ। प्रदेशसभा सदस्यमा पनि दुबै निर्वाचजन क्षेत्रमा वाम गठबन्धनकै उम्मेदवारल अग्रता कायम गरिहेका छन् । छिटो छिटो मतपरिणाम आइरहेको रुकुम पूर्वको अतगणना पनि आजै सम्पन्न हुने सम्भावना देखिएको छ।
